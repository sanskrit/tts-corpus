---
title: 07 संवादाधिकरणम्

---

‘नास्या अन्नमद्यात्’ इति वाक्यान्तरमपि सदन्यार्थदर्शनौपयिकत्वात्सहोदाहृतम् । मलवद्वासाः—ऋतुमती स्त्री । तत्संवादप्रतिषेधेऽपि त एव पक्षाः । तत्र यच्छब्दजञ्जभ्यमानशब्दतुल्योपादानशब्दाभावात्संवादस्य च क्रतौ पुरुषो चाविशेषप्रसक्तेरभिहितेनानृतवदनप्रतिषेधन्यायेन ‘पत्नि पत्न्येष ते लोकः’ इत्यादेः क्रत्वर्थस्य संवादस्य प्रतिषेध इति प्राप्तेऽन्यथा प्रत्यवस्थीयते ।

निषेधः प्राप्तिपूर्वोऽयं प्राप्तिश्च पुरुषे स्थिता ।  
न हि प्रागपरुद्धायाः प्राप्तिरस्ति क्रतुं प्रति ॥  


‘ताम+++(‘यस्य व्रत्येऽहन्पन्त्यनालम्भुका स्यात्’ इति पूर्व शेषः । तै॰ ब्रा (३—७—१) ।)+++परुध्य यजेत’ इति हि सामान्यतः सर्वस्मादेव क्रत्वनुष्ठानादसौ निवर्तिता कथं संवादे प्रसज्येत । पुरुषस्य तु स्वातन्त्र्यत्सर्वकालसंवादे प्राप्ते निषेधम्यार्थवता । यदि च स्मृतिरेवमर्था विद्यते ततो मूलमूलिभाव एवाभ्युपगन्तव्यः । न हि केनचिन्नि त्त्यानुवादत्वमुक्तम् ॥ १८ ॥

इतश्च पुरुषमात्रधर्मः । कुतः ।

प्रायोवचननिर्णेयं संदिग्धं वस्तु वर्णित \[(अ॰ २ पा॰ ३ अ॰ ६) इत्यत्रेति शेषः\] म् ।  
असंदिग्धश्च पुंधर्मो नास्या अन्नमिति स्मुतेः ॥  


‘नास्या अन्नमद्यात्’ इति ‘अभ्यञ्जन वै स्त्रिया अन्नम्’ इति वाक्यशेषादुपगमनप्रतिषेधः । तथा हि । लाटानामप्यभ्यञ्जनपर्यायान्तरवाच्यलक्षणमुपगनं प्रसिद्धम् । तच्च न कदाचिच्छब्दादर्थाद्वा क्रत्वर्थ प्रसक्तम् । पुरुषार्थं तु सर्वप्राणिप्रसिद्धम् । यदर्था च प्राप्तिस्तदर्थः प्रतिषेधं इत्युक्तम । ब्रह्मचर्यविधानाच्च न ऋतुकाले पुरुषार्थस्यापि सतस्तत्प्रसक्तिर्येन स्वकाले निषिध्यते । तस्मादुल्लङघ्य तावत्प्रकरणमेव तावत्पुरुषधर्मो भवति । ततश्च तत्सामान्यादितरेषु तथात्वमिति संवादतादर्थ्यसिद्धिः ॥ १९ ॥

इति संवादाधिकरणम् ॥ ७ ॥
