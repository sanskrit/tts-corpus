---
title: 16 प्रथमोपस्थितेन शेषकार्यानुष्ठानाधिकरणम्

---

याथाकाम्यमित्यस्यैव बुद्धिसामानाधिकरण्येन स्त्रीविवक्षायां ‘षिद्गौरा+++(पा॰ सू॰ ( ४—१—४१) ।)+++दिभ्यश्च’ इति ङीषि कृते ‘हलस्त+++(पा॰ सू॰ (६—४—१५० ) ।)+++द्धितस्य’ इति ष्यङ्यकारे लुप्ते याथाकामी भवति ॥ ४६ ॥

शेषनिमित्तकं हि विहितावश्यकर्तव्यतानिमित्तं च शेषकार्थं प्रथमस्य तावत्पाठक्रमानुसारात्पूर्वमापतति । न च तदा कश्चिद्विरोध इति क्रियते । तस्मिंश्च कृते निवृत्तव्यापारा चोदना न निमित्ती भवतीति विरोधादकरणम् ॥ ४७ ॥

इति प्रथमोपस्थितेन शेषकार्यानुष्ठानाधिकरणम् ॥ १६ ॥
