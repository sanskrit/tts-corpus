+++
title = "046 न निष्क्रय-विसर्गाभ्याम्"

+++


अथ मन्येत- धनादिदानेन क्रीत्वा स्वीयाः करिष्यन्ते परभार्याः,[^१०८] ततो विनिवृत्ते परस्वाम्ये[^१०९] तज्जातो जनयितुः पुत्रो भवतीत्य् । 


[^१०९]:
     M G J: duḥsvāmye


[^१०८]:
     M G J: parabhāryāyāṃ

- एतन् न । यतो न शक्या भार्यात्वेन निष्कसहस्रैर् अप्य् अन्यदीयाः स्वत्वम् आनेतुम् । नापि भर्त्रा त्यक्ता प्रहीणद्रव्यतया प्रतिग्रहीतुः स्वत्वम् आपद्यते । यत "उद्वहेत" (म्ध् ३.४) इति कर्त्रभिप्रायक्रियाफलविषयाद् आत्मनेपदाल् लिङ्गान् नान्येन[^११०] संस्कृतान्यस्य भार्या भवति । यथा नाहवनीयादय आधातुर् अन्यस्य क्रियादिनाहवनीयादिव्यपदेश्याः । **निष्क्रयो** विक्रयो विनिमयश् च । **विसर्गस्** त्यागः । ताभ्यां **न मुच्यते,** न भार्यात्वम् अस्या अपैति ॥ ९.४६ ॥


[^११०]:
     M G: nānyeva