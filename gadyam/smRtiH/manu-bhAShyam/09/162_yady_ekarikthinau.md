+++
title = "162 यद्य् एकरिक्थिनौ"

+++


क्लीबस्य प्राग् उपात्ते क्षेत्रजे "यस् तल्पजः प्रमीतस्य व्याधितस्य वा" (म्ध् ९.१६७) इति, पश्चाद् औषधे कथंचित् क्लीबत्वनिवृत्तौ, संभवति क्षेत्रजौरसयोर् युगपद्भावः । किं तु "तयोर् यद् यस्य पित्र्यम्" (म्ध् ९.१९१) इति नोपपद्यते, क्षेत्रिक एव तस्य पिता,[^४६७] तदीयम् एवासौ रिक्थं लभेतेति । जनयितुर् यदि नाम पितृव्यपदेशः स्याद् अपि जननहेतुकः,[^४६८] तस्माद् अपि पुत्रः सुतो ऽयम् उपचारात् क्षेत्रज इत्य् उक्तः । तत्रौरसे बाले मात्रा धने[^४६९] गृहीते कथंचिद् अपचारिणा पुमपत्यम्[^४७०] उत्पादितं भवतीति । तेन च[^४७१] तदायत्तम्[^४७२] एव प्रीत्यादिना धनं कृतम्, न चास्य सपिण्डाः सन्ति । अस्याम् अवस्थायां यद्य् अस्य पित्र्यम् उपपद्यते एतद् एव लिङ्गम् । अनियुक्तासुतादयो ऽसत्सु सपिण्डेषु जनयितू रिक्थहरा भवन्तीति । 


[^४७२]:
     J: parāyattam


[^४७१]:
     M G J: na ca


[^४७०]:
     M G: apacāriṇaḥ putram apatyam utpāditaṃ; J: kathaṃcit janayituḥ anyad apatyan notpātidaṃ


[^४६९]:
     M G: mātṛdhane; J: tatraurasena pitṛdhane


[^४६८]:
     M G: janako hetuḥ


[^४६७]:
     M G J omit: kṣetrajaurasayor yugapadbhāvaḥ  . . . kṣetrika eva tasya pitā

- अन्ये तु व्याचक्षते । सति दायादे समुत्पन्नः क्षेत्रजः स जनयितुर् लभते रिक्थम्, न क्षेत्रिकात्, सत्य् औरसे । उक्तश् च तस्य सत्य् औरसे भागः- "औरसक्षेत्रजौ पुत्रौ पितू रक्थस्य भागिनौ" (म्ध् १.१६५) इति । तथा "षष्ठं तु क्षेत्रजस्यांशम्" (म्ध् ९.१६४) इति । 

- **एकरिक्थिनौ** एकहस्तस्थधनौ यथा च तौ भवतस् तथा दर्शयति ॥ ९.१६२ ॥