+++
title = "203 यद्य् अर्थिता"

+++


**अर्थिता** संप्रयोगेच्छा रतिनिमित्तम् । तस्यां सत्यां विवहेत् । तत्र्**ओत्पन्न**संतानानाम् **अपत्यं** पुत्रो दुहिता वा **दायं** रिक्थविभागम् **अर्हति** । दुहितुर् यावान् भागः प्राग् उक्तः । 

- वातरेतास्[^५२६] तु यः क्लीबस् तस्य भवत्य् एव मैथुनेच्छा । कुतः पुनस् तस्य तन्तूत्पत्तिः[^५२७] । 


[^५२७]:
     M G: jantūtpattiḥ


[^५२६]:
     M G J: vāntaretās

- उक्तं च[^५२८] "यस् तल्पजः[^५२९] प्रमीतस्य क्लीबस्य व्याधितस्य" (म्ध् ९.१६७) इति । रागप्रयुक्तता वानेन[^५३०] श्लोकेन विवाहस्य दर्शिता । धर्मप्रयुक्तत्वे ह्य् अनधिकृतानां कर्मसु कुतो[^५३१] विवाहः । उपनेयता च जात्यन्धपङ्गूनां वातरेतसः क्लीबस्य[^५३२] दर्शिता । उन्मत्तादयस् त्व् अनुपनेयाः, कुतस् तेषां विवाहः । 


[^५३२]:
     M G: vātaretasaś ca svakīyasya śa (?)


[^५३१]:
     J: kutas teṣāṃ


[^५३०]:
     M G: vā tena


[^५२९]:
     M G add: na


[^५२८]:
     M G J add: tasya

- **आदि**ग्रहणं चोक्तविषये चरितार्थम् । यदि हि आदिग्रहणासामर्थ्यात् सर्व एव गृह्येरन् पतितो ऽपि गृह्येत । तच् च स्मृतिवोरोधान् नेष्टम् । 

- अथ वा कृताध्ययनानाम् कृतविवाहानाम् उन्मत्तादिरूपे समुपजाते विधिर् एष विज्ञेयः ।

- ननु च कृतविवाहानां **यद्य् अर्थिता तु दारैर्** इति नोपपद्यते । 

- नैतद् एवम्, कृतविवाहानाम् जायार्थितायाः संभवात् । 

- पूर्वैस् तु धर्म्ये ऽपि विवाहे ऽस्य प्रयोजनं दृष्टम् । ततश् च क्लीबस्य स्मार्तेष्व् अधिकारात् तदर्थो विवाहो ऽसत्याम् अप्य् अर्थितायां युक्त एव । श्रौतेषु तु जातपुत्रस्याधानात् क्लीबस्य नाधिकारः । यस्य च प्रयोजकत्वं युक्तं तद् दर्शयितव्यम् ॥ ९.२०३ ॥