+++
title = "076 प्रोषितो धर्मकार्यार्थम्"

+++


यद् उक्तं "कार्यवान् प्रवसेत् (म्ध् ९.७४) इति, तानि कार्याणि दर्शयति । तद्विशेषेण प्रतीक्षाकालभेदः । परतस् त्व् इदं तया कर्तव्यम् इति नोक्तम्[^१९१] । 


[^१९१]:
     M G: coktam

- तत्र केचिद् आहुः- प्रकरणाद् "अगर्हितैर् जीवेत् (म्ध् ९.७५) इति । 

- तद् अयुक्तम् । प्राग् अस्मात् कालाद् अगर्हितैर् इतीयं किं म्रियताम् । न ह्य् अस्या अत्मत्याग इष्यते, पुंस इव प्रतिषिद्धत्वात् । तस्मात् प्राग् अप्य् अस्मात् प्रतीक्षणविधेर् अगर्हितैः शिल्पैर् अजीवन्ती गर्हितैर् जीवेत् । 

- अन्ये व्यभिचारम् इच्छन्ति । तथा च स्मृत्यन्तरे-

- नष्टे मृते प्रव्रजिते क्लीबे च पतिते पतौ ।

- पञ्चस्व् आपत्सु नारीणां पतिर् अन्यो विधीयते ॥ (न्स्म् १२.९७)

- अन्ये ऽप्य् आहुः । नास्या जातु[^१९२] ब्रह्मचर्यम् अपनेतुं शक्यते । स्त्रीधर्मेषु हि तद् अस्या विहितं मनुनापि- "न तु नामापि गृह्णीयात् पत्यौ प्रेते परस्य तु" (म्ध् ५.१५५) इति । मृते भर्तरि नास्ति व्यभिचारः, किम् अङ्ग प्रोषिते । पतिशब्दो हि पालनक्रियानिमित्तकः, ग्रामपतिः सेनायाः पतिर् इति । अतश् चास्माद् वचनाद् नैषा[^१९३] भर्तृपरतन्त्रा स्यात् । अपि त्व् आत्मनो जीवनार्थं सैरन्ध्रीकरणादिकर्मभिर्[^१९४] अन्यम् आश्रयेत । तच् च यदा षण्मसभृत्या संवत्सरभृत्या वा कस्मिंश्चिद् आश्रिते भर्ता यद्य् आगच्छेत् तदानीं तां चेद्[^१९५] वशीकर्तुं शक्नुयात् त्यज त्वं भार्याम् इति यावद् भवति कालो न पूर्णः,[^१९६] प्राक् पत्युर् एव सा, पञ्चमे चर्वितम् अन्यत् ।


[^१९६]:
     M G: pūrvaḥ


[^१९५]:
     M G DK: add: vaśīkuryād


[^१९४]:
     M G: -karmavad


[^१९३]:
     M G: abādhanaiṣā; DK: avadher naiṣā


[^१९२]:
     M G: nāsyājñāne; J: nāsyā jñānena

- अन्ये ऽप्य् अर्थम् इमम् आहुः । 

- पूर्वे तु पुनर्भूवृत्तम् इच्छन्ति । या पत्या वा परित्यक्ता भवति, यस्याः किल पतिर् इयन्तं कालं निहितवृत्तिको नागच्छति, सा तेन त्यक्तैव भवति । ततश् च यदि सा पुनर्भूधर्मेणान्येनोढा भवेत्, तदा भर्ताभ्यागतो न किंचिद् ब्रूयात् । पुनर् भवस्येयं भार्येति । 

- तद् अयुक्तम् । "न निष्क्रयविसर्गाभ्याम्" (म्ध् ९.४६) इति तस्य श्लोकस्यार्थवत्त्वं दर्शयिष्यामः । 

- धर्मश् च तत्कार्यं च **धर्मकार्यं** । सो ऽर्थः प्रयोजनं प्रवासस्येति **धर्मकार्यार्थम्** । 

- कुतः । न गृहस्थस्य धर्मार्थो दीर्घकालः प्रवासः । अवश्यं ह्य् अग्नयस् तेन परिचरणीयाः । पाञ्चयज्ञिकम्[^१९७] अनुष्ठेयम् । कुतो गन्तव्यम् "वसन्ते वसन्ते ज्योतिषा यष्टव्यम्" इति । तीर्थस्नानादीन्य् अपि स्मार्थानि च श्रौताविरोधीन्य् अनुष्ठेयानि । न च[^१९८] संविधाय प्रोषितस्य वा बवन्तीति[^१९९] येनोच्यते "संविधायापि प्रवास आपर्वणः," "स्वयं पर्वणि जुहुयाद् ऋत्विजाम् एकतरकालम्" इति ह्य् उक्तम्[^२००] । अनाहिताग्नेस् तीर्थयात्रायां पाञ्चयज्ञिकस्य[^२०१] तुल्यत्वे ऽपि स्मार्तत्वे भार्यासहितस्योपपत्तेः न तत्त्यागे तीर्थगमनं युक्तम् । 


[^२०१]:
     M G J: pāñcayājñikasya


[^२००]:
     M G: ekatarakāla iti yuktam; J: ity uktam


[^१९९]:
     M G J: asaṃvidhāya


[^१९८]:
     J places na ca after bhavatīti; M G omits na ca and reads asaṃvidhāya


[^१९७]:
     J: pāñcayājñikam

- उच्यते । गुरुवचनेन, यं गुरवो धर्मार्जने राजोपसेवायां वा स्वकार्याय[^२०२] प्रेषयन्ति स धर्मार्थं प्रवासः । प्रायश्चित्तं वा तपोवनदेशभ्रमणेन । 


[^२०२]:
     M G: sukāryāya

- अथ वार्थार्जनार्थम् एव **धर्मकार्यार्थम्** अभिप्रेतम्- "दरिद्रो ऽहं कुतश्चिद् धनम् अर्जयिष्ये" ।

- **विद्यार्थम्** । 

- ननु स्नातस्य च भार्याधिगमः । कृतविद्यस्य च स्नानम् । तत्र कुतः कृतविवाहस्य विद्यार्थिता । 

- दर्शितम् एतत् । ईषदवगतवेदार्थो विवाहे ऽधिक्रियते, निश्चिते स्नानादौ ।

- नैतद् युक्तम् । कृतायां धर्मजिज्ञासायां स्नानं जिज्ञासा च विचारपूर्वकसंशयच्छेदेन निश्चितार्था[^२०३] । 


[^२०३]:
     M G DK: -cchedananiścitārthā

- सत्यम् । नायं विधिर् विद्यार्थितायाः । तथा च सति **धर्मकार्यार्थम्** इत्य् अनेनैवावगता स्यात् । उत्पन्ने ऽप्य् अधिकारोपयोगिन्य् अवगमे ऽभ्यासातिशयार्थं विशेषार्थं चान्यासु विद्यासु । क्षिप्रं शौर्ययशःख्यापनार्थं बहिः सविसेषविद्वत्वख्यापनार्थम्[^२०४] । देशान्तरप्रवसने यशोहेतुः प्रवासः ।


[^२०४]:
     M G: -vidyātva-

- **कामार्थं** रूपाजीवानुगमो ऽभिप्रेततरां भार्याम् उद्वोढुम् । स्मृत्यन्तरे प्रसूताभेदेन च कालभेदः स्मर्यते । तथा च विष्णुः- "अष्टौ विप्रसूताः षट् राजन्याः चतुरो वैश्या द्विगुणं प्रसूतेति । न शूद्रायाः कालनियमः स्यात् । संवत्सरम् इत्य् एके" इति ॥ ९.७६ ॥