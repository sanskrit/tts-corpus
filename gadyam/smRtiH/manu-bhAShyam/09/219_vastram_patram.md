+++
title = "219 वस्त्रम् पत्रम्"

+++


वस्त्रपत्रालंकारकृतान्नोदकानाम् एकत्वं विवक्षितम् । **पत्रं** वाहनं गन्त्रीशकटादि । **अलंकारः** अङ्गुलीयकादि । **वस्त्रं** सममूल्यम्, न तु महार्घम् । **उदकं** कूपवाप्यादि । **स्त्रियो** दास्यः । **योगक्षेमं** यतो योगे क्षेमो भवति, मन्त्रिपुरोहितामात्यवृद्धाः वास्तु च । चौरादिभ्यस् ततो रक्षा भवति । स्मृत्यन्तरे च पठ्यते- "वास्तुनि विभागो न विद्यते" । **प्रचारं** यत्र गवाश् चरन्ति । प्रवेत्रेत्य् आह[^५८४] । तेन यत् पैतृकेनोक्तं "न ह्य् अत्र धर्मातिक्रमः कश्चिद् अस्ति" इति, तद् अनुपपन्नं दर्सयति । अदृष्टासु हि ते प्रतिषेधाः, तदतिक्रमाद् अधर्मो न स्यात् ॥ ९.२१९ ॥


[^५८४]:
     The reading here appears to be corrupt.