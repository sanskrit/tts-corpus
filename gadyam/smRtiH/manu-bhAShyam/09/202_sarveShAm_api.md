+++
title = "202 सर्वेषाम् अपि"

+++


**सर्वेषाम् अपि** क्लीबादीनां च प्रकृतत्वेन दर्शितम् इति । **अत्यन्तं** यावज्जीवम् इत्य् अर्थः । शरीरधारणार्थत्वाद् ग्रासाच्छादनस्य भृत्यादेस् तदुपयोगिनः परिचारकस्यापि वेतनदानं विज्ञेयम् । न ह्य् अन्धादेः परिचारकम् अन्तरेण जीवनसंभवः । येषां दारकरणं मतं तेषां सभार्याणां भरणं दातव्यम् । शक्त्या[^५२५] धनानुरूपेण भोजनवस्त्रादि देयम् । **पतित** इत्य् अर्थवादः ॥ ९.२०२ ॥


[^५२५]:
     M G: śaknoti; J: śaktyeti