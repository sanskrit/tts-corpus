+++
title = "114 सर्वेषान् धनजातानाम्"

+++


आद्येनार्धश्लोकेन "सर्वद्रव्याच् च यद् वरम्"(म्ध् ९.११२)  इत्युक्तम् अनुवदति । **जात**शब्दो जातिपर्यायः प्रकारवचनो वा । **अग्रजो** ज्येष्ठः । **अग्र्यं** श्रष्ठम् । **यच् च सातिशयम्** एकम् अपि वस्त्रम् अलंकारं वा । **दशतो** दशावयवाद् वा **वरम्** एकम् **आददीत** । यदि दश गावो ऽश्वा वा सन्ति तदा एकं श्रेष्ठम् आददीत । अर्वाग् दशावयवाद् वा न लभते । वर्गे दशशब्दः । 

- अन्ये तु स्वार्थे तसिं चाचक्ष्यते । दशैव दशतो "वरान्" इति बहुवचनं पठन्ति । दश वरान् आददीत । अन्यस् तद्विशिष्टान् स्मरति-"दशतः पशूनाम् एकशफद्विपदानाम्" (ग्ध् २८.१२–१३) इति ॥ ९.११४ ॥