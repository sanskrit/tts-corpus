+++
title = "207 भ्रातॄणां यस्"

+++


ये भ्रातरः सह वसन्ति विद्यमानपितृधनाश् च कृष्यादिना व्यवहरन्ति तेषां यद्य् एको न व्यवहरेत् तस्येयं निर्भाज्यता पठ्यते । **स निर्भाज्यः स्वका अंशाद्** इति । भागान् नेतव्यो ऽपसारयितव्यः । **स्वकाद् अंशाद्** यावद् अधिकं तदीयाद् धनाद् व्यवहारेणोत्पन्नं तत् तस्य न दातव्यम्, न तु मूलस्य[^५४३] पैतृकस्य निषेधः । तत्रापि न सर्वेण सर्वं निर्भाज्यम्, किंचिद् अन्योपजीवनं क्लेशफलम् आत्मनो गृहीत्वा शिष्टम् अस्मै दातव्यम् । 


[^५४३]:
     J: mūladhanasya

- अथ वा **निर्भाज्यः** पृथक् कार्यः सह वस्तुं न देयम्[^५४४] । कदाचिद् उत्तरकालशक्तिसाधारण्येन धनेनार्जितत्वात् समांशता । तत्र भागकल्पना नारदेन दर्शिता । तत्र वचनेनोद्गतस्य निर्गतस्य[^५४५] भूयान् भागो गृह्यते ऽनुक्तस्य स्वल्प इति ॥ ९.२०७ ॥


[^५४५]:
     M G omit: nirgatasya


[^५४४]:
     M G: ceyaṃ