+++
title = "298 चारेणोत्साहयोगेन क्रिययैव"

+++


**परस्यात्मनश् च नित्यं शक्तिं विद्यात्** । "किम् अयं पारिप्सते, किं च मयि कर्तुं शक्यम्,[^७५५] किं चाहम् अस्मिन्" इति एतन् नित्यं वेदितव्यम् । कथं चैतच् छक्यते वेदितुम् । **चारेण** सप्तमाध्यायोक्तेन । **उत्साहयोगेन** दानादिपरितोषिता उत्साहेन युज्यन्ते संपन्नकृष्यादिफलाश् च । **क्रिययैव च कर्मणाम्** । कर्माणि[^७५६] निवेशादीनि, तदारम्भेन शक्तिमान् रिपुर् अवगम्यते । तानि ह्य् अर्थसंपत्कराणि, ततः सामर्थ्योत्पत्तेः ॥ ९.२९८ ॥


[^७५६]:
     M G add: vā


[^७५५]:
     M G: mama kartuṃ śaktiḥ; J: śaktam; I follow DK (4: 711)