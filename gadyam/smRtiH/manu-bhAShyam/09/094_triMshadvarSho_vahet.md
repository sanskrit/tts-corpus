+++
title = "094 त्रिंशद्वर्षो वहेत्"

+++


इयता कालेन यवीयसी कन्या वोढव्या न पुनर् एतावद्वयस एव विवाह इत्य् उपदेशार्थः । अथापि न यथाश्रुतवर्षसंख्यैव । किं तर्हि, बहुना कालेन यवीयसी वोढव्या । न ह्य् एतद् विवाहप्रकरणे श्रुतम् । येन संस्कार्यविशेषणत्वेन तदङ्गं कालो दशादिवर्षां पञ्चविंशत्यादिवर्षं च निवर्तयेत् । 

- ननु च वाक्यान्तरस्थस्याप्य् अङ्गविधिर् भवत्य् एव । 

- सत्यम्, इह प्रकरणोत्कर्षेण पाठाद् आचार्यस्याभिप्रायान्तरम् अनुमीयते । तथा शिष्टसमाचारः । सुतस्य च पुनर् दारक्रियायां नैष कालः संभवतीति "पुनर्दारक्रियां कुर्यात्" (म्ध् ५.१६६) इति नोपप्द्यते ॥ ९.९४ ॥