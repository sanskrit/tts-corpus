+++
title = "092 अलङ्कारन् नाददीत"

+++


भ्रात्रादिभिर् यद् आदौ दत्तं स्वयंवरणाभिप्रायं तस्या अजानद्भिस् तद् अलंकरणं तेषाम् एव प्रत्यर्पयेत् । यदि तु तथाविधाया एव ददाति तदा न त्यागः । तेनास्मै न वयम् एनां दास्याम इत्य् एवमभिप्रायं यद्भूषणं न तस्मिन्न् अन्यथात्वम् आपन्ने युक्तम् । **स्तेनः स्याद्** इति पुंलिङ्गेन पाट्ःआन्तरम् । वरस्य चौरत्वम् आहुः । तस्मात् तेनालङ्करस् त्याजयितव्यः[^२४५] ॥ ९.९२ ॥


[^२४५]:
     M G: pitrā nālaṅkāras tyājayitavyaḥ; DK: pitryān alaṅkārāṃs tyājayitavyā