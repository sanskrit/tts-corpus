+++
title = "009 यादृशम् भजते"

+++


"स्वां प्रसूतिम्" (म्ध् ९.७) इति यद् उक्तं तद् दर्शयति । न चैवं मन्तव्यम्- यादृशं द्वितीयं पुरुषं सेवेत **सुतं सूते** पुत्रं जनयति तथाविधजातीयम् । नापि गुणसादृश्यम् अभिप्रेत । यतः शूद्रादिजातस्य चण्डालादिजातित्वम् । समानजातीयजातस्यापि[^३१] नैव तज्जातीयत्व, "पत्नीष्व् अक्षतयोनिषु" (म्ध् १०.५) इति वचनात् । गुणसादृश्ये ऽपि विशीलदरिद्रपतिकाया उत्कृष्टपुरुषगमनम् अनुज्ञातं[^३२] स्यात् । यदा त्व् अयम् अर्थवादस् तदा यादृशं तथाविधम् इत्य् अकुलानुरूपम् इति नीयते ॥ ९.९ ॥


[^३२]:
     M G: utkṛ **** nam anujñātaṃ 


[^३१]:
     M G: -ādijātiṃ ca ** mānajātīya-