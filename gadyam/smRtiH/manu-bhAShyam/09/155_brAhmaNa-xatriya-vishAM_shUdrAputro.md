+++
title = "155 ब्राह्मण-क्षत्रिय-विशां शूद्रापुत्रो"

+++


**न रिक्थभाक् **द्विजातीनां** शूद्रापुत्रः** । किं सदा । नेत्याह- **यद् एवास्य पिता दद्यात् तत्** । **अस्य** पित्रा दशमांशकल्पना कृता **तद् एव** तत् तस्य, तदधिकं पैत्रिकं नान्यल् लभते । तत्रापि शङ्खेनोक्तम्- "न शूद्रपुत्रो ऽर्थभागी । यद् एवास्य पिता दद्यात् स एव तस्य भागो, गोमिथुनं त्व् अपरं दद्युः" । "विभागकाले भ्रातरः" इति वाक्यशेषः । 

- अन्ये त्व् अनूढायाः शूद्रायाः पुत्रस्येमं विधिम् इच्छन्ति । न ह्य् अत्र विवाहलिङ्गं किंचिद् अस्तीति वदन्तः[^४५०] । जातिविशेषवचनः शूद्राशब्दः । अतो यद् एवास्य पिता दद्यात्, अतो यद् अस्य प्रजीवनं पित्रा दत्तं तद् एव दातव्यम् । अथ तेन काचिद्[^४५१] विभागकल्पना कृता, यावज्जीवं जीवनाय, तदा तद् एवास्य धनं न भ्रातृभिः किंचिद् दातव्यम् । यथा गौतमः शूद्रापुत्रप्रकरण एवाह- "अपरिग्रहीतास्व् अपि शुश्रूषुश्[^४५२] चेल् लभेत[^४५३] वृत्तिमूलम् अन्तेवासिविधिना" (ग्ध् २८.३९) इति । 


[^४५३]:
     M G DK (1: 1396): labhate


[^४५२]:
     M G: śuśrūṣā


[^४५१]:
     M G: kā


[^४५०]:
     M G omit: vadantaḥ

- तेषां मते क्षत्रियवैश्ययोर् अनूढयोर् जाता रिक्थहराः प्राप्नुवन्ति । तत्र च कियान् अंश इति न ज्ञायते । "यावान् अंश ऊढयोः" इति चेत्, तत्रापि नोढाग्रहणं न लिङ्गं वचनं नास्ति । 

- कथं नास्ति ।

- "एक एवौरसः पुत्रः" (म्ध् ९.१६३) इति धर्मपत्नीष्व् औरसो न चानूढयोर् जातानाम् औरसलक्षणम् अस्ति । उक्तं च "अनियुक्तासुतश् चैव" (म्ध् ९.१४३) इत्यादि । 

- अथ[^४५४] अभ्रातृजायाविषयम्[^४५५] एतत् । तत्र किल नियोगे विहते[^४५६] "अनियुक्तासुतः" (म्ध् ९.१४३) इति प्रतिषेधे ऽपि, तद्विषया बुद्धिर् उपजायते । 


[^४५६]:
     J: vihite


[^४५५]:
     J: bhrātṛjāyā-


[^४५४]:
     M G DK omit: atha

- अत्राप्य् अस्ति तर्हि जातमात्रेष्व् इति । तस्मात् परस्त्रीषु नियोगेन विना "अनियुक्तासुताः" सर्वेषां च तेषां प्रजीवनम् उक्तम् ॥ ९.१५५ ॥