+++
title = "215 भ्रातॄणाम् अविभक्तानाम्"

+++


यद् उक्तम् "न्यूनाधिकविभक्तानां धर्म्यः पितृकृतः स्मृतः" (य्ध् २.१२०) इति, तस्यास्मिन्[^५७८] विषये प्रतिषेधः । **सहोत्थानम्,** सर्व एव धनम् अर्जयन्तीत्य् अर्थः । कश्चित् कृष्यादिना कश्चित् प्रतिग्रहेण कश्चित् सेवया कश्चिद् यथाहृतं परिरक्षति यथोपयोगम् असंनिहितेषु विनियुक्ते । तत् सर्वम् एकीकृत्य समं विभजनीयम् । न स्नेहादिना कस्मैचित् पित्राधिकं देयम् ॥ ९.२१५ ॥


[^५७८]:
     M G: tebhyo 'smin