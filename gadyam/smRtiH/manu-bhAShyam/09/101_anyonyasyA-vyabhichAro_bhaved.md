+++
title = "101 अन्योन्यस्याऽव्यभिचारो भवेद्"

+++


अविशेषेण वचनवित्त्या[^२५९] सर्वक्रियास्व् **अव्यभिचारः** । तथा चापस्तम्बः- "धर्मे चार्थे च कामे च नाभिचरितव्या" इति । एतावच् च श्रेयो धर्मो ऽर्थः कामः । तथा चोक्तम्- "त्रिवर्ग इति तु स्थितिः" (म्ध् २.२२४) इति । 


[^२५९]:
     J: vacanakriyā; DK (1: 154): vacanavityā

- यच् चाहुः- अपरित्यागो ऽत्राव्यभिचारः, इतरथा स्त्रीवत् पुरुषस्यानेकाभार्यापरिणयनं न स्यात् ।

- तद् अयुक्तम् । अस्ति पुरुषे वचनम् "कामतस् तु प्रवृत्तानाम्" (म्ध् ३.१२), तथा "वन्ध्याष्टमे ऽधिवेत्तव्या" (म्ध् ९.८१) इति । न तु स्त्रियाः । तथा च लिङ्गान्तरं स्यात्- "एकस्य बह्व्यो जाया भवन्ति नैकस्यै[^२६०] बहवः सह पतयः" (ऐत्ब् १२.११) इति । 


[^२६०]:
     J: naikasyā

- आमरणान्ते भव **आमरणान्तिकः** । अन्यतरमरणे ऽपि तस्यान्तो ऽस्तीत्य् अर्थः । **एष** संक्षेपेण **स्त्रीपुंसयोः** प्रकृष्टो **धर्मो** वेदितव्यः ॥ ९.१०१ ॥