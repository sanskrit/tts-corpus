+++
title = "032 भर्तरि पुत्रम्"

+++


**भर्ता **उद्वोढा । विवाहसंस्कारेण संस्कृता[^८६] येन या नारी तस्याम् यस् तस्माद् एव जातस् तं पुत्रं तस्य **विजानन्त्य्** अभ्युपगच्छन्ति सर्व एव विद्वांसः । नात्र विप्रतिपत्तिः । सिद्धान्तो ऽयम् । **श्रुतिद्वैधं तु कर्तरि** । यः कर्तैव केवलम् उत्पादयितान्यदीयक्षेत्रे न तूद्वोड्ःआ, तत्र **श्रुतिद्वैधं** मतभेदः । तं दर्सयति । **आहुर् उत्पादकम्** अपत्यवन्तं **केचित्** । **अपरे क्षेत्रिणं** यस्य सा भार्या तस्याम् अनुत्पादकम् अपि । एवम् आचार्यविप्रतिपत्तेः संशयम् उपन्यस्य, कारणकथनेन तम् एव समर्थयते ॥ ९.३२ ॥


[^८६]:
     M G: saṃskṛto