+++
title = "011 अर्थस्य सङ्ग्रहे"

+++


[^३४]:
     M G DK: cekṣaṇe

**अर्थो** धनम् । तस्य **संग्रहः** संख्यादिना परिच्छिद्य रक्षार्थम् वेश्मनि निधानं रज्ज्वायसबन्धादिना संयम्य स्थापनं मुद्राङ्कम् इत्येवमादि । **व्ययो** विसर्गस् तस्यैव- इदम् एतावद् भक्तार्थम् इदं च सूपार्थम् एतावच् छाकार्थम् इति । **शौचं** दर्विपिठरादिशुद्धिर् भूमिलेपनादिश् च । **धर्म** आचमनोदकतर्पणादिदानं स्त्रीवासगृहकादौ बलिकुसुमविकारैर् देवार्चनम् । **अन्नपक्तिः** प्रसिद्धा । **पारिणाह्यं** यत् स्याद् आसन्दीखट्वादि[^३५] । तत्प्रत्यवेक्षणे नियोक्तव्या ॥ ९.११ ॥


[^३५]:
     M G: yasyāsaṃdī-; J: visyāsaṃdī- (the reading here is unclear)