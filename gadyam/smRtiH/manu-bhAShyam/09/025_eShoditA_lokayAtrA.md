+++
title = "025 एषोदिता लोकयात्रा"

+++


**लोकयात्रा** लोकवृत्तं लोकाचारः । लोकसिद्धम् एतत् । नायं विधिलक्षणो ऽर्थो यद् एवं शक्यते रक्षितुं नान्यथेति । अपरिरक्षिताभिश् च ताभिः प्रसूत्यादिदोषो[^७५] भवतीति । इदानीं **प्रजाधर्मान् निबोधत** । कस्य प्रजा बीजिनो वा क्षेत्रिणो वेति । **उदर्क** आगामीकालः, स **सुखो** येषाम् । सर्वे हि वस्त्ववसाने विरमन्ते । ते तु नैवम् इति प्रशंसा ॥ ९.२५ ॥


[^७५]:
     M G: -doṣe

_ननु च का सुखोदर्कता प्रजाधर्मस्य । या च प्रजास्याधीना स्त्रियश् च बहुभिर् दोषैर् आवृतत्वात् त्यागार्हाः_[^७६]_ ।_ _को_[^७७]_ हि "गृहे सर्वान् बिभृयात्" इत्य् एतन्निवृत्त्यर्थम् आह ।_


[^७७]:
     J: na


[^७६]:
     M G J: āvṛtatvatyāgārhāḥ