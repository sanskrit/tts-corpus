+++
title = "098 आददीत न"

+++


इच्छातः शुल्कग्रहणे पूर्वेण विधिर् उक्तः । कस्यचित् तत एवाशङ्का स्यात् — अदोषं शुल्कग्रहणं शास्त्रे गृहीतशुल्काया विशेष उक्तो यतः — अत इमाम् आशङ्काम् अपनेतुम् आह- **नाददीत न शूद्रो ऽपि शुल्कम् **इति । इच्छातः प्रवृत्तौ शास्त्रीयो नियमो न तु शास्त्रेण पदार्थस्यैव कर्तव्यतोक्ता । यथा मद्यपीतस्य प्रायश्चित्तविधानेन न मद्यपानं[^२५५] शास्त्रेणानुज्ञातं भवति । शुल्कसंज्ञेन यद् एवोक्तम् "गृह्णन् हि शुल्कं लोभेन" (म्ध् ३.५१) इति । येन तु विशेषेण पुनः पाठो ऽसौ प्रदर्शित एव ॥ ९.९८ ॥


[^२५५]:
     M G: prāyaścitte madyapānaṃ; DK: prāyaścitte na madyapānaṃ