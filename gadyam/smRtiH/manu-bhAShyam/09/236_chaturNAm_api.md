+++
title = "236 चतुर्णाम् अपि"

+++


ननु च सुरापो ब्राह्मण एव पातकी । तस्य च शरीरसंयुक्तो दण्डो नास्ति "न शारीरो ब्राह्मणदण्डः"[^६०७] (ग्ध् १२.४६) इति । तत्र **चतुर्णाम् अपीति** कथम् ।


[^६०७]:
     M G J DK (1: 580): brāhmaṇo daṇḍaḥ

- केचिद् आहुः । पतितः संप्रयुक्तो गृह्यते पूर्वम् अनुपात्तो ऽपि, चतुःसंख्यासामर्थ्यात् । 

- अन्ये त्व् अङ्कनं[^६०८] शरीरसंयुक्तम् इत्य् आहुः । तच् च ब्राह्मणस्याप्य् अस्ति । 


[^६०८]:
     M G: ca kartanaṃ

- अन्ये त्व् **अपि**शब्दात् पञ्चानाम् अयं दण्ड इत्य् आहुः ।

- **चतुर्णाम् अपि** । **अपि**शब्दात् पञ्चमस्यापि तत्संसर्गिणः । ब्राह्मणस्य वधे पूर्वत्र शरीरदण्ड उक्त एव । "स्त्रीबालब्राःमणघ्नांश् च हन्यात्" (म्ध् ९.२३२) इति । अनेनान्तःशरीरयुक्तम् अङ्कनम् एवोच्यते । **धर्म्यम्** इत्य् अपराधानुरूपेण गुरुतरलाघवं कार्यम् इत्य् अर्थः ॥ ९.२३६ ॥