+++
title = "066 अयन् द्विजैर्"

+++


अयम् अप्य् अर्थवाद एव नियोगप्रतिषेधशेषः । ये ऽविद्वांसः सम्यक् शास्त्रं न जानते तत्र व्यवहारिणो लिङ्गाद्यन्यपरत्वं[^१७०] च न जानते तैर् यं **पशुधर्मः** स चात्यन्त**गर्हितो** **मनुष्याणाम् अपि प्रोक्तः** प्रवर्तितः । स चेदानींतनो नानादिः,[^१७१] **वेने** राज्ञि **प्रशासति** राष्ट्रं पालयति ।


[^१७१]:
     M G: cedānīṃtana ādi; J: cedānīṃtano na, ādi (reading unclear; DK provides the best option)


[^१७०]:
     M G: liṅgādyanvayaparatvaṃ

- ननु च लिङ्गानि नैव सन्तीत्य् उक्तम् । 

- नैवम्, उद्वाहकेषु मन्त्रेषु न[^१७२] सन्तीत्य् उक्तम् । अन्यत्र तु दृश्यते । "को वां शयुत्रा[^१७३] विधवेव देवरं मर्यं न योषा कृणुते सधस्थ आ" (र्व् १०.४०.२) इत्यादि । यथा विधवा स्त्री देवरपतिं मनुष्यं कुरुते समानशयन एव, को वा मनस्विनौ कुरुते येन नागच्छतः, को विशेषो[^१७४] विवाहमन्त्रेषु, स किलापत्योत्पत्तिविध्यनुक्रमरूप[^१७५] इत्य् अभिप्रायः । 


[^१७५]:
     M G DK: kim apatyo-


[^१७४]:
     M G: viśeṣu


[^१७३]:
     J: vā sa putro


[^१७२]:
     M G: tu

- अन्यैर् **विद्वद्भिर्** इति पठितम् । **गर्हितो मनुष्याणां प्रोक्तः** । पशूनाम् एष धर्मो भ्रातृस्त्रीगमनं नाम । स च प्रवृत्तो वेनस्य राज्ये ॥ ९.६६ ॥