+++
title = "018 नाऽस्ति स्त्रीणाम्"

+++


केचिद् एवं नन्यन्ते । सत्य् अपि प्रमदाव्यभिचारे वैदिकेन जापेन रहस्यप्रायश्चित्तादिना शुद्धिम् आप्स्यन्ति ततो नास्ति दोष इति । 

- तन् न । **न** हि **स्त्रीणां मन्त्रैः क्रिया** जपो ऽप्य् **अस्ति** । येन वृत्तव्यतिक्रमे ऽप्रख्यातौ[^४६] स्वत एव वैदुषाच् छुद्धिम् आप्नुवन्ति । तस्माद् यत्नतो रक्ष्या इत्य् (म्ध् ९.१५) एतच्छेषम् एवैतत् । 


[^४६]:
     J: 'prakhyātaiḥ

- अतो ये केचिद् अविशेषेण[^४७] मन्त्रप्रतिषेधो ऽयम् इति वर्णयन्ति, ततश् च प्रतिषेधं मन्यमाना यत् किंचित् स्रीसंबन्धि कर्म येन केन चित् क्रियते[^४८] — यत्र[^४९] स्त्रियः कर्तृतया संबध्यन्ते सायंबलिहरणादौ, तथा संस्कार्यतया चूडादिषु, संप्रदानतया श्राद्धादौ — तत्र सर्वत्र मन्त्रप्रतिषेधाद् अमन्त्रकं स्त्रीणां श्राद्धादि कर्यम् इति ।


[^४९]:
     J: tatra sarvatra yatra


[^४८]:
     M G DK omit: pratiṣedhaṃ manyamānā . . . kena cit kriyate


[^४७]:
     M G DK: avihitamantre

- ते[^५०] ऽयुक्तवादिनो[^५१] ऽन्यपरत्वाद् अस्य । अर्थवादतया[^५२] यद् अस्ति तदालम्बनन्यायेन[^५३] विहितप्रतिषेधमन्त्रसंबन्धमन्त्रचूडासंस्कारापेक्षं व्याख्येयम् एतत् । अध्ययनाभावाच् च प्रायश्चित्तमन्त्रजपाभावः प्रेक्षया[^५४] । 


[^५४]:
     J omits: prekṣayā


[^५३]:
     J: tadālambanaṃ nyāyena


[^५२]:
     M G: arthavāditayā


[^५१]:
     M G omit the avagraha


[^५०]:
     M G: te te

- **निरिन्दिर्याः** । इन्द्रियं वीर्यं धर्यप्रज्ञाबलादि तासां नास्त्य् अतो ऽनिच्छन्त्यो ऽपि कदाचित् पापाचारैर् बलेनाक्रम्यन्ते । ततो रक्षितुं युक्ताः । **स्त्रियो ऽनृतम्**[^५५] इति शीलस्नेहयोर् अस्थिरत्वाद्[^५६] अनृतवचनेन[^५७] निन्द्यते ॥ ९.१८ ॥


[^५७]:
     M G: anyadvacanena


[^५६]:
     M G: śīlasnehatvāsthiratvād


[^५५]:
     M G: vṛttam