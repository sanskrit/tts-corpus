+++
title = "061 द्वितीयम् एके"

+++


[^१४४]:
     M G: anivṛttaṃ

**द्वितीयः** पुत्र इत्य् एकेषां मतम् । **तद्विदः** क्षेत्रजोत्पत्तिविधिज्ञाः । **अनिर्वृत्तं**[^१४५]** नियोगार्थं** **पश्यन्तः** । नियुक्तया प्रजोत्पादयितव्येत्य् अस्य विधेर् एकस्योत्पादनेनासंपत्तिं[^१४६] **मन्यन्ते** । एकवचनम् अविवक्षितं **मन्यन्ते** । कस् तेषाम् अभिप्रायः । एकवचनम् अविवक्षितं मन्यन्ते । द्रव्यप्रधानत्वात् कर्मणो गुणभावाद्[^१४७] अविवक्षा, ग्रहैकत्ववत् । 


[^१४७]:
     M G: guṇābhāvād


[^१४६]:
     M G: ekasyotpādanena saṃpattiṃ


[^१४५]:
     M G: anivṛttaṃ

- ननु चानुपात्तोपदेशे सत्य् अपि द्वितीयया द्रव्यप्राधान्यावगमे संख्यादिविशेषेण विवक्षा स्थितैव । "उद्वहेत द्विजो भार्याम्" (म्ध् ३.४) इति लिङ्गाद् अपत्यविधाव् एकत्वसंख्यातिक्रमो "दशास्यां पुत्रान् आधेहि" इति (र्व् ९.१०.७) । 

- यद्य् एवं[^१४८] न द्वित्व एवावस्थानम् । अस्याम् एवाशङ्कायां **द्वितीयम्** इति वचनम् अन्यनिवृत्त्यर्थम् । अर्थवत्ता[^१४९] तस्याप्य् अयम् अभिप्रायः[^१५०] । औरसे[^१५१] लिङ्गं विवाहप्रकरणे तु[^१५२] मन्त्रपाठात् । इह त्व् एकत्वातिक्रमः, "अपुत्र एकपुत्रः" इति शिष्टप्रवादात् । अथ वास्या एव स्मृतेर् द्वितीयपुत्रस्तुतिकल्पनात् । **धर्मतः** शिष्टाचारतः ॥ ९.६१ ॥


[^१५२]:
     J omits: tu


[^१५१]:
     M G add: na


[^१५०]:
     DK: anyanivṛttyartham arthavat | mantrasyāpy ayam abhiprāyaḥ na


[^१४९]:
     M G: arthavatā


[^१४८]:
     M G DK: yad evaṃ