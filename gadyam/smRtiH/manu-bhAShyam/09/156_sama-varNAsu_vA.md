+++
title = "156 सम-वर्णासु वा"

+++


**वा**शब्दो द्वितीयं विकल्पम् अन्तरेणानुपपद्यमानः प्रकृतम् अपेक्ष्य निराकाङ्क्षो भवति । **समवर्णास्व्** असमवर्णासु **वा** शूद्रसैव सर्वधनहरत्वनिषेधाद् द्विजातिविषयम् एव विज्ञायते । तेन ब्राह्मणस्यासति ब्राह्मणीपुत्रे क्षत्रियादिजाताः सर्वधनहरा भवन्तीत्य् उक्तं भवति । एवं क्षत्रियस्य[^४५८] वैश्यापुत्रः । 


[^४५८]:
     M G: kṣatriyā-

- न त्व् अयम् अर्थः **उद्धारं ज्यायसे दत्वा सर्वे **ऽसवर्णा**जाताः समं** सवर्णापुत्रैर् **भजेरन्**, प्रागुक्तैकांशापचयविरोधात् । 

- यद्य् अप्य् उक्तं निर्गुणेषु सवर्णापुत्रेषु गुणवत्स्व् इतरेषु युक्तम् एव साम्यम् । तथा चोक्तम्-[^४५९] उक्तम् "सवर्णापुत्रो अन्यायवृत्तो न लभतैकेषाम्" (ग्ध् २८.४०) इति ।


[^४५९]:
     M G: tathāpy uktam

- तद् एतद् असत्, जातेर् अत्यन्तमान्यत्वात् । "उत्पन्नो वार्थस्वाम्यम् इत्य् आचार्याः" इति । तेनेयम् अत्र व्याख्या । असत्सु सवर्णास्व् असवर्णास्व् अपि ये[^४६०] जातास् ते ऽपि जायांशम् उद्धारेण सवर्णवद्[^४६१] विभजेरन् ॥ ९.१५६ ॥


[^४६१]:
     M G J: savarṇād


[^४६०]:
     M G DK omit: ye