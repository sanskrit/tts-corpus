+++
title = "113 ज्येष्ठश् चैव"

+++


त्रिभ्यो ऽधिकपुत्रस्य ज्येष्ठकनिष्ठयोर् गुणवतोर् यथोक्तम् उद्धृत्य बहूनाम् अपि मध्यमानां[^२८५] गुणवतो मधमस्य यश् चत्वारिंशत्तमो भाग उक्तो ऽनन्तरश्लोके[^२८६] बहुभिर् अपि मध्यमैः संविभजनीयः[^२८७] । समगुणानां तु मध्यमानां सर्वेषाम् एकैकस्य पूर्ववचनाच् चत्वारिंशत्तमो भाग उक्त उद्धार्यः । **तेषां स्यान् मध्यमं धनम्** इति उभयथा वचनं व्यज्यते । मधय्मधनं यद् अनन्तरश्लोके निर्दिष्टं तत् सर्वेषां समवायेन दतव्यम् । यदि वा प्रत्येकम् एव ज्येष्ठकनिष्ठताम् अपेक्ष्य । तत्र प्रथमपक्षो निर्गुणेषु युक्तः । ते न बहुधनार्हाः[^२८८] । द्वितीयो गुणवत्स्व् एव ॥ ९.११३ ॥


[^२८८]:
     M G DK (1: 1189): tena bahudhanārho


[^२८७]:
     J: sa vibhajanīyaḥ


[^२८६]:
     M G: 'nantaraślokair


[^२८५]:
     M G: madhyamadhyamānāṃ