+++
title = "097 कन्यायान् दत्त-शुल्कायाम्"

+++


यस्याः पित्रादिभिर् गृहीतं शुल्क, न च दत्ता, केवलवचनेन देयत्वेन व्यवस्थिता, अत्रान्तरे स चेन् **म्रियेत** तदा — अन्यद्द्रव्यवद् देवरेषु प्राप्ता सर्वेषु[^२५४] वा युधिष्ठिरादिवत्, तदभावे सपिण्डेषु — अतो विशेषार्थम् इदम् उच्यते- **देवराय प्रदातव्येति**, न सर्वेभ्यो भर्तृभ्रातृभ्यो नापि सपिण्डेभ्यः, किं तर्ह्य् एकस्मै देवरायैव । तत्रापि कन्याया अनुमतौ सत्यां । 


[^२५४]:
     M G: prajārtheṣu

- अथासत्यां कन्यायाः शुल्कस्य च का प्रतिपत्तिः । 

- यदि कन्यायै रोचते ब्रह्मचर्यं तदा शुल्कं कन्यापितृपक्षाणाम् एव । अथ पत्यन्तरम् अर्थयते तदा प्राग्गृहीतं शुल्कं त्यक्त्वान्यस्माद् आदाय दीयते ॥ ९.९७ ॥