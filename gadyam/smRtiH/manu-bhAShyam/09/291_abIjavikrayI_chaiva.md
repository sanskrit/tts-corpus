+++
title = "291 अबीजविक्रयी चैव"

+++


**अबीजं** बीजम् इत्य् उक्त्वा विक्रीणीते स्वरूपलोपेन । धान्यशाकादीनां बीजानि चिरप्रोक्षितानि[^७२०] क्षेत्रे प्ररोहन्ति न च तानि शक्यन्ते वन्ध्यानीति । क्षेत्रात् तु बीजम् उत्कर्षति[^७२१] शोभनं यद् बीजं क्षिप्रं प्ररोहति तद् उत्कृष्य तदाभासं प्रतिधान्यादि क्षिप्त्वा विक्रीणीते । अथ वा न्युप्तं बीजं क्षेत्राद् एवोद्धृत्य नयन्ति । **मर्यादा** शास्त्रदेशाचारनिरूढा स्थितिः । **विकृतं** कर्णानासादिकर्तनम् ॥ ९.२९१ ॥


[^७२१]:
     M G: yat karṣati


[^७२०]:
     M G J: ciraproṣitāni