+++
title = "021 ध्यायत्य् अनिष्टम्"

+++


**पाणिग्राहो** भर्ता । तस्य **चेतसा यद् अनिष्टम्** अप्रियं परपुरुषसंपर्कादिकं स्त्री चिन्तयति **तस्य** मानसस्य **व्यभिचारस्य** **निह्नवः** शुद्धिर् अनेन मन्त्रेण कर्मणि नियुक्तेनोच्यते । प्रसङ्गान् मन्त्रप्रयोजनं दर्शितम् । यद्य् अपि कर्मगुणतैव कर्माङ्गमन्त्रप्रयोजनं तथापि जपादौ विनियोगान् मानसव्यभिचारनिवृत्त्यर्थताप्य्[^७३] उच्यते ॥ ९.२१ ॥


[^७३]:
     M G: -arthanāpy