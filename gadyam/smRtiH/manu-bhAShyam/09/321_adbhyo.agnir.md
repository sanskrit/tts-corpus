+++
title = "321 अद्भ्यो ऽग्निर्"

+++


**अद्भ्य**[^७७६] ओषधिवनस्पतिभ्य एव जायत इत्य् एवम् **अग्निर्** अद्भ्य एव उत्पन्नः । तस्य **सर्वगं** **तेजः** सर्वदाह्यं दहति, तेजसाभिभवति । अपः प्राप्य तद् अस्य तेजः **शाम्यति** । **अश्मनो लोहं** खड्गादि । तेन सर्वं विदार्यते, अश्मसंपातात् स्फुटति । एवं क्षत्रियाः सर्वत्र जिगीषवो विजयन्ते, ब्राह्मणेषु चेद् औद्धत्येन वर्तन्ते तदा विनश्यन्ति ॥ ९.३२१ ॥


[^७७६]:
     DK (4: 699) adds within parentheses: utpannebhyaḥ