+++
title = "245 वेदाभ्यासो ऽन्वहम्"

+++


**वेदाभ्यासा**दीनां नित्यानां कर्मणां पापप्रणोदनार्थताधिकारान्तरत्वेनोच्यते । अनिर्दिष्टप्रायश्चित्तानाम् अप्रत्ययकृतानां प्रतिभूतानां चैतद् विज्ञायते । 

- अन्ये त्व् आहुर् यद् एवोक्तम् "ब्राह्मणस्य तपो ज्ञानम्" (म्ध् ११.२३४) इति तपोविधानेन कर्मान्तरनिवृत्तिम् आशङ्कमानस्य वचनम्, इदम् अपि तथैव विज्ञेयम् । 

- अनुसंधानार्थं **क्षमा**ग्रहणम् सर्वात्मगुणप्रदर्शनार्थम् । **महापातकान्य् अपीति** । **अपि**शब्दात् स्तुतिः[^३८३] प्रतीयते न महापातकनिवृत्त्यर्थता न चाकस्मात् स प्रवर्तित इति तथा प्रदर्शितैर् विषयैर् विज्ञायते ॥ ११.२४५ ॥


[^३८३]:
     M G: apiśabdāc chrutiḥ