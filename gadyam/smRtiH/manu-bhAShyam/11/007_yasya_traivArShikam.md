+++
title = "007 यस्य त्रैवार्षिकम्"

+++


त्रीणि वर्षाणि यस्य पर्याप्तं भृत्यभरणाय धनं तत् **त्रैवार्षिकम्**, ततो **ऽधिकं वा** **यस्या**स्ति **स सोमं पातुम् अर्हति** । श्रुतौ नित्यस्य सोमस्यावश्यकर्तव्यतया उक्तत्वात्,[^६] भृत्योपरोधे ऽपि नैष निषेधः प्रवर्तते, बलीयस्त्वाच् छ्रुतेः । अत इच्छासोमविषयो ऽयं निषेधः । 


[^६]:
     M G: -kartavyatayānuktatvāt

- ननु च सोमे धनं परिक्रयार्थम् उपयुज्यते "तस्य द्वादशशतं दक्षिणा" इति । तत्र वृत्तिर् वर्धते ऽतश् च सोमे तत्र धनम् उपयुज्यते । नोच्यते यस्य त्रैवार्षिकम् इति । 

- ननु च वृत्तिधनम् असति धने नित्यवद् अस्तीति विद्यमानधनेनापि तत्कर्तव्यम् एवेष्यते । प्राशस्त्यकरदानशब्दो भक्तमात्रे यदि हिरण्यदानं सोमक्रयार्थम् एवमादिनिवृत्तिः ॥ ११.७ ॥