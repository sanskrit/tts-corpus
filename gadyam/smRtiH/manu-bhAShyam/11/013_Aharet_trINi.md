+++
title = "013 आहरेत् त्रीणि"

+++


वैश्यासंभवे शूद्राद् अप्य् आहर्तव्यम् । **त्रीणि वा द्वे वेत्य्** अङ्गप्रकरणाद् अङ्गानि वेदितव्यानि । अत्रार्थवादो **न हि शूद्रस्येति** । यद्य् अपि पूर्वम् अनेकोपायकृतम् आहरणं विहितं तथापि भिक्षणम् अत्र नास्ति, "न यज्ञार्थं धनं शूद्राद् विप्रो भिक्षेत" (म्ध् ११.२३) इति । 

- ननु च स्मृत्यन्तरे ऽविशेषेण शूद्रधनेन यागः प्रतिषिद्धः । 

- अस्योपदेशस्य सामर्थ्याच् छूद्रात् प्रतिगृह्णीतेति द्रष्टव्यम् । 

- अन्ये त्व् आहुः । ब्राह्मणेन स्वीकृतत्वान् नैव तच् छूद्रधनम् इति । यस् तु प्रतिषेधः, स शूद्रस्य शान्तिकपौष्टिकादि येन धनेन करोति ऋत्विग्वत् तत्र द्रष्टव्यः । इह तु भूतपूर्वगत्या शूद्रधनव्यपदेशो ऽस्य स्यात्, सांप्रतिकत्वाभावे च शास्त्राद् या चैवति चेत्य् अयम् एव[^१७] ॥ ११.१३ ॥


[^१७]:
     M G: ca sā, and omit: śāstrād yā caivati cety ayam eva (the reading here is corrupt)