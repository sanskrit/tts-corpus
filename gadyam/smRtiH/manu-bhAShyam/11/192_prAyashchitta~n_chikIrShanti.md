+++
title = "192 प्रायश्चित्तञ् चिकीर्षन्ति"

+++


**विकर्मस्था** यथा ब्राह्मणाः शूद्रसेवाद्यभिरताः । यस्य यत् कर्म जीविकाहेतुस् तया तत् तस्य विहितं कर्म । यस्य यन्[^३११] न विहितं तस्य तद् **विकर्म** । द्विजातीयस्य विहितं विजातीयस्य **विकर्म** । **ब्रह्मणा परित्यक्ता** उपनीता अप्य् अस्वीकृतवेदा अधीत्य वा वेदम् उपविस्मरेयुस् **तेषाम् अप्य् एतत्** कृच्छ्रत्रयम् । **प्रायश्चित्तं चिकीर्षन्तीत्य्** अनुवाद एवायम् । इच्छन्न् एव यतः प्रवर्तते ॥ ११.१९२ ॥


[^३११]:
     M G omit: yan