+++
title = "234 तपोमूलम् इदम्"

+++


मनुष्यलोके यत् सुखम् आभिमानीकं जनपदैश्वर्यादि, यच् चैहिकम् अरोगित्वादि, यच् च साम्सर्गिकं धनपुत्रादि संपत्, यथाभिमतकान्तादिविषयोपभोगलक्षणम् ऐन्द्रियकम्, यच् च वेदेषु "मनुष्याणां शतम् आनन्दाः स एक आजानदेवेषु" (बाउ ४.३.३३) इत्यादि, तस्य **सर्वस्य तपोमूलं** उत्पत्तिकारणम् । **तपोमध्यम्** उत्पन्नस्य स्थितिर् मध्यावस्था । **अन्तो** ऽवसानम् । तदपेक्षयेति वेदविदां दर्शनम् । यथैव कर्मणि स्वर्गग्रामाद्यभिप्रेतफलसाधनान्य् एवं तपो विज्ञेयम् ॥ ११.२३४ ॥