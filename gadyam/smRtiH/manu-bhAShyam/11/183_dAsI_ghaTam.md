+++
title = "183 दासी घटम्"

+++


**प्रेतवद्** इति । कर्तव्यतोपदेशो ऽयम् । **दासी** प्रेष्योदकुम्भम्, **पदा** पादेन, **पर्यस्येत्** क्षिपेत् "इदम् अमुष्मै" इति । क्षिप्ते तस्मिन्न् **अहोरात्रम् आशौचं** युक्तम् । **बान्धवैः सह** तथासीरन्न् एकत्र स्थाने निवसेयुस् तद् अहः । **दासी**ग्रहणात् स्वयंकरणं निषेधति । 

- यद्य् एवं "ज्ञात्यृत्विग्गुरुसंनिधौ" (म्ध् ११.१८२) इत्य् अस्वयंकरणपक्षे ज्ञातीनां सपिण्डानां च को विशेषो येनोच्यत एतेषां संनिधान एतेन कर्तव्यम् इति । यावता सर्व एव संनिधानमात्रेणोपकुर्वन्ति, तस्यासंनिपात्योपकारत्वात् । 

- नैतद् एवम् । सपिण्डादयः प्रयोजकत्वेन कर्तारः । ज्ञात्यादयस् तु संनिधाप्यन्ते केवलम् अदृष्टायेति ॥ ११.१८३ ॥