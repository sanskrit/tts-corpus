+++
title = "061 कन्याया दूषणम्"

+++


**कन्याया दूषणम्** "नेयं कन्या पुरुषेणोपभुका" इत्य् अध्यवसायेन प्रतिपादनम् । अङ्गुष्ठादिना वा प्रजननं धर्मभेदो मैथुनधर्मवर्जम् । तत्र हि गुरुतल्पसाम्यम् उक्तम् । **वार्धुषित्वं** अनापदि[^८७] धनप्रयोगेन वृत्तिग्रहणम् । वासिष्ठे तु "वृद्धेस् तु प्रयोक्ता धान्यानां वार्धिषित्वं तद् उच्यते" । सा च शास्त्रपरिभाषा । न लौकिके वा पदार्थे । **व्रतच्युतिः** शिष्टप्रतिषिद्धे[^८८] ऽमुष्यगृहे न बोक्तव्यम् उपवस्तव्यम् एवंरूपः संकल्पो व्रतम् । ततो यः संकल्पाच् चलति सा तस्य **व्रतच्युतिः** ।


[^८८]:
     M G: aśiṣṭa-


[^८७]:
     M G: dhanāpadi

- ननु च व्रतम् इति इच्छाकृतो[^८९] नियम उच्यते । यदि चेच्छाकृतः[^९०] संकल्पस् ततो निवृत्तौ कः शास्त्रातिक्रमः, "विहितम् अकुर्वन् प्रायश्चित्तीयते" (म्ध् ११.४३) इत्य् उक्तम् । न चैतद् विहितम् ।


[^९०]:
     M G: coditaś cec chāstrakṛtaḥ


[^८९]:
     M G: śāstrato

- उच्यते । सत्यम्, इच्छालक्षण आरम्भः । समाप्तिस् तु शास्त्रीया । यथा सौर्यादीनां[^९१] काम्यानां कर्मणां लिप्सातः प्रवृत्तिः, समाप्तिस् तु शास्त्रीया । अतितायां फलेच्छायाम् अवाप्ते वा[^९२] फले यथोक्तं तदर्थ एवावशिष्टं वर्जयेयुः ( + + ) प्राक्रमिको ऽयं कापुरुष इति वदन्तः । स्नातकव्रतानां त्व् अत्यन्तलघीयः प्रायश्चित्तं प्रवक्ष्यते । तेनेदं विकल्पितुम् अर्हति । 


[^९२]:
     M G omit: vā


[^९१]:
     M G: saundaryādīnāṃ

- **आराम** उद्यानोपवनादि । स्मृत्यन्तरे सर्वभूम्र् अविक्रेया ॥ ११.६१ ॥