+++
title = "088 उक्त्वा चैवाऽनृतम्"

+++


हिरण्यभूम्यादिसाक्ष्ये तु वधादिसंशये वानृताभिधाने प्रायश्चित्तम् एतत् । अत्र हि दोषातिशयः श्रूयते "भञ्जताम्" इत्यादि । अन्यत्र गुरुलघुभावेन कल्पना कार्या । **प्रतिरभ्येति** । यद् उक्तम् "अलीकनिर्बन्धः" (म्ध् ११.५४) इति, तद् एवेदं प्रतिरंभः संरम्भपूर्वको गुरोर् उपद्रवारम्भः । **निक्षेपः** । अत्रापि दरिद्रस्य महतो धनवतो ऽधमस्योतान्यस्य ब्राह्मणजातीयस्येत्यादिकल्पना । यत्र त्व् एकम् एव श्रूयते तत्र यथाश्रुत्यैव भवितुम् अर्हति । कः कल्पनाया अवसरः, न चेह कौटसाक्षिनिक्षेपयोर् लघुप्रायश्चित्तम् अस्ति । यद् अपि सुरापाने तद् अपि तुल्यम् अनेन गरीयः, श्रुताश्रुतविषयत्वं "शक्तिं चावेक्ष्य" इति यत्, सत्य् अपि "अनुक्तनिष्कृतीनाम्" (म्ध् ११.२०८) इति श्रवणे ॥ ११.८८ ॥