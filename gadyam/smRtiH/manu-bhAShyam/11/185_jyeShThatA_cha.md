+++
title = "185 ज्येष्ठता च"

+++


**ज्येष्ठावाप्यं च यद् वसु** । 

- अत्रापि चोद्यते । दायाद्यदाननिषेधाज् ज्येष्टप्राप्यवसुनो धनस्य सिद्ध एव निषेधः । 

- केचिद् आहुर् गुणतो ऽधिकस्य यवीयसस् तदंशप्राप्त्यर्थम् अनूद्यते । 

- अन्ये तु मन्यन्ते । दायाद्यशब्देन धनमात्रम् उच्यते, नान्वयागतम् एव । तथा चाभिधानकोशे "दायाद्यं धनम् इष्यते" इति स्मर्यते । अतो यत् तस्मात् केनचिद् ऋणत्वेन गृहीतं तेनापि तन् न दातव्यम् । किं तर्हि कर्तव्यम् । पुत्रभ्रात्रादिरिक्थहारिणाम् अर्पणीयम् । 

- अन्ये तु मन्यन्ते । अविभक्तधनानां दायाद्यधननिषेधः, कृते तु विभाग उद्धारस्यैव ज्येष्ठांशस्यैवोच्छेदः । सत्स्व् अपि पुत्रेषूद्धारं वर्जयित्वान्यस्य पुत्रा एवेशते ॥ ११.१८५ ॥