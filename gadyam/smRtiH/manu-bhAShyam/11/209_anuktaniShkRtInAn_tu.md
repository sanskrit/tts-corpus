+++
title = "209 अनुक्तनिष्कृतीनान् तु"

+++


**अनुक्ता निष्कृतयः** प्रायश्चित्तानि येषां विकर्मणाम्, यथा चाण्डालादिप्रतिलोमवधे । तत्र कल्पयेत् । 

- ननु चात्राप्य् उक्तम् "किंचिद् एव तु विप्राय दद्याद् अस्थिमतां वधे" (म्ध् ११.१४०) इति ।

- अनस्थिसाहचर्यात् क्षुद्रजन्तुप्रायास् तत्रास्थिमन्तो गृह्यन्ते । महाकायानां तु नैष विधिः । 

- ननु चत्वारो वर्णाः "नास्ति पञ्चमः" (म्ध् १०.४) इति शूद्रप्रभेदा एव[^३३५] प्रतिलोमाः । यदि नाम पञ्चमो वर्णो न जातो नैतावता शूद्रैस् तैर् भवितव्यम् । तेषाम् अपि लक्षणस्य नियतत्वात् "समानजात्याम् ऊढायां जातः शूद्रः" इति वर्णसंकरजाश् चैते[^३३६] । तस्मान् न शूद्रहत्याप्रायश्चित्तम् । नापि "किंचिद् एव तु विप्राय" (म्ध् ११.१४०) इत्य् अन्यस् तत्र कल्पनाया अनवसरः । 


[^३३६]:
     M G: cet


[^३३५]:
     M G: -prabheda evaṃ

- **शक्तिः** प्रायश्चित्तिनस् तपसि । तथा किम् अयं तपसि समर्थ उत दाने । **पापं च** । हिंसाया विहितप्रायश्चित्तम् एव । अभक्ष्यभक्षणे तद् एव । अथ पापस्य गुरुलघुभावोपेक्षणीयः । 

- ननु च गुरुलघुभावः पापस्य कथं ज्ञायते । प्रायश्चित्तमहत्वाद् इति चेत्, अनुक्तप्रायश्चित्तविषयेयं कल्पना । 

- सत्यम् । अर्थवादे दोषातिशयश्रवणद् गुरुत्वात् । तथा बुद्धिपूर्वानुकृते च । किं च नेदम् अनुक्तनिष्कृतिविषयम् एव प्रकल्पयेत्, उक्ते ऽपि कल्पना कार्या । 

- कुत एतत् ।

- दण्डप्रायश्चित्तयोस् तुल्यत्वात् । दण्डेन चोक्तानुक्तविषयम् अनुज्ञायते । किं चैतस्मिन् व्यतिक्रमे गुरुलघूनाम् उपदेशात् तत्रावश्यभावनीया कल्पना । अत उद्दिष्टानुद्दिष्टसर्वशेषो ऽयम् ॥ ११.२०९ ॥