+++
title = "256 मन्त्रैः शाकलहोमीयैर्"

+++


"देवकृतस्यैनसो ऽवयजनम् असि" (व्स् ८.१३) इत्य् एवमादयो ऽष्टौ **मन्त्राः** **शाकलहोमीयाः** । तैर् **घृतम् अब्दं हुत्वा गुर्व् अप्य् अपहन्त्य् एनः** । सर्वमहापातकान्य् अपीत्य् अर्थः । **जपित्वा** "नमो रुद्राय तवसे कपर्दिनः" इत्य् एवं मन्त्रं संवत्सरम् एवम् एतां सिद्धिम् आप्नुयात्, अन्तरेणापि शाकलहोमम् । तद् इदं वैकल्पिकं जपकर्मपूर्वेण शाकलमन्त्रहोमेन प्रायश्चित्तम् । अन्येन वा जपित्वा वामन इत्य् ऋचम् । सा तु शिष्टेभ्यः सुगमयितव्या ॥ ११.२५६ ॥