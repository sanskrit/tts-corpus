+++
title = "067 ब्राह्मणस्य रुजः"

+++


दण्डहस्तादिना शरीरपीडाजननं **रुजःकृत्यम्** । 

- किं पुनर् **अघ्रेयम्** । न हि भक्षणप्रतिषेधवत् घ्राणप्रतिषेधः क्वचिद् अस्ति । न तु शक्यं विज्ञातुं यद् अभक्ष्यं तद् अघ्रेयम् इति । घृतादेर् यागार्थम् उपात्तस्याभक्ष्यत्वं न चाघ्रेयत्वम्[^९९] ।


[^९९]:
     M G: anāghreyatvam

- उच्यते । पूतिदुर्गन्धतया घ्राणं विकरति लशुनपलाण्डुपुरुषपुरीषादि तद् गृह्यते । मद्यसाहचर्याच् च यद् अभक्ष्यं तद् एव विज्ञायते । न पूतिदार्वादि । 

- **जैह्म्यं** कुटिलता, अप्रसन्नहृदयत्वम्, अन्यद् उच्यते ऽन्यत् क्रियते हृदये चान्यत् ॥ ११.६७ ॥