+++
title = "231 एवं सञ्चिन्त्य"

+++


**एवम्** इति कृत्स्नस्य विधिनिषेधसमूहस्य प्रत्यवमर्शः । **प्रेत्य कर्मफलोदयं** शुभस्य कर्मणः स्वर्गादिफलावाप्तिर् अशुभस्य नरकोपपत्तिर् अकृते प्रायश्चित्ते, प्रायश्चित्तं चातिदुःखरूपम् । एतन् **मनसि संचिन्त्य शुभं कर्म समाचरेत्** । 

- विहितं **शुभम्**[^३५७] । तथा "संकल्पमूलः कामो वै" (म्ध् २.३), "वाच्य् अर्था[^३५८] नियताः" (म्ध् ४.२५६) इति च । तस्माद् यद्य् अपि "न हिंस्यात्" इत्य् उद्यमननिपातने न[^३५९] दण्डादेः परदुःखोत्पादने उच्येते, तथाप्य् एवमादिशास्त्रपर्यालोचनयाध्यवसायादिनिषेधः ।


[^३५९]:
     M G omit: na


[^३५८]:
     J: kāmo vai'kyārthā 


[^३५७]:
     M G add: tat

- एवम् अभक्ष्यभक्षणादाव् अपि द्रष्टव्यम् । यद्य् अपि भकणम्[^३६०] अन्नादिनिगरणपर्यन्तं तथापि मानसो ऽध्यवसायो निषिद्ध एव । 


[^३६०]:
     M G: bhakaṇamātrād

- एवम् अगम्यागमने ऽपि । यद्य् अपि हीन्द्रियसमापत्तिर् गमनं तथापि तदर्थाध्यवसायो व्यापार एवमादिशास्त्रान्तरैर् निषिध्यते । 

- यद्य् एवं हननभक्षणागम्यागमनेषु यत् प्रायश्चित्तं तद् अध्यवसाये ऽपि प्राप्नोति । 

- नैष दोषः । ब्राह्मणवधे तावद् इष्टम् एव, "अहत्वापि" (ग्ध् २२.११) इति वचनात् । अन्यत्र तु मुख्यस्यैव शब्दार्थस्य परिग्रहो न्याय्यः । प्रतिषेधे तूक्तशास्त्रपर्यालोचनया स मनोव्यापारात् प्रभृति कायव्यापारपर्यन्तविषयो ऽवतिष्ठते । 

- यद्य् एवं "निन्दितं समाचरन्" (म्ध् ११.४३) इति प्रायश्चित्तनिमित्तोपदेशात् प्रतिषेधानुसारिप्रायश्चित्तं प्राप्नोति ।

- क एवम् आह "नास्ति प्रायचित्तम्" इति । किं च, तच्छब्दचोदितान् न भवत्य् अन्यस्य लघु कल्प्यम् । तथा च सर्वप्रायश्चित्तानाम् एवमादिर् अपि विषयो न्याय्यः । 

- कुतः पुनर् अयं विसेषो लभ्यते ।

- प्रतिषेधाध्यवसायाद् इति । प्रायश्चित्तानि तु शब्दार्थेष्व् एव- "व्रतानि यमधर्माश्[^३६१] च सर्वे संकल्पजाः" (म्ध् २.३) इत्य् अनेन विधिप्रतिषेधाव् एवोच्येते । "व्रतानि" विधिरूपाणि, "नियमाः"[^३६२] प्रतिषेधलक्षणाः, तत्रैव च कृतार्थत्वान् नैमित्तिकेषु यावत् प्रवर्तितुम् अर्हन्ति । अस्ति च प्रतिषेधसामान्यनिमित्तम् अतो[^३६३] भवति प्रायश्चित्तम् । न च तद् एव[^३६४] । "परद्रव्येष्व् अभिध्यानम्" (म्ध् १२.५) इति चात्रैवान्ते दर्शयिष्यामः ॥ ११.२३१ ॥


[^३६४]:
     M G omit: tad eva


[^३६३]:
     DK (5: 631): pratiṣedhasāmānyanimittato


[^३६२]:
     M G: yamāḥ (cf. DK 5. 631)


[^३६१]:
     M G J: vratniyamadharmāś (editors have erred; this is clearly a citation of MDh 2.3)