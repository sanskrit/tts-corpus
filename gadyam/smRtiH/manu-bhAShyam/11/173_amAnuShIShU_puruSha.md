+++
title = "173 अमानुषीषू पुरुष"

+++


**अमानुष्यो** वडवाद्याः । गोर् अमानुषीत्वे ऽपि "सखीसयोनिसगोत्राशिष्यभार्यासु[^२७१] स्नुषायां गवि च तल्पसमः[^२७२] । अवकरः" (ग्ध् २३.१२–१३) इति विशेषविहितम् एव । अनयोर् गुरुतल्पावकीर्णप्रायश्चित्तयोर् अबुद्धिपूर्वबुद्धिपूर्वभेदेन व्यवस्था । तल्पशब्देन प्रसिद्धसम्बन्धाद् अत्र शास्त्रे गुरुतल्पम् एवोच्यते । अवकरो ऽवकीर्णीनिमित्तं । निमित्ते चातिदिष्टे तत्कार्यातिदेशः । सखी चात्र या पुरुषवन् मैत्रीम् आगता, न तु या सख्युः स्त्री । न ह्य् अत्र पुंयोगात् प्रवृत्तिः । न च भार्यासंबन्धेन संबन्धो ऽस्ति, सयोनिपदेन व्यवधानात् । तथा च वसिष्ठो "गुर्वी सखी" (वध् २०.१६) न च पात्राङ्गत्वात् कृच्छ्राब्दपात्रं न च पात्रकुमारी अनयोस् तूपस्थाद् अन्यत्र । **उदक्यायां** च मासिकेन रजसाभिप्लुतोदक्या । पाठान्तरम् "पीत्वाधरं पुरुषः" इति, **उदक्यायाम् अयोनिषु** । एक एवार्थः। **अयोनिः** स्त्रीलिङ्गाद् अन्यत्र स्थाने[^२७३] । तथान्ये "जले खे च" इति पठन्ति । 


[^२७३]:
     M G: sthānaṃ


[^२७२]:
     M G: gurutalpasamam eva


[^२७१]:
     M G J: sakhi- and -śiṣyābhāryāsu

- ननु च **अयोनि**ग्रहणाद् एव सिद्धं "खे" इति न पठितव्यम् । आकाशः खशब्देनोच्यते । योनेर् अन्यश् च सः । 

- नैष दोषः । योनिशब्देन साहचर्यात् अन्यद् अङ्गम् एवोच्यत इति मन्यन्ते । 

- **जले** साक्षात् ॥ ११.१७३ ॥