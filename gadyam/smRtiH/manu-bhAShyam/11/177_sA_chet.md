+++
title = "177 सा चेत्"

+++


प्रार्थिता समानजातीयेन पुनः संसर्गे चान्द्रायणम् उपपातकत्वात् सिद्धम् । गोघ्ननिवृत्त्यर्थं पुनश् चान्द्रायणविधानं साकल्यविधानार्थम् । यावच् चैवम् उक्तम् ।

- माता मातृश्वसा श्वश्रूर् मातुलानी पितृष्वसा ।

- पितृव्यसखिशिष्यस्त्री भगिनी तत्सखी स्नुषा ॥

- दुहिताचार्यभार्या च सगोत्रा शरणागता ।

- राज्ञी प्रव्रजिता सध्वी धात्री वर्णोत्तमा च या ॥ (न्स्म् १२.७२–७३)

अत्र सत्य् अप्य् अतिदेशे न तुल्यप्रयश्चित्तता, दण्डविशेषदर्शनात् । तत्र मातर्य् उक्तम् एव । मातृष्वसृप्रभृतीनां दुहित्रन्तानां कृच्छ्राब्दः । अवशिष्टानां चान्द्रायणाभ्यासः । 

- तत्र या उक्तास् ताः सगोत्रा उच्यन्ते यज्जातीयास्[^२७८] तेन व्यपदिश्यन्ते, उत यस्मै[^२७९] दत्तास् तद्गोत्रा इति । 


[^२७९]:
     M G: ubhayasmai


[^२७८]:
     M G: tajjātīyās

- उभयेनेत्य् आह, उभयथालिङ्गदर्शनात् । 

- गोत्रं वंशः पित्रादिर् अभिजनः, तत्संबन्धाच्[^२८०] च पितृष्वसृग्रहणम् अनर्थकम्, असगोत्रा हि सा । अथ येनैकतां गतास् तद्भावम् अनुभवन्ति, तदा भर्तृगोत्रव्यपदेशार्हाः, तस्मिन् पक्षे पितृव्यस्त्रीग्रहणम् अनर्थकम्, भवति हि सा सगोत्रा ।


[^२८०]:
     M G: prabandhāc

- नन्व् इयं कस्येति लिङ्काभावाद् उभ्योर् अपि युक्ता । सर्वेषां तु दर्शनं भर्तृगोत्राः सगोत्राः । 

- यत् तु कैश्चिद् उच्यते "श्राद्धविधौ कुर्वन् तु[^२८१] पैत्रिकं गोत्रम्" इति तत् तत्रैवास्ति । अथ वाप्य् अस्ति वचनात् तथा क्रियते ॥ ११.१७७ ॥


[^२८१]:
     M G: tu kurvan