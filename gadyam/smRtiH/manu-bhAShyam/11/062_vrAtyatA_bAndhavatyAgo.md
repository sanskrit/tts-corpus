+++
title = "062 व्रात्यता बान्धवत्यागो"

+++


**बान्धवा** ज्ञातयः सोदरादिभ्यो[^९३] ऽन्ये ऽपि मातुलमातृष्वस्रेयादयः । सति विभवे ते ऽप्य् अजीवन्तो भर्तव्याः । तद् उक्तम् "स्वजने दुःखजीविनि" (म्ध् ११.८) इति । 


[^९३]:
     M G: jñātayo 'sodarādibhyo

- यद्य् एवं "सुतस्य" (म्ध् ११.५९) इत्याद्य् अनर्थकम् ।

- न, अन्यार्थं वचनम्, जालपादप्रतिषेधे हंसप्रतिषेधवत् (म्ध् ५.१२–१३) । तेन मात्रादित्याग उपपातकम् एव । इह तु लघीय इति ।

- **भृत्याध्यापनम्** । भृतकस्य सतो ऽध्यापकत्वात् यश् च भृतकाद् अधीते । **अपण्यानि** दशमे उक्तानि ॥ ११.६२ ॥