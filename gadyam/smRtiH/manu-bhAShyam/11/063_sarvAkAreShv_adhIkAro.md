+++
title = "063 सर्वाकारेष्व् अधीकारो"

+++


**आकराः** सुवर्णादिभूमयः, तत्र्**आधिकारो** राजनियोगेनाधिपतित्वम् । **सर्व**ग्रहणाद् अन्यद् अप्य् अर्थोत्पत्तिस्थानम् गृह्यते । तेन ग्रामनागरनियोगो व्यवहारदर्शनदण्डग्रहणादिनियोगः[^९४] । एवम् एव **यन्त्राणि** सेतुबन्धादीनि जलप्रवाहनियमार्थानि[^९५] तेषां **महतां** **प्रवर्तनम्**[^९६] । **औषधीनाम्** अशुष्काणां **हिंसा**च्छेदः । **स्त्रीणाम् आजीवः** । स्त्रियम् उपजीव्यते, स्त्रीधनेन शरीरकुटुम्बधारणं क्रियते, भार्यापण्यभावो वेशस्त्रीप्रयोजनं वा । **भिचारो** वैदिकेन शापादिना मन्त्रप्रयोगेण श्येनादियागेन वा शत्रुमारणम् । **मूलकर्म** वशीकरणं मन्त्रादिक्रिययैव ॥ ११.६३ ॥


[^९६]:
     M G: vardhanam


[^९५]:
     M G: -ārthās


[^९४]:
     M G add: eva