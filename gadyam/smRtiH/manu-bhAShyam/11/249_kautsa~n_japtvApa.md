+++
title = "249 कौत्सञ् जप्त्वाप"

+++


कुत्सेन ऋषिणा दृष्टं प्रोक्तं **कौत्सम्** । "अप नः शोशुचद् अघम्" (र्व् १.९७.१) इत्य् अष्टर्चं बह्वृचे पठ्यते । **वासिष्ठं च पर्तीत्य् ऋचम् ।** तिस्र ऋचः समाहृतास्त्यृचम्, प्रतीतिसूक्तादिप्रतीकार्थं[^३९१] चेति- "प्रतिस्तोमेभिर् उषसं वसिष्ठाः" (र्व् ७.८०.१) इत्य् एतत् । **माहित्रम्** "महि त्रीणाम्"[^३९२] (१०.१८५.१) इति तृचम् एव ।  महितृसब्दो ऽस्मिन् सूक्ते ऽस्तीति विमुक्तादिप्रक्षेपात् ।[^३९३] ये तु "माहेन्द्रम्" इति पठन्ति तेषाम् "महां इन्द्रो य ओजसा" (र्व् ८.६.१) इत्य् अष्टचत्वारिंशतं पयःसूक्तम् आहुः । **शुद्धवत्यश् च** "एतो न्व् इन्द्रं स्तवांअ शुद्धं शुद्धेन" (र्व् ८.९५.७) इति । अत्र **अपि**शब्दस् तत्समानार्थः ॥ ११.२४९ ॥


[^३९३]:
     M G add: akratuṛco


[^३९२]:
     M G: māhendraṃ māhitrīṇām


[^३९१]:
     M G: -pratīkārārthaṃ