+++
title = "232 अज्ञानाद् यदि"

+++


कृतप्रायश्चित्तस्यापि पुनर् अकार्यप्रवृत्ताव् अधिकतरं प्रायश्चित्तम् इति एवमर्थं **द्वितीयं न समाचरेद्** इति । अथ वा निवृत्तेर् अनन्तरोपदिष्टाया अर्थवादो **द्वितीयं न समाचरितव्यम्** इति । व्रतं न हात्व्यम् ।

- तस्माद् आद्यकृताद् व्यतिक्रमाद् **विमुक्तिम् इच्छन्** मोक्षम् इच्छन् पुनर् न कुर्यात् । ततश् चैतद् उक्तं भवति । कृते ऽपि प्रायश्चित्ते न विमुच्यते, यदि पुनः समाचरति । न च निष्कृतौ कृतायाम् अकृतायाम् अपि मोक्षो युक्तो ऽतो मुक्तस्य मुक्तिम् अन्विच्चन्न् इति नोपपद्यते । तस्माद् आधिक्याय पुनर् वचनम् ॥ ११.२३२ ॥