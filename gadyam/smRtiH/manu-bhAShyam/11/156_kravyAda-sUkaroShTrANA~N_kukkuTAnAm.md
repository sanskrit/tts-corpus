+++
title = "156 क्रव्याद-सूकरोष्ट्राणाङ् कुक्कुटानाम्"

+++


**चे**ति पूर्वश्लोको ऽत्राकृष्यते । तेन विड्वराहादीनां भक्षण एतद् एव । द्वितीयेन **च**शब्देन[^२४५] क्रव्यादादीनां[^२४६] विण्मूत्रप्राशने यद् एव विड्वराहादीनाम् । स्मृत्यन्तरे च नरमात्राधिकारेणेह **द्विज**ग्रहणम् अविवक्षितम् "द्विजश् चान्द्रायणम्" (म्ध् ११.१५४) इति । 


[^२४६]:
     M G: kravyādānāṃ


[^२४५]:
     M G: śabdena

- एवम् इयं द्विश्लोकी बिडालकाकेति (म्ध् ११.१५९) अत्रापेक्षते[^२४७] । अतश् चैतेषाम् अप्य् उच्छिष्टप्राशने बिदालादिवत् । ततो ऽस्यां त्रिश्लोक्यां समुद्दिष्टम् । मूत्रपुरीषं च सर्वेषां प्रतिषिद्धम् । अतश् च यत् क्रव्य्दानां मूत्रपुरीषप्राशने तद् बिडालादीनाम् अपि ॥ ११.१५६ ॥


[^२४७]:
     M G: biḍālakākādanyatrāpekṣate