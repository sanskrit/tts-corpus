+++
title = "197 व्रात्यानां याजनम्"

+++


**व्रात्याः** सावित्रीपतिताः । तेषां **व्रात्यानां** व्रात्यस्तोमः[^३१६] क्रतुर् विहितः । तेन ये **याजयन्ति** आर्त्विज्येनोपदेष्टृत्वेन च । **परेषां** मातापितृगुरुवर्जम् **अन्त्यकर्म** श्मशानादि । **अभिचारं** शेयनचिदादि[^३१७] । **अहीनं**[^३१८] च द्विरात्रादिकम्[^३१९] । **कृच्छ्रैर्** विशुध्यति । 


[^३१९]:
     M G: dvirātrikaṃ


[^३१८]:
     M G: ahīne


[^३१७]:
     M G: śeyananidhanādi


[^३१६]:
     M G: vrātyaḥ stomaḥ

- अन्ये त्व् आहुः । नायम् अभिचाराहीनयोर् यजमानस्य विधिः । कस्य तर्हि, ऋत्विजाम् । तथा च व्रात्यानां याजनम् इतीदृश एवाधिकारः । यजमानस्य तु विधिलक्षणाप्रवृत्तिस् तस्याः प्रतिषेधाभावे कुतः प्रायश्चित्तम् । 

- भवत्व् अहीने शास्त्रतः प्रवृत्तिः । श्येनादौ तु कथम् । न हि शत्रून् मारयेद् इति नोदनास्ति । किं तर्हि, यः शत्रोर् मारणं कामयते तेन तत्सिद्ध्यर्थं श्येनादि कर्तव्यम् । शत्रुमारणे च हिंसालक्षणाप्रवृत्तिः[^३२०] । सा च निषिद्धा- "न हिंस्यात् सर्वा भूतानि" इति । अहीनेष्व् अपि लिप्सात एव प्रवृत्तिः । फलकामस्य हि तत्राधिकारो भवति । न तु फलकामना तत्र निषिद्धा, नापि काम्यमानार्थनिष्पादको व्यापारः । इह तूभयं निषिद्धम् "न हिंस्यात्" इति मरणफलव्यापारेण न[^३२१] प्रवर्तितव्यम् । तत्फलं च श्येनादेर् एव । इह तु नास्ति निषेधः- "स्वर्गादिफलकर्म न[^३२२] कर्तव्यम्" इति ।


[^३२२]:
     M G: -karmaṇaḥ 


[^३२१]:
     M G omit: na


[^३२०]:
     M G: lipsālakṣaṇā-

- केचिद् आहुः । "वाक्शस्त्रं वै ब्राःमणस्य" (म्ध् ११.३२) इत्य् अभिचारिणीयाभिचारो ऽप्य् अनुज्ञायाम्नात एव । तुल्याव् अहीनाभिचारौ । तत्र ऋत्विजाम् एव प्रायश्चित्तं युक्तम् । 

- ननु च काम्यान्य् अपि निषिद्धानि-[^३२३] "कामात्मता न प्रशस्ता" (म्ध् २.२) इति । 


[^३२३]:
     M G: kāmyāny aniṣiddhāni

- यस् तस्य विषयः स तत्रैव व्याख्यातः । श्रुतिश् चाहीनतया याजनं कार्यम् इति । अभिचरणीयाभिचारे च यजमानस्यायुक्तम् ।

- कथम् ।

- आम्नातं यज् ज्योतिषो ऽभिचार्यन्ते । तद्वत् प्रायश्चित्तान्य्[^३२४] उक्तान्य् एव, अस्य अभिचरर्त्विग्विषये ऽभिचरणीयाभिचरे सविषयत्वात् । 


[^३२४]:
     M G: tadvidhiprāyaścittāny

- वैदिकेन जपहोमादिना शत्रोर् मारणम् अभिचारः ॥ ११.१९७ ॥