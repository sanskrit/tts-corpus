+++
title = "250 सकृज् जप्त्वास्यवामीयम्"

+++


अत्र **सकृत्**ग्रहणात् पूर्वत्र पाठावृत्तिः प्रतीयते । सा च समाचाराद् अन्यत्र दर्शनाच् च । "त्रिर् जपित्वाघमर्षणम्" (म्ध् ११.२५८) इत्य् अत्रापेक्षायाम् अधिकृतेन संबन्धः । **अस्यवाम**शब्दो ऽस्मिन् सूक्ते ऽस्तीति "मतौ छः सूक्तनाम्नोः" (पाण् ५.२.५९) इति शब्दव्युत्पत्तिः । "अस्य वामस्य पलितस्य होतुः" (र्व्१.१६४.१) इति द्वापञ्चशदृचं सूक्तम् । **शिवसंकल्पम्** अपि "यज् जाग्रतो दूरम् उदैति" (व्स् ३४.१) इति वाजसनेयषडृचम्[^३९४] ॥ ११.२५० ॥


[^३९४]:
     M G: vājasane ṣaḍṛcam