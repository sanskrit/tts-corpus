+++
title = "190 बालघ्नांश् च"

+++


**शरणागतः** । यः शत्रुभिर् अभिहन्यमानो बलवतान्येन वोपदूयमानः परित्राणार्थं कंचिद्[^३०९] अन्यम् अभिधावेत् "त्रायस्व माम्" इति । एवं कृतदोषो विद्वान् समुपधावेत् "उद्धर मां देहि प्रायश्चित्तम्" इति **शरणागतः** । **कृतघ्नः** कृतम् उपकारं विस्मृत्य यो ऽपकाराय यतते यो वा कृतोपकारं पुनर् विनाशयति तस्यैवोपकृतस्यापकार्य उद्यच्छति । यद्य् अप्य् एषा शब्दव्युत्पत्तिस् तथापि लोकप्रसिद्धेर् यत्रोपकर्तुर् अपकारे वर्तते स **कृतघ्नः** । अत्र जातिर् नापेक्षते बालादिस्वरूपम् एव कारणम् । **स्त्रियो** व्यभिचारिण्यो ऽपि । यद्य् अपि तासां स्वल्पं प्रायश्चित्तं तथापि वाचनिकः संवासप्रतिषेधः[^३१०] । **संवासः** संगतिस् तद्गृहनिवासश् च ॥ ११.१९० ॥


[^३१०]:
     M G: saṃvāsaḥ pratiṣedhaḥ


[^३०९]:
     M G: kiṃcid