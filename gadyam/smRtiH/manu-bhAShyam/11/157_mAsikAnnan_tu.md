+++
title = "157 मासिकान्नन् तु"

+++


**मासिकम्** एकोद्दिष्टश्राद्धम्, "अकृते[^२४८] सपिण्डीकरणे प्रतिमासं तु वत्सरम्" इति । आमावास्यस्य तु मासिकव्यपदेशे ऽप्य् अनुज्ञातत्वात्, "कामम् अभ्यर्थितो ऽश्नीयात्" (म्ध् २.१८९) इति कुतः प्रायश्चित्तम् । 


[^२४८]:
     M G: kṛte

- अन्ये त्व् अभ्यर्थितस्यानुज्ञानाद् अनभ्यर्थ्यमानस्योक्तम् एवेत्य् आहुः । 

- **असमावर्तको** गुरुकुले तिष्ठन्न् अर्थाद् ब्रह्मचार्य् उच्यते । त्र्यहाद् अन्यतरस्मिन्न् अहन्य् **उदके वसेत्** । त्र्यहस्यैव बुद्धौ स्थितत्वात् तर्हि चतुर्थम् अहस् तद् दिवसः ॥ ११.१५७ ॥