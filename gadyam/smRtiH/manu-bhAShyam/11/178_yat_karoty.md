+++
title = "178 यत् करोत्य्"

+++


**वृषल्य्** अत्र चण्डाल्य् अभिप्रेता, महत्वात् द्विरभ्यासे चेद् बुद्धिपूर्वे द्रष्टव्यम् । अन्यथा कृच्छ्रशब्द एवं वा । एकरात्रग्रहणात् सर्वां रात्रिं शयनस्य तया सह गच्छतश् चैतद् विज्ञेयम् । **सेवनं** संभोगः । **वृषली**शब्दो निन्दया प्रयुक्तो न जातिशब्दे[^२८२] । **यत् करोति** यत्[^२८३] पापं जनयति **तत्** **त्रिभिर् वर्षैर् व्यपोहति** विनासयति ।


[^२८३]:
     M G: tat


[^२८२]:
     M G: jātiśabdo

- **भैक्षाहारो जपन्न्** इति अविशेषचोदनायां भावी आसु परं च नास्तीत्य् आहुः । 

- अन्ये तु यथाश्रद्धम्[^२८४] अन्यानि मन्त्रब्राह्मणवाच्यानि, न तु लौकिकं वाक्यम्[^२८५] । 


[^२८५]:
     M G: vācyam


[^२८४]:
     M G: yathā śrāddham

- अविशेषेण मन्त्रजपस्य शुद्ध्यर्थं विहितत्वाद् ऋक्संहिताम् इत्यादि । 

- यत् तु त्रिभिर् मासैः सेवित्वा वृषलीं शूद्राम् एवाचक्षते, 

- तद् अप्य् अयुक्तम्, शूद्राविवाहस्याविहितत्वात्[^२८६] । स्वैरिण्याश् च लघुप्रायश्चित्तस्योपदेशाद् अन्यस्याश् चोपपातकत्वाद् गुरुतरम् इदम् अयुक्तम् ॥ ११.१७८ ॥


[^२८६]:
     M G: śūdrāvivāhasya vihitatvāt