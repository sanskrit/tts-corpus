+++
title = "172 एतास् तिस्रस्"

+++


ननु च "असपिण्डा च" (म्ध् ३.५) इत्य् अनेनैवैतासाम् अविवाह्यत्वे सिद्धे, किमर्थम् इदं **नोपयच्छेत** इति । 

- केचिद् आहुः । अन्यासां पक्षे ऽभ्यनुज्ञानार्थं सपिण्दश्लोके प्रतिषिद्धानाम् ।

- तद् अयुक्तम्, **पतति ह्य् उपयन्न् अधः** इति प्रायश्चित्ताविसेषात् । एतस्मिंश् च प्रयोजने संभवति सपिण्डश्लोकस्य पाक्षिको बाधो ऽयुक्तो ऽगत्या हि विकल्प आश्रीयते । 

- **ज्ञातित्वेन** बन्धुत्वेनेत्य् अर्थः । **अनुपेया** अविवाह्या अगम्याश् च । **उपयन्** विवाहयन् । **अधः पतति** नरकं प्राप्नोतीति यावत् । अथ वा जातितो[^२७०] भ्रास्यति हीनजातीयः संपद्यते । यद्य् अपि जातेर् जीवत्पिण्डानपायः, तथापि तत्कर्मानधिकाराद् एवम् उच्यते ॥ ११.१७२ ॥


[^२७०]:
     M G: jñātito