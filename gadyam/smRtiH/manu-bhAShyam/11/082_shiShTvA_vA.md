+++
title = "082 शिष्ट्वा वा"

+++


चरमपक्ष उच्यते । **शिष्ट्वा** **स्वम् एन** आत्मीयं दोषम् । **भूमिदेवतानां** ब्राह्मणानां **नरदेवैः** क्षत्रियैः **समागमे** । ऋत्विजो ब्राह्मणाः[^११२] क्षत्रियो यजमान एवं कृताश्वमेधे **ऽवभृतस्नातो विमुच्यते** । द्वादशवार्षिकस्योपसंहृतत्वात् स्वतन्त्रम् इदं वैकल्पिकम् इच्छति । 


[^११२]:
     M G: brāhmaṇaḥ

- अन्ये तु[^११३] वैकल्पिकानां मध्य उपदेशात् प्रक्रान्तद्वादशवार्षिकस्यैव गोब्राह्मणपरित्राणवत् समाप्त्यवधिम् आहुः । यथा सारस्वतेन पक्षं वा प्रस्रवणं प्राप्योत्थानम् इति । 


[^११३]:
     M G: anye ity āhur

- वयं तु ब्रूमः । उपसंहृतत्वाद् आद्यस्य[^११४] वैकल्पिकमधे वा पाठाद् उभयरूपतास्य प्रक्रान्ते ऽपक्रान्ते च सति संभवे ॥ ११.८२ ॥


[^११४]:
     M G: ājyasya