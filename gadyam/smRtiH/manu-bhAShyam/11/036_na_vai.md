+++
title = "036 न वै"

+++


अग्निहोत्रे ऋत्विग्वरणस्य समाम्नानात् "जुहुयाद् धावयेद् वा" (गोग् १.३.१४) इति स्त्रीपुंसयोर् अविसेषेण क्षीरहोतृताप्राप्तौ कन्यायुवत्योः प्रतिषेधः । एवम् आहुतिद्वयमात्रविधिज्ञस्य **अल्पविद्यस्य** **बालिशस्य** वा प्राप्तिः प्रतिषिध्यते । **आर्तो** व्याधिना । **असंस्कृतो** ऽनुपनीतः । 

- एतच् चायुक्तम् । श्रौते ह्य् अग्निहोत्रे "स्वयं पर्वणि जुहुयात् ऋत्विजाम् एक इतरं[^३३] कालम्" (आश्श् २.४.२–३) इति समाचरन्ति । न च स्त्रीणाम् आर्त्विज्यसंभवो ऽतो गृह्याग्निविषये कन्यायुवत्योः प्रतिषेधः, जातपुत्रायाः प्राप्त्यर्थ इति वर्णयन्ति । तथा चान्ये ऽपि सूत्रकाराः "कामं गृह्ये ऽग्नौ पत्नी जुहुयात् सायं प्रातर् होमौ" इति । 


[^३३]:
     M G J: itareṣāṃ (I follow ĀśŚ reading)

- अन्ये तु "वैतानकुशलः" (म्ध् ११.३७) इति वचनात्, त्रेताग्निविषयम् एवेदं मन्यन्ते । वितानो विहारः । स च श्रौतेष्व् अग्निषु संभवति । न च तत्र स्त्र्यादीनां प्राप्तिः, न त्व् अविदुषाम्, विशिष्टानाम् एव पुंसाम् आर्त्विज्यविधानात् । 

- अतो ऽग्निहोत्रग्रहणं सर्वकर्मणाम्, होतृग्रहणं च सर्वर्त्विजां प्रदर्शनार्थम् । अतः श्रुत्यर्थानुवादमात्रम् एषा स्मृतिः ॥ ११.३६ ॥