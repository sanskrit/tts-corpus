+++
title = "033 श्रुतीर् अथर्वाङ्गिरसीः"

+++


किं तत् स्ववीर्यम् इति शङ्कानिवृत्त्यर्थो ऽयं श्लोकः । श्रूयन्त इति **श्रुतयः** । अथर्वणवेदे ये ऽभिचारप्रकाराः श्रुतास् ते कर्तव्या इत्य् अर्थः । बाहुल्येन तत्राभिचाराणां विधानात्, **अथर्वाङ्गिरस**ग्रहणम्, न पुनर् अन्येषु वेदेष्व् अननुज्ञातम् । 

- अथ वाभिचारश्रुतयः **अथर्वाङ्गिरस**शब्देनोच्यन्ते । 

- अथ वाथर्वणशब्दा[^३०] एवंविध एवार्थे प्रयुज्यन्ते "यज्ञो ऽथर्वणवित् काम्यः" इति ॥ ११.३३ ॥


[^३०]:
     M G: athātharvaṇaśabdā