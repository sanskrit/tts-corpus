+++
title = "248 स-व्याहृति-प्रणवकाः प्राणायामास्"

+++


मुखनासिकासंचारी वायुः **प्राणः**, तस्य्**आयामो** निरोधः । स चोभयपथा प्राणप्रवृत्तेर् बहिः क्रमतो ऽपानप्रवृत्तेर् वा यद् रेचकाख्यं[^३८९] प्रसिद्धम् । **व्याहृतयः** सप्त । **प्रणव** ॐकारः । व्याहृतिभिः प्रणवेन च सह **प्राणायांआः** कर्तव्या इति । **षोडशेत्य्** आवृत्तिसंख्यानम् । 


[^३८९]:
     M G: recakārakhyaṃ

- कीदृशः सहभावः । 

- केचिद् आहुः । प्राणायामं कृत्वा व्याहृतिः प्रणवजपः प्रत्यावृत्तिं कर्तव्यः । 

- अन्ये त्व् आहुः । श्वासनिरोधकालेन ध्यातव्याः । 

- किंपरिमाणः प्राणायामानां कालः ।

- यावता नातिमहती श्वासनिरोधनपीडा जायते ।

- कुम्भरेचकपूरकाश् च प्राणायामाः स्मर्यन्ते, न[^३९०] श्वासनिरोधमात्रम् । यथाप्रमाणं नासिद्धेर् इति, असाध्यतयैव परिमाणानाम् ।


[^३९०]:
     M G: tena

- **अपि भ्रूणहनम्** । **अपि**शब्दात् तत्समेषु ॥ ११.२४८ ॥