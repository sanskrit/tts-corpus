+++
title = "016 तथाऐव सप्तमे"

+++

<details><summary>मेधातिथिः</summary>

आत्मकुटुम्बावसादे ऽपि पूर्ववत् परादानं कर्तव्यम् । **अश्वस्तन**ग्रहणाद् एकदिनवृत्त्यर्थम् एवानुजानाति, नाधिकम् । **हीनकर्मण** इति कर्मार्थम् । स्मृत्यन्तरे-

- हीनाद् आदेयम् आदौ स्यात् तदलाभे समाद् अपि ।

- असंभवे त्व् आददीत विशिष्टाद् अपि धार्मिकात् ॥ 

**सप्तमे भक्ते** । त्र्यहं येन न भुक्तं चतुर्थे ऽहनि प्रातर् भोजनार्थं परादाने प्रवर्तेत । "सायंप्रातर् भुञ्जीत" (ग्ध् ९.५९) इत्य् अहन्य् अहनि भक्तद्वयं विहितम् ॥ ११.१६ ॥
</details>

<details><summary>भारुचिः</summary>

आत्मकुटुम्बक्षुदवसादेनापि निमित्तेन पूर्ववत् परादानं शिष्यते । ब्राह्मणस्य विशेषेणेत्य् एतद् अनुवर्तते । **अश्वस्तननिधानायेति** वचनात्, आहोरात्रिकम् आदेय परिमाणम् अनुजानाति नाधिकम् । **हीनकर्मण** इति च क्रमार्थम् इदं वचनम् । तथा च स्मृत्यन्तरम्-


> हीनाद् आदेयम् आदौ स्यात् तद् अलाभे सामाद् अपि ।   
> असंभवे त्व् आददीत विशिष्टाद् अपि धार्मिकात् ॥

एवं च सति पूर्वस्याप्य् अयम् एव क्रमो विज्ञेयः । तथा च गौतमः- "द्रव्यादानं विहाहसिद्ध्यर्थं धर्मतन्त्रसंयोगे च शूद्राद्, अन्यत्रापि शूद्रात्" इति ॥ ११.१५ ॥
</details>

<details><summary>Bühler</summary>

016	Likewise he who has not eaten at (the time of) six meals, may take at (the time of) the seventh meal (food) from a man who neglects his sacred duties, without (however) making a provision for the morrow,
</details>
