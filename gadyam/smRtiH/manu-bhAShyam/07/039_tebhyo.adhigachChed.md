+++
title = "039 तेभ्यो ऽधिगच्छेद्"

+++


**तेभ्यः** विद्वद्ब्राह्मणेभ्यो वृद्धेभ्यः **विनयं** राजवृत्तम् **अधिगच्छेत्** शिक्षेत । **विनीतात्मा** । यद्य् अपि स्वयंबुद्ध्यापि विनीतो ऽर्थशास्त्रैर् वा, तथापि वृद्धोपदेशे यत्नवान् स्यात् । दृष्टकर्माणः शास्त्रज्ञेभ्यो निपुणतराः । अथ वा पाटवातिशयजननार्थं विनीतेनापि स्वभावतो वृद्धेभ्य आर्येभ्य आत्मा विनेयः । स्वभावशुद्धस्य सुवर्णस्य तेजःसंयोगादिनाधीयमानसंस्कारो विशुद्धतररूपवान् असौ दृश्यते । यस्य विनयाधानस्य फलं **न विनश्यतीति** ॥ ७.३९ ॥