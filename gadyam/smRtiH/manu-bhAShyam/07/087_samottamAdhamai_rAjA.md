+++
title = "087 समोत्तमाधमै राजा"

+++


सर्वोपायपरिक्षये राज्ञो विहितं युद्धम् । तत्र संग्रामभूमिगतस्याहूतस्य[^११८] समन्यूनाधिकबलेनोपेक्षाप्रतिषेधार्थम्[^११९] इदं पदम् । न मन्तव्यं निकृष्टबलं न हन्मीति ।


[^११९]:
     M G: -balenāpekṣā-


[^११८]:
     M G J: -āhatasya

- अथ वा ये शत्रव आटविकादयः प्राक्स्थितां मर्यादाम् अतिलङ्घ्य देशम् उत्क्रामन्ति, शत्रुभिर् वा राज्ञः संदधते, न चेत् ते युद्धेन विना नियन्तुं शक्यन्ते, तदा निकृष्टबलैर् अपि तैर् योद्धव्यम् एव । यद्य् अपि तैर् असौ शब्देन नाहूतः, वस्तुतस् त्व् आहूत एव भवति । 

- एष हि क्षत्रियाणां धर्मः, यद् आहूतः प्रकृतैस् तैर् युद्धे सर्वेण सह योद्धव्यम् एव । जातिवयःशिक्षापुरुषकारादि नापेक्षितव्यम् । एष धर्मः स्मर्तव्यः ॥ ७.८७ ॥