+++
title = "065 अमात्ये दण्ड"

+++


**अमात्ये** सेनापतौ **दण्डो** हस्त्यादिबलम् **आयत्तम्,** तदिच्छया कार्येषु प्रवृत्तेः । **दण्डे वैनयिकी** । यो विनेयः स्वपरराष्ट्रगतः स दण्ड्यो यतः । विनयाश्रिता **वैनयिकी **। **क्रिया** कार्यम् । **नृपतौ कोश्राष्ट्रे** **आयत्ते** । संचयस्थानं **कोशः** । **राष्ट्रं** जनपदः । द्वे च ते पराधीने न कर्तव्ये, स्वयम् एव विलम्भनीयफलग्रासाच् च । **दूते संधिविपर्ययौ** । प्रियवचनेन स्वामिकार्यप्रदर्शनेन संधिः, तद्वैपरीत्येन विग्रहः । एतद् उभयं दूतायत्तम् ॥ ७.६५ ॥

_एवं दूतार्थानुवादः । एष एवार्थः पुनर् उच्यते ।_