+++
title = "010 कार्यं सो"

+++


नैतन् मन्तव्यं बन्धुर् मे राजा सुहृद् वेति । 

- कस्य राज भवेन् मित्रं कानि मित्राणी राजनि ।

प्रयोजनापेक्षया च शत्रौ मित्रवद् आचरन्ति मित्रे शत्रुवत् । तथाशक्ताः कंचिद् अपराधं क्षमन्ते, **शक्तिं** प्राप्योन्मूलयन्ति । एवं **देशकालाव्** अपि । अतो **धर्मसिद्ध्यर्थं** कार्यसिद्ध्यर्थं **विश्वरूपं** कुरुते । क्षणान् मित्रं क्षणेन शत्रुः, नैकरूप एव राजा भवति । अतो न विश्वसितव्यं राजनि । मैत्राद् वाल्लभ्यात् सौजन्याद् वा तत्तुल्यवयोदृष्ट्या न वर्तितव्यम्, अपि तु सर्वदा नयेन द्रष्टव्यः ॥ ७.१० ॥