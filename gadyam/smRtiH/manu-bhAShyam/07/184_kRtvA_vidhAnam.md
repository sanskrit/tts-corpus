+++
title = "184 कृत्वा विधानम्"

+++

<details><summary>मेधातिथिः</summary>

**मूले** स्वदुर्गराष्ट्रे कुर्याद् अथ पार्ष्णिग्राहश् च । तत्र **विधानं** प्रतिविधानं **कृत्वा,** दुर्गं तावत् प्रभूतधान्यादिकं सुसज्जयन्त्रप्राकारपरिखादि कार्यम् । राष्ट्रस्यापि स्वबलं श्रेणीबलेभ्यो रक्षां विधाय कुर्यात् । दानमनेभ्य उपसंयम्य प्रत्यन्तेषु प्रक्षेप्तव्यं पार्ष्णिग्राहं प्रति प्राह- तत्समर्थश् च बलैकदेशः स्वराष्ट्रे स्थापयितव्यः । यात्राप्रयोजनं **यात्रिकं** हस्त्यश्वादिबलयोग्यं च प्रहरणधारणादि सज्जम् । **यथाविधि** परोपदेशं कृत्वा । **आस्पदं** प्रतिष्ठानम् । किं तर्ह्य् अतो ऽपरकीयाः क्रुद्धादयो द्रष्टव्यास् तान् **उपगृह्य** स्वीकृत्य, आकारस्य परविषये निवृत्तेस् तज्ज्ञानाय **सम्यग्** यथावद् **विधाय** प्रयुज्य । किम् अयं दृष्टोपसंग्रहं कर्तुम् आरब्धम् उत शत्रुपरिमण्डलं कोपयितुम् अथ मध्यमम् उदासीनं वा संश्रयितुम्, तथा मूलयात्रां वा हर्तुकामो विधिवच् छेदं[^२४०] वा कर्तुकाम इत्यादि यथा चैतद् एवं तथा ॥ ७.१८४ ॥


[^२४०]:
     M G: vidhivad vedaṃ
</details>

<details><summary>भारुचिः</summary>

प्रकृत्युपसंग्रहो ऽर्थमानाभ्यां लुब्धक्रुद्धाभिरक्षणं विशेषतः पार्ष्णिग्राहसंधानं जनप[दस्थापनं **मूले विधानम्**] । **यात्रिकं च** हस्त्यश्वादि । ये च परविषये दूष्यास् ते यातुर् **आस्पदा** भवन्ति, तांश् चात्मीकृत्य चारणं च परविषयप्रवृत्तिविज्ञानाय **सम्यग् विधाय** यथा चैतद् एवम् ॥ ७.१८४ ॥
</details>

<details><summary>Bühler</summary>

184	But having duly arranged (all affairs) in his original (kingdom) and what relates to the expedition, having secured a basis (for his operations) and having duly dispatched his spies;
</details>
