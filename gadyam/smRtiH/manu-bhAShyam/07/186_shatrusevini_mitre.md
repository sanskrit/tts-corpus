+++
title = "186 शत्रुसेविनि मित्रे"

+++


**शत्रुसेविनि गूढे** प्रच्छन्ने **मित्रे गतप्रयागते** च **युक्ततरः** स्यात्, अभियुक्ततर आदृततरो भवेत्, न विश्वसेद् इत्य् अर्थः । यस्मात् स **कष्टतरो रिपुर्** अन्येभ्यः क्रुद्धादिभ्यः । एवं च युक्ततरवचनात् कष्टतरवचनाच् च **गतप्रत्यागतम्** अग्राह्यम् अन्यस्येति गम्यते । स चतुर्विधः । कारणाद् गतस् ततो विपरीतकारणाद् आगतो यथा दोषेण गतः पुनर् आगतो गुणम् उभयोः परित्यज्य । कारणेनागत इति यः स त्याज्यो लघुबुद्धित्वाद् यत्किंचित्कारीति । पुनर् अस्य प्रत्ययस् तु न कार्यः[^२४६] । कारणाद् गतः कारणागतः यथा स्वामिदोषेण गतः परस्मात् स्वदोषेणागत इति सत्कर्तव्यो यदि सङ्गित्वाद् आगतस् ततो ग्राह्यः । अथ परप्रयुक्तस् तेन वा दोषेणापकर्तुकाम इति ततो नेति ॥ ७.१८६ ॥


[^२४६]:
     M G omit: na kāryaḥ

_परराष्ट्रं प्रत्यभिप्रस्थितः_ ।