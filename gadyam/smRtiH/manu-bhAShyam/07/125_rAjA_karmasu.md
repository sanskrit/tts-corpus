+++
title = "125 राजा कर्मसु"

+++


**युक्तानां** नियुक्तानां स्त्रीणाम् अन्तःपुरदास्यादीनाम् । **प्रेष्यजनस्य** दोलकवाहादेः । **प्रत्यहं वृत्तिं कल्पयेत्,** न सांवत्स्रीयं सकृद् दद्याद् ग्रामं तद् एकदेशं वा । **स्थानकर्मानुरूपतः** । **स्थानं** प्रधानं नियोगः शय्यारक्षादि, **कर्म** शरीरव्यापारः, तद्**अनुरूपेण** **वृत्तिर्** देया । प्रधाने स्थाने स्वल्पे ऽपि कर्मणि महती वृत्तिः, निकृष्टे स्थाने महत्य् अपि कर्मणि स्वल्पेत्येतद्[^१५१] उभयानुरूपम् ॥ ७.१२५ ॥


[^१५१]:
     M G: svalpetad