+++
title = "057 तेषां स्वम्"

+++


**तेषां पृथक् पृथग्** एकैकस्य रहस्य् **अभिप्रायं** हृदयनिहितं भावम् **उपलभ्य,** **समस्तानां** संहतानां यत् कारणं कश्चित् पुरुषः परिषदि अप्रतिभानवान् भवति, रहसि प्रगल्भः, कश्चित् परिषद्य् आसादितप्रज्ञः । ततश् च तान् समस्तान् पृच्छेत् । 

- ततः स्वयं यद् युक्ततरं **हितम्** आत्मने तद् व्यवस्येद् **विदध्यात्** । तत्प्रामाण्यं तेषाम् एवान्यतमेनोपदिष्टं वा यद् अप्रत्यनीकं[^८६] निर्दोषं च ॥ ७.५७ ॥


[^८६]:
     M G: apratyatīkaṃ