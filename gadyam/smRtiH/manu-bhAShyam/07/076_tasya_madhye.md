+++
title = "076 तस्य मध्ये"

+++


**सुपर्याप्तम्** । यावद् आत्मनो राज्ञो राजपुत्रकोशायुधाश्वागारादिषूपयुज्यते । **गुप्तं** बहुकक्षाकम् । **गृहं कारयेत्** । **सर्वर्तुकं** सर्वर्तुमाल्यफलैः शोभितम् । सर्वे ऋतवो यत्रेति । ऋतुशब्देन तत्कार्याणि पुष्पफलादीनि लक्ष्यन्ते । "सर्वर्तुगम्" इति पाठे सर्वान् ऋतून् गच्छति प्राप्नोतीति व्युत्पत्तिः । अर्थस् तु स एव । यो यत्र भवति स तेन व्याप्त इत्य् उच्यते । **शुभ्रं** सुधाधवलितम् । **जलवृक्षसमन्वितं** धारागृहोद्यानवनसंपन्नम् ॥ ७.७६ ॥