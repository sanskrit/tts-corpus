+++
title = "078 पुरोहितञ् च"

+++


सत्य् अपि द्वितीयानिर्देशे न प्राधान्यावगमे विवक्षितम् एवैकत्वम्, अन्यत्राप्य् उपादानात्, "यूपं छिनत्ति," "भार्यां विन्देत" इतिवत् । **ऋत्विजो वृणुयात्** । तेषां च संख्या श्रुतित एवावगन्तव्या । गुणाश् च- "नातिस्थूलो नातिकृशः नातिदीर्घो नातिह्रस्वः नातिवृद्धो नातिबालः । सप्तपुरुषान् विद्यातपोभ्यां पुण्यैश् च कर्मभिः समनुष्ठितोभयभावान्[^१०४] । तान्[^१०५] प्रति नाब्राह्मण्यम् आशङ्क्यते, विद्वान् याजयति" इत्यादि । **गृह्याणि कर्माणि** शान्तिस्वस्त्ययनादीनि । **वैतानिकानि** वैहारिकाणि त्रेताग्निविषयाणि ॥ ७.७८ ॥


[^१०५]:
     M G 1st ed. omit: tān


[^१०४]:
     M G 1st ed.: -bhāvanān