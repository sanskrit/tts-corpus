+++
title = "047 मृगयाक्षो दिवास्वप्नः"

+++

<details><summary>गङ्गानथ-मूलानुवादः</summary>

Hunting, dice, sleeping during the day, censoriousness, women, intoxication, musical triad and listless wandering constitute the ten-fold set arising from the love of pleasure.—(47).
</details>

<details><summary>मेधातिथिः</summary>

आखेटकार्यो मृगवधो **मृगया** । **अक्षस्** तद्विषयक्रीडा । एतयोस् त्व् अनर्थत्वं प्रसिद्धम् । **दिवास्वप्नः** कर्मानुष्टानकाले कर्मस्व् अव्यापारः । न दिवाशब्देनाहर् एव विवक्षितम् । तद् उक्तम् "जागर्तव्ये प्रसुप्तकाः" (ग्पु २.४९.३१) इति । अथ वा मुख्य एव **दिवास्वप्नः** । स हि प्रतिषिद्धः सर्वकार्यविघाती । स च दर्शनार्थिनाम् अन्येषां तदसंपत्तेर् द्वेष्यताजनकः प्रजासु । **परिवादः** रहसि परदोषावर्जनम् । तेन सर्वाः प्रकृतयो विरज्यन्ति । अपरिवाद्यानां च परिवादे ऽधर्मः स्थित एव । **स्त्रियो मदः** इत्य् एतयोर् अनर्थरूपता सुप्रतीता । **तौर्यत्रिकं** नृत्यगीतवादित्राणि[^४५] । **वृथाट्या** अप्रयोजनम् ईषत्प्रयोजनं वा इतस् ततश् च परिभ्रमणम् । दश परिमाणो **दशकः** । **कामजः** काम इच्छा, ततो जायते । विशिष्टमुखोपभोगार्थो वा अनुभूतविशेषाद् वा जायमानः **कामजः** ॥ ७.४७ ॥


[^४५]:
     M G: -vāditrāṇām
</details>

<details><summary>गङ्गानथ-भाष्यानुवादः</summary>

Killing of animals for purposes of the chase is ‘*Hunting*’.

‘*Dice*’—Gambling with dice. That these two lead to evil consequences is
well known.

‘*Sleeping during the day*’.—*i.e*., not acting at the time at which a
certain action should be done. The term ‘*divā*’ here does not stand for
the *day* only; this same idea being expressed elsewhere by means of the
phrase ‘sleeping at the time of waking.’

Or, the term may betaken in its literal sense; sleeping during the day
is positively prohibited, and it stands in the way of all business. This
habit causes disappointment to men who want an interview with the king,
and also to others; and as such becomes, a source of discontent among
the people.

‘*Censoriousness*’—the criticising of other people’s faults in private.
This displeases all men. As for the blaming of persons who do not
deserve it, this is itself constitutes a sin.

‘*Women*’, ‘*intoxication*’—the fact of these two being evils is well
known. ‘*Musical triad* *i.e*., dancing, singing and instrumental music.

‘*Listless wandering*’—walking about hither and thither, other for no
purpose, or for a wicked purpose.

‘*Tenfold*’—which are ten in number.

‘*Arising from the love of pleasure*’, ‘*Kāma*—‘*Kama*’ is desire, from
which they arise;—or they arise from a particular kind of pleasure;—or
‘*Kāmya*’ may mean *arising from* *a* *particular experienced
object*.—(47).
</details>

<details><summary>गङ्गानथ-टिप्पन्यः</summary>

This verse is quoted in *Parāśaramādhava* (Ācāra, p. 413);—in
*Vīramitrodaya* (Rājanīti, p. 147), which explains ‘*parivādaḥ*’ as
‘describing the defects of other persons—‘*vṛthāṭyā*’ as ‘listless
wandering,’—and ‘*tauryatrikam*’ as ‘dancing, singing and music’;—in
*Vīramitrodaya* (Lakṣaṇa, p. 198);—in *Mitākṣarā* (on 1.310);—in
*Smṛtitattva* (p. 717), which explains ‘*tauryatrikam*’ as ‘dancing,
singing and music’;—and again on p. 742, where ‘*akṣa*’ is explained as
‘gambling.’
</details>

<details><summary>गङ्गानथ-तुल्य-वाक्यानि</summary>

**(verses 7.45-53)  
**

See Comparative notes for [Verse
7.45].
</details>

<details><summary>भारुचिः</summary>

**कामज** इत् कामाद् इच्छातो जातो विशिष्टकामार्थो वा । स च यः सुखोपभोगार्थो जायते । पूर्वानुभूतविषयानुचिन्तनसुखाद् वा कामपराणां जायते । येनातः कामज इत्य् उच्यते **दशको गणः** । कामजव्यसनवर्गस्वरूपनिर्देशो मृगयादिः । यानं **मृगया** । **दिवास्वप्नः** कर्मानुष्ठानकाले कर्मस्व् अव्यापारः । **परिवादस्** त्व् अमात्यादीनां क्रियमाणः स्वतन्त्रविरोधी संपद्येत,सर्वो हि पृष्टमांसभक्षणे क्रियमाणे राजकार्यषु न सम्यग् वर्तते, प्रशिथिलमानतया । अपरिवाद्यानां च परिवादे प्रसिद्धो दर्मविरोधः । **स्त्रियो मद** इत्य् एतद् द्वयं प्रतीतम् । **तौर्यत्रिको** नृत्तगीतवादित्राणि । **वृथाट्या** अप्रयोजनम् अटनम् । धर्मार्थसुखरहितम् ईषत्प्रयोजनं वा । एवं च सति सर्वम् एतद् राज्ञो ऽर्थविरोधेन वर्तते । अतो ऽस्य कामजव्यसनवर्गस्य परिहर्तव्यतयोपदेशो युक्ततरः ॥ ७.४७ ॥
</details>

<details><summary>Bühler</summary>

047	Hunting, gambling, sleeping by day, censoriousness, (excess with) women, drunkenness, (an inordinate love for) dancing, singing, and music, and useless travel are the tenfold set (of vices) springing from love of pleasure.
</details>
