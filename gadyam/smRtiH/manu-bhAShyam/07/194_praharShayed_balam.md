+++
title = "194 प्रहर्षयेद् बलम्"

+++


**व्यूहं** रचयित्वा स्व**बलं** **भृशं** दर्शयन् "किम् एषां जीयते, जिता एवामी युष्मत्प्रतापेन" इत्य् एवं **प्रहर्षयेत्** । "जये महान् अर्थलाभः, आश्रितोपाश्रितसुखम्, वधे वापि स्वर्गो भर्तृपिण्डनिर्यातनं च, पराजये त्रितयाभावः" इत्यादि नैमित्तिको ऽपि तदुपदेशः । "तादृशनिमित्तनियमान् मानय सहस्वोर्व्यावशयंभावो यदि प्रधानपुरुषः स्वजनवधो राजा तदप्रतिग्रहव्याजेन स्थितो भीरुत्वात् स्वयं युद्धं न कामयते" इत्यादि । तत्र ये ब्रूयुर् "नैतद् एवम्[^२६८] । स्वार्थ एवायम् अस्माकम् अत्र वधः शस्त्रोपजीविभूतानां संग्रामविशेषधर्मो ऽव्ययीभावः स्वधर्मायासो ऽनर्थहेतू राजा सर्वप्रकारै रक्षणीयः । परिश्रान्तानां चास्माकम् अपरिश्रान्तसुखम् अनुग्रहं करिष्यतीत्य् एवमर्थं स्थितः" इति, तान् विशेषतो गृह्णीयात् । जेतुः प्रसंसितुः परसंव्ययं वा कारयेयुस् तान् उपग्रहैः परिष्वङ्गालङ्कारदानादिना च वशीकुर्यात् । चेष्टां[^२६९] चैवारीणाम् योधयतां विजानीयात् । कथं युद्धे चेष्टन्ते कोशा बलं वा । केचिद् द्विधाहृदयाः केचित् तु पक्षान्त इत्यादिचिन्तानित्यत्वान् मनुष्याणाम् उपकुर्वतो ऽपि स्वार्थवशाद् उपकुर्वन्तीत्य् अत्र दुष्टान् आप्तबलमध्ये विन्यसेद् ॥ ७.१९४ ॥


[^२६९]:
     M G: śavaceṣṭāṃ


[^२६८]:
     M G J: eva; I folow DK (4: 2667).

_यथारिर् दुर्गाश्रितो भवति,_[^२७०] _तद्दुर्गलम्भोपायम् आह ।_


[^२७०]:
     M G J make this phrase part of the commentary on verse 194.