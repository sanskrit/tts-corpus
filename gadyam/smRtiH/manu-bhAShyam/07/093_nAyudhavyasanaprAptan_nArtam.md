+++
title = "093 नायुधव्यसनप्राप्तन् नार्तम्"

+++


**आयुधव्यसनम्** आयुधकृच्छ्रम् आयुधभङ्गः, कुण्डलिभावः खड्गस्य, ज्याछेद इत्य् एवमादिः, तं **प्राप्तम्** । **आर्तः** हतपुत्रभ्रात्रादिः । **भीतं** मुखरागादिना विज्ञाय, शस्त्रसंमुखम् अपि । **परावृत्तं** प्रत्यावृत्य स्थितम् । एते नियमाः । प्रतिषेधपक्षे[^१३०] प्रत्यवायः । तदा च स्वर्गप्राप्तिवचनम् अर्थवादः । किं पुनर् अत्र युक्तम् । पुरुषार्थः प्रतिषेधः, "न कलञ्जं भक्षयेत्" इतिवत् । तथा हि नञो मुख्यार्थवृत्तिता भवति । **सतां धर्मम्** इति । शिष्टानाम् एष आचार इत्य् आह **अनुस्मरन्न्** इति ॥ ७.९३ ॥


[^१३०]:
     M G: pratiṣedhāpekṣaḥ