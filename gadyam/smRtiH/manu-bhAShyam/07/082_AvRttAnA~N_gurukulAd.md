+++
title = "082 आवृत्तानाङ् गुरुकुलाद्"

+++


**गुरुकुले** ऽधीतावगतवेदार्था गार्हस्थ्यं प्रतिपित्सवो धनेन पूजयितव्याः । इदम् अपि नैय्यमिकदानम् । अत एवाह **नृपाणाम् अक्षय** इति । नित्यत्वाद् **अक्षयो** यावज्जीविकः । काम्यत्वे चाफलभावि[^१०९] निवर्तते । यद् उक्तम् "सांतानिकं यक्ष्यमाणम्"[^११०] (म्ध् ११.१) इति तद् एवेदम् ।


[^११०]:
     M G: vakṣyamāṇam


[^१०९]:
     M G: vāphala-

- अन्ये त्व् आहुः । तत्रार्थिभ्यो दानं विहितम्, इह त्व् अनर्थिनाम् अधिकारात्, विधानमात्रया वस्त्रयुगादिदानेन च नराणां पूजा कर्तव्या । तथा चाह **विप्राणां पूजको भवेद्** इति । 

- **निधिर्** इव निधिः, उत्तमफलत्वात् । ब्रह्मसंनिहितो **ब्राह्मः** ॥ ८.८२ ॥