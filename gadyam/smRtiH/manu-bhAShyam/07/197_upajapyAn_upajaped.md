+++
title = "197 उपजप्यान् उपजपेद्"

+++


**उपजप्याः** क्रुद्धारयः कुलीनाः स्वराज्याभिलाषिणः, तान् **उपजपेद्** इति हेतुः । कर्तरि कर्तव्यव्यपदेशम् **उपजपेद्** इत्य् अर्थः । **उपजपेद्** ग्राहयेद् इत्य् अर्थः । उपजाप आश्रयाद् विश्लेषात्महितानुष्ठानप्रतिपादनम् । तेन च अरिणा सुकृतम् अप्य् अभिमतं[^२७३] दुर्गस्थेन वा किंचिद् प्रारब्धं बलाटविकपार्ष्णिग्राहादिकोपनार्थं मध्यमोदासीनानाम् अन्यतरेण सह संधानम् इत्यादि बुध्येत । **युक्ते च दैवे** विजिगीषोर् अनुकूलदैवे इत्य् अर्थः । नक्षत्रग्रहदैवसुमुहूर्तेषु साधकेषु दृष्टस्वप्नदर्शननिमित्तेषु[^२७४] चानुगुणेष्व् अनुलोमवातादिषु जयम् इच्छन् निर्गतभयो दुर्गस्थानानि यथा प्रथमं योद्धुं गच्छेत् ॥ ७.१९७ ॥


[^२७४]:
     M G: dṛṣṭaḥ svapna-


[^२७३]:
     M G J: abhimata- (see DK 4: 1934)