+++
title = "149 जड-मूकान्ध-बधिरांस् तैर्यग्योनान्"

+++


यत् किंचित् प्राणिजातं तन् मन्त्रयमाणो **विशोधयेत्**, ततः प्रदेशाद् अपशोधयेत्, मन्त्रभेदाशङ्कया । तिर्यग्योनिषु च शुकसारिकादयो ऽपि मन्त्रं भिन्दन्ति । गवाश्वदयो ऽपि योगारूढाः परिवर्तितनिकायाः[^१६४] सदसद्वार्त्ताहरा[^१६५] भवन्ति । तथा अन्तर्धानादयो ऽपि नरेन्द्रविद्याः[^१६६] श्रूयन्ते । व्यङ्गत्वाद् एव ग्रहणे सिद्धे गोबलीवर्दवद् इतरेषां ग्रहणम्[^१६७] । "अव्यङ्गस्य हस्तपादादिछेदने न मन्त्रनियमास्था कर्तव्या — नायं कुत्रचित् गन्तुं शक्नोति — इहैवावरुद्ध आस्ते, कथं मन्त्रान् भेत्स्यति" इति । अथ वा एवंविधा मन्त्रिणो न कर्तव्याः, बुद्धिविभ्रमसंभवात् । अतो नाप्ता अपि, ततो ऽपसर्पः ॥ ७.१४९ ॥


[^१६७]:
     M G omit: itareṣāṃ grahaṇam


[^१६६]:
     M G: narendravidyāś ca


[^१६५]:
     M G: sadasadgrāhīrūpavārttādayo


[^१६४]:
     M G: parivartitavārttāvinikāḥ