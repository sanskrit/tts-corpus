+++
title = "110 यथोद्धरति निर्दाता"

+++


ये राजानम् अभिद्रुह्यन्ति तेषां ये सुहृद्बान्धवाः संबन्धोपसर्पिणो वा, न ते विनाशयितव्याः, यदि न तत्कार्याभ्यन्तराः । य एव दुष्टास् त एव निग्राह्याः, न तत्संबन्धिन इत्य् एतन् **निर्दातृ**दृष्टान्तेन प्रतिपाद्यते । यथा धान्यकक्षयोः सहोत्पन्नयोर् अत्यन्तसहितयोर् अपि नैपुण्येन **धान्यं रक्षति** **कक्षम् उद्धरति**, एवं स्वराष्ट्रे याव् अत्यन्तसुहृदाव्[^१४१] अपि, तयोर् दोषवान् यः स एव निग्राःयः, न यः सुसङ्गतो ऽपि । अतः साध्वसाधुविवेकेन साधवो तक्ष्या असाधवो निग्राह्याः ॥ ७.११० ॥


[^१४१]:
     M G J: yāvantas teṣām suhṛdāv (I follow DK 4: 1404)