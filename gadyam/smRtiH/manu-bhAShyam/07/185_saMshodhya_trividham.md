+++
title = "185 संशोध्य त्रिविधम्"

+++


**त्रिविधः** पन्था- जाङ्गल आतप आटविक इति । केचिद् आटविकस्थाने वनप्रक्षेपात् त्रिविध इति । अपर उन्नतो निम्नः सम इति । एवं त्रिविधं **संशोध्य** मार्गरोधिवृक्षगुल्मलताविच्छेदेन स्थलनिम्नयोः समीकरणं नदीगर्तयोस् तीर्थकरणं पथिरोधकव्यालसमुच्छेदः प्रवर्तकानाम् आत्मीकरणं यवसेन्धनादिमत्ता[^२४१] चेति । **षड्विधं बलम्** इति । केचित् हस्त्यश्वरथपदातिसेनाकोशकर्मकरात्मकं[^२४२] षड्विधं बलम् इति । अन्ये कोशस्थाने प्रक्षेपणम्[^२४३] इति । अपरे मौलभृत्यश्रेणिमित्रामित्राटविकबलभेदात् । **सांपरायिक**विधानेन । **सांपरायिकं** युद्धे कृच्छ्रम्,[^२४४] तत्प्रयोजनं यस्य तत् **साम्परायिकम्** । दुर्ग**कल्पेन** वा रिपुं प्रति **यायात्** । स च सैन्यनिवेशस् तेषु तेषु च स्थानेषु स्थावरजङ्गमदण्डो बहुमुखपरिधफलकशाखाभिः प्राकार इत्यादिस् तादृशस्थापितः[^२४५] । विशेषतस् तु यात्रागतः ॥ ७.१८५ ॥


[^२४५]:
     M G: -sthāpita-


[^२४४]:
     M G: kṛtsnaṃ


[^२४३]:
     DK suggests: senāpatiprakṣepaṇam


[^२४२]:
     DK (4: 1509) suggests omitting: senā (as it is, there are seven items)


[^२४१]:
     M G J: yavasasenādimattā; my reading is conjectural, following the DK 4: 2572.