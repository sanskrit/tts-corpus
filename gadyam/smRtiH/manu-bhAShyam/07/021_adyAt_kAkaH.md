+++
title = "021 अद्यात् काकः"

+++


**श्वकाका**दयो ऽप्य् अत्यन्ताधमा देवैः सह संस्पर्धेरन् । देवेभ्यो दातव्यं **हविश्** चरुपुरोडाशादि, तत् ते अद्युर् यदि दण्डेन न निवार्येरन् । अन्यद् अपि यत् **स्वाम्यं** स्वस्वामिभावः स न स्यात्, जायापत्योः पितापुत्रयोः । जायायाः पतिर् न स्यात्, स्वातन्त्र्येण स्त्रियः प्रवर्तेरन् । **अधरोत्तरम्** । यद् अधरं वृषलादि तद् उत्तरं प्रधानं स्यात् । यद् उत्तरं ब्राह्मणादि तद् अवरतां निकृष्टताम् इयात् । शूद्रा धर्मम् उपदिशेयुः । वैदिको धर्मो नानुष्ठीयेत ॥ ७.२१ ॥