+++
title = "168 अर्थसम्पादनार्थञ् च"

+++


[^२१७]:
     M G: vyapadeśārthaṃ (the commentary gives this reading as a variant)

**शत्रुभिः पीड्यमानस्य अर्थसंपादनार्थम्** अन्यत्र **संश्रयः** । अर्थः पीडानिवृत्तिः,[^२१८] तत्संपादनार्थं शक्यम् अन्यम् आश्रयेत्, स्वदेशं हित्वा तत्र गच्छेत् । **व्यपदेशश्** **चा**पीडिते ऽपि आगामिपीडापरिहाराय व्यपदेशार्थम् अन्यं संश्रयेत् । "एषो ऽस्य सहायको वर्तते, न शक्यो ऽयम् उपपीडयितुम्" इति व्यपदेशसिद्धिर् न केनचिद् उपपाद्यते । व्यपदेशप्रयोजनसंश्रयो व्यपदेशशब्देनोक्तः सामानाधिकरण्येन । 


[^२१८]:
     M G J: arthapīḍānivṛttis

- पाठान्तरं "व्यपदेशार्थम्" इति । 

- क्व पुनः संश्रयः कर्तव्यः ।

- तद् आह **साधुषु** । ये साधवो राजानस् तेषाम् अन्यतमम् आश्रयेत्, येभ्यः सकाशात् कुसृतिर् नाशङ्क्यते । साधुशब्देन परिभवत्राणसामर्थ्यादयो गुणाः प्रतिपाद्यन्ते ॥ ७.१६८ ॥