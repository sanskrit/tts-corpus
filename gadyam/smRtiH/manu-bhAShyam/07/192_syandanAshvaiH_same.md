+++
title = "192 स्यन्दनाश्वैः समे"

+++


सेनानां देशस्य प्रकॢप्त्यर्थम् आह । **सम**प्रदेशे रथैर् **अश्वैश्** च **युध्येत** । तत्र हि तेषाम् अप्रतिघातः । **अनूपः** पानीयप्रायः । तत्राप्य् अल्पोदके हस्तिभिर् अगाधोदके तु **नौबिः** । तेषां हि तत्र सुखप्रचारता । **वृक्षैर् गुल्मैश्** च संछन्ने धनुर्भिः । तद्ग्रहणाच् च बलीवर्दगर्ताद्याकुलो गृह्यते, समानकार्यत्वात् । **स्थलम्** इति पाषानवृक्षलतागर्तादिरहितो देशः, तस्मिन् सिद्धिः । धार्यैः शरादिभिर् आयुधैश् च शक्त्यादिभिर् युध्येत आसन्नयुद्धत्वात् । एवं सामर्थ्यप्रदर्शनार्थत्वाद् अस्य ॥ ७.१९२ ॥

_किं च_ ।