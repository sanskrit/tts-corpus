+++
title = "213 आपदर्थन् धनम्"

+++


कृच्छ्रप्रकारसाध्यो ऽयं नियमो भवति । **आपदर्थे** । यथा मशकार्थे धूमो मशकान् अपनेतुम् इति ज्ञायते, तन्निमित्तं **धनं रक्षेत्**, नान्यत्र धनरक्षायाः कार्यम् अस्ति । दत्तभुक्तफलं[^३२७] हि धनम् इति । तथा हि तेन प्रतीक्ष्य यानम् आसनं दण्डं बिभर्ति, उपजप्यान् उपगृह्णातीति । धनेनापि **दारा** रक्ष्याः । **दार**ग्रहणं प्रणिधिसंबन्धिप्रत्युपलक्षणार्थम् । **आत्मा** तु रक्ष्यः । अन्येन प्रकारेणात्मानं रक्षितुम् असमर्थः सर्वस्वं दत्त्वा दारान् अपि काले परित्यज्य वाग्यतः स्थितो दारधनादि वर्जयित्वा धर्मं करिष्यति । ये तु धनदारानुरोधेन विनश्यति न तेषां धनदारादि दृष्टम्, नाप्य् अदृष्टम्, धर्माधर्मानाचरणात् । न च कौमारदारत्यागित्वम् । न त्यागप्रतिषेधस्यायं च वा जयति । राजधर्मप्रकरणे ऽपि चायम्[^३२८] उक्तो दृष्टार्थत्वाद् अन्यस्यापि द्रष्टव्यः ।


[^३२८]:
     M G J: nāyam (see DK 4: 978)


[^३२७]:
     M G: tattvabhukta-

- ननु च राजा राज्यं प्राप्य महाधनो ऽश्वमेधादि करिष्यति, अतुलं च सुखम् अनुकरिष्यति, अतस् तु लोकः संक्रुष्टं किं करिष्यति । 

- नैष दोषः । अल्पस्यापि पावनानि कर्माणि सन्ति, अधनस्यापि जपादयः । विशेषनिमित्तानि धनान्य् एव । न चेदम् अस्याम् अवस्थायां लोकसंक्रुष्टम् इति । न च सहसैतत् कार्यम् ॥ ७.२१३ ॥

_यतः_ ।