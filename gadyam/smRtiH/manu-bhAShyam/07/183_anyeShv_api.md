+++
title = "183 अन्येष्व् अपि"

+++


एतद् व्यतिरेकेण **अन्येष्व् अपि** प्रावृडादि**कालेषु** । **यदा** मन्येतात्मनो ऽवश्यंभावि **विजयं तदा यायात्** । यदा हस्त्यश्वबलप्रायं वर्षास्व् अश्वबलं हस्तिबलं तदा हि स्वबलकालप्रभावाद् एकान्तिको जयः । व्यसनं[^२३७] परस्य स्वबलकोशादिगतम्[^२३८] । तस्मिन्न् उत्पन्ने स्वबलकालनिरपेक्षो यायात् । व्यसनपीडितो हि शत्रुः साध्यो भवति । काष्ठम् इव गुणोपयुक्तसंनियोगमात्राद् एव विनश्यति । **विगृह्येति** यातव्यम् एवावष्टभ्याहूय[^२३९] यायात् । महान् अस्मिन्न् एवावगम्यते ॥ ७.१८३ ॥


[^२३९]:
     M G: evāṣṭabhyāhūya


[^२३८]:
     M G omit: -gatam


[^२३७]:
     M G: vyasana-