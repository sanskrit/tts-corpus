+++
title = "025 यत्र श्यामो"

+++


एतद् द्वयं मनुष्याणां प्रशस्ततमम् । अतस् तेनासता रूपकभङ्ग्या स्तौति । द्विरूपो दण्डः- दुःखदो भयदश् च । भयहेतुत्वं **श्याम**तया, दुःखहेतुत्वं **लोहिताक्ष**त्वेन । 

- परिसमाप्ता दण्डस्तुतिः । दण्डो ऽवश्यं कर्तव्यः । स च देशाद्यपेक्षयेति । अन्यः सर्वो ऽर्थवादः । 

- **नेता चेत्** । **नेता** दण्डस्य नायकः । स **चेत् साधु पश्यति,** सुनिरूपितं देशकालादिकं कृत्वा पालयति । **तत्र प्रजा न मुह्यन्ति** न केनचिद् दोषेण युज्यन्ते ॥ ७.२५ ॥