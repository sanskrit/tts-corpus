+++
title = "016 तन् देश-कालौ"

+++


**अन्यायवर्तिनो** ये राजापथ्यकारिणो महामात्यादयस् तेषाम् अयं दण्ड उच्यते । अन्येषां तु परस्परव्यवहारिणाम् "अनुबन्धं परिज्ञाय[^२२]" (म्ध् ८.१२६) इत्य् अत्रोच्यते । तत्रैव चायं श्लोको व्यख्यातः । **विद्या**त्राधिका, सा च वेदार्थविषया । **यथार्हतः** यथार्हं यो यस्य योग्य इत्य् अर्थः । **संप्रणयेत्** प्रवर्तयेत् कुर्याद् इति यावत् । एतत् सर्वम् **अवेक्ष्य** निरूप्य तत्तदपेक्षो दण्डः कर्तव्यः । अन्यथाप्रणीतो राज्ञो दृष्टम् अनर्थम् आवहेत् । दृष्टादृष्टभेदेन स्वप्रकृतिजनपदभेदेन सप्तमाष्टमयोर् दण्डमातृकाश्लोकयोर् भेदः ॥ ७.१६ ॥


[^२२]:
     M G 1st ed.: anubandham anujñātrāparijñāyety