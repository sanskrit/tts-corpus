+++
title = "127 क्रय-विक्रयम् अध्वानम्"

+++


करग्रहणविधिः । कियता मूल्येन क्रीतम् एतत्, कियच् च विक्रीयमाणं लभते, कियता च कालेन विक्रीयते, कियत्प्रतिभावेन नश्यति, अथ न — इत्येवमादिरूप**क्रयविक्रय**परीक्षा । **अध्वानं** चिराचिरगमनप्राप्यताम् । **भक्तं** सक्त्वोदनादिमूलम् । **परिव्ययस्** तदुपकरणं सर्पिःसूपशाकादि धनादि च । **योगक्षेमम्** अरण्ये कान्तारे वा गच्छतो राजभयं चौरभयं निश्चौरता वेत्यादि । एतद् अपेक्ष्य वनिग्भ्यः करा आदातव्याः । **वणिग्भिर् दापयेत् करान्** इति पाठो युक्तः, गत्यादिनियमेन (पाण् १.४.५२) कर्मसंज्ञाया अभावात् । दण्डवचनो वा धातुः, तदा दण्डिवद् द्विकर्मकत्वम् ॥ ७.१२७ ॥