+++
title = "048 क्रुद्ध्यन्तन् न"

+++


**सप्तद्वाराणि** च धर्मार्थौ धर्मकामाव् अर्थकामौ कामार्थौ कामधर्मौ अर्थधर्मौ त्रिवर्ग इति । अत्र **अवकीर्णां** विक्षिप्ताम् एतद्विषयां न **वाचं वदेद् अनृताम्** । भेदाश्रयत्वाद् एतेषाम्, भेदस्य सर्वस्यासत्यत्वाद् अनृताम् इत्य् उक्तम् । किं तर्हि मोक्षाश्रयाम् एव वदेत् । 

- अथ वा सप्त शीर्षण्याः प्राणास् ते वाचो द्वाराणि ।

- अथ वा षड् इन्द्रियाणि बुद्धिः सप्तमी । एतैर् गृहीतेष्व् अर्थेषु वाक् प्रवर्तते । 

- सुब्विभक्तय इत्य् अन्ये ॥ ६.४८ ॥