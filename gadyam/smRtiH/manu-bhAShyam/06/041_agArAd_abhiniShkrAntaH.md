+++
title = "041 अगाराद् अभिनिष्क्रान्तः"

+++


**पवित्रैर्** मन्त्रजपैर् दर्भकमण्डलुकृष्णाजिनैर् **उपचितो** युक्तः । अथ वा पावनैः कृच्छ्रैः । **मुनिर्** अकिंचिद्वादी । **समुपोढेषु** उपहृतेषु[^१६] केनचित् **कामेषु** स्पृहणीयेषु मृष्टभोजनादिषु यदृच्छातो गीतादिशब्देषु संनिहितेषु पुत्रादिषु वा समुपस्थितेषु **निरपेक्षो** भवेत् । नैतांश् चिरं स्निग्धेन चक्षुषा पश्येन् नाकर्णयेन् न तैः सहासीत ॥ ६.४१ ॥


[^१६]:
     M G 1st ed. omit: upahṛteṣu

_यत आह ।_