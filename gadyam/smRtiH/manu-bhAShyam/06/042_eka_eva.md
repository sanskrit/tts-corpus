+++
title = "042 एक एव"

+++


एकरामतानेन विधीयते । **एक** **एवे**त्य् अनेन पूर्वसंस्तुतपरित्याग उच्यते । **असहायवान्** इति भृत्यादेः पूर्वस्यापि परिग्रहो न कर्तव्यः । संविद्रागद्वेषविनिर्मुक्तस्य सर्वसमता एवं भवति । अन्यथा एष एव भृत्यादिर् अन्तिकस्थः, तत्रैवं बुद्धिः स्यात् "अयं मदीयो नायम्" इति । एष एव सङ्गो ऽवधिहेतुर् यथा त्व् एष संपत्स्यते यदा **न जहाति,** न क्वचित् पुत्रादिस् तेन त्यक्तो भवति । अतो **न हीयते** न वियुज्यते पुत्रादिभिस् तद्वियोगदुःखं नासादयति । इतरथा सङ्गात् पुनस् त्यागे महद् दुःखम् । न तस्य कश्चिन् म्रियते, स न कस्यचिद् इति ॥ ६.४२ ॥