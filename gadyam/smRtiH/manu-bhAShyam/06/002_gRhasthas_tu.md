+++
title = "002 गृहस्थस् तु"

+++


यद् उक्तं त्यक्तविषयोपभोगगर्धो ऽधिक्रियत इति तद् एव दर्शयति । **वली** त्वक्शैथिल्यम् । **पलितं** केशपाण्डुर्यम् । **अपत्यस्यापत्यं** पुत्रस्य पुत्र इत्य् आहुः । सत्य् अपि दुहितुर् अपत्ये दौहित्रे पुत्रस्यापि कन्यायां[^१] जातायां नैवं विधिम् इच्छन्ति शिष्टाः । 


[^१]:
     M G 1st ed.: kanyāyāṃ putrasyāpi

- अन्ये तु शिरःपालित्यं पौत्रोपत्तिं च वयोविशषलक्षणार्थम् आहुः । यस्य कथंचित् पालित्यं न[^२] भवेत् सो ऽपि वार्धिक्ये वनाम् समाश्रयेत् । यथैव "जातपुत्रः कृष्णकेशस् तु" (च्ड़्। ब्ध् १.३.५) आधाने ऽधिक्रियते, एवं जातपौत्रः पलितशिराः । तदापि पुत्रजन्मकृष्णकेशता च वयोविशेषोपलक्षणार्थम् एव । 


[^२]:
     G 1st ed.: ca

- नातिशीघ्रं नातिचिरम् इत्य् अर्थस्योपलक्षणत्वे तु प्रमाणं वक्तव्यम् ॥ ६.२ ॥