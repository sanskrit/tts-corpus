+++
title = "086 एष धर्मो"

+++


वेदस्य संन्यासः त्यागः, स एषाम् अस्तीति **वेदसंन्यासिकाः** । वेदशब्देन यागहोमादेः कर्मणस् त्याग उच्यते, न पुनर् जपत्यागः । आत्मचिन्तनं तु विहितम् एव । केवलं धनसाध्याः शरीरक्लेशसाध्याश् च तीर्थयात्रादय उपवासादयश् च निषिध्यन्ते । यानि त्व् आत्मैकसाधनसाध्यानि संध्याजपादिकर्माणि[^५२] तेषाम् अनिषेधः । तद् एतत् स्वस्थान एव दर्शयिष्यामः । आद्येनार्धेन प्रव्रज्याश्रमोपसंहारः । उत्तरेण वेदसंन्यासिकस्य कर्मोपदेशप्रतिज्ञा ॥ ६.८६ ॥


[^५२]:
     M G: -japādikakarmāṇi