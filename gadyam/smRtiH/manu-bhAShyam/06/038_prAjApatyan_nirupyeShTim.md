+++
title = "038 प्राजापत्यन् निरुप्येष्टिम्"

+++


**प्राजापत्या** अध्वर्युवेदे विहिता । तस्यां च सर्वस्वदानम् विहितम् । तां **कृत्वात्मन्य् अग्नयः समारोप्यन्ते** । समारोपणे ऽपि विधिस् तत एवावगन्तव्यः । **सार्ववेदसं** दक्षिणास्यास्तीत्य् अन्यपदार्थः । **वेदो** धनम्, तत् सर्वं देयम् । इदम् अर्थे विहितः स्वार्थिको व प्रज्ञादेर् आकृतिगणत्वात् । 

- अन्ये तु पुरुषमेधं प्राजापत्याम् इष्टिम् आहुः । तत्र "ब्रह्मणे ब्राह्मणम् आलभते" इति प्रथमः पशुः, ब्रह्मा च प्रजापतिः, मुख्येन व्यपदेशप्रवृत्तेः प्राजापत्यः पुरुषमेधः । सर्वस्वदानम् अग्निसमारोपणं प्रव्रज्या च तत्रैव् विहिता । एवं हि तत्र श्रुतिः "अथात्मन्य् अग्नीन्त् समारोप्य तत्रारोपणेनादित्योपस्थानाद् अपेक्षमाणैर् अरण्यम् अभिप्रेतात् तदैव देवमनुष्येभ्यः स्थिरो भवति" इति । 

- यत्[^१३] त्व् आत्मन्य् अग्नीन्त् समारोप्य प्रव्रज्यया व्यपदिष्टा, अथाह एत एव आत्मनो यज्ञा, इत्य् अतस् तन्मरणात् तस्यै दत्ता आत्मन्य् एव समारोपिता भवन्ति । अतो भार्यामरणपक्षे प्रव्रज्या, नावश्यं[^१४] "पुनर् दारक्रिया" (म्ध् ५.१६६) इति, तन् न[^१५] । किं तु तस्याः पूर्वमरणे भार्यायै दत्वाग्नीन् अन्त्यकर्मणीति पठितम् इति वक्तव्यम् इति । पौरुषेयो ह्य् अयं ग्रन्थो न वेदः, येनोक्तम् उपालभेमहीति परिहारः स्यात् ॥ ६.३८ ॥


[^१५]:
     M G 1st ed.: tatra


[^१४]:
     M G 1st ed.: nāvaśyā


[^१३]:
     M G: ye