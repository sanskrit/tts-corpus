+++
title = "050 न चोत्पात-निमित्ताभ्याम्"

+++


**उत्पाता** दिव्यान्तरिक्षभौमा उपरागग्रहोदयकेतूदयदिग्दाहावनिचलनादयः, तत्फलं न कथयेद् भिक्षालिप्सया । **निमित्तं** गृहदौस्थित्यादि[^१८] । **नक्षत्रविद्या** अद्य कृत्तिकाकर्मण्यायात्रानक्षत्रम् इत्यादि । **अङ्गविद्या** हस्तलेख्यादिलक्षणम् । **अनुशासनं** राज्ञस् तत्प्रकृतीनाम्- एवं युक्तं वर्तितुम्, एतेन संधिर् अनेन विग्रहः, इदं त्वया किम् इति कृतम्, इदं किं न करोषीति । **वादो** ऽभिमानहेतुकः शास्त्रार्थविप्रतिपत्तौ साधनदूषणाद्युपन्यासः ॥ ६.५० ॥


[^१८]:
     M G: gṛhā-