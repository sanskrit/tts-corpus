+++
title = "003 सन्त्यज्य ग्राम्यम्"

+++


व्रीहियवमयम् अन्नं ततः प्रभृति नाश्नीयाद् इत्य् एतत् **संत्यज्येत्य्** उच्यते । तद् उक्तं "मूलाशी" इत्यादि । **परिच्छदः** गवाश्ववस्त्रास्नशय्यादिः । यदि भार्याया इच्छा तदा सहगमनम्, अन्यथा एकाकिनः । 

- अन्ये तु तरुणीं निक्षिप्य वृद्धया सहेति वर्णयन्ति । 

- सत्यां भार्यायाम् अयं विधिः, पुत्रेषु निक्षेपः वनगमनं वा । असत्याम् अपि मृतायां वनवास आपस्तम्बादिभिः स्मर्यते "पुनर् आधानः" इत्य् अत्र । यस्येन्द्रियचापल्यं नास्ति स वानप्रथः । इतरः पुनर् दारान् परिगृह्णीयाद् इति व्यवस्था ॥ ६.३ ॥