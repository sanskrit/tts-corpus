+++
title = "068 संरक्षणार्थञ् जन्तूनाम्"

+++


यद् उक्तम् "दृष्टिपूतं न्यसेत्" (म्ध् ६.४६) इति, तस्य प्रयोजनप्रदर्शनश्लोको ऽयम् । **शरीरस्यात्यये** ऽपि शरीरपीडायाम् अपि सत्यां **रात्राव् अहनि वा** तृणास्तरणे शयनार्थम् आस्तीर्णे ऽपि शरीरनिषङ्गो ऽनवेक्ष्यादृष्ट्वा न[^२४] कर्तव्यः । अस्मिन् व्यतिक्रमे प्रायश्चित्तम् । अथ वात्यन्तसूक्ष्माः केचन क्षुद्रजन्तवो ये सर्वे शरीरावयवसंवलनमात्रेणैव नश्यन्ति तदर्थम् इदम् ॥ ६.६८ ॥


[^२४]:
     M G 1st ed. omit: na