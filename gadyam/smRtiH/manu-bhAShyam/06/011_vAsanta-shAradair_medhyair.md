+++
title = "011 वासन्त-शारदैर् मेध्यैर्"

+++


यदा **मुन्यन्नैर्** इति न पूर्वेण संबध्यते, तदा नास्ति चोद्यम् "वैतानिकानि कथं व्रीह्यादिचोदितानि क्रियेरन्" । अत्र **चरुपुरोडाशा** वैखानसशास्त्रोक्ता एव वेदितव्याः । वसन्ते जायन्ते पच्यन्ते वा **वासन्तानि** । एवं **शारदैर् मेध्यैर्** इत्य् अनुवादः । **स्वयम् आहृतैः** । प्रतिग्रहादीनि वृत्तिकर्माणि निषिध्यन्ते । स्मार्तानाम् उक्तानां कर्मणाम् अनुष्ठानार्थं पुनर्हृत्यादिनापहरणम् । **विधिवत् पृथग्** इति पूरणे ॥ ६.११ ॥