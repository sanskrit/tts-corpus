+++
title = "018 सो ऽनुभूयाऽसुखोदर्कान्"

+++


**विषयसङ्गात्** प्रतिषिद्धविषयोपसेवनात् प्रतिषिद्धान् ततः सङ्गाच् च ये **जाता दोषाः** पापनिर्मिताः । नरकाद् दुःखान्य् अनुभूय तेन च दुःखोपभोगेन **व्यपेतकल्मषो** ऽपहतपाप्मा चेति । **ताव् एवोभौ महौजसौ** । 

- काव् उभौ । महान् क्षेत्रज्ञश्[^५५] च तौ प्रकृतौ । अनन्तरश्लोकेन च क्षेत्रज्ञ एवानुभाविता सुखदुःखयोः । **स** इति च तस्यैव परामर्शो ऽतः क्षेत्रज्ञम् अभ्येतीति प्राप्तम् । तच् च विरुद्धम् । स एव प्राप्यः प्रापकश् च । 


[^५५]:
     M G: mahākṣetrajñāc

- सत्यम्, औपचारिको भेदो ऽभिप्रेतः । **अभ्येती**त्य् अयम् अर्थः एतावन्मात्रशेषो भवति । यद् उत क्षेत्रज्ञतया प्राणादिसंघातात्मकेन महान् इति व्यपदिष्टेन फलेषु तावन्मात्रः परिशिष्यते । लिङ्गजीवश् च क्षेत्रज्ञः ।