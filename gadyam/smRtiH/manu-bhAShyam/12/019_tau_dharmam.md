+++
title = "019 तौ धर्मम्"

+++


[^५७]:
     M G: saṃvṛktaḥ

ननु च यदि **तौ** महान् क्षेत्रज्ञश् च संबध्येते ततस् तस्य पश्यत इति **तस्ये**ति कः संबध्यते । 

- जीव इति केचित् । 

- उक्तं च "स एव क्षेत्रज्ञः स एव जीवः" इति । 

- अथ लिङ्गम् । 

- ननु च महच्छब्देन तद् एवोक्तम् । 

- अथान्तःकरणं महद्बुद्ध्यादि 

- तत्रापि कः संबन्धो लिङ्गस्य धर्माधर्माभ्याम् । तद् धि सूक्ष्मं भूतरूपम् एव । यथोक्तम् "तेषाम् इदं तु सप्तानाम्" इत्य् अत्रान्तरे । 

- अतो मन्यामहे यद् एवान्यैर् व्याख्यातम् अस्ति पूर्वश्लोके[^५८] "ताव् एवोभौ" (म्ध् १२.१८) इति "महत्परमात्मानौ" बुध्येते इति, तद् एव युक्तं[^५९] पश्यामः । तयोर् हि दृष्टान्त उपपद्यते । महतः करणस्य सतः[^६०] कर्तृत्वोपचारात्, काष्ठानि पचन्तीति यथा ।** तस्येति** च क्षेत्रज्ञस्य परामर्शभेदोपपत्तिः । 


[^६०]:
     M G: tataḥ


[^५९]:
     M G: evamuktaṃ


[^५८]:
     M G: na śloke

- परमात्मनश् च क्षेत्रज्ञाश्रययोर् धर्माधर्मयोर् दृष्टान्तवचनं सर्वस्य सुखदुःखोपबोगस्य तदधीनताख्यापनार्थम् । यथोक्तम्, 

- ईश्वरप्रेरितो गच्छेत् स्वर्गं वाश्वरभ्रम् एव वा । (म्ध् ३.३१.२७)

प्रेरणा च धर्माधर्मनियमितेच्छैव । 

- ननु च धर्माधर्मयोर् इच्छां प्रति नियन्तृत्व ऐश्वर्यं हीयते । 

- तथा शारीरके दर्शितम्, यथेह राजा सेवानुरूपं ददाति न च तस्येश्वरत्वम् अपैति । अतो महत्परमात्मानौ पश्यत इति व्यपदिश्यते । 

- **तस्येति** क्षेत्रज्ञज्ञानम् । तद् अप्य् अयुक्तम्, उत्तरग्रन्थविरोधात् । **याम्यां**[^६१]** प्राप्नोति संपृक्त** इति । न हि परमात्मना कस्यचित् संपर्कः संबन्ध उच्यते । न च परमात्मना कश्चित् संबन्धो ऽपि । 


[^६१]:
     M G: yābhyāṃ; J: tābhyāṃ

- एवं तर्ह्य् अत्र[^६२] **याभ्याम्** इति नैवं महत्परमात्मानौ संबध्येते । किं तर्हि, धर्मः पापं च, तयोर् अपि प्रकृतत्वात् । **तौ धर्मं पश्यतस् तस्य पापं चेति** । 


[^६२]:
     M G: atha

- यदि महच्छब्देनान्तःकरणम् उच्यते, सुतराम् अनुपपत्तिः । न हि परमात्मनो द्रष्टृत्वे करणापेक्षा[^६३] । अधिकरणम् एव हि बोधिपरमात्मस्वरूपम् "अभ्येति ताव् एव चोभौ" (म्ध् १२.१८) इति । कीदृशम् एतद् अभिगमनम् । यदि तद्भावापत्तिः सा नैव कल्मषव्यपायमात्रसाध्या । अथ तत्प्राप्तिप्रवणता, सापि[^६४] नैव प्रलीनेषु भूतेष्व् अशरीरस्य भवति । 


[^६४]:
     M G: -pravaṇabhāsāpi


[^६३]:
     M G: kāraṇāpekṣā

- तस्मात् **तौ धर्मं पश्यतस् तस्य,** तस्यैवात्मन इति पूर्ववन् नेयम् ॥ १२.१९ ॥