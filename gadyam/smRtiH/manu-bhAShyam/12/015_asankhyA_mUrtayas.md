+++
title = "015 असङ्ख्या मूर्तयस्"

+++


**मूर्ति**शब्देन यावत् किंचिद् भौतिकं कार्यकारणम् इति शक्तिश् च तद् उच्यते । तद् एतत् सर्वं तस्य परमात्मनः शरीरात् प्रादुर् भवति । स्वभाव एव तस्य **शरीरम्** । शिलापुत्रकस्य शरीरम् इतिवद् भेदेन व्यपदेशः । **असंख्या** अनन्ताः । समुद्राद् इवोर्मयः । **निष्पतन्ति** प्रादुर् भवन्तीत्य् उक्तम् । ताभिः प्रादुर्भूताभिर् इदं जगच् चेष्टते सक्रियं भवतीत्य् अर्थः । शरीरेन्द्रियविज्ञानैर् विना चेष्टाया अभावाच् **चेष्टयन्तीत्य्** उच्यते । 

- अन्ये तु **शरीरतः** प्रधानं च परमात्मनः शरीरं तदधीनप्रवृत्तित्वात्, नात्र भूतानि[^४९] ॥ १२.१५ ॥


[^४९]:
     M G place nātra bhūtāni at the beginning of the com. on the next verse.