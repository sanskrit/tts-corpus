+++
title = "064 निमेषा दश"

+++


स्थितिप्रलयकालपरिमाणनिरूपणार्थं ज्योतिःशास्त्रगोचरं कालविभागं वक्तुम् उपक्रमते । **अष्टादश निमेषाः काष्ठा** नाम कालो भवति । त्रिंशत्काष्ठाः **कलाः** । **त्रिंशत्कला** एको **मुहूर्तः** स्यात् । **तावतः** त्रिंशद् इत्य् अर्थः । त्रिंशन् मुहूर्तः **अहोरात्रम्** । विद्याद् इति क्रियापदम् आहृत्य तावद् इति द्वितीयाबहुवचनम् । अथ[^१०१] को ऽयं निमेषो नाम । अक्षिपक्ष्मणोर् नैसर्गिककम्प उन्मेषसहचारी । अन्यैस् तु पठितं यावता कालेनाविकृतम्[^१०२] अक्षरम् उच्चार्यते स निमेषः ॥ १.६४ ॥


[^१०२]:
     J: kānena vyaktam


[^१०१]:
     M G 1st ed.: atha . . . nimeṣaḥ, placed in commentary on 1.65.