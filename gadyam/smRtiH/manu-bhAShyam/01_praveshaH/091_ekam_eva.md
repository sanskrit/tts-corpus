+++
title = "091 एकम् एव"

+++


**प्रभुः** प्रजापतिर् **एकं** **कर्म** **शूद्रस्या**दिष्टवान् । **एतेषां** ब्राह्मणक्षत्रियवैश्यानां **सुश्रूषा** त्वया कर्तव्या । **अनसूयया** अनिन्दया । चित्तेनापि तद् उपरि विषादो न कर्तव्यः । **शुश्रूषा** परिचर्या तदुपयोगिकर्मकरणं शरीरसंवाहनादि तच्चित्तानुपालनम् । एतद् दृष्टार्थं शूद्रस्य । अविधायकत्वाच् च्**ऐकमेव्**एति न दानादयो निषिध्यन्ते । विधिर् एषां कर्मणाम् उत्तरत्र भविष्यति । अतः स्वरूपं विभागेन यागादीनां तत्रैव दर्शयिष्यामः ॥ १.९१ ॥