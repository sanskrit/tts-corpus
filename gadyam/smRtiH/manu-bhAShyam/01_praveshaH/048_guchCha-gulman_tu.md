+++
title = "048 गुच्छ-गुल्मन् तु"

+++


याः संहता भूमेर् बद्धा एकमूला अनेकमूलाश् च लता उत्तिष्ठन्ति न च वृद्धिं महतीं प्राप्नुवन्ति तासां संघातो **गुच्छगुल्म**शब्दवाच्यः तृणमूलकादिः । तयोस् तु भेदः पुष्पवद् अपुष्पकृतो वा । अन्या वा **तृणजातयः** कुशशाद्वलशङ्खपुष्पीप्रभृतयः । **प्रताना** दीर्घा भूमिगतास् तृणप्ररोहाः । **वल्ल्यो** व्रतत्यः भूमेर् उत्पत्य वृक्षम् अन्यं वा कंचित् परिवेष्ट्योर्ध्वम् आरुहन्ति । सर्वम् एतत् वृक्षवत् **बीजकाण्डरुहम्** ॥ १.४८ ॥