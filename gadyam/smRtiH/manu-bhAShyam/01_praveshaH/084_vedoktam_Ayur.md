+++
title = "084 वेदोक्तम् आयुर्"

+++


केचिद् आहुः- वैदिकैः कर्मभिः सहस्रसंवत्सरादिभिर् अपेक्षितम् **आयुर् वेदोक्तम्** । तद् **अनुयुगं फलति,** युगानुरूपेण संपद्यते, न सर्वेषु युगेषु । नाद्य कश्चित् सहस्रसंवत्सरजीवी । यः सर्वश् चिरं जीवति स वर्षशतम् । 

- तद् अपरे नाद्रियन्ते । यतो दीर्घसत्त्रेषु संवत्सरशब्दे दिवसेषु व्यवस्थापिते (च्ड़्। प्म्स् ६.७.३१–४०) विधेयान्तरविरोधाद् वाक्यभेदापत्तेः । एष हि तत्र ग्रन्थः- "पञ्चपञ्चाशतस् त्रिवृतः संवत्सराः" (त्ब् ३.१२.९.८) इत्यादि । तत्र त्रीण्य अहानि गवांअयनप्रकृतित्वात् प्राप्तानि । विशिष्टा तु संख्या[^१३५] पञ्चपञ्चाशत इत्य् अप्राप्तत्वाद् विधेया[^१३६] । यद्य् अपरा संवत्सरता प्रतीयेत वाक्यं भिद्येत । तत्रावश्यम् अन्यतरस्यानुवाद आश्रयितव्यः । संवत्सरशब्दः सौरसावनादिमान् अभेदेन षष्ट्यधिकशतत्रयात्मनो ऽहःसंघाताद् अन्यत्रापि दृष्टप्रयोग एवेति । तस्यैव लक्षणया दिवसेष्व् अनुवादो युक्त इति ।


[^१३६]:
     M G J: aprāptavidheyā (I follow DK 5: 811)


[^१३५]:
     M G J: viśiṣṭānusaṃkhyā (I follow DK 5: 811)

- अन्ये तु मन्त्रार्थवादेषु "शतम् इन् नु शरदो ऽन्ति देवाः" (र्व् १.८९.९), "शतायुर् वै पुरुषः" (क्स् ३४.५) इति शतशब्दश् च बहुनामसु पठितः, बहुत्वं चानवस्थितम् । युगानुरूपेण दीर्घजीविनो ऽल्पायुषश् च भवन्ति । यथाश्रुतव्याख्याने तु कलौ सर्वे शतायुषश् च भवन्ति । अथ वा आयुःकामस्य यानि कर्माणि, न च तत्र प्रमाणं श्रुतम्, तत्रानुयुगं परिमाणं वेद्यम् । 

- **आशिषः** । अन्या अपि फलविषया वेदशासनाः । काम्यानां **कर्मणाम्** । आयुषः काम्यत्वे ऽपि प्राधान्यात् पृथगुपदेशः । तथा ह्य् आह- "आयुर् वै परमः कामः" । **प्रभावः** अलौकिकी शक्तिः, अणिमादिगुणयोगः, अभिशाप्ः, वरदानम् । **अनुयुगं फलन्तीति** सर्वत्र योज्यम् ॥ १.८४ ॥