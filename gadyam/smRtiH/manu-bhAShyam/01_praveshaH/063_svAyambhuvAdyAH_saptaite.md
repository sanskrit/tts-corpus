+++
title = "063 स्वायम्भुवाद्याः सप्तैते"

+++


अत्र **सप्त मनवो** मया प्रोक्ताः । अन्यत्र चतुर्दश संपद्यन्ते । **स्वे स्वे ऽनतरे** ऽवसरे प्राप्ते ऽधिकारकाले इति यावत् । **उत्पाद्य** प्रजा **आपुः** पालितवन्तः । स्वे स्वे ऽन्तरे ऽधिकारावसरे, यस्य मनोर् यस्मिन् काले प्राप्तः सर्गस्थितिपालनाधिकारः । अन्ये त्व् अन्तरशब्दं मासादिशब्दवत् कालविशेषवाचिनं मन्यन्ते । तद् अयुक्तम् । मनुशब्दोपसंहितः कालविशेषविषयो मन्वन्तरो नाम कालो, न तु केवल इति ॥ १.६३ ॥