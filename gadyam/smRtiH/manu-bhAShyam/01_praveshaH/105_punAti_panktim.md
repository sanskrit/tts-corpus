+++
title = "105 पुनाति पङ्क्तिम्"

+++


पङ्क्तिपावनो भवति । विशिष्टानुपूर्वीकः संघातः **पङ्क्तिर्** उच्यते । तां **पुनाति** निर्मलीकरोति । सर्वे दुष्टास् तत्संनिधानाद् अदुष्टाः संपद्यन्ते । **वंश्यान्** स्वकुलसंभूतान् **सप्त** **पराण्** उपरितनान् पित्रादीन् आगामिनो **ऽवराञ्** जनिष्यमाणान् । समुद्रपर्यन्तां **पृथिवीं** प्रतिग्रहीतुम् अर्हन्ति । धर्मज्ञता हि प्रतिग्रहाधिकारे हेतुः । इतश् च सर्वे धर्मा ज्ञायन्ते ॥ १.१०५ ॥