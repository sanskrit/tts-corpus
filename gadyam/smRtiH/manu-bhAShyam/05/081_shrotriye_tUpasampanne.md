+++
title = "081 श्रोत्रिये तूपसम्पन्ने"

+++


वेदशाखाध्यायी **श्रोत्रियः** । **उपसंपन्नः** मैत्र्या प्रयोजनेन वा केनचित् संगतः शीलेन युक्तो वा । पूर्वं तु सब्रह्मचारिण्य् एकाहम् अगृहीतवेदे दृष्टम् (म्ध् ५.७०) । अभिधानकोशे तु उपसंपन्नो मृतपर्यायः । बहुकालत्वाद् आशौचस्य पूर्वैव व्याख्या ज्यायसी । 

- अन्ये तु "**श्रोत्रिये मातुले त्रिरात्रम्**" इत्य् एव संबन्धन्ति, **पक्षिणीं रात्रिम्** इति शिष्यादिभिः । 

- **बान्धवाः** श्यालकमातृष्वस्रेयादयः[^१८२] । यदा तु "**मातुले पक्षिणीम्**" इति संबन्धस्, तदा मातुले[^१८३] बान्धवत्वाद् एव सिद्धा पक्षिणी । पुनर्वचनं नित्यार्थम् । तेनान्येषु बान्धवेषु यथाकामम् ॥ ५.८० ॥


[^१८३]:
     M G: mātula-


[^१८२]:
     M G: śālaka-