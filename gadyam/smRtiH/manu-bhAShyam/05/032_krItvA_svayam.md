+++
title = "032 क्रीत्वा स्वयम्"

+++


मृगपक्षिमांसविषयम् इदं शास्त्रम् । रुरुपृषतादीनां शशकपिञ्जलादीनां मांसं देवानां पितॄणां चार्चनं कृत्वा खादतो न दोषः । यथा गृहे वैश्वदेवाद्यर्थे कृते[^९४] संविधानं विनापि वैश्वदेवेनोदनादिभोजनम् अस्ति, न तथा मांसस्य । एवमर्थम् एतत् पुनर्वचनं **देवान् पितॄंश् चार्चयित्वेति** । अन्यथा गृहस्थस्य पूर्वम् एव भोजनम् एवं रूपम् । देवेभ्य इति तेन शब्देनोद्दिश्य शुचौ देशे मांसस्य प्रक्षेपः । यदि वा अग्नये वायवे सूर्याय जातवेदस इति देवार्चनं कर्तव्यम् । अग्नौ एवंरूपा आहुतयः कृता[^९५] अग्निमतो ऽन्यत्र न भवन्ति । न चागौ होमेन विना बलिहरणं[^९६] कर्तव्यम्, कर्मान्तरस्य प्रयोगान्तरस्य च प्रतिपादितत्वात् । आस्तां तावद् एतत् । 


[^९६]:
     M G add: na


[^९५]:
     M G 1st ed.: phalair vā vartayann agnau juhuyād āhutayaḥ kṛtvā


[^९४]:
     M G: -arthakṛte

- अन्ये तु श्राद्धं पितॄणाम् अर्चनम् आहुः । दृष्टश् च श्राद्धे ऽर्चनप्रयोगः । पितॄंश् चैव देवान्[^९७] वदन्ति । ततश् च सर्वस्मृतिकारैः श्राद्धम् एव विहितम्, न पुनर् अन्या काचिद् एव क्रिया । 


[^९७]:
     M G 1st ed. : caivāṣṭakān

- कथं पुनर् मांसस्य क्रयसंभवः, यावता आपणभूमेर् मांसं क्रीयमाणं सौनम् आपद्यते ।[^९८] सौनिकैर् अहतस्य स्वयं मृतस्य पशोर् माम्सम् अभक्ष्यम् अनारोग्यकरत्वात् । 


[^९८]:
     M G add: athocyate

- उच्यते । व्याधशाकुनिकादिभिर् आहृतं क्रेष्यते । न च ते सौनिका इति प्रसिद्धास् तैश् च विक्रयार्थं भ्राम्यद्भिर् गृह आनीतं भवति । तदा संभवति क्रयः । न हि तत् सौनम् उच्यते । 

- **स्वयं वाप्य् उत्पाद्य** । ब्राह्मणो याच्ञया, क्षत्रियो मृगयाकर्मणा ॥ ५.३२ ॥