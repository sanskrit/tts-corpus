+++
title = "134 विण्-मूत्रोत्सर्ग-शुद्ध्य्-अर्थम् मृद्-वार्य्"

+++


"देहाच् चैव मलाः च्युताः" (म्ध् ५.१३०) इत्य् अशुद्धतायाम् इदम् उच्यते । विण्मूत्रे उत्सृज्येते येन स **विण्मूत्रोत्सर्गः** पाय्वादिः, तस्य शुद्ध्यर्थं **मृद्वार्य् आदेयम् अर्थवत्** । अनादृत्य संख्यां यावतीभिर् गन्धलेपाव् अपसर्पतस् तावतीर् अपो मृदश् च गृह्णीयात् । देहे भवा **दैहिका** **मला** अशुचित्वापादकाः । तदर्थास्व् अपि **शुद्धिषु** मृद्वारिणी उभे अप्य् **अर्थ्वती** **आदेये** । स्मृत्यन्तरे पठ्यते ।

> आददीत मृदो ऽपश् च षट्सु पूर्वेषु शुद्धये ।
> उत्तरेषु तु षट्स्व् अद्भिः केवलाभिस् तु शुध्यति ॥

विशुद्धेषु श्लेष्मादिषु स्मृत्यन्तरे पठितम्- "स्नेहविस्रंसनं नासिक्यं श्लेष्मावक्षते" । तेषाम् एव सत्य् अप्य् उत्तरषट्कतया न मृद आदातव्या एव ॥ ५.१३२ ॥