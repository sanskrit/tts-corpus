+++
title = "022 यज्ञार्थम् ब्राह्मणैर्"

+++


भक्ष्यप्रसङ्गेन हिंसाभ्यनुज्ञायते । अत्यर्थं क्षुत्पीषायां भृत्यादेर् भोजनान्तरासंभवे भक्ष्य**मृगपक्षि**वधः कर्तव्यः । **भृत्याः** प्राग् व्याख्याताः । **अगस्त्यस्** तथाकृतवान् इत्य् अगस्त्यग्रहणं प्रशंसार्थम् । **यज्ञार्थम्** इत्याद्यो ऽर्धश्लोको ऽर्थवाद एव । तत्र हि वधः प्रत्यक्षश्रुतिविहितत्वाद् एव सिद्धः । **प्रशस्ता** ये भक्ष्यतयानुज्ञाताः । एष एवार्थ उत्तरश्लोके विस्तरतः कर्मार्थवादतया कथ्यते ॥ ५.२२ ॥