+++
title = "014 बकञ् चैव"

+++


**बकबलाकाकाकोला**दीनां[^३७] **मत्स्याद**ग्रणात् सिद्धे प्रतिषेधे तदन्येषां विकल्पार्थं पुनर्वचनम् । **मत्स्यादा** अपक्षिणो ऽपि मत्स्यादग्रहणाद् अभक्ष्या विज्ञेयाः नक्रादयः, क्रियानिमित्तत्वान् **मत्स्याद**शब्दस्य । **काकोलश्** च श्येनो देशान्तरप्रसिद्धेः, अयं बाह्लीकेष्व् एवम् उच्यत इति प्रसिद्धम् । **विड्वराह**प्रतिषेधाच् चारण्याभ्यनुज्ञा[^३८] ग्रामवासिप्रतिषेधश् च[^३९] पूर्वसूत्रे प्रकरणाच् छकुनिविशेषणार्थो विज्ञेयः । एवं हि चेह विड्वराहग्रहणम् अर्थवद् भवति । ग्रामवासी शूकरो **विड्वराहः** ।


[^३९]:
     M G 1st ed.: cāraṇyābhyanujñāyām apratiṣedhaś ca


[^३८]:
     G 2nd ed.: cāraṇyābhyanujñayā


[^३७]:
     M G: kākolanimajyanmatsyādīnāṃ

- ननु च यदि तत्र प्रकरणाद् ग्रामवासिनः[^४०] पक्षिणो गृह्यन्ते, इहापि **मत्स्यादाः** पक्षिण एव ग्रहीतुं न्याय्याः ।


[^४०]:
     M G: agrāmavāsinaḥ

- नैवम् । न चात्र शकुनीनां प्रकरणम् अस्ति विड्वराहमत्स्यानाम् अपक्षिणाम्[^४१] अपि निर्देशार्थम् । 


[^४१]:
     M G: iti pakṣiṇām

- **सर्वशः** सर्वदा । उत्सर्गो ऽयम् । अस्यापवादं वक्ष्यामः ॥ ५.१४ ॥