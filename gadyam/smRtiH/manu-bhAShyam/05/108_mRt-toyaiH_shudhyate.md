+++
title = "108 मृत्-तोयैः शुध्यते"

+++


**नद्यः** पारावारे क्षीणोदकाया अशुद्ध्युपहते, तस्या एव वेगं गतायाः[^२२७] कूलंकषाया उदकं **वेगेन शुध्यति** । न[^२२८] यथान्यास्या भूमेः "भूमिः शुध्यति पञ्चभिः" इति (म्ध् ५.१२२) शुद्धये प्रतीतिर् नैवं नदीतीरेषु । 


[^२२८]:
     M G  omit: na


[^२२७]:
     M G 1st ed.: vegāgatāyāḥ

- अथ वा वेगवत्या अशुचिप्रवाहसंसर्गेणाशुच्याशङ्कायाम् इदम् उच्यते **नदी वेगेनेति** । नैवं मन्तव्यं इतश् चामुतश् चाशुचिप्रवाहैः संस्पृष्टा न शुध्यति । 

- शारीरे व्यभिचारे ऽनुपलभ्यमाने परपुरुषरूपगुणानुचिन्तनेन **मनोदुष्टा रजसा** ऋतौ शोणितेन स्रुतेन **शुध्यति स्त्री** । 

- **संन्यासः** षष्ठे वक्ष्यते । तेन **द्विजोत्तमाः** शुद्धा भवन्ति । न कथंचिन् मानसापचारे । यद् अविदुषा चिन्तितं[^२२९] सूक्ष्मप्राणिवधादि तद् एषाम् अपनीयते ॥ ५.१०७ ॥


[^२२९]:
     MG 1st ed.: cintita