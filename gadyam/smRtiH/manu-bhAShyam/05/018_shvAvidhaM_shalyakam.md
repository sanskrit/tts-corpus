+++
title = "018 श्वाविधं शल्यकम्"

+++


पञ्चनखानां मध्याच् छ्वाविधादयो[^४६] भक्ष्याः । स्मृत्यन्तरे तु खड्गे विकल्पः । तथा च वसिष्ठः- "खड्गे तु विवदन्ते" इति (वध् १४.४७) । **उष्ट्र**वर्जिता **एकतोदतो** गोऽव्यजमृगा भक्ष्याः ।


[^४६]:
     M G 1st ed.: chvāvitkādayo

- ननु च श्वावित्प्रभृतीनां पञ्चनखानां भक्ष्यत्ववचनाद् अन्येषाम् अभक्ष्यतासिद्धेः "सर्वान् पञ्चनखान्" (म्ध् ५.१७) इति प्रतिषेधवचनम् अनर्थकम् ।

- नैष दोषः । सर्वशब्देन प्रतिषेधे स्पष्टा प्रतिपत्तिर् भवति । भक्ष्यविशेषनिर्देशेन तदन्येषां या अभक्ष्यताप्रतिपत्तिः सा आनुमानिकी प्रतिपत्तिः । गौरवं हि तथा स्यात् ॥ ५.१८ ॥