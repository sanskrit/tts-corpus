+++
title = "098 उद्यतैर् आहवे"

+++


येन शस्यते हन्यते तच् **छस्त्रम्** । अतः पाषाणलगुडादिनापि हतस्य यज्ञसंस्था निष्पद्यते, नायुधैर् एव खड्गादिभिः । आहूयन्ते यत्रेतरेतरं स्पर्धमाना युद्धाय स **आवहः** संग्रामः । **क्षत्रधर्मः** अपराङ्मुखत्वं प्रजार्थं प्रभुप्रयुक्तं च । **सद्यः** **संतिष्ठते** समाप्तिम् एति । **यज्ञः** ज्योतिष्टोमादिः । तत्पुण्येन युज्यत इति यावत् । **आशौचम्** अपि सद्य एव ।

- अत्र केचित् "**क्षत्रधर्महतस्य**" इत्य् अनेन "**सद्यः**" इत्य् अभिसंबध्नन्ति । ततश् च यः संग्रामभूमौ मृतः तस्यैवायं विधिः, न तु यो ऽन्येद्युस् ततो ऽन्यत्र गतः । 

- तद् एतद् विचार्यम् ॥ ५.९७ ॥