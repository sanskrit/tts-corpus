+++
title = "113 अपाम् अग्नेश्"

+++


अर्थवादो ऽयम् । "अग्निर् वै वारुणानि" इत्यारभ्य, "अकामयत" इत्याद्यर्थवादेषु हेम्नः सुवर्णस्य रूप्यस्य चोत्पत्तिः श्रुता । पुरुषधर्मेणाग्निर् वरुणानीर् अपो ऽकामयत मैथुनधर्मेण समयुज्यत तत एतद् द्वयं **निर्बभौ** उद्भूतम् । अतस् **तयोः स्वयोन्या** स्वेनोत्पत्तिकारणेनाग्निना अत्यन्तोपघात उदकेन च । "सयोन्या" इति पाठे समानोत्पत्तिना भस्मनेति व्याख्येयम् । तद्दर्शनाच् च मृदो ऽपि कदाचिद् अनुज्ञायन्ते । **निर्णेकः** शोधनं **गुणवत्तरः** ॥ ५.११२ ॥