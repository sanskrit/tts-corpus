+++
title = "138 कृत्वा मूत्रम्"

+++


मूत्रोत्सर्गदेशान् मूत्रादिसंबन्धान्[^२६८] **कृत्वा** शोधयित्वा यथोक्तेन विधिना । **आचान्तः** **खानि** इन्द्रियाणि **उपस्पृशेत्** । **वेदम् अध्येष्यमाणश् च** द्वितीये स्वाध्यायविधौ । प्राथमिकार्थत्वात् करोतेः कृत्वा उत्सृज्येति प्रतीयते । उन्मृज्य मूत्रं पुरीषं च पायूपस्थं क्षलयित्वा आचामेत् । **वेदम् अधेष्यमाणश् च** स्वाध्यायविधेर् धर्मतयोक्तम् "अध्येष्यमाणस् त्व् आचान्तः" (म्ध् २.७०) इति । इदं त्व् अध्यापयतो ऽध्येष्यतो[^२६९] वा[^२७०] । अन्यथा वेदम् उदाहरन्त उच्यन्ते । लौकिकानि क्रियान्तराणि कृत्वा नानाचान्तो वेदाक्षराण्य् उच्चारयेत् । **अन्नम् अश्नंश् च** ॥ ५.१३६ ॥


[^२७०]:
     G 2nd ed. add: mṛjyetyeva


[^२६९]:
     M G: 'nyato


[^२६८]:
     M G 1st ed.: -saṃbandhāt