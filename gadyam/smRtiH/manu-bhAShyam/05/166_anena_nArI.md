+++
title = "166 अनेन नारी"

+++


स्त्रीधर्मोपसंहारश्लोका ऋजवश् च स्त्रीधर्मा इत्य् अतो मयात्र व्याख्यानादरः कृतः । एतावत् तत्रोपदेशार्थः । यथा पुंसो ऽन्यया सह पुनःप्रवृत्तिकर्म नेह “संस्थितं च न लङ्घयेत्" (म्ध् ५.१४९) इत्य् अनेन न्यायेन पुनः सहप्रवृत्तिर् इति, तथा "स्वर्गं गच्छत्य् अपुत्रापि" (म्ध् ५.१५८) इत्य् अनेनापत्यजननम् आपदि प्रतिषिध्यते — नियोगस्मृत्या तु तत् पुनर् अभ्यनुज्ञास्यते — तद् एतद् अपत्योत्पादनम् उक्तप्रतिषिद्धत्वाद् विकल्प्यते । अनयोस् तु स्मृत्योः कतमा स्मृतिर् ज्यायसीति न शक्यं कर्तुम् अतिशयावधारणं येनैकत्रापत्यम् अन्यत्रास्याः संयमः । उभयोर् अपि वस्तु निर्वहति ॥ ५.१६३–१६४ ॥