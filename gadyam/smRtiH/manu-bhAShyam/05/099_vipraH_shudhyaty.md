+++
title = "099 विप्रः शुध्यत्य्"

+++


दशाहादीनां कल्पानां परिपूर्ण आशौचकाल इदम् अपरं कर्तव्यम् । **अपः स्पृष्ट्वेति** स्नानम् उपदिश्यत इति प्राग् व्याख्यातम् । **कृतक्रिय** इति क्षत्रियादिभिर् अभिसंबध्यते । क्रिया च स्नानम् एव, अन्यस्याश्रुतत्वात् । स्नात्वा वहनादीनि स्पृशेयुः ।

- अन्ये तु श्राद्धक्रियाम् आहुः । श्राद्धादि कृत्वा सर्व एव विशुध्यति । तत्रापि ब्राह्मण उदकं हस्तेन स्पृष्ट्वा क्षत्रियादयस् तु वाहनादिभिः ॥ ५.९८ ॥