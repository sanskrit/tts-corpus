+++
title = "033 नाऽद्याद् अविधिना"

+++


पूर्वोक्ताद् देवाद्यर्चनशिष्टात् ब्राह्मणकामनादिनिमित्तात् अन्तरं[^९९] यद् भक्षणं सो ऽविधिस्[^१००] तेन नाश्नीयात् मांसम् । उक्तानुवादो ऽयम् । **आपदि** प्राणात्यये देवाद्यर्चनम् अपि नापेक्ष्यम् ।


[^१००]:
     M G: yo vidhis


[^९९]:
     M G 1st ed.: nimittāntaraṃ

- ननु चैतद् अपि निमित्ततयोक्तम् एव । ततश् च विधिर् एवायं नाविधिः ।

- सत्यम् । प्रोक्षितसंबन्धाद् गोऽव्यजस्यैव तत्र संनिधानाशङ्कायां[^१०१] शशादिविषये ऽभ्यनुज्ञानार्थम् **अनापदीत्य्** उच्यते । 


[^१०१]:
     M G 1st ed: saṃnidhānam āśaṅkāyāṃ

- [^१०२]विध्यर्थानुष्ठानपरो **विधिज्ञ** उच्यते । तथा लौकिकानुष्ठाने ऽपि जानातिर् उपचारात् प्रयुज्यते । एष स तज्जानातीति अनुष्ठानपरे प्रयुञ्जते । 


[^१०२]:
     M G add: kiṃ tarhi

- अत्र फलकथायाम् — **जग्ध्वा** अशास्त्रीयेण निमित्तेन । **प्रेतो** मृतस् **तैः** प्राणिभिर् **अवशो ऽद्यते** । येन विषयेण यो येषां मांसम् अश्नाति तस्य विविधा पीडा भवति, एतावन्मात्रपरम् एतत् । अन्यथा प्रायेण छागादिमांसम् अश्नाति लोकाः, न च छागादयो मांसाशिनः । अथ वा तत्क्ष्तेन पापेन क्रव्याद्भिर् अप्य् अद्यमानस् तैर् अद्यत इत्य् उच्यते ॥ ५.३३ ॥