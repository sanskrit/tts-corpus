+++
title = "017 न भक्षयेद्"

+++


**एकचराः** सर्पोलूकादय एकाकिनश् चरन्ति । **अज्ञातान्** नामतो जातिविशेषतश् च । **मृगद्विजान्** । मृगाः पक्षिणश् च न भक्ष्याः । **भक्ष्येष्व् अपि समुद्दिष्टान्** । ये प्रतिषिद्धास् ते ताद्रूप्ये असति भक्ष्यतां प्राप्ताः समुद्दिष्टा इव भवन्ति । न तु भक्ष्याणां समुद्देशो ऽस्ति । परिहर्तव्यतया विशेषतो ऽविज्ञाता भक्ष्य्पक्षपतिता[^४५] भक्ष्येष्व् अपि समुद्दिष्टा इत्य् एवम् उच्यन्ते । **पञ्चनखाश्** च वानरशृगालादयः । **सर्व**ग्रहणं पादपूरणार्थम् ॥ ५.१७ ॥


[^४५]:
     M G: 'vijñātān bhakṣypakṣapatitān