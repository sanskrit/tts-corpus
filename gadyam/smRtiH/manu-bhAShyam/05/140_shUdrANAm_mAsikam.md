+++
title = "140 शूद्राणाम् मासिकम्"

+++


सामान्योक्तः सच्छूद्राणां प्रसङ्गेनायं धर्म उच्यते । **न्यायवर्तिनो** द्विजशुश्रूषवो महायज्ञानुष्ठायिनश् च । तैर् **वपनं** मुण्डनं **मांसिकं** कर्तव्यम् । तृतीयार्थे षष्ठी । अथ वा ब्राह्मणाश्रितास् तत्परतन्त्राः । ब्राह्मणैः **कार्यम्** । अनेकार्थत्वात् करोतेर् उपदेष्टव्यम् इति प्रतिपत्तिः । **वैश्यवत्** **शौचकल्प**विशेषाः, सूतकादाव् आचमने च । **द्विजोच्छिष्टं च भोजनं** एतत् प्राग्व्याख्यातम् ॥ ५.१३८ ॥