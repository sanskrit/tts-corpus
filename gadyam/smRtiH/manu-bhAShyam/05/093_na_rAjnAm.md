+++
title = "093 न राज्ञाम्"

+++


**राज**शब्दो यद्य् अपि क्षत्रियजातौ वर्तते, तथापीह **ऐन्द्रं स्थानम् उपासीनाः** इति कारणस्योपादानाज् जनपदेश्वरवचनो लक्षणया विज्ञायते । उत्तरश्लोके निपुणं वक्ष्यामः । **व्रतिन्ः** व्रतचारिणः चान्द्रायणादिस्थाश् च । **सत्रिणः** गवामयनिका अन्यस्मिन् वा यज्ञे दीक्षिताः । तथा च गौतमः- "अनृत्विग्दीक्षितब्रह्मचारिणाम्"[^२२१] (ग्ध् १४.१) इति । अत्रार्थवादः- **ऐन्द्रं स्थानम्** आधिपत्यं पदं प्रजैश्वर्यम् **उपासीनाः** कुर्वाणा राजानः ब्रह्मत्वं प्राप्ता व्रतिनः सत्रिणश् च । **अघदोषम्** आशौचम् ।


[^२२१]:
     M G J: ṛtvig-

- अन्ये तु सततदानप्रवृत्तान् **सत्रिणो** मन्यन्ते । 

- मुख्ययानुवृत्त्या[^२२२] क्रतुविशेषे वर्तते ॥ ५.९२ ॥


[^२२२]:
     J: mukhyāyānuvṛttyā; DK (4: 950) suggests: mukhyayā tu vṛttyā