+++
title = "072 स्त्रीणाम् असंस्कृतानाम्"

+++


**असंस्कृता** या वाङ्मात्रेण प्रतिगृहीता न च विवाहितास् तासां मरणे **बान्धवाः** पतिपक्षास् त्रिरात्रेण । **सनाभयस् तु** सपिण्डाः स्वपितृपक्षा यथोक्तेन कल्पेन "निर्वृत्तचौडकानाम्"[^१७२] (च्ड़्। म्ध् ५.६६) इति जातेर् अधिकारात् त्रिरात्रेण । 


[^१७२]:
     M G: nivṛtta-

- अन्यैस् तूकम् "सोदर्या दशरात्रेण" इति । तेषां चाभिप्रायः । अष्टवर्षायाः कन्याया दानं विहितम् । अदत्तायाश् च निर्वृत्तचौडकव्यपदेशाभावात्[^१७३] पुंस इवोपनीतस्य, तदानीं कल्पान्तरस्यानाम्नानाद् दशाह एव युक्तः । 


[^१७३]:
     M G: nivṛtta-

- अन्यैस् तु पठितम् "अहस् त्व् अदत्तकन्यासु बालेषु च विशोधनम्" इति । तत्र व्याख्यातारः पञ्चदशाब्ददेशीयापि या ह्य् अदत्ता कन्या तिष्ठेत् तदहर् एवाशौचम् ।[^१७४] मुख्यम् आम्नानम् अतिक्रम्य कालक्षपणे प्रमाणाभावात् ।


[^१७४]:
     M G 1st ed. add: yato

- तत्रोच्यते । "बालेषु च" इति को ऽस्यार्थः । यावता उक्तम् एव योगविभागे "आ दन्तजन्मनः सद्यः" इति । न चैतेन तद् बाधितुं युक्तम्, सामान्यरूपत्वाद् अस्य, तस्य च विशेषव्यवस्थापनरूपत्वात् । अतो ऽयम् एकाहः पृथग् उक्तो ऽपि आ चूडाद् एव व्यवतिष्ठते, सामान्यस्य विशेषापेक्षत्वात् । तस्माद् अनार्ष एवायम् अर्धश्लोकः प्रतिपद्यते- स्पर्शविषयतया नेयः । स्पर्शप्रतिषेधो हि मृतकसूतकयोर् बालस्यापि पुंवत् प्राप्तः । तदर्थम् एतद् उक्तं स्यात् "अहस् त्व् अदत्तकन्यासु बालेषु च विशोधनम्" इति । एवं च विषयसप्तम्याश्रिता भवति । सा च युक्ता कारकविभक्तित्वात् । इतरथा अध्याहृत्य भावलक्षणा सप्तमी व्याख्यायेत, "बालेषु मृतेषु जीवतां शुद्धिः" इति । न च तदुपस्पर्शनाद् आशौचम् एतेनैतत् सिद्ध्यतीति । विषयान्तरे तस्य च चरितार्थत्वात्, भूमौ परिवृतत्वात्, भूमौ परिवृतस्य च स्पर्शनसंभवात् । 

- अविशेषोक्तौ कुतो विशेषप्रतिपत्तिर् इति चेत् । 

- तस्याचमनकल्पो विद्यत इत्य् एतत् संनिधौ तादृशस्यैव[^१७५] स्पर्शस्य प्रतीयमानत्वात् । तथा च रजस्वलास्पृष्टिनो बालस्य स्पर्शनं नेच्छन्ति । अथास्य विशेषणं स्यात् । तथा गौतमेन तद् उक्तं स्वस्यां स्मृतौ (च्ड़्। ग्ध् १४.४४) । युक्तम् एवाधातुम् एतस्य । तस्माद् युक्तैवाधानकाललक्षणा ॥ ५.७१ ॥


[^१७५]:
     M G: tādṛśasyeva