+++
title = "079 अन्तर्-दशाहे स्याताम्"

+++


अत्रापि **दशाह**ग्रणम् आशौचकालोपलक्षणार्थम् । यस्य य आशौचकालस् तस्मिन्न् अनिवृत्ते यदि पुनर् अन्यद् आशौचनिमित्तम् उत्पद्यते तदा पूर्वशेषेणैव शुद्धिर् न त्व् अन्तरा निपतितं यत् तदीयाद् अह्नः प्रभृति दशाहादिगणना कर्तव्या । तथा च गौतमः- "तच् चेद् अन्तः पुनर् आपतेत् तच्छेषेण शुद्ध्येयुः" इति (ग्ध् १४.६) । **मरणजन्मनी** इति समासे यत्नम् अन्तरेण क्रमाप्रतिपत्तेर् व्यन्तरेणाप्य् उपनिपातप्राप्तौ[^१८१] समाचारात् समानजातीय एवेति द्रष्टव्यम् । **पुनः**शब्दश् च समानजातीयापेक्षया समर्थतरो भवति । **विप्र**ग्रहणम् अप्य् आशौचिनाम् उपलक्षणार्थम् । स्मृत्यन्तरे तु विहितम्- "रात्रिशेषे द्वाभ्याम्, प्रभाते तिसृभिः" (ग्ध् १४.७–८) इति । "एतस्य ब्राह्मणस्य प्रेतस्पर्शे दशरात्रम् आशौचम्" इति प्रकृत्य "न चेद् अन्तरा म्रियेत जायेत वा शिष्टैर् एव दिवसैः शुद्ध्येत" इतीयं स्मृतिः समानजातीयासमानजातीयभेदं नानुमन्यते ॥ ५.७८ ॥


[^१८१]:
     M G 1st ed.L upanipātanaprāptau