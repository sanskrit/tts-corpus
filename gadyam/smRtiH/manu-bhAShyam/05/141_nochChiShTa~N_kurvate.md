+++
title = "141 नोच्छिष्टङ् कुर्वते"

+++


"निष्ठीव्योक्त्वानृतानि[^२७१] च" (म्ध् ५.१४३) इति निष्ठीवने[^२७२] आचमनविधानाद् अनाचान्तस्याशुद्धिता ज्ञापिता । विप्रुषाम् अपि मुखान् निष्क्रमणं निष्ठीवनम् एव । अतो **विप्रुषां** श्लेष्मनिरसनरूपनिष्ठीवनाद् आचमनप्राप्ताव् इदम् आह । मुखे भवा मुखनिर्गता वा **मुख्याः** । **विप्रुष** इत्य् अनुच्छिष्टं कुर्वन्ति "न चेद् अङ्गे निपतन्ति" (ग्ध् १.४१) इति । 


[^२७२]:
     M G: niṣṭhīvana


[^२७१]:
     M G: niṣṭhīvyoktānṛtāni

- ननु च विप्रुषः शुद्धा इत्य् उक्तम् "मुखजा विप्रुषः" इत्य् अत्र[^२७३] । 


[^२७३]:
     M G add: uktaṃ

- दैहिकमलव्यतिरेकेणान्यत्र । इदम् एव ज्ञापकम् । न सर्वो विषयः संदर्शितः । 

- **श्मश्रूणि** दाडिकालोमानि । **आस्यगतानि** प्रविष्टानि । नोच्छिष्टं कुर्वन्तीत्य् अनुषङ्गः । अतश् चान्यत् पूगफलादि जनयत्य् एव । तथा **दन्तान्तरधिष्ठितं** लग्नम् । स्मृत्यन्तरे विशेषः- "दन्तश्लिष्टे तु दन्तवद् अन्यत्र जिह्वाविमर्शनात् । प्राक्च्युतेर् इति एके । च्युतेष्व् आस्राववद् विद्यान् निगिरन्न् एव तच्छुचिः" (ग्ध् १.३८–४०) इति । च्युतेष्व् अजिह्वयेति विद्यात्, जिह्वासंस्पर्शे शुचित्वनिषेधात् ॥ ५.१३९ ॥