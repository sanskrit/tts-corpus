+++
title = "050 न भक्षयति"

+++


**विधिर्** देवार्चनं तद् **धित्वा** **यो न भक्षयति,** किं तर्हि विधिना भक्षयति । **स** लोकस्य **प्रियतां** प्राप्नोति । प्रियः सर्वस्य भवति । **व्याधिभिश् च** । कृशदुर्बलादेर् मांसम् अश्नतो व्याधिर् उपजायते । तेनापि विधिनैवाशितव्यम् । तथा भक्षयन् **व्याधिभिश् च न पीड्यते** । अन्यथा अश्नन्न् अपि मांसं पीड्यत एव व्याधिभिः । **पिशाचवद्** इति । पिशाचास् तिर्यग्जातिविशेषास् ते विधिम् अनपेक्ष्य मांसम् अश्नन्ति । ततो ऽन्यो ऽपि तथा भक्षयन् पिशाचसदृशो भवतीति निन्द्यते ॥ ५.५० ॥