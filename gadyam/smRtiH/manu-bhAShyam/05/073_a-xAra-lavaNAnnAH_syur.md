+++
title = "073 अ-क्षार-लवणान्नाः स्युर्"

+++


**क्षारलवणम्**[^१७६] । यवक्षारादि क्षारम् । लवणं सैन्धवादि । तन् न भुञ्जीरन् । लवनविसेषणं वा क्षारग्रहणं तेन सैन्धवस्य प्रतिषेधः । निमज्जनं च नदीतडागादाव् अतीर्थस्नानम्[^१७७] अङ्गपरिघर्षणादिवर्जनम् । **मांसाशनं** **च** यावद् आशौचं स्मृत्यन्तरात् प्रतिषिध्यते । एवं पठ्यते "न स्त्रियम् उपेयुर् न मार्जयेयुर् न मांसम् अश्नीयुः" । गृह्यकारस् तु "त्र्यहम् अनश्नन्त आसीरन् क्रीतोत्पन्नेन वा वर्तेरन्" (च्ड़्। आश्ग् ४.४.१५) इत्य् आह । **शयीरंश् च** स्थण्डिले परसङ्गवर्जम् । सूतके ऽपि ब्रह्मचर्यं स्मृत्यन्तरे प्रदर्शितम् ॥ ५.७२ ॥


[^१७७]:
     M G: nadītaḍāgādau ca tīrthasnānam


[^१७६]:
     M G add: ca