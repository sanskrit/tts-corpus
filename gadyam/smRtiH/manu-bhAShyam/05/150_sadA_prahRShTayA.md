+++
title = "150 सदा प्रहृष्टया"

+++


आभिक्ष्णवचनः **सदा**शब्दो नित्यशब्दवत् । नित्यप्रहसितया[^२७६] इति । सत्य् अप्य् अन्यत्र क्रोधशोकवेगे भर्तुर् दर्शने मुखप्रसादस्मितनर्मवचनादिना प्रहर्षो दर्शनीयः । कुमार्या भर्तृमत्याश् चायम् उपदेशः । **गृहकार्ये च दक्षया** । अर्थसंग्रहव्यययोः धर्म्कार्ये स्नानादौ च । "अर्थस्य संग्रहे चैनाम्" (म्ध् ९.११) इत्यादिना गृहकार्यम् उक्तम् । तत्र **दक्षया** चतुरया भवितव्यम् । अत्र संस्कारादि शीघ्रं निष्पाद्यम् । **सुसंस्कृतोपस्करया** । उपस्करं गृहोपयोगि भाण्डं कुण्डघटिकादि, तत् सुसंस्कृतं सुसंमृष्टं शोभावत् कर्तव्यम् । **व्यये च** मित्रज्ञात्यातिथ्यभोजनार्थे धने **अमुक्तहस्तया** उदारया न भवितव्यम् । न बहुव्ययितव्यम् इत्य् अर्थः । सुसंस्कृतान्य् उपस्कराणि यस्या इति बहुव्रीहिः । एवं मुक्तो हस्तो यस्या इति विग्रहः । पश्चान् नञ्समासः । रूढ्या उदारवचनो मुक्तहस्तशब्दः ॥ ५.१४८ ॥


[^२७६]:
     M G 1st ed.: nityaprahasitaye