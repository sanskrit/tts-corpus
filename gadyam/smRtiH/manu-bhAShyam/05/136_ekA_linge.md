+++
title = "136 एका लिङ्गे"

+++


विण्मूत्रोत्सर्गानन्तरं मेढ्रस्य शुद्ध्यर्थम् **एका** **मृद्** दातव्या वामेन । स्मृत्यन्तरे शुद्धिविधानाद् यावती तस्मिन् हस्ते याति तावती सोदका ग्रहीतव्या । अहं तु ब्रवे, "अर्थवत्" (म्ध् ५.१३२) इति वचनेनोक्तम् एव परिमाणम् । केचित् पठन्ति ।

- प्रथमा प्रसृतिर् ज्ञेया द्वितीया तु तदर्धिका ।

- तृतीया मृत्तिका ज्ञेया त्रिभागकरपूरणे ॥

एतच् च परिमाणं पायाव् एव । अन्यत्र त्व् "अर्थवत्" इति । एकोत्सर्गे ऽपीयत्य् एव संख्या । आवृत्तिविधानं चेदम् । मृदां भेदो[^२६७] गवादिवत् । तथा चात्रोच्यते "वल्मीकाद् दूरतराद् अश्वस्थानाच् चान्येत्यादि" । एवम् इह सिता कृष्णा लोहितेत्याद्य् अपि नादरणीयम् । **अभीप्सता** इच्छतेति ॥ ५.१३४ ॥


[^२६७]:
     M G: bhede