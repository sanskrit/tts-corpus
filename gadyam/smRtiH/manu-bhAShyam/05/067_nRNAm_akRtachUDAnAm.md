+++
title = "067 नृणाम् अकृतचूडानाम्"

+++


इमाः षष्ठीः "कर्तृकर्मणोः कृति" (पाण् २.३.६५) इति कर्तृलक्षणाः केचिद् व्याचक्षते । अकृतचूड एकाहेन शुद्ध्यति । तथा वयोऽवस्थापेक्षो ऽपि विकल्प इत्य् एकीयमतम् उक्तम् । तस्यैव श्लोकस्य व्यवस्थावाक्ये इमे ।

- अन्ये त्व् अध्याहारेण संबन्धलक्षणा आहुः- अकृतमुण्डानां मृतानां ये सपिण्डाः । 

- तत्रोत्तरपक्षः समाचाराभिप्रेतः ।

- स्मृत्यन्तरे सद्यःशौचम् अप्य् आम्नातम् । विषयस् तत्रैव दर्शितः- "आ दन्तजन्मनः सद्यः आ चूडान् नैशिकी निर्वृत्तचूडकानां त्रिरात्रम्" इति ॥ ५.६६ ॥