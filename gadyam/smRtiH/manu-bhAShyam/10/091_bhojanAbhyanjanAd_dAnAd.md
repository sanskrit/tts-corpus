+++
title = "091 भोजनाभ्यञ्जनाद् दानाद्"

+++


प्रकृततिलविशेषव्यतिरेकेण तिलविक्रयप्रतिषेधे विशेषो ऽयम् अर्थवादः । 

- ननु चोक्तं प्रतिषेधानां दोषसूचनं फलतयैव संबध्यते । तत् किम् **भोजनाभ्यञ्जनाद् दानाद् यद् अन्यत् कुरुते तिलैः कृमिभूतः** इत्य् अयम् अर्थवाद इति । 

- उच्यते । असंभविनः फलस्य शास्त्रान्तरेण विरुद्धस्य च श्रवणाद् एवम् उच्यते । तथा हि[^१८८] **पितृभिः सह** इत्य् उच्यते । न च तैः किंचिद् अपराद्धम् । सुकृतदुष्कृतयोः फलं हि कर्तृगामि । न च पितॄणां कथंचिद् अपि कर्तृत्वम् इत्य् एतत् प्राग् उक्तम् एव । किं च "सद्यः पतति मांसेन" (म्ध् १०.९२) इति पतितत्ववचनं परेषां न पातित्यम् इति नियमात्[^१८९] । तस्माद् अस्ति किंचिद् अनिष्टम् इत्य् एतावन्मात्रं प्रतिषेधेन संबध्यते । यथाश्रुतम् एव न[^१९०] युक्तम् । भोजनादिक्रिया यत्र तद्व्यतिरेकेण **यद् अन्यद्** विक्रयस्थानादि तत्र **तिलैर्** यः **कुरुते** स कृमित्वं प्राप्नोति यथोक्तेन दोषेण संयुयते ॥ १०.९१ ॥


[^१९०]:
     M G omit: na


[^१८९]:
     DK suggests: niyamārtham


[^१८८]:
     M G J omit: hi