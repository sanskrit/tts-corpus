+++
title = "070 बीजम् एके"

+++


यथा त्रय एते पक्षाः । तेषां कश्चित् पक्षः केनचित् परिगृहीतः । केचिद् आहुर् **बीजम्** एव ज्यायः । तथा च ब्राह्मणाज् जातः क्षत्रियादित्रिषु मातृजातित उत्कृष्टः । अन्ये पुनर् आहुः- **क्षेत्रं** श्रेष्ठम्, यतः क्षेत्रियो यत्रो क्षेत्रे जातः तज्जातीयो भवति, तस्यैव च तदपत्यम् । अपरे मन्यन्ते- उभये बीजक्षेत्रे ज्यायसी । तद् उक्तम् "सुबीजं चैव सुक्षेत्रे" (म्ध् १०.६९) इति । 

- तद् एतत् सर्वम् अरोचयमान[^१५१] आह- **तत्रेयं तु** **व्यव्स्थितिः** । इयम् अत्र निरूप्यावस्थितम् ॥ १०.७० ॥


[^१५१]:
     M G J: ārocayamāna