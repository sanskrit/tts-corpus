+++
title = "103 नाऽध्यापनाद् याजनाद्"

+++


पूर्वेणासत्प्रतिग्रह उक्तः । अनेन याजनाध्यापने अनुज्ञायेते । **गर्हिताद्** इति सिंहावलोकितवत् पूर्वाभ्याम् अप्य् अभिसंबध्यते । यथाग्निर् आपश् च सर्वत्र शुद्धा एवं ब्राह्मणा अपीति प्रशंसा । 

- केचिद् आहुः । न[^२०४] असत्प्रतिग्रहवद् असद्याजनाध्यापने अप्य् अनुज्ञायेते । यद्य् अभविष्यतां तदा पूर्वश्लोक एव[^२०५] प्रतिग्रहवद् अपठिष्यताम् । इह तु विधिप्रत्ययाभावाद् **दोषो भवति विप्राणाम्** इति । वर्तमानप्रत्ययेन सिद्धव्यपदेशद् अर्थवादताप्रतीतेः । किं च प्रतिग्रहवचनं[^२०६] तावद् अर्थवादः, पूर्वेण सिद्धत्वात्, तदेकवाक्यत्वापत्तेर्[^२०७] याजनाध्यापने अप्य् एवं भवितुम् अर्हतः । 


[^२०७]:
     M G: tad eva vākyatvāpatter


[^२०६]:
     M G J: prativacanaṃ


[^२०५]:
     M G: evaṃ


[^२०४]:
     M G J omit: na. I follow DK (5: 1229) in inserting the negative particle, which makes the pūrvapakṣa view different from that stated by Medh.

- वयं तु ब्रूमः- असंभवे ऽसत्प्रतिग्रहस्य तत्रापि वृत्तिर् युक्ता । यतः प्रवृत्तिः[^२०८] स्मर्यते- "यथा कथंचित् स आत्मानम् उद्धरेद् अन्यत्र प्रत्यवायेभ्यः" । कर्मार्थस् त्व् आपद्धर्मपाठः ॥ १०.१०३ ॥


[^२०८]:
     M G: prabhṛtiḥ