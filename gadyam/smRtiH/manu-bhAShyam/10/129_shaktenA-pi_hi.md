+++
title = "129 शक्तेनाऽपि हि"

+++


**शक्तेनापि** कृष्यादिकर्मणा **धनसंचयः शूद्रेण न कर्तव्यः** । तत्र हेतुस्वरूपम् अर्थवादम् आह । **शूद्रो धनं** बह्व् **आसाद्य** स्वीकृत्य **ब्राह्मणान् एव बाधते** । 

- का पुनर् ब्राह्मणानां बाधा । 

- महाधनत्वाद् अत्यर्थं ब्राह्मणान् प्रतिग्राहयेत् । शूद्रप्रतिग्रहश् च तेषां प्रतिषिद्धः । तत्र निमित्तभावम् आपद्यमानो दुष्येत् । एतच् च न विहितं कुर्वतः कर्मदोषाशङ्का । तस्माद् ब्राह्मणान् न परिचरेद् इत्य् एषैव बाधा ॥ १०.१२९ ॥