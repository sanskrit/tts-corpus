+++
title = "020 द्विजातयः सवर्णासु"

+++


नैते प्रतिलोमवर्णसंकराः स्युः । अतो ऽस्मिन् विधाव् उच्यन्ते । द्विजातयो यान् **सवर्णासु जनयन्ति** ते ऽवेदव्रता भवन्ति, अब्रह्मचारिणः **सावित्रीपरिभ्रष्टा** उपनयनहीनाश् च तदा व्रात्या इति **तान् निर्दिसेत्** । **अव्रताञ् जनयन्तीति** नायं संबन्धः । न हि व्रतिनो ऽव्रता वा जनयन्ते, जातानाम् उपनयनसंस्कारविधानात् । उक्तव्रात्यलक्षणानुवादः, उत्तरविवक्षया । यस् त्व् अयं पाठः- "अव्रतायां जनयन्ति तान् व्रात्यान् विनिर्दिशेत्," तद् असत्, उक्तव्रात्यलक्षणविरोधात् ॥ १०.२० ॥