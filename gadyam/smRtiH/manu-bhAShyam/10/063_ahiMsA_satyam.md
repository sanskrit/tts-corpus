+++
title = "063 अहिंसा सत्यम्"

+++


**शौचं** मृज्जलादिबाह्यगतम् । **सामासिकं** समस्तस्य सर्वमुष्यभेदजातेर् उक्तम्, न ब्राह्मणादिजतिविभागेन । व्याख्यातम् अन्यत् । यद्य् अहिंसा प्रतिलोमानां धर्मः स्यात्, कथं तर्हि तद् उक्तम्- "मत्स्यघातो निषादानाम्" (म्ध् १०.४८), "बिलौको वधबन्धनम्" (म्ध् १०.४९), क्षत्रादीनाम् "अरण्यपशुहिंसनम्" (म्ध् १०.४८) एवं च[^१४१] 


[^१४१]:
     M G J: eva ca (taking this as part of the previous citation)

केचिद् आहुः- ये जीविकाहेतुतया वध्यत्वेनोक्तास् ततो ऽन्यत्राहिंसा । अन्ये मन्यन्ते- अहिंसा तेषाम् अभ्युदयसाधनहेतुत्वेन धर्मः, न तु प्रतिषेधो हिंसायाः संमत इति । यथा "न मांसभक्षणे दोषः" (म्ध् ५.५६) इतिवत् । यद्य् अहिंसा धर्मस् तेषाम्, कथं तर्हि तैर् जीवितव्यम् । यथा कुतश्चिद् अवगमात्[^१४२] तेषाम् अनुपपन्ना [^१४३] हिंसानिवृत्तिर्[^१४४] धर्मायेति चेत्, तदा को जीवनोपायः । अन्याश् च वृत्तयः प्रतिवर्णनियताः । अध्यापनादयस् तावद् अत्यन्तासंभवाद् अप्राप्ताः । कृष्यादयो ऽपि वैश्यनियताः । शूद्रस्य सेवा, अन्या वा साधारणी वृत्तिर् अस्ति । यथा वर्तेरन् "विद्या शिल्पम्" (म्ध् १०.११६) इत्य् अत्र दर्शयिष्यामः । यद् अपीदम् उच्यते "ते निन्दितैर् वर्तेयुर् द्विजानाम् एव कर्मभिः" इति तत्र किम् अस्ति निन्दिततरम् अन्यद् अतो हिंसायाः । न च मत्स्यघातो द्विजानाम् उपयुज्यते । श्राद्धे ऽतिथिभोजनादौ च कदाचित्क उपयोगः, न सार्वकालिको जीविकाभावः । तस्मान् न घातादि स्वतन्त्रम् ॥ १०.६३ ॥


[^१४४]:
     M G add: no


[^१४३]:
     M G: utpannaḥ; I follow J and DK (5: 1747). I suggest the following emendation: yathākutaścid avagamāt teṣām anupapannāhiṃsā


[^१४२]:
     M G: avagamas