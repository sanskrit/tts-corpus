+++
title = "004 ब्राह्मणः क्षत्रियो"

+++


चत्वारो वर्णा ब्राह्मणाद्याः शूद्रपर्यन्ताः । अन्ये तु बर्बरकैवर्तादयः संकीर्णयोनयो यथा वक्ष्यन्ते । तत्र चतुर्णां **त्रयो द्विजातय**, उपनयनस्य तेषां विहितत्वात् । **एकजातिः शूद्रह्** । न हि तस्योपनयनम् अस्ति, उपनयनविधौ ब्राह्मणादिवर्णविशेषसंयोगात्- "अष्टमे ब्राह्मणम् उपनयीतैकादशे राजन्यं द्वादशे वैश्यम्" इति । न कस्मिंश्चित् काले शूद्रं पठन्ति । 

- ननु कालविशेषानुपादानाद् अनियतकालं शूद्रोपनयनम् अस्तु । 

- भवेद् यद्य् असंयुक्ता सामान्येनोपनयनस्योत्पत्तिः स्यात् । एताश् च वर्णकालविशेषयुक्ताः निमित्तार्थाः[^१४] स्तुतयः स्युः । न तु पृथगुत्पत्तिर् अस्यास्ति । तत् कस्य प्रमाणस्य सामर्थ्येनास्योपनयनम् अनियतकालं क्रियतां । 


[^१४]:
     M G: syād eva svavarṇakālaviśeṣayukto nimittārthaḥ

- यद्य् एवम्, किं तर्ह्य् अनेन **चतुर्थ एकजातिर्** इति । 

- सत्यम् । आशङ्कामात्रनिवारणार्थम् "मन्त्रवर्जं न दुष्यति"[^१५] (म्ध् १०.१२७) इति अमन्त्रकस्यानियतकालस्य[^१६] प्राप्तिर् आशङ्क्यते । 


[^१६]:
     M G: amantrakasya niyatakālasya


[^१५]:
     M G J: tad ucyata (Govindarāja also cites MDh 10.127 at this point)

- ननु च पाकयज्ञविधाव् एतद् वाक्यम्, तत्संनिधौ श्रवणात्, तत्र कृतार्थं नान्यत्र भवितुम् अर्हति । 

- अत एवाशङ्कामात्रम् इत्य् उक्तम् । 

- परमार्थतस् तु व्यवहारनियमार्थपरः[^१७] श्लोकः ॥ १०.४ ॥


[^१७]:
     M G: -niyamārtham ayaṃ