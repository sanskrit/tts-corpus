+++
title = "045 मुख-बाहूरु-पज्-जानां या"

+++


असद्विद्यमानार्थासाधुशब्दान्वया वाक् **म्लेच्छो**च्यते । यथा शबराणां किरातानाम् अन्येषां वान्त्यानाम् । **आर्यवाच** आर्यावर्तनिवासिनः । ते चातुर्वर्ण्याद् अन्यजातीयत्वेन प्रसिद्धास् तदा **दस्यव** उच्यन्ते । एतद् उक्तं भवति । न देशनिवासेन म्लेच्छवाक् संकरत्वे कारणम्, अपि तु यथोक्तबर्बरादिशब्दप्रसिद्धिः । मुखादिजानां बहिष्क्रियन्ते[^१२१] ब्राह्मणादिशब्दैर् अप्रसिद्धा[^१२२] इत्य् अर्थः । ते सर्वे दस्यव उच्यन्ते ॥ १०.४५ ॥


[^१२२]:
     M G J: aprasiddhair


[^१२१]:
     M G J: kriyate