+++
title = "115 सप्त वित्तागमा"

+++


**दायः** अन्वयागतं धनम् । लाभः निध्यादेः । पित्राद्यर्जिताद् वा बन्धात्[^२१९] संविभागः । यद्य् अपि तत्पित्रादिक्रमायातं तथापि न तद् दायशब्देन[^२२०] शक्यम् अभिधातुम्, बहुसाधारण्यात् । तथा च "निबन्धो द्रव्यम्" (य्ध् २.१२४) इति स्मृत्यन्तरे पठितम् । अथ वा मित्राच् छ्वशुरगृहाद् वा यल् लब्धं प्रीत्या स **लाभः** । **क्रयः** प्रसिद्धः । **जयः** संग्रामे । **प्रयोगकर्मयोगौ** कुसीदकृषिवाणिज्यानि । अतश् च वर्णभेदेनैतेषां धर्म्यत्वम् । तत्राद्यास् त्रयः सर्वसाधारणाः । **जयः** क्षत्रियस्य । **प्रयोगकर्मयोगौ** वैश्यस्य । **सत्प्रतिग्रहो** ब्राह्मणस्य विशेषः । सर्ववर्णे[^२२१] ऽपि प्राग्दर्शनन्यायो विभागः । 


[^२२१]:
     M G: viśeṣaśravaṇe


[^२२०]:
     M G: tadīyaśabdena


[^२१९]:
     M G: nibandhāt

- केचित् क्रये विवदन्ते ।

- तन् न युक्तम्, सर्वव्यवहारोच्छेदप्रसङ्गात् । 

- जयं पणबन्धेनापि[^२२२] केचिद् इच्छन्ति सर्वविषयं ।


[^२२२]:
     M G J: yānabandhenāpi

- तद् अयुक्तम् । द्यूतधनस्य स्मृत्यन्तरेष्व् अशुद्धित्ववचनात् "पार्श्विकद्यूत"[^२२३] (न्स्म् १.४३) इत्य् अत्र । 


[^२२३]:
     M G: pārśvaka-; J DK (5: 1234): pāśuka-

- तथापरे प्रयोगम् अव्यापारम् आहुः । तथा हि प्रयोगो दृश्यते "ज्ञानपूर्वप्रयोगः" इति । तत्र शब्दस्य प्रयोग इति गम्यते । 

- तथा कर्मप्रयोगः कर्मप्रचार[^२२४] ॥ १०.१५५ ॥


[^२२४]:
     M G add: āvarjanaḥ