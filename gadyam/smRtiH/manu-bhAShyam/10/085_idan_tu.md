+++
title = "085 इदन् तु"

+++


**इदम्** इति वक्ष्यमाणस्य प्रतिनिर्देशः । विशः पण्यं **विट्पण्यं** वैश्यानां यद्विक्रेयं तद् अपि वृत्तिवैकल्याद्[^१७२] धनाभावाद्[^१७३] ब्राह्मणेन विक्रेयम् । उद्धार्याणि द्रव्याण्य् **उद्धार**शब्देनोच्यन्ते । **उद्धृत उद्धारो** यस्मिन् तद् एवम् उच्यते । वक्ष्यमाणानि द्रव्याण्य् अत उद्धृत्यान्यानि विक्रेयाणि । **वित्तवर्धनम्** इति स्वभावानुवाधः[^१७४] । वाणिज्यायां हि धनवृद्धिः प्रसिद्धा । **त्यजतो धर्मनैपुणं** धर्मे या निष्ठा । अतस् तेन पण्यविक्रयो न कर्तव्य इति ज्ञापयति । अतश् चेदम् अवगम्यते- सर्वासां वैश्यवृत्तीनां गर्हिता कृषिः, ततो न्यूना वाणिज्या,[^१७५] ततो गोरक्षादयः[^१७६] ॥ १०.८५ ॥


[^१७६]:
     M G: gorakṣādayaḥ


[^१७५]:
     M G omit: tato nyūnā vāṇijyā


[^१७४]:
     M G: bhāvānuvādhaḥ


[^१७३]:
     M G: dhānābhāvād


[^१७२]:
     DK suggests: vitta for vṛtti