+++
title = "015 ब्राह्मणाद् उग्रकन्यायाम्"

+++

<details><summary>भारुचिः</summary>

> **ब्राह्मणाद् उग्रकन्यायाम् आवृतो नाम जायते ।**

न मातृजातिः, किं तर्हि जात्यन्तर एव-

> **आभीरो ऽम्बष्ठकन्यायाम्**

जातो वेदितव्यः । ब्राह्मणाद् इति वर्तते । अनुलोमस्त्रीषु तावद् एवम् उत्कृष्टत्वात् । यथा चानुलोमस्त्रीषु जात्यान्तरम्, एवं प्रतिलोमस्त्रीष्व् अपि दर्शयति-

> **आयोगव्यां तु धिग्वणः  ॥ १०.१५ ॥**

ब्राह्मणजात एव न मातृजातिर् भवति । यथा च ब्राह्मणादिभ्यः क्षत्रियाद्यास्व् अनुलोमजाता मातृनामानो भवन्ति मातृदोषविगर्हणया, एवं शूद्रादिभ्यो वैश्याद्यासु जाताः प्रतिलोमाः पितृदोषविगर्हणयापि च न तज्जातीया भवन्ति, किं तर्ह्य् उभयजातिविवर्जिता जात्यन्तरम् । यतस् तान् दर्शयति ॥ १०.१५ ॥
</details>

<details><summary>Bühler</summary>

015	A Brahmana begets on the daughter of an Ugra an Avrita, on the daughter of an Ambashtha an Abhira, but on a female of the Ayogava (caste) a Dhigvana.
</details>
