+++
title = "393 श्रोत्रियः श्रोत्रियम्"

+++


अप्रातिवेश्यार्थो ऽयम् आरम्भः । सब्रह्मचारिणाम् अयं नियमः । **श्रोत्रियस्** तादृशम् एव **श्रोत्रियं** गुणवन्तं **भूतिकृत्येषु** — भूतिर् विभवस् तन्निमितेषु कार्येषु — विभवे धनसंपत्तौ सत्यां यानि क्रियन्ते गोष्ठीभोजनादीनि । अथ वा **भूति**ग्रहणं कृत्यविशेषणम् । भूतिमन्ति यानि कृत्यानि प्राचुर्येण प्रभूततया विवाहादीनि क्रियन्ते, यत्र विंशतेर् अधिकनरा भोज्यन्ते । तादृशेषूत्सवेषु अभोजयंस् तदर्थम् अन्नं भूतिकृत्येषु भोक्तव्यं तावद्**द्विगुणं** तस्मै दापयेत् । राज्ञे वा उभयं[^३३१] **हिरण्यं** **माषकं**[^३३२] वा[^३३३] ॥ ८.३९३ ॥


[^३३३]:
     J omits: vā


[^३३२]:
     M G: māṣako


[^३३१]:
     J: vā dātavyaṃ