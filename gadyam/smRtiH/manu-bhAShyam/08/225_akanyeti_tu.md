+++
title = "225 अकन्येति तु"

+++


**अकन्या** वृत्तमैथुनसंबन्धेति **यो** वदेत् तं च दोषं न भावयेत्, तदा **शतं** कार्षापणं दण्ड्यः । 

- span style="text-decoration-underline;">अन्ये मन्यन्ते ऽल्पत्वाद् दण्डस्य महत्वाच् चाक्रोशस्येति करणस्य च पदार्थविपर्यये ऽसकृत्त्वेन दर्शनाद् **अकन्येति** शब्दस्वरूपं विवक्षितम् । "अकन्येयम्" इत्य् एतेनैव शब्देनाक्रोशेत् तस्य शतं दण्डः । 

- span style="text-decoration-underline;">कः पुनर् अत्र विसेषः । 

- span style="text-decoration-underline;">उच्यते । स इदंवादी पृच्छ्यते- "कथम् इयम् अकन्या" इति । स चेद् ब्रूयात् "निर्लज्जा नृशंसाश्लीलवादिनी, नैष कन्यानां धर्मः" । एतच् च न साधयेत् । तदायं दण्डः कन्यागुणनिषेध उक्ते सति । 

अथ वा कन्याशब्दं प्रथमवयोवचनम् आश्रित्य परोक्षे प्रार्थयमानस्य ब्रूयात्- "किं तावन् नासौ कन्या अतिस्वल्पा वृद्धा वा," तत्र कन्या दत्ता यदि राजानं ज्ञापयेद् अभिरूपतमा कन्या मदीया प्रार्थ्यमानानेन तस्याम् अभिलाषः, एवम् उक्त्वाथ[^७५] पराजितः, तत्र प्राप्तकालायां यद्य् एवम् उक्तं तदा पराजितस्यायं दण्डः ॥ ८.२२५ ॥