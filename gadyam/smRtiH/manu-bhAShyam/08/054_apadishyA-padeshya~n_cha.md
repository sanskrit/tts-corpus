+++
title = "054 अपदिश्याऽपदेश्यञ् च"

+++


पूर्वेणार्धेनोक्तस्यार्थस्य निगमनम् । उत्तरेणानुक्तो ऽर्थ उच्यते । यद् उक्तम् "अदेशं यश् च दिशति निर्दिश्यापह्नुते च यः" (म्ध् ८.५३) इति स एवार्थः **अपदिश्येत्य्** अस्य । अदेश एव्**आपदेशः** । तम् **अपदिश्य** कथयित्वा **पुनः** पश्चाद् **अपधावत्य्** अपसरति "नैतौ देशकालौ मम निश्चितौ, यावत्सु देशकालो ऽवधारयति तावद् अयं मह्यम्" इति पश्चाद् ब्रवीति । सो ऽपि तस्माद् अर्थाद् धीयते । 

**सम्यक् प्रणिहितं चार्थम्** अनाकुलं निश्चितम् उक्तं यदा पृच्छ्यते, तदानेनोक्तं[^२११] तत्र किं ब्रवीषि केन वा प्रमाणेन स्वपक्षं साधयसीति पृष्टो न संधत्ते[^२१२] कथान्तरं प्रसौति — "विचारावसानेन किल मे पराजयो भवतीति कालम् उपक्षिपमि" इति — तस्यापि पराजय एव । अथ **वापदेशो** व्याजस् तम् **अपदिश्य्**ओपन्यस्य यो ऽपसरति "अधुना मे महती पीडा समुत्पन्ना न शक्नोमि प्रतिवक्तुम्," अलीकादिना वा प्रस्थितः सो ऽपि हीयते ॥ ८.५४ ॥