+++
title = "342 असन्दितानां सन्दाता"

+++


पास्वादयो विमुक्तशृङ्खलादिबन्धना मुस्तादियवभूयिष्ठेषु विजनेषु वार्यन्ते । ततश् चेन् निद्रायति स्वामिनि पाले वा कश्चित् संदानवतः कुर्यात्, खलीनकबन्धादिना नूनं निनीषत्य् असाव् इति शङ्कया चौरवद् दण्ड्यः । यस् तु स्वामिगृहच्युतं यूथभ्रंशागतं वा रक्षितुम् एव वा बध्नीयान् न तस्य दोषः । एवं गवादीनाम् अपि गले दामादिसंदाने[^१४३] एष एव दमः । ये च **संदिताः** पादस्थशृङ्खलादिना, तेषाम् **मोक्षकः** । **दामांश्** च रहसि प्रोत्साह्य भक्तदासादीन् अपहरति "अहं ते बहु ददामि किम् एतं भजसे" इति । कुलीनानां हरणे वध उक्तः "पुरुषाणाम्" (म्ध् ८.३२३) इत्य् अत्र । अनेन दासानाम् उच्यते[^१४४] । यथा[^१४५] तत्रैव कुलीनम् उक्तम् एवम् अत्रापि[^१४६] प्रोत्साह्य नयनं ग्रहणं[^१४७] न कर्तव्यम् । तत्र प्रबलादिना[^१४८] चौर्येण वेति । **अश्वरथहर्तेति** । अश्वानां रथानां च । "महापशूनाम्" (म्ध् ८.३२४) इत्य् अत्र राजसंबन्धिनो ऽश्वाः, इमे तु जनपदानाम् । तत्र[^१४९] राजेच्छया दण्डः, इह तु नियतो वधः । यद्य् अपि बहवश् चोरदण्डास् तथापि स्मृत्यन्तरे ।


[^१४९]:
     M G omit: tatra


[^१४८]:
     DK: tac ca balādinā


[^१४७]:
     M G DK: nayanagrahaṇaṃ


[^१४६]:
     M G DK omit: atrāpi


[^१४५]:
     M G: yady evaṃ; DK (1: 1712): yata eva


[^१४४]:
     M G: dāsā mucyante


[^१४३]:
     M G: -saṃjāta; J: - saṃjanane

- बन्दिग्राहांस् तथा वाजिकुञ्जराणां च हारिणः ।

- प्रसह्य घातिनश् चैव शूलम् आरोपयेन् नरान् ॥ इति । (य्ध् २.२७७)

इहापि सामान्यतो[^१५०] "येन येन" इत्य् उपक्रम्य "तत् तद् एव हरेत्" इति (म्ध् ८.३३४) । 


[^१५०]:
     M G DK: sāmānyadaṇḍo

- span style="text-decoration-underline;">अन्ये त्व् अश्वयुक्तो रथ इति सामान्यं मन्यन्ते, प्रदर्शनाच् चाश्वगोरथादीनाम् । 

तत्र केवलानाम् अश्वानां रथस्य च दण्डश् चिन्त्यः । स्मृत्यन्तरे केवलानाम् अश्वानां चौरदण्डस्योक्तत्वात्, रथयुक्तानाम् अपि सिद्धः[^१५१] । ये तु प्रोत्साह्य नयनं हरणं मन्यन्ते, तेषाम् अश्वरथशब्देन रथकारो लक्ष्यते, रथकर्तेति । तच् च[^१५२] सर्वशिल्पार्थम् । शिल्पिनां हरणे चौरदण्डः । अश्वानाम् अपि प्रोत्साहनं वडवादर्शनेन ॥ ८.३४२ ॥