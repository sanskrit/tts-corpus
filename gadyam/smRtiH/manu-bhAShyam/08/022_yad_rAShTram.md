+++
title = "022 यद् राष्ट्रम्"

+++


अयम् अपि पूर्ववद् अर्थवाद एव । प्रकरणाच् च शूद्रभूयिष्ठता विवादनिर्णये तु[^१०५] शूद्रविषया द्रष्टव्या । यत्र शूद्रा भूयांसो विवादनिर्णयकारास् तद् **राष्ट्रम् आशु विनश्यति** दुर्भिक्षव्याधिपीडाभिः । राष्ट्रनाशे च राष्ट्रपतेर् नाश इत्य् उक्तं भवति । **नास्तिकाक्रान्तम्** इति दृष्टान्तः । यथा नास्तिकैः परलोकापवादिभिर् लोकायतिकाद्यैर् आक्रान्तम् अधिष्ठितम् अतश् च 


[^१०५]:
     M G DK omit: tu

**अद्विजम्** । न हि नास्तिकानां ब्राह्मणादिभेदो यथार्थः संकीर्णत्वात् । तद् उक्तं वैद्यवणिग्व्यपदेशादिवद् ब्राह्मणादयः । यत्र वा धर्मसंकटे तु न द्विजाः प्रमाणीक्रियन्ते तद् **अद्विजम्** ॥ ८.२२ ॥