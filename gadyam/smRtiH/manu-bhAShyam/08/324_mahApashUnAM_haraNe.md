+++
title = "324 महापशूनां हरणे"

+++


**महापशवो** हस्त्यश्वादयः । तेषाम् **हरणे** कालकार्यापेक्षा दण्डप्रकॢप्तिः । 

- span style="text-decoration-underline;">ननु च सर्वत्रैव कालाद्यपेक्षोक्ता । तथा च "कालदेशवयःशक्तीश् चिन्तयेद् दण्डकर्माणि" (य्ध् २.२७९) इति । 

सत्यम् । विज्ञाते दण्डस्वरूपे न्यूनाधिकभावो ऽनुबन्धाद्यपेक्षः । यथा वधविधौ ताडनमारणादिकल्पनापेक्ष्या । इहात्यन्तविलक्षणो दण्डः । तथा हि विंशतिपणो ऽपि खड्गः शत्रोर् उद्यतशस्त्रस्य संनिधौ यदि ह्रियते तेन कार्यातिशयेन तेन च कालेन मारणं दण्डः । अन्यदा द्विगुण एकादशगुणो वा । तथौषधम् अलभयत्वेन महाप्रयोजनं तदुपयोगवेलायां ह्रियते, लोल्यमानम् अपि क्वाथाद्यपेक्षं कालातिक्रमणेन महदातुरस्य दुःखं जनयतीति, तत्र महान् दण्डः । अन्यदा तु स्वल्प इति । न यत्रान्तराम् अन्तरेणेदृशं वैषम्यं लभ्यते । अन्यथा स एवैकः श्लोको दण्डविधौ पठितव्यः स्यात् । तस्माद् वक्तव्यम् इदम् । विग्रहकाले ऽश्वादीनां राज्यापेक्षो दण्डः । शस्त्राणां राजोपयोगिनां कदाचित् क्षमा कदाचिन् महान् दण्डः । गोमहीष्यादीनां तु प्रजासंबन्धिनां न राज्ञा क्षन्तव्य । कार्यं च यद् अश्वादिभिः कर्तव्यं तद् अप्य् अपेक्ष्यम्[^७४] । विग्रहो ऽ पि यदि पर्वतादौ भवति यत्र नातीवाश्वैः प्रयोजनं भवत्य् एव दण्डह्रासः[^७५] ।  
**कालम् आसाद्य** ज्ञात्वा निरूप्य **दण्डं** **कल्पयेत्** । स एवात्र प्रभवति,[^७६] न[^७७] शास्त्रम् ॥ ८.३२४ ॥