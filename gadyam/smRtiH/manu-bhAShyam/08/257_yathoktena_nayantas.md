+++
title = "257 यथोक्तेन नयन्तस्"

+++


प्रमाणान्तरलिङ्गेभ्यो ऽन्यथासंबवद्भ्यः प्रत्ययितरपुरुषेभ्यो मिथ्यात्वे ऽवधारिते,[^१६५] प्रत्येकं द्विशतो दण्डः । एकैकस्य साक्षित्वात् साक्षिणां च दण्ड्यत्वात्, न हि व्यासज्य वदन्ति साक्ष्यम् । सत्यप्रधानाः साक्षिणः **सत्यसाक्षिणः** **पूयन्ते** अनृताभिधानेन पापेन न संबध्यन्त इति । **यथोक्तेन** याथातथ्येन । न हि शब्दात्मकस्य वचनस्यात्रावसरः । प्रमाणान्तरसंवादमात्रम् अनेन लक्ष्यते । अथ वा यथाशास्त्रम् उक्तेन सत्येनेति यावत् । शास्त्रे हि सत्यं वक्तव्यम् इत्य् एवम् उक्तम् अतो यथोक्तेन सत्येनेत्य् उक्तं भवति ॥ ८.२५७ ॥


[^१६५]:
     M G: vadhyate