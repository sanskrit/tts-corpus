+++
title = "350 गुरुं वा"

+++


**आततायी** उच्यते यः शरीरधनदारपुत्रनाशे सर्वप्रकारम् उद्यतः । तम् **अविचारयन्**[^१७४] हन्यात् । **गुर्व्**आदिग्रहणम् अर्थवादः । एते ऽपि हन्तव्याः, किम् उतान्य इति । एतेषां त्व् आततायित्वे ऽपि वधो नास्ति । "आचार्यं च प्रवक्तारम्" (म्ध् ४.१६२) इत्य् अनेनापकारिणाम् अपि वधो निषिद्धः । **गुरुम् आततायिनम्** इति शक्यः संबन्धः । तथा सत्य् आततायिविशेषणम् एतत् । ततो गुर्वादिव्यतिरिक्तस्याततायिनः प्रतिषेधः कुतः स्यात् । वाक्यान्तराभावात् । 


[^१७४]:
     M G add: na vicārayet; DK (1: 1625) add: na vicārayan

- span style="text-decoration-underline;">अथ "नाततायिवधे दोषः" (म्ध् ८.३५१) इत्य् एतद् वाक्यान्तरं सामान्येनाभ्यनुज्ञापकम् इति ।

- span style="text-decoration-underline;">तद् अपि न, विधेर् अश्रवणात्, पूर्वशेषतया चार्थवादत्वे प्रकृतवचनत्वात् । 

- इह भवन्तस्[^१७५] त्व् आहुः- यद्य् आततायिनम्[^१७६] इत्य् एव विधिः, अवशिष्टो ऽर्थवादः, तथापि गुर्वादीनां वधानुज्ञानम् । यतो ऽन्यद् अपकारित्वम् अन्यद् आततायित्वम् । यो ह्य् अन्यां कांचन पीडां करोति न सर्वेण शरीरादिना सो ऽपकारी, ततस् त्व् अन्य[^१७७] आततायी[^१७८] । तथा च पठ्यते ।


[^१७८]:
     M G: karoti sa sarveṇa śarīrādinā steyakārītas tv ātatāyī; DK: 


[^१७७]:
     DK omits: anya


[^१७६]:
     M G: yad yathātatāyinam


[^१७५]:
     M G: bhavatāṃs

- उद्यतासिर् विषाग्निभ्यां शापोद्यतकरस् तथा ।

- आथर्वणेन हन्ता च पिशुनश् चापि राजतः ॥

- भार्यातिक्रमकारी च रन्धान्वेषणतत्परः ।

- एवमाद्यान् विजानीयात् सर्वान् एवाततायिनः ॥ (क्स्म् ८०२–०३)

****"**आयान्तम् इति** वचनाद् आत्तशस्त्रो हन्तुम् अभिधावन् दारान् वा जिहीर्षन् हन्तव्यः । कृते तु दोषे किम् अन्यत् करिष्यतीत्य् उपेक्षा" इति ब्रुवते ।

तद् अयुक्तम् । यतः "प्रकाशम् अप्रकाशं वा"[^१७९] (म्ध् ८.३५१) इति वक्ष्यति । समानौ ह्य् एतौ करिष्यन् कृतवांश् च[^१८०] । तस्माद् **आयान्तम्** इत्य् अनुवादः- कर्तुम् आगतं कृत्वा वा गतम् इति । आततायित्वाच् चासौ हन्यते । न च कृतवचन आततायित्वम् उपैति । नास्यात्मनो रक्षार्थ एव वध "आत्मनश् च परित्राणे" (म्ध् ८.३४९) इति अनेनोक्तम्[^१८१] ॥ ८.३५० ॥