+++
title = "375 वैश्यः सर्वस्व-दण्डः"

+++


**वैश्यस्य** **सर्वस्वदण्ड** उक्तः । इह तु साहचर्यात् सत्य् अपि द्विजातित्वे न वैश्यस्य समानजातीयागमे दण्डो ऽयम्, किं तर्हि ब्राह्मणक्षत्रिययोर् एव । एवं **क्षत्रियस्य** ब्राह्मणीगमने **सहस्रं मौण्ड्यं** **च** **मूत्रेण । **उदकस्थाने गर्दभमूत्रं ग्रहीतव्यम् । 

- span style="text-decoration-underline;">अन्ये व्याचक्षते । अन्यस्यानुपादानात् समानजातीय एव संवत्सरनिरोधनेन दण्डाधिक्यम् । यदि संवत्सरम् अवरुद्धं करोति ततो ऽयं दण्डः । 

आद्यम् एव तु व्याक्यानं न्याय्यम् । न च समहीनोत्तमानां कथं समदण्डत्वम् इति वाच्यम् । यत उक्तम् "सर्वेषाम् एव वर्णानां दारा रक्ष्यतमाः सदा" (म्ध् ८.३५९) इति ॥ ८.३७५ ॥