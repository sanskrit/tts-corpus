+++
title = "365 कन्याम् भजन्तीम्"

+++


जातिधनशीलविद्यानाम् अन्यतमेनापि पितृकुलाद् **उत्कृष्टं भजन्तीं** प्रवर्तितमैथुनां **न**[^२५४] **किंचिद्** दण्डयेत् । कन्यायाः स्वातन्त्र्याभावात् तद्रक्षाधिकृतानां पित्रादीनां दण्डे प्राप्ते प्रतिषेधः । **जघन्यं** जात्यादिभिर् हीनं **सेवमानां** मैथुनायोत्कलयन्तीं[^२५५] **संयतां** निवृत्तक्रीडाविहारा कञ्चुकिभिर् अधिष्ठितां पितृगृह एव **वासयेद्** यावन् निवृत्ताभिलाषा संजाता । अथ हीनजातीये निर्वृत्तप्रीतिविशेषा तदा आ अन्त्योच्छ्वासात् संयतैव तिष्ठेत् ॥ ८.३६५ ॥


[^२५५]:
     DK (1: 1866): maithunāyānukūlayantīṃ


[^२५४]:
     M G omit: na