+++
title = "253 यदि स्ंशय"

+++


कथं पुनर् लिङ्गेषु सत्सु संशयः । यानि तावत् प्रच्छन्नानि तानि यदि केनचित् कथंचिद् आगम्य प्रच्छन्नम् अन्यत्र नीयेरन् नैव निश्चयः स्यात् । ये ऽपि प्रकाशा[^१५७] न्यग्रोधादयस् ते ऽपि न सीमायाम् एव रोहन्त्य् अन्यत्रापि जायन्ते ततः संदेह आभासत्वात् । यत्र पुनर् इयं संभावना नास्ति तत्र प्रमाणम् एव लिङ्गानि । 


[^१५७]:
     M G DK: prakāśyā

**साक्षिप्रत्ययः** साक्षिहेतुकः । साक्षिणः प्रत्ययो यत्रेति । **विनिश्चयः** तत्त्वाधिगमः । संशयितलिङ्गे अलिङ्गे वा सीमाविवादे साक्षिहेतुको निर्णय इति तात्पर्यम् ॥ ८.२५३ ॥