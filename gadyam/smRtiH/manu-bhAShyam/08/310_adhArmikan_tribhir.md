+++
title = "310 अधार्मिकन् त्रिभिर्"

+++


अर्थवादैर् दृढीकृत्य निग्रहविधिम् इदानीं प्रस्तौति । **अधार्मिकः**[^३१९] प्रकरणाच् चौरः । तं **त्रिभिर्** नियमनप्रकारैर् **निगृह्णीयान्** नियच्छेत् । **न्यायो** नियामकः । **निरोधनं** राजदुर्गे बन्धनागारे धरणम्[^३२०] । **बन्धस्**[^३२१] तत्रैव रज्जुनिगडादिभिर् अस्वातन्त्र्योत्पादनम् । **विविधो वधस्** ताडनाद् आरभ्य शरीरनाशनात् प्राणत्यागपर्यन्तः । निर्देशाद् एव त्रित्वे लब्धे **त्रिभिर्** इति वचनम् अन्येषाम् अपि नियमनप्रकाराणां परिग्रहणार्थम् । तेन तप्ततैलसेकादयो ऽपि परिगृहीता भवन्ति ॥ ८.३१० ॥


[^३२१]:
     M G DK: caraṇabandhas


[^३२०]:
     M G omit: dharaṇam; DK: bandhaḥ


[^३१९]:
     M G DK (1: 577): adhārmikaṃ



## ०४