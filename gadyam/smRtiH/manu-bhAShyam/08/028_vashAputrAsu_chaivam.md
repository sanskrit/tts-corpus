+++
title = "028 वशापुत्रासु चैवम्"

+++


यः कश्चिद् अनाथस् तस्य सर्वस्य धनं राजा यथावत् परिरक्षेत् । तथा चोदाहरणमात्रं **वशा**दयः । एवं प्रजापालनम् अनुष्ठितं भवति । पूर्वस् तु श्लोकः कालनियमार्थः । **वशा** वन्ध्या । **अपुत्रा** असमर्थपुत्रा अविद्यमानपुत्रा दुर्गतपुत्रा वा । वशाश् चापुत्राश् चेति द्वन्द्वः । 

- span style="text-decoration-underline;">ननु च वशाप्य् अपुत्रैव । 

सत्यम् । उभयोपादानं तु सत्य् अपि भर्तरि तस्याः संरक्षणार्थम् । तस्यां ह्य् अधिविन्नायां भर्ता निरपेक्षो भवति ।   
**निष्कुला**ग्रहणं तासां विशेषणम् । यासां न कश्चिद् देवरपितृव्यमातुलादिः[^११६] परिरक्षको ऽस्ति, स्त्रीत्वाच् च स्वयम् असमर्थाः, बान्धवास् तु मत्सरिणः, तासां एतद्[^११७] उच्यते । बन्धुभिर् हि स्त्रीणां शीलशरीरधनानि रक्षितव्यानि । तद् उक्तम् ।



[^११७]:
     M G: ca tad


[^११६]:
     M G: - mātulādi-

- विनियोगो ऽस्ति रक्षासु भरणे च स ईश्वरः ।

- परिक्षीणे पतिकुले निर्मनुष्ये निराश्रये ॥

- तत्सपिण्डेषु वासत्सु पितृपक्षः प्रभुः स्त्रियाः ।

- पक्षद्वयावसाने तु राजा भर्ता प्रभुः स्त्रियाः ॥ (न्स्म् १३.२७–२९)

- या तु स्वयम् एव कथंचिच् छक्ता, न तत्र बान्धवानां व्यापारो ऽस्ति । अत एवाह- **आतुरास्व्** इति । असामर्थ्यम् एतेन लक्ष्यते ।

- span style="text-decoration-underline;">अन्यैस् त्व् आतुरभर्तृका आतुरा व्याख्याता । अविधवापि भर्तुर् असामर्थ्याद् राज्ञैव रक्ष्या स्याद् इति । निर्मनुष्याणाम् एतत् । कुलं बन्धुजातं यासां नास्ति ताः **निष्कुलाः** ।

अन्ये तु कुलटां निष्कुलाम् आहुः । तासाम् अपि वेशाद्युपार्जितं धनम् अपतितानां राज्ञा रक्ष्यम् । अस्मिंश् च पक्षे स्वतन्त्रनिष्कुलाग्रहणम् ।  
**पतिव्रतासु** **विधवासु** । मृतभर्तृका विधवा । धव इति भर्तृनाम । तद्विरहिता विधवा । सा[^११८] चेत् पतिव्रता भवति[^११९] । तदा सा रक्ष्यधना[^१२०] । व्यभिचाररतानां तु स्त्रीधनानर्हत्वं स्मृत्यन्तरे पठ्यते-



[^१२०]:
     DK: tā rakṣyadhanāḥ


[^११९]:
     M G DK: bhavanti


[^११८]:
     M G DK (1:1951): tāś

- अपकारक्रियायुक्ता निर्लज्जा चार्थनाशिका ।

- व्यभिचाररता या च स्त्रीधनं न तु सार्हति ॥ इति ।

तस्यास् तु निष्काशनं विहितम् । निष्काशनं च प्रधानवेश्मनो बहिरवस्थापनम्, न तु निर्वासनम् एव । यतः पतितानाम् अपि तासां गृहान्तिके वासो भकाच्छादनमात्रदानं च विहितम्-

- एवम् एव विधिं कुर्याद् योषित्सु पतितास्व् अपि ।

- वस्त्रान्नपानं देयं च वसेयुश् च गृहान्तिके ॥ (म्ध् ८.१८७)

तेन यः कश्चित् स्त्रीणां निर्वासनविधिः "स्त्रीधनं द्रव्यसर्वस्वम्" इत्यादिषु श्रूयते, स एवंविषय एव द्रष्टव्यः । तथापि याद्वद् भिक्षोत्सर्पणादिना किंचिद् अर्जितं तद् अर्हत्य् एव, न बान्धवा अपहरेयुः । इह त्व् अस्मिन्न् एव निमित्ते आधिवेदनं विहितम्, न तु स्त्रीधनापहारः । तथा ह्य् आह-

- मद्यपासाधुवृत्ता च प्रतिकूला च या भवेत् ।

- व्याधिता चाधिवेत्तव्या हिंस्रार्थघ्नी च सर्वदा ॥ (म्ध् ९.८०)

अतश् च मानवस्मृतिबलेन च "स्त्रीधनं न तु सार्हति" इत्य् एषा स्मृतिर् एव व्याख्यायते । आधिवेदनिकं स्त्रीधनम् एषा नार्हति, नैतस्यै देयम् इत्य् अर्थः । यद् उक्तम्- "अधिविन्नस्त्रियै दद्याद् आधिवेदनिकं समम्" (य्ध् २.१५२) इति, न तु प्राग्दत्तम् अस्या अपहर्तव्यम् । 

- span style="text-decoration-underline;">वयं तु ब्रूमः । पुरुषद्वेषिण्या व्यभिचाररतायाश् च युक्त एवापहारः । यत इहाप्य् उक्तम्-

- अतिक्रामेत् प्रमत्तं या मत्तं रोगार्तम् एव वा ।

- स त्रीन् मासान् परित्याज्या विभूषणपरिच्छदा ॥ (म्ध् ९.७८)

भूषणपरिच्छदैर्[^१२१] वियुक्ता कर्तव्येत्य् अर्थः ॥ ८.२८ ॥


[^१२१]:
     M G: vibhūṣaṇa-; the explanation takes vi- into viyuktā.