+++
title = "349 आत्मनश् च"

+++


"वैणवीं धारेय्द् यष्टिम्" (म्ध् ४.३६) इति विधानाद् अनुमितशस्त्रग्रहणाः[^१६४] श्रोत्रियाः । स्वबलाविष्टं भवति च साहसिके बलातिशयधायी[^१६५] शस्त्रम् । अतः साहसिकत्वाशङ्कया[^१६६] शस्त्रग्रहणम् अप्राप्तं विधीयते- **शस्त्रं द्विजातिभिर् ग्राह्यम्** इति । एतावता वाक्यं विच्छिद्यते । अवशिष्टं तु **घ्नन् धर्मेण** इत्य् अनेनाभिसंबध्यत इत्य् अतो द्वे एते वाक्ये ।


[^१६६]:
M G: sāhasikatvācchaktāya


[^१६५]:
M G: balātiśayadhāyīva; DK: balātiśayadhāyī ca


[^१६४]:
M G DK (1: 1623): anuditaśastragrahaṇāḥ

- span style="text-decoration-underline;">ये त्व् एतेष्व् एव निमित्तेषु ग्रहणम् इच्छन्ति नान्यदेति, तेषाम् अतर्कितोपनताततायीमुखपतितस्य[^१६७] अशस्त्रस्य का गतिः । न हि ते शस्त्रग्रहणं तस्य प्रतिपालयन्ति ।


[^१६७]:
M G: atarkitapopana-

- span style="text-decoration-underline;">अथैवं व्याख्यायते **धर्मो यत्रोपरुध्यते** **विप्लवे कालकारिते** राजनि व्यतिक्रान्ते संस्थायां प्रवृत्तायां शस्त्रं ग्राह्यम् । अन्यदा तु सौराज्ये राजैव रक्षतीति ।

- span style="text-decoration-underline;">न हि प्रसार्य हस्तौ राजा प्रतिपुरुषम् आसितुं शक्नोति । भवन्ति केचिद् दुरात्मानो ये राजपुरुषान् अपि शूरतमाभियुक्तान् बाधन्ते, शस्त्रवतस् तु बिभ्यतीति सार्वकालिकं शस्त्रधारणं युक्तम् ।

- span style="text-decoration-underline;">किं पुनर् ग्रहणमात्रं[^१६८] बिभीषिकाजननमात्रम् ।


[^१६८]:
DK: grahaṇam atra

नेत्य् आह- **घ्नन् धर्मेण न दुष्यतीति** । हिंसापर्यन्तो ऽयम् उपदेशः । यत् त्व् आपस्तम्बेनोक्तम्- "न ब्राह्मणः परीक्षार्थम् अपि शस्त्रम् आददीत" इति, असति यथाभिहिते[^१६९] निमित्त आकर्षणस्य प्रतिषेधो न ग्रहणस्य । विकोशा हि परीक्ष्यन्ते ।  
**धर्मस्योपरोधो** यदा यज्ञादीनां विनाशः कैश्चित् क्रियते । **वर्णानां विप्लवो** ऽव्यवस्थानं वर्णसंकरादि । **कालकारिते**[^१७०] राजमरणादौ । तत्र स्वधनकुटुम्बरक्षार्थं शस्त्रं ग्राह्यम् ।



[^१७०]:
M G: śavakālakārite; DK: kāryakālakārite

- span style="text-decoration-underline;">अन्ये तु परार्थम् अप्य् अस्मिन्न् अवसरे । तथा च गौतमः- "दुर्बलहिंसायां च विमोचने शक्तश् चेत्" (ग्ध् २१.१९) इति ।

उक्तं यज्ञविनाशशङ्कानिवृत्त्यर्थं[^१७१] शस्त्रग्रहणम् । निमित्तान्तरम् आह- **आत्मनश् च परित्राणे** । परिः सर्वतोभावे । शरीरभार्याधनपुत्ररक्षार्थं **घ्नन् धर्मेण न दुष्यति** ।

**दक्षिणानां च सङ्गरो** ऽविरोधः । यदि यज्ञार्थं कल्पिता दक्षिणाः कैश्चिद् अपह्रियेरंस् तदा तन्निमित्तं योद्धव्यम् ।


अन्ये त्व् एवम् अभिसंबध्नन्ति । **दक्षिणानां** हेतोः **संगरे** यद्य् उपरोधः प्रवृत्तो[^१७२] धर्मे ऽप्रवृत्ते दक्षिणासंगर इति ।   
**स्त्रीविप्राणाम् अभ्यवपत्तिः** परिभवः[^१७३] । यत्र स्त्रियः साध्व्यो हठात् केनचिद् उपगम्यन्ते हन्यन्ते वा । एवं ब्राह्मणाः केनचिद् धन्यन्ते । तत्र घ्नन् खड्गादिना न दुष्यति । हिंसाप्रतिषेधातिक्रमो न कृतो भवतीत्य् अर्थः । असति प्रतिषेधे कामचारप्राप्तौ विध्यन्तरपर्यालोचनया गौतमवचनम् अनुध्यायमानेन "दुर्बलहिंसायां विमोचने शक्तश् चेत्" (ग्ध् २१.१९) इत्य् अवश्यं हनने प्रवर्तितव्यम् । अथ प्रतिहारशङ्का भवति तदा "सर्वत एवात्मानं गोपायेत्" (ग्ध् ९.३४) इत्य् उपेक्षा ॥ ८.३४८–४९ ॥



[^१७३]:
M G DK: viśeṣāṇām abhyavapattiparibhavaḥ

_आत्मपरित्राणार्थम् अविचारेण योद्धव्यम् । तद् अनुदर्शयति ।_