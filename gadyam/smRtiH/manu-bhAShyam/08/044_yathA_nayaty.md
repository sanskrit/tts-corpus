+++
title = "044 यथा नयत्य्"

+++


यद् उक्तं न स्वयं दृष्ट्वापि राजा सहसा कंचिद् आक्रमेत वा निगृह्णीयाद् यतः नर्मणाप्य् एतत् संभवति । कथं पुनर् एतद् अवगन्तव्यम्,[^१७२] किं परिहासकृतम् एतद् उत क्रोधाद्यनुबन्धकृतम् इति । अत आह **अनुमानेन्**ऐतज् ज्ञातव्यम् । **यथा** **मृगयुर्** मृगव्याधो विद्ध्वा मृगं नष्टं दृष्टिपथाद् अपक्रान्तं छिद्रनिसृतैर् **असृक्पातैः** स्रवद्भिः शोणितैः **पदं मृगस्य नयत्य्** आसादयत्य् एवं राजा**नुमानेन** परोक्षे प्रत्यक्षे वार्थकारणं निश्चिनुयात् । धर्मश् च कृतव्यवहारविषयस् तत्त्वावगमः । उक्तस्याप्य् अनुमानस्य पुनर्वचनं स्मृतिदार्ढ्यार्थम् ॥ ८.४४ ॥


[^१७२]:
     M G DK (1: 74): eva gantavyam