+++
title = "092 यमो वैवस्वतो"

+++


य एष[^३१५] **यमः** सर्वप्राणिनां देहधनाद्युच्छेदकारी[^३१६] यातनाभिश् च निगृह्णीतेति श्रुतिपथम् आगतो भवतः, सो ऽयं तव हृदये वर्तते, न विप्रकृष्टः । स च[^३१७] कृतापराधम् अधुनैव यमयति[^३१८] । मा चैवं मनसि कृथाः- एष आत्मा मदीयो माम् उपेक्षिष्यत इति । न ह्य् एतस्य कश्चिद् आत्मीयः । **तेन चेद् अविवादः** स चेत् प्रसन्नः प्रत्ययितः[^३१९] किं **गङ्गा**गमनेन स्नानार्थिनः पापशुद्धये, किं वा **कुरु**क्षेत्रगमने ऽस्ति प्रयोजनम् । यत्फलं पापप्रमोचनलक्षणं ततः प्राप्यते तद् इहैवाविसंवादिनि परमात्मनि । न हि पापकारिण आत्मा निर्विशङ्को भवति । किं मे ऽन्तः[^३२०] स्याद् एतेनेति । नास्तिकस्यापि किंकथिका कदाचित् भवत्य् एव । **गङ्गा**नदी पावयन्ती । **कुरु**क्षेत्रं तु देश एव पावनः ॥ ८.९२ ॥


[^३२०]:
     M G DK: me 'taḥ


[^३१९]:
     M G DK: pratyayinaḥ


[^३१८]:
     M G DK: nayati


[^३१७]:
     M G DK: satrā


[^३१६]:
     M G DK: dehavanādy-


[^३१५]:
     M G DK: yathā