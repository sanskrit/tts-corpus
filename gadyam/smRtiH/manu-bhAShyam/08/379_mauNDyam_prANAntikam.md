+++
title = "379 मौण्ड्यम् प्राणान्तिकम्"

+++


यत्र क्षत्रियादीनां वध उक्तस् तत्र ब्राह्मणस्य **मौण्ड्यम्** । यथा "अब्राह्मणः संग्रहणात् प्राणानतं दण्डम् अर्हति" (म्ध् ८.३५९), तथा तु "पुमांसं दाहयेत्" (म्ध् ८.३७२) इति । प्राणानाम् अन्तं गच्छति प्राणान्तं वा करोति **प्राणान्तकः** । "अन्येष्व् अपि दृश्यते" (पाण् ३.२.१०१) इति ण्वुल्[^२९३] । अन्ये तु "प्राणान्तिक" इति पाठान्तरम् । प्राणान्ते भवः प्राणान्तिकः अध्यात्मादित्वाट् ठञ् ।


[^२९३]:
     M G DK: daṇḍaḥ

**इतरेषां** ब्राह्मणाद् अन्येषां क्षत्रियादीनां **वर्णानां** प्राणान्तिक एव श्रुतं मारणादिपूर्वम् एव । तदनन्तरम् इदम् उच्यते । उच्यमानं **मौण्ड्यं** तच्छेषतया सहस्रं दण्डो विधीयत इति मन्यन्ते । अन्यथा ब्राह्मणस्य प्राणान्तदण्डविधानात् कः प्रसङ्गो ब्राह्मणस्य येनैवम् उच्यते **मौण्ड्यं प्राणान्तिक** इति । "पुमांसं दाहयेत्" (म्ध् ८.३७२) इति सामान्यविधानप्रसक्तम् इति चेत्, तत्रैव कर्तव्यं स्यात् तथा हि स्फुटं तद्विषयत्वं प्रतीयेत[^२९४] ॥ ८.३७९ ॥