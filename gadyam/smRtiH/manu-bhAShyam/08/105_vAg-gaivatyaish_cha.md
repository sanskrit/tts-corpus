+++
title = "105 वाग्-गैवत्यैश् च"

+++


वाक् चासौ देवता च सा वाग्देवता । तदर्थं च चरवो **वाग्दैवत्याः** । तण्डुला नातिपक्वाश् **चरवः** । तैर् **यजेरन्न्** इति बहवचननिर्देशात्, **चरुभिर्** इति बहुवचनम् । न पुनर् एकैकशो बहवश् चरवो नापि संहतानां व्रात्यस्तोमवद् यागो "देवश् चेद् वर्षेद् बहवो ब्राह्मणा यजेरन्" (प्म्स् १०.६.४५) इति, तद् बहुवचनम् । न तु[^५१] कपिञ्जलैश् च त्रिभिर् यजेरन्न् इतिवत्[^५२] ।


[^५२]:
     M G DK (1: 275) omit: itivat


[^५१]:
     M G: nanu

- तद् एतद् ब्राह्मणाद्यनुग्रहार्थम् अनृतम् उक्तं भवति । **अनृतम् एवैनः** पापम् असत्याभिधानलक्षणा क्रिया । यथा धर्मक्रियावत एवं समानाधिकरणे षष्ठी । येषां तु क्रियाजन्यौ धर्माधर्मौ न क्रियैव, तन्मते ऽनृतस्य यद् एन इति वैय्यधिकरण्ये[^५३] ऽनृतनिमित्तत्वाद् एनो ऽनृतम्, उपचारतः समानाधिकरणे एव । तस्य **निष्कृतिः** शोधनं पावनं प्रायश्चित्तम् इति यावत् । **परा** प्रकृष्टा ।


[^५३]:
     DK: -karaṇyena

- span style="text-decoration-underline;">ननु च कुतो ऽत्र पापम्, यावतास्मिन् निमित्ते "नानृतवचने दोषः" (ग्ध् १३.२४) इत्य् उक्तम् । 

- span style="text-decoration-underline;">केचिद् आहुः "निवृत्तिस् तु महाफला" (म्ध् ५.५६) इति । अस्माच् छास्त्रात् तु यावज्जीवम् अनृतं मया न वक्तव्यम् इति येन संकल्पितं तस्य मिथ्यासंकल्पदोषो मा भूद् इति प्रायश्चित्तम् उच्यते । गेहदाहवधप्रतिषेधे[^५४] ऽपि नैमित्तिकं विधानम् । **एनसो निष्कृतिम्**[^५५] इत्य् अर्थवादः । 


[^५५]:
     DK: niṣkṛtir


[^५४]:
     M G DK: -vadhāpratiṣedhe

- span style="text-decoration-underline;">कथं तर्हि[^५६] **वाग्दैवत्यैः सरस्वतीम् यजेरन्** । यदि वाग्देवता[^५७] सरस्वती कथम् इज्यते[^५८] । अथ वाक्सरस्वत्योर् एकत्वेनैवं देवताभावे शब्दावगम्यरूपत्वाद् देवताया भिन्नौ चेतौ वाक्सरस्वतीशब्दौ । यथाग्नये जुहोतीति चोदितेन ज्वलनाय कृशानवे वा स्वाहेति हूयते, वायवे निरूप्य जुहुयाद् वायुर् वै प्राण इत्य् उक्ते ऽपि न प्राणायेति हूयते ।


[^५८]:
     M G: iṣyate


[^५७]:
     M G: vāgdevatyāḥ


[^५६]:
     M G: idaṃ tarhi; DK idaṃ tarhi kathaṃ; I follow J.

- span style="text-decoration-underline;">सत्यम् । वाग् एव देवता । सामानाधिकर्ण्याद् देवतार्थे तद्धितः ।[^५९] सरस्वतीम् इति[^६०] द्वितीयान्निर्देशात् । न हि[^६१] द्वितीयानिर्देश्या देवता । कर्मणि हि द्वितीया संप्रदानं च देवता, न कर्म । 


[^६१]:
     J omit: dvitīyānnirdeśāt | na hi


[^६०]:
     M G omit: iti


[^५९]:
     J adds: na

- span style="text-decoration-underline;">कथं तर्हि सरस्वतीपदान्वयः । 

- span style="text-decoration-underline;">अर्थवादो ऽयम् । अग्नये जुहोत्य् अग्निर् वै सर्वा देवता इति । वाग् एव सरस्वती । तयेष्टया सापीष्टा भवति । यागेन देवतावगम्यते । 

- span style="text-decoration-underline;">कथम् । 

- span style="text-decoration-underline;">अग्निर् यष्टव्यः प्रजापतिर् यष्टव्यस् तथाग्निं यजति यद् अग्निं यजतीत्यादि केचिद् आहुः । देवताः[^६२] स्वतस्[^६३] तत्र तत्र पूज्यन्ते । दैवतपूजावचनो ऽत्र यजिः । पूजा च पूज्यमानकर्मिका । तत्र युक्ता द्वितीया । तथा च देवता पूजनीयेत्यादि स्मर्यते । 


[^६३]:
     DK: devatās tu


[^६२]:
     M G: daivataiḥ

एतच् च न युक्तम् । अस्मिन् हि पक्षे देवतात्वम् अन्यतो मृग्यम् । तत्र[^६४] यागसंप्रदानं देवतेति स्मरणविरोधः । एषा च स्मृतिर् बलीयसी, निरपेक्षत्वात् । पूर्वा देवता उद्देश्या[^६५] ध्येया च । यस्यै देवतायै हविर् गृहीतं स्यात् तां मनसा ध्यायेद् इति तत्क्रियाकर्मत्वात् कर्मण्य् एषा द्वितीया ॥ ८.१०५ ॥