+++
title = "252 एतैर् लिङ्गैर्"

+++


उभयोर् ग्रामयोः शून्यत्वे **लिङ्गैर्** निर्णेयः । वसतोः[^१५३] **पूर्वभुक्त्या** **सततम्** अविच्छन्नयास्मर्यमानावधिकया, न हि त्रिपुरुषभोगेन । स ह्य् अत्र प्रतिषिद्धप्रामाण्यः "आधिः सीमा" (म्ध् ८.१४९) इति अत्र, संभवति हि तत्रोपेक्षा बहुसाधारण्यात् सीमायाः । ये[^१५४] तु तत्र सीमशब्दं न[^१५५] पठन्ति तेषां भुक्तेः सिद्धम् एव प्रामाण्यम् । लिङ्गानां प्रामाण्यस्योक्तत्वात् प्रमाणान्तरनिवृत्तिर् आशङ्क्येतेति पुनर् उच्यते । 


[^१५५]:
     M G DK omit: na


[^१५४]:
     M G: yat


[^१५३]:
     M G: vasataḥ

- span style="text-decoration-underline;">को ऽयम् **उदकागमः** प्रामाण्येनोच्यते । 

यथान्यानि लिङ्गानि नवसंनिवेशे क्रियन्ते तद्वद् एवोदकप्रवाहो ऽपि कर्तव्यः । अथ वा ययोर् ग्रामयोः प्रदेशान्तरे स एवोदकागमो विभागहेतुः प्रदेशान्तरे च विप्रतिपत्तिस् तत्र स एव प्रमाणम् । अथ वा महाग्रामविषयम् एतत् । नद्या अपर एको वा वार एकग्रमस् तत्र न पारवारिणो वक्तव्यम् "अस्मदीया भूमिर् अत्रापि विद्यते" इति । यदि वा कुतश्चिद् ग्रामात् तादृशेन प्रवाहेणावच्छिन्नापि काचिद् भूस् तथापि स एव विभागहेतुः स्वल्पे ऽपहारे[^१५६] ॥ ८.२५२ ॥