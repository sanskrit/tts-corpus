+++
title = "295 स चेत्"

+++


उक्तो हिंसायां दमः । तत्र विशेषं वक्तुम् इदम् आह । **स** प्राजकः **पथि संरुद्धो** ऽग्रजघनावसर्पिणा **संरुद्धो** निरुद्धगतिः पश्चात्स्थितेन असुशिक्षितत्वात् प्रमादाद् वा वेगेन धुर्याश् चोदिताः पुनः स्थिरयतश् चेन् निकटो रथस् तेन च तस्य वेगनिरोधे कृते यदि पुरोरथस्थावेगपातात् **पशुभी** रथयुक्तैर् अश्वादिभिः **रथेन** रथावयवैर् वा प्राणिनो मनुष्यादीन् मारयेत् ततो दण्डस्य विचारो नास्ति । स्थित एव दण्डः ।

- अथ वा जवोत्पतिता अश्वाः पथि संरोधकसंमुखीनरथदर्शनेन बलाद् विधार्यमाणास् तिर्यग्गत्या गच्छेयुः पार्श्वकीयान्[^२६१] प्रत्यगवस्थितत्वात् तथा हन्युस् तत्र दण्डो विचारितो नास्ति, प्राजके दोषाभावात् ।


[^२६१]:
M G: pārśvakīyāḥ

अथ वा पथि स्थितो[^२६२] वर्तमानः, संरुद्धो न विध्रियमाणः,[^२६३] विचारितो विशेषेण विहितो विशेषित इति यावत्[^२६४] ॥ ८.२९५ ॥