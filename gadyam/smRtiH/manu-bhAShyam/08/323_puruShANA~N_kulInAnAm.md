+++
title = "323 पुरुषाणाङ् कुलीनानाम्"

+++


सत्कुले जाता विद्यादिगुणयोगिनः **कुलीनाः । नारीणां च विशेषतो** गुणरूपसौभाग्यसंपन्नानाम्[^७०] इत्य् अर्थः । **च**शब्दात् कुलीनानां इत्य् एव । परस्परापेक्षाणि नारीणां विशेषणानि । **मुख्यानि** उत्तमानि **रत्नानि** वज्रवैडूर्यमरकतप्रभृतीनि । अत्रापि सुवर्णशततुल्यानीत्य् अपेक्ष्यम् । अन्यथोत्तमत्वम् आपेक्षिकम् इति दण्डो न व्यवतिष्ठेत । **वधम् अर्हति** । अनुबन्धाद्यपेक्षया सर्वत्रार्हत्यर्थो[^७१] योजनीयः । अकुलीनानाम् अवशिष्टानाम् अमुख्यानां च "शेषे[^७२] त्व् एकादशगुणम्" (म्ध् ८.३२२) इत्य्[^७३] एव ॥ ८.३२३ ॥


[^७३]:
     M G J DK: ekādaśaguṇa ity; I follow the reading of MDh 8.322 of which this is a citation.


[^७२]:
     M G: viśeṣe; DK: haraṇe


[^७१]:
     J: sarvatra vadhyartho


[^७०]:
     M G: -saubhāgyataḥ saṃpannānām