+++
title = "211 सम्भूय स्वानि"

+++


यथा यज्ञे यो बहूनि कर्माणि कायक्लेशकरणे विद्वत्तातिशयसाध्ये च नियुक्तो भूयसीं दक्षिणां लभते न्यूनकर्मकारी तु न्यूनां तद्वल् लौकिकेषु गृहचैत्यादिकारिषु **संभूय** संहत्य वर्धकिस्थपतिसूत्रधारादिषु स्वसमयप्रसिद्धो यावान् अंशः सूत्रधारस्य यावान् स्थपतेस् तत्र्**आनेन** **विधियोगेन** । विधिर् वैदिको ऽर्थस् तत्प्रसिद्धा व्यवस्था विधियोगेन वैदिक्या[^४१] यज्ञगतया व्यवस्थयेत्य् अर्थः । एवं नाटकादिप्रेक्षायां नर्तनगायनवादकेषु भागप्रकॢप्तिः । यद्य् अपि सर्वे विद्वांसः सर्वकर्मानुष्ठानशक्ताश् च तथापि कर्मानुरूप्येण भागो न पुरुषानुरूप्येणेति संभूयसमुत्थानम् ॥ ८.२११ ॥


[^४१]:
     M G: vidhiyogavaidikyā