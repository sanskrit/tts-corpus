+++
title = "265 सीमायाम् अविषह्यायाम्"

+++


[^१८३]:
     M G: eteṣām

**अविषह्या** निश्चेतुम् अशक्या, लिङ्गसाक्ष्यभावात् । **राजैव** स्वेच्छया **भूमिं** **प्रदिशेद्** दद्यात्- "इयं वो भूमिर् इयं वः" इति । **धर्मवित्** पक्षपातो नैव कस्यचित् कर्तव्य इति । एतद् आह **उपकाराद्** धेतोः । यया सीमया द्वाव् अपि ग्रामौ समोपकारौ भवतः । तेन यदि न्यूनापि कस्यचिद् भूमिः स्यात् क्षेत्रं चेत् सुगुणं बहूत्पत्तिकं तदपेक्षः प्रदेशः । ल्यब्लोपे पञ्चमी । उपकारम् अपेक्ष्य । 

अथ वा **एकेषां प्रदिशेद्** अपरेषाम् अनिश्चिताम् अपहरेत् । यदि विवादिग्रामस् तां सीमां यावद् वक्तुं न शक्नुयाद् इतरे च शक्तास् तदान्येभ्यः[^१८४] प्रदिशेत् । एवम् आत्मनो बहूनां च ग्रामीणानाम् उपकृतं भवति ॥ ८.२६५ ॥