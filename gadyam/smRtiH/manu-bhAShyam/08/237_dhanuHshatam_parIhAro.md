+++
title = "237 धनुःशतम् परीहारो"

+++


चतुर्हस्तं **धनुस्** तेषां **शतम्** । चत्वारि हस्तशतानि । **समन्ततश्** चतसृषु दिक्षु । **ग्रामस्य परीहारः** कर्तव्यः । अनुप्तसस्या भूमिः पशूनां सुखप्रचारार्था कर्तव्या । **शम्या**[^१०६] दण्डयष्टिः, सा बाहुवेगेन प्रेरिता यत्र पतति ततः प्रदेशाद् उद्धृत्य पुनः पातयितव्या यावत् त्रिस् तस्य परिमाणो वा **शम्यापातः** परिहारः । **त्रिगुणो नगरस्य** । ग्रामनगरे प्रसिद्धे । **शम्यायाः पाताः** प्रेरिताया वेगसंस्कारक्षयो भूमौ स्थानादि ॥ ८.२३७ ॥


[^१०६]:
     M G omit: śamyā