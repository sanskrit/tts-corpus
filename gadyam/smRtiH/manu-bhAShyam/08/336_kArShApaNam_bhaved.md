+++
title = "336 कार्षापणम् भवेद्"

+++


**प्राकृतो जनः** सामान्यपुरुषो यो नातिगुणसंयुक्तः । तस्य **यत्र** यस्मिन्न् अपराधे यावान् दण्डस् तत्सहस्रगुणो राज्ञः, कार्षापणग्रहणस्य दण्डपरिमाणोपलक्षणार्थत्वात्,[^११९] दृष्टार्थत्वाद्[^१२०] दण्डस्य । तस्य[^१२१] चात्मानम् अनियम्य परो नियन्तुं न शक्यत इति युक्तं प्रत्यपराधे राज्ञो दण्डार्हत्वम् । महाधनत्वाद् अल्पं दण्डं न विगणयेत् । राजाधिकृतानां मन्त्रिपुरोहितादीनाम् अनयैव कल्पनया न्यूनाधिकभावः । धनदण्डश् च ब्राह्मणेभ्यो ऽप्सु प्रवेशनेन वरुणाय वा । यतो वक्ष्यति "राज्ञां दण्डधरो हि सः" (म्ध् ९.२४५) ॥ ८.३३६ ॥


[^१२१]:
     M G omit: tasya


[^१२०]:
     M G omit: dṛṣṭārthatvād


[^११९]:
     DK (4: 1973, not 1: 578): -ārthatvaṃ