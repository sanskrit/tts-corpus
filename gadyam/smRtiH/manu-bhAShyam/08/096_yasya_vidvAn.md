+++
title = "096 यस्य विद्वान्"

+++


**यस्य वदतः** साक्षिणो **विद्वान्** सत्यानृते जानानः **क्षेत्रज्ञो** ऽन्तर्यामी पुरुषो **नातिशङ्कते** किम् अयं सत्यं वक्ष्यत्य् अनृतं वेत्य् एवं नाशङ्कते, निश्चितम् एवैष सत्यं वक्तीति यस्यात्मा निर्विशङ्कः तस्मात् पुरुषान् **नान्यं** **श्रेयांसं** श्रेष्ठं प्रशस्ततमं **पुरुषं देवा** जानते । 

- span style="text-decoration-underline;">कः पुनर् अयं वेदिता । कश् च ततो ऽन्य आशङ्किता । एक एव ह्य् आत्मा स्वप्रयत्नद्वारेण वाचम् ईरयन् वेदिता संपद्यते । स एव तद्धर्मेण किं कथं स्याद् इत्य् एवंरूपेणाशङ्काख्यानेन युज्यते । तत्र भेदानुपपत्तिः । 

सत्यम् एतत् । काल्पनिकेन भेदेनैवम् उक्तम् । यथा हन्त्य् आत्मानम् आत्मनेति ॥ ८.९६ ॥