+++
title = "205 नोन्मत्ताया न"

+++


उन्मत्तादिदोषान् कथयित्वा ददतो दण्डो नास्तीति प्रतिषेधद्वरेणाकथयतो[^१७] दण्डम् आह । न केवलं शुल्के देया, या अन्यस्या अपि[^१८] ब्राह्मादिविवाहेन विवाहयिष्यमाणायाः, दत्ताप्य् अदत्ता भवति, दण्डश् च "प्राप्नुयाच् चौरकिल्बिषम्" (म्ध् ८.१९८) इति जानानस्य । अजानतः षट्शतं[^१९] प्रकृतत्वात् । **उन्मत्तया कुष्ठिन्या** ये कुष्ठोन्मत्तादयः । **या च स्पृष्टमैथुना** तस्याश् च यो दोषो मैथुनस्पर्शः । तान् **दोषान्** **पूर्वं** वाक्प्रदानेन्**आख्याप्य** प्रकाश्यैतद्दोषा कन्येत्य् एवम् उक्त्वा ददतो नास्ति दण्ड इति प्रयोजना ॥ ८.२०५ ॥


[^१९]:
     M G omit: ṣaṭśataṃ


[^१८]:
     M G: anyasyāpi


[^१७]:
     M G J: pratiṣedhadvareṇa kathayato