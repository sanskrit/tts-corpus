+++
title = "060 पृष्टो ऽपव्ययमानस्"

+++


यः **कृतावस्थ** आहूतो ऽभियुक्तो गृहीतप्रतिभूश् च राजसकाशे प्राड्विवाकेनान्यैर् वा पृच्छ्यते किम् अस्मै धारयसि नेति **पृष्ठः** सन्न् **अपव्ययते** ऽपह्नुते[^२४०] । **धनैषिणा** स्वधनं पूर्वप्रयुक्तम् आत्मनः साधयितुम् इच्छता । **साक्षिभिर् भाव्यो** विप्रतिपन्नः प्रतिपादयितव्यः । **त्र्यवरैः** । त्रय अवरे येषां तैस् त्र्यवरैः । अवरम् अपचयातिशयम् आह । यद्य् अत्यन्तं न्यूनास् तदा त्रयः स्युः । अन्यथा त्रिभ्य ऊर्ध्वम् । **नृपब्राह्मणसंनिधाव्** इति । 


[^२४०]:
     M G DK (1:254) add: hnuvāno

- span style="text-decoration-underline;">ननु च तेषाम् एव यैर् न्यायः प्रारब्धस् तत्र तत्संनिधान एव साक्षिप्रश्नः प्राप्तः । किम् अनेन **नृपब्राह्मणसंनिधाव्** इति । 

नैवम् । प्रमाणपुरुषप्रेषणेनापि साक्षिप्रश्न उपपद्यत इति । साक्षात् प्रष्टव्य इति पुनर्वचनम् ॥ ८.६० ॥