+++
title = "078 स्वभावेनैव यद्"

+++


साक्षिणो यत् **स्वभावेन व्यावहारिकं** ब्रुवन्ति तद् ग्राह्यम् । यत् तु स्वभावाद् विचलितारुणया[^२८७] धर्मबुद्ध्या[^२८८] **धर्मार्थं ब्रूयुस् तद् अपार्थकम्** अग्राह्यम् इत्य् अर्थः । यद्यथादृष्टस्यार्थस्य[^२८९] वचनं तत् स्वभावतः । यत् त्व् अन्यथा "मा भूद् अस्य तपस्विनो मद्वचनेन बाधः" इत्य् अनया बुद्ध्या, **तद् अपार्थकम्** । यथा केनचिद् आवेदितं भवति "अनेनाह माक्रुष्टः" इति । तत्र परेणापह्नुतम् । साक्षिण आहुः- "सत्यम् आक्रुष्टः,[^२९०] नर्मणा[^२९१] न तु रोषेण"[^२९२] इति । तत्राकृउष्ट[^२९३] इत्य् एतत् साक्षिणां वचो ग्राह्यम् । नर्मेणेत्य्[^२९४] एतद् उत्तरवादिनानुक्तत्वाद् अपृष्टम् उक्तम् अपि न ग्राह्यम् । 


[^२९४]:
     M G DK: na karamaṇety


[^२९३]:
     M G DK: tatrākṛuṣṭaṃ


[^२९२]:
     M G: vyāroṣeṇa


[^२९१]:
     M G DK: na karmaṇā


[^२९०]:
     M G DK: ākruṣṭaṃ


[^२८९]:
     M G: yadyayathā-


[^२८८]:
     M G DK (1:269) add: strīpratyayam āśritya


[^२८७]:
     J: vicalitā

**व्यावहारिकं** व्यवहारगतम् । अपगतप्रयोजनम् **अपार्थकम्** । 


- span style="text-decoration-underline;">अन्ये व्याचक्षते । यद् अप्रगल्भादिभिः स्खलितपदम् उदाहरन्ति न तावता तद् अनादेयं किं तु स्वभाव एषाम् उपलक्षितव्यो ऽनुमानेन- किम् अमी अप्रागल्भ्यात् स्खलन्ति उतासत्याभिधायितयेति । 

तत् तु प्राग् उक्तम् । न चाक्षरार्थ इत्य् उपेक्ष्यम् ॥ ८.७८ ॥