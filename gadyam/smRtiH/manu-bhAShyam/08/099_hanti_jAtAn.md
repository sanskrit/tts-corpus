+++
title = "099 हन्ति जातान्"

+++


[^३२७]:
     DK: vadaḥ

कथं पुनर् अजातानाम् असति संसर्गे परकीयेन संयोगो येनेदम् उच्यते **हन्ति जातान् अजातांश् चेति** । 

- span style="text-decoration-underline;">उक्तम्, अर्थवादो ऽयम् इति । **सर्वं भूम्यनृतं** वदन्[^३२८] । **मा वादीः** भूमिसंबन्ध्य् असत्यम् । "स्मोत्तरे लङ् च" (पाण् ३.३.१७६) इति[^३२९] । मा वादीर् इत्यादरार्थम् अप्य् एतत्[^३३०] प्रत्यक्षं संबोधनम् । 


[^३३०]:
     M G DK: madhamena for apy etat


[^३२९]:
     J omits: smottare laṅ ca iti; DK adds: laṅvādaḥ


[^३२८]:
     M G: vadaḥ; DK reproduces the whole line: sarvaṃ bhūmyanṛte hanti mā sma bhūmyanṛtaṃ vadaḥ

- span style="text-decoration-underline;">का पुनर् इयं भूमिर् नाम ।

- span style="text-decoration-underline;">यद् एतत् पृथिवीगोलकं पर्वतावष्टंभनं सागरावधि प्रसिद्धम् । 

- span style="text-decoration-underline;">नन्व्[^३३१] इयत्याः कः स्वामी, को वापहर्ता । न हि सार्वभौमः कश्चिद् अस्ति । तथा च गाथा भूमेः- "न मा मर्त्यः कश्चन दातुम् अर्हति" (श्ब् १३.७.१.१५) । न कश्चित् सार्वभौमो ऽस्तीत्य् अभिप्रायः । "विश्वकर्मन् भौवन मां दिदासिथ"[^३३२] विश्वकर्मन्[^३३३] भौमनेति पितृव्यपदेशेन स्वनाम्ना च राज्ञो आमन्त्रणं[^३३४] श्रुतम् । माम् असौ दातुम्[^३३५] इच्छतीति । उपमैंष्यति[^३३६] सलिलस्य मध्ये निमज्जे ऽहम्, सलिलस्य मध्यम् । एवं संकल्पं वृथा संकल्पितवति त्वयि सलिले मज्जामि । सलिलमज्जनेन नैष्फल्यम् अत्र दानसंकल्पस्याह । यथा सलिले निक्षिप्तं निष्फलम् एवम् एतद् अपीति । मृषैष कश्यपाय संगरः । तवैष संगरः प्रतिश्रवः प्रतिज्ञानं कश्यपाय ददामीति मोघो वध्यो ऽस्तु, सर्वसादारणाहं सर्वजनोपभोग्या । केवलं राजानो रक्षानिर्बन्धमात्रभाज इत्य् अभिप्रायः । अत एतावत्या भूमेर् न दानापहारसंभव इति कुतो विवादः । 


[^३३६]:
     M G J: upamaiṣyati


[^३३५]:
     M G J: mayāsau rantum


[^३३४]:
     M G J: rājñāmantraṇaṃ


[^३३३]:
     M G J: viśvakarma-


[^३३२]:
     M G: viśvakarmā bhauvanam ādiśed; J: viśvakarman dāsitha bauvanamādi (clearly this passage has been transmitted badly; I follow DK, but I am not sure whether the editors of it have tried to create a sensible conjectural reading or are reproducing the reading of a good manuscript).


[^३३१]:
     M G: na tv

- span style="text-decoration-underline;">सत्यम् । यथैवायं भूमिशब्दो ऽत्र वर्तते एवं क्षेत्रग्रामस्थण्डिलादाव् अपि । तत्र च संभवत्य् एव स्वाम्यम् । प्रत्यक्षस्यैव दानापहाराव् इति न किंचिद् अनुपपन्नम् । अपहारश् चास्या यादृशेन रूपेण अपहारः गृहादेर् न वीरुद्विछेदः । अतश् च यः परकीये क्षेत्रे चक्रम्येत मृदो वा कश्चिद् आदद्यान् नासौ भूम्यपहारी स्यात् । मीमांसकैर् उक्तम् "न भूमिः स्यात् सर्वान् प्रत्यविशिष्टत्वात्" (प्म्स् ६.७.३) इति ।

- एकदेशवचनं च भूमिशब्दम् अधिकृत्य भगवान् कृष्णद्वैपायनो दानधर्मेषु पठितवान्-

- परैर् अप्य् अनुमन्तव्यो दानधर्मो नृपैर् भुवि ।

- अक्षयो हि निधिर् ब्राह्मो विहितो ऽयं महीभृताम् ॥ इति ।

कृत्स्नगोलकाभिप्रायम् एव नादेयत्वं भूमेर् विश्वजिति मीमांसकर् उक्तम्- "न भूमिः स्यात् सर्वान् प्रत्यविशिष्टत्वात्" (प्म्स् ६.७.३) इति । सर्वान् पुरुषान् प्रतिचंक्रमनादियोग्यतयाविशिष्टा भूमिः स्वामीकर्तुम् अशक्या कथं दीयत इत्य् अर्थः । अस्मिंस् तु पक्षे ग्रामनगरादि विश्वजिति दातव्यम् । 

अन्ये तु पठन्ति "अन्तरेण सदः पत्नीशालं च दक्षिणा नयन्ति" इति भूमौ गुणविधेर् अस्यासंभवात् क्षेत्रादेर् अप्य् अत्र दानम् ।  
**वदन्न्** इति चैकवचननिर्देशात् "शृणु सौम्य" (म्ध् ८.९७) इति साक्षिविषयम् एवैतत् संबोधनम्, न शिष्यविषयम् । "शूद्रम् एभिस् तु पातकैः" (म्ध् ८.८८) इत्य् अत आरभ्य, यावन्तो मधमपुरुषनिर्देशास् (म्ध् ८.९२) ते सर्वेषां पातकभूयस्त्वसमानाख्यातरूपाद्येकवाक्यत्वाच् छूद्रानुयोगार्थाः । "अन्धः शत्रुगृहं गच्छेत्" (म्ध् ८.९३) इत्य् अत आरभ्य, सर्वे साक्षिविषया अनुयोगाः । आख्यातवैरूप्येन प्रकरणस्य विच्छेदात्, मध्यमपुरुषे समानार्थक्रमत्वात्, कर्तव्यो गच्छेद् इति प्रथमपुरुषनिर्देशः पूर्वाधिकारनिवृत्त्यर्थः ॥ ८.९९ ॥