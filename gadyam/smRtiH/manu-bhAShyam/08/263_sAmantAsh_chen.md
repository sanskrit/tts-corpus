+++
title = "263 सामन्ताश् चेन्"

+++


पूर्वेभ्यः **सामन्तानाम्** अधिको दण्डः । **पृथक् पृथग्** इत्य् अनुवादः, उक्तत्वान् न्यायस्य । क्षेत्रादिप्रातिवेश्या अवश्यं ज्ञातारो भवन्ति । प्रत्यासन्नतरतः[^१७८] एषां दण्डमहत्त्वम् । सामन्तानां तु परकीयसीमावेदनं नावश्यम् इति द्विशतो दमो ऽनुवर्त्यः । तेन ग्रामसीमायां द्रष्टॄणां सामन्तानां च द्विशतः । 


[^१७८]:
     M G: pratyāsottarataḥ; DK: pratyāsattitaḥ

ये तु सामन्तशब्दम् आश्रित्य ग्रामक्षेत्रादिसीमयोः सामन्तत्वात् तुल्यदण्डत्वम् आहुस् ते न्यायविरोधाद् उपेक्षणीयाः ॥ ८.२६३ ॥