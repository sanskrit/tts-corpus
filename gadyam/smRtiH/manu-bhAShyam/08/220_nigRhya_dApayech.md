+++
title = "220 निगृह्य दापयेच्"

+++


**निगृह्य** अवष्टभ्य पीडयित्वा काललाभम् अकारयित्वा दण्ड्यः । चत्वारि सुवर्णानि येषां निष्काणां परिमाणं ते **चतुःसुवर्णा निष्काः** । यद्य् अपि "चतुःसुवर्णिको निष्कः" (म्ध् ८.१३७) इत्य् अत्रोक्तम्, तथापि शास्त्रान्तरात् "साष्टं[^६१] शतं सुवर्णानां निष्कम् आहुर् महाधियः" इत्य् एवमादिपरिमाणान्तरं पश्यन्[^६२] विशिनष्टि । संज्ञाकारणसामर्थ्याद् एव लभ्यत इति चेत्, पद्यग्रन्थत्वान् न दोषः । 


[^६२]:
     M G: paśyet


[^६१]:
     M G: śābdaṃ

- span style="text-decoration-underline;">अन्ये तु महार्थे बहुव्रीहिं कृत्वा त्रीन् दण्डान् आहुः । चतुर्भिः सुवर्णैः सह षण्णिष्कान् दण्डनीयः । दश निष्काः प्रतिपादिता भवन्ति । 

- span style="text-decoration-underline;">बहुव्रीहिसिद्ध्यर्थं सहार्थे कथंचिन् मत्वर्थो योजितव्यः । न हि चित्राभिर् गोभिः सहितश् चित्रगुर् देवदत्त इति भवति । एते च त्रयो दण्डा यदि च त्रिभिर् एक इति कार्यापेक्षया योजनम् । 

निर्वासनदण्डेन[^६३] विकल्पते दण्डो ऽयम् ॥ ८.२२० ॥