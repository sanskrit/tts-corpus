+++
title = "329 अन्येषाञ् चैवम्-आदीनाम्"

+++


**सूत्रम्** ऊर्णासणादि । **लवणानि** सैन्धवबिडलवणादीनि । **यच् चान्यत् पशुसंभवम्** आमिषादि[^८६] । **अन्येषाम्** अपूपमोदकादीनाम् । **आदि**शब्दः प्रकारे । प्रकारः सादृश्यं तुल्यता सदृशकार्यकरणोपयोगादिरूपा । तथा च सर्पिर्मण्डेक्षुखण्डशर्कराकिलाटकूर्चिकाद्या अपूपा गृह्यन्ते । **पशुसंभवं** राङ्कवाजिनाद्य् अपीच्छन्ति केचित् । **आदि**ग्रहणात् प्रकृतिर् विकृतिर् अपि ।[^८७] यच् चोभयोपादानं दध्नः क्षीरस्य चेति तद् उदाहरणार्थम् । एवं **सूत्र**ग्रहणेन सूत्रमयं वासो ऽपि गृह्यते । नलिकादीनां सत्य् अपि सूत्रमयत्वे पशुसंभवत्व उत्तमत्वाद् उत्तमानां चेत्य् अस्यापवादविषयः[^८८] । प्रकृत्यन्तरे तैलशब्दः स्नेहवाची, न तिलविकार एव । तेनातसीप्रियङ्गुपञ्चाङ्गुलतैलादयो ऽपि गृह्यन्ते ॥ ८.३२६–२९ ॥


[^८८]:
M G DK: ayam apavādaviṣayaḥ


[^८७]:
M G add: prakṛtiṃ


[^८६]:
M G: āmiṣāditi