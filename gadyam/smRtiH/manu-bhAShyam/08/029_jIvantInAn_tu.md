+++
title = "029 जीवन्तीनान् तु"

+++


बान्धवानां स्त्रीधनम् अपहरताम् अयं **चोरदण्डः** । ते हि बहुभिर् उपधाभिर् अपहरन्ति । अस्वतन्त्रैषा स्त्री किं ददाति किं वा भुङ्क्ते वयम् अत्र स्वामिन इति अचौराशङ्कया चोरदण्डो विधीयते । **जीवन्तीनां** **तासां स्वबान्धवा** देवरादयस् तद्धनं **ये हरेयुस् ताञ् छिष्यात्** **पृथिवीपतिर्** निगृह्णीयात् । चौरदण्डो[^१२२] वक्ष्यमाणः-


[^१२२]:
     M G DK (1:1952): coradaṇḍo

- येन येन यथाङ्गेन स्तेनो नृषु विचेष्टते । 

- छेत्तव्यं तत् तद् एवान्यत् तन् मनोर् अनुशासनम् ॥ इति । (म्ध् ८.३३४)

स्वबन्धुभ्यश् चैतद् विशेषेण राज्ञा रक्षितव्यम् । चौररक्षा तु स्वराष्ट्रविषया विहिता ॥ ८.२९ ॥