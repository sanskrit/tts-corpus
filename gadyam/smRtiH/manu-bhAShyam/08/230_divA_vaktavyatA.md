+++
title = "230 दिवा वक्तव्यता"

+++


**दिवा** पशूनां **योगक्षेमे** दोष उत्पन्ने "नष्टं विनष्टम्" (म्ध् ८.२३२) इत्यादिके वक्ष्यमाणे **पाले** **वक्तव्यता** कुत्सनीयता । तेन स दोषो निवोढव्यः । **रात्रौ स्वामिनो** दोष उद्बन्धनादिमृतानाम् । **तद्गृहे** स्वामिगृहे यदि पालेन प्रवेशिता भवन्ति । **अन्यथा चेत् तु** यदि रात्राव् अपि पालेन न प्रवेशिता अरण्य एव वर्तन्ते तदा पालो दोषभाक् स्यात् । एतद् उक्तं भवति । पालहस्तगता गावो यदा क्षेत्रे कस्यचित् सस्यं भक्षयन्ति केनचिद् वा हन्यन्ते तदा पालस्य । अथ पालेन समर्पितास् तदा स्वामिनः । अयोगक्षेमे **योगक्षेम**शब्दः प्रयुक्तो लक्षणया । यथान्धे चक्षुष्मान् इति ॥ ८.२३० ॥

_को ऽसौ योगक्षेमः । अतः प्रपञ्चयति ।_