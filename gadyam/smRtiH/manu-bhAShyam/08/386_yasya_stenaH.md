+++
title = "386 यस्य स्तेनः"

+++


**यस्य** राज्ञः **पुरे** देशे राष्ट्रे **स्तेनश्** चौरो **नास्ति** स शक्रस्येन्द्रस्य लोकं स्थानं भजते स्वर्गं प्राप्नोति । नान्यस्त्रीगो, अन्यस्य या स्त्री भार्यावरुद्धा पुनर्भूर् वा, स्त्रीग्रहणम् अभार्याया अप्य् असंबन्धिन्याः प्रतिषेधार्थम् । **दुष्ट्वाक्** त्रिविधस्याक्रोशस्य कर्ता । **साहसिक** उक्तः । दण्डेन हन्ति दण्डपारुष्यकृत् । **शक्रलोकभाग्** इति सर्वत्रानुषङ्गः । स्तेनादीनां स्त्रीसंग्रहशेषो[^३०६] ऽयम् अर्थवादः ॥ ८.३८६ ॥


[^३०६]:
     M G: sarīrasaṃgrahaśeṣo; DK: sarīranigrahaśeṣo