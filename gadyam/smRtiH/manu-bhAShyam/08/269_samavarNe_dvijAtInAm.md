+++
title = "269 समवर्णे द्विजातीनाम्"

+++


**द्विजाति**ग्रहणम् अतन्त्रम्[^१९९] । **समवर्णे** द्वादश[^२००] **व्यतिक्रमे** प्रस्पराक्रोशे **दण्डः** । साम्यं[^२०१] च जातिवित्तबन्धुवयःकर्मविद्याभिः, विशेषानुपदेशात् । तत्र समानजातीये वित्ताधिके द्विगुणं तस्मिन्न् एव बन्धुत्वाधिके त्रिगुणं यावत् सर्वगुणे निर्गुणस्य[^२०२] षड्गुणम् । **वादा** आक्रोषा **अवचनीया** अत्यन्तनृशंसा मातृभगिनीभार्यादिगताः । **तद् एव द्विगुणं** दण्डपरिमाणम् । नपुंसकलिङ्गात् सर्वशेषो ऽयं न समवर्णविषय एव । अथ वा **तद् एव** शतम् इति योजना, लिङ्गसामर्थ्याच् छतस्य च प्रथमश्लोके श्रुतत्वात् । अतो **ऽवचनीयेषु** समवर्णेष्व् अपि द्विशतो दमः । लिङ्गोपपत्त्यर्थं परिमाणपदम् अश्रुतम् अध्याहर्तव्यम् । शते तु व्यवहितकल्पना ज्यायसी ॥ ८.२६९ ॥


[^२०२]:
     M G: sarvaguṇānirguṇasya; DK (1: 1775): sarvaguṇātiguṇasya


[^२०१]:
     M G: sa


[^२००]:
     J places dvādaśa before daṇḍaḥ


[^१९९]:
     M G: atra