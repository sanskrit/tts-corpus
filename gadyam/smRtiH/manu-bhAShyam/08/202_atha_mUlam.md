+++
title = "202 अथ मूलम्"

+++


असंभाव्यपापात् तु पुरुषाद् इत्यादि न्यायतः क्रय उक्तः । स चेद् विक्रेत शक्य आहर्तुं तदा पूर्वोक्तो विधिः "स्वामी द्रव्यम्" (य्ध् २.१७४) इत्यादि । अथ स विक्रयी गतः, येन[^५] क्रीतं स्वामिना चिह्नीकृतं तेन च **मूलं** विक्रेता पुरुष आहर्तुं न शक्यते । **प्रकाशं** जनसमक्षं प्रसिद्धाया विक्रयभुवः क्रीतम् अत ईदृशेन क्रयेण शोधिते द्रव्ये शुद्धः क्रेता **अदण्ड्यो मुच्यते** । **धनं** तु नाष्टिकः[^६] स्वामी ज्ञापितस्वं वा लभते । नष्टम् अन्वेषते **नाष्टिकः** । नष्टम् अस्यास्तीत्य् एवं ठनि कृते प्रज्ञादित्वात् स्वार्थिको ऽण् कर्तव्यः । नष्टं प्रयोजनम् अस्येति वा । तेनायं संक्षेपः-[^७] प्रकाशक्रये तु दण्डो न स्याद् धननाशस् तु स्थित एव ॥ ८.२०२ ॥


[^७]:
     M G: saṃkṣepataḥ and adds kraye


[^६]:
     M G: nāṣṭikaṃ


[^५]:
     M G: anyena; DK (1: 760): anena