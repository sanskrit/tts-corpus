+++
title = "010 सो ऽस्य"

+++


**सभ्यैर्** इति जातिविशेषानुपादाने ऽप्य् उत्तरत्र विप्रग्रहणात् (म्ध् ८.११), "ब्राह्मणैः सह" (म्ध् ८.१) इति च पूर्वत्र ब्राह्मणग्रहणात्, ब्राह्मणा एव विज्ञायन्ते । त्रिग्रहणं त्व् एकद्वयोः प्रतिषेधार्थम् । त्रिप्रभृतयस् त्व् इष्यन्त एव । साक्षिप्रकरणे चैतद् वक्ष्यामः । **सभाम् एव प्रविश्याग्राम्** इति । राजस्थानापत्त्या सभां प्रविश्य स्थानासनेषु[^८९] तद्धर्मेषु पुनर्वचनं प्रदर्शनार्थं धर्मान्तरनिवृत्त्यर्थं वा । तेन राजस्थाने नोपविशति ॥ ८.१० ॥


[^८९]:
     DK (1: 32; 4:1817) suggests: sabhāpraveśasthānāsaneṣu