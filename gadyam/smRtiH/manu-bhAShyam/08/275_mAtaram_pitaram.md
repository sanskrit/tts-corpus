+++
title = "275 मातरम् पितरम्"

+++


**आक्षारणं** भेदनं द्वेषजननम् अनृतेन । "एषा ते माता न स्नेहवती द्वितीये पुत्रे ऽत्यन्ततृष्णावती कनकमयम् अङ्गुलीयकं रहसि तस्मै दत्तवती" इत्य् एवमाद्य् उक्त्वा भेदयति । एवं पितापुत्रौ जायापती भ्रातॄन् गुरुशिष्यौ । **तनय**ग्रहणं द्वितीयसंबन्धिप्रदर्शनार्थम् । अन्यथा **मातरम्** इत्य् उक्ते मातरं पुत्राद् भिन्दतो[^२१६] दण्डः स्यान् न पुत्रं मातुः । यद्य् अपि भेदनम् उभयाधिष्ठानं तथापि यन्मुखेन क्रियते स एव भेदयितव्य इति व्यवहारः । तत्रासति **तनय**ग्रहणे प्रदर्शनार्थे यदैव मातरम् आह "नैष ते पुत्रो ऽभक्तो दुःशीलश् च" इत्येवमादिना मातरम् आक्षारयति तत्रैव स्यान् न तु[^२१७] पुत्रं यथा दर्शितम् । 


[^२१७]:
     M G DK omit: tu


[^२१६]:
     M G: bhidyato

- span style="text-decoration-underline;">अन्ये तु चित्तकदर्थनोत्पादनम् **आक्षारणम्** आहुः । "प्रवक्ष्यामि धनं श्रुतं वार्जयितुं तीर्थाद्य् उपसेवितुम्" तत्प्रवासशङ्कया च मानसी तृष्णया पीडा भवतीति, तथा न कर्तव्यम् । 

यावद् **गुरवस्** ते जीवेयुस् तावन् नान्यं समाचरेन् न तैर् अननुज्ञात इति च । यत् तु विद्वेषणादिना चित्ते खेदोत्पादनं तत्र शता न मुच्यते, "प्रतिरोद्धा गुरोः" (म्ध् ३.१४३) इति महत्वाद् दोषस्य ।   

**जायाया** अनुकूलायाः पुत्रवत्याः "करोत्य् अन्यं विवाहम्" इत्य् एतद् **आक्षारणम्** । एवं गुणवतः पुत्रस्याकारणे ऽन्यकरणम् । **गुरोः** सर्वप्रकारं **पन्थानम्** अत्यजतः शतं दण्डः ॥ ८.२७५ ॥