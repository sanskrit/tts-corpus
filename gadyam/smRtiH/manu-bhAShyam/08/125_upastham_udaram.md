+++
title = "125 उपस्थम् उदरम्"

+++


**उपस्थं** प्रजनधर्मः स्त्रीपुंसयोः । उद्देशमात्रम् इदं विनियोगस् तूत्तरत्र भविष्यति । यत्र च दण्डविशेषो नाम्नातस् तत्र यो येनैवाङ्गेनापराद्धः स तत्रैव पीडयितव्यः । तत्रागम्यागमन **उपस्थ**निग्रहः । चौर्य **उदरत** आहारनिवृत्त्यादिना । वाग्दण्डपारुष्ये **जिह्वाहस्तयोः** । पादबलेन व्यतिक्रामन् **पादयोः** । विवृत्य विश्रब्धं राजदारान् विक्ष्यमाणश् **चक्षुषोः** । अनुलेपनगन्धम् आजिघ्रन् **नासिकायाम्** । रहसि राजानम् मन्त्रयमाणं कुड्यपटान्तरित उपशृण्वन् **कर्णयोः** । **धने** प्रसिद्धो दण्डः । **देहे** मारणं महापातकिनः ॥ ८.१२५ ॥