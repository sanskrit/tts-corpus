+++
title = "390 आश्रमेषु द्विजातीनाम्"

+++


[^३१८]वानप्रस्थादीनाम् अरण्याश्रमवासिनाम् **आश्रमेषु** **कार्यं** धर्मं संकटरूपम् — "अयं शास्त्रार्थः", "नायम्" — इति इतरेतरं विवदमानानां[^३१९] न धर्मव्यवस्थां सहसा **विब्रूयात्** प्रभुतया निर्णयम् अन्येषाम् इव न कुर्यात् । कथं तर्हि । वक्ष्यमाणेन प्रकारेण । एवम् **आत्मने हितं** कृतं भवति । शास्त्रार्थत्यागो न भवतीत्य् अर्थः । गृहस्थानाम् चाश्रमित्वे ऽपि यथोक्त एव निर्णयप्रकारः । **कार्यं** धमसंशयात्मकविवादपदम् । **आश्रम**ग्रहणाच् च विशिष्टविष्यता व्याख्यायते ॥ ८.३९० ॥


[^३१९]:
     M G: vivadamānāṃ


[^३१८]:
     DK (1: 1926) does not give the commentary on this verse