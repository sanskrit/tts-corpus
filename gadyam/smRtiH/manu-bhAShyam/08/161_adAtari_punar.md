+++
title = "161 अदातरि पुनर्"

+++


अनेन श्लोकेन संदिहानः प्रश्नं कृत्वोत्तरेण निश्चाययति । संदेहहेतुः[^४०२] पदद्वयेन "**अदातरि**," "**विज्ञातप्रकृतौ**" इति । सप्तम्यन्तानि समानाधिकरणानि पदानि व्याख्यायन्ते- **अदातरि, प्रतिभुवि, प्रतिज्ञातप्रकृतौ** च[^४०३] । **ऋणम्** अनुत्तमर्णः **केन हेतुना** **परीप्सेत** लब्धुम् इच्छेत्, किं केवलेनैवात्मव्यापारेण ततः प्रतिभुवः पुत्रम् अपि व्यापारयति । 


[^४०३]:
     M G: na; J omits: ca


[^४०२]:
     M G DK (1: 664): saṃdehahetuślokaḥ

- span style="text-decoration-underline;">कुतः संदेहः । 

- span style="text-decoration-underline;">उक्तम् "**प्रेते दानप्रतिभुवि**" इति ततो ऽन्यस्मिन् मृते[^४०४] कस् तत्पुत्राणां संबन्धः । यतस् तु खलु **विज्ञातप्रकृतिर्** विज्ञातकारणः प्रतिभूत्वेन धनं गृहीत्वा स्थित इत्य् एतन् निश्चितम्, अतो भवति बुद्धिर् अस्ति तत्पुत्राणां संबन्धो यतस् तेन ऋणसंशुद्ध्यर्थम् अस्य निसृष्टम् इति । 


[^४०४]:
     M G DK: uktam | mṛto dānapratibhūtajjātas tādṛśe mṛte

**पुनः**शब्दः पूर्वस्माद् विशेषम् आह । यति दानप्रतिभुवः पुत्राः संबध्यन्ते । यस् तर्ह्य् अदाता तस्मिन् मृते । **दाता** उत्तमर्णः । **पश्चात्** तत उत्तरकालम् इत्य् अर्थः । शेषं व्याख्यातम् । **परीप्सा** प्राप्तीछा ॥ ८.१६१ ॥