+++
title = "417 विस्रब्धम् ब्राह्मणः"

+++


तथा च कश्चिद् आह- धर्मोपगतशूद्रविषयम् इदम् । 

तद् उक्तम्, विशेषे प्रमाणाभावात् । तस्मात् सर्वस्य दासः शूद्रस् तस्यैव प्रतिग्राह्यत्वम् उच्यते ।   
**विस्रब्धं** निःशङ्कम् । शूद्रधनं कथं प्रतिगृह्णीयात्, प्रतिषिद्धं हि तत्, इत्य् एषा शङ्का न[^४१३] कर्तव्या । यतो **न** **तस्य किंचिद्** अर्थो यस्य निचयः स्याद् इत्य् उक्तं भवति । **भर्त्रा** स्वामिना ह्रियते धनम् अस्य,[^४१४] एतद् एवार्जने तस्य प्रयोजनम्, स्वामी गृह्णाति[^४१५] । अतो **विस्रब्धं**[^४१६] द्रव्योपादानं[^४१७] द्रव्यग्रहणं कुर्यात् । तेनानुपनीयमानम्[^४१८] अपि स्वगृहस्थम् इव[^४१९] विनियुञ्जीत । सति प्रयोजन एतद् युक्तं भवति । अविद्यमानधनस्य दासाच् छूद्रात् प्रतिगृह्णतो न दोषः ॥ ८.४१७ ॥