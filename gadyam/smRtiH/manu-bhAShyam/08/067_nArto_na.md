+++
title = "067 नार्तो न"

+++


**आर्तो** बन्धुधनादिनाशेन । **मत्तो** मद्यमदक्षीबः । अपस्मारगृहीत **उन्मत्तः** पिशाचकी । **क्षुत्तृष्णोपपीडितो** बुभुक्षापिपासाभ्यां व्यथितः । **श्रमः** कायचेष्टाधिक्येन दूराध्वगमनयुद्धादिनोत्पन्नस् तेन्**आर्तः** पीडितः । **कामः** स्त्रीसङ्गाभिलाषस् तेन्**आर्तो** विप्रलंभो ऽत्यन्तसंयोगो[^२६६] द्वाव् अपि तावत् प्रत्ययौ चित्तोपप्लवात् तत्साधने च विप्रलंभाशङ्कया च । **क्रुद्धो** ऽन्यस्मिन्न् अपि बहुतरक्रोधः । स हि क्रोधेन व्याप्तचित्तत्वान् न यावद् अनुभवति नाप्य् अनुभूतं स्मरति । **तस्करश्** चौरः । यद्य् अप्य् असौ विकर्मकृत् तथापि भेदोपादानाद् गोबलीवर्दन्यायो द्रष्टव्यः ॥ ८.६७ ॥


[^२६६]:
     DK (1: 257): -saṃyogī