+++
title = "380 न जातु"

+++


**सर्वपापेष्व्** इति प्रकरणविधौ न केवलं संग्रहणे ब्राह्मणो न हन्यते, यावद् अन्येष्व् अप्य् अपराधेषु । **अपि**शब्दो युगपत् सर्वपापकार्य् अपि **ब्राह्मणो न जातु** कदाचिद् धन्तव्यः । किं तर्हि, तस्य पापकारिणः कर्तव्यम् । **राष्ट्राद् एनं** विषयाद् ब्राह्मणं **बहिः कुर्यान्** निर्वासयेत् । **समग्रधनं** सर्वस्वसहितम्, **अक्षतम्** अक्षतशरीरम् । धनम् अप्य् अस्य नापहर्तव्यम् । कथं तर्हि दण्डो ब्राह्मणस्य ।

- span style="text-decoration-underline;">केचिद् आहुः । निर्वासने त्व् आधीयमानं सधनं निर्वास्य धनदण्डं प्रतिषेधति ।

अन्ये तु **समग्रधनं**[^२९५] हृतसर्वस्वं कृत्वा निर्वास्यत इति मन्यन्ते ॥ ८.३८० ॥