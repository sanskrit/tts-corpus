+++
title = "086 कुह्वै चैवाऽनुमत्यै"

+++


**सह द्व्यावापृथिव्योः** द्व्यावापृथिवीभ्यां स्वाहेति । **तथा स्विष्टकृते ऽन्ततः** । **स्विष्टकृद्** इति गुणपदम् । अग्निश् च गुणीभूतः स्वतः । स्मृत्यन्तरे "अग्नये स्विष्टकृते" इति वचनात्, श्रुतौ[^१५९] सर्वहोमेष्व् एव चाम्नानात् । **अन्तत** इति पाठात् सिद्धे वचनं स्मृत्यन्तरे ऽधिकानाम्[^१६०] आहुतीनाम् आम्नानात् सति समुच्चये प्राक् स्विष्टकृत आवापः कर्तव्य इति दर्शयितुम् ।


[^१६०]:
     M G: 'dhikāram


[^१५९]:
     M G: śrutaḥ

- ननु चैकत्वाद् धोमस्य देवताविकल्पो युक्तः । 

- कुतः पुनर् एकत्वं होमस्य । इयम् एव होमानाम् उत्पत्तिः "अग्नेः सोमस्य च" (म्ध् ३.७५) इत्यादि । तत्र चोत्पत्ताव् एव देवताविशेषेणावरुद्धत्वाद् भिन्ना एव होमाः प्रतीयन्ते ॥ ३.७६ ॥