+++
title = "164 श्वक्रीडी श्येनजीवी"

+++


श्वभिः क्रीडति **श्वक्रीडी** । क्रीडार्थं शुनो बिभर्ति । श्येनैर् जीवति क्रयविक्रयादिना । प्रागुक्तः[^२९५] पक्षिणां पोषकः पञ्जरादिसंस्थितानां धारयिता । कन्याम् अकन्यां य करोति स **कन्यादूषकः** । **हिंस्रः** स्वभावक्रूरः वधरतः । **वृषलवृत्तिः** शूद्रेभ्यः सेवादिना यो जीवति । "वृषलपुत्रः" इति पाठान्तरम् । केवला एव वृषलाः पुत्रा यस्य । "शूद्रापत्यैश् च केवलैः" (म्ध् ३.६४) इति गर्हिताचारः । **गणानां** देवतायाजकः । गणयागाः प्रसिद्धाः ॥ ३.१५४ ॥


[^२९५]:
     M G: prāgukta