+++
title = "228 उपनीय तु"

+++


**उपनीय** विप्रान्तिके सर्वम् एतड् ढौकयित्वा । ततः **परिवेषयेत्** । भुज्यधिकरणोपादानम् आवर्जनम् । भुञ्जानस्य परिवेषणं यद्य् अप्य् अन्तिकदेश अपेक्षितं तथापि तेषाम् अन्तिके निधातव्यं यथा भुञ्जानानाम् उच्छेषणेन न संसृज्यते । **गुणान्** भक्ष्यभोज्यादेर् द्रव्यस्य ये गुणा अम्लत्वादयस् तान् प्रणोदयमान इदं अम्लम् इदं मधुरम् इदं खाण्डवम् इत्य् एवम् आवेदिते तेषां यद् रोचते तत् तद् दद्याद् इति वक्ष्यमाणेन संबन्धः । **शनकैर्** इत्याद्य् अनुवादः श्लोकपूरणार्थः ॥ ३.२१८ ॥