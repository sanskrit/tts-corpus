+++
title = "013 शूद्रैव भार्या"

+++


वर्णभेदे सति सवर्णानियमः । यथैव ब्राह्मणस्य क्षत्रियादिस् त्रयो भवन्ति एवं **शूद्रस्य** जातिन्यूना रजकतक्षकादिस्त्रियः प्राप्ताः । अतः सवर्णेयम् उच्यते । उत्कृष्टजातीया तु पूर्वत्र क्रमग्रहणाद् अप्राप्ता । 

- **सा च** शूद्रा **स्वा च** वईश्या **वैश्यस्य** । **ते च** वैश्याशुद्रे **स्वा च** **राजन्यस्य** । एवम् **अग्रजन्मनो** ब्राह्मणस्य । ब्राह्मणक्रमेण[^६४] निर्देशे कर्तव्ये शूद्रप्रक्रमेण निर्देशः पूर्वोक्तम् एवार्थम् उपोद्बलयति । यद् उक्तम् "विकल्प आनुपूर्व्येण नावश्यं समुच्चयः" ॥ ३.१३ ॥


[^६४]:
     M G omit: brāhmaṇa-