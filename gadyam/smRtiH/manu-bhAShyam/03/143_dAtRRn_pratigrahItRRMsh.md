+++
title = "143 दातॄन् प्रतिग्रहीतॄंश्"

+++


विदुषे या दक्षिणा दीयते सा दातॄन् फलभागिनः कुरुते इति युक्तम् । प्रतिग्रहीतारस् तु कतरत् फलं भुञ्जते । यदि तावद् अदृष्टम्, तद् अयुक्तम् अनोदितत्वात् प्रतिग्रहस्य दृष्टफललाभेन प्रवृत्तेः । अथ दृष्टम्, तद् अविदुषो ऽपि दृश्यते । 

- सत्यम् । प्रशंसैषा । ईदृशम् एतद् विदुषे दानं यत् प्रतिग्रहीताप्य् अदृष्टफलभाग् भवेत् । सत्य् अपि दृष्टे किं पुनर् दातेति ।

- **प्रेत्य** स्वर्ग **इह** कीर्तिः- यथाशास्त्रम् अनुतिष्ठतीति जनैः साधुवादो दीयते । **विधिवद्** इत्य् अनुवादो ददाति चैवं धर्म्येष्व्[^२५९] इति ॥ ३.१३३ ॥


[^२५९]:
     J: dharmeṣv