+++
title = "076 अग्नौ प्रास्ताहुतिः"

+++


**अग्नौ** यजमानेन **प्रास्ता** क्षिप्ता **आहुतिर्** हूयमानं चरुपुरोडाशाद्य् उच्यते । **आदित्यम्** अदृश्येन रूपेण प्राप्नोति । सर्वरसानाम् आहर्तादित्यो ऽत आहुतिरसस्यादित्यप्राप्तिर् उच्यते । अतः स रस आदित्यरश्मिषु कालेन परिपक्वो वृष्टिरूपेण जायते । ततो** ऽन्नं** व्रीह्यादि । **ततः प्रजाः** सर्वप्राणिनः । एवम् अग्नौ जुह्वत् सर्वजगदनुग्रहे वर्तते यजमानः । पूर्वस्य विधेः शेषो ऽयम्, न पुनर् यथाश्रुतार्थनिष्ठः । तत्त्वे हि वृष्टिकामस्याधिकारः स्यात् । न च तच्छ्रुतम्[^१३७] । प्रकृतशेषतयान्वयसंभवे न कल्पनाया अवसरः ॥ ३.६६ ॥


[^१३७]:
     M G 1st ed.: tacchrutasya