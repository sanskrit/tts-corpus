+++
title = "088 मरुद्भ्य इति"

+++


अत्रेतिकरणः रूपविवक्षार्थः । **अप्स्व्** इत्य् अधिकरणम् । **अद्भ्य** इति देवतानिर्देशः । **वनस्पतिभ्य इति मुसलोलूखले** । द्वन्द्वैकवद्भावे न विकल्पितम् आधारद्वयम् । निर्देशगुणवृत्त्या प्रधानभूताया आहुतेर् आवृत्तिर् युक्ता । न च मुसलोलूखलस्यैकीकृतस्याहुतिसंबन्धः शक्यः कर्तुम्, पृथक्त्वस्य तत्राप्य् उपलम्भात् । न हि क्षीरोदकवत् अनयोर् व्यामिश्रणसंभवः । तत्र यद्य् उलूखले क्रियते नेतरत्र होमः कृतः, अथोलूखले न मुसले । न च भागश आहुतिः संभवति नियतपरिमाणत्वात् । द्वन्द्वनिर्देशो ऽत्र संयुक्तयोर् अन्यतरत्र होमो युक्तः ॥ ३.७८ ॥