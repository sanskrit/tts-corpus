+++
title = "036 यो यस्यैषाम्"

+++


यद् उक्तम् "गुणदोषौ च यस्य यौ" (म्ध् ३.२२) इति तत् स्मारयति । बहवो वक्तव्यतया प्रतिज्ञातास् तत्र वक्ष्यमाणैः श्लोकैर् अयम् अर्थ उच्यत इति विशेषज्ञानार्थं युक्तः पुनर् उपन्यासः । 

- **एषाम् विवाहानाम्** इति निर्धारणे षष्ठी । एवं विवाहानां यस्य विवाहस्य **यो गुणः कीर्तित** आचार्येण मनुना **सर्वं शृणुत तं** गुणं **विप्राः** । भृगुर् महर्षीन् आमन्त्रयते । **सम्यग्** अवैपरीत्येनानाकुलं **कीर्तयतः** कथयतः ॥ ३.३६ ॥