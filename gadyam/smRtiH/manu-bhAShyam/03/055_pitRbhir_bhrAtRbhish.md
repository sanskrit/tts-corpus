+++
title = "055 पितृभिर् भ्रातृभिश्"

+++


न केवलं वराद् आदाय दातव्यं[^१२०] कन्याबन्धुभिर् अपि तु तैर् अपि दात्व्यम् । **पितृभिः** साहचर्यात् पितृशब्दः पितामहपितृव्यादिषु वर्तते । ततो बहुवचनं । व्यक्त्यपेक्षं वा बहुवचनम् । एवं **पतिभिः** श्वशुरादिभिर् व्यक्त्यपेक्षं वा । **देवराह्** पत्युर् भ्रातरः । **पूज्याह्** । पुत्रजन्माद्युत्सवेषु निमन्त्रणपूर्वकमानाश्रयबहुमानम् आदरेण भोजनादिना पूज्याः । **भूषयितव्याः** । वस्त्राद्यलंकारेणाङ्गलेपनादिभिर् मण्डयितव्याः । अत्र फलं **बहुकल्याणम् ईप्सुभिः** । कल्याणं कमनीयं पुत्रधनादिसंपदरोगतापरिभव इत्यादि बहुशब्दात् सर्वम् **ईप्सुभिर्** आप्तुम् इच्छुभिः प्राप्तुकामैः । फलार्थी विधिर् अयम् ॥ ३.५५ ॥


[^१२०]:
     M G: varād ādātavyaṃ