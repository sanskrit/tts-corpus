+++
title = "184 अग्र्याः सर्वेषु"

+++


**अग्र्याः** उत्तमाः सर्वसंशयव्युदासेन निपुणतः स्वीकृतवेदाः । **सर्वेषु च प्रवचनेषु अग्र्याः** इत्य् एवम् । प्रोच्यते व्याख्यायते यैर् तानि[^३१२] वेदार्थः प्रवचनान्य् अङ्गानि । षडङ्गो वेदो यैर् अभ्यस्तो ऽभ्यस्यते च । **श्रोत्रियान्वये जाताः** पितृपितामहादयो येषां तादृशा एव । 


[^३१२]:
     M G place tāni after aṅgāni

- ननु चेदृशा एव भोज्यतया विहितास् तत्र को ऽतिशयो येनेदानीं[^३१३] पङ्क्तिपावनत्वम् उच्यते । 


[^३१३]:
     M G 1st ed.: nedānīṃ

- किंचिद्विद्वद्भ्यो दानम्, सति श्रोत्रियत्वे विहितम् । न चेह विद्वत्तोपात्ता । न च तया पङ्क्तिपावनत्वोपपत्तिः । गुणविशेषापेक्षं हि पङ्क्तिपावनत्वं न गुणापचये युक्तम् । तस्माद् विद्वदभावे केवलश्रोत्रियाय दानार्थम् एतत् । असति विदुषे श्रोत्रियाय दानं मुख्यम् एव न गौणम् इत्य् उक्तं भवति ।

- बहुवचनं व्यक्त्यपेक्षम् ।[^३१४] **च**कारः समुच्चये ॥ ३.१७४ ॥


[^३१४]:
     M G 1st ed. omit the section sati śrotiyatve . . . vyaktyapekṣam, and instead give the following: sati śrotriyatvād viguṇayoge adhiko 'yaṃ guṇo draṣṭavyaḥ paṅktipāvanahetutayā na bahuvacanaṃ vyaktyapekṣam |