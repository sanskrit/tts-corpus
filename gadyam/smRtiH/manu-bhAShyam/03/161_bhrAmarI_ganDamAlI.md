+++
title = "161 भ्रामरी गन्डमाली"

+++


व्याधिवेशेषवचा एते । **भ्रामरी** अपस्मारी । **गण्डमाली** कपोले कण्ठे पिटका मालाकारा जायन्ते । **श्वित्री** श्वेतकुष्ठः । **पिशुनः** परमर्मप्रकाशकः कर्णेजपः । **उन्मत्तः** अनवस्थितचित्तो धातुसंक्षोभेण[^२९२] पिशाचगृहीतः यत्किंचनवादी यत्किंचनकारी वा । **अन्धः** चक्षुर्विकलः । **वेदनिन्दकः** ।


[^२९२]:
     M G: dhātuḥsaṃkṣobheṇa

- ननु च ब्रह्मद्विट्शब्देनैव ब्रह्मशब्दस्यानेकार्थकत्वात् वेदनिन्दको गृहीत एव ।

- नैवम् । अन्या निन्दा अन्यो द्विषः । चित्तधर्मो द्वेषः, तदुपर्यप्रीतिशब्देन कुत्सनं निन्दा ॥ ३.१५१ ॥