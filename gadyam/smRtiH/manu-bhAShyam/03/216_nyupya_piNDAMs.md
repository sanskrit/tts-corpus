+++
title = "216 न्युप्य पिण्डांस्"

+++


**न्युप्य** दत्त्वा **दर्भेषु तान् पिण्डान् तं हस्तं निर्मृज्याद् दर्भेषु** तेषु येष्व् एव पिण्डनिर्वपणं कृतम् । स्मृत्यन्तरदर्शनात्, दर्भमूलेषु मार्जनम् । 

- अपरे च न हस्तसंलग्नस्यान्नस्योदकस्यैव[^३८१] दर्भेषु संश्लेषणम् । यदि न किंचिद् अपि हस्ते संश्लिष्येत् तथापि हस्तं दर्भेषु निमृज्याद् एव । न ह्य् एतत् प्रतिपत्तिकर्मैव । येनासति वचनप्रयोजने न क्रियेत[^३८२] । नेह श्रूयते "हस्तलग्नं निर्मृज्यात्" किं तर्हि हस्तम् एव ।


[^३८२]:
     M G: kriyate


[^३८१]:
     M G 1st ed.: -dakasya vā

- ननु च **लेपभागिनाम्** इति स्रूयते । तत्रासति लेपे न प्राप्नोति । अतः किम् उच्यते "यदि न किंचिद् अपि हस्ते संश्लिष्येत् तथापि कर्तव्यम्" इति । 

- उच्यते । साक्षात् मूर्तम् अन्नं कदाचिन् न श्लिष्यति । पिण्डेष्व् अनुवर्त्यमानेषु अन्नरस उष्मावसंपर्कात् संक्रामति[^३८३] हस्ते । स एव लेप उच्यते । 


[^३८३]:
     G 1st ed: uṣmā ca saṃkrāmati; G 2nd ed.: uṣmā vā saṃkrāmati; M omits: saṃkrāmati

- **लेपभागिनाम्** इति षष्ठी निर्मार्जनस्य तत्संबन्धिताम् आह । न च लेपभागिनः प्रत्यक्षदृश्याः सन्ति येषां स्वस्वाम्यादिसंबन्धो लेपस्य क्रियेत । तस्माऌ लेपभागिनाम् अयं भागो ऽस्त्व् इति मनसा ध्यायेत । शब्देन वोद्दिशेत् । 

- अन्ये तु प्रपितामहात् पूर्वे ये पितरस् तान् लेपभागिन आहुः । अस्मिन् दर्शने प्रपितामहपित्रे प्रपितामहपितामहायेत्यादिभिः शब्दैर् उद्देशः कर्तव्यो ऽसति तन्नामनिवेदने । 

- **हस्तम्** इत्य् एकवचननिर्देशाद् एकेनापसव्येन हस्तेन पिण्डनिर्वपणं दर्शयति । **प्रयत** इत्य् अनुवादह्, विहितत्वात् । **विधिपूर्वकम्** इति शास्त्रान्तरदृष्टं विधिं परिगृह्णाति । "गन्धमाल्यधूपाच्छादनसिद्धोपहारैः पिण्डं निर्वपेत्" इति शङ्खः । यस् त्व् इह विधिः श्रुतः स स्वमतेनैवोक इति विधिपूर्वकम् इत्य् एतद् अनर्थकम् । तस्माच् छास्त्रान्तरविध्युपसंहारार्थं **विधिपूर्वकम्** इति वचनम् ॥ ३.२०६ ॥