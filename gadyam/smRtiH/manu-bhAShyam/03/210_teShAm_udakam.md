+++
title = "210 तेषाम् उदकम्"

+++


अनुलिप्तेषु स्रग्विषु सुरभिधूपाञ् जिघ्रत्सु अर्घोदकम् उपनेतव्यम् । तेनैव **सपवित्रांस्**[^३६३] **तिलान् अपि** । पवित्रशब्दो दर्भेषु वर्तते । **तेषां** ब्राह्मणानाम् **उदकम् आनीय** दत्वा तैर् **अनुज्ञातो** **ऽग्नौ** होमं **कुर्यात्** । **ब्राह्मणैर् अनुज्ञातः कुर्याद्** इति संबन्धः । **सह** सर्वे युगपद् अनुज्ञां दद्युः । 


[^३६३]:
     M G: sahapavitrāṃs

- अनुज्ञापनवाक्यम् अपि सामर्थ्यप्राप्तम् । न हि ते ऽप्रार्थिता[^३६४] अनुजानीरन् । ततश् च "अग्नौ कर्वाणि, करिष्ये" इत्य् एवमादीनि प्रश्नवाक्यानि लभ्यन्ते । अनुज्ञावाक्यम् अपि सामर्थ्यात् प्राप्तम् । सर्वं चैतत् साधुभिः शब्दैः कर्तव्यम् । प्रदर्शितं चैतत् गृह्यकारैः "अग्नौ करवाणि करिष्ये इति चानुज्ञापयेद् ॐकुर्व् इत्य् एवं ब्रूह्युः" ॥ ३.२०० ॥


[^३६४]:
     M G: tena hi te prārthitā