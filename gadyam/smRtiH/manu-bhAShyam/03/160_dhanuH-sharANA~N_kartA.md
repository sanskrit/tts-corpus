+++
title = "160 धनुः-शराणाङ् कर्ता"

+++


धनुः शरांश् च यः शिल्पीव करोति । **यश् चाग्रेदिधिषूपतिः** । दिधिषूशब्दः काकाक्षिवद् उभयेन संबध्यते । स्मृतिशास्त्रत्वाच् चेदृशः संबन्धो लभ्यते । लेखालोष्ठादयो ऽपि स्मृत्यर्थं संकेत्यन्ते भवन्ति चार्थकराः । अत एतन् न वाच्यम् "कथम् एकशब्दः समासान्तर्गतो द्वाभ्यां भिन्नप्रस्थानाभ्याम् अभिसंबध्येत इति । गौतमेन हि द्वयं निषिद्धम् (ग्ध् १५.१६) । इहापि संबन्धभेदे लिङ्गम् । द्विपदः समासः । न ह्य् अग्रेदिधिषूपतिर् नाम कश्चिद् अस्ति । एतौ च वक्ष्यमाणलक्षणौ । 

- **मित्रध्रुक्** । मित्रं यो द्रुह्यति । मित्रस्य यः कार्योपघाते वर्तते ।[^२८९] **द्यूतवृत्तिर्** द्यूतं[^२९०] जीविका यस्य ।


[^२९०]:
     M G omit: dyūtaṃ


[^२८९]:
     M G 1st ed. add: dyūtajñaḥ

- ननु च "कितवो मदयपः" इत्य् अत्रोक्तम् एव ।

- नावश्यं **द्यूतवृत्तिर्** एव द्यूतस्य प्रयोजकः, किं तर्हि यः स्वयं देवितुं न जानाति गुरुभयाद् वा न दीव्यति । व्यसनी तु देवैः शप्ततयान्यं देवयति । तदर्थो द्वितीयः कितवशब्दः । अथ वा अनृतश्तीका[^२९१] द्यूतसभास्थाणवो **द्यूतवृत्तयः** । 


[^२९१]:
     M G 1st ed.: anṛtastrīka; G 2nd ed.: anṛtaśrīka

- **पुत्र आचार्यो** ऽध्यापको यस्य । मुख्यम् आचार्यत्वं न पुत्रे संभवति ॥ ३.१५० ॥