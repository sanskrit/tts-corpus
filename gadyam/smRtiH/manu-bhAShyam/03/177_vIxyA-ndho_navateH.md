+++
title = "177 वीक्ष्याऽन्धो नवतेः"

+++


ननु चान्धस्य कुतो दर्शनम्, येनेदम् उच्यते **वीक्ष्यान्धो नवतेर्** इति ।

- सत्यम् । तत्प्रदेशसंनिधानम् अनेन लक्ष्यते । यावान् देशश् चक्षुष्मतो दृष्टिगोचरस् तावतो देशाद् अनावृताद् अन्धो विवासनीयः । **काणः** षष्टेः । नात्रायम् अर्थो ऽत ऊर्ध्वं भोज्या इति । केवलं संख्यापचयेन दोषलाघवं प्रायश्चित्तविशेषार्थं ज्ञाप्यते । **श्वित्री** कुष्ठी भण्यते । **पापरोगी** प्रसिद्धः ॥ ३.१६७ ॥