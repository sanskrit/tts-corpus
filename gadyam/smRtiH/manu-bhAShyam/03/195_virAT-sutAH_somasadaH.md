+++
title = "195 विराट्-सुताः सोमसदः"

+++


श्राद्धार्थवादा अमी श्लोकाः, अशेषेणैकवाक्यत्वात् । न हि **साध्यानां पितरः** श्राद्धसंप्रदानं शिष्यन्ते, देवतात्वात् साध्यानाम्[^३४३] । देवतानां च न[^३४४] कर्मस्व् अधिकारः[^३४५], नियोज्यत्वाभावात् । न हि देवता नियोक्तुं शक्यते, देवतात्वहानिप्रसङ्गात् । अधिकारे सति प्रतिपत्तव्यं कर्तृत्वम् । कर्तृत्वे च कुतः संप्रदानभावः । न चान्यद् देवतारूपम् । विराजः सुताः **विराट्सुताः सोमसदो** नाम, ते **साध्यानां पितरः** । ईदृशम् एव नित्यं कर्मावश्यं कर्तव्यम्, यत् साध्याः पूर्वदेवाः कृतकरणीया[^३४६] अपि पितॄन् अर्चयन्ति । अग्नौ पक्वं चरुपुरोडाशादिकं स्वदन्ते **अग्निष्वात्ताः देवानाम्** इन्द्राग्न्यादीनां पितरः । मरीचेर् जाता **मारीचाः** । **लोकविश्रुताः** प्रसिद्धाः ॥ ३.१८५ ॥


[^३४६]:
     M G: kṛtakaraṇīyatayā


[^३४५]:
     M G add: na


[^३४४]:
     M G omit: ca na


[^३४३]:
     M G add: ca