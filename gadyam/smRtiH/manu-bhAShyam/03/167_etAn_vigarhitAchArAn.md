+++
title = "167 एतान् विगर्हिताचारान्"

+++


**विगर्हितो** निन्दितः **आचारः** कर्मानुष्ठानम् एषाम् इति । काणादयः पूर्वदोषलिङ्गेन । स्तेनादयो ऽनुभूयमानदोषाः प्रत्यक्षादिना । **उभयत्र** दैवे पित्र्ये च । **वर्जयेत्** परिहरेत् । **अपाङ्क्तेयाः** पङ्क्तिं नार्हन्ति । भवार्थे ढक् कर्तव्यः । अनर्हत्वम् एव पङ्क्तावभवनेन प्रतीयते । अन्यैर् ब्राह्मणैः सह भोजनं नार्हन्ति । अत एव पङ्क्तिदूषका उच्यन्ते । तैः सहोपविष्टा अन्ये ऽपि दूषिता भवन्ति ॥ ३.१५७ ॥