+++
title = "165 आचार-हीनः क्लीबश्"

+++


**आचारो** गृहाभ्यागतानां पूजादिप्रयुक्तेर् लौकिकसमाचारः, तेन वर्जितः । **क्लीबो** ऽल्पसत्वः, भग्नोत्साहः कर्तव्येषु । **याचनकः** सदैव यो याचते, यश् च याच्ञया परान् उद्वेजयति । वस्तुस्वभावो ऽयं याच्ञया याच्यमानोद्वेजनम् । "नन्द्यादिभ्यो युः"[^२९६] (३.१.१३४) स्वार्थे कः । **कृषिजीवी** स्वयंकृतया कृष्या जीवति, सति चोपायान्तरे अस्वयंकृतयापि । **श्लीपदी** एकः पादो महान् यस्य । **सद्भिर् निन्दितः** दुर्भगः, विनापि दोषेण सतां द्वेष्यः ॥ ३.१५५ ॥


[^२९६]:
     The Pāṇinian sūtra reads: nandigrahipacādibhyo lyuṇinyatraḥ |