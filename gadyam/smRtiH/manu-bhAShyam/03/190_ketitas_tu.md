+++
title = "190 केतितस् तु"

+++


**केतित** उपनिमन्त्रितः । **हव्ये कव्ये** दैवे पित्र्ये च । अङ्गीकृत्य निमन्त्रणम् अभ्युपगम्य श्राद्धभोजनम्, यदि कथंचिद् अतिक्रामति, भोजनकाले न संविधीयते, ब्रह्मचर्यं च न रक्षति, तदा **सूकरतां** गच्छति स ब्राह्मणः । **कथंचित्** कामाद् विस्मृत्य वा । **यथान्यायम्** इति वृत्तपूरणम् । 

- अन्ये त्व् आहुः । प्रार्थ्यमानस्यानभ्युपगम एवातिक्रमः । तथा च स्राद्धकल्पे उक्तम्- "अनिन्दितेनामन्त्रितो नातिक्रामेत्" इति । 

- एतच् चायुक्तम् । लिप्सया प्रवृत्तिः श्राद्धे, न पुनः शास्त्रतः । तत्रासत्यां[^३२५] लिप्सायां यदि नाङ्गीकरोति तदा को दोषः ॥ ३.१८० ॥


[^३२५]:
     M G 1st ed.: tatra satyāṃ