+++
title = "213 अक्रोधनान् सु-प्रसादान्"

+++


अयम् अर्थवाद एव । ब्राह्मणानां देवतारूपत्वं संपादयति । अग्निर् देवता । तत्र हुतं तन्मुखेन देवता अश्नन्ति । ब्राह्मणो ऽप्य् एवंरूपः । तद्धस्ते ऽपि क्षिप्तं देवता अश्नन्त्य् एव । 

- किं पुनर् देवतानां रूपं येन ब्राह्मणो ऽपि देवतारुप उच्यते । 

- अत आह **अक्रोधनान्** इति । कथं[^३७७] ब्रुवते । तदर्थं दर्शयति । य एवंस्वभावा ब्राह्मणास् तेषां हस्ते आज्याहुती प्रक्षेप्तव्ये । 


[^३७७]:
     M G 1st ed.: vedaṃ

- अन्ये त्व् आहुः । पूर्वत्राक्रोधना इत्यादिना पितॄन् उद्दिश्य निमन्त्रितानां स्तुत्यानाम् अक्रोधनादिधर्मो विहितः । अनेन देवनिमन्त्रितानाम् इति विशेषः । 

- तथा चाह- **श्राद्धे देवान्** इति । **पुरातना** मुनय[^३७८] एवं वदन्ति । द्वितीयान्तो वा पठितव्यः । पुरातनान् एतान् देवान्त् साध्यदेवान् अस्मिन् कल्पे समुत्पन्नान् । **लोकस्याप्यायने युक्तान्** । एवं श्राद्धं भुञ्जते । तत्र नैवं मन्तव्यम्- दृष्टसुखार्थ्नो लोभात् स्वार्थे प्रवर्तन्ते ऽतश् च किम् इत्य् एषां पूजा क्रियते । यत आप्याययन्ति लोकं पृथिवीम् अन्तरिक्षं दिवं चातो नैषाम् अवज्ञा कर्तव्या ॥ ३.२०३ ॥


[^३७८]:
     M G: purātanamunaya