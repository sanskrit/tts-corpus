+++
title = "185 त्रिणाचिकेतः पञ्चाग्निस्"

+++


**त्रिणाचिकेता**ख्यो वेदविभागो ऽध्वर्यूणाम्- "पीतोदका जग्धतृणाः" (च्ड़्। काटु १.३) इत्यादिः । तदध्ययनसंबन्धात् पुरुषो ऽत्र **त्रिणाचिकेत** उच्यते । अन्ये च त्रिणाचिकेतम् अधीयानानां व्रतम् आम्नातम् । तत् येन चरितं स **त्रिणाचिकेतः**[^३१५] । अत्रापि लक्षणयैव पुरुष उच्यते ।[^३१६]


[^३१५]:
     G 1st ed. in place of triṇāciketākhyo . . . sa triṇāciketaḥ, reads: triṇāciketaṃ yajurvekaikadeśaḥ tad vrataṃ ca | tadvratācaraṇena tadadhyāyī triṇāciketaḥ | 

- न चैवं मन्तव्यं तावन्मात्रेण पङ्क्तिपावनत्वम्, किं तर्हि सति श्रोत्रियत्वादिगुणयोगे ऽधिको ऽयं गुणो द्रष्टव्यः पङ्क्तिपावनहेतुतया । 

- पञ्चाग्निविद्या नाम छान्दोग्योपनिषदि (छु ५.३–१०) विद्याम्नायते, "स्तेनो हिरण्यस्य" इत्यादि (छु ५.१०.९) यस्याः फलम् । तदध्ययनसंबन्धात् पुरुषो ऽपि **पञ्चाग्निः** पूर्ववत् । 

- अन्ये तु पञ्चाग्नयो यस्य, त्रयस् त्रेताग्नयः सभ्यावसथ्यौ च द्वौ, **पञ्चाग्निः** । तत्र सभ्यो नाम यो महासाधनस्य शीतापनोदार्थम् एव बहुषु देशेषु व्यवह्रियते । 

- **त्रिसुपर्णो** नाम मन्त्रस् तैत्तिरीयके बाह्वृच्ये च- "ये ब्राह्मणास् त्रिसुपर्णं पठन्ति" इत्यादिः । षडङ्गो वेदस् तं वेत्तीति **षडङ्गवित्** । ब्राह्मधर्मेण आहूय दानेन या दत्ता तस्यानुसन्तानस् ततो जातः । **ज्येष्ठसामगश्** च । ज्येष्ठदोहानि आरण्यके सामानि, तानि गायति स एवम् उच्यते । अत्रापि सामगानेन तद्व्रताचरणेन वा पुरुष इत्य् उच्यते ॥ ३.१७५ ॥