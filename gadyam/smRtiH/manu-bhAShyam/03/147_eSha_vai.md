+++
title = "147 एष वै"

+++


"पितृयज्ञम्" (३.११२) इत्य् आरभ्य पञ्चविंशतिमात्राः[^२६२] श्लोका अतिक्रान्तास् तत्रैतावन् अर्थो ऽभिहितः । अमावास्यायां श्राद्धं कर्तव्यम् । श्रोत्रियो विद्वान् साधुचरणः प्रत्याख्याताभिजनः श्रोत्रियापत्यम् असंबन्धी भोजनीयः । परिशिष्टं सर्वम् अर्थवादार्थम् । 


[^२६२]:
     M G 1st ed. omit: pañca-

- **एषो** ऽनन्तरोकतः **प्रथमो** मुख्यः **कल्पो** विधिः, श्राद्धे यद् असंबन्धिने दीयते । **अयं तु** वक्ष्यमाणो **ऽनुकल्पो ज्ञेयः** । मुख्याभावे यो ऽनुष्ठीयते प्रतिनिधिन्यायेन सो ऽनुकल्प उच्यते । **सदे**त्यादि स्तुत्यर्थः ॥ ३.१३७ ॥