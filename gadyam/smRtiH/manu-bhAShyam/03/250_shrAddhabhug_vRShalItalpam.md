+++
title = "250 श्राद्धभुग् वृषलीतल्पम्"

+++


**वृषली** स्त्रीमात्रोपलक्षणार्थम् एतद् इत्य् आहुः । निरुक्तं कुर्वन्ति । वृषस्यति[^४५१] चलयति भर्तारम् इति वृषली । सा च ब्राःमणी अन्या वा सर्वा निषिध्यते । तथा च स्मृत्यन्तरं "तदहर् ब्रह्मचारी स्यान् नियतः" (ग्ध् १५.२३) इति । **तल्प**शब्देन मैथुनसंयोगो भण्यते । न शयनारोहणप्रतिषेध एव । **अहर्**ग्रहणम् अहोरात्रलक्षणापरम् । रात्राव् अपि निषेधः स्यात् । **पुरीष** इति निन्दार्थवादो निवृत्त्यर्थः । **पितरस् तस्य** श्राद्धबुजः । अयम् अपि पूर्ववद् वचनीयः । इदं तु युक्तं यद् उभयोर् नियम इति । नैमित्तिको ऽयं भोक्तुर् धर्मः श्राद्धभोजने निमित्ते विधीयते । प्रकर्णाच्[^४५२] च कर्मार्थो ऽपि ॥ ३.२४० ॥


[^४५२]:
     M G: prakarṇārthaś


[^४५१]:
     M G: vṛṣasyantī