+++
title = "211 अग्नेः सोम-यमाभ्याम्"

+++


यद् अग्नौ कर्तव्यं तद् उच्यते । **अग्नेः** चतुर्थ्यर्थे षष्ठी । अग्निर् एका देवता । **सोमयमाभ्याम्** इति द्वन्द्वस्य देवतात्वम् अग्नीषोमवत् । अनयोर् देवतयोर् **आदित आप्यायनं हविर्दानेन कृत्वा पश्चात् संतर्पयेत् पितॄन्** । पिण्डनिर्वपणं ब्राह्मणभोजनं च कुर्याद् इत्य् अर्थः । गृह्ये त्व् अन्या देवताः समाम्नाताः । येषां गृह्यं नास्ति तेषाम् इदं देवतावचनम् । **आप्यायनं** पोषणम् । "हविषा देवताः पुष्यन्ति" इत्य् अर्थवादः ॥ ३.२०१ ॥