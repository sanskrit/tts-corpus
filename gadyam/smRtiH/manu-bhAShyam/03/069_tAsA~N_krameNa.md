+++
title = "069 तासाङ् क्रमेण"

+++


**तासां** चुल्ल्यादीनां सूनानां **निष्कृत्यर्थं** तदुत्पन्नदोषनिर्यातनार्थं **क्रमेणा**धिलेपनं चुल्ल्याश् तक्षणं पेषण्या इत्य् एवमादिक्रमः । **महर्षिभिः** **कॢप्ताः** कर्तव्यतया स्मृताः **पञ्च महायज्ञाः** । प्रत्यहं **गृहमेधिनां** गृहस्थानाम् । गृहमेधिशब्दो गृहस्थाश्रमे वर्तते । **प्रत्यहम्** इति । अनुपादानात् कालविशेषस्य, यावज्जीवम् इति प्रतीयते । अतश् च नित्यत्वसिद्धिः । **महायज्ञा** इति कर्मनामधेयम् एतत् ॥ ३.५९ ॥