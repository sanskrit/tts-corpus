+++
title = "010 अव्यङ्गाङ्गीं सौम्य-नाम्नीम्"

+++


**अव्यङ्गाङ्गीं**[^५१] ।** **अव्यङ्गान्य् अङ्गानि यस्या सैवम् उच्यते । अव्यङ्गशब्दो ऽवैकल्यवचनः, प्रवीणोदारादिशब्दवद् यद्य् अपि[^५२] व्युत्पाद्यते ऽविकलान्य् अङ्गानि यस्येति, अतश् चाङ्गशब्दस्य द्वितीयस्यावयविनि शक्तौचित्येन, संस्थानस्य परिपूर्णता साव्यङ्गशब्देनोच्यते । **सौम्यं** मधुरं **नाम** । "स्त्रीणां सुखोद्यम्" (म्ध् २.३३) अत्र दर्शितम् । **हंस** इव **वारण** इव गच्छति । यादृशी हंसानां हस्तिनां च विलासवती मन्थरा गतिर् यस्याः । **तनु**शब्दो नाल्पवचनः किं तर्ह्य् आनुपरिमाणे[^५३] वर्तते । तन्वङ्गी सोच्यते या[^५४] नातिस्थूला नातिकृशेति । **मृदूनि** सुस्पर्षाकठिनापरुषाण्य् अङ्गानि यस्याः सा । ताम् **उद्वहेत् स्त्रियं** कन्याधिकारात् कन्याम् । 


[^५४]:
     M G 1st ed omit: yā; G 2nd ed.: sā


[^५३]:
     M G 1st ed.: ānuparibhāve


[^५२]:
     M G: yady api


[^५१]:
     M G omit: avyaṅgāṅgīṃ

- यद्य् एवं नालोमिकाम् इत्यादिप्रतिषेधो ऽनर्थको ऽस्माद् एव विधानात् या नैवंरूपा तस्या अविवाह्यता सिद्धा । 

- सत्यम् एवम् । एक एवार्थो द्वाभ्यां विधिमुखेन प्रतिषेधमुखेन चोद्यमानस् तु स्पष्टो बुध्यते । 

- कन्याशब्दश् चात्र प्रकरणाद् अननुभूतसंभोगासु स्त्रीषु प्रवर्तते । तथा च वसिष्ठः- "अस्पृष्टमैथुनां सदृशीं भार्यां विन्देत" (वध् ८.१) इति । न चान्येन संस्कृतान्येन पुनः संस्कर्तुं शक्या, कृतस्य करणाभावात् । अतश् चोढाया अप्रवृत्तभर्तृसंयोगायाः कथंचित् स्वैरिणीत्वे भर्तृप्रवासादिना नान्येन विवाहो ऽस्ति सत्य् अपि कन्यात्वे । तथा चेदृशी वसिष्ठोक्तिर् मध्ये पठिता । अन्यत्राप्य् उक्तम्- "अनन्यपूर्वां यवीयसीं भ्रातृमतीं स्त्रियम् उद्वहेत" इति (च्ड़्। य्ध् १.५२) ॥ ३.१० ॥