+++
title = "154 यक्ष्मी च"

+++


**यक्ष्मी** व्याधितः । राजयक्ष्मगृहीत इत्य् अन्ये । **पशुपालः** यष्टिहस्तस् तद्वृत्तिजीवनः ।

- **निराकृतिः** सत्य् अधिकारे महायज्ञानुष्ठानरहितः । अद्यत्वे ऽप्य् अनुपजीव्यः अनद्धा निराकृतिर् उच्यते । एवं हि शतपथे- "यो न देवान् अर्चति न पितॄन् न मनुष्यान्" (श्ब् ६.३.१.२४) इति । यैस् तु पठ्यते- "अस्वाध्यायश्रुतधनैर् निराकृतिर् उदात्दृतः" इति, न ते शब्दार्थसंबन्धविदः । तस्येहाप्राप्तिर्[^२७७] एव, श्रोत्रियनियमात् । निराकर्ता देवादीनां निराकृतिर् इति धात्वर्थानुगमो ऽस्ति । धर्मधर्मिणोश् चाभेदविवक्षायां क्तिनापि[^२७८] प्रयोग उपपन्न इति । निपूर्वो ऽयं धातुर् अपवर्जने वर्तते । निराकृता अपवर्जिता उच्यन्ते- भोजनान् निराकृता, अधिकारान् निराकृता इति । अवर्जनं चाकृतिः सा निर्गतास्माद् इति निराकृतिः । संस्थानं चाकृतिस् तथा च कुत्सायां निर्द्रष्टव्यो दुराक्र्तिर् निषिध्यते । आह च "वाग्रूपवयःशीलसंपन्नः" (ग्ध् १५.९) । वाक्संपन्नो वाग्मी पटुवागिन्द्रियश् च । बहुजिह्वो न भोज्याः । रूपसंपन्नो मनोहरावयवसंनिवेशः । वयःसंपन्नः[^२७९] । "युवभ्यो दानं प्रथमं प्रतिवयस इत्य् एके" (ग्ध् १५.१०–११) इति । संज्ञाशब्दो वायं क्तिजन्तः । 


[^२७९]:
     M G: rūpasaṃpannamanoharāvayavasaṃniveśavayaḥsaṃpannaḥ |


[^२७८]:
     M G 1st ed.: kenāpi


[^२७७]:
     M G 1st ed.: tatas tasyehāprāptir

- **ब्रह्मद्विट्** ब्राह्मणानां वेदस्य वा द्वेष्टा, ब्रह्मशब्दस्योभयार्थवाचित्वात्- "ब्रह्मज्ञो ब्राह्मणः स्मृतः" इति । **गणः** सङ्घः । सहैकया क्रियया जीवन्ति ये ते गणशब्दवाच्यास् तदर्तर्गताश् चातुर्विद्यब्राह्मणाः । **परिवेत्तृपरिवित्ती** वक्ष्यमाणस्वरूपौ ॥ ३.१४४ ॥