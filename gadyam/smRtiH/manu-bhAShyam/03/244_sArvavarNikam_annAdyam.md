+++
title = "244 सार्ववर्णिकम् अन्नाद्यम्"

+++


वर्णशब्दः प्रकारे द्रष्टव्यः । सर्वप्रकारैर् व्यञ्जनैर् उपेतम् **अन्नाद्यं संनीय** एकीकृत्य **वारिणा आप्लाव्य** **भुक्तवतां** तृप्तानां "तृप्ताः स्म" इतिवचनानन्तरम् **अग्रतः समुत्सृजेत्** विकिरेत्, नैकस्मिन्न् एव देशे, किं तर्हि विशीर्णम् । **भुवि** । न पात्रेषु । भूमाव् अपि न शुद्धायाम्, किं तर्हि वक्ष्यति "दर्भेषु विकिरः" (म्ध् ३.२३५) इति । "सकृत् त्रिर् वा विकिरं कुर्यात्" इति शङ्खः ॥ ३.२३४ ॥