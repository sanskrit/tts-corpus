+++
title = "125 द्वौ दैवे"

+++


[^२१९]:
     M G: prasajjeta

यद्य् अपि प्रतिज्ञातस्य वस्तुनस् तेनैव क्रमेण विशेषकथनं युक्तम्, तथापीह स्वल्पवक्तव्यत्वाद् "भोजनीया" (म्ध् ३.११४) इति प्राप्तं परित्यज्य संख्यानिर्देशो ऽनेन क्रियते । 

- देवान् उद्दिश्य **द्वौ** ब्राह्मणौ भोजयेत् । पितॄणां कृत्ये **त्रीन्** । **उभयत्र वा** दैव एकं पित्र्ये चैकम् । यद्य् अपि "पित्र्ये" इत्य् अत्र पितुर् इदम् इति पितृशब्देन देवताचोदना, तथापि पितृपितामहप्रपितामहा उद्देश्याः । तत्रैकैकस्यैकैअं भोजयेत्, न त्व् एवैकं सर्वेभ्यः, पृथक्पृथग् देवतात्वात् । उक्तं च गृह्यकरेण "न त्व् एवैकं सर्वेषाम्" (आश्ग् ४.७.४), "पिण्डैर् व्याख्यातम्" (आश्ग् ४.७.६) इति । यथैकः पिण्डः सर्वेभ्यो न निरुप्यते तथैव ब्राह्मणो ऽपि न भोज्यत इत्य् अर्थः । इहापि वक्ष्यति- "निमन्त्रयेत त्र्यवरान्" (म्ध् ३.१७७) इति । भोजनार्थम् एव तन्निमन्त्रणम्, नादृष्टार्थम् । अतश् च पितृकृत्ये त्रींस् त्रीन् इति द्रष्टव्यम् । तथा चाह- "न चावरान् भोजयेत्" इति (च्ड़्। ग्ध् १५.७) । एवं च कृत्वा "एकैकम् अपि विद्वांसम्" (म्ध् ३.११९) इत्य् एतद् अप्य् एवम् एव द्रष्टव्यम्-[^२२०] एकैकस्यैकैकम् इति । अपि च नैवात्रैकैकम् उभयत्रेत्य् एतद् विधीयते, विस्तरप्रतिषेधर्थो ऽयम् अनुवादः । यथा "विषं भक्षय, मा चास्य गृहे भुङ्क्ष्व" इति । 


[^२२०]:
     M G 1st ed. omit: draṣṭavyam

- यद्य् एवं "द्वौ दैवे" इत्य् एषो ऽपि विधिर् न स्याद् अस्याप्य् अन्यार्थतयोपपत्तेः । अथायं विधिर् अप्राप्तत्वाद् एकैकम् इत्य् एषो ऽपि कस्मान् न भवति । 

- अत्राह । मा भूद् द्वयोर् एको ऽपि विधिः । 

- कुतस् तर्हि संख्यावगमः ।

- "निमन्त्रयेत त्र्यवरान्" इति (म्ध् ३.१७७) ।

- ननु तत्र दैवग्रहणं नास्ति ।

- स्मृत्यन्तरात् तर्हि संख्यावगमः- "अयुजो वा यथोत्साहम्" (ग्ध् १५.७–८) इति, "युग्मान् दैवे" (य्ध् १.२२६) इति । 

- यदि वायं संख्याविधिः स्याद् विस्तरप्राप्त्यभावात् प्रतिषेधो ऽनर्थकः । तस्माद् यावद्भिर् ब्राह्मणैर् भोजितैर् विस्तरे ये दोषास् ते न भवन्ति ताद्वन्तो[^२२१] भोजनीयाः ।[^२२२] पित्र्ये ऽयुग्माः दैवे तु द्वाव् एव । अतिसमृद्धो ऽप्य् अत्यर्थम् आढ्यो ऽपि । न प्रवर्तेत विस्तरे । न चायम् अदृष्टार्थो विस्तरप्रतिषेधः ॥ ३.११५ ॥


[^२२२]:
     G 1st ed. adds: atrāha | mā bhūd dvayor eko 'pi tāvanto bhojanīyāḥ |


[^२२१]:
     G 1st ed.: tādvad

_किं तर्हि ।_