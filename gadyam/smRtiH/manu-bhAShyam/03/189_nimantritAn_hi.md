+++
title = "189 निमन्त्रितान् हि"

+++


निमन्त्रितेन नियतात्मना भवितव्यम् इत्य् अस्य विधेर् अर्थवादो ऽयम् । यस्मान् **निमन्त्रितान्** ब्राह्मणान् अदृश्येन रूपेण **पितर उपतिष्ठन्ति** तच्छरीरम् अन्प्रविशन्ति, यथा भूतग्रहाविष्टम् । **वायुवद् अनुगच्छन्ति**[^३२३] । यथा वायुः प्राणः पुरुषं गच्छन्तम् अनुगच्छति,[^३२४] न गच्छन्तं प्राणो जहति, एवं पितरो वायुभूता भवन्ति । **तथासीनान्** ब्राह्मणान् **उपासते** । गच्छत्स्व् अनुगच्छन्ति, उपविष्टेषूपविशन्ति । निमन्त्रिता द्विजा पितृरूपापन्ना भवन्तीत्य् अर्थः । तस्मान् न स्वतन्त्रैर् निमन्त्रितैर् भवितव्यम् ॥ ३.१७९ ॥


[^३२४]:
     M G 1st ed.: vāyupramāṇaḥ puruṣo gacchaty anugacchati


[^३२३]:
     M G: vāyavo 'nugacchanti