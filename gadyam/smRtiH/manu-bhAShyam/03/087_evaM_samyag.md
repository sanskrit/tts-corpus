+++
title = "087 एवं सम्यग्"

+++


**सम्यग्** अनन्यचित्ततया देवताध्यानपरः । एवम् एताभ्यो देवताभ्यो ऽग्नौ हुत्वा ततः **सर्वासु दिक्षु** यथासंख्यं **प्रदक्षिणं** । पर्थमं प्राच्यां ततो दक्षिणस्यां इत्य् एष प्रदक्षिणावर्तः[^१६१] । इन्द्रः अन्तिकः अप्पतिः इन्दुः प्रतिदिशम्[^१६२] । 


[^१६२]:
     M G 1st ed.: pratidivasam


[^१६१]:
     M G 1st ed.: -āvartam

- अपरश् चाह- अहविर्भाग् इन्दुर् इति । यदि नैतेन शब्देन बलिहरणं स्यात् कथम् इन्दोर् हविर्भाक्त्वम् । बलिहरणं च होम एवेति व्याख्यातम् । 

- वृत्तभङ्गभयाच् चात्र न शब्दस्य रूपविवक्षेति स्मृत्यन्तरोपात्तैर् एव शब्दैर् उद्देशः कर्तव्यः । 

- **सनुगेभ्यः** । अनुगा अनुचरास् तत्पुरुषाः। तथा चेन्द्रपुरुषेभ्य इत्यादि प्रयोगः ॥ ३.७७ ॥