+++
title = "047 तासाम् आद्याश्"

+++


**तासां** रात्रीणां या** आद्याः** प्रथमशोणितदर्शनाच् **चतस्रस्** ता **निन्दिताः,** न तत्र गमनम् अस्ति । तिसृषु तावत् स्पर्शो ऽपि नास्त्य् अशुचित्वात् । चतुर्थ्यां तु स्नाताया वसिष्ठवचनात् सत्य् अपि शुचित्वे रतिसंभोगो नास्ति, चतसॄणां गर्हितत्ववचनात् । **या चैकादशी** या च **त्रयोदशी** सापि निन्दिता, एवं प्रतिषिद्धगमना[^११५] । ऋतुदर्शनात् प्रभृत्य् एकादशीत्रदोश्यौ गृह्येते, न चन्द्रतिथी । **तासाम्** इति निर्धारणविषयत्वेन रात्रीणां संबन्धात् समानजातीयश् च निर्धार्यतया प्रतीयते, कृष्णा गवां संपन्नक्षीरेति । षड्रात्रगमनप्रतिषेधो ऽयम् अदृष्टार्थाः । **शेषाः प्रशस्ता दशरात्रयः** । षण्णां प्रतिषेधाद् दशसु प्राशस्त्यं सिद्धम् एवानूद्यते ॥ ३.४७ ॥


[^११५]:
     M G 1st ed.: -gamane