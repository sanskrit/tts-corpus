+++
title = "153 प्रेष्यो ग्रामस्य"

+++


**प्रेष्य** आज्ञाकरः । ग्रामेण यो यत्र कुत्रचित् कार्येण प्रेष्यते । एवं राजप्रेष्यः । **कुनखी श्यावदन्तकः** । **प्रतिरोद्धा गुरोर्** वाग्व्यवहारे ऽन्यत्र च यो गुरोः प्रतिबन्धे प्रातिकूल्ये च वर्तते । **त्यक्ताग्निस्** त्रेतावसथ्ययोर् अन्यतरस्यापि । **वार्धुषिः** सत्य् अन्यस्मिन् जीविकोपाये वृद्धिजीविकः । 

- वृद्धिस् तु योक्ता धान्यानां वार्धुषित्वं तद् उच्यते ।

- इति यत् स्मरणं तत् स्वप्रक्रियायाम् एव । वैयाकरणा हि वृद्धिजीविनो धान्याद् अन्यत्रापि वार्धुषिकशब्दं स्मरन्ति । ते च शब्दार्थस्मरणे प्रमाणतरा अभियोगवशात् ॥ ३.१४३ ॥