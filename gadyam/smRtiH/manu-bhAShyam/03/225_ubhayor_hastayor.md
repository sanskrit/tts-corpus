+++
title = "225 उभयोर् हस्तयोर्"

+++


द्वाभ्यां हस्ताभ्यां अन्नम् उपनेतव्यं परिवेष्टव्यम्, न चैकेनेति । पर्वेषणम् उपनयनम् एव । ततस् तत्राप्य् अयम् एव धर्मः पूर्वोक्तः । तस्यार्थवादः ।

- उभाभ्यां हस्ताभ्यां **मुक्तं** वर्जितम् अपरिगृहीतं यद् अन्नम् **उपनीयते** परिवेषणार्थं **तद् विप्रलुम्पन्ति** विनाशयन्त्य् **असुराः** । **सहसा** बलेन । **दुष्टचेतसः** पापात्मानः । **असुरा** देवद्विषः । **उभयोर्** इत्य् अधिकरणे सप्तमी । **मुक्तम्** अकृष्टम् अस्थितम् । भवन्ति च प्रतिषेधोपसंनिधाने ऽपि कारकविभक्तयः- ग्रामान् नागच्छत्य् आसने नोपविशति त्रिरत्रं नोपवसति[^३९६] ॥ ३.२१५ ॥


[^३९६]:
     M G add: vaser arthasyeti