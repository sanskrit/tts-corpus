+++
title = "029 आसनाशन-शय्याभिर् अद्भिर्"

+++


उक्तम् इदम् उत्तरार्थम् अनूद्यते । **न कश्चिद् अतिथिर् अनर्चितो गृहे वसेत्** । सर्वो ऽतिथिर् अर्चितो गृहे वसनीयः । **शक्तितः** । एको द्वौ बहवो यावन्तः शक्यन्ते ऽर्चयितुं सर्वे आसनादिभिर् अर्चनीयाः । अर्चापूर्वकम् एतद् एभ्यो वसतां प्रकल्पयितुम्,[^८१] न तु सर्वेण सर्वम् आसनाशनशय्यानां स्वत्वनिर्वृत्तिर्[^८२] उच्यते । भक्तयूषमांसान्नाज्याशनासंभवे पृथग् उपादानात् मूलफलं दातव्यम् ॥ ४.२९ ॥


[^८२]:
     M G: satva-


[^८१]:
     M G: prakalpanāya