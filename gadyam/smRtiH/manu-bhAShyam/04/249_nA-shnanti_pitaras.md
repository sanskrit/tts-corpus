+++
title = "249 नाऽश्नन्ति पितरस्"

+++


अथाग्रहणनिन्दार्थवादः । अथ यो यत्रैताम् अवधीरयति **तस्य पितरः** श्राद्धं **नाश्नन्ति** न प्रतीच्छन्तीति । **अग्निश् च** देवेभ्यो **हव्यं न वहति** । पित्र्याद् दैवाच् च कर्मणो न फलं लभ्यत इत्य् अर्थः ।

- अत्र कश्चिद् आह । अनुपयुज्यमानम् अपि दातुर् अनुग्रहार्थम् अवश्यम् ईदृशं ग्रहीतव्यम् । 

- तत् त्व् अयुक्तम् । निर्दोषतास्यायाचितप्रतिग्रहस्योच्यते । प्रतिप्रसवो ह्य् अयम् । प्रतिषिद्धस्य च प्रतिप्रसवो भवति । लौकिक्या चार्तितया प्राप्तिः प्रतिषिद्धा, सैव प्रतिप्रसूयते ॥ ४.२४९ ॥