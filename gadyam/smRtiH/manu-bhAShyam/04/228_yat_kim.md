+++
title = "228 यत् किम्"

+++


**यत् किंचित्** स्वल्पम् अपि **याचितेन** अभ्यर्थितेन **दातव्यम्** । पात्रापात्रसंदेहे असति निश्चये किंचिद् दातव्यं नातिबहु । वचनाच् च संदेहे न दातव्यम् । **उत्पत्स्यते** कदाचित् **पात्रम्** असौ भविष्यति । किंभूतम्, यत् पात्रं **तारयति** रक्षति **सर्वतो** नरकपातहेतोः सर्वस्माद् एनसः । यद् उक्तम् "वेदतत्त्वार्थविदुषे ब्राह्मणाय" (म्ध् ३.८६) इति तत्रायं संदेहाश्रय ईषद्द्रव्यविषयो ऽपवादः ॥ ४.२२८ ॥