+++
title = "061 न शूद्रराज्ये"

+++


जनपदैश्वर्यं[^१३१] राज्यं । यो जनपदः शूद्रवशवर्ती तत्र न वसेत् । मन्त्रिसेनापतिदण्डकारिकाद्याः सप्त प्रकृतयो राज्यम् । यत्र सर्वाः शूद्रजातीयाः तत्र निवासनिषेधो ऽयम् ।


[^१३१]:
     M G: nṛpatijanapadaiśvaryaṃ

- ननु च "नादार्मिके वसेत्" (म्ध् ४.६०) इत्य् अनेनैव तत्सिद्धम् **अधार्मिकजनावृत** इति । 

- नैष दोषः । पूर्वप्रतिषेधो यत्र ते निवसन्ति । अयं पुनर् अन्यत्रापि निवासतो ऽन्यत्र संनिहिता यदि भवन्ति तथापि तत्र प्रदेशे न वसितव्यम् । तथा चावृतग्रहणम् अत्र । यः प्रदेश एतैर् आवृतो न तत्र स्थातव्यम् । एवं **पाषण्डि**जनैर्[^१३२] य आक्रान्तो देशः । यद्य् अप्य् अधार्मिकास् ते वेदबाह्यत्वात्, तथापि तेषां धर्मबुद्धिर् इति भेदेन निर्देशः । **अन्त्यैर् उपसृष्टे** संबद्धे । अथ वा उपतप्ते उपसृष्टे । यथा वाह्लीका म्लेच्छैः ॥ ४.६१ ॥


[^१३२]:
     M G: pākhaṇḍijanair