+++
title = "240 एकः प्रजायते"

+++


यथा **जन्तुः** प्राणी, **एक एव जायते** न सुहृद्बान्धवादिना सह, **एक**[^२८९] **एव प्रलीयते**, न सुहृदो बान्धवाः सहमरणम् अनुभवन्ति । यदि नाम भार्यान्यो वा भक्तो जनस् तन्मरणकाल आत्मानं हन्यात् तथापि पृथग् एवासौ मरणक्रिया । अनया न गर्भैक्यम् अत्रिवद् अनुभवन्ति । एवं सुकृतदुष्कृते अपि पृथग् एवानुभवन्ति ।


[^२८९]:
     M G 1st ed.: sahaika; G 2nd ed. J: sa eka (I follow DK 5: 319)

- ननु च "न पुत्रदारम्" (म्ध् ४.२३९) इत्य् उक्तम् । यावता पुत्रः श्राद्धादिक्रियया पितुर् उपकरोत्य् एव मृतस्य, एवं भार्यापि ।

- सत्यम् । धार्मिकस्यैव तादृशः पुत्रो भवतीति तत्परम् एतत् । यथा जीवतः कस्यचिद् धस्तग्राहिकया कश्चित् सहायो भवति, एवं मृतस्य पुत्रो धर्मद्वारेणैवोपकरोति ॥ ४.२४० ॥