+++
title = "257 महर्षि-पितृ-देवानाङ् गत्वानृण्यम्"

+++


गृहस्थस्यैवेदं प्रकारान्तरम् उच्यते । **महर्षीणाम् आनृण्यं** स्वाध्यायेन **पितॄणाम्** अपत्योत्पादनेन **देवानां** यज्ञैर् यथोक्तम् "त्रिभिर् ऋणैर् ऋणवा" (त्स् ६.३.१०.५) इति **गत्वा** कृत्वैतत् त्रयं **पुत्रे** प्राप्तव्यवहारे सर्वगृहकुटुम्बव्यवहारं **समासज्य** संन्यस्य **वसेद्** गृह एव । **माध्यस्थ्यम् आस्थितस्** त्यक्ताहंकारः । इदं मे धनम् इदं मे पुत्रदारम् इदं मे दासीदासम् इति स्वबुद्धिं संत्यज्यासीत । नाहं कस्यचिन् न कश्चिन् ममेति त्यक्तस्वतृष्णता **माध्यस्थ्यम्** । अयं च संन्यासः कामानां च दृष्टानां च कर्मणाम्, न[^३०३] सर्वेषाम् । उत्तरत्र दर्शयिष्यामः ॥ ४.२५७ ॥


[^३०३]:
     M G omit: na