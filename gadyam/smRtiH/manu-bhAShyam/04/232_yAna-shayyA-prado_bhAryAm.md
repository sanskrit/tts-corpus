+++
title = "232 यान-शय्या-प्रदो भार्याम्"

+++


**ऐश्वर्यम्** ईश्वरत्वं प्रभुत्वम् । सुखित्वं **सौख्यम्** । **धान्यानि** व्रीहिमाषमुद्गादीनि । तिलानां फलान्तरम् उक्तम् । **ब्रह्म** वेदः तद् ददाति यो ऽध्यापयति व्याख्याति च । **ब्रह्मसार्ष्टिता** । अर्षणम् ऋष्टिः । समा ऋष्टिर् यस्य असौ सार्ष्टिः । छान्दसत्वात् समानस्य सभावः । ऋषि गतौ । अर्षणं वा सार्ष्टिः । तद्भवा **सार्ष्टिता** । उभयथापि ब्रह्मणः समानगतित्वम् एतत् तुल्यत्वम् इत्य् उक्तं भवति ॥ ४.२३२ ॥