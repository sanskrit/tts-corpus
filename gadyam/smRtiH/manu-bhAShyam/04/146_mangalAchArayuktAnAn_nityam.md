+++
title = "146 मङ्गलाचारयुक्तानान् नित्यम्"

+++


**विनिपातः** प्राकृताशुभनिमित्तको दैवोपद्रवो व्याधिर् धननाश इष्टवियोगादिः । स एवम् आचाराणां माङ्गल्यकान् निवर्तते । अनेनापि नित्यतैवोक्ता भवति, सत्य् अपि फलार्थत्वे । न हि कश्चिद् दैवोपद्रवानिवृत्तिम् अर्थ्यते । अतो नित्यग्रहणम् अनुवादः । अथापि कश्चिद् अनर्थी स्यात् तथापि नित्य एवायं विधिः । एवं चोभयार्थता तस्य नित्याधिकारवृत्तिर् विनिपातनिवृत्तिश् च ॥ ४.१४६ ॥