+++
title = "133 वैरिणन् नोपसेवेत"

+++


**वैरी** शत्रुस् तस्य सदैव उपायनप्रेषणान्य् एकत्र स्थानासने गृहमानादिकथाप्रवृत्तिर् इत्येवमादि न कार्यम् । **अधार्मिकः** पातकी, यश् च कुसृत्या वर्तते । **तस्करश्** चौरः । अस्माद् एव च भेदोपादानाद् अधार्मिको न सर्वः, किं तर्हि यथा व्याख्यातम् । **परस्य योषितम्** स्त्रियम्[^२०५] । योषिद्ग्रहणान् न पत्न्य् एव किं तर्ह्य् अवरुद्धापि , वैरकरणत्वाद् उभयोर् दृष्टदोषनिमित्तैश् च प्रतिषेधः साहचर्यात् । उत्तरत्र च दारग्रहणम् अदृष्टदोषातिशयदर्शनार्थम् । 


[^२०५]:
     M G 1st ed. omit: striyam

- न[^२०६] पुनर् एवं वक्तव्यम् "योषितम् इति सामान्यनिर्देशे दारशब्दार्थवादाद् विशेषावगतिः" । 


[^२०६]:
     M G 1st ed. omit: na

- नायम् अस्यार्थवादः । भिन्नम् एवैतद् वाक्यम् ॥ ४.१३३ ॥