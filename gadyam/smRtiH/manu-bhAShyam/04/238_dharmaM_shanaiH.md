+++
title = "238 धर्मं शनैः"

+++


महति दाने महति च तपसि महति च यज्ञे ज्योतिष्टोमादौ यद्य् असमर्थस् तदा नोदासीनेन भवितव्यम् । किं तर्हि, **शनैः** शनैः स्वल्पेन दानेन स्वल्पेन तपसा यथाशक्ति परोपकरेण जपहोमाभ्यां स्मार्ताभ्यां **धर्मः संचेतव्यः** । यथा मृत्संघातं **पुत्तिकाः** पिपीलिकाः संचिन्वन्ति । **परलोकसहायार्थम्** इति धर्मफलानुवादः । **सर्वभूतान्य् अपीडयन्** । याच्ञया धर्मार्थया भूतानां पीडा न कर्तव्या ॥ ४.२३८ ॥