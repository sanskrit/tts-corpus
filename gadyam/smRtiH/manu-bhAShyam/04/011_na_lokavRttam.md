+++
title = "011 न लोकवृत्तम्"

+++


**लोकवृत्तं** नामोच्यते येन प्राकृतजनो ऽल्पसत्त्वो वर्तते, दम्भेनासत्प्रियाख्यानेन च "त्वं विष्णुस् त्वं ब्रह्मा जय जीव" इति । तथा विचित्रपरिहासकथाभिः । **वृत्तिहेतोः** जीविकार्थतया **न** कर्तव्यम् एतत् । यस् तु नर्मशीलस् तस्य न दोषः । **अजिह्माम्** । यस्यान्यच् च हृदये ऽन्यच् च बहिः स जिह्म उच्यते । द्वेषमत्सरात्मा दर्शयत्य् अप्रियं[^४४] वदताम् । **अशठाम्** । अग्निहोत्रकर्मानुष्ठानं लोकार्जनेन प्रतिग्रहादिलोभार्थम्, न शास्त्रार्थश्रद्दधानतया कुर्यात् स **शठः** । आत्मधर्मत्वे ऽपि जैह्म्यशाठ्योर् जीविकाप्य् अभेदोपचराद् व्यपदिश्यते- **अजिह्माम् अशठाम् **।** शुद्धाम्** इति । शुद्धिर् वृत्त्यन्तरेणामिश्रीकरणं पूर्वदोषद्वयेन च । एकपदलभ्यो ऽप्य् अयम् अर्थो वृत्तानुरोधाद् गोबलीवर्दवद् बहुददैः प्रतिपाद्यते । 


[^४४]:
     DK (5: 1169) suggests: priyaṃ

- अथ कथं **ब्राह्मणजीविकां जीवेद्** इति द्वितीया, यावता जीवतिर् कर्मकः । कथं चैकस्यैव धातोर् एकत्र द्विः प्रयोगः[^४५] । न हि भवति "गमनं गच्छेत्" इति साध्यसाधनभावः ।


[^४५]:
     M G J: dviprayogaḥ (I follow DK 5: 1169)

- उच्यते । सामान्यविशेषभावात् साध्यसाधनभावो न विरुद्धः । यथा "अश्वपोषं पुष्टः" इति । अनुष्ठानाङ्गे च[^४६] वर्तनार्थे जीवतिर् वर्तते । तेन सकर्मकत्वम् इति न दोषः । **जीवेत्** जीवनर्थम् अनुतिष्ठेत् ॥ ४.११ ॥


[^४६]:
     M G omit: ca

_त्र्यहैहिकाश्वस्तनवृत्तिदार्ढ्यार्थं प्रसंख्यानम् इदम् आह ।_