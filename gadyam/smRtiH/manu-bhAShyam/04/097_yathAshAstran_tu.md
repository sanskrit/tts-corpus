+++
title = "097 यथाशास्त्रन् तु"

+++


**उत्सर्गं कृत्वा** द्वे अहनी रात्रिम् इयन्तं नाधीयीत । **तद् अहर्निशम्** । द्वितीयं चाहर् एव न रात्रिर् इत्य् एतावन्तं कालं **विरमेन्** नाधीयीत । उभयतोहःपक्षा रात्रिः **पक्षिणी** । 

- यद् वा यस्मिन्न् अहन्य् उत्सर्गः कृतस् तद् अहः सैव च रात्रिः अनध्याये । द्वितीयस्मिन्न् अहन्य् अध्येतव्यम् । आद्ये तु पक्षे द्वितीयम् अहर् अनध्यायो रात्रौ त्व् अध्ययनम् उच्यते ॥ ४.९७ ॥