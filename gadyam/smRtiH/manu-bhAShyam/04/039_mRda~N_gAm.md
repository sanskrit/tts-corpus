+++
title = "039 मृदङ् गाम्"

+++


प्रस्थितस्याभिमुखागतान् मृदादीन् प्रत्ययं विधिः । मृदादयो येन दक्षिणो हस्तः तेन कर्तव्याः । उद्धृता च मृदेवं कर्तव्या । एवं हि शास्त्रान्तरं प्रस्थानाधिकारे पठति "प्रदक्षिणम् आवर्त्य" इति । **दैवतं** पटादिलिखितम् अर्चार्थम्[^१००] । गौतमस् तु "देवतायतनानि सप्रदक्षिणम् अनुवर्तेत" (ग्ध् ९.६६) इति पठति । लोकप्रसिद्ध्या चतुर्भुजमार्तण्डागारादि देवतायतनं विज्ञेयम् । "यज्ञगृहाणि च" इत् वक्ष्यति । **मधु** घृतमहाचर्यात्[^१०१] सारघम्, मङ्गल्यमध्यपाठाच् च । **प्रजाता** वनस्पतयो महाप्रमाणाः प्रसिद्धा **वनस्पतयो** महावृक्षाह् प्रमाणतः पुष्पफलातिशयतो वा प्रसिद्धा उदुम्बरादयः । "ऊर्ग् वा उदुम्बरः" (म्स् १.११.८) इत्य् अर्थवादः । ये तु गुणाधिकान् **प्रज्ञातान्** आचक्षते ते निर्मूलप्रसिद्धिमात्रप्रमाणका उपेक्षणीयाः ॥ ४.३९ ॥


[^१०१]:
     M G 1st ed.: ghṛtamahācaryān


[^१००]:
     M G 1st ed.: arcā