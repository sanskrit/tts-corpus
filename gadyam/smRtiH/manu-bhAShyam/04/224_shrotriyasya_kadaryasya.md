+++
title = "224 श्रोत्रियस्य कदर्यस्य"

+++


यो ब्राह्मणः सर्वगुणोपेतः, **श्रोतिर्य**ग्रहणस्य प्रदर्शनार्थत्वात् । **श्रोत्रियो** विद्वान् विहितधर्मानुष्ठानपरः । किं तु **कदर्यः** कृपणो मित्रं ज्ञातिम् अतिथिम् अर्थिनं नाभिनन्दति, न कस्मै किंचिद् अपि दातुम् ईहते । इतरो **वार्धुषिर्** दुष्टकर्मा वृद्धिजीवी । अथ **वदान्य** उदारः श्रद्दधानो गृहागतेषु परितुष्यति, श्रद्धया भोजनादिना पूजयति । तयोर् **अन्नं देवाः समं** तुलयम् **अकल्पयन्** व्यवस्थापितवन्तः । यदि नामैको गुणवान् साधुचरणस् तथापि कदर्यतयोपहतः । उक्तं हि "लोभः सर्वगुणान् इव" (म्भ् ७.७४.५३[*५३७]) इति । इतरो यदि नाम श्रद्दधनः तथापि कर्मदोषाद् अप्रशस्तः । एवं **मीमांसित्वा** विचार्य देवैर् व्यवस्था कृता तुल्यम् एतद् इति ॥ ४.२२४ ॥