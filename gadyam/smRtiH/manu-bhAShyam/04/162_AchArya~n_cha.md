+++
title = "162 आचार्यञ् च"

+++


**आचार्य** उपनेता । **प्रवक्ता** अध्यापको व्याख्याता । **गुरुस्** ताभ्याम् अन्यः पितृव्यमातुलादिः । **सर्वांश् चैव तपस्विनः** । प्रायश्चित्तप्रवृत्तान् पातकिनो ऽपीति **सर्व**ग्रहणम् । अविशेषेण सर्वभूतानां तत्र तत्र हिंसा निषिद्धा । 

- पुनर्वचनम् आचार्यादीनाम् आततायिनाम् अपि निषेधार्थम् इति केचित् । यस् तु "गुरुं वा बालवृद्धौ वा" (म्ध् ८.३५०) इत्यादिर् अर्थवादो ऽस्यैव प्रतिप्रसवः । 

- उपाध्यायस् त्व् आह । नायं प्रतिषेधः । पर्युदासो ऽयम् । संकल्पविधानार्थो "नोद्यन्तम् आदित्यम् ईक्षेत" (म्ध् ४.३७) इतिवत् । अतः प्रयत्ने ऽतिक्रान्ते[^२२४] भवत्य् अयं[^२२५] संकल्पप्रतिषेध इति[^२२६] । 


[^२२६]:
     M G: -pratiṣedhaś ceti


[^२२५]:
     M G omit: ayam


[^२२४]:
     M G: prayatnenātikrāntaṃ

- अथ वा दुरुक्तभाषणं हिंसा, "वाग्भिस् तैस् तैर् जघान ताम्" इति प्रयोगदरसनात् । 

- अथ वा प्रतिकूलाचरणे हन्तिः प्रयुक्तः ॥ ४.१६२ ॥