+++
title = "021 ऋषियज्ञन् देवयज्ञम्"

+++


तृतीयाध्याये विहितानां महायज्ञानाम् अनुवादो विशेषाभिधानार्थः । स च विशेष उत्तरत्र वक्ष्यते "अनीहमाहः" इति (म्ध् ४.२२) । 

- अन्ये तु मन्यन्ते । व्रताधिकारे पुनर्वचनं नियमसिद्ध्यर्थम् । तेनेदृशः संकल्पः कर्तव्यः- "यावद् गार्हस्थ्यं मया महायज्ञा न हापयितव्याः" । 

- न त्व् इयम् आशङ्का कर्तव्या "द्विर्वचनं द्विर्विधानार्थम्" । न ह्य् अत्र विधिः श्रूयते । केवलं **न हापयेद्** इत्य् उच्यते । नित्यत्वाच् च हानिः प्राप्तैव । न[^६३] विहितप्रत्यभिज्ञानतः कश्चित् कर्मभेदे हेतुर्[^६४] अस्ति । **यथाशक्ति** पक्वान्नेन आमेन[^६५] वा मूलफलैर् वा ॥ ४.२१ ॥


[^६५]:
     M G: grāsena


[^६४]:
     M G: karmabhedahetur


[^६३]:
     M G: ato