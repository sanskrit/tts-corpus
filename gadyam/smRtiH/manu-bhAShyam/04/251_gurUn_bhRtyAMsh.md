+++
title = "251 गुरून् भृत्यांश्"

+++


**गुरव** उपदेशातिदेशैर् बहवः । **भृत्या** आश्रिताः स्मृत्यन्तरे तु संख्याताः । 

- वृद्धौ तु मातापितरौ भार्या साध्वी सुतः शिशुः । (म्ध् ११.५ अद्देद् वेर्से)[^३०१]

तान् उद्धर्तुम् इच्छुः क्षुधावसन्नान् । **देवतातिथींश्** **चार्चिष्यन्** नित्यकर्मसंपत्यर्थम् इत्यर्थः । **सर्वतः प्रतिगृह्णीयात्** साधुभ्यो ऽसाधुभ्यश् च । **न तु तृप्येत् स्वयं ततः** । तृप्तिः क्षुन्निवृत्तिर् उपभोगश् च, तन् न कुर्यात् । गुर्वादिप्रयोजनम् एव तद् ग्रहीतव्यं न त्व् आत्मार्थम् ॥ ४.२५१ ॥

_कथं तर्ह्य् आत्मा यापयितव्यः । अत आह ।_