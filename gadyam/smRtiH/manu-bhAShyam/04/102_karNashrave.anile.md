+++
title = "102 कर्णश्रवे ऽनिले"

+++


**अनिलो** वायुः । वेगेन वाति वायौ वाय्वन्तरसंघर्षाद् द्वनिः श्रूयते यत्र स **कर्णश्रवो** वायुः । कर्णाभ्यां श्रूयते यः स **कर्णश्रवः** । साधनंकृतेति समासः । अवस्थाविशेषोपलक्षणार्थं कर्णग्रहणम् । श्रूयते कर्णाभ्याम् एव । तेन यदैवं वायुशब्दः श्रूयते तदा नाध्येतव्यम् । पांसून् समूहति पांसून् समाहरति **पांसुसमूहनः** । पांसुर् धूलिः । उपलक्षणं चैतत्, तथाभूतस्य वायोर् वा । यतस् ततश् च वृष्टे देवे यदि वायुर् ईदृशो वाति तावत्कालो ऽनध्यायः । **अध्यायज्ञा** अध्यापनविधिज्ञाः ॥ ४.१०२ ॥