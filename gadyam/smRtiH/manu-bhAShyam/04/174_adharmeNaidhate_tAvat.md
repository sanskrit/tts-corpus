+++
title = "174 अधर्मेणैधते तावत्"

+++


**अधर्मेण** प्रभुद्रोहादिना **एधते** वृद्धिं लभते । **तावत्** तस्मिन्न् एव काले । ततो धनं ग्रामं वा प्राप्य, **ततो भद्राणि** बहुभृत्यगवाश्वादि संपत्तिलक्षणानि **पश्यत्य्** अनुभवति । **ततः सपत्नान्** अरीन् दरिद्राञ् **जयति** परिभवति । तर्हि धर्मे स्थितान् कुतश्चन कुसृतिहीना लभन्ते । अतस् तेषां दारिद्र्यशब्द ऐश्वर्ये परिभवः । **समूलं** च कियन्तं कालम् एवं भूत्वा सपुत्रज्ञातिधनबान्धवा उच्छिद्यन्ते । तस्माद् धर्मो न हातव्यः ॥ ४.१७४ ॥