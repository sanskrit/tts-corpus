+++
title = "082 न संहताभ्याम्"

+++


**संहताभ्यां** संश्लिष्टाभ्याम् इतरेतरसंसृष्टाभ्यां युगपद् द्वाभ्यां प्रतिषेधः । **पाणिभ्याम्** इति बाहू संहतौ निषेधति । **आत्मन** इति न परस्य । अतश् चान्येन संहताभ्यां कण्डूयतो न दोषः । **शिरो**ग्रहणात् पृष्ठादाव् अदोषः । **न स्पृशेच्** चैव शिरः । 

- हस्तेनात्मनो ऽन्येन[^१७१] वावयवेनेति केचित् । 


[^१७१]:
     M G: 'nyahastena

- तन् न,[^१७२] पाणिभ्याम् इति प्रकृतत्वात् । 


[^१७२]:
     M G: tatra

- **न च स्नायाच्** छिरसा **विना** । नित्यनैमित्तकयोः स्नानयोर् अयम् विधिः ।

- ननु स्विन्नस्य लौकिके स्नाने कुत एतत् । 

- स्नानविधिनाइकवाक्यत्वात् । 

- विहितस्नानापेक्षा प्रत्यासत्त्या युक्तिमती । लोके तु विधेर् अभावाद् अप्राप्तिः । 

- स्नातिश् चायं सर्वाङ्गसंबन्धिनि सलिलगोमूत्रादि प्रक्षालने वर्तते, शिरोवर्जिते च । तत्र चण्डालादिस्पर्शने शिरोवर्जितम् अपि यदृच्छाप्रसक्तं निवार्यते- **न च स्नायाद् विना ततः** । अस्ति च लौकिकम् अशिरस्कम् अपि स्नानम्, येन शिरःस्नानम् "शिरःस्नातस् तु तैलेन" (म्ध् ४.८३) इति ॥ ४.८२ ॥