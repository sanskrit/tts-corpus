+++
title = "141 हीनाङ्गान् अतिरिक्ताङ्गान्"

+++


**हीनाङ्गाः** काणकुष्ठिकुब्जादयः । **अतिरिक्तम्** अधिकं अङ्गे येषां श्लीपद्यादयाः । **विद्याहीना** मूर्खाः । **वयोऽतिगा** अत्यन्तवृद्धाः । **रूपहीना** दुःसंस्थानाश् चिपिटकेकरादयः । **द्रविणहीनाः** दरिद्राः । द्रविणं धनं तेन हीना वर्जिताः । **जात्या हीना** निकृष्टजातयः कुण्डगोलकाद्याः । तान् **नाक्षिपेत्** । आक्षेपः कुत्सा । एतेषां एतैः शब्दैर् आह्वानम् एव कुत्सा ॥ ४.१४१ ॥