+++
title = "100 यथोदितेन विधिना"

+++


**छन्दांसि** गायत्र्यादीन्य् अभिप्रेतानि तैः **कृतं** युक्तं **ब्रह्म** ऋक्साम । अनेकार्थत्वात् करोतेर् अयम् अत्रार्थो व्याख्यायते । यथा गोमयान् कुर्विति संहरे, पृष्ठं कुर्वित्य् उन्मर्दने, एवम् अत्र युजेर् अर्थे वर्तते । ब्रह्म च छन्दश् च ब्रह्मच्छन्दसी, ताभ्यां **कृतं**[^१८१] युक्तं **ब्रह्मच्छन्दस्कृतम्** । ब्रह्म ब्राह्मणम्, यजुर्वेदे ब्रह्म[^१८२] यजूंषि गायत्र्यादियुक्तांश् च मन्त्रान्[^१८३] । एकस्मिन्न् एवावस्थानके पठन्ति । न यथा बाह्वृच्ये छान्दोग्ये च विभागेनैकस्मिन् ग्रन्थे मन्त्रा[^१८४] अन्यत्र ब्राह्मणम् । एवं प्रकारभेदाद् वेदानाम् एवं युक्तम् इति पूर्वे व्याख्यातवन्तः ।


[^१८४]:
     M G omit: mantrā


[^१८३]:
     M G: gāyatryādiyuktāś ca mantrāḥ


[^१८२]:
     M G 1st ed. omit: brahma brāhmaṇam, yajurvede brahma


[^१८१]:
     M G omit: kṛtaṃ

- **यथोदितेन** । पूर्वो विधिर् अनापद्य् उपसंह्रियते । आपदि अध्यापकस्यासंनिधानं बहुदेवताविभागम् अपेक्षमाणस्य तत्रागुणवतः[^१८५] विस्मृत्य स्यात् । तस्माद् आपद्य्[^१८६] अयं विभागो नादरणीयः ॥ ४.१०० ॥


[^१८६]:
     M G 1st ed.: tasmān nāpady


[^१८५]:
     M G add: saha