+++
title = "173 यदि नात्मनि"

+++


इदम् अयुक्तं यद् अन्यकृतस्य कर्मणो ऽन्यगामिता फल्स्योच्यते । कर्तुः फलदानि वैदिकानि कर्माणि । न वैश्वानरन्यायो ऽस्ति, श्रवणाभावात् । न हि पुत्राद्यर्थतात्र श्रुता ।

- सत्यम् । पुत्रे पीड्यमाने पीडितस्य पितुर् अधिकतरं दुःखं भवति । अतः कर्तुर् एव दुःखम् । पुत्रस्यापि स्वकृतात् पौर्वदेहिकात् कर्मणस् तत्फलम् इत्य् अविरुद्धम् । एवं **नप्तृष्व्** अपि द्रष्टव्यम् । नप्तारः पौत्राः । **कृतो ऽधर्म** इति संहितायास् तुल्यत्वाद् धर्माधर्मौ द्वाव् अप्य् उपात्तौ ॥ ४.१७३ ॥