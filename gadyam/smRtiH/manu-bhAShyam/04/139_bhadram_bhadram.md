+++
title = "139 भद्रम् भद्रम्"

+++


अत्र प्रथमस्य **भद्र**शब्दस्य नञ्लोपं व्याचक्षते । यद् अभद्रं तद् **भद्रम् इति ब्रूयात्** । **इति**करणः प्रदर्शनार्थः । कल्याणं मङ्गलं सिद्धं श्रेय इत्यादयः सिद्धाः शब्दाः प्रयोक्तव्याः । 

- पूर्वपदस्यापि प्रदर्शनार्थत्वे ऽन्धे चक्षुष्मान् मूर्खे प्राज्ञ इत्यादिवचनं लभ्यते । अथ वा भद्रम् इत्य् एष एव शब्द एवमादिषु वक्तव्यः । 

- **शुष्कवैरम्** असत्य् अर्थादिप्रयोजन आहोपुरुषिकं वाक्यं न कर्तव्यम् । एवं राजाधिकरणे **विवादं** शुष्कम् एवेत्यादि सम्पद्यते । **केनचिद्** असमर्थेनापि ॥ ४.१३९ ॥