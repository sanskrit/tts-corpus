+++
title = "069 बालातपः प्रेतधूमो"

+++


प्रथमोदिते सवितरि मुहूर्तत्रयं **बालातप**व्यपदेशः । **प्रेतधूमो** दह्यमानस्य शवस्य यः । **आसनं** **भिन्नं**[^१५०] छिद्रितं भग्नम् । एतद् **वर्ज्यम्** । **नखानि रोमाणि च न छिन्द्यात्** स्वयं व्यसनेन, अतिप्रवृद्धानि तु नापितेन कारयेत् । **दन्तैश् च नखान् नोत्पाटयेत्** प्रवृद्धान् अपि ।


[^१५०]:
     J: chinnaṃ

- अन्ये त्व् एवम् अभिसंबध्नन्ति । **न छिन्द्यान् नखरोमाणि दन्तैर्** इति । नखांश् च दन्तेनापि न पातयेत् । 

- नखभङ्गयोजनासु हि कामिन्यो नाना नखान् दारयन्ति ॥ ४.६९ ॥