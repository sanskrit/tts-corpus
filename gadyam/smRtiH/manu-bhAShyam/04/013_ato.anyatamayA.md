+++
title = "013 अतो ऽन्यतमया"

+++


वृत्तिविषयो निधिर् वृत्तिशब्देनोक्तः । तेन्**आन्यतमये**ति न[^४७] तदपेक्षम् एकजीवितम् अन्यतमेन निवृत्तिविधानात् । अतो वृत्तिसमुच्चयजीविनः पितृधनं प्राप्तवतश् च व्रताधिकारो न युज्यते । अन्यथा एकवृत्तिजीवन एव स्यात् । **व्रतानीमानि** । मानसः संकल्पो व्रतम् उच्यते- "शास्त्रविहितम् इदं मया कर्तव्यम् इदं वा न कर्तव्यम्" इत्य् एवम् ।


[^४७]:
     M G 1st ed. omit: na

- **स्वर्गायुष्ययशस्यानि** व्रतधारणफलानि केचिद् आहुः । अतश् चैतत् फलार्थिनो व्रतेष्व् अधिकारः । 

- तद् अयुक्तम् । अनित्यत्वम् एवं सति प्रसज्येत । तत्रोत्तरश्लोके नित्यग्रहणं बाध्येत[^४८] । श्रुतौ चैषां नित्यता ज्ञापिता "यावत् हि एनसा युक्तो[^४९] भवति" इति ।[^५०] स्वर्गादीनां काम्यत्वेनान्वये[^५१] नाधिकृतविशेषणत्वं प्रतिपद्येरन् ॥ ४.१३ ॥


[^५१]:
     M G: kāmyatve nānvaye


[^५०]:
     M G add: na ca


[^४९]:
     M G: hi na sā yuktā (G 1st ed.: yukto)


[^४८]:
     M G 1st ed.: bādhyate