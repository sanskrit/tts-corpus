+++
title = "128 अमावास्याम् अष्टमीम्"

+++


**ब्रह्मचारी भवेत्** । ब्रह्मचारिधर्मो मैथुननिवृत्तिर् अतिदिश्यते, न पुनर् भिक्षाचरणादिः । **अप्य् ऋताव्** इति संबन्धात् तद् एव प्रथमं हृदयम् आगच्छति । 

- अन्ये तु मधुमांसनिवृत्तिम् अपीच्छन्त्य् एतेष्व् अहःसु । तत्र स्मृत्यन्तरम् उदाहार्यम् ।

- षष्ठ्यष्टमीम् अमावास्याम् उभयत्र चतुर्दशीम् ।

- वर्जयेत् पौर्णमासीं च तैले मांसे भगे क्षुरे ॥

- अन्ये त्व् आहुर् ब्रह्मचारीति विशिष्टाश्रमिणो नामधेयम् एतत् । अत आश्रमान्तरवर्तिनि गृहस्थादौ प्रयुज्यमानो[^२०२] वेदग्रहणार्थधर्मलक्षणयातिदेशार्थो भवति । **ब्रह्मचारी भवेत्** । परशब्दो हि परत्र प्रयुज्यमानो वत्यर्थं गमयति । सर्वेषु ब्रह्मचारिधर्मेषु प्राप्तेष्व् अग्नीन्धनभैक्ष्यचरणादयः "आ समावर्तनात् कुर्यात्" (म्ध् २.१०८) इति वचनात्, "गृहस्थः शेषभुक्" (म्ध् ३.१०७) इति च प्रत्यक्षे विनिवर्तन्ते । केवलं मधुमांसमैथुनप्रतिशेधमात्रम् अतिदिश्यत इति । 


[^२०२]:
     M G: prayujyamāne

- प्रसिद्धस् तु ब्रह्मचारिशब्दो मैथुननिवृत्ताव् एवेति, यत्किंचिद् एतत् ॥ ४.१२८ ॥