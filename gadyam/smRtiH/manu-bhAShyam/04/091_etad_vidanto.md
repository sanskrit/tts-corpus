+++
title = "091 एतद् विदन्तो"

+++


पूर्वस्य प्रतिग्रहनिषेधविधेर् उपसंहार एषः । राज्ञः प्रतिग्रहो विविधदुःखनरकादिहेतुर् इति जानन्तो **विद्वांसो ब्राह्मणा न राज्ञः** प्रतिगृह्णीयुः । **प्रेत्य** भवान्तरे, **श्रेयः** कल्याणम्, ये **काङ्क्षन्ति** कामयन्ते । **प्रेत्येति** तु ल्यबन्तप्रतिरूपकं शब्दान्तरम् । **ब्रह्म** वेदस् तं **वदन्ति** पठन्ति । **विद्वद्**ग्रहणं **ब्रह्मवादि**ग्रहणं च दुःखातिशयदर्शनार्थम् । तेषां चातीव[^१७७] प्रतिग्रहाद् दोषः । वक्ष्यति "तस्माद् अपि विद्वान्[^१७८] बिभीयात्" (म्ध् ४.१९१) इति ॥ ४.९१ ॥


[^१७८]:
     The reading should be avidvān


[^१७७]:
     DK (5: 1174) suggests: nātīva