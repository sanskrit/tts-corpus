+++
title = "016 इन्द्रियार्थेषु सर्वेषु"

+++


इन्द्रियाणाम् अर्था विषया रूपरसादयः, तेषु **न प्रसज्येत** न सक्तिम् अत्यन्तां सेवां कुर्यात् । मनोहरा युवतयः वंशगीतं स्वादवद् रसः कर्पूरादिगन्धः रागवत् स्पर्शः- एते विषयाः । तान् नात्यन्तं सेवेत । **कामतः** कामप्रधानतया । सर्वेषु अयाचितोपमं तेष्व् अपि नित्यसेवी स्यात् । **अतिप्रसक्तिश्** चैवैषाम् । निवृत्त्युपायो ऽनेन कथ्यते । न हि वस्तुप्रसक्तिर् निवर्तितुं शक्त्या, **मनसा** तु प्रतिपक्षभावनया निवर्त्य । आदौ तावद् दुरुपपदकत्व[^५३] । उपस्थितेष्व् अपि भुक्तपूर्वेषु क्षणविरसतास्वभावश् च विनाशित्वं शास्त्रनिषेधाच् च सङ्गस्य नरकापात इत्य् एवमादि चिन्तयेत् । यथोक्तम् "न तथैतानि शक्यन्ते" (म्ध् २.९६) इति ॥ ४.१६ ॥


[^५३]:
     M G 1st ed.: tāvad urūpapadakatvaṃ