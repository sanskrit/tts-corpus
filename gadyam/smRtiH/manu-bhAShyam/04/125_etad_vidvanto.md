+++
title = "125 एतद् विद्वन्तो"

+++


**एतत्** त्रिलोक्याधिष्ठातृसंबन्धित्वम् "ऋग्वेदो देवदैवत्यः" इत्यादि **विदन्तो विद्वांसः** प्राज्ञास् त्रय्या निष्कर्षं सारभूतं पूर्वम् अभ्यस्य प्रणवव्याहृतिसावित्राख्यम् उक्तेन क्रमेण **पश्चाद् वेदम् अधीयते** पठन्ति । तेन त्रयो लोकास् तिस्रो देवता एतत्त्रिकाध्ययनेन परिगृहीता भवन्ति । 

- उक्तो ऽप्य् अयम् अर्थो द्वितीये ऽध्याये पुनर् उच्यते । यथानध्यायेषु न[^२०१] पठ्यते, तथा त्रयीनिष्कर्षे प्राग् अनधीते ॥ ४.१२५ ॥


[^२०१]:
     M G omit: na