+++
title = "260 अनेन विप्रो"

+++


सर्वस्यास्य फलकथनम् एतत् । **अनेन विप्रो वर्तयन्** वर्तमानो **वेदशास्त्रविद्** **व्यपेतकल्मषः** प्रतिषेधापराधजं पापं कल्मषं[^३०४] तद्व्यपेतं व्यपनीतं प्रायश्चित्तैः । तेनैतद् उक्तं भवति । विहितकरणात् प्रतिषिद्धस्यानासेवनात् कथंचित् कृतस्य प्रायश्चित्तैर् निष्क्रीतत्वात् । **ब्रह्मलोके महीयते** ब्रह्मलोके स्थानविशेषे महिमानं प्राप्नोति । दर्शनान्तरं ब्रह्मरूपः सम्पद्यत इति सिद्धम् ॥ ४.२६० ॥


[^३०४]:
     M G: pāpakalmaṣaṃ

**इति मानवे धर्मशास्त्रे भृगुप्रोक्तायां संहितायाम् **

**चतुर्थो ऽध्यायः ॥ ४ ॥**

**इति भट्टवीरस्वामिसूनोर् भट्टमेधातिथिविरचिते **

**मनुभाष्ये चतुर्थो ऽध्यायः ॥ ४ ॥**