+++
title = "222 भुक्त्वातो ऽन्यतमस्याऽन्नम्"

+++


[^२७२]:
     M G J: bhuktvācaret; but Medh's commentary clearly takes the term to be caret and not ācaret.

**त्र्यहं क्षपणम्** अभोजनम् । **अमत्या** अबुद्धिपूर्वम् । बुद्धिपूर्वे तु **कृच्छ्रं चरेत्** । तच् च कृच्छ्रं स्मृत्यन्तरैकवाक्यत्वात् तप्तकृच्छ्रम् । तत्र **रेतोविण्मूत्र**प्राशने तप्तकृच्छ्रम् आम्नातम्- "अमत्या[^२७३] पाने पयो घृतम् उदकं वायुः प्रतित्र्यहं तप्तातिकृच्छ्रः । ततो ऽस्य संस्कारः" (ग्ध् २३.२) इति । अप्रकरणे च प्रायश्चित्तवचनं दोषातिशयदर्शनार्थम् । 


[^२७३]:
     M G 1st ed.: matyā

अन्यतमस्ये**ति षष्ठीनिर्देशात् परिग्रहदुष्ट एवेदं प्रायश्चित्तं मन्यन्ते न कालस्वभावसंसर्गदुष्टे । शुक्तपर्युषितादौ चतुर्विधं ह्य् अभोज्यम् । कालदुष्टं शुक्तपर्युषितादि । संसर्गदुष्टं मद्यानुगतादि । स्वभावदुष्टं लशुनादि । परिग्रहदुष्टं प्रकृताभोज्यान्नानां यत् ।


- अत्रोच्यते । सत्यं । चतुर्विधम् अभोज्यं भवति । षष्टीनिर्देशो ऽप्य् अस्ति । किं तु यदि शुक्तादेर् नेदं प्रायश्चित्तं स्यात् तद् इह प्रकरणे तेषाम् उपादानम् अनर्थकम् एवापद्येत । पञ्चमे हि तयोः प्रतिषेधो नास्ति । तस्माद् इह प्रायश्चित्तार्थम् एवैवमादीनाम् उपादानम् । 

- तत्र तर्हि किम् अर्थम् । 

- तत्रैव वक्ष्यामः । यद्य् अपि "गर्हितानाद्ययोर् जग्धिः" (म्ध् ११.५६), "अभोज्यानां तु भुक्त्वान्नम्" (म्ध् ११.१५१) इति च तत् सर्वम् एकादशे विभागतो निर्णेष्यते ॥ ४.२२२ ॥