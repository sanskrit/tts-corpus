+++
title = "113 नीहारे बाणशब्दे"

+++


**नीहारो** दिङ्मोहो धूमिकेत्य् अनर्थान्तरम् । बाष्परजोवृता इव येन दिशः क्रियन्ते । **बाण**शब्दः शरनिर्घोषः । दन्त्योष्ठ्यम् अन्ये पठन्ति व्याचक्षते च "वीणा" बाण इति । महाव्रते हि प्रयोगो दृश्यते । शततन्त्रीको भवति वीणा वितन्त्रीति च । **चतुर्दश्यां** उभयोर् अपि पक्षयोः । **अष्टकाश्** च सर्वा अष्टम्यः, स्मृत्यन्तरसमाचाराभ्याम् । अन्ये त्व् "अष्टमीषु" इत्य् एवं पठन्ति ॥ ४.११३ ॥