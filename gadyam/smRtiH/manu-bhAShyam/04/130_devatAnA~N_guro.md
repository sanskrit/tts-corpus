+++
title = "130 देवतानाङ् गुरो"

+++


प्रतिकृतयो ऽत्र **देवतास्** तासां छायासंभवात् । **गुरुः** पिता । **आचार्य** उपनेता । भेदोपादानम् आतिदेशिकगौरवनिवृत्त्यर्थम् । तेन मातुलादिषु नायं विधिर् इति । केचित् "समाचारविरोधान् नैतद् युक्तम् गोवलीवर्दवद् भेदो विज्ञेयः" इति वदन्ति । **बभ्रुः** कपिलो वर्णः । तद्गुणयुक्तं द्रव्यम् । बभ्र्व् अत्र गौः कपिला सोमलता वा, उभयोर् बभ्रुशब्देन वेदे प्रयोगदर्शनात् । **कामत** इत्य् अबुद्धिपूर्वम् अदोषः ॥ ४.१३० ॥