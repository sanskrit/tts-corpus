+++
title = "137 नात्मानम् अवमन्येत"

+++


**असमृद्धिर्** धनाद्यसम्पत्तिः, कृष्यादिना धनार्जनावसरे । तत्र नात्मावमन्तव्यः "दुर्भगो ऽहम् अकृतपुण्यो नास्मिन्न् अवसरे धनं मया लब्धम्, कुतो ऽन्यदा प्राप्स्यामि" इति नावसादो भावनीयः । **आ मृत्योः श्रियम् अन्विच्छेत्** । आन्त्याद् उच्छ्वासाद् धनार्जनकामो न त्यक्तव्यः । **न चैनाम् श्रियं दुर्लभां मन्येत** । "अवश्यं मम संपद्यते मद्व्यवसायः" इति ग्रहदौःस्थित्याद्य्[^२१२] अपरिगणय्य तदर्जने पर्वर्तितव्यम् । अस्ति कस्यचित् सुभाषितम्-


[^२१२]:
     M G J: gṛha- (my reading conjectural; see the subhāṣita cited below)

- हीनाः पुरुषकारेण गणयन्ति ग्रहस्थितिम्[^२१३] ।


[^२१३]:
     M G: gṛhasthitim

- सत्त्वोद्यम् असमर्थानां नासाध्यं व्यवसायिनाम् ॥

अनेन चैतद् दर्शयति । "नाहं दुर्गतः क्लेशप्राप्यधन आधानादौ नाधिक्रिये । ततो ऽग्निहोत्रहोमक्लेशाद् उत्तीर्णो ऽस्मि" इति यस्य बुद्धिः स न सम्यङ् मन्यते इति । अतस् तदर्थं प्रयतेत ॥ ४.१३७ ॥