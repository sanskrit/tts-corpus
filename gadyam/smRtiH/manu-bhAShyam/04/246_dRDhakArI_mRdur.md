+++
title = "246 दृढकारी मृदुर्"

+++


कर्तव्येषु दृढनिश्चयो **दृढकारी** । यत् करोति तद् अवश्यं समापयति न पुनः कार्यम् आरभ्यासमाप्य निवर्तते । नानवस्थित इत्य् अर्थः । तद् उक्तम् "प्रारब्धस्यान्तगमनम्" (श्सूक्ता ७९) । **मृदुर्** अनिष्ठुरः । **क्रूराचारैः** स्तेनादिभिर् न संबन्धः । तैः सह संबन्धम् अकुर्वन् । तथा[^२९६] **दमदानाभ्यां** **स्वर्गं जयेत्** प्राप्नुयात् । **तथाव्रतः** । एतद् व्रतं नियमं धारयन् । दमस्य पृथग् उपादानाद् दान्तो द्वन्द्वसहिष्णुर् द्रष्टव्यः ॥ ४.२४६ ॥


[^२९६]:
     M G: yathā