+++
title = "145 मङ्गलाचारयुक्तः स्यात्"

+++


अभिलषीतायुर् धनादिसिद्धिर् **मङ्गलम्** । तदर्थम् आचारो **मङ्गलाचारो** गोरोचनातिलकशुभफलादिस्पर्शस् तेन युक्तो नित्यं तत् सेवापरः स्यात् ।

- ननु चाचारस्य प्रामाण्यम् उक्तम् एव ।

- सत्यम् । अदृष्टस्यार्थस्यानेनोच्यते । दृष्टबुद्ध्या हि क्रियमाणस्य व्यभिचारदर्शनेन कश्चिद् अनादरपरः स्यात् । तदर्थं पुनर् उच्यते । यथा प्रस्थानकाले संनिहिते पुनः कथनं दध्यादौ वन्दनं शुक्लनिवसनदर्शनम्, दक्षिणतः कपिञ्जलवासितम्, फलिते वृक्षे दक्षिणत एव वायसस्य — एवमादि मङ्गलार्थम् आदरणीयम्, विपरीतं वर्जनीयम् । 

- **जितेन्द्रियो** विषयेष्व् अलालसः । पुरुषार्थतयैतद् असकृद् उक्तम् अपि विनिपातन्वृत्त्यर्थम् उच्यते । अग्नेर् अन्यत्रापि होमसंभवाज् **जुहुयाद् अग्निम्** इत्य् आह । **अतन्द्रित** इत्य् उक्तानुवादः ॥ ४.१४५ ॥