+++
title = "129 न स्नानम्"

+++


नित्यस्य स्नानस्य भुक्तवतः प्राप्त्यभावान् नायं प्रतिषेधः । स्मृत्यन्तरे हि "स्नानं महायज्ञाः शेषभोजनम्" इत्य् अर्थक्रमः श्रुतः । न चण्डालस्पर्शनादिनिमित्तकस्यापि, "नाशुचि क्षणम् अपि तिष्ठेत्" इति विरोधात् । अत इच्छालक्षणस्य घर्माद्यपनोदहेतोर् अयं प्रतिषेधः । 

- **आतुरो** व्याधिगृहीतः । तस्य सर्वप्रकारस्नानप्रतिषेधो ऽशुचित्वे पि "सर्वत एवात्मानं गोपायेत्" इति (ग्ध् ९.३४) । का तर्हि तस्य शुद्धिः । मार्जनं मन्त्रवत् प्रोक्षणं वस्त्रत्याग एवमादि कर्तव्यम् ।

- **महानिशा** चतुर्मुहूर्त[^२०३] उभय्तो ऽर्धरात्रितः[^२०४] । ये तु "महती निशा यस्मिन् काले हेमन्तादौ" इति व्याचक्षते, तेषां माघफाल्गुनयोः प्रातःस्नानविधिविरोधाद् अपव्याख्यानम् । नापि हैमन्तिकीषु रात्रिषु निषेध इति प्रमाणम् अस्ति द्वितीयस्य निशाशब्दस्याभावात् । 


[^२०४]:
     M G: 'rdharātrikaḥ


[^२०३]:
     M G: munyukta

- **वासोभिर्** इति सामर्थ्यलक्षणे शीतादौ वाससां बहुत्वे सति प्रतिषेधः । एकेन विहितम् एव "न नग्नः स्नायाद्" (ग्ध् ९.६०–६१; च्ड़्। म्ध् ४.४५)) इति । द्वाभ्याम् अनियमः । बहूनां प्रतिषेधः । 

- **जलाशयो** जलाधारः । **अविज्ञातः** गाधागाधतया ग्राहादिभयेन च । **अजस्रं** सर्वदेत्य् अर्थः ॥ ४.१२९ ॥