+++
title = "131 मध्यन्दिने ऽर्धरात्रे"

+++


मध्याह्ने **ऽर्धरात्रे** महानिशायां समांसं च **श्राद्धं भुक्त्वा** **न सेवेत,** चिरं न तत्रासीत । यदि कथंचिद् ग्रामादि गच्छतो नान्तरेण चतुष्पथं मार्गान्तरम् अस्ति, तदा तावन्मात्रसंबन्धो न निषिध्यते । 

- केचित् तु चकारम् एवं योजयन्ति । श्राद्धं भुक्त्वा सामिषं चान्यद् अपि भोजनम् । अस्मिंश् च संबन्धे समाचारो ऽन्वेष्यः । नान्यथा व्यवहितः संबन्धो लभ्यते ॥ ४.१३१ ॥