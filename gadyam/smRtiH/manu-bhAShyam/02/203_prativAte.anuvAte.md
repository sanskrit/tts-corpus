+++
title = "203 प्रतिवाते ऽनुवाते"

+++


यस्यां दिशि गुरुर् व्यवस्थितस् ततो देशाद् यदा वायुः शिष्यदेशम् आगच्छति शिष्यदेशाच् च[^५२२] गुरुदेशं ते **प्रतिवातानुवाते** । एकं प्रतिवातम् अपरम् अनुवातम् । तदपेक्षया **गुरुणा सह नासीत,** अपि तु तिर्यग्वातसेवी गुरोर् भवेत् । अविद्यमानः संश्रवो यत्र तस्मिन्न् **असंश्रवे** **न किंचिद् अपि** गुरुगतम् अन्यगतं वा **कीर्तयेत्** । यत्र गुरुर् व्यक्तं न शृणोति, ओष्ठसंचलनादिना शिष्यसंबन्धिना जानाति किंचिद् अयम् एतेन संभाषते, तन् न कीर्तयेत् ॥ २.२०३ ॥


[^५२२]:
     M G: śiṣyadeśāt