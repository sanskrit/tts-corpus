+++
title = "211 अभ्यञ्जनं स्नापनम्"

+++


घृततैलादिना केशकायोपदेहनम् **अभ्यञ्जनम्** । **गात्राणाम् उत्सादनम्** उद्वर्तनम् । कार्यसामान्यात् पादधावनम् अपि । सर्वथा शरीरस्पर्शसाध्या या काचिद् अनुवृत्तिः सा सर्वा प्रतिषिध्यते । वक्ष्यति च[^५३१] हेतुं "स्वभाव एष नारीणाम्" (म्ध् २.२१३) इति । **केशानां च प्रसाधनं** विन्यासरचनादिकरणम्, कुङ्कुमसिन्दूरादिना सीमन्तोत्थापनम् । प्रदर्शनार्थं चैतद् उक्तम् । तेन देहप्रसाधनम् अपि चन्दनानुलेपनानि निषिध्यन्ते ॥ २.२११ ॥


[^५३१]:
     M G 1st ed.: yaṃ