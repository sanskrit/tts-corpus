+++
title = "118 सावित्रीमात्र-सारो ऽपि"

+++


अभिवादनाद्याचारविधेः स्तुतिर् इयम् । **सावित्रीमात्रं सारं** प्रधानं यस्य स एवम् उच्यते, सावित्रीमात्राध्ययनः । **वरं** श्रेष्ठो **विप्रो** यदि **सुयन्त्रितो** भवति शास्त्रनिगृहीतात्मा । **अयन्त्रितस् त्रिवेदो ऽपि** शास्त्रविद् अपि । **सर्वाशी**[^३४९] सर्वम् अश्नाति लोकाचारगर्हितं साक्षाद् अप्रतिषिद्धम् अपि । एवं **सर्वविक्रयी** । प्रदर्शनार्थाव् अशनविक्रयाव् अन्यस्यापि प्रतिषिद्धस्य । 


[^३४९]:
     M G omit: sarvāśī

- एतद् उक्तं भवति । यथान्यनियमत्यागान् निन्द्यते एवं प्रत्युत्थानादित्यागाद् अपि । अथ कथं **वरं विप्र** इति, यावता वरो विप्र इति भवितव्यम् । केचिद् आहुः सामान्योपक्रमस्य विशेषस्याभिधानात्, वरम् एतत्, किं तत्, यत् सुयन्त्रितो विप्र इति । अन्ये त्व् आहुर् आविष्टलिङ्गो वरशब्दो नपुंसकलिङ्गो ऽप्य् अस्ति ॥ २.११८ ॥