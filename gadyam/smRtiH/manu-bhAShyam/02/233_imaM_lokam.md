+++
title = "233 इमं लोकम्"

+++


अयं लोकः पृथिवी । भारसहत्वात् तुल्या माता पृथिव्या । **पितृभक्त्या** मध्यमो लोको ऽन्तरिक्षम् । प्रजापतिः पितोक्तः । मध्यमस्थानश् च प्रजापतिर् नैरुक्तानाम् । स हि वर्षकर्मणां प्रजानां पाता वा पालयिता वा । **ब्रह्मलोकम्** आदित्यलोकम् । आदित्यो ब्रह्मेत्यादेशः । **लोकः** स्थानविशेषस् तम् **अश्नुते** प्राप्नोति । 

- अर्थवादा एते । तत्र नाभिनिवेष्टव्यम् । न च लोकाधिपत्यकामस्य तदाराधनाधिकारः । नायं काम्यो विधिः । पितृत्वम् एवात्र निमित्तम्, अकरणे शास्त्रातिक्रमः ॥ २.२३३ ॥