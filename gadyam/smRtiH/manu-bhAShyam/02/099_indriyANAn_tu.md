+++
title = "099 इन्द्रियाणान् तु"

+++


निर्धारणे षष्ठी । एकम् एव **यदीन्द्रियं क्षरति**, स्वातन्त्र्येण स्वविषये वर्तमानं न निवार्यते, ततो ऽस्य **क्षरति प्रज्ञा** धैर्यम् इन्द्रियान्तरविषयम् अपि । **दृतिश्** छागादिचर्मोदकाद्याहरणभाजनम् । तस्य संवृतेष्व् अपीतरेषु यद्य् एकस्माद् **उदकं पादात्** स्रवति, सर्वं रिच्यते । ज्ञानाभ्याससंभृतं धैर्यं सम्यक्ज्ञानम् एव वा । विषयगृध्नुतया तद्गतमानसस्य न तत्त्वतो युक्तिशास्त्रगम्या अर्थाः सम्यक् पर्तिभासन्ते ॥ २.९९ ॥