+++
title = "237 त्रिष्व् एतेष्व्"

+++


**इति**शब्दः समाप्तिवचनः कार्त्स्न्यं गमयति । यत्किंचन **पुरुषस्य** कर्तव्यं यावान् कश्चन पुरुषार्थः स **एतेष्व्** आराधितेषु **समाप्यते** परिपूर्णम् अनुष्ठितो भवति । **एष धर्मः परः** श्रेष्ठः **साक्षात्त्वेन** । **अन्यश्** चाग्निहोत्रादिर् **उपधर्मः** प्रतिहारस्थानीयो न साक्षाद् राजवत्, इति प्रशंसा । अवमानप्रतिषेधः, प्रियहितकरणम्, तद्विरोधिनः कर्तव्यस्याननुष्ठानम्, अविरोधिनो ऽप्य् अननुज्ञातस्य च । परिशिष्टः श्लोकसंघातो ऽर्थवादः ॥ २.२३७ ॥