+++
title = "130 मातुलांश् च"

+++


**गुरून्** इति वचननिर्देशान् न य एवात्र गुरुर् उक्तः स एव गृह्यते । किं तर्हि गौतमीय (ग्ध् ६.२०) इव सामान्यशब्दो वित्तादिज्येष्ठवचनः । तान् **यवीयसो** भागिनेयादेः स्ववयोपेक्षया हीनवयसः । **असाव् अहम् इति** स्वं नाम निर्दिश्यते । तत्परश् चाहंशब्दो ऽभ्यनुज्ञायते । एतच् च प्रत्युत्थायागतानां कर्तव्यम् । अभिवादने भोःशब्दप्रयोगो निषिध्यते । उक्तं च गौतमीये "प्रत्युत्तानम् अभिवाद्याः"[^३६४] इति ॥ २.१३० ॥


[^३६४]:
     M G 1st ed.: abhivādya