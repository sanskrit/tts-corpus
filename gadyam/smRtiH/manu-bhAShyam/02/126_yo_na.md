+++
title = "126 यो न"

+++


**यो न वेत्ति प्रत्यभिवादनम्** इत्य् एवं वाच्यम् **अभिवादस्येत्य्** अतिरिच्यते, न संगच्छते । नैवम् । **अभिवादस्य** अनुरूपं **प्रत्यभिवादनम्** इत्य् एवं योजना क्रियते । येन स्वनामोच्चार्याभिवादनं कृतं तस्य नामान्ते प्लुतिः कर्तव्या । यस् त्व् "अहं भो" इत्य् एवम् अभिवदेन् न तस्य नामोच्चारणं[^३५९] नापि प्लुतिर् इति । 


[^३५९]:
     M G: nāmnoccāraṇaṃ

- **नाभिवाद्य** इत्य् अभिवादनशब्दोच्चारणप्रतिषेधः । यथा विहितम् अभिवादनं कर्तव्यम्, न पुनर् "अहं भो" इत्यादि, तस्य प्राग् दर्शितत्वात् । **यथा शूद्र** इति च दृष्टान्तेनैतद् एव ज्ञायते । शूद्रस्यापि वृद्धवयसो ऽभिवाद्यत्वं पूर्वाभिभाष्यत्वम् इष्यते । **विदुषेति** पादपूरणार्थम् ॥ २.१२६ ॥