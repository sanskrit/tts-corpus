+++
title = "174 यद्य् अस्य"

+++


गृह्यकारैर् व्रतनामधेयकानि कर्माण्य् उपदिष्टानि । "संवत्सरं वेदं भागं वा किंचिज् जिघृक्षत" । इयं व्रतचर्या यो यमनियमसमूहः । तत्र पूर्वव्रतसमाप्तौ व्रतान्तरारम्भे उपनयने ये विधयस् तादृश एव व्रतादेशेषु । अथ प्रागुपात्तानां का प्रतिपत्तिः । अप्सु प्रासनम् । ननु च तद् उक्तं प्रागुपात्तानाम् । विनष्टानां का प्रतिपत्तिः । विनाशे शास्त्रनोदितं चैषां कार्यम् अन्योपादानाच् च तेषां निवृत्तिः । **यच् चर्म** यस्य ब्रह्मचारिणो **विहितं** यथा "कार्ष्णं ब्राह्मणस्य रौरवं क्षत्रियस्य" (च्ड़्। म्ध् २.४१) इति । एवं दण्डादिष्व् अपि द्रष्टव्यम् । **तस्य व्रतेष्व् अपि** । प्रकृतत्वाद्[^४२९] व्रतशब्दो व्रतादेशे वर्तते ॥ २.१७४ ॥


[^४२९]:
     M G 1st ed.: kṛtatvāt