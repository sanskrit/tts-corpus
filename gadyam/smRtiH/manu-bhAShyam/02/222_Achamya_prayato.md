+++
title = "222 आचम्य प्रयतो"

+++


एवं महान् दोषो ऽभ्युदयनिम्लोचनयोः । तस्माद् **आचम्य** **प्रयतस्** तत्परः **समाहितः** परिहृतचित्ततत्कर्म्विक्षेपः[^५४५] । **शुचौ देशे जपञ् जप्यं** प्रणवव्याहृतिसावित्र्याख्यम् । **उपासीत** **उभे संध्ये** । संध्ययोर् एवात्रोपास्यत्वम् । उपासनं च तत्र भावविशेषः । अथ वोभे संध्ये प्रत्युपासीत भगवन्तं सवितारम् । मन्त्रो हि तद्देवत्यो ऽतस् तम् एवोपासीत । संहृतसकलविकल्पस् तद्गतैकमना भवेत् । प्रागुक्तस्य विधेः शेषो ऽनुवादः । उपासनं केवलं विधेयम् ।


[^५४५]:
     M G 1st ed.: -karmā vijñeyaḥ

- अन्ये तु "शुचौ देश इत्य् एतद्विध्यर्थो ऽयं श्लोकः" इत्य् आहुस् । तेषां पौनरुक्त्यम् । सर्वस्यैव कर्तव्यस्य "शुचिना कर्म कर्तव्यम्" इति विहितम् । अशुचिदेशसंबन्धे च का शुचिता ॥ २.२२२ ॥