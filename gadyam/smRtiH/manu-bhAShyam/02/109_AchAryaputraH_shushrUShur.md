+++
title = "109 आचार्यपुत्रः शुश्रूषुर्"

+++


वक्ष्यति[^३३३] "सर्वेषाम् एव दानानां ब्रह्मदानं विशिष्यते" (म्ध् ४.२३३) इति । तत्र कीदृशाय विद्या दातव्या इति पात्रलक्षणार्थः श्लोकः । ब्रह्मचारिधर्मप्रसङ्गेनाध्यापनविधिर् अयम् उच्यते । 


[^३३३]:
     M omits: vakṣyati; G: tad vakṣyati

- **आचार्यस्य पुत्रः** । **शुश्रूषा** परिचर्या गृहोपयोगि शक्तितः कर्म करणं शरीरसंवाहनं च । **ज्ञानादः** यः कश्चिद् ग्रन्थ आचार्यस्य न विदितः, शिष्येण कथंचिच् छिक्षितो ऽर्थकामकलाविषयो धर्मविषयो वा । विद्याविनियमेनेदम् अध्यापनम् । **धार्मिकः** अग्निहोत्रादिकर्मानुष्ठानप्रधानः । **शुचिर्** मृद्वारिशुद्धः अर्थशुद्धश् च । गोबलीवर्दवत् पदत्रयस्य पुनर् उक्तम्- **धार्मिकः शुचिः साधुर्** इति । **आप्तः** सुहृद्बान्धवादिः पर्त्यासन्नः । **शक्तः** ग्रहणधारणसमर्थः । **अर्थदः**[^३३४] । **स्वः** पुत्रः उपनीतश् च । पूर्वे[^३३५] अन्योपनीता अप्य् **अध्याप्याः** । 


[^३३५]:
     M G 1st ed.: pūrvaḥ 


[^३३४]:
     M G omit: arthadaḥ

- ननु च **धर्मत** इत्य् उच्यते, एतैर् अध्यापितैर् धर्मो भवति । **अर्थदश्** च दृष्टेनोपकरोति । तत्र कुतो ऽदृष्टकल्पना । केनोक्तं कल्पनेति[^३३६] । श्रुते का कल्पना । साक्षाद् एव हि श्रुतम् **अध्याप्या दश धर्मत** इति ।


[^३३६]:
     M G: kalpam iti

- उपाध्यायस् त्व् आह धर्मशास्त्रव्यवस्थोच्यते । एतैर् अध्यापितैर् धर्मातिक्रमो न भवति, न पुनर् अर्थदे अध्यापिते विद्यादानलक्षणो धर्मो भवति ॥ २.१०९ ॥