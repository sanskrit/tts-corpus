+++
title = "230 त एव"

+++


कार्यकारणयोर् अभेदाद् एवम् उच्यते । त्रयाणां लोकानां प्राप्तिहेतुत्वात् **त एव त्रयो लोका** उच्यन्ते । **त एव च त्रयः** प्रथमाद् ब्रह्मचर्याद् अन्ये **त्रय आश्रमाः** । गार्हस्थ्यादिभिर् त्रिभिर् आश्रमैर् यत् फलं प्राप्यते तत् तैस् त्रिभिस् तुष्टैः । **त एव त्रयो वेदा** वेदत्रयजपतुल्यफलत्वात् । **त एव त्रयो ऽग्नयः** । अग्निसाध्यकर्मानुष्ठानफलावाप्तेस् तच् छ्रुश्रूषातः । एषापि प्रशंसैव ॥ २.२३० ॥