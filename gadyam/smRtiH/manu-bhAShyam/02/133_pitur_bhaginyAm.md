+++
title = "133 पितुर् भगिन्याम्"

+++


**पितुश्** च या **भगिनी मातुश् च** या **भगिनी** तस्याम्, **स्वसरि** चात्मीयायां ज्येष्ठायां भगिन्यां **मातृवद् वृत्तिर्** अतिदिश्यते ।

- ननु च मातृष्वसुः पितृष्वसुश् चायम् उक्त एव धर्मो "मातृष्वसा मातुलानी" (म्ध् २.१३१) इत्य् अत्र । अथोच्यते । तत्र गुरुपत्नीवद् इत्य् उक्तम् । इह तु मातृवद् वृत्तिर् इत्य् उच्यत इति । नैष भेदः । तुल्या हि गुरुपत्न्यां मातरि च वृत्तिः । 

- **केचिद्** आहुः **माता ताभ्यो गरीयसीत्य्** एतद् वक्तुम् अनूद्यते भगिन्योः पितुर् मातुश् च गरीयस्त्वम् । यदा माताज्ञां ददाति स्वस्रादयश् च तदा मातुर् आज्ञा क्रियते न तासाम् । न चैतद् वाच्यम् एतद् अपि सिद्धम् "माता गौरवेणातिरिच्यते" (म्ध् २.१४५) इति, अर्थवादत्त्वात् तस्य ।

- अन्ये तु गुरुपत्न्या मातुश् च वृत्तिभेदं मन्यन्ते । गुरुपत्न्याः पूर्वाज्ञाद्यावश्यकम् । मातुश् तु शैशवात् वाल्लभ्येनान्यथात्वम्[^३६५] अपि । लालनात् तत्रोभयापदेशान् मातृष्वसुः पितृष्वसुश् च व्यवस्था । शैशवे लालनं तुल्यम् एव स्वस्यां स्वसरि । अतीतशैशवस्य तु गुरुपत्नीवत् संपूज्यत्वम् इति । न चानेनैवैतत् सिध्यति । असति हि वाक्यद्वये मातृवद् वृत्तिर् इत्य् एतावता प्राकरणिकी अभिवादननिवृत्तिर् एव विज्ञायेत ॥ २.१३३ ॥


[^३६५]:
     M G: vātsalyenānyathātvam

_अथ पुनः स्नेहवृत्तिर् अतिदिश्यते_ ।[^३६६]