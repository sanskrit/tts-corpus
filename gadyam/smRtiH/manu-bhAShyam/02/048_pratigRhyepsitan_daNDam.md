+++
title = "048 प्रतिगृह्येप्सितन् दण्डम्"

+++


प्रावृतेषु चर्मसु मेखलाबन्धनं कर्तव्यम् । आबध्य मेखलाम् उपनयनं कर्तव्यम् । कृते चोपवीते दण्डग्रहणम् । दण्डं गृहीत्वा **भास्कर** आदित्य उपस्थेयः । अभिमुखं स्थित्वादित्यदैवतैर् मन्त्रैर्[^१८९] उपस्थानम्[^१९०] आदित्यस्य कर्तव्यम् । गृह्यान् मन्त्रावगमः । अन्या चेतिकर्तव्यता तत एव । यत् सर्वसाधारणं तद् इहोच्यते ।


[^१९०]:
     M G: abhidhānam


[^१८९]:
     M G 1st ed. omit: mantrair

- **प्रदक्षिणं परीत्य** सर्वतो गत्व्**आग्निम्** । **चरेत्** कुर्यात् । **भैक्षम् । **भिक्षाणाम् समूहो भैक्षम् । तच् **चरेद्** याचेत । **यथाविधी**ति वक्ष्यमाणविध्यनुवादः । भिक्षाशब्देन स्वल्पपरिमाणं भक्ताद्य् उच्यते ॥ २.४८ ॥