+++
title = "213 स्वभाव एष"

+++


एषा प्रकृतिः स्त्रीणां यन् **नराणां** धैर्यच्यावनम् । सङ्गाद् धि[^५३३] स्त्रियः पुरुषान् व्रताच् चावयेयुः । **अतो ऽर्थात्** त्व् अस्माद् धेतोर् **न प्रमाद्यन्ति** । दूरत एव स्त्रियः परिहरन्ति । प्रमादः स्पर्शादिकरणम् । वस्तुस्वभावो ऽयं यत् तरुणी स्पृष्टा कामकृतं चित्तसंक्षोभं जनयति । तत्र चित्तसंक्षोभो ऽपि प्रतिषिद्धः तिष्ठतु तावद् अपरो ग्राम्यधर्मसंरम्भः । **प्रमदाः** स्त्रियः ॥ २.२१३ ॥


[^५३३]:
     M G1st ed.: dhairyavyāvartasaṅgād dhi