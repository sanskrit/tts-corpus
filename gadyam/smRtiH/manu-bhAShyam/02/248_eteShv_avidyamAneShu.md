+++
title = "248 एतेष्व् अविद्यमानेषु"

+++


**अविद्यमानता** सर्वेषाम् अभावः, यदि वा गुणहीनता । **एतेष्व्** असत्स्व् **अग्निशुश्रूषां** प्रयुञ्जीत, अग्निशरणोपलेपनम् अग्नीन्धनम् आचार्यवत् संनिधाननियमाद् भृत्यवद्[^६००] अहोरात्रासनम् एषाग्नेः **शुश्रूषा** तां[^६०१] कुर्वन् **देहं साधयेत्** शरीरं क्षपयेत् । यथान्धश् चक्षुष्मान् उच्यते एवं साधयेद् इति । **स्थानासन** एव **विहारः** तद्वान्, न कदाचिद् आसीत एवं विहरेत् ।


[^६०१]:
     M G 1st ed.: śuśrūṣaitāṃ; G 2nd ed.: śuśrūṣatāṃ


[^६००]:
     M G: vṛttavad

- अन्ये तु मन्यन्ते- स्थानाय स्वस्तिकादिना यद् आसनं ध्यानकाले तत् **स्थानासनम्**, **विहारो** ऽन्यो भिक्षाचरणादिः ॥ २.२४८ ॥