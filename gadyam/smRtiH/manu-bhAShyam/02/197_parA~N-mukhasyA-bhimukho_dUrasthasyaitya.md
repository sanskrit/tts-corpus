+++
title = "197 पराङ्-मुखस्याऽभिमुखो दूरस्थस्यैत्य"

+++


तथा **पराङ्मुखस्य** गुरोः संमुखोपविष्टः शिष्यः । यदि गुरुः परावृत्य कथंचित् स्थितः प्रेष्यति, तां दिशं गत्वाभिमुखीभूय पूर्वोक्तं कर्तव्यम् । **दूरस्थस्य** समीपं **अन्तिकम्** **एत्य** आगत्य प्राप्य । आसीनस्यापि **शयानस्य प्रणम्य** प्रह्वो भूत्वा गात्राण्य् अवनमय्य । **निदेशे** निकटे तिष्ठतो ऽपि प्रणम्यैव यत् प्राग् उक्तम् अभिगच्छन्न् इति ॥ २.१९७ ॥