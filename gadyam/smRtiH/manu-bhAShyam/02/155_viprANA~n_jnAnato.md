+++
title = "155 विप्राणाञ् ज्ञानतो"

+++


अयम् अप्य् अर्थवाद एव । यद् उक्तं वित्तादिभ्यः समुदितेभ्यः केवलापि विद्या ज्यायसीति तद् एव सप्रपञ्चम् अनेन निर्दिश्यते । 

- ब्राह्मणानां ज्ञानेन **ज्यैष्ठ्यं** न वित्तादिभिः, **क्षत्रियाणां वीर्यतः** ।वीर्यं द्रव्यस्य कौशलं दृढप्राणता च । **वैश्यानां धान्यधनतः** । धान्यस्य पृथगुपादानाद् धनशब्दो हिरन्यादिवचनः, ब्राह्मणपरिव्राजकवत् । बहुधनो वैश्यः स ज्येष्ठः । आद्यादित्वात् तृतीयार्थे तसिः । "हेतौ तृतीया" (पाण् २.३.२३) ॥ २.१५५ ॥