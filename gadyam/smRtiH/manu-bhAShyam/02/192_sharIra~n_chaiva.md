+++
title = "192 शरीरञ् चैव"

+++


कुतश्चिद् आगतो गुरोर् मुखं **वीक्षमाणस् तिष्ठेन्** नोपविशेत् । **नियम्य** च **शरीरं** । पादहस्तचालनहसितानि न कुर्यात्, न किंचिद् वदेत्, अनुपयोगि । **बुद्धीन्द्रियाणि** नियच्छेत् । यद् आश्चर्यरूपं किंचिद् गुरुसकाशे न तत् पुनः पुनर् भावयेत् । श्रोत्रादीन्य् अपि । चक्षुर्नियमस् तु गुरुवक्त्रप्रेक्षणाद् एव सिद्धः । मनश् च नियच्छेच् छास्त्रीयान् विकल्पान् गृहकुशूलाद्यारम्भान् मनसा वर्जयेत् । उक्तस् तु "संयमे यत्नम्" (म्ध् २.८८) इति सक्तिप्रतिषेधार्थः[^५०७] स प्रतिषेधः । गुरुसंनिधौ स्वल्पो ऽपीन्द्रियाणाम् अप्रतिषिद्धे ऽपि विषये प्रसरो न देयः । **प्राञ्जलिर्** ऊर्ध्वकृतकरकपोतः ॥ २.१९२ ॥


[^५०७]:
     M G: śakti-