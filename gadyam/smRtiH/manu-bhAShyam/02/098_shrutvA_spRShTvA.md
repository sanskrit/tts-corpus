+++
title = "098 श्रुत्वा स्पृष्ट्वा"

+++


**श्रुत्वा** वंशगीतादिध्वनिम्, "त्वं बृहस्पतिः" इत्यादिवचनं श्रुत्वा, **न** **हृष्यति** । रूक्षपरुषाक्रोशवाचः श्रुत्वा **न ग्लायति,** न मनोदुःखं भजति[^२९९] । ग्लानिः खेदः । **स्पृष्ट्वा** राङ्कवकौशेयादिवस्त्रम् अजलोमकुतपं च समत्वेनानुभवति । एवं सुवेषतरुणीजननटप्रेक्षासु शत्रुदर्शने च समः । बहुघृतं क्षीरषष्टिकान्[^३००] कोद्रवांश् च समं भोजने । देवदारुतैलं कर्पूरादि च तुल्यं जिघ्रतः । तथा कर्तव्यं यथा केवलैर् मानसैः सुखदुःखैर् न स्पृश्यते । एवं तेन जितानीन्द्रियाणि भवन्ति । न त्व् अप्रवृत्त्यैव । इयत्पर्यन्तः संयमः आश्रयणीयः ॥ २.९८ ॥


[^३००]:
     J: -ṣaṣṭikāṃ


[^२९९]:
     M G 1st ed.: bhajati

_ननु च ब्रह्मचारिणा स्त्रीसंबन्धो यत्नेन वर्ज्यः, संस्कृतभिक्षालाभस् तु किम् इति निषिध्यते । अत आह_ ।[^३०१]