+++
title = "154 न हायनैर्"

+++


इयम् अपराध्यापकप्रशंसा । **हायन**शब्दः संवत्सरपर्यायः । **न** बहुभिर् वर्षैः परिणतवया महान् पूज्यो भवति, **न पलितैः** केशश्मश्रुरोमभिः शुक्लैः, **न वित्तेन** बहुना, **न बन्धुभिः** । प्रागुक्तानि मान्यस्थानान्य् आपद्यन्ते । समुदितैर् न महान् भवति, किं तर्हि एकयैव विद्यया । यस्माद् **ऋषयश् चक्रिरे** । ऋषिर् दर्शनात् । निःशेषवेदार्थदर्शिनो निश्चित्येमं **धर्मं** व्यवस्थापितवन्तः । **यो ऽनूचानः,** अनुवचनम् अध्यापनं कृत्स्नाङ्गस्य वेदस्य, **स नो** ऽस्माकं **महाञ्** छ्रेष्ठः । करोतिर्[^४०५] व्यवस्थापने वर्तते, नाभूतजनने ॥ २.१५४ ॥


[^४०५]:
     M G: karoti