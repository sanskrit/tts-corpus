+++
title = "183 वेद-यज्ञैर् अहीनानाम्"

+++


**वेदज्ञैश्** च य **अहीना** वेदाध्ययनेन संयुक्ताः यज्ञानां च सत्य् अधिकारे कर्तार **अहीना** अवर्जिता तदुपेता इति यावत् । **स्वकर्मसु च प्रशस्ताः** । येषां यज्ञ्ē ऽधिकारो नास्त्य् अन्यस्मिन् शस्ते कर्मणि तत्पराः । अथ वा स्वकर्मप्रशस्तास् ते उच्यन्ते ये स्ववृत्ताव् एव संतुष्टा न वार्द्धुषिकादिवृत्त्युपजीविनः । तेषां **गृहेभ्यो भैक्षम् आहरेद्** याचित्वा गृह्णीयात् **प्रयतः** शुचिः । **अन्वहम्** इत्य् अनुवादः ॥ २.१८३ ॥