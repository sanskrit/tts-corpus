+++
title = "004 अकामस्य क्रिया"

+++


पूर्वेण शास्त्रीये प्रवृत्तिनिवृत्ती संकल्पाधीने व्याख्याते । अनेन लौकिकेषु कर्मसु तदधीनतोच्यत इति विशेषः । **नेह** लोके **कर्हिचित्** कदाचिद् अपि जाग्रदवस्थायां क्रिया[^१४] काचिद्[^१५] अनुष्ठेयत्वेनानिच्छतः संभवति । यत् किंचिल् लौकिकं वैदिकं वा कुरुते कर्म विहितं प्रतिषिद्धं च तत् सर्वं **कामस्य चेष्टितम्** । ॥ २.४ ॥


[^१५]:
     M G 1st ed.: kiṃcid


[^१४]:
     M G 1st ed. omit kriyā

_हेतुत्वाच् चेष्टितं कामस्यैवेत्य् उक्तम् । तद् इदम् अतिसंकटम्, कामात्मता न प्रशस्ता, न चानया विना किंचिद् अनुष्ठानम् अस्ति । अत्र प्रतिविधत्ते ।_