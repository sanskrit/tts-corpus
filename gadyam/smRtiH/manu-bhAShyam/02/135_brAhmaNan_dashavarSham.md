+++
title = "135 ब्राह्मणन् दशवर्षम्"

+++


दशवर्षाणि जातस्य यस्य स भवति **दशवर्षः** परिच्छेदकः कालः, तस्य परिच्छेद्यो ब्राह्मणः श्रुतः । न च तस्योच्चनीचतादि कार्श्यादि वा कालेन परिमातुं शक्यम्, किं तर्हि तदीया काचित् क्रिया । सा च जन्मनः प्रभृति नित्यसमवायिनी प्राणधारणलक्षणैव । एवं **शतवर्षम्** इति । **पितापुत्रौ** तौ द्रष्टव्यौ । **तयोः** संप्रधार्यमाणयोर् **ब्राह्मणः पिता** । चिरवृद्धेनापि क्षत्रियेण स्वल्पवर्षो ऽपि ब्राह्मणः प्रत्युत्तायाभिवाद्यश् चेति प्रकरणार्थः ॥ २.१३५ ॥