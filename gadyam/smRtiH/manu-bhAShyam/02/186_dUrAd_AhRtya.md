+++
title = "186 दूराद् आहृत्य"

+++


**दूर**ग्रहणम् अपरिगृहीतदेशोपलक्षणार्थम् । ग्रामात् किल दूरम् अरण्यम्, न च तत्र कस्यचित् परिग्रहः । अनुपलक्षणे हि दूरार्थे कियद् दूरम् इत्य् अनवस्थितः शास्त्रार्थः स्यात् । **आहृत्य** आनीय । **संनिदध्यात्** स्थापयेत् । **विहायसि** गृहस्योपरि । न हि निरालम्बने ऽन्तरिक्षे निधानं संभवति । **ताभिः सायंप्रातर् जुहुयात्** । आहरणं तु तात्कालिकम् अन्यदा वेच्छया । विहायसि[^४६०] निधानम् अदृष्टार्थम् इत्य् आहुः । अन्ये तु ब्रुवते संप्रत्यानीय्मानं वृक्षाद् दारु आर्द्रं भवतीति, गृहस्योपरि अन्यस्य वा प्रकारादेस् तत एवावगन्तव्यम् ॥ २.१८६ ॥


[^४६०]:
     M G 1st ed.: vihāyasa