+++
title = "240 स्त्रियो रत्नान्य्"

+++


**रत्नानि** मणयः शम्बरपुलिन्दादिभ्यो ऽप्य् उपात्ताः शुद्धास् तद्वद् **विद्या**द्य् अपीति । **शिल्पानि** च विचित्रपत्रच्छेद्यादीन्य् अदुष्टान्य् अगर्हितानि चैलनिर्णेजनपटरञ्जनबन्धादीनि[^५७६] । **सर्वतो** जातिविशेषम् अनपेक्ष्य **समादेयानि** स्वीकर्तव्यानि निश्चितातिधैर्यभावैः । "विषाद् अप्य् अमृतम्" (म्ध् २.२३९) इत्य् एवमादिभिर् अनेकवाक्यत्वात्[^५७७] समानप्रक्रमत्वेन सर्व एते ऽर्थवादाः ॥ २.२४० ॥


[^५७७]:
     M G: anekavākyād vā


[^५७६]:
     M G 1st ed.: -paṭajanaka-; G 2nd ed.: -paṭajana-