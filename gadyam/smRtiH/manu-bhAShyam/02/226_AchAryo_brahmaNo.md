+++
title = "226 आचार्यो ब्रह्मणो"

+++


पूर्वस्यायम् अर्थवादः । यत् परं ब्रह्म वेदान्तोपनिषत्प्रसिद्धं तस्य **आचार्यो मूर्तिः** शरीरम् । मूर्तिर् इव् मूर्तिः । **प्रजापतेर्** हिरण्यगर्भस्य **पिता** । येयं **पृथिवी** सैव **माता,** भारसहत्वसामान्यात् । **भ्राता** च **स्वः** सोदर्यः **आत्मनः** क्षेत्रज्ञस्येति प्रशंसा । एते सर्वे देवतारूपाः महत्त्वयुक्ता अवमता घ्नन्ति, प्रसादिता अभिप्रेतैः कामैर् योजयन्ति । एवं तत्समा आचार्यादय इति स्तुतिः ॥ २.२२६ ॥