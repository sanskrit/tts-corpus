+++
title = "247 आचार्ये तु"

+++


नैष्ठिकस्यायम् उपदेशः । असत्य् **आचार्ये**, तत्पुत्रे श्रोत्रियत्वादिगुणयुक्ते, गुरुपत्न्याम् आचार्याण्यां वा, सपिण्डे वा गुरोर् एव, वसेत् । तत्र च **गुरुवद् वृत्तिम् आचरेद्** भैक्षनिवेदनादि सर्वं कुर्यात् । दारशब्दो बहुवचनान्तो भार्यावचनो वैयाकरणैः स्मर्यते । स्मृतिकारास् त्व् एकवचनान्तम् अपि प्रयुञ्जते- "धर्मप्रजासंपन्ने[^५९९] दारे नान्यां कुर्वीत" (आप्ध् २.११.१२) इति ॥ २.२४७ ॥


[^५९९]:
     M G 1st ed.: dharmaprayāsayatne