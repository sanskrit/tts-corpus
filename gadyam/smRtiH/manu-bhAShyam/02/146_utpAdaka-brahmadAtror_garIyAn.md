+++
title = "146 उत्पादक-ब्रह्मदात्रोर् गरीयान्"

+++


**उत्पादको** जनकः **ब्रह्मदाता** अध्यापकः तौ द्वाव् अपि पितरौ । तयोः पित्रोर् **गरीयान् पिता** यो **ब्रह्मदः** । अतः पित्राचार्यसमवाये आचार्यः प्रथमम् अभिवाद्यः । 

- अत्र हेतुरूपम् अर्थवादम् आह । **ब्रह्मजन्म हि,** ब्रह्मग्रहणार्थं जन्म **ब्रह्मजन्म** । शाकपार्थिवादित्वात् समासः (च्ड़्। पाण् वार् ८ ओन् २.१.६९) । अस्मिन् समासे उपनयनं **ब्रह्मजन्म** । अथ वा ब्रह्मग्रहणम् एव जन्म । तद् **विप्रस्य शाश्वतं** नित्यं **प्रेत्यो**पकारकम् **इह** चोपकारकम् ॥ २.१४६ ॥