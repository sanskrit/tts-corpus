+++
title = "चक्राब्ज-मण्डलाराधनम्"
+++

ततः मण्डलाराधनं कुर्यात्।

## कर्णिकार्चनम्
कर्णिकायां मन्त्राध्वानम् अर्चयेत्। तत्सवरूपं तु  
द्वादशाक्षर-अष्टाक्षर-बलमन्त्र-विष्णुगायत्री-सुदर्शनमन्त्र-पवित्रमन्त्र-
चतुर्मूर्तिमन्त्र-नृसिंहमन्त्र-राममन्त्र-कृष्णमन्त्र-वराहमन्त्रान्  
उच्चार्य अर्चयेत्।

## केसरेषु तत्त्वाध्वार्चनम्
केसरेषु तत्त्वाध्वार्चनम् -

जीव-प्राण-मनो-बुद्धि-अहङ्कार-  
शब्द-स्पर्श-रूप-रस-गन्ध-  
श्रोत्र-त्वक्-चक्षुर्-जिह्वा-घ्राण-  
वाक्-पाणि-पाद-पायूपस्थ-  
पृथिव्य्-अप्-तेजो-वाय्व्-आकाश-रूपाणि **जीवतत्वानि**

धातृ-विधातृ-  
मित्रावरुण-भग-विवस्वत्-पूष-सवितृ-रवि-त्वष्टृ-विष्णु-  
वीरभद्र-शम्भु-गिरीश-शर्वोमापतीशान-हर-स्थाणु-भव-शिव-शूल्यादि-रूप-तत्वानि च  
प्रणवादि चतुर्थ्यन्तानि अर्चयेत्।

## दलेषु अर्णाध्वाऽर्चनम्
दलेष्व् अर्णाध्वाऽर्चनम्-  
ॐ कं नमः पराय इत्यारभ्य  
क्षं नमं पराय इत्यन्तेन नाभिभागे  पदाध्वाऽर्चनम्।  
तत्र केशवादीन् सप्तऋषीन् च,  
प्राच्यादिषु आदिवराह-नारसिंह-श्रीधर-हयवक्त्र-भार्गवराम-राघव-वामन-वासुदेवान् च,  
कुमुदादि-सुप्रतिष्ठान्तांश्च,  
जय-विजय-चण्ड-प्रचण्ड-भद्र-सुभद्र-धातृ-विधातृ-  
सूर्य-चन्द्र-काम-ब्रह्म-विनायक-षण्मुख-दुर्गा-कुबेर-शङ्करान् च,  
विमलोत्कर्षणी-ज्ञान-क्रिया-योगि-प्रह्वी-सत्या-ईशाना-अनुग्रह-शक्तीश् च,  
आदित्यादि-केत्वन्तान् च,  
लक्ष्मी-सरस्वती-रति-शान्ति-तुष्टि-पुष्टि-क्रिया-कीर्ति-वाराहीश् च,
प्रणवादि-चतुर्थ्यन्तम् अर्चयेत्।

## अरेषु कलाध्वपूजनम्
अरेषु कलाध्वपूजनम्।  
तत्र अकारादि स्वरार्चनं कुर्यात्।

## नेमिभागे भुवनाध्वाऽर्चनम्
नेमिभागे भुवनाध्वाऽर्चनं; तत्प्रकारस्तु  
अतल-वितल-सुतल-नितल-महातल-रसातल-तलातल-पाताल-  
भूर्-भुवस्-सुवर्-महर्-जनस्-तपस्-सत्य-लोक--  
गन्धर्व-लोक--यक्ष-लोक--अप्सरो-लोक--किन्नर-लोक--  
यम-लोक--निरृति-लोक--वरुण-लोक--  
रुद्र-लोक--देव-लोक--ब्रह्म-लोक--शिव-लोक--  
विष्णु-लोक--सदा-विष्णु-लोक--  
कुम्भी-पाक--महा-रौरव--क्षुराल-सन्निमाल-शीतल--उष्ण-जल--सन्तपन--तप्त-लोह--  
शाल्मली--रूप-धी--यन्त्र-धनुर्-भिन्न--शुद्ध-निरयान्  
प्रणवादि चतुर्थ्यन्तम् अर्चयेत्।

बिन्दुषु द्वादशाक्षराणि,  
कर्णिकायां परमात्मानं,  
केसरेषु श्री-सरस्वति-रति-शान्ति-प्रीति-कीर्ति-पुष्टि-तुष्टीः  
दलभूमिषु श्रीवत्सादि-द्वादश-शक्तीः+++(=??)+++  
दलस्य परितः व्याप्त्याद्याः,

प्रथम-नाभौ विष्णुं, द्वितीये ब्रह्माणं, तृतीये रुद्रं,  
द्वादशारेषु विष्ण्व्-आदीन्  
द्वादश+अरान्तवलये मत्स्यादि दश-मूर्तीः,  
प्रथम नेमि-वलये शङ्खादीन्,  
आग्नेयादि पीठ-कोण-चतुष्के अनन्त-वराह-नारसिंह-हयग्रीवान्,  
लता-वीथिकायाम् इन्द्रादि-लोक-पालान्,  
द्वार-चतुष्के चण्डादि-द्वन्द्वं,

वीथ्याम्  
ईशाने विष्वक्सेनं, पूर्वद्वारबाह्ये वैनतेयं, दक्षिणे पद्मं, पश्चिमे गदां, उत्तरे शङ्खं च प्रणवादि-चतुर्थ्यन्तैः स्व-स्व-मन्त्रैः अर्चयेत्।  

