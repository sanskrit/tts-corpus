---
title: ०२ कर्षणम्
unicode_script: devanagari
---

द्वितीयः परिच्छेदः  
कर्षणम्  
अथ कर्षण विधिः: उच्यते-  
  

एवं ग्रामादि कल्पयित्वा, तन्मध्ये मन्दिरनिर्माणार्थं पूर्वोक्तां भूम्मि प्रवेश बलिपूर्वकम्  
आसाद्य तां प्रदक्षिणीकृत्य, 
यक्षा: पिशाचा: नागाश्च येऽत्र तिष्ठन्ति सर्वदा।  
सर्वे प्रयान्तु तेऽन्यत्र विष्णो: स्थानं करोम्यहम्।  
इति मन्त्रेण अस्त्रमन्त्रसंसिद्धान् सिद्धार्थान् सर्वत: दिक्षु विकीर्य, पूर्ववत् वास्तु पूजां होमं च  बल्यन्तम् कृत्वा। अनन्तरम् आचार्य: वक्ष्यमाणेन विधिना हलेन भूमिं  विलिखेत्। यजमान: ब्राह्मणश्चेत् अनङ्वाहौ गौरवर्णौ। यदिक्षत्रिय: लोहितौ। यदि वैश्य:  पीतौ। यदि शूद्र: मेचकौ। उक्तवर्णानाम् अलाभे कपिलौ गौरौ रक्तौ वा। तौ महान्तौ  
बलशालिनौ वृषभौ क्षालयित्वा। खुर  
शृङ्गादीनि कनकमयै: भूषणै: भूषयेत् ।  
ब्राह्मणो यजमान: चेत् युगं हलं च पालाशम्, क्षत्रिय: यदि नैयग्रोधम्, यदि वैश्य:  प्लाक्षम्, सर्वेषां वर्णानां नैयग्रोध पैप्पले वा स्याताम्। सर्वेषां कौशिक: सौवर्णा योक्त्रं राजतं  ताम्रं वा। कुशा:, धनुज्र्या, वीरण्य:, काशाश्च यथावर्णम् क्रमात् रज्जु:। हलभूतमध्यौ  एकयोनिके। सर्वम् एवं कृत्वा। तत: स्नात: नवाम्बरधर: सर्वालङ्कारसंयुक्त: आचार्य: पादौ  प्रक्षाळ्य। आचम्य। प्राणानायम्य। भूतशुद्धिं कृत्वा। ब्राह्मणै: अनुज्ञात: मन्त्रज्ञै: वैष्णवै:  सह पुण्याहं वाचयित्वा। तज्जलेन सर्वं द्रव्यजातम् आत्मानं च प्रोक्ष्य। मूलमन्त्रेण  वृषस्कन्धे युगं संयोज्य। तेनैव मन्त्रेण हलं युगे संयोज्य। सुमुहूर्ते भेरी पटह शङ्खादिवाद्य  घोषपुरस्सरं शाकुन सूक्तादि वेदघोषसहितं प्राङ्मुखः गुरु: हृदयकमले नारायणं ध्यायन्।  पालाशादि दण्डं प्रवहणं कृत्वा। तत: तोदनम् आदाय। हुम्फडादिना आपीड्य। प्राङ्मुखः  मूलविद्यया प्रथमं कर्षयेत्। पौरुषेण सूक्तेन द्वितीयं, विष्णुसूक्तेन तृतीयं, विष्णु गाय र्त्या  तुरीयम्, नारायणानुवाकेन पञ्चमम्, पञ्चोपनिषन्मन्त्रै: षष्टम्, भूसूक्तेन सप्तमम् कर्षणम्।  
  

सर्वं प्रादक्षिण्य क्रमेण। दक्षिणोत्तरतश्च एवं कर्षयेत्। तत्काले निमित्तानि परीक्षेत्।  आचार्यस्यमनस्तुष्टि: मन्दिर यजमानयो: शर्मणे भवेत् । तद्विपर्ययश्च असुखाय।  अनडुहो: शयने, योक्त्रादिभेदने, व्यत्यासभ्रमणे, अन्यनिमित्तोदये च सर्व दोषशान्त्यर्थं  पञ्चोपनिषदा सर्पिषा शतमाहुतीनां जुहुयात्। तत: आचार्य: यजमानश्च ब्राह्मणान्  तोषयित्वा। तां भुवं महतायत्नेन समीकृत्य, पृथक् पृथक् आलवालानि जलकुल्यायुतानि  कारयित्वा। तोयेन आसिच्य। तत्र शाली मुद्ग यवादि बीजानि वापयेत्। तदभिवृद्ध्यर्थं  प्रतिदिनं महताजलेन संसिच्य। परिपाकावसानिकं रक्षेत्। तत: फलानि पक्वानि लूत्वा।  फलरहितं क्षेत्रं गाः समानीय चारयेत्। सस्य भूरिफले तद्धाम दीर्घकालं भविष्यति।  अल्पे तु अल्पतरं कालम्। हरे: सन्निधानं च पूर्ववदेव। फलहीने  प्रक्षीणधनधान्यकम्। तत्र सहस्रं शतं वा ब्राह्मणान् भोजयित्वा। तेभ्यश्च गो धनादि  दक्षिणान् वितीर्य। पञ्चगव्येन पञ्चोपनिषदा तत्क्षेत्रं सम्प्रोक्ष्य। कुद्दालै: खनित्रै: वा, यावम्ब:  तावत् भूमिं खनेत्। यावत् प्रथमावरण विस्तार: तावत् दण्डमात्रं वा क्षेत्रदोषानुरूप्येण, मन्दिरोच्छ्रायानुगुण्येन वा, भूतले खन्यमाने ;भस्माङ्गार तुषदुष्ट सत्वक्रिमि कीटादि  दर्शने घृतादिना शान्ति होमं कृत्वा;ब्राह्मणेभ्य: यथाशक्ति सुवर्णादि दक्षिणां दद्यात्।  रत्नादि दर्शने धाम सदासमृद्धं भवेत्। खातात् बहि: चतुरश्रे स्थण्डिले अग्निं प्रतिष्ठाप्य, मूलमन्त्रेण आज्येन नृसूक्तेन चरुणा गुग्गुलु तिल नीवारै: मूलमन्त्रेण च खातहोमं कृत्वा।  पुण्याहं वाचयित्वा प्रोक्ष्य। शालीन् खाते प्रक्षिप्य। तदुपरि वस्त्रसूत्रादि वेष्टितान्  लोहमयान् मृम्मयान् वा कुम्भान् नव संस्थाप्य। आधारशक्तिं सौवर्णीं मध्यकुम्भे  निक्षिप्य। प्राच्यां बीजानि आग्नेय्यां सर्वलोहानि, दक्षिणे सर्वधातून्, नैॠते पुण्यतीर्थमृदम्, वारुणे मधु, वायवीये सर्पि:, उत्तरस्यां दिशि रत्नानि, ऐशाने शैलमृत्तिकां च निक्षिप्य।  पुनश्च मध्ये शालिक्षेत्र मृदम् आशोष्य ह्रदसम्भूतां मृदम् वल्मीकमृदम् उत्पलकन्दानि च  
  

प्राङ्मुखः स्थित्वा निक्षिप्य। तत्र लोहानि रत्नानि दर्भकूर्चं च निक्षिप्य शरावेण  पिदाय। मध्यकुम्भस्य उपरि अन्य कुम्भम् निधाय, तस्मिन् सौवर्णं कूर्मकालाग्निं  
निक्षिप्य। तस्य उपरि कुम्भम् अन्यं निधाय।  
तस्मिन् सौवर्णीम् अनन्ताकृतिं निक्षिप्य। तदुपरि च अन्यं कुम्भं तस्मिन् सौवर्णीं वसुधां  तदुपरि च अन्यं कुम्भं तस्मिन् सौवर्णे अम्बुजं च निक्षिप्य। सर्वान् गन्धोदकेन  सम्पूर्य। पुण्याभिः खात मृद्भिः अदुष्टाभिः वालुकाभिश्च पूरयित्वा। जलै: खात भूतलं  
सम्पूर्य। हस्तिपादैः धृडीकृत्य। पुन: जलेन परिपूरयेत्।  
इति श्री-वराहगुरुणा विरचितायां क्रियाकैरव  
चन्द्रिकायां कर्षणविधिः नाम द्वितीयः परिच्छेदः  
