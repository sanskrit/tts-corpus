+++
title = "०५ नारदोपनिषत्"

+++

नारदोपनिषत्   
अथ प्रणिपत्य नारदो ब्रह्माणं प्रायुङ्क्त । अधीहि भगवन्मे  
किं पवित्राणां पवित्रं केन सुकरेणामृतत्वमेति ।  
स होवाच साधुत्वे नियोगं सुलभं पवित्रं सुलभं सुकरं  
तद्विष्णुक्षेत्रं तत्र मृदं श्वेतं ``उद्धृतासि''  
इप्युद्धरेत् । अमृतमेव श्वेतमृद्भवति । मूलमन्त्रद्वयं च  
``विष्णोर्नुकम्,'' ``गन्धद्वाराम्'' इत्येताभिरभिमन्त्रयेत् ।  
देवपितृकमाण्यारभमाणस्त्रयी नित्यमूर्ध्वपुण्ड्रं च कुर्यान्मन्त्रैः  
केशवादीनाम् । तत्कर्म सफलं च भवति । न रक्षांसि गृह्णीयुः ।  
तदेवमभ्युक्तं भवति । नासादिकेशान्तमूर्ध्वपुण्ड्रं विष्णोः  
स्थितस्य चरणद्वयाकृति । आयतमेकाङ्गुलं पादतरोरस्य मूलम् ।  
तदुत्पन्ने द्वे रेखे । तथैव च धृतं विष्णुना वा ``आदित्यवर्णे  
तपसः'' इति हरिद्रां श्रीफले धारयेत् । तज्जलेन श्रीबीजेन  
सम्मृज्य तत्सूक्ष्मरेखां धारयेत् । ते द्वे शाखे हंसवर्णे  
गायत्रीत्रिष्टुब्दैवत्ये आत्मपरमात्मदैवत्ये लक्ष्मीनारायणदैवत्ये  
दर्शपूर्णमासेष्टके इष्टापूर्तक्रिये मातृकायामेतावदेवोपलब्धम् ॥

(वैष्णव-उपनिषदः)

इति नारदोपनिषत् समाप्त ।  
  
