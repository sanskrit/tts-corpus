---
Category: upanishhat, upanishad
File name: vishvakarmopaniShat.itx
Indexextra: (image)
Language: Sanskrit
Latest update: July 8, 2017
Location: doc_upanishhat
Proofread by: Sunder Hattangadi sunderh at hotmail.com, PSA Easwaran
Send corrections to: Sanskrit@cheerful.com
Site access: https://sanskritdocuments.org
Subject: philosophy/hinduism/religion
Sublocation: upanishhat
Text title: vishvakarmopaniShat
Transliterated by: Sunder Hattangadi sunderh at hotmail.com
engtitle: vishvakarmopaniShat
itxtitle: vishvakarmopaniShat
title: विश्वकर्मोपनिषत्

---
  
 विश्वाकर्मोपनिषत्   
  
अथ विश्वाकर्मोपनिषत् ।  
  
ज्योतिर्मयं शान्तमयं प्रदीप्तं,  विश्वात्मकं विश्वजितन्निरीशम् ।  
अद्यन्तशून्यं सकलैकनाथं,  श्रीविश्वकर्माणमहं नमामि ॥  
  
ॐ विश्वकर्मा दिशां पतिः स नः पशून्पातु सोऽस्मान्पातु तस्मै नमः ।  
प्रजापतिकद्रो वरुणोऽग्निर्दिशाम्पतिः स नः  
पशून्पातु सोऽस्मान्पातु तस्मै नमः ॥  
  
अथ पुरुषो ह वै विश्वकर्मणो कामयत प्रजाः सृजेयेति ।  
विश्वकर्मणः प्राणो जायते मनः सर्वेन्द्रियाणि च ।  
खं वायुर्ज्योतिरापः पृथिवी विश्वस्य धारिणी ॥  
  
विश्वकर्मणो ब्रह्मा जायते । विश्वकर्मणो रुद्रो जायते ।  
विश्वकर्मणो नारायणो जायते । विश्वकर्मणः प्रजापतयः प्रजायन्ते ।  
  
विश्वकर्मणो द्वादशादित्या रुद्रा वसवः सर्वे देवताः सर्वे  
ऋषयः सर्वाणि छन्दांसि सर्वाणि भूतानि वा समुत्पद्यन्ते ।  
विश्चकर्मणि प्रवर्धन्ते । विश्वकर्मणि प्रलीयन्ते ।  
  
ॐ अथ नित्यो देवो एको विश्वकर्मा । यो देवानां नामधारी  
एक एव विश्वकर्मा । विराट विश्वकर्मा । स्वराड्विश्वकर्मा ।  
सम्राड्विश्वकर्मा ।  
  
अथ रुद्रो विश्वकर्मा । ब्रह्मा विश्वकर्मा । शिवश्च  
विश्वकर्मा । विष्णुश्च विश्वकर्मा । शक्रश्च विश्वकर्मा ।  
द्यावापृथिव्यौ च विश्वकर्मा । कालश्च विश्वकर्मा ।  
दिशश्च विश्वकर्मा । दिक्चक्रश्च  विश्वकर्मा । अग्निश्च विश्वकर्मा ।  
ऊर्ध्वश्च विश्वकर्मा । अधश्च विश्वकर्मा । अवान्तरश्च विश्वकर्मा ।  
अन्तर्बहिश्च विश्वकर्मा । विश्वकर्मणो निराकृतिः ।  
विश्वकर्मण एवेदं सर्वं यद्भूतं यच्च भव्यम् ।  
निष्कलङ्को निरञ्जनो निर्विकल्पो निराख्यातः ॥  
  
शुद्धाद्वैतैको विश्वकर्मा, न द्वितीयोऽस्ति कश्चित् ।  
य एवं वेद स विश्वकर्मारो भवति  ॥  
  
ॐ इत्यग्रे व्याहरेत् । नमेति पश्चात् । विश्वकर्मणेः इति उपरिष्ठात् ।  
ॐ इत्येकाक्षरं नम इति द्वे अक्षरे विश्वकर्मण इति पञ्चाक्षराणि ॥ ॐ॥  
  
विश्वकर्मण इति षडक्षराणि ।  
ॐ नमो विश्वकर्मण इत्यष्टाक्षरं पदं ध्यायेति ।  
अन प्रब्रवस्सर्व आयुरोत  ।  
विन्दते प्राजापत्यं रायस्पोषकं  गौपत्यम् ॥  
  
ततो अमृतत्त्वमश्नुते । इति एवं वेद ।  
  
प्रत्यगानन्द ब्रह्म पुरुषं प्रणवस्वरूपम् ।  
अकार, उकारो,  मकार इति । तानेकधारममरत्तदेतद्गोमिति ।  
यमुक्त्वा मुच्यते योगी जन्मसंसारबन्धनात् ॥  
  
ॐ नमो विश्वकर्मण इति ममोपासकः सायुज्ये गमिष्यति ।  
तदिदं परं पुण्डरीकं विज्ञान धनम् ।  
तस्मात् तदिदावन्मात्रं  ब्रह्मण्यो विश्वकर्मोम् ।  
सर्वभूतस्थमेकं विश्वकर्माणं कारणरूपं मकार  
परविश्वब्रह्मोम् । पदं विष्टावाख्यमिति तेऽपि  
विश्वकर्माख्योपनिषदम् । यो ह वै विश्वकर्मण्योपनिषदमधीते ।  
सर्वेभ्यो पापेभ्यो विमुक्तो भवति । स सर्वेभ्यः विमुक्तः  
सर्वान्कामानवाप्नोति । ब्रह्मत्वं च गच्छति । इत्युपनिषत् ॥  
  
ॐ शान्तिः शान्तिः शान्तिः ॥  
  
  
Proofread by Sunder Hattangadi sunderh at hotmail.com, PSA Easwaran  
  
