---
title: मुक्तिकोपनिषदुद्धाराः

---
  
 मुक्तिका उपनिषत्   
  
Excerpts from MUKTIKAA UPANISHHAD   

  
ऋग्वेदस्य तु शाखाः स्युरेकविंशतिसङ्ख्यकाः ।  
नवाधिकशतं शाखा यजुशो मारुतात्मज ॥  
  
सहस्रसङ्ख्यया जाताः शाखाः साम्नः परन्तप ।  
अथर्वणस्य शाखाः स्युः पञ्चाशद्भेदतो हरे ॥  
  
एकैकस्यास्तु शाखाया एकैकोपनिषन्मता ।  
तासामेकामृचं यश्च पठते भक्तितो मयि  ॥  
  
स मत्सायुज्यपदवीं प्राप्नोति मुनिदुर्लभाम् ।  
  
इयं कैवल्यमुक्तिस्तु केनोपायेन सिद्ध्यति ।  
माण्डूक्यमेकमेवालं मुमुक्षूणां विमुक्तये ॥  
  
तथाप्यसिद्धं चेज्ज्ञानं दशोपनिषदं पठ ।  
ज्ञानं लब्ध्वा चिरादेव मामकं धाम यास्यसि ॥  
  
तथापि दृढता नो चेद्विज्ञानस्याञ्जनासुत ।  
द्वात्रिंशाख्योपनिषदं समभ्यस्य निवर्तय ॥  
  
विदेहमुक्ताविच्छा चेदोष्टरशतं पठ ।  
तासं क्रमं सशान्तिं च श्रुणु वक्ष्यामि तत्त्वतः ॥  
  
ईशकेनकठप्रश्नमुण्डमाण्डूक्यतित्तिरिः ।  
ऐतरेयं च छान्दोग्यं बृहदारण्यकं तथा ॥  
  
ब्रह्मकैवल्यजाबालश्वेताश्वो हंस आरुणिः ।  
गर्भो नारायणो हंसो बिन्दुर्नादशिरः शिखा ॥  
  
मैत्रायणी कौषीतकी बृहज्जाबालतापनी ।  
कालाग्निरुद्रमैत्रेयी सुबालक्षुरिमन्त्रिका ॥  
  
सर्वसारं निरालम्बं रहस्यं वज्रसूचिकम् ।  
तेजोनादध्यानविद्यायोगतत्त्वात्मबोधकम् ॥  
  
परिव्राट् त्रिशिखि सीता चूडा निर्वाणमण्डलम् ।  
दक्षिणा शरभं स्कन्दं महानारायणाव्हयम् ॥  
  
रहस्यं रामतपनं वासुदेवं च मुद्गलम् ।  
शाण्डिल्यं पैङ्गलं भिक्षुमहच्छारीरकं शिखा ॥  
  
तुरीयातीतसन्न्यासपरिव्रजाक्षमालिका ।  
अव्यक्तैकाक्षरं पूर्णा सूर्याक्ष्यध्यात्मकुण्डिका ॥  
  
सावित्र्यात्मा पाशुपतं परं ब्रह्मावधूतकम् ।  
त्रिपुरातपनं देवीत्रिपुरा कठभावना ॥  
  
हृदयं कुण्डली भस्म रुद्राक्षगणदर्शनम् ॥  
  
तारसारमहावाक्यपञ्चब्रह्माग्निहोत्रकम् ।  
गोपालतपनं कृष्णं याज्ञवल्क्यं वराहकम् ॥  
  
शाट्यायनि हयग्रीवं दत्तात्रेयं च गारुडम् ।  
कलिजाबालिसौभाग्यरहस्यऋचमुक्तिका ॥  
  
एवमष्टोत्तरशतं भावनात्रयनाशनम् ।  
ज्ञानवैराग्यदं पुंसां वासनात्रयनाशनम् ॥  
  
गृहीत्वाष्टोत्तरशतं ये पठन्ति द्विजोत्तमाः ।  
प्रारब्धक्षयपर्यन्तं जीवन्मुक्ता भवन्ति ते ॥  
  
ऐतरेयकौषितकीनादबिन्द्वात्मप्रबोधनिर्वाणमुद्गलाक्षमालिकात्रिपुरासौभाग्य-  
बह्वृचानामृग्वेदगतानां दशसङ्ख्याकानामुपनिषदां वाङ्मे मनसीति शान्तिः ॥  
  
ईशावास्यबृहदारण्यजबालहंसपरमहंससुबालमन्त्रिकानिरालम्बत्रिशिखीब्राह्मणमण्डलब्राह्म-  
णाद्वयतारकपैङ्गलभिक्षुतुरीयातीताध्यात्मतारसारयाज्ञवल्क्यशाट्यायनीमुक्तिकानां  
शुक्लयजुर्वेदगतानामेकोनविंशतिसङ्ख्याकानामुपनिषदां पूर्णमद इति शान्तिः ॥  
  
कठवल्लीतैत्तिरीयकब्रह्मकैवल्यश्वेताश्वतरगर्भनारायणामृतबिन्द्वमृतनादकालाग्निरुद्रक्षुरिका-  
सर्वसारशुकरहस्यतेजोबिन्दुध्यानबिन्दुब्रह्मविद्यायोगतत्त्वदक्षिणामूर्तिस्कन्दशारीरक-  
योगशिखैकाक्षराक्ष्यवधूतकठरुद्रहृदययोगकुण्डलिनीपञ्चब्रह्मप्राणाग्निहोत्रवराहकलिसन्तरण-  
सरस्वतीरहस्यानां कृष्णयजुर्वेदगतानां द्वात्रिंशत्सङ्ख्याकानामुपनिषदां सह नाववत्विति शान्तिः ॥  
  
केनच्छान्दोग्यारुणिमैत्रायणिमैत्रेयीवज्रसूचिकायोगचूडामणिवासुदेवमहत्सन्न्यासाव्यक्तकुण्डिका-  
सावित्रीरुद्राक्षजाबालदर्शनजाबालीनां सामवेदगतानां षोडशसङ्ख्याकानामुपनिषदामाप्यायन्त्विति शान्तिः ॥  
  
प्रश्नमुण्डकमाण्डुक्याथर्वशिरोऽथर्वशिखाबृहज्जाबालनृसिंहतापनीनारदपरिव्राजकसीताशरभ-  
महानारायणरामरहस्यरामतापनीशाण्डिल्यपरमहंसपरिव्राजकान्नपूर्णासूर्यात्मपाशुपत-  
परब्रह्मत्रिपुरातपनदेवीभावनाब्रह्मजाबालगणपतिमहावाक्यगोपालतपनकृष्णहयग्रीव-  
दत्तात्रेयगारुडानामथर्ववेदगतानामेकत्रिंशत्सङ्ख्याकानामुपनिषदां भद्रं कर्णेभिरिति शान्तिः ॥  

