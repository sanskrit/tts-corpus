---
title: ब्रह्मोपनिषत्

---
  
 ब्रह्मोपनिषत्   
  
ॐ शौनको ह वै महाशालोऽङ्गिरसं भगवन्तं  
पिप्पलादमपृच्छत् ।  दिव्ये ब्रह्मपुरे सम्प्रतिष्टिता  
भवन्ति कथं सृजन्ति कस्यैष महिमा बभूव यो  
ह्मषे महिमा बभूव क एषः ।  
तस्मै स होवाच ब्रह्मविद्यं वरिष्ठाम् ।  प्राणो ह्येष  
आत्मा ।  आत्मनो महिमा बभुव देवानामायुः स देवानां  
निधनमनिधनं दिव्ये ब्रह्मपुरे विरजं निष्कलं  
शुभ्रमक्षरं यद्ब्रह्म विभाति स नियच्छति  
मघुकरराजानं माक्षिकवदिति । यथा माक्षीकैकेन  
तन्तुना जालं वक्षिपति तेनापकर्षति तथैवैष प्राणो  
यदा याति संसृष्टमाकृष्य । प्राणदेवतास्ताः सर्वा  
नाड्यः । सुष्वपे श्येनाकाशवद्यथा खं श्येनमाश्रित्य  
याति स्वमालयमेवं सुषुप्तो ब्रूते यथैवैष देवदत्तो  
यष्ट्याऽपि ताड्यमानो न यत्येवमिष्टापूर्तैः  
शुभाशुभैर्न लिप्यते । यथा कुमारो निष्काम  
आनन्दमुपयाति तथैवैष देवदत्तः स्वप्न आनन्दमभियाति ।  
वेद एव परं ज्योतिः ज्योतिष्कामो ज्योतिरानन्दयते ।  
भूयस्तेनैव स्वप्नाय गच्छति जलौकावत् । यथा  
जलौकाऽग्रमग्रं नयत्यात्मानं नयति परं सन्धय ।  
यत्परं नापरं त्यजति स जाग्रदभिधियते । यथैवैष  
कपालाष्टकं सन्नयति । तमेव स्तन इव लम्बते  
वेददेवयोनः । यत्र जाग्रति शुभाशुभं निरुक्तमस्य  
देवस्य स सम्प्रसारोऽन्थर्यामी खगः कर्कटकः पुष्करः  
पुरुषः ग्राणो हिंसा परापरं ब्रह्म आत्मा देवता वेदयति ।  
य एवं वेद स परं ब्रह्म धं क्षेत्रज्ञमुपैति ॥ १॥  
  
अथास्य पुरुषस्य चत्वारि स्थानानि भवन्ति  
नाभिर्हृदयं कण्ठं भूर्धेति । तत्र चतुष्पादं  
ब्रह्म विभाति । जागरितं स्वप्नं सुषुप्तं तुरीयमिति ।  
जागरिते ब्रह्मा स्वप्ने विष्णुः सुषुप्तौ रुद्रस्तुरीयं  
परमाक्षरं आदित्यश्च विष्णुश्चेश्वरश्च स पुरुषः  
स प्राणः स जीवः सोऽग्निः सेश्वरश्च जाग्रत्तेषं मध्ये  
यत्परं ब्रह्म विभाति । स्वयममनस्कमश्रोत्रमपाणिपादं  
ज्योतिर्वर्जितं न तत्र लोका न लोका वेदा न वेदा देवा न  
देवा यज्ञा न यज्ञ माता न माता पिता न पिता स्नुष न  
स्नुष चाण्डालो न चाण्डालः पैल्कसो न पैल्कसः श्रमणो न  
श्रमणः पशवो न पशवस्तापसो न तापस इत्येकमेव  
परं ब्रह्म विभाति । हृद्याकाशे तद्विज्ञानमाकाशं  
तत्सुषिरमाकाशं तद्वेद्यं हृद्याकाशं यस्मिन्निदं  
सञ्चरति वचरति यस्मिन्निदं सर्वमोतं प्रोतं । सं  
विभोः प्रजा ज्ञायेरन् । न तत्र देवा ऋषयः पितर रिशते  
प्रतिबुद्धः सर्वविदिति ॥ २॥  
  
हृदिस्था देवताः सर्वा हृदि प्राणाः प्रतिष्ठिताः ।  
हृदि प्राणश्च ज्योतिश्च त्रिवृत्सूत्रं च यन्महत् ॥  
  
हृदि चैतन्ये तिष्ठति यज्ञोपवीतं परमं पवित्रं  
प्रजापतेर्यत्सहजं पुरस्तात् ।  
आयुष्यमग्रपं प्रतिमुञ्च शुभ्रं यज्ञोपवीतं बलमस्तु तेजः ॥  
  
सशिखं वपनं कृत्वा बहिःसूत्रं त्यजेद्बुधः ।  
यदक्षरं परं ब्रह्म तत्सूत्रमिति धारयेत् ॥  
  
सूचनात्सूत्रमित्याहुः सूत्रं नाम परं पदम् ।  
तत्सूत्रं विदितं येन स विप्रो वेदपारगः ॥  
  
तेन सर्वमिदं प्रोतं सूत्रे मणिगणा इव ।  
तत्सूत्रं धारयेद्योगी योगवित्तत्त्वदर्शिवान् ॥  
  
बहिःसूत्रं त्यजेद्विद्वान्योगमुत्तममास्थितः ।  
ब्रह्मभावमयं सूत्रं धारयेद्यः स चेतनः ॥  
  
धारणात्तस्य सूत्रस्य नोच्छिष्ठो नाशुचिर्भवेत् ।  
सूत्रमन्तर्गतं येषां ज्ञानयज्ञोपवीतिनाम् ॥  
  
ते चै सूत्रविदो लोके ते च यज्ञोपवीतिनः ।  
ज्ञानशिखिनो ज्ञाननिष्ठा ज्ञानयज्ञोपवीतिहः ॥  
  
ज्ञानमेव परं तेषां पवित्रं ज्ञानमुत्तमम् ।  
अग्नेरिव शिखा नान्या यस्य ज्ञानमयी शिखा ॥  
  
स शिखीत्युच्यते विद्वानितरे केशधारिणः ॥ ३॥  
  
कर्मण्यधिकृता ये तु वैदिके ब्राह्मणादयः ।  
तैः सन्धार्यमिद सूत्रं क्रियाङ्गं तद्धि वै स्मृतम् ॥  
  
शिखा ज्ञानमयी यस्य उपवीतं च तन्मयम् ।  
ब्राह्मण्यं सकलं तस्य इति ब्रह्मविदो विदुः ॥  
  
इदं यज्ञोपवीतं तु पवित्रं यत्परायणम् ।  
स विद्वान्यज्ञोपवीती स्यात्स यज्ञः स च यज्ञवित् ॥  
  
एको देवः सर्वभूतेषु गूढः सर्वव्यापी सर्वभूतान्तरात्मा ।  
कर्माध्यक्षः सर्वभूताधिवासः साक्षी चेता केवलो निर्गुणश्च ॥  
  
एको मनीषी निष्कियाणां बहूनामेकं सन्तं बहुधा यः करोति ।  
तमात्मानं येऽनुपष्यन्ति धीरास्तेषं शान्तिः शाश्वती नेतरेषाम् ॥  
  
आत्मानमरणिं कृत्वा प्रणवं चोत्तरारणिम् ।  
ध्याननोर्मथनाभ्यासाद्देवं पश्येन्निगूढवत् ॥  
  
तिलेषु तैलं दधिनीव सर्पिरापः स्त्रोतःस्वरणीषु चान्निः ।  
एवमात्माऽऽत्मनि गृह्मतेऽसौ सत्येनैनं तपसा योऽनुपश्यति ॥  
  
ऊर्णनाभिर्यथा तन्तून्सृजते संहरत्यपि ।  
जाग्रत्स्वप्ने तथा जीवो गच्छत्यागच्छते पुनः ॥  
  
पद्मकोशप्रतीकाशं सुषिरं चाप्यधोमुखम् ।  
हृदयं तद्विजानीयाद्विश्वस्याऽऽयतनं महत् ॥  
  
नेत्रस्थं जाग्रतं विद्यात्कण्ठे स्वप्नं विनिर्दिषेत् ।  
सुषुप्तं हृदयस्थं तु तुरीयं मूर्ध्नि संस्थितम् ॥  
  
यदात्मा प्रज्ञयाऽऽत्मानं सन्धत्ते परमात्मनि ।  
तेन सन्ध्या ध्यानमेव तस्मात्सन्ध्याभिवन्दनम् ॥  
  
निरोदकाध्यानसन्ध्या वाक्कायक्लेशवर्जिता ।  
सन्धिनी सर्वभूतानां सा सन्ध्या ह्येकदण्डिनाम् ॥  
  
यतो वाचो निवर्तन्ते अप्राप्य मनसा सह ।  
आन्नन्दमेतज्जीवस्य यं ज्ञात्वा मुच्यते बुधः ॥  
  
सर्वव्यापिनमात्मानं क्षीरे सर्प्रिवार्पितम् ।  
आत्मातपोमूलं तद्ब्रह्मोपनिषत्परम् ।  
सर्वात्मैकत्वरीपेण तद्ब्रह्मोपनिषत्परमिति ॥ ४॥  
  
          इत्यथर्ववेदे ब्रह्मोपनिषत्समाप्ता ॥  
  
  
  
Many publications do not include the first verse above  
and start with   
athAsya puruShasya chatvAri sthAnAni bhavanti  
  
''
  
