सुबन्ते उपपदे तिष्ठतेः कप्रत्ययो भवति। समस्थः। विषमस्थः। अत्र योगविभागः कर्तव्यः सुपि इति। सुपि आकारान्तेभ्यः कप्रत्ययो भवति। द्वाभ्याम् पिबतीति द्विपः। पादपः। कच्छपः। ततः स्थः इति। स्थश्च सुपि कप्रत्ययो भवति। किमर्थम् इदम्? कर्तरि पूर्वयोगः। अनेन भावेऽपि यथा स्यात्। आखूनामुत्थानमाखूत्थः। शलभोत्थः। इति उत्तरं कर्मणि इति च सुपि इति च द्वयमप्यनुवर्तते। तत्र सकर्मकेषु धातुषु कर्मणि इत्येतदुपतिष्ठते। अन्यत्र सुपि इति।