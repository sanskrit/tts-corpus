उपदेशे इति वर्त्तते। अन्ते भवमन्त्यम्। धात्वादेः समुदायस्य यदन्त्यम् हल्, तदित्संज्ञं भवति। अ इ उ ण् - णकारः। ऋ ऌ क् - ककारः। ए ओ ङ् - ङकारः। ऐ औ च् - चकारः। उपदेशे इत्येव। अग्निचित्। सोमसुत्। हस्य ल् हलिति द्वितीयमत्र हल्ग्रहणं तन्त्रेण उपात्तं द्रष्टव्यम्। तेन प्रत्याहारपाठे हल् इत्यत्र लकारस्य इत्संज्ञा क्रियते। तथा च सति <<हलन्त्यम्>> [[1.3.3]] इत्यत्र प्रत्याहारे न इतरेतराश्रयदोषो भवति।