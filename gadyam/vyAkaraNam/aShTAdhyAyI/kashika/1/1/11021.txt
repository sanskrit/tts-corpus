असहायस्याद्यन्तोपदिष्टानि कार्याणि न सिध्यन्तीत्ययमतिदेश आरभ्यते । सप्तम्यर्थे वतिः । आदाविवान्त इवैकस्मिन्नपि कार्यं भवति । यथा - 'कर्तव्यम्' इत्यत्र प्रत्ययाद्युदात्तत्वं [[3.1.3]] भवति, एवम् 'औपगवम्' इत्यत्रापि यथा स्यात् । यथा - वृक्षाभ्याम् इत्यत्र अतोऽङ्गस्य [[7.3.102]] दीर्घत्वम् एवम् 'आभ्याम्' इत्यत्रापि यथा स्यात् । एकस्मिन्निति किम् ? सभासन्नयने भवः साभासन्नयनः - आकारमाश्रित्य वृद्धसंज्ञा न भवति ॥