तः परो यस्मात् सोऽयं तपरः, तादपि परः तपरः । तत्परो वर्णस्तत्कालस्य, आत्मना तुल्यकालस्य गुणान्तरयुक्तस्य सवर्णस्य ग्राहको भवति, स्वस्य च रूपस्य । विद्ध्यर्थम् इदम् । अणिति न अनुवर्तते । अणामन्येषां च तपराणाम् इदम् एव ग्रहणकशास्त्रम् । <<अतो भिस ऐस्>> [[7.1.9]] इत्येवमादिषु पूर्वग्रहणकशास्त्रं न प्रवर्तत एव । अतपरा अणस्तस्य अवकाशः । किमुदाहरणम् ? <<अतो भिस ऐस्>> [[7.1.9]] - वृक्षैः, प्लक्षैः । 	<<विड्वनोरनुनासिकस्यात्>> [[6.4.41]] - अब्जाः, गोजाः । तत्कालस्य इति किम् ? खट्वाभिः,  मालाभिः ॥