झलि क्ङितीति च अनुवर्तते। जन सन खन इत्येतेषामङ्गानां सनि झलादौ क्ङिति झलादौ प्रत्यये परतः आकार आदेशो भवति। जन् जातः। जातवान्। जातिः। सन् सनि सिषासति। सातः। सातवान्। सातिः। खन् खातः। खातवान्। खातिः। झल्ग्रहणं सन्विशेषणार्थं किमर्थमनुवर्त्यते? इह मा भूत्, जिजनिषति। सिसनिषति। चिखनिषति। सनोतेः सनीवन्तर्ध इति पक्षे इडागमः। तदिह सनोत्यर्थम् एव सङ्ग्रहणम्। अत्र झलादौ क्ङिति सनोतेर्विप्रतिषेधादात्वमनुनासिकलोपं बाधते। <<घुमास्थागापाजहातिसां हलि>> [[6.4.66]] इति हल्ग्रहणम् ज्ञापकमस्मिन्नसिद्धप्रकरणे विप्रतिषेधो भवतीति।