उपमानशब्दः संज्ञायामाद्युदातो भवति। चञ्चा। वध्रिका। खरकुटी। दासी। उपमानशब्दा एते उपमेयस्य संज्ञाः। तत्र <<इवे प्रतिकृतौ>> [[5.3.96]] इति यः कन्, तस्य <<लुम्मनुष्ये>> [[5.3.98]] इति लुप्। यद्येवं किमर्थम् इदमुच्यते प्रत्ययलक्षणेन सिद्धमाद्युदात्तत्वम्? एतदेव ज्ञापयति क्वचिदिह स्वरविधौ प्रत्ययलक्षणं न भवतीति। तथा च पूर्वत्र उदाहृतम्। संज्ञायाम् इति किम्? अग्निर्माणवकः। उपमानम् इति किम्? देवदत्तः।