<w> ई च गण इति </w> | <<सन्वल्लघुनि चङ्परेऽनग्लोपे>> [[7.4.93]] इत्यतः चङपरे इति, <<अत्र लोपोऽभ्यासस्य>> [[7.4.58]] इत्यतोऽभ्यासस्येति चानुवर्तते । तदाह — <w> गणयतेरभ्यासस्येति </w> । <<अत्स्मृदॄत्वर...>> [[7.4.95]] इति पूर्वसूत्रात् अद्ग्रहणं चकारादनुकृष्यते ।  तदाह - <w> चाददिति</w> । <qt>अजीगणात्, अजगणात् । </qt> गणधातोर्णिचि अल्लोपे तस्य स्थानिवत्वात् वृद्ध्यभावे लुङस्तिप इकारलोपेऽटि च्लेश्चङि द्वित्वे अभ्यासत्वे हलादेः शेषे चुत्वे अम्लोपित्वाद्दीर्घसन्वद्भावयोरभावे <<ई च गणः>> [[7.4.97]] इति ईत्वे <qt>अजीगणात्</qt> इति रूपम् । पक्षे <qt>अजगणत्</qt> इति । <qt>अजीगणताम्</qt> — <qt>अजगणताम्</qt> , <qt>अजीगणन्</qt> — <qt>अजगणन्</qt> । <qt>अजीगणाः</qt> — <qt>अजगणाः</qt> । <qt>अजीगणतम्</qt> — <qt>अजगणतम्</qt> । <qt>अजीगणत</qt> — <qt>अजगणत</qt> । <qt>अजीगणम्</qt> — <qt>अजगणम्</qt> । <qt>अजीगणाव</qt> — <qt>अजगणाव</qt> । <qt>अजीगणाम</qt> — <qt>अजगणाम</qt> । इति । लृङि — <qt>अगणयिष्यत्</qt> । इति चुरादयः ॥