+++
title = "005"
devataa = "अपान्नपात्"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "त्रिष्टुप्"

+++


**नारीर्** नेत्र्यस् **तिस्रो देवीर्** देव्य - इळा-सरस्वती-भारत्याख्या  
**अव्यथ्याय** +अव्यथनायास्मै **देवाय** +अपां नपाते **ऽन्नं** सोमाख्यं  
**दिधिषन्ति**  धारयन्ति ॥ धिष शब्दे जौहोत्यादिकः । व्यत्ययेनांत्यादेशः । धातूनाम् अनेकार्थत्वाद् अत्र धारणार्थः ॥ 

अप्सूदकेषु कृता **इवोपप्रसर्स्रे** - प्रसरंति ॥ सृ गतौ । लिटीरयो रे इति रेआदेशः । छांदसो हलादिशेषाभावः ॥  

यस्माद् एवं तस्मात् **पूर्वसूनां** पूर्वं ब्रह्मणः सकाशाद् उत्पन्नानाम् अपां **पीयूषं** सारभूतं सोमाख्यम् अमृतं सो ऽपांनपादग्निर् **धयति** पिबति ॥ ॥ ५ ॥