+++
title = "010"
devataa = "अग्निः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "जगती"

+++


हे **अग्ने** **वयं** यजमानाः **सुवीर्यं** शोभनसामर्थ्योपेतं यथा तथा **अर्वता** **वा** अरणकुशलेनाश्वेन । वाशब्दश्चार्थे । **ब्रह्मणा** **वा** अन्नेन च त्वद्दत्तेन **जनान्** अस्मत्समानान् **अति** **चितयेम** अतिक्रम्य ज्ञायेमहि । कर्मणि कर्तृप्रत्ययः । यद्वा त्वद्दत्तेनाश्वेनान्नेन च सुवीर्यं चितयेम प्रकाशयेम । तदर्थम् **अस्माकं** **पञ्च** पञ्चसु **कृष्टिषु** जनेषु निषादपञ्चमेषु चतुर्षु वर्णेषु **उच्चा** उच्चैरतिप्रभूतं **दुस्तरम्** अन्येनाप्राप्तं **द्युम्नं** धनं **स्वर्ण** सूर्य इवाधिकं **शुशुचीत** दीप्यताम् । अधीत्ययमनर्थको वा ।