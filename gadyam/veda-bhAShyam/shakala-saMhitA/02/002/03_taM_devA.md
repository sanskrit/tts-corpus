+++
title = "003"
devataa = "अग्निः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "जगती"

+++


**तं** प्रसिद्धम् उक्तगुणविशिष्टमग्निं **देवाः** प्रसिद्धा व्यवहर्तार ऋत्विजो वा **रजसः** रञ्जनात्मकस्य लोकस्य **बुध्ने** मूले । पृथिव्यां वेद्यामित्यर्थः । तत्र **न्येरिरे** नितरामीरयन्ति । व्यापारयन्ति स्वस्वहविर्लाभाय । ऋत्विक्पक्षे स्तोत्रादिना नितरां गच्छन्ति भजन्ते । कीदृशमित्याह । **सुदंससं** शोभनदर्शनं **दिवस्पृथिव्योः** द्यावापृथिव्योः **अरतिम्**। ईश्वरं गन्तारं व्याप्तं वा । **वेद्यम्** । वेदो धनम् । तस्मै हितम् । **रथमिव** । रथं यथा स्वाभिमतलाभाय आश्रयन्ते तद्वत् । यद्वा रथमिव प्राप्तिसाधनत्वेन वर्तमानं वेद्यं वेदितव्यम् । **शुक्रशोचिषं** दीप्तवर्णम् **अग्निं** **मित्रं** **न** सखिवत्कार्यसाधकम् । यद्वा आदित्यमिव । **क्षितिषु** यागभूमिषु मनुष्येषु वा **प्रशंस्यं** प्रकर्षेण स्तुत्यम् । एवं महानुभावमग्निं न्येरिर इति ॥