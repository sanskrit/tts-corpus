+++
title = "004"
devataa = "अग्निः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "जगती"

+++


**तं** स्तुत्यतरं **रजसि** अन्तरिक्षे **आ** **उक्षमाणं** सर्वतः सिञ्चन्तं वृष्टिजलं रजसि पृथिव्यां वेद्यां घृतादिना आसिच्यमानं वा। **स्वे** स्वकीये **ह्वारे** विजने **दमे** यागगृहे **आ** **दधुः** आदधते । कीदृशं तम् । **चन्द्रमिव** **सुरुचम्** । चन्द्रमिति हिरण्यनाम। हिरण्यमिव शोभन1दीप्तिम् । पश्चात् प्रवृद्धावस्थायां **पृश्न्याः** **पतरं** द्युलोकस्यान्तरिक्षस्य गन्तारम् । **अक्षभिः** स्वकीयैर्ज्वालारूपैरवयवैः **चितयन्तं** चेतयमानम् । **पाथो** **न** **पायुम्** । उदकमिव रक्षकम् । **उभे** **जनसी** सर्वस्य जनयित्र्यौ द्यावापृथिव्यौ **अनु** व्याप्तम् । भूम्यां होमाधारत्वेन स्थित्वा हविष्प्रापणाय द्युलोकगामिनमिति भावः । एवंरूपमग्निमादधते ॥