+++
title = "008"
devataa = "अग्निः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "जगती"

+++


**सः** अग्निः **राम्याः** रमणहेतुभूताः **उषसः** **अनु** अनुलक्ष्य **इधानः** इध्यमानो दीपितः सन् **अरुषेण** रोचमानेन **भानुना** तेजसा **स्वर्ण** आदित्य इव **दीदेत्** दीप्यते । सः **अग्निः** **मनुषः** मनुष्यस्य होतुः **होत्राभिः** । होत्रेति वाङ्नाम । होमसाधनभूताभिः स्तुतिभिः स्तूयमानः **स्वध्वरः** शोभनयागः **विशां** प्रजानां **राजा** राजमानः स्वामी **आयवे** मनुष्याय यजमानाय तदर्थं **चारुः** चरणशीलः **अतिथिः** अतिथिवत्पूज्यो भवति ।