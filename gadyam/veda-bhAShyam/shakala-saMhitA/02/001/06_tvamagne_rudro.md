+++
title = "006"
devataa = "अग्निः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "जगती"

+++


हे भगवन्न् **अग्ने** स्वयं **रुद्र** एव त्वं, यो रोदयिता सर्वेषामुपसंहारे । 'रोदेर्णिलुक्च' इति रक्प्रत्ययः । 

रोदनहेतुमाह - **असुरः** निरसिता सर्वाधिकाराणां - 'असेरुरन्' इत्य् उरन्-प्रत्ययः । एवं संहारमूर्तिरूपेणाग्निस्स्तूयते, शत्रुमारणादौ रुद्रवद्भावात् । यथा 'एषा वा अस्य घोरा तनूः' इति ।  

यद्वा - रुद्रवान् **रुद्रः** मत्वर्थीयोकारः, रुद्रपराक्रमवान् इत्यर्थः ।  

**दिवो** द्युलोकस्य **महः** उत्सवकारी त्वं हविषां प्रदानेन । 'ऊडिदम्' इति विभक्तेरुदात्तत्वम् ।  
यद्वा - देव उच्यते । **दिवः** द्युलोकवासिनां देवनां **महः** महान् महादेव इत्यर्थः । महतीति महः, पचाद्यच् । 

त्वमेव **पृक्षः** अन्नस्य **ईशिषे** ।  
'ईशस्से' इतीडागमः ।  
पृड् इत्य् अन्न-नाम । पृक्षतिश् छान्दसः पृणक्ति-पर्यायः, ततः क्विप् । 'सावेकाचः' इति विभक्तेरुदात्तत्वम् ।   

यस्मादन्नस्येशिषे, तस्मात् त्वमेव **मारुतं** मरुतां सम्बन्धि **शर्धः** बलं च, त्वदायत्तत्वात् । त्व **वातैर्** वाततुल्यैः वातजवैः **अरुणैः** सन्ध्यावर्णैः अश्वैर् यासि । **शंगयः** सुख-गृहं त्वमेव **पूषा** पोषको भूत्वा **विधतः** परिचरतः **पासि** चरुपुरोडाशादिभिस् त्वाम् अर्चयतो रक्षसि । 'श्वन्नुक्षन्पूषन्' इति षुषेः कनिन्प्रत्ययो निपातितः । विध विधाने तौदादिकः, 'शतुरनुमः' इति विभक्तेरुदात्त त्वम् । नु क्षिप्रं त्मना आत्मना स्वयमेव । 'मन्त्रेष्वाङ्यादेरात्मनः' इत्याकारलोपः ।

हे **अग्ने** रुद्ररूप एवंगुणविशिष्टस् त्वं रुद्रतुल्यपराक्रमो भूत्वा अनया घोरया तन्वा अस्माकं शत्रून् मारयेति भावः । 'एषा वा अस्य घोरा तनूर्यद्र्द्रः' इत्यादि ब्राह्मणम् ॥

हेअग्ने त्वं महोदिवोमहतोद्युलोकात् उपलक्षणमेतत् लोकत्रयात् असुरः शत्रूणान्निरसिता रुद्रोसि रुद्दुःखं दुःखहेतुर्वापापादिः तस्यद्रावयिताएतन्नामकोदेवोसि रुद्रोवाएषयदग्निरित्यादिष्वग्नेरुद्रश- ब्देनव्यवहारात् यद्वा त्वंरुद्रः रौति मामनिष्ट्वानरादुःखेपतिष्यन्तीतिरुद्रः तादृशोसि रुद्रोरौतीति- सतइतिनिरुक्तम् । तथामहोमहतोदिवोद्युलोकस्यसम्बन्धी असुरोसि असुर्बलन्तस्यदाताआदित्यरूप- श्चत्वमसि अग्नेर्द्युलोकसम्बन्ध्यसुरत्वमुतवादिवोअसुरयमन्मेत्यादिषु तथात्वम्मारुतंशर्धः मरुत्समूह- रूपम्बलमसि वायुरूपश्चत्वमसीत्यर्थः एवमग्न्यादित्यवायुरूपस्त्वम् **पृक्षो** ऽन्नस्य हविर्लक्षणस्य **ईशिषे** ईश्वरोभवसि यस्मादेवं तस्मात् त्वंवातैर्वायुसदृशैररुणैररुणवर्णैरश्वैः **शङ्गयः** सुखस्य गृहरूप आवासभूतः सन् यासिप्राप्नोषियागगृहं यद्वा अरुणैर्गमनशीलैर्वातैर्वायुभिरुत्पन्नः सन् यासिवने तथात्वं- पूषासर्वस्यपोषकःसन् नुक्षिप्रं त्मना आत्मना अनुग्रहरूपयास्वबुद्ध्यैव विधतः परिचरतोयजमानान् पासि ॥ ६ ॥