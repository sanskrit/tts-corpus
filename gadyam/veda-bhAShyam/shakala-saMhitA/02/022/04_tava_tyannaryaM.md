+++
title = "004"
devataa = "इन्द्रः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "अतिशक्वर्यष्टिर्वा"

+++


**नृतो** सर्वेषान् नर्तयितः हे **इन्द्र**  
**नर्यन्** नराणां हित-करं  
**प्रथमं** प्रततं - प्रथमं प्रततम् इति यास्कः । 

**पूर्व्यं** पूर्वकालभवन् त्वयाकृतं **तव त्यत्** तत् **अपः** कर्म **दिवि** स्वर्ग-लोके **प्रवाच्यं** प्रकर्षेण वक्तव्यं - श्लाघनीयम् इत्यर्थः। 

किन्तत्? **देवस्य** विजिगीषोर् असुरस्य **शवसा** वलेन **असुं** प्राणं **रिणन्** हिंसन् त्वं **अपः** तेन निरुद्धान्य् उदकानि **प्रारिणाः** प्रैरयः इति। 

यद् एतत् कर्म तत् प्रवाच्यम् इति समन्वयः।  

परोक्ष निर्देशोवशिष्टः - स इन्द्रः **विश्वं** व्याप्तं **अदेवन्** तमोरूपम् असुरम् **ओजसा** बलेन **अभिभुवत्** अभि-भवतु। 

किञ्च शतक्रतुर् इन्द्रः **ऊर्जं** बलं **विदात्** लभतु  
**इषं** हविर् लक्षणम् अन्नं च **विदात्**। 

विदिर् लाभे शाविकरणी लेट्याडागमः ॥ ४ ॥