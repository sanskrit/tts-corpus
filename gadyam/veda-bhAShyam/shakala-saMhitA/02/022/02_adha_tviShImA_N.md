+++
title = "002"
devataa = "इन्द्रः"
RShiH = "गृत्समद (आङ्गिरसः शौनहोत्रः पश्चाद्) भार्गवः शौनकः"
ChandaH = "अतिशक्वरी"

+++


**अध** अथ सोमपानानन्तरं **त्विषीमान्** दीप्तिमानिन्द्रः **ओजसा** बलेन **क्रिविं** तन्नामासुरं **युधा** युद्धेन **अभ्यभवत्** अभिभूतवान् 

किञ्च **स** इन्द्रः **रोदसी** द्यावापृथिव्यौ **आपृणत्** स्व-तेजसा समन्तात् पूरयामास तथा अस्य पीतस्य सोमस्य **मज्मना** बलेन **प्रवावृधे** प्रकर्षेण वर्धते  
यद्वा अस्य क्रिवेर् असुरस्य **मज्मना** सारेण **रोदसी** अपूरयत् **स** इन्द्रः सोमन् द्वेधा विभज्यान्यम् भागं स्वकीये **जठरे अधत्त ईम् एनम्** अपरं भागन् देवेभ्यः **प्रारिच्यत** प्रारेचयत् एतेनार्धम् इन्द्राय अर्धम् अन्येभ्यो देवेभ्य इत्य् उक्तम् भवति।  

तथा तैत्तिरीयकम्—यत् सर्वेषाम् अर्धम् इन्द्रः प्रति तस्माद् इन्द्रो देवतानाम् भूयिष्ठभाक्तम इति ॥ २ ॥