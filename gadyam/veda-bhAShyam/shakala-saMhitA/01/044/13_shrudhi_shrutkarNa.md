+++
title = "013"
devataa = "अग्निः"
RShiH = "प्रस्कण्वः काण्वः"
ChandaH = "बृहती"

+++


हे **श्रुत्कर्ण** श्रवणसमर्थाभ्यां कर्णाभ्यां युक्त **अग्ने** **श्रुधि** अस्मदीयं वचनं शृणु । यः **मित्रः** देवो यश्व **अर्यमा** ये चान्ये **प्रातर्यावाणः** प्रातःकाले देवयजनं गच्छन्तो देवास्तैः सर्वैः **सयावभिः** आहवनीयाग्निना त्वया समानगतिभिरन्यैः **वह्निभिर्देवैः** सह **अध्वरं** क्रतुमुद्दिश्य **बर्हिषि** दर्भे **आ** **सीदन्तु** उपविशन्तु ॥ श्रुधि । ‘ श्रु श्रवणे '। श्रुशृणु° ' इत्यादिना हेर्धिरादेशः। ‘ बहुलं छन्दसि' इति विकरणस्य लुक् । श्रुत्कर्ण । शृणोतीति श्रुत् । क्विपि तुगागमः । श्रुतौ कर्णौ यस्यासौ श्रुत्कर्णः । वह्निभिः ।' वह प्रापणे '। ' वहिश्रियुश्रुग्लाहात्वरिभ्यो नित्' इति निप्रत्ययः । नित्त्वादाद्युदात्तत्वम् । सयावभिः । समानं यान्तीति सयावानः । ‘ या प्रापणे '। ‘ आतो मनिन् ' इति वनिप् । कृदुत्तरपदप्रकृतिस्वरत्वम् । प्रातर्यावाणः । पूर्ववत् ‘ प्रातिपदिकान्तनुम्विभक्तिषु च ' ( पा. सू. ८. ४. ११ ) इति णत्वम् ॥