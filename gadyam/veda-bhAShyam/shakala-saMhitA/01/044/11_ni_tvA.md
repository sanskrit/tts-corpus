+++
title = "011"
devataa = "अग्निः"
RShiH = "प्रस्कण्वः काण्वः"
ChandaH = "बृहती"

+++


हे **अग्ने** **देव** **मनुष्वत्** यथा मनुर्यागदेशे निदधाति तद्वद्वयं त्वां **नि** **धीमहि** अत्र स्थापयामः। कीदृशम् । **यज्ञस्य** **साधनं** यज्ञनिष्पादकं **होतारमृत्विजं** ऋतौ वसन्तादिके यष्टारं **प्रचेतसं** प्रकृष्टज्ञानयुक्तं **जीरं** शत्रूणां वयोहानिकरं **दूतं** देवानां दूतस्थानीयम् अमर्त्यं मरणरहितम्॥ मनुष्वत् औणादिकोसिप्रत्ययान्तो मनुस्शब्दः । तेन तुल्यं क्रिया चेद्वतिः ' (पा. सू. ५. १. ११५ ) इति बतिप्रत्ययः । अयस्मयादित्वेन भत्वात् रुत्वाद्यभावः । धीमहि । 'डुधाञ् धारणपोषणयोः '। लिङि अभ्यासलोपश्छान्दसः। जीरम् । जु इति सौत्रो धातुः । ‘ जोरी च' ( उ. सू. २. १८१ ) इति रक्प्रत्ययः । कात्यायनस्त्वाह-रकि ज्यः संप्रसारणे जीरेति ( पा. सू. १. १. ४. ६ ) ॥