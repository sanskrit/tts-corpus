+++
title = "004"
devataa = "अग्निः"
RShiH = "प्रस्कण्वः काण्वः"
ChandaH = "सतो बृहती"

+++


**व्युष्टिषु** उषःकालेषु **देवान्** इतरान् सर्वदेवान् **अच्छ** आभिमुख्येन **यातवे** गन्तुम् **अग्निं** देवम् **ईळे** स्तौमि । कीदृशम् । **श्रेष्ठम्** अतिशयेन प्रशस्तं **यविष्ठं** युवतमम् **अतिथिं** सततगमनक्षमं **स्वाहुतं** सुष्ठु आ समन्तात् होमाधिकरणं **दाशुषे** हविर्दत्तवते **जनाय** यजमानाय **जुष्टं** प्रीतं **जातवेदसं** जातानां वेदितारम् ॥ यविष्ठम् । युवशब्दात इष्ठनि ' स्थूलदूर ' इत्यादिना यणादेः परस्य लोपः । पूर्वस्य च गुणः । अवादेशः । नित्त्वादाद्युदात्तत्वम् । अतिथिम् । अत सातत्यगमने '। ‘ऋतन्यञ्जि° ' ( उ. सू. ४. ४४२ ) इत्यादिनी इथिन्प्रत्ययः । नित्त्वादाद्युदात्तत्वम् । स्वाहुतम् । ‘ हु दानादनयोः '। आहूयतेऽस्मिन्निति आहूतः ।' सुः पूजायाम् ' (पा. सू. १. ४. ९४ ) इति सुशब्दस्य कर्मप्रवचनीयसंज्ञायां ‘स्वती पूजायाम् ' (पा. म. २. २. १८.४ ) इति समासः। अव्ययपूर्वपदप्रकृतिस्वरत्वम् । न च गतिकारकोपपदात्कृत् ' इति गतेः प्रकृतिस्वरत्वम् , अस्य सुशब्दस्य गतिसंज्ञाया बाधितत्वात् ॥