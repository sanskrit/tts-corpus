+++
title = "009"
devataa = "अग्निः"
RShiH = "प्रस्कण्वः काण्वः"
ChandaH = "बृहती"

+++


हे **अग्ने** **विशां** प्रजानां संबन्धिनो येऽध्वरा यागास्तेषां **पतिः** पालकस्त्वं **दूतः** **असि** **हि** देवानां वार्ताहारो भवसि खलु । **उषर्बुधः** उषःकाले प्रबुद्धान् **स्वर्दृशः** सूर्यदर्शिनो **देवान्** **अद्य** अस्मिन् दिने **सोमपीतये** सोमपानार्थम् **आ** **वह** आभिमुख्येन प्रापय ॥ असि । ' हि च ' इति निघातप्रतिषेधः । सोमपीतये ।‘पा पाने '। ‘ स्थागापापचो भावे ' (पा. सू. ३. ३. ९५)इति भावे क्तिन् । 'घुमास्था०' इति ईत्वम्। सोमस्य पीतिः। दासीभारादित्वात् पूर्वपदप्रकृतिस्वरत्वम्। स्वर्दृशः । सुष्ठु अर्ति गच्छतीति स्वरादित्यः। अर्तः ‘अन्येभ्योऽपि दृश्यन्ते' इति विच् । तं पश्यन्तीति स्वर्दृशः। ‘ क्विप् च ' इति क्विप् । कृदुत्तरपदप्रकृतिस्वरत्वम् ॥