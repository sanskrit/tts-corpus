+++
title = "010"
devataa = "इन्द्रः"
RShiH = "सव्य आङ्गिरसः"
ChandaH = "जगती"

+++


**अपां** वृष्ट्युदकानां **धरुणह्वरम्** । धरुणशब्दो धारावचनः । धारानिरोधकं **तमः** अन्धकारम् **अतिष्ठत्** । अयमेवार्थः स्पष्टीक्रियते । **वृत्रस्य** लोकत्रयावरितुरसुरस्य **जठरेषु** उदरप्रदेशेषु **अन्तः** मध्ये **पर्वतः** पर्ववान् मेघोऽभूत् । अतस्तमोरूपेण वृत्रेण मेघस्यावृतत्वात् वृष्ट्युदकमप्यावृतमित्युच्यते । **ईम्** इमाः पूर्वोक्ताः **नद्यः** नदीः अपः । नदनात् नद्यः इति व्युत्पत्त्या नदीशब्देन आप उच्यन्ते । **वव्रिणा** आवरकेण वृत्रेण **हिताः** पिहिताः **विश्वाः** व्यापिनीः **अनुष्ठाः** अनुक्रमेण तिष्ठन्तीः एवंविधा अपः **इन्द्रः** **प्रवणेषु** निम्नेषु भूप्रदेशेषु **अभि** **जिघ्नते** अभिगमयति ॥ वव्रिणा । वृञ् वरणे' इत्यस्मात् ‘ आदृगमहनजनः' इति किप्रत्ययः । लिड्वद्भावात् द्विर्भावादि । यणादेशः । प्रत्ययस्वरः । अनुष्ठाः ।  ‘ आतश्चोपसर्गे ' इति तिष्ठतेः कप्रत्ययः । 'उपसर्गात्सुनोति' ' इति षत्वम् । जिघ्नते । हन्तेर्गत्यर्थात् व्यत्ययेनात्मनेपदम् । ‘बहुलं छन्दसि' इति शपः श्लुः ।  ‘अर्तिपिपर्त्योश्च, बहुलं छन्दसि' ( पा. सू. ७. ४. ७७-७८ ) इति अभ्यासस्य इत्वम् ॥