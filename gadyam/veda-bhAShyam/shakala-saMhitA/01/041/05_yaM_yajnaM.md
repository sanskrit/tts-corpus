+++
title = "005"
devataa = "आदित्याः"
RShiH = "कण्वो घौरः"
ChandaH = "गायत्री"

+++


हे **नरः** नेतारः **आदित्याः** **यं** **यज्ञम्** **ऋजुना** **पथा** अविकलेन मार्गेण **नयथ** पारं प्रापयथ **सः** यज्ञः **वः** **धीतये** युष्मत्पानायोपभोगाय **प्र** **नशत्** प्राप्नोतु ॥ नयथ । अदुपदेशात् लसार्वधातुकानुदात्तत्वे धातुस्वरः । यद्वृत्तयोगादनिघातः । अन्येषामपि दृश्यते ' इति संहितायां दीर्घत्वम् । पथा । तृतीयैकवचने ‘ भस्य टेर्लोपः' (पा. सू. ७. १.८८) इति टिलोपः ।  ‘ अनुदात्तस्य च यत्रोदात्तलोपः' (पा. सू. ६. १. १६१ ) इति विभक्तेरुदात्तत्वम् । धीतये । धेट् पाने' ।' आदेचः इति आत्वम् । क्तिचि ‘घुमास्था ' इति ईत्वम् । नशत् । नशतिर्गत्यर्थः। लेटि अडागमः ।  ‘ इतश्च लोपः' इति इकारलोपः ॥ ॥ २२ ॥