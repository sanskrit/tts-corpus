+++
title = "003"
devataa = "वरुणमित्रार्यमणः"
RShiH = "कण्वो घौरः"
ChandaH = "गायत्री"

+++


**राजानः** वरुणादयः **एषां** स्वकीययजमानानां **पुरः** पुरस्तात् **दुर्गा** गन्तुं दुःशकानि शत्रुनगराणि **वि** **घ्नन्ति** विशेषेण नाशयन्ति । तथा **द्विषः** शत्रूनपि **वि** घ्नन्ति। तथा **दुरिता** यजमानसंबन्धीनि दुरितानि **तिरः** **नयन्ति** विनाशं प्रापयन्ति ॥ दुर्गा । दुःखेन गच्छन्त्यत्रेति दुर्गाणि ।  ‘ सुदुरोरधिकरणे' (पा. सू. ३. २. ४८. ३ ) इति गमेर्डप्रत्ययः ।  ‘ शेश्छन्दसि बहुलम्' इति शेर्लोपः । पुरः । कालवाचिनः पूर्वशब्दात् सप्तम्यर्थे ‘पूर्वाधरावराणाम् ' (पा. सू. ५. ३. ३९ ) इति असिप्रत्ययः, तत्संनियोगेन पूर्वशब्दस्य पुरादेशश्च । प्रत्ययस्वरः । घ्नन्ति । हन्तेर्लटि अदादित्वात् शपो लुक् । ‘गमहन' इत्यादिना उपधालोपः । **हो** न्तेः' (पा. सू. ७. ३. ५४ ) इति घत्वम् । अन्तादेशस्योपदेशवचनादाद्युदात्तत्वम् । पादादित्वादनिघातः ॥