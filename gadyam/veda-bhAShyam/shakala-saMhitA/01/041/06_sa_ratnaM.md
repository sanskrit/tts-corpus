+++
title = "006"
devataa = "आदित्याः"
RShiH = "कण्वो घौरः"
ChandaH = "गायत्री"

+++


हे आदित्याः **सः** तादृशो भवद्भिरनुगृहीतः **मर्त्यः** मनुष्यो यजमानः **अस्तृतः** केनाप्यहिंसितः सन् **रत्नं** रमणीयं **विश्वं** **वसु** सर्वं धनम् **अच्छ** आभिमुख्येन **गच्छति** प्राप्नोति । **उत** अपि च **त्मना** आत्मना स्वेन सदृशं **तोकम्** अपत्यं गच्छति ॥ त्मना ।  ‘ मन्त्रेष्वाङ्यादेरात्मनः ' (पा. सू. ६. ४. १४१ ) इति आकारलोपः । अच्छ।  ‘ निपातस्य च ' इति दीर्घत्वम् । अस्तृतः । स्तृञ् हिंसायाम् । न स्तृतोऽस्तृतः । अव्ययपूर्वपदप्रकृतिस्वरत्वम् ॥