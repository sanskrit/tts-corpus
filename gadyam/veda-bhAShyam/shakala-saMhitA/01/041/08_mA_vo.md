+++
title = "008"
devataa = "वरुणमित्रार्यमणः"
RShiH = "कण्वो घौरः"
ChandaH = "गायत्री"

+++


हे मित्रादयो देवाः **देवयन्तं** देवान् कामयमानं यजमानं यः शत्रुर्हन्ति **घ्नन्तं** तादृशं शत्रुं **वः** युष्मभ्यं **मा** **प्रति** **वोचे** दुरुक्तकथनभीत्याहं न कथयामि। तथा यजमानं यः शत्रुः शपति तमपि **शपन्तं** **मा** प्रति वोचे भवद्भिरेव विचार्य शिक्षणीय इत्यर्थः । अहं तु **सुम्नैरित्** धनैरेव **वः** युष्मान् **आ** **विवासे** सर्वतः परिचरामि ॥ घ्नन्तम् । हन्तीति घ्नन् ।' गमहन ' इत्यादिना उपधालोपः ।  ‘ हो हन्तेः' इति कुत्वे प्रत्ययस्वरः । शपन्तम् ।  ‘ शप आक्रोशे '। अदुपदेशात् लसार्वधातुकानुदात्तत्वे धातुस्वरः । वोचे । ब्रूञ् व्यक्तायां वाचि'। माङि लुङि इटि ‘ब्रुवो वचिः ' ( पा. सू. २.
४. ५३ ) इति वचिः । अस्यतिवक्ति' इत्यादिना च्लेः अङादेशः । ‘वच उम्' इत्युमागमः ।  ‘ न माङ्योगे' इति अडभावः । देवयन्तम् । ‘सुप आत्मनः क्यच् ' । न च्छन्दस्यपुत्रस्य' इति ईत्वप्रतिषेधः । सुम्नैः ।  ‘ म्ना अभ्यासे । सुष्ठु म्नायतेऽभ्यस्यते इति सुम्नम् ।  ‘ आतश्चोपसर्गे' (पा. सू. ३. १. १३६ ) इति कप्रत्ययः ।  ‘ आतो लोप इटि च ' इति आकारलोपः । विवासे ॥ विवासतिः परिचरणकर्मा (नि. ३. ५. १० )॥