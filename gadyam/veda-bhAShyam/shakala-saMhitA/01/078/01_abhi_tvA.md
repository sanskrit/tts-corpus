+++
title = "001"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


हे **जातवेदः** जातानां वेदितः **विचर्षणे** विशेषेण सर्वस्य द्रष्टः एवंभूताग्ने **त्वा** त्वां **गोतमाः** अस्य सूक्तस्य द्रष्टा गोतम ऋषिः । ऋषेरेकत्वेऽपि पूजार्थं बहुवचनम् । **गिरा** स्तोत्रलक्षणया वाचा **अभि** आभिमुख्येन अस्तौदिति शेषः । तद्वद्वयमपि त्वां द्युम्नैः त्वदीयगुणप्रकाशकैर्मन्त्रैः **अभि** **प्र** **णोनुमः** आभिमुख्येन पुनःपुनः स्तुमः ॥ नोनुमः । ‘णु स्तुतौ । अस्मात् यङ्लुगन्तात् लट् । ‘ उपसर्गादसमासेऽपि ' इति णत्वम् ॥