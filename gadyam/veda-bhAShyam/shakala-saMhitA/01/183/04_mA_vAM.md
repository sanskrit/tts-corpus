+++
title = "004"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **दस्रौ** शत्रूणामुपक्षपयितारावश्विनौ **वां** युवयोः अनुग्रहादिति शेषः । **वृकः** हिंसकः अरण्यश्वादिः **मा** **दधर्षीत्** माम् । तथा **वृकीः** वृक्यो हिंसिका अन्य अपि **मा** दधर्षीत् ॥ वचनव्यत्ययः ॥ धर्षणं मा कार्षुः । युवामेव वा मा दधर्षीदिति योज्यम् । तथा युवां **मा** **परि** **वर्क्त** परितो मा वर्जयतं माम् । **उत** अपि च **माति** **धक्तम्** अस्मानतिक्रम्य अन्यस्मै मा दत्तम् । किमर्थमेवमिति उच्यते । **वां** युवयोरर्थाय **अयं** **भागः** भजनीयो हविरंशः **निहितः**। तथा **इयं** च **गीः** स्तुतिरूपा वागपि निहितेति शेषः । हे दस्रावश्विनौ **वां** युवाभ्याम् **इमे** इमानि **मधूनां** सोमरसानां **निधयः** निधानानि स्थापितानि ॥