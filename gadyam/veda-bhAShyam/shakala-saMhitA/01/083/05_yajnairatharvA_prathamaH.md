+++
title = "005"
devataa = "इन्द्रः"
RShiH = "गोतमो राहूगणः"
ChandaH = "जगती"

+++


पणिभिरपहृतासु गोषु **अथर्वा** एतत्संज्ञः ऋषिः **यज्ञेः** इन्द्रदेवत्यैरनुष्ठितैर्यागैः **पथः** गोसंबन्धिनो मार्गान् **प्रथमः** **तते** तनुते । सर्वेभ्य ऋषिभ्यः पूर्वमेव कृतवानित्यर्थः । **ततः** तदनन्तरं **व्रतपाः** व्रतानां कर्मणां पालयिता **वेनः** कान्तः **सूर्यः** सूर्यरूप इन्द्रः **आ** **अजनि** गवां प्रदर्शनाय आविरभूत् । ततोऽथर्वा ताः **गाः** **आ** **आजत्** आभिमुख्येन प्राप्नोत् । तादृशस्येन्द्रस्य **काव्यः** कवेः पुत्रः **उशना** भृगुः **सचा** असुरनिरसनाय सहायोऽभूत् । **यमस्य** असुराणां नियमनार्थं **जातं** प्रादुर्भूतम् **अमृतं** मरणरहितं तमिन्द्रं **यजामहे** हविर्भिः पूजयामः ॥ पथः । शसि ‘भस्य टेर्लोपः इति टिलोपः । उदात्तनिवृत्तिस्वरेण विभक्तेरुदात्तत्वम् । तते । तनु विस्तारे'। बहुलं छन्दसि  इति विकरणस्य लुक् । अनुदात्तोपदेश' इत्यादिना अनुनासिकलोपः । अजनि।  ‘ जनी प्रादुर्भावे ' ।  ‘ दीपजनबुध' (पा. सू. ३. १. ६१ ) इत्यादिना कर्तरि लुङि च्लेः चिण् । आजत् । ‘अज गतिक्षेपणयोः ॥