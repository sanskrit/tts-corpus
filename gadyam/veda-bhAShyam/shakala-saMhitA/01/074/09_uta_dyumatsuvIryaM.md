+++
title = "009"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


**उत** अपि च हे **देव** द्योतमान **अग्ने** **देवेभ्यः** **दाशुषे** चरुपुरोडाशादीनि हवींषि दत्तवते तस्मै यजमानाय **बृहत्** प्रौढं धनं **विवाससि** गमयितुमिच्छसि प्रापयसीति यावत् । कीदृशम् । **द्युमत्** अतिशयेन दीप्तं **सुवीर्यं** शोभनवीर्योपेतम् ॥ सुवीर्यम् । वीरवीर्यौ च ' इत्युत्तरपदाद्युदात्तत्वम् । विवाससि ।' वा गतिगन्धनयोः । सनि द्विर्भावे ‘ सन्यतः' इति इत्वम् । दाशुषे । चतुर्थ्येकवचने ' वसोः संप्रसारणम् ' इति संप्रसारणम् । ‘शासिवसिघसीनां च' इति षस्वम् ॥ ॥२२॥