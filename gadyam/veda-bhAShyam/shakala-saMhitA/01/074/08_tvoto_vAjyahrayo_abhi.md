+++
title = "008"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


यः पुरुषः **पूर्वस्मात्** स्वस्मादधिकारात् **अपरः** निकृष्टो भवति हे **अग्ने** स इदानीं **दाश्वान्** तुभ्यं हवींषि दाता सन् **त्वोतः** त्वया ऊतः रक्षितः **वाजी** अन्नवान् **अह्रयः** लज्जारहितः एवंभूतः सन् **अभि** **प्र** **अस्थात्** ऐश्वर्यमभिप्राप्य प्रतितिष्ठति सर्वोत्कृष्टो भवतीत्यर्थः ॥ अह्रयः । ‘ ह्री लज्जायाम्' । जिह्रेतीति ह्रयः । न ह्रयोऽह्रयः । अव्ययपूर्वपदप्रकृतिस्वरत्वम् । दाश्वान् । ‘ दाशृ दाने '।' दाश्वान् साह्वान्' इति क्वसुप्रत्ययान्तो निपातितः ॥