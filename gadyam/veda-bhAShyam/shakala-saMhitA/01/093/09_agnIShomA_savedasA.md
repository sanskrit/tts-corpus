+++
title = "009"
devataa = "अग्नीषोमौ"
RShiH = "गोतमो राहूगणः"
ChandaH = "गायत्री"

+++


हे अग्नीषोमौ युवां **सवेदसा** समानेनैकेन वेदसा हविर्लक्षणेन धनेन युक्तौ **सहूती** समानह्वानौ च सन्तौ **गिरः** अस्मदीयाः स्तुतीः **वनतं** संभजेथाम् । **देवत्रा** देवेषु सर्वेषु यौ युवां **सं** **बभूवथुः** संभूतौ संभावितौ प्रशस्तौ स्थः ।  ‘ राजानौ वा एतौ देवतानां यदग्नीषोमौ' (तै. सं. २. ६. २. १-२ ) इति श्रुतेः ॥ सवेदसा । समानं वेदो ययोः । समानस्य च्छन्दसि ' इति सभावः । वनतम्। ‘वन षण संभक्तौ '। देवत्रा। ' देवमनुष्यपुरुषपुरुमर्त्य ' इत्यादिना सप्तम्यर्थे त्राप्रत्ययः ॥