+++
title = "010"
devataa = "अग्नीषोमौ"
RShiH = "गोतमो राहूगणः"
ChandaH = "गायत्री"

+++


हे अग्नीषोमौ **वां** युवयोः संबन्धी **यः** यजमानः **अनेन** **घृतेन** उत्पवनादिभिः संस्कृतेनाज्येन युक्तं हविः **वां** युवाभ्यां **दाशति** प्रयच्छति **तस्मै** यजमानाय **बृहत्** प्रभूतं धनं **दीदयतं** प्रकाशयतं प्रयच्छतमित्यर्थः । दाशति । दाशृ दाने '। शप्तिपोः पित्त्वादनुदात्तत्वे धातुस्वरः । यद्वृत्तयोगादनिघातः । दीदयतम् । दीदयतिः। दीप्तिकर्मा ॥