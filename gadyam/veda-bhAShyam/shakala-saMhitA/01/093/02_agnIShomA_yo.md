+++
title = "002"
devataa = "अग्नीषोमौ"
RShiH = "गोतमो राहूगणः"
ChandaH = "अनुष्टुप्"

+++


हे अग्नीषोमौ **यः** यजमानः **अद्य** अस्मिन् कर्मणि **वां** युवाभ्यां युष्मदर्थम् **इदं** स्तुतिलक्षणं **वचः** वाक्यं **सपर्यंति** पूजितं करोति **तस्मै** यजमानाय **गवां** पशूनां **पोषम्** अभिवृद्धिं **धत्तं** प्रयच्छतम् । कीदृशं पोषम् । **सुवीर्यं** शोभनेन वीर्येण सामर्थ्येनोपेतं **स्वश्व्यं** शोभनैरश्वैर्युक्तम् ॥ गवाम् । ‘सावेकाचः' इति प्राप्तस्य विभक्त्युदात्तत्वस्य ‘न गोश्वन्साववर्ण ' इति प्रतिषेधः ॥