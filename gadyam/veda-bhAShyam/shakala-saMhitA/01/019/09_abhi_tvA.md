+++
title = "009"
devataa = "अग्निर्मरुतश्च"
RShiH = "मेधातिथिः काण्वः"
ChandaH = "गायत्री"

+++


हे **अग्ने** **पूर्वपीतये** पूर्वकाले प्रवृत्ताय पानाय त्वां प्रति **सोम्यं** **मधु** सोमसंबन्धिनं मधुररसम् **अभि** **सृजामि** सर्वतः संपादयामि। अतस्त्वं **मरुद्भिः** सह अत्र आगच्छ ॥ अभि। ‘एवमादीनामन्तः इत्यन्तोदात्तत्वम् ।' त्वामौ द्वितीयायाः ' ( पा. सू. ८. १. २३ ) इति त्वादेशः सर्वानुदात्तः । पूर्वपीतये । पूर्वा चासौ पीतिश्च । पुंवत्कर्मधारय° ' ( पा. सू. ६. ३. ४२ ) इत्यादिना पुंवद्भावः । सृजामि । ‘सृज विसर्गे'। मिपः पित्त्वादनुदात्तत्वम् । विकरणस्वरः । सोम्यम् । सोममर्हति यः । प्रत्ययस्वरेणान्तोदात्तः । मधु ।  ‘ फलिपाटिनमि° ' ( उ. सू. १. १८) इत्यादिना उप्रत्ययः ।  ‘ नित्' इत्यनुवृत्तेराद्युदात्तत्वम् । अन्यद्गतम् ॥ ॥ ३७॥