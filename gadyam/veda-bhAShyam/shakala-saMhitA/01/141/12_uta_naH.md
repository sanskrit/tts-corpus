+++
title = "012"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


उतशब्दोऽप्यर्थः । स च संभावनायाम् । सोऽग्निः **नः** अस्मदीयमाह्वानम् **उत** **शृणवत्** । अपि नाम शृणुयात् । यद्वा । नः अस्मान् श्रावयेत् देवेषु मध्ये प्रख्यापयेत् ॥ शृणोतेर्लेटि अडागमः॥ कीदृशोऽयम् । **सुद्योत्मा** सुद्योतमानः ॥ ‘ द्युत दीप्तौ । अन्येभ्योऽपि दृश्यन्ते' इति मनिन् । **जीराश्वः** शीघ्रगमनाश्वः **होता** देवानामाह्वाता **मन्द्रः** मदनशीलः **चन्द्ररथः** सुवर्णमयरथोपेतः । किंच अयम् **अमूरः** अमूढबलः **वस्यः** वसनीयः **सः** प्रसिद्धः **अग्निः** **नेषतमैः** अत्यर्थं नेतृभिः कर्मभिः स्तोत्रैर्वा **नः** अस्मान् उत **नेषत्** अपि नाम नयेत् । यज्ञस्य पारं प्रापयेत् ॥ नयतेलेंटि अडागमः । ‘ सिब्बहुलम् ' इति सिप्॥ किमर्थम् । **वामं** वननीयं **सुवितं** सुष्ठु प्राप्यं सर्वैः काङ्क्षणीयं स्वर्गम् **अच्छ** आभिमुख्येन प्राप्तुं नेषत् ॥