+++
title = "006"
devataa = "अग्निः"
RShiH = "दीर्घतमा औचथ्यः"
ChandaH = "जगती"

+++


**होतारं** होमनिष्पादकम् आह्वातारं वा देवानां ईदृशमग्निं **दिविष्टिषु** दिवसैषणेषु निमित्तभूतेषु **वृणते** संभजते । **आदित्** अनन्तरमेव तथा **पप्रचानासः** हविषा स्तुत्या च संपृचाना ऋत्विजो यजमानाः ॥ पृचेश्छान्दसस्य लिटः कानच् ॥ **ऋञ्जते** प्रसाधयन्ति । किमिव। **भगमिव** । तं यथा जनाः प्रसाधयन्ति तद्वत् । यद्वा । महान्तं राजानमिव सूर्यदीप्तिवत् पूज्यमित्यर्थः । ‘ ऋञ्जतिः प्रसाधनकर्मा' इति यास्कः । **यत्** यस्मात् अयमग्निः **पुरुष्टुतः** बहुभिर्बहुधा वा स्तूयमानः **क्रत्वा** क्रतुना कर्मणा यागादिरूपेण **मज्मना** शारीरेण बलेन च युक्तान् **देवान्** व्यवहर्तॄनृत्विजो यज्ञभुजो देवान् वा क्रत्वा मज्मना च योजयितुं तथा **मर्तं** यजमानं **शंसं** स्तुतिं च स्तुत्यं वा तं **विश्वधा** विश्वधनो यद्वा विश्वात्मकोऽयं **वेति** पूर्वोक्तान् कामयते । किमर्थम् । **धायसे** हविर्लक्षणान्नाय । तस्मात् होतारमग्निं वृणते ऋञ्जते च ॥