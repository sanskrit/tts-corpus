+++
title = "005"
devataa = "अग्निः"
RShiH = "पराशरः शाक्त्यः"
ChandaH = "त्रिष्टुप्"

+++


हे **अग्ने** **मघवानः** हविर्लक्षणेन धनेन युक्ता यजमानाः **पृक्षः** अन्नानि **वि** **अश्युः** व्याप्नुवन्तु । त्वयानुगृहीताः सर्वाण्यन्नानि लभन्ताम् । ये च **सूरयः** विद्वांसः त्वां स्तुवन्ति । **ददतः** ये च तुभ्यं हवींषि ददतः प्रयच्छन्तो वर्तन्ते ते सर्वे **विश्वमायुः** सर्वं जीवितं **वि** अश्युः व्याप्नुवन्तु । वयं च **समिथेषु** संग्रामेषु **अर्यः** अरेः शत्रोः संबन्धिनं **वाजं** अन्नं **सनेम** त्वदनुग्रहात् संभजेमहि । तदनन्तरं **देवेषु** त्वत्प्रमुखेष्विन्द्रादिषु **श्रवसे** यशसे तदर्थं **भागं** हविर्भागं **दधानाः** स्थापयन्तो भूयास्मेति शेषः ॥ अश्युः । ‘ अशू व्याप्तौ ' । व्यत्ययेन परस्मैपदम् । ‘ बहुलं छन्दसि ' इति विकरणस्य लुक् । ददतः । नाभ्यस्ताच्छतुः' इति नुमागमप्रतिषेधः । ‘ अभ्यस्तानामादिः' इत्याद्युदात्तत्वम् । सनेम । वन षण संभक्तौ ' । व्यत्ययेन शः । अर्यः । अरिशब्दात् षष्येततकवचने “ जसादिषु च्छन्दसि वावचनम् ' इति घेर्ङिति' इति गुणाभावे यणादेशः। अरिशब्दः ‘अच इः' इति इप्रत्ययान्तः अन्तोदात्तः। उदात्तयण:०' इति विभक्तेरुदात्तत्वम् । भागम् । ‘कर्षात्वतः' इत्यन्तोदात्तत्वम् ॥ ॥१९॥