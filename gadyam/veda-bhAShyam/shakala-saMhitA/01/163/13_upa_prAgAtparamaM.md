+++
title = "013"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


**अर्वान्** अरणकुशलोऽयमश्वः **उप** **प्रागात्** उपगच्छति । किम् । **यत्** **परमम्** उत्कृष्टं **सधस्थं** सहस्थानं सुकृतिभिरेकत्रनिवासयोग्यं स्वर्गाख्यं यदस्ति तत् । किमर्थम् । **पितरं** **मातरं** च **अच्छ** आभिमुख्येन प्राप्तुम् । हे अश्व **अद्य** अस्मिन् काले **जुष्टतमः** प्रीततमः स्वर्गं प्राप्नोमीति हर्षयुक्तः इत्यर्थः। एवंभूतः **देवान्** **गम्याः** गच्छेर्देवान् । हिशब्दो यज्ञे उपयुक्तस्य पशोः स्वर्गप्राप्तेः ‘सगभ्योऽनु सखा सयूथ्यः' (तै. सं. १. २. ४. २) इत्यादिमन्त्रान्तरप्रसिद्धिद्योतनार्थः । **अथ** अनन्तरं यजमानः **आ** **शास्ते** । कस्मै । **दाशुषे** हविर्दत्तवते स्वस्मै । कानि । **वार्यणि** वरणीयानि धनानि । यद्वा ॥ पुरुषस्य व्यत्ययः ॥ आ शास्ते प्रार्थये यजमानार्थम् ॥ ॥ १३ ॥