+++
title = "009"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


अयमश्वः **हिरण्यशृङ्गः** हितरमणीयशृङ्गो वा उन्नतशिरस्को हृदयरमणशृङ्ग स्थानीयशिरोरुहो वा **अस्य** **पादाः** **अयः** अयोमयाः अयःपिण्डसदृशा इत्यर्थः । तथा **मनोजवाः** मनोवेगाः । अथवा एतदिन्द्रविशेषणम् । ईदृशस्याश्वस्य सामर्थ्यं प्रति मनोवेगः **इन्द्रः** अपि **अवरः** निकृष्टः **आसीत्** । किंच **अस्य** अश्वस्य हविरद्यं हविषः अदनं भक्षणम् ॥ स्वार्थिको यत् ॥ अदनयोग्यं हविर्वा अपेक्ष्य **देवा** **इत्** सर्वेऽपि देवाः **आयन्** प्राप्ताः । **यः** इन्द्रः **अर्वन्तं** **प्रथमः** प्रथमभावी सन् **अध्यतिष्ठत्** अधिष्ठितवान् स्वहविष्ट्वेन' स्वकीयत्वेन वा आश्रितवानित्यर्थः । ‘इन्द्र एणं प्रथमो अध्यतिष्ठत्' इति ह्युक्तम् ॥