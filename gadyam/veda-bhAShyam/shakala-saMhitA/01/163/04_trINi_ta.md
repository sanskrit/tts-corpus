+++
title = "004"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


पूर्वं दिवि त्रीणि बन्धनानि इत्युक्तम् । इदानीं स्थानत्रयेष्वपि त्रीणि बन्धनानि इत्याह । हे अर्वन् **ते** तव **दिवि** **बन्धनानि** **त्रीणि** 'आहुः तानि पूर्वमुक्तानि । **अप्सु** । अबुपजीवितत्वात् भूलोकोऽपि अपशब्देनाभिधीयते । पृथिव्यां **त्रीणि** बन्धनान्याहुः । अन्नं स्थानं बीजमिति त्रीणि । तथा **समुद्रे** **अन्तः** समुद्रमध्ये । समुद्द्रवणादपादानात् समुद्रमन्तरिक्षम् । तस्मिन् **त्रीणि** वृष्ट्युत्पत्तिनिमित्तानि मेघो विद्युत् स्तनितमिति । **उतेव** । इवशब्दश्चार्थे । अपि च हे **अर्वन्** अश्व **वरुणः** पापस्य वारकः फलस्यावर्जयिता वा त्वं **मे** मह्यं **छन्त्सि** कथयसि । किं कथयसीति चेत् उच्यते । **ते** तव **परमं** **जनित्रं** निरतिशयं जन्म ॥ जनेरौणादिकः इत्रप्रत्ययः ॥ **यत्र** येषु त्रिषूक्तेषु स्थानेषु **आहुः** कथयन्ति । यद्वा । यत्र यस्मिन् आदित्ये परमं जनित्रमाहुः । ‘सूरादश्वं वसवो निरतष्ट 'इत्युक्तत्वात् । तादृशं प्रशस्यं जन्म यज्ञसाधनभावेन कथयसीत्यर्थः ॥