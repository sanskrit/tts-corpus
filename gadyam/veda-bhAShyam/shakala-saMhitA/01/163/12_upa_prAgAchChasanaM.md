+++
title = "012"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


अयम् **अर्वा** अरणकुशलः **वाजी** अश्वः **शसनं** विशसनस्थानम् **उप** **प्रागात्** उपप्रैति । किं कुर्वन् । **देवद्रीचा** **मनसा** देवान् गच्छता मनसा **दीध्यानः** ध्यायन् । कदा । देवान् अस्मदवयवेन अर्चामि देवत्वं प्राप्नोमीति वा मनसि ध्यायन् । किंच अस्य पुरः पुरस्तात् 'नाभिः नहनं बन्धुभूत इत्यर्थः । यद्वा। अस्य बन्धनस्थानीयः अविमुक्तत्वात्। एवंभूतः **अजः** **पुरः** **नीयते** पुरतः प्राप्यते **अनु** अनुसृत्य **पश्चात्** अनन्तरम् । अत्र यद्यप्युभयोः पर्यवसितोऽर्थः एक एव तथापि अजाश्वोभयान न्तर्यत्वप्रकटनाय पदद्वयम् । यद्वा । अन्विति क्रियया संबध्यते। **कवयः** अनूचानाः **रेभाः** स्तोतारः ऋत्विजः **यन्ति** गच्छन्ति । ‘ये वा अनूचानास्ते कवयः' इति श्रुतेः । यद्वा । कवय इति मेधाविनाम, ‘कविः मनीषी' ( नि, ३. १५. १०) इति तन्नामसु पठितत्वात् । रेभः इति स्तोतृनाम, ‘रेभः जरिता ' (नि. ३. १६. 1) इति तत्र पाठात् ॥