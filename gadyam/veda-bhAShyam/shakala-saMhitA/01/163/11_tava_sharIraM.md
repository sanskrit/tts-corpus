+++
title = "011"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


हे **अर्वन्** **तव** शरीरं **पतयिष्णु** पतनशीलं व्याप्तमित्यर्थः । तथा **तव** **चित्तं** मनः **वातइव** **ध्रजीमान्** शीघ्रगमनवायुरिव तद्वच्छीघ्रगमनानुकूलमित्यर्थः । किंच **तव** **शृङ्गाणि** शिरसो निर्गताः शृङ्गस्थानीयाः केशाः **पुरुत्रा** पुरुषु बहुषु प्रदेशेषु **विष्ठिता** विष्ठितानि विविधं स्थिताः । किंच त एव **अरण्येषु** **जर्भुराणा** मनोहराणि पूर्यमाणानि वा एवंभूताः केशाः **चरन्ति** । यद्वा । अत्र अश्वस्य शृङ्गाभावात् तद्वदुन्नतानि तेजांसि परिगृह्यन्ते ॥