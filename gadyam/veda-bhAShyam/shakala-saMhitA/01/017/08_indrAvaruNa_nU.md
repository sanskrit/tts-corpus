+++
title = "008"
devataa = "इन्द्रावरुणौ"
RShiH = "मेधातिथिः काण्वः"
ChandaH = "गायत्री"

+++


**इन्द्रावरुणा** हे इन्द्रावरुणौ **धीषु** अस्मदीयबुद्धिषु **वां** युवां **सिषासन्तीषु** सनितुं संभक्तुं सम्यक् सेवितुमिच्छन्तीषु तदानीम् **आ** समन्तात् **अस्मभ्यं** **शर्म** सुखं **नू** **नु** अतिशयेन क्षिप्रं **यच्छतं** दत्तम् । षड्विंशतिसंख्याकेषु क्षिप्रनामसु नु मक्षु ' (नि. २. १५. १ ) इति पठितम् । तस्य द्विरावृत्तिबलादतिशयो लभ्यते ॥ इन्द्रावरुणा । उक्तम्। नू नु।  ‘ ऋचि तुनुघमक्षुतङ्कुत्रौरुष्याणाम्' इति पूर्वस्य दीर्घत्वम् । सिषासन्तीषु । ' वन षण संभक्तौ ।' धात्वादेः षः सः'। इच्छायां सन् । द्विर्भावो हलादिशेषः ।  ‘ सन्यतः' इति इत्वम्। आदेशप्रत्यययोः' (पा. सू. ८.३.५९) इति षत्वम् । **सनीवन्त°**? ( पा. सू. ७. २. ४९ ) इत्यादिना विकल्पात् इडभावः ।  ‘ जनसखन सञ्झलोः ' ( पा. सू. ६. ४. ४२ ) इति नकारस्य आकारः । उपरि लटः शतृ । कर्तरि शप् । उगितश्च ' ( पा. सू. ४. १ . ६) इति ङीप् । शप्श्यनोर्नित्यम् ' ( पा. सू. ७. १.८१ ) इति नुम् । ङीपः शपश्च पित्त्वात् शतुश्च लसार्वधातुकत्वेनानुदात्तत्वम् । सनो नित्त्वादाद्युदात्तत्वम् । तदेव शिष्यते । धीषु ।  ‘ सावेकाचः°  इति विभक्तेरुदात्तत्वम् । अस्मभ्यम् । अस्मभ्यमप्रतिष्कुतः ' ( ऋ. सं. १, ७, ६ ) इत्यत्रोक्तम् । यच्छतम् । दाण् दाने ' । शपि  ‘ पाघ्रा ' इत्यादिना यच्छादेशः ॥