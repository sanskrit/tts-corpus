+++
title = "002"
devataa = "मित्रावरुणौ"
RShiH = "दीर्घतमा औचथ्यः"
ChandaH = "जगती"

+++


हे मित्रावरुणौ **यत्** यस्मात् कारणात् **वां** युवां **पुरुमीळ्हस्य** बहुलाभीष्टसेचनस्य **सोमिनः** **स्वाभुवः** सोमवतः स्वाभवनशीलस्य ॥ कर्मणि षष्ठी ॥ **त्यत्** उक्तलक्षणं कर्म **प्र** **मित्रासो** **न** मित्राणीव मित्रभूता ऋत्विजः प्र **दधिरे** प्रकर्षेण धारयन्ति । **ह** इति पूरणः । **अध** अतः कारणात् **गातुं** युष्मद्गमनम् **अर्चते** ॥ षष्य््र्थे चतुर्थी ॥ अर्चतः पूजयतो यजमानस्य **क्रतुं** कर्म **विदतं** जानीतम् ॥ विदेर्लोटि व्यत्ययेन शः ॥ **उत** अपि च हे **वृषणा** कामानां वर्षितारौ युवां **पस्त्यावतः** । पस्त्या इति गृहनाम, पस्त्या दुरोणे' (नि. ३. ४. ६) इति तन्नामसूक्तत्वात् । सदःप्राचीनवंशादिगृहवतो यजमानस्याह्वानं स्तोत्रं वा **श्रुतं** शृणुतम् ॥ छान्दसो विकरणस्य लुक् ॥ यद्वा । यद्यस्मात् सोमिनः सोमवतः पुरुमीळ्हस्यैतन्नामकस्य राज्ञो मित्रासो न मित्राणीव स्थिताः स्वाभुवः स्वाभवनशीलाः स्वस्वव्यापारसमर्था दधिरे अध अतः कारणात् तस्य अर्चते अर्चतः क्रतुं विदतमित्यादि पूर्ववत् ॥