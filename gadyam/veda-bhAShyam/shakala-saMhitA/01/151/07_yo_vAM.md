+++
title = "007"
devataa = "मित्रावरुणौ"
RShiH = "दीर्घतमा औचथ्यः"
ChandaH = "जगती"

+++


यः **ह** यः खलु यजमानः **वां** युवामुद्दिश्य युवाभ्यां वा **यज्ञैः** यागैर्निमित्तभूतैः **शशमानः** शंसमानः **दाशति** हविरादिकं स्वस्वत्वं निवर्त्य युष्मत्स्वत्वापादनं करोति । य एव **कविः** अनूचानः  ‘ येऽनूचानास्ते कवयः' (ऐ. ब्रा. २.२) इति श्रुतेः । अथवा कविर्मेधावी **होता** सम्यग्होमनिष्पादको यजमानः **मन्मसाधनः** मननीयद्रव्यदक्षिणादिसाधनोपेतः सन् **यजति** सोमयागादिकं करोति । **तम्** एव यजमानं °सुमतिं शोभनप्रज्ञम् **उप** उपलक्ष्य **गच्छथः** प्राप्नुथः खलु। **अध्वरं** तदीयं यज्ञं **वीथः** कामयेथे। किंच **अस्मयू** अस्मान् कामयमानौ युवां **गिरः** स्तुतीः **अच्छ** अभिलक्ष्य **गन्तं** गच्छतम् । तादृशं मां प्राप्य स्तुतीः स्वीकुरुतमित्यर्थः । अत्र यद्यपि तम् इति सामान्यनिर्देशः प्रतिभाति तथापि अस्मयू इत्युक्तत्वात् दीर्घतमाः स्वात्मानमेव परोक्षतया उक्तवानिति गम्यते । यद्वा । यो दाशति यश्च यजते तमुपेत्य तदीयं यज्ञं कामयेथे । अतोऽस्मयू युवां सुमतिं मां मदीया गिरः स्तुती: अच्छ अभिलक्ष्य गच्छतम् ॥