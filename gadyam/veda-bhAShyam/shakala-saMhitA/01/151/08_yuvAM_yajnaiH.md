+++
title = "008"
devataa = "मित्रावरुणौ"
RShiH = "दीर्घतमा औचथ्यः"
ChandaH = "जगती"

+++


हे **ऋतावाना** यज्ञवन्तौ वृष्दट्युकवन्तौ वा मित्रावरुणौ **युवां** **प्रथमा** प्रथमौ **यज्ञैः** यजनसाधनैः **गोभिः** गोविकारैः पयआदिभिः **अञ्जते** व्यञ्जयन्ति यजमानाः । देवभागं यागेषु क्षीरादिभिः यजन्ते इत्यर्थः । यद्वा । गोभिः अञ्जते स्तुवन्ति तत्र दृष्टान्तः । **प्रयुक्तिषु** प्रयोगेषु **मनसो** **न** ॥ कर्मणि षष्ठी ॥ मन इव । तद्यथा प्रथमं व्यञ्जयन्ति मुख्यं कुर्वन्ति तत्पूर्वकत्वात् सर्वव्यवहारस्य । किंच **वां** युवां **मन्मना** मननवता **संयता** युवामेव सम्यग्गच्छता चित्तेन **गिरः** स्तुतीः **भरन्ति** संपादयन्ति । यस्मादेवं तस्मात् **अदृप्यता** अनभिभववता **मनसा** प्रकृष्टेन चेतसा युक्तौ सन्तौ **रेवत्** धनवत् कर्म अस्मदीयम् **आशाथे** अश्नुवाथे व्याप्नुथः ददाथे इत्यर्थः । अश्नोतेर्लिटि  ‘ अनित्यभागमशासनम्' इति वचनात् इडभावः ॥