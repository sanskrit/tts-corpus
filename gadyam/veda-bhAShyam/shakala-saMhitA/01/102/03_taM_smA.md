+++
title = "003"
devataa = "इन्द्रः"
RShiH = "कुत्स आङ्गिरसः"
ChandaH = "जगती"

+++


हे **मघवन्** धनवन् **इन्द्र** **सातये** अस्माकं धनलाभाय **तं** **स्म** तमेव **रथं** **प्राव** प्रेरय वर्तय। **नः** अस्माकं **मनसा** बुद्ध्या **पुरुष्टुत** बहुशः स्तुतेन्द्र **ते** तव स्वभूतं **जैत्रं** जयशीलं **यं** रथं **संगमे** शत्रुभिः सह संगमने **आजा** युद्धे सति **अनुमदाम** वयमनुक्रमेण स्तुमः । अपि च हे **मघवन्** **त्वायद्भ्यः** त्वां कामयमानेभ्यः **नः** अस्मभ्यं **शर्म** सुखं **यच्छ** देहि ॥ अव । ‘ अव रक्षणगतिकान्ति° ' इत्युक्तत्वादवतिरन्न गत्यर्थः । संगमे । “ ग्रहवृदृनिश्चिगमश्च ' इति कर्मणि अप् । थाथादिना उत्तरपदान्तोदात्तत्वम् । आजा । सुपां सुलुक्° ' इति सप्तम्या डादेशः । त्वायद्भ्यः । सुप आत्मनः क्यच् '। ' प्रत्ययोत्तरपदयोश्च' इति मपर्यन्तस्य त्वादेशः । व्यत्ययेन दकारस्य आत्वम् । क्यजन्तात् लटः शतृ । अदुपदेशात् लसार्वधातुकानुदात्तत्वे सति क्यचा सहैकादेशे ‘ एकादेश उदात्तेन ' इति तस्य उदात्तत्वम् ॥