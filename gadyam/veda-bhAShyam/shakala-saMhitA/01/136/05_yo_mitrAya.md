+++
title = "005"
devataa = "मित्रावरुणौ"
RShiH = "परुच्छेपो दैवोदासिः"
ChandaH = "अत्यष्टिः"

+++


**यः** **जनः** यजमानः **मित्राय** वरुणाय च ॥ कर्मणः संप्रदानत्वाच्चतुर्थी । मित्रं वरुणं च **अविधत्** परिचरति **तं** जनं युष्मत्परिचारकम् **अनर्वाणम्** अद्वेषिणम् । ‘भ्रातृव्यो वा अर्वा ' (तै. सं. ६. ३. ८. ४ )इति श्रुतेः । अनल्पं वा अनन्यसेविनं **परि** **पातः** परितो रक्षताम्। कस्मादिति तदुच्यते । अंहसः न्यूनातिरेकजनितात् पापात् । न केवलं सामान्यं जनम् अपि तु **दाश्वांसं** हविर्दत्तवन्तं **मर्तं** मरणधर्माणम् **अंहसः** सर्वस्मादपि पापात् । न केवलं भवन्तावेव अपि तु **अर्यमा** सर्वेषां नियन्ता देव: **ऋजूयन्तं** देवेष्वार्जवमाचरन्तं यजमानम् **अनु** **व्रतं** तदीयं कर्मानुलक्ष्य
“अभि **रक्षति** अभितो रक्षति । कोऽस्य जनस्य विशेषः इति तत्राह । **यः** यजमानः **उक्थैः** शस्त्रैः **एनोः** एनयोर्मित्रावरुणयोः **व्रतं** कर्म **परिभूषति** परिगृह्णाति तथा यजमानो युष्मदीयं **व्रतं** कर्म **स्तोमैः** स्तोत्रैर्गानयुक्तमन्त्रसाध्यैः **आभूषति** सर्वतोऽलंकरोति ॥  ‘ भूष अलंकारे । भौवादिकः ॥ तम् अभिरक्षति इत्यन्वयः ॥