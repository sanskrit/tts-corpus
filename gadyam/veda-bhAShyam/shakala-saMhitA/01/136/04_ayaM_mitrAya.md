+++
title = "004"
devataa = "मित्रावरुणौ"
RShiH = "परुच्छेपो दैवोदासिः"
ChandaH = "अत्यष्टिः"

+++


**अयम्** अस्माभिर्हूयमानः **सोमः** **मित्राय** **वरुणाय** च **शंतमः** पीयमानः सन् सुखतमः **भूतु** भवतु ॥ छान्दसः शपो लुक् ।  ‘ भूसुवोस्तिङि' इति गुणाभावः ॥ **अवपानेषु** अवाङ्मुखचमसपानेषु विषयेषु **आ** सर्वतः **भगः** भजनीयः ताभ्याम् । किंच **देवः** दीप्यमानः **देवेषु** मित्रावरुणानुचरेषु इतरदेवेषु तैः **आभगः** आभजनीयः । यद्वा । देवेषु स्तोतृषु यजमानेषु मध्ये देवो दीप्यमानः । तथा आभगस्तैरेव आ सर्वतो भजनीयः । किंच **तं** सोमं **विश्वे** सर्वे **देवासः** देवाः **अद्य** अस्मिन्नहनि **जुषेरत** सेवन्ते ॥ छान्दसो झस्य रन्नादेशाभावः।  ‘ बहुलं छन्दसि ' इति रुडागमः ॥ कीदृशास्ते । **सजोषसः** समानप्रीतियुक्ताः । **तथा** **राजाना** राजमाना मित्रावरुणौ युवां **करथः** कुरुतं सेवेथे इत्यर्थः। व्यत्ययेन शप्॥ **यत्** यस्मात् कारणात् **यत्** **ईमहे** यत् प्राप्नुमः तत् देवान् याचामहे ॥  ‘ ईङ् गतौ'। दैवादिकः । छान्दसो विकरणस्य लुक् ॥ तस्मात् जुषेरत । तथा **ऋतावाना** ऋतवन्तौ सत्यवन्तौ यज्ञवन्तौ वा मित्रावरुणौ **ईमहे** अभिमतफलं तयोः पानं वा याचामहे ॥