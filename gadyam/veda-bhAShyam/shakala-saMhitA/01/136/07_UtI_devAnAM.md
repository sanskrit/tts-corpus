+++
title = "007"
devataa = "लिङ्गोक्त देवताः"
RShiH = "परुच्छेपो दैवोदासिः"
ChandaH = "त्रिष्टुप्"

+++


**इन्द्रवन्तः** प्रीतेनेन्द्रेण तद्वन्तः वयं **देवानां** देवान् ॥ कर्मणि षष्ठी ॥ **उती** ऊत्या तर्पणेन हविरादिना **मंसीमहि** मन्येमहि । कीदृशा वयम् । **स्वयशसः** स्वायत्तकीर्तयः **मरुद्भिः** स्तुत्या हृद्यैर्मरुद्देवैरनुगृहीताः । यद्वा । देवानाम् ऊत्या रक्षणेन रक्षिता मंसीमहि ज्ञातारो भवेम सामर्थ्यात् तेषामेव महत्त्वस्य । किंच अग्निमित्रवरुणाः देवाः **शर्म** **यंसन्** अस्माकं सुखं प्रायच्छन् तं तं वरम् । **मघवानः** वयं च तैर्दत्तान्नवन्तः सन्तः **तत्** सुखम् **अश्याम** व्याप्नुयाम ॥ अश्नोतेराशिषि लिङि  ‘ छन्दस्युभयथा ' इति सार्वधातुकत्वात् सलोपः ॥ ॥ २६ ॥