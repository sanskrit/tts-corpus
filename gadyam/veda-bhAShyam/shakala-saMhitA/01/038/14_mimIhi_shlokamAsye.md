+++
title = "014"
devataa = "मरुतः"
RShiH = "कण्वो घौरः"
ChandaH = "गायत्री"

+++


हे ऋत्विक्समूह **आस्ये** स्वकीयमुखे **श्लोकं** स्तोत्रं **मिमीहि** निर्मितं कुरु । तं च श्लोकं **ततनः** विस्तारय । तत्र दृष्टान्तः। **पर्जन्यइव** । यथा मेघो वृष्टिं विस्तारयति तद्वत् । **उक्थ्यं** शस्त्रयोग्यं **गायत्रं** गायत्रीच्छन्दस्कं सूक्तं **गाय** पठ॥ मिमीहि । 'माङ् माने। जौहोत्यादिकः । व्यत्ययेन परस्मैपदम् । ‘भृञामित्' इति अभ्यासस्य इत्वम् । आस्ये । **असु** क्षेपणे ' । अस्यते क्षिप्यतेऽस्मिन्निति आस्यम् ।  ‘ कृत्यल्युटो बहुलम् ' ( पा. सू. ३. ३. ११३ ) इत्यधिकरणे ण्यत् ।  ‘ तित्स्वरितम् । इति स्वरितत्वम् । ततनः ।  ‘ तनु विस्तारे'। लेटि सिपि • बहुलं छन्दसि' इति विकरणस्य श्लुः । ‘लेटोऽडाटौ' इति अडागमः । इतश्च लोपः' इति इकारलोपः । गायत्रम् । गायत्र्याः संबन्धि ।  ‘ तस्येदम् ' इति अण् । यद्वा । गायतस्त्रायते इति गायत्रम् । आतोऽनुपसर्गे कः ॥