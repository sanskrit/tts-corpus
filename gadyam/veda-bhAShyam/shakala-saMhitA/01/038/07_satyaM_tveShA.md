+++
title = "007"
devataa = "मरुतः"
RShiH = "कण्वो घौरः"
ChandaH = "गायत्री"

+++


**धन्वञ्चित्** मरुदेशेऽपि **रुद्रियासः** रुद्रेण पालितत्वात् तदीया मरुतः **आ** सर्वतः **अवातां** वायुरहितां **मिहं** वृष्टिं **कृण्वन्ति** कुर्वन्ति तदेतत् **सत्यम्** । कीदृशा रुद्रियासः। **त्वेषाः** दीप्ताः **अमवन्तः** बलवन्तः । मरुतां रुद्रपालनमाख्यानेषु प्रसिद्धम् ॥ धन्वन् ।  ‘ रिवि रवि धवि गत्यर्थाः । इदित्त्वात् नुम् । ‘कनिन्युवृषितक्षि° ' इत्यादिना कनिन् । नित्त्वादाद्युदात्तत्वम् । सुपां सुलुक्° ' इति सप्तम्या लुक् । रुद्रियासः। रुद्रस्येमे रुद्रियाः। तस्येदम्' इत्यर्थे घः। **आजसेरसुक्'** । मिहम् । मिह सेचने'।  ‘ क्विप् च ' इति क्विप् । कृण्वन्ति । कृवि हिंसाकरणयोश्च ।  ‘ धिन्विकृण्व्योर च' इति उप्रत्ययः; तत्संनियोगेन वकारस्य च अकारादेशः । अतो लोपेन लुप्तस्य स्थानिवद्भावात् लघूपधगुणाभावः ॥