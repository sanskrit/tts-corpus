+++
title = "009"
devataa = "मरुतः"
RShiH = "कण्वो घौरः"
ChandaH = "गायत्री"

+++


ते मरुतः **उदवाहेन** उदकधारिणा **पर्जन्येन** मेघेन सूर्यमाच्छाद्य **दिवा** **चित्** अहन्यपि **तमः** **कृण्वन्ति** अन्धकारं कुर्वन्ति । **यत्** यदा पृथिवीं भूमिं **व्युन्दन्ति** विशेषेण क्लेदयन्ति तदानीमतिवृष्टिकाले तमः  कुर्वन्तीति पूर्वत्रान्वयः ॥ उदवाहेन । उदकानि वहतीति उदवाहः । कर्मण्यण्' । मेघविशेषस्येयं संज्ञा ।' उदकस्योदः संज्ञायाम् ' ( पा. सू. ६. ३. ५७ ) इति उदकशब्दस्य उदभावः । कृदुत्तरपदप्रकृतिस्वरत्वम् । व्युन्दन्ति ।' उन्दी क्लेदने' । रुधादित्वात् श्नम् । ‘ श्नान्नलोपः ' (पा. सू. ६. ४. २३) इति नलोपः । यद्वृत्तयोगादनिघातः ॥