+++
title = "013"
devataa = "मरुतः"
RShiH = "कण्वो घौरः"
ChandaH = "गायत्री"

+++


हे ऋत्विक्समूह **तना** तनया देवतास्वरूपं प्रकाशयन्त्या **गिरा** वाचा **ब्रह्मणस्पतिं** मन्त्रस्य हविर्लक्षणस्यान्नस्य वा पालकं मरुद्गणम् **अग्निं** **दर्शतं** दर्शनीयं **मित्रं** **न** मित्रमपि **जरायै** स्तोतुम् **अच्छ** आभिमुख्येन **वद** ब्रूहि ॥ अच्छ।' निपातस्य च ' इति संहितायां दीर्घत्वम्। वद । ‘द्व्यचोऽतस्तिङः' इति संहितायां दीर्घः । तना। तनु विस्तारे'। तनोति देवतामाहात्म्यं विस्तारयतीति तना । पचाद्यच् । वृषादित्वादाद्युदात्तत्वम् । तृतीयाया डादेशः। गिरा। ‘सावेकाचः' इति विभक्तेरुदात्तत्वम् । ब्रह्मणः । षष्ठ्याः पतिपुत्र' इति सहितायां सत्वम् ॥