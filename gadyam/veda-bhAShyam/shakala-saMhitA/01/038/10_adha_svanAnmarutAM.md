+++
title = "010"
devataa = "मरुतः"
RShiH = "कण्वो घौरः"
ChandaH = "गायत्री"

+++


**मरुतां** संबन्धिनः **स्वनात्** **अध** ध्वनेर्गजनरूपादनन्तरं **पार्थिवं** पृथिवीसंबन्धि **विश्वं** **सद्म** सर्वं गृहम् **आ** समन्तात् अरेजत इति शेषः । तथा **मानुषाः** गृहवर्तिनो मनुष्या अपि **प्र** **अरेजन्त** प्रकर्षेण कम्पितवन्तः ॥ अध । छान्दसं धत्वम् । सद्म ।  ‘ षद्लृ विशरणगत्यवसादनेषु ' । अन्येभ्योऽपि दृश्यन्ते' इति मनिन् । पार्थिवम् । पृथिव्याः संबन्धि। ‘पृथिव्या ञाञौ' (पा. सू. ४. १. ८५. २) इति प्राग्दीव्यतीयः अञ्प्रत्ययः । ञित्वादाद्युदात्तत्वम् । अरेजन्त । ‘रेजृ कम्पने '॥ ॥१६॥