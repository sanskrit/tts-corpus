+++
title = "005"
devataa = "इन्द्रः"
RShiH = "गोतमो राहूगणः"
ChandaH = "अनुष्टुप्"

+++


हे ऋत्विजः **इन्द्राय** **नूनं** क्षिप्रम् **अर्चत** पूजनं कुरुत । एतदेव स्पष्टीक्रियते । **उक्थानि** अप्रगीतमन्त्रसाध्यानि स्तोत्राणि **च** **ब्रवीतन** ब्रूत। **सुताः** अभिषुताः **इन्दवः** सोमाः च **अमत्सुः** आगतमेनमिन्द्रं मत्तं कुर्वन्तु । अनन्तरं **ज्येष्ठं** प्रशस्यतमं **सहः** सहस्विनं बलवन्तं तमिन्द्रं **नमस्यत** नमस्कुरुत ॥ ब्रवीतन । ब्रवीतेर्लोटि  ‘ तप्तनप्तनथनाश्च ' इति तनबादेशः । अमत्सुः ।  ‘ मदी हर्षे '। छान्दसः प्रार्थनायां लुङ्। आगमानुशासनस्यानित्यत्वात् इडभावः । नमस्यत। नमोवरिवश्चित्रङ:०' इति क्यच् । सहः।  ‘ लुगकारेकाररेफाश्च वक्तव्याः ' (पा. सू. ४. ४. १२८. २) इति मत्वर्थीयस्य लुक् ॥ ॥ ५ ॥