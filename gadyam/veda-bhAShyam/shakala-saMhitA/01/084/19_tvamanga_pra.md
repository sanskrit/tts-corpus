+++
title = "019"
devataa = "इन्द्रः"
RShiH = "गोतमो राहूगणः"
ChandaH = "बृहती"

+++


अङ्ग इति अभिमुखीकरणे । **अङ्ग** **शविष्ठ** हे बलवत्तमेन्द्र **देवः** द्योतमानः **त्वं** मर्त्यं मरणधर्माणं त्वां स्तुतवन्तं पुरुषं **प्र** **शंसिषः** । सम्यगनेन स्तुतम् इति प्रशंस । हे **मघवन्** धनवन **इन्द्र** **त्वदन्यः** त्वत्तोऽन्यः कश्चित् 'मर्डिता सुखयिता **न** **अस्ति** । अतः कारणात् **ते** तुभ्यमिदं स्तुतिलक्षणं **वचः** **ब्रवीमि** उच्चारयामि ॥ शंसिषः ।  ‘ शंसु स्तुतौ '। लेटि सिपि अडागमः ।  ‘ सिब्बहुलं लेटि' इति विकरणश्च सिप् । तस्य अर्धधातुकत्वात् इडागमः। शविष्ठ । अतिशयेन शवस्वी शविष्ठः । इष्ठनि ‘ विन्मतोर्लुक्'।  ‘ टेः ' इति टिलोपः । मर्ङिता । ‘मृड सुखने '। तृचः इडागमः ॥