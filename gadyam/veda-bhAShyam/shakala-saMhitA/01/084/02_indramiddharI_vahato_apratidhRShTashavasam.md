+++
title = "002"
devataa = "इन्द्रः"
RShiH = "गोतमो राहूगणः"
ChandaH = "अनुष्टुप्"

+++


इन्द्रमित् इन्द्रमेव अप्रतिधृष्टशवसं केनाप्यप्रधर्षितबलम् । हरी अश्वौ यज्ञमुपवहतः यज्ञस्य समीपं प्रापयतः । ऋषीणां मनुष्याणां च स्तुतीः स्तोत्राणि उपवहतः यत्र यत्र ते स्तुवन्ति तत्र सर्वत्र प्रापयतः । यद्वा - इन्द्रं हरी अश्वौ यज्ञं प्रापयतः ऋषीणां च मनुष्याणां च स्तुतय इन्द्रमेव यज्ञसमीपं प्रापयन्ति, यथासौ यज्ञसमीपमागच्छति तथा ते अमुं स्तुवन्तीत्यर्थः । व्यत्ययेन प्रथमास्थाने द्वितीया । 'मनोर्जातौ' इति मनुशब्दादञ् षुगागमश्च ॥

**अप्रतिधृष्टशवसं** केनाप्य् अप्रतिधर्षितबलम् । अहिंसितबलमित्यर्थः। **इन्द्रमित्** इन्द्रमेव **ऋषीणां** वसिष्ठादीनां **मानुषाणाम्** अन्येषां मनुष्याणां **च** **स्तुतीः** **यज्ञं** **च** **हरी** अश्वौ **उप** **वहतः** समीपं प्रापयतः । यत्र यत्र स्तुवन्ति यत्र यत्र यजन्ते तत्र सर्वत्रेन्द्रमश्वौ प्रापयतः इत्यर्थः ॥ मानुषाणाम्। ‘मनोर्जातौ ' इति मनुशब्दात् अञ् पुगागमश्च ॥