+++
title = "006"
devataa = "इन्द्रः"
RShiH = "गोतमो राहूगणः"
ChandaH = "अनुष्टुप्"

+++


हे **इन्द्र** **यत्** यस्मात् त्वं **हरी** एतत्संज्ञावश्वौ **यच्छसे** रथे योजयसि तस्मात् त्वत्तोऽन्यः कश्चित् **रथीतरः** अतिशयेन रथवान् **नकिः** नास्ति । अन्येषामीदृगश्वयुक्तरथाभावात् । **त्वा** त्वामनुलक्ष्य **मज्मना** । बलनामैतत् । बलेन सदृशोऽपि **नकिः** न ह्यस्ति । **स्वश्वः** शोभनाश्वोऽन्यश्च त्वां **नकिः** **आनशे** न प्राप । इन्द्रस्य बलाश्वयोरसाधारणत्वादिन्द्रसदृशो बलवानश्ववान् लोके कश्चिदपि नास्तीत्यर्थः ॥ नकिष्व्ोत् । ‘युष्मत्तत्ततक्षुःष्वन्तःपादम् ' इति षत्वम्। रथीतरः । अतिशयेन रथी । तरपि  ‘ ईद्रथिनः ' ( पा. सू. ८. २. १७. १ ) इति ईकारान्तादेशः । अवग्रहसमये छान्दसं ह्रस्वत्वम् । यच्छसे । यमेर्व्यत्ययेन आत्मनेपदम् । स्वश्वः । बहुव्रीहौ ' आद्युदात्तं द्व्यच्छन्दसि । इत्युत्तरपदाद्युदात्तत्वम् । आनशे ।  ‘ अश्नोतेश्च' इति अभ्यासादुत्तरस्य नुट् ॥