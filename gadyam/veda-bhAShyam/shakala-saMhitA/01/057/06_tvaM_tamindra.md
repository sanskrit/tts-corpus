+++
title = "006"
devataa = "इन्द्रः"
RShiH = "सव्य आङ्गिरसः"
ChandaH = "जगती"

+++


हे **वज्रिन्** वज्रवन् **इन्द्र** **त्वं** **तं** प्रसिद्धं **महाम्** आयामतो महान्तम् **उरुं** विस्तीर्णं पर्वत **पर्ववन्तं** मेघं वृत्रासुरं वा **वज्रेण** आयुधेन **पर्वशः** पर्वणि पर्वणि **चकर्तिथ** शकलीचकृषे । तेन मेघेन **निवृताः** आवृताः **अपः** **सर्तवै** सरणाय गमनाय **अवासृजः** अवाङ्मुखमस्राक्षीः । अतस्त्वमेव **केवलं** **विश्वं** व्याप्तं **सहः** बलं **दधिषे** धारयसि नान्यः कश्चिदिति यदेतत् तत् **सत्रा** सत्यमेव । सत्रा इति सत्यनाम, सत्रा इत्था ' ( नि. ३. १०. ३) इति तन्नामसु पाठात् ॥ महां महान्तम् । नकारतकारयोर्लोपन्छान्दसः । चकर्तिथ।  ‘ कृती छेदने '। लिटि थलि अभ्यासस्य उरदत्वहलादिशेषचुत्वानि । सर्तवै ।' कृत्यार्थे तवैकेन्” ' इति भावे तवैप्रत्ययः । कृन्मेजन्तः' (पा. सू. १. १. ३९ ) इति अव्ययत्वे ' अव्ययादाप्सुपः' इति सुपो लुक् । 'अन्तश्च तवै युगपत् ' इति आद्यन्तयोर्युगपत् उदात्तत्वम् । दधिषे । लिटि क्रादिनियमात् इट् ॥ ॥ २२ ॥ ॥ १० ॥