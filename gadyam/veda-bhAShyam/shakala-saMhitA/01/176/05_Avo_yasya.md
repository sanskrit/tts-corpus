+++
title = "005"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे **इन्दो** सोम तव **यस्य** **द्विबर्हसः** स्तोत्रहवीरूपद्विविधपरिवृढकर्मवतो यजमानस्य **अर्केषु** मन्त्रेषु **सानुषक्** सानुषङ्गः सातत्यम् असत् भवेत् तम् आवः । तं यजमान रक्षसि तर्पयसि वा । यद्वा ॥ कर्मणि षष्ठी ॥ यं द्वयोः स्थानयोः परिवृढं यमिन्द्रं हे इन्दो यदार्केषु सानुषगसत् भवेः तदावः अरक्षः अतर्पयो वा । तस्यैव **इन्द्रस्य** **आजौ** संग्रामे हे सोम **वाजिनं** तथान्नवन्तं तमिन्द्रं **वाजेषु** बलेष्वन्नेषु वा निमित्तभूतेषु **प्रावः** प्रकर्षेण अरक्षयः । पानसमये तर्पयित्वा संग्रामसमये बलवर्धनेन जयप्राप्तशत्रुधनतर्पणेन वा अरक्षः इत्यर्थः ॥