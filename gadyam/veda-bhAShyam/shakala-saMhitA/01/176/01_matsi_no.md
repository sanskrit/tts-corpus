+++
title = "001"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे **इन्दो** क्लेदयितः सोम त्वं नो **वस्यइष्टये** वसीयसो धनस्य प्राप्तये उक्तलक्षणाय यागाय वा **इन्द्रं** **मत्सि** मादयस्व । तदर्थं त्वमेवेन्द्रं **वृषा** कामानां वर्षिता **आ** **विश** । अथ तथा पीतः सन् **ऋघायमाणः** शत्रून् हिंसयन **इन्वसि** व्याप्नोषि । अतः **अन्ति** अन्तिके **शत्रुं** न **विन्दसि** न लभसे । यतः शत्रवस्त्वत्सामर्थ्येन पलायिताः अतो न विन्दसि । यद्वा । उत्तरार्धं इन्द्रपरतया व्याख्येयः । हे इन्द्र त्वं तं सोमं पीत्वा ऋघायमाणः सन् इन्वसि । अन्तिके शत्रुं न विन्दसि ॥