+++
title = "003"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


**यस्य** इन्द्रस्य **हस्तयोः** **पञ्च** **क्षितीनाम्** । क्षियन्ति निवसन्ति गच्छन्ति वा क्षितयो मनुष्याः । पञ्चानां मनुष्याणां प्रीणयितॄणि **विश्वानि** सर्वाणि **वसु** वसूनि धृतानि भवन्ति । देवा मनुष्याः पितरः पशवः पक्षिणश्चेति पञ्च जनाः । चत्वारो वर्णाः निषादपञ्चमाः पञ्च जना इत्यन्ये । स तादृशेन्द्र त्वं  **स्पाशयस्व** बाधस्व । **यो** **अस्मध्रुक्** अस्मभ्यं द्रुह्यति तम् । केन प्रकारेणेति स उच्यते । **दिव्या** दिवि भवा **अशनिः** **इव** अशनिर्भूत्वा अस्मद्द्वेष्टॄन् **जहि** ॥