+++
title = "011"
devataa = "मरुतः"
RShiH = "गोतमो राहूगणः"
ChandaH = "जगती"

+++


मरुतः **अवतम्** उद्धृतं कूपं यस्यां दिशि ऋषिर्वसति **तया** **दिशा** **जिह्मं** वक्रं तिर्यञ्चं नुनुद्रे प्रेरितवन्तः । एवं कूपं नीत्वा ऋष्याश्रमेऽवस्थाप्य **तृष्णजे** तृषिताय **गोतमाय** ऋषये तदर्थम् **उत्सं** जलप्रवाहं कूपादुद्धत्य **असिञ्चन्** आहावेऽवानयन्। एवं कृत्वा **ईम्** एनं स्तोतारमृषिं **चित्रभानवः** विचित्रदीप्तयस्ते मरुतः **अवसा** ईदृशेन रक्षणेन सह **आ** **गच्छन्ति** तत्समीपं प्राप्नुवन्ति । प्राप्य च **विप्रस्य** मेधाविनो गोतमस्य **कामम्** अभिलाषं **धामभिः** आयुषो धारकैरुदकैः **तर्पयन्त** अतर्पयन् ॥ तया। न गोश्वन्साववर्ण° ' इति ‘सावेकाचः० ' इति प्राप्तस्य विभक्त्युदात्तस्य प्रतिषेधः । दिशा ।  ‘ सावेकाचः० ' इति विभक्तेरुदात्तत्वम् । तृष्णजे ।  ‘ ञितृषा पिपासायाम् ।  स्वपितृषोर्नजिङ्' (पा. सू. ३. २. १७२ )। प्रत्ययाद्युदात्तत्वम् । पदकारस्य शाकल्यस्य त्वयमभिप्रायः। अन्येष्वपि दृश्यते' इति दृशिग्रहणात् केवलादपि जनेर्डप्रत्ययः । तृष्णा जाता यस्य स तथोक्तः ।  ‘ ङ्यापोः संज्ञाच्छन्दसोर्बहुलम्' इति ह्रस्वत्वम् । बहुव्रीहौ पूर्वपदप्रकृतिस्वरत्वम् । धामभिः । दधातेः ‘आतो मनिन् ' इति मनिन् ।