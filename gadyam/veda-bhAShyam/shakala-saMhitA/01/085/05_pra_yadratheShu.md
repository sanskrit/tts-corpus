+++
title = "005"
devataa = "मरुतः"
RShiH = "गोतमो राहूगणः"
ChandaH = "त्रिष्टुप्"

+++


हे **मरुतः** **पृषतीः** **यत्** यदा रथेषु **प्र** **अयुग्ध्वं** प्रायूयुजत । किं कुर्वन्तः । **वाजे** अन्ने निमित्तभूते सति **अद्रिं** मेघं **रंहयन्तः** वर्षणार्थं प्रेरयन्तः । **उत** तदानीम् **अरुषस्य** आरोचमानस्य सूर्यस्य वैद्युताग्नेर्वा सकाशात् वृष्ट्युदकधाराः भवन्तः **वि** **ष्यन्ति** विमुञ्चन्ति । विमुक्तास्ताश्च **धाराः** **उदभिः** उदकैः **चर्मेव** परिमितमल्पं चर्म यथा अप्रयत्नेन क्लेद्यते एवं **भूम** सर्वां भूमिं **व्युन्दन्ति** विशेषणार्रां्य कुर्वन्ति ॥ रंहयन्तः ।  ‘ रहि गतौ । वि ष्यन्ति । षो अन्तकर्मणि । दैवादिकः ।  ‘ ओतः श्यनि ' ( पा. सू. ७. ३. ७१ ) इति ओकारलोपः ।  ‘ उपसर्गात्सुनोति । इति षत्वम् । उदभिः।  ‘पद्दन ' इत्यादिना उदकशब्दस्य उदन्नादेशः । व्युन्दन्ति ।  ‘ उन्दी क्लेदने । भूम।  ‘ सुपां सुलुक्° ' इति भूमिशब्दात् उत्तरस्य अमः डादेशः । छान्दसं ह्रस्वत्वम् ॥