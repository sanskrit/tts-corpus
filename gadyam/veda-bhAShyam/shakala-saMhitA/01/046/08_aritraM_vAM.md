+++
title = "008"
devataa = "अश्विनौ"
RShiH = "प्रस्कण्वः काण्वः"
ChandaH = "गायत्री"

+++


हे अश्विनौ **वां** युवयोः **दिवस्पृथु** द्युलोकादपि विस्तीर्णम् **अरित्रं** गमनसाधनं नौरूपं **सिन्धूनां** समुद्राणां **तीर्थे** अवतरणप्रदेशे विद्यते इति शेषः । **रथः** च भूमौ गन्तुं विद्यते । **इन्दवः** सोमाः **धिया** भवद्विषयेण कर्मणा **युयुज्रे** युक्ता बभूवुः ॥ अरित्रम् ।’’ ऋ गतौ ' । ‘अर्तिलूधूसूखनसहचर इत्रः' (पा. सू. ३. २. १८४) इति करणे इत्रप्रत्ययः । प्रत्ययस्वरः । दिवः । ऊडिदम्' इति विभक्तेरुदात्तत्वम् । तीर्थे । 'तॄ प्लवनतरणयोः' । पातॄतुदिवचिरिचिसिचिभ्यस्थक्' (उ. सू. २. १६४) इति थक् । 'ऋत इद्धातोः' इति इत्वम् । ‘हलि च' इति दीर्घः । युयुज्रे । लिटि ‘इरयो रे ' (पा. सू. ६. ४. ७६ ) इति इरेचो रेआदेशः ॥