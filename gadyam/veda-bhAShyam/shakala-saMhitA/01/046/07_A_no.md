+++
title = "007"
devataa = "अश्विनौ"
RShiH = "प्रस्कण्वः काण्वः"
ChandaH = "गायत्री"

+++


हे **अश्विना** **मतीनां** स्तुतीनां **पाराय** **गन्तवे** पारं गन्तुं **नावा** नौरूपेण गमनसाधनेन **नः** अस्मान् प्रति **आ** **यातं** समुद्रमध्यादागच्छतम् । भूमावागन्तुं **रथं** भवदीयं **युञ्जाथां** साश्वं कुरुतम् ॥ नावा। सावेकाचः' इति विभक्तेरुदात्तत्वम् । गन्तवे । ‘तुमर्थे सेसेन्' इति तवेन्प्रत्ययः । नित्त्वादाद्युदात्तत्वम् । युञ्जाथाम् । ‘युजिर् योगे'। लोटि आथामि रुधादित्वात् श्नम् । 'श्नसोरल्लोपः' इति अकारलोपः । प्रत्ययस्वरः ॥