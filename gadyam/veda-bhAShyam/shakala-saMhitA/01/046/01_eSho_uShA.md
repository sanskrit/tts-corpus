+++
title = "001"
devataa = "अश्विनौ"
RShiH = "प्रस्कण्वः काण्वः"
ChandaH = "गायत्री"

+++


**एषो** एषैवास्माभिः परिदृश्यमाना **प्रिया** सर्वेषां प्रीतिहेतुः **अपूर्व्या** पूर्वेषु मध्यरात्रादिकालेषु विद्यमाना न भवति, किंतु इदानींतनी **उषाः** उषोदेवता **दिवः** द्युलोकस्य सकाशादागत्य **व्युच्छति** तमो वर्जयति । हे अश्विनौ **वां** युवां **बृहत्** प्रभूतं यथा भवति तथा **स्तुषे** स्तौमि ॥ स्तुषे । ‘ष्टुञ् स्तुतौ । तिङां तिङो भवन्ति' इति उत्तमैकवचनस्य मध्यमैकवचनादेशः । यद्वा । लेटि उत्तमैकवचने ‘सिब्बहुलं लेटि' इति सिप् ॥