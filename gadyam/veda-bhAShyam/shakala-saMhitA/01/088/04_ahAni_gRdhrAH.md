+++
title = "004"
devataa = "मरुतः"
RShiH = "गोतमो राहूगणः"
ChandaH = "त्रिष्टुप्"

+++


तृषितैर्गोतमैः स्तुता मरुतस्तेभ्यो गोतमेभ्यो देशान्तरे वर्तमानं कूपमुत्खायानीय प्रददुः। एतत् दृष्ट्वा कश्चिदृषिर्रूरेते । हे गोतमाः **गृध्राः** जलाभिकाङ्क्षायुक्तान् **वः** युष्मान् **अहानि** शोभनोदकोपेतानि दिनानि **परि** **आ** **अगुः** पर्यागतानि परितः आभिमुख्येन प्राप्तानि । प्राप्य च **वार्कार्याँ** वार्भिः उदकैर्निष्पाद्यां **धियं** ज्योतिष्टोमादिलक्षणं कर्म च **देवीं** द्योतमानमकुर्वन् । येष्वहःसु **ब्रह्म** हविर्लक्षणमन्नम् **अर्कैः** मन्त्रसाध्यैः स्तोत्रैः सह **कृण्वन्तः** मरुद्यःिन कुर्वन्तः **गोतमासः** गौतमा ऋषयः **उत्सधिम्** । उत्सो जलप्रवाहोऽस्मिन्धीयते इत्युत्सधिः कूपः तं **पिबध्यै** स्वकीयपानाय **ऊर्ध्वं** **नुनुद्रे** नुनुदिरे देशान्तरे वर्तमानं कूपमुत्खातवन्तः । एतदीयस्तोत्रैः स्तुता मस्तः कूपमुत्खातवन्त इति यत् तदेतदीयस्तोत्रकारितमिति एतेषूपचर्यते ॥ गृध्राः ।  ‘ गृधु अभिकाङ्क्षायाम्।' सुसूधागृधिभ्यः क्रन्' इति क्रन्प्रत्ययः ।  ‘ सुपां सुपो भवन्ति ' इति शसो जस् । नित्त्वादाद्युदात्तत्वम् । अगुः । एतेर्लुङि • इणो गा लुङि' इति गादेशः । आतः' इति झेः जुस् । वार्कार्याम् । ‘डुकृञ् करणे'।  ‘ ऋहलोर्ण्यत् । वार्भिः कार्या वार्कार्या । त्रिचक्रादित्वात् उत्तरपदान्तोदात्तत्वम् । नुनुद्रे ।  ‘ णुद प्रेरणे'। इरयो रे' इति रेआदेशः । उत्सधिम् । कर्मण्यधिकरणे च ' इति दधातेरधिकरणे किप्रत्ययः । पिबध्यै ।  ‘ पा पाने । तुमर्थे सेसेन्” ' इति शध्यैन्प्रत्ययः ।  ‘ पाघ्रा ' इत्यादिना पिबादेशः ॥