+++
title = "001"
devataa = "मरुतः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


.हे मरुतः **वः** युष्मान् **अहं** **प्रति** **एमि** अभिगच्छामि । केन साधनेन । **नमसा** नमस्कारेण हविषा वा । नम इत्यन्ननाम । तथा **सूक्तेन** शोभनवचनेन स्तुतिरूपेण । **तुराणां** त्वरमाणानां शत्रूणां हिंसकानां वा युष्माकं **सुमतिं** शोभनमतिम् अनुग्रहबुद्धिं **भिक्षे** याचे । इन्द्रस्यैव पुनर्हविष्प्रदानादिदं याच्यते । किंच हे **मरुतः** यूयं **वेद्याभिः** वेदितव्याभिः स्तुतिभिः **रराणता** रममाणेन मनसा इत्थंभूताः सन्तः **हेळ:** । क्रोधनामैतत् । क्रोधं युष्मदभिक्रमजनितं **नि** **धत्त** निकृष्टं धारयत त्यजतेत्यर्थः । तथा **अश्वान्** **वि** **मुचध्वम्** रथेभ्यो वियोजयत । क्रोधात् पुनर्गमनं मा कुरुतेत्यर्थः ॥