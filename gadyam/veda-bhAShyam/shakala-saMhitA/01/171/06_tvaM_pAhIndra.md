+++
title = "006"
devataa = "मरुत्वानिन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **त्वं** **पाहि** रक्ष । कान् । **सहीयसो** **नॄन्** सहस्वितमान् त्वदनुग्रहेण अतिप्रवृद्धबलान् नेतॄन् मनुष्यानस्मान् मरुतो वा । किंच **मरुद्भिः** साकम् अस्मासु **अवयातहेळ:** **भव** । अपगतमन्युर्भव । मरुत्सु वा तथा भव । किंच **सुप्रकेतेभिः** शोभनप्रज्ञानैर्मरुद्भिः सह **सासहिः** शत्रूणामभिभविता सन् **दधानः** अस्मदभिमतस्य धारयिता भवेति शेषः । शिष्टो व्याख्यातः । ॥११॥