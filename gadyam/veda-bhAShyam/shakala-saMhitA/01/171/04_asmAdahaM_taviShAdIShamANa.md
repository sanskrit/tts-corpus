+++
title = "004"
devataa = "मरुत्वानिन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **मरुतः** शृणुत । **अहम्** **अस्मात्** प्रसिद्धात् **तविषात्** बलवतः **इन्द्रात्** तत्सकाशात् **भिया** भीत्या **ईषमाणः** पलायमानः पुरतः स्थातुमशक्तः तथा **रेजमानः** वेपमानश्चाभवम् । ततश्च किमायातमिति अत आह । यानि **युष्मभ्यं** **हव्या** हवींषि **निशितानि** संस्कृतानि **आसन्** **तानि** तान्येव **आरे** **चकृम** । दूरे कृतवन्तो वयमिन्द्रभयात् । अतः **नः** अस्मान् अनपराधिनः **मृळत** मृळयत सुखयत ॥