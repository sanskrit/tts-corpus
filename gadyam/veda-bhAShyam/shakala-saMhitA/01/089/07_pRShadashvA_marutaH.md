+++
title = "007"
devataa = "विश्वेदेवाः"
RShiH = "गोतमो राहूगणः"
ChandaH = "जगती"

+++


**पृषदश्वः** । पृषद्भिः श्वेतबिन्दुभिर्युक्ता अश्वा येषां ते तथोक्ताः । **पृश्निमातरः** । पृश्निर्नानावर्णा गौर्माता येषाम्। **शुभंयावानः** । शुभं शोभनं यान्ति गच्छन्तीति शुभंयावानः। शोभनगतय इत्यर्थः । **विदथेषु** यज्ञेषु **जग्मयः** गन्तारः **अग्निजिह्वाः** अग्नेर्जिह्वायां वर्तमानाः । सर्वे हि देवा हविःस्वीकरणायाग्नेर्जिह्वायां वर्तन्ते । तात्स्थ्यात् ताच्छब्द्यम् । **मनवः** सर्वस्य मन्तारः **सूरचक्षसः** सूर्यप्रकाश इव चक्षः प्रकाशो येषां ते एवंभूताः **मरुतः** मरुत्संज्ञकाः विश्वे देवाः सर्वे देवाः **नः** अस्मान् **इह** अस्मिन्काले **अवसा** रक्षणेन सह **आ** **गमन्** आगच्छन्तु ॥ शुभंयावानः । ‘ या प्रापणे '। ‘ आतो मनिन्' इति वनिप् । तत्पुरुषे कृति बहुलम्' इति बहुलवचनात् द्वितीयाया आप अलुक् । गमन् । गमेः प्रार्थनायां लेटि अडागमः । इतश्च लोपः° ' इति इकारलोपः । ‘ बहुलं छन्दसि ' इति शपो लुक् ॥