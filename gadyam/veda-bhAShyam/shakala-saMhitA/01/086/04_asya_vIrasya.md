+++
title = "004"
devataa = "मरुतः"
RShiH = "गोतमो राहूगणः"
ChandaH = "गायत्री"

+++


**दिविष्टिषु** यजनीयदिवसेषु **बर्हिषि** यज्ञे **वीरस्य** शत्रुक्षेपणकुशलस्य **अस्य** मरुद्गणस्य यागाय **सोमः** सुतः । ऋत्विग्भिरभिषुतो भवति । **उक्थं** मरुद्देवताकं शस्त्रं **मदश्च** मदिधातुना युक्ता  ‘ मरुतो देवाः सोमस्य मत्सन्' इत्यादिका मारुती निवित् च अस्य मरुद्गणस्य हर्षाय **शस्यते** होत्रा पठ्यते ॥ अस्य । ऊडिदम्' इति विभक्तेरुदात्तत्वम् । दिविष्टिषु । इष्टय एषणानि गमनानि । दिवो द्योतमानस्य सूर्यस्येष्टयो येषु दिवसेषु ते तथोक्ताः । बहुव्रीहौ पूर्वपदप्रकृतिस्वरत्वम् । व्यत्ययेन उत्वाभावः ॥