+++
title = "007"
devataa = "मरुतः"
RShiH = "गोतमो राहूगणः"
ChandaH = "गायत्री"

+++


हे **प्रयज्यवः** प्रकर्षेण यष्टव्याः **मरुतः** **सः** **मर्त्यः** मनुष्यो यजमानः **सुभगः** **अस्तु** शोभनधनो भवतु । **यस्य** यजमानस्य **प्रयांसि** हविर्लक्षणान्यन्नानि **पर्षथ** आत्मनि सिञ्चथ स्वीकुरुथ . इत्यर्थः ॥ सुभगः । भग इति धननाम । शोभनो भगो यस्य । ‘क्रत्वादयश्च' इत्युत्तरपदाद्युदात्तत्वम् । पर्षथ।  ‘ पृषु वृषु मृषु सेचने' । भौवादिकः । यद्वृत्तान्नित्यम्' इति निघातप्रतिषेधः ॥