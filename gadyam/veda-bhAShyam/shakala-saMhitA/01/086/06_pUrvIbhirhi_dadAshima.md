+++
title = "006"
devataa = "मरुतः"
RShiH = "गोतमो राहूगणः"
ChandaH = "गायत्री"

+++


हे **मरुतः** **पूर्वीभिः** बह्वीभिः **शरद्भिः** संवत्सरैः **चर्षणीनां** सर्वस्य द्रष्टॄणां सर्वज्ञानां भवतां संबन्धिभिः **अवोभिः** रक्षणैर्युक्ताः सन्तः **वयं** **ददाशिम** युष्मभ्यं हवींषि दत्तवन्तः । **हि** यस्मादर्थे । यस्मादेवं तस्मादिदानीमप्यस्मदीयहविःस्वीकरणायागच्छत इत्यर्थः ॥ पूर्वीभिः । पुरुशब्दात् 'वोतो गुणवचनात्' इति ङीष् । यणादेशे  ‘ हलि च' इति दीर्घत्वम् । ददाशिम ।' दाशृ दाने '। लिटि इडागमः ।  ‘ हि च' इति निघातप्रतिषेधः । चर्षणीनाम्। 'नामन्यतरस्याम्' इति नाम उदात्तत्वम् ॥