+++
title = "001"
devataa = "मरुतः"
RShiH = "गोतमो राहूगणः"
ChandaH = "गायत्री"

+++


हे **विमहसः** विशिष्टप्रकाशाः **मरुतः** **दिवः** अन्तरिक्षलोकादागत्य **यस्य** **हि** यस्य खलु यजमानस्य **क्षये** यज्ञगृहे **पाथ** सोमं पिबथ **सः** **जनः** जातो यजमानः **सुगोपातमः** शोभनैः पालकैरत्यन्तं युक्तो भवति ॥ पाथ।  ‘ पा पाने । लटि ‘बहुलं छन्दसि ' इति शपो लुक् । यद्वृत्तयोगादनिघातः । विमहसः । विशिष्टं महस्तेजो येषां ते तथोक्ताः । सुगोपातमः । शोभनो गोपा रक्षको यस्य स सुगोपाः । अतिशयेन सुगोपाः सुगोपातमः । तमपः पित्त्वादनुदात्तत्वे सति बहुव्रीहौ  ‘ नञ्सुभ्याम्' इत्युत्तरपदान्तोदात्तत्वमेव शिष्यते ॥