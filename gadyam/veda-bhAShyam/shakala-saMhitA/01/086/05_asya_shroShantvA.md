+++
title = "005"
devataa = "मरुतः"
RShiH = "गोतमो राहूगणः"
ChandaH = "गायत्री"

+++


**अस्य** यजमानस्य स्तुतिं मरुतः **आ** आभिमुख्येन **श्रोषन्तु** शृण्वन्तु । **यः** मरुद्गणः **विश्वाः** **चर्षणीः** सर्वान् शत्रुभूतान्मनुष्यान् **अभि** **भुवः** अभिभवति । तादृग्गणाकारा मरुतः शृण्वन्त्वित्यर्थः। **सूरं** **चित्** स्तुतेः प्रेरयितारं यजमानमपि **इषः** मरुद्भिः प्रत्तान्यन्नानि **सस्रुषीः** प्राप्तानि भवन्तु ॥ श्रोषन्तु । श्रु श्रवणे '। लोटि • सिब्बहुलं लेटि' इति बहुलवचनात् सिप् । भुवः । भवतेर्लेटि तिपः  ‘ तिङां तिङो भवन्ति' इति सिप् । ‘लेटोऽडाटौ ' इति अडागमः ।  ‘ बहुलं छन्दसि ' इति शपो लुक् ।' भूसुवोस्तिङि' इति गुणप्रतिषेधः । सूरम् । **षू** प्रेरणे'। “ सुसूधागृधिभ्यः क्रन्' इति क्रन्प्रत्ययः । सस्रुषीः ।  ‘ स्रु गतौ ' । अस्मात् लिटः क्वसुः ।  ‘ उगितश्च ' इति ङीप् । भसंज्ञायां  ‘ वसोः संप्रसारणम् ' इति संप्रसारणम् । शासिवसिघसीनां च ' इति षत्वम् । जसि  ‘ वा छन्दसि ' इति पूर्वसवर्णदीर्घत्वम् ॥ ॥ ११ ॥