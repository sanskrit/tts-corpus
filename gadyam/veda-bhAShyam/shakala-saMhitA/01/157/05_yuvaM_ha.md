+++
title = "005"
devataa = "अश्विनौ"
RShiH = "दीर्घतमा औचथ्यः"
ChandaH = "त्रिष्टुप्"

+++


हे **अश्विनौ** **युवं** **ह** युवां खलु **जगतीषु** **अन्तः** गमनशीलासु गोषु मध्ये **गर्भं** **धत्थः** धारयथः । न केवलं गोष्वेव अपि तु **युवं** युवां **विश्वेषु** सर्वेषु **भुवनेषु** भूतजातेष्वन्तर्मध्ये गर्भं धत्थः । वृष्टिद्वारा आमिषरूपत्वेन गर्भस्थरेतसः पोषकत्वात् । किंच हे **वृषणौ** कामानां वर्षितारौ **युवं** युवाम् **अग्निं** **च** **अपश्च** **वनस्पतीन्** च **ऐरयेथां** प्रवर्तयेथाम् । आहुतिभोगायाग्निं स्वीकृत्य च वृष्ट्युदकानि उदकैः ओषधिवनस्पत्यादिकम् एतान्यस्मदर्थं प्रैरयेथाम् ॥