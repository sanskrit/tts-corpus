+++
title = "+157"

+++


द्वाविंशेऽनुवाके अष्टौ सूक्तानि । तत्र  ‘ अबोध्यग्निर्ज्मः' इति प्रथमं सूक्तं षडृचं दैर्घतमसमाश्विनम् । पूर्वत्र  ‘ जागतं तु ' इति तुशब्दादिदमपि जागतम् । अन्त्ये द्वे त्रिष्टुभौ । “अबोधि षळाश्विनं त्वन्त्ये त्रिष्टुभौ ' इत्यनुक्रमणिका । प्रातरनुवाकाश्विनशस्त्रयोर्जागते छन्दस्यस्य विनियोगः ।  ‘ अथाश्विनः' इति खण्डे सूत्रितम् – अबोध्यग्निर्ज्म  एष स्य भानुः ' ( आश्व. श्रौ. ४. १५) इति ॥