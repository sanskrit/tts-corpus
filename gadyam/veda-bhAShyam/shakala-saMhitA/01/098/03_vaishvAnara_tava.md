+++
title = "003"
devataa = "अग्निरग्निर्वैश्वानरो वा"
RShiH = "कुत्स आङ्गिरसः"
ChandaH = "त्रिष्टुप्"

+++


हे **वैश्वानर** **तव** **तत्** त्वदीयं तत् अस्माभिः क्रियमाणं कर्म **सत्यमस्तु** अवितथफल भवतु । ततः **अस्मान्** **मघवानः** मघवन्तः धनवन्तः **रायः** धनवदतिप्रियाः पुत्राः **सचन्तां** सेवन्ताम् । एवं यदस्माभिः प्रार्थितं **नः** अस्मदीयं **तत्** **मित्रः** अहरभिमानी देवः **वरुणः** रात्र्यभिमानी **अदितिः** अदीना देवमाता **सिन्धुः** स्यन्दनशीलोदकाभिमानी देवः । उतशब्दः समुच्चये । एते सर्वे मित्रादयः **ममहन्तां** पूजयन्ताम् पालयन्तामित्यर्थः ॥ ॥ ६ ॥