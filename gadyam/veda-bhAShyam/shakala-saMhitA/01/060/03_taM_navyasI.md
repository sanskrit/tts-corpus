+++
title = "003"
devataa = "अग्निः"
RShiH = "नोधा गौतमः"
ChandaH = "त्रिष्टुप्"

+++


**नव्यसी** नवतरा **सुकीर्तिः** सुष्ठु कीर्तयित्री **अस्मत्** अस्माकं स्तुतिः **हृदः** हृद्यवस्थितात प्राणात् **जायमानम्** उत्पद्यमानम् । अग्निर्हि वायोरुत्पद्यते' वायुश्च प्राण एव ।' यः प्राणः स वायुः ' इत्याम्नानात्। **मधुजिह्वं** मादयितृज्वालम् । एवंभूतं **तम्** अग्निम् **आ** **अश्याः** आभिमुख्येन व्याप्नोतु । **वृजने** संग्रामे प्राप्ते सति **आयवः** मनुष्याः **यम्** अग्निं **जीजनन्त** यज्ञार्थमुदपादयन् । कीदृशा मनुष्याः । **ऋत्विजः** ऋतौ काले यष्टारः **मानुषासः** मनोः पुत्राः **प्रयस्वन्तः** हविर्लक्षणान्नोपेताः ॥ नव्यसी । नवीयसीत्यत्र ईकारलोपभ्छन्दसः । हृदः । अत्र हृदयशब्देन तत्स्थः प्राणो लक्ष्यते । ‘ पद्दन् ' इत्यादिना हृदयशब्दस्य हृदादेशः । जायमानम् । ‘जनी प्रादुर्भावे' । श्यनि ‘ज्ञाजनोर्जा' इति जादेशः । अदुपदेशात् लसार्वधातुकानुदात्तत्वे श्यनो नित्त्वादाद्युदात्तत्वम् । अस्मत् । ‘सुपां सुलुक्' इति विभक्तेर्लुक् । अश्याः । ‘अशू व्याप्तौ । लिङि ‘बहुलं छन्दसि' इति विकरणस्य लुक् । व्यत्ययेन परस्मैपदमध्यमौ । जीजनन्त । ‘जनी प्रादुर्भावे'। ण्यन्तात् लुङि च्लेः चङादेशः ॥ द्विर्भावहलादिशेषसन्वद्भावेत्वदीर्घाः । अदुपदेशात् लसार्वधातुकानुदात्तवे चङ एव स्वरे प्राप्त व्यत्ययेन अभ्यस्ताद्युदात्तत्वम् ॥