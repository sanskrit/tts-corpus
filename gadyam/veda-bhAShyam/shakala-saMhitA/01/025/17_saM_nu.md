+++
title = "017"
devataa = "वरुणः"
RShiH = "शुनःशेप आजीगर्तिः"
ChandaH = "गायत्री"

+++


**यतः** यस्मात् कारणात् **मे** मज्जीवनार्थं मधुरं हविः **आभृतं** अञ्जःसवाख्ये कर्मणि संपादितं अतः कारणात् **होतेव** होमकर्तेव त्वमपि **प्रियं** हविः **क्षदसे** अश्नासि । **पुनः** हविःस्वीकारादूर्ध्वं तृप्तस्त्वं जीवन्नहं च **नु** अवश्यं **सं** **वोचावहै** संभूय प्रियवार्तां करवावहै ॥ वोचावहै । लोडर्थे छान्दसे लुङि ब्रुवो वचिः । अस्यतिवक्ति' इति च्लेः अङादेशः । ‘वच उम्' इति उमागमे गुणः । व्यत्ययेन टेः ऐत्वम् । यद्वा । लोट एव लुङादेशः । स्थानिवद्भावात् ऐत्वम् । आभृतम् । ‘ह्रग्रहोर्भः०'। गतिरनन्तरः' इति गतेः प्रकृतिस्वरत्वम् ॥