+++
title = "010"
devataa = "विश्वे देवाः"
RShiH = "मेधातिथिः काण्वः"
ChandaH = "गायत्री"

+++


**मरुतः** मरुत्संज्ञकान् **विश्वान्** सर्वान् **देवान्** **सोमपीतये** **हवामहे** सोमपानार्थम् आह्वयामः । ते च मरुतः **उग्राः** शत्रुभिरसह्यबलाः **पृश्निमातरः** पृश्नेः नानावर्णयुक्ताया भूमेः पुत्राः । हिशब्दः प्रसिद्ध्यर्थः । सा च प्रसिद्धिः ‘ पृश्नेः पुत्राः ' ( ऋ. सं. ५. ५८. ५) इति मन्त्रान्तरादवगन्तव्या ॥ पृश्निमातरः। पृश्निः माता येषां ते। पृश्निशब्दः ‘घृणिपृश्नि' (उ. सू. ४. ४९२) इति उणादावाद्युदात्तो निपातितः । बहुव्रीहौ पूर्वपदप्रकृतिस्वरत्वम् ॥ ॥ ९ ॥