+++
title = "013"
devataa = "पूषा"
RShiH = "मेधातिथिः काण्वः"
ChandaH = "गायत्री"

+++


हे **पूषन्** 'चित्रबर्हिषं विचित्रैर्दर्भैर्युक्तं **धरुणं** यागस्य धारकं सोमं **दिवः** **आ** द्युलोकात् आहर इति शेषः । पूषा विशेष्यते । **आघृणे** अगतदीप्तियुक्त । तत्र दृष्टान्तः । हे **अज** गमनशील **यथा** लोके **नष्टं** **पशुं** महारण्यादौ अन्वीक्ष्य कश्चिदाहरति तद्वत् ॥ आघृणे। ‘घृ क्षरणदीप्त्योः' इत्यस्मात् घृणिपृश्नि' इति निप्रत्ययो निपातितः । ऋवर्णाच्चेति वक्तव्यम्' इति णत्वम् । प्रादिसमासः । आमन्त्रिताद्युदात्तत्वम् । धरुणम् । ‘धृञ् धारणे'। अस्मात् ण्यन्ताद्धातोः ‘धारेर्णिलुक्च' ( दश. पा. ५) इति उनन्प्रत्ययः । व्यत्ययेन नित्स्वराभावे प्रत्ययस्वरः । दिवः । ऊडिदम्' इत्यादिना षष्ठ्या उदातत्वम् । अज।  ‘ अज गतिक्षेपणयोः ॥