+++
title = "011"
devataa = "विश्वे देवाः"
RShiH = "मेधातिथिः काण्वः"
ChandaH = "गायत्री"

+++


**मरुतां** देवानां **तन्यतुः** शब्दः **धृष्णुया** धार्ष्ट्ययुक्तः सन् **एति** गच्छति। केषामिव । **जयतां** विजययुक्तानां शूराणां भटानाम् **इव** । हे **नरः** नेतारः मरुतः यूयं **यत्** यदा **शुभं** शोभनं देवयजनं **याथन** प्राप्नुथ । तदा त्वदीयः शब्दो गच्छतीति पूर्वत्रान्वयः ॥ तन्यतुः ।  ‘ तनु विस्तारे '। ऋतन्यञ्जि° ' ( उ. सू. ४. ४४२ ) इत्यादिना यतुच्प्रत्ययः । धृष्णुया। ञिधृषा प्रागल्भ्ये '। ' त्रसिगृधिधृषिक्षिपेः क्नुः' ( पा. सू. ३. २. १४०)।' सुपां सुलुक्° ' इति सोः याजादेशः । चित्त्वादन्तोदात्तः । याथन ।' तप्तनसनथनाश्च' इति थनादेशः । यच्छब्दयोगात् निघाताभावः ॥