+++
title = "018"
devataa = "आपः"
RShiH = "मेधातिथिः काण्वः"
ChandaH = "गायत्री"

+++


**नः** अस्मदीयाः **गावः** **यत्र** यास्वप्सु **पिबन्ति** पानं कुर्वन्ति ताः **अपो** **देवीः** **उप** **ह्वये** आह्वयामि । **सिन्धुभ्यः** स्यन्दनशीलाभ्योऽद्भ्यो देवताभ्यो **हविः** कर्त्वं अस्माभिः कर्तव्यम् ॥ अपः ।  ‘ ऊडिदम्' इत्यादिना शस उदात्तत्वम् । पिबन्ति । 'पाघ्रा ' इत्यादिना पिबादेशः । शपः पित्त्वादनुदात्तत्वम् । तिङश्च लसार्वधातुकस्वरेण धातुस्वरेणाद्युदात्तत्वम् ।  ‘ निपातैर्यद्यदि इत्यादिना निघाताभावः । कर्त्वम् । **डुकृञ्** करणे'।' कृत्यार्थे तवैकेकेन्यत्वनः' (पा. सू. ३. ४. १४ ) इति कर्मणि त्वन्प्रत्ययः । गुणः । नित्स्वरेणाद्युदात्तत्वम् ॥