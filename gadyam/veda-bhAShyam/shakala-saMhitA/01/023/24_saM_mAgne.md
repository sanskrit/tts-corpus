+++
title = "024"
devataa = "अग्निः"
RShiH = "मेधातिथिः काण्वः"
ChandaH = "अनुष्टुप्"

+++


हे **अग्ने** वर्चःप्रजायुर्भिः मां संयोजय । **देवाः** सोमपातारः **अस्य** **मे** यजमानस्य **विद्युः** अनुष्ठानं जानीयुः । किंच **इन्द्रः** च ऋषिगणैः सह ममानुष्ठानं **विद्यात्** जानीयात् ॥ विद्युः ।  ‘ विद ज्ञाने'। लिङि झेर्जुस्' ( पा सू. ३. ४. १०८ ) । यासुट् ।  ‘ लिङः सलोपः' इति सकारलोपः ।  ‘ उस्यपदान्तात् ' ( पा. सू. ६. १. ९६ ) इति पररूपत्वम् । यासुट उदात्तत्वेन एकादेश उकारोऽपि उदात्तः । अस्य । इदमोऽन्वादेशे° ' इति अशनुदात्तः । विभक्तिरपि सुप्त्वेन अनुदात्ता । सह ऋषिभिः इत्यत्र ‘ऋत्यकः' (पा. सू. ६. १. १२८) इति प्रकृतिभावः ॥ ॥१२॥ ॥५॥