+++
title = "022"
devataa = "आपः"
RShiH = "मेधातिथिः काण्वः"
ChandaH = "अनुष्टुप्"

+++


**मयि** यजमाने **यत्** **किं** **च** **दुरितम्** अज्ञानात् निष्पन्नं **वा** अथवा **अहं** यजमानः **अभिदुद्रोह** सर्वतो बुद्धिपूर्वकं द्रोहं कृतवानस्मि **वा** अथवा **शेपे** साधुजनं शप्तवानस्मीति **यत्** अस्ति **उत** अपि च **अनृतम्** उक्तवान् इति **यत्** अस्ति तत् इदं सर्वमपराधजातं **प्र** **वहत** मत्तोऽपनीय प्रवाहेणान्यतो नयत ॥ मयि । मपर्यन्तस्य ‘त्वमावेकवचने' इति मादेशे कृते अतो गुणे ' इति पररूपे च सति योऽचि ' इति दकारस्य यकारादेशः । एकादेशस्वरेण मकारात् परस्य अकारस्योदात्तत्वम् । दुद्रोह ।' द्रुह जिघांसायाम् । णलि गुणे द्विर्वचनह्रस्वहलादिशेषाः!  ‘ लिति' इति प्रत्ययात् पूर्वस्योदात्तत्वम् । यद्वृत्तयोगात् निघाताभावः । शेपे । ‘शप आक्रोशे'। लिटि व्यत्ययेन तङ् । उत्तमैकवचनम् इट् । टेः एत्वम् । अत एकहलमध्ये ' ( पा. सू. ६. ४. १२० ) इति एत्वाभ्यासलोपौ । प्रत्ययस्वरेणान्तोदात्तत्वम् । पूर्ववत् निघाताभावः ॥