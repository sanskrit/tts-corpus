+++
title = "003"
devataa = "इन्द्रवायू"
RShiH = "मेधातिथिः काण्वः"
ChandaH = "गायत्री"

+++


**विप्राः** मेधाविनः ऋत्विग्यजमानाः **ऊतये** रक्षणार्थम् **इन्द्रवायू** **हवन्ते** आह्वयन्ति । कीदृशौ मनोजुवौ मन इव वेगवेत्तरौ **सहस्राक्षा** सहस्रनयनयुक्तौ । यद्यपि इन्द्र एव सहस्राक्षः तथापि च्छत्रिन्यायेन वायुरपि तथोच्यते । **धियस्पती** कर्मणः बुद्धेर्वा पालकौ ॥ मनोजुवा । जवतिर्गतिकर्मा । मनोवत् जवतः इति मनोजुवा मन इव वेगयुक्तौ । कृदुत्तरपदप्रकृतिस्वरत्वम् । ‘सुपां सुलुक्° ' इति आकारः । विप्राः । औणादिको रन् । रन्प्रत्ययान्तः आद्युदात्तः। ऊतये। ऊतियूति' इत्यादिना क्तिनः उदात्तत्वम् । सहस्राक्षा। सहस्रम् अक्षीणि ययोस्तौ ।  ‘ बहुव्रीहौ सक्थ्यक्ष्णोः ' ( पा. सू. ५. ४. ११३ ) इति षच् समासान्तः । बहुव्रीहिस्वरे प्राप्ते समासान्तप्रत्ययस्य सतिशिष्टत्वात्  ‘ चितः 'इत्यन्तोदात्तत्वम् । धियः ।  ‘ सावेकाचः' इति ङस उदात्तत्वम् ।  ‘ षष्ठ्याः पतिपुत्र' इति संहितायां विसर्जनीयस्य सकारः । पती । डत्यन्तः आद्युदात्तः ॥