+++
title = "009"
devataa = "इन्द्रो मरुत्वान्"
RShiH = "मेधातिथिः काण्वः"
ChandaH = "गायत्री"

+++


हे **सुदानवः** शोभनदानयुक्ताः मरुद्गणाः **सहसा** बलवता **युजा** योग्येन **इन्द्रेण** सह **वृत्रं** शत्रुं **हत** नाशयत । **दुःशंसः** दुष्टेन शंसनेन कीर्तनेन युक्तो वृत्रो **नः** अस्मान् प्रति **मा** **ईशत** समर्थो मा भूत् ॥ हत । ‘हन हिंसागत्योः '। लोटः थ । तस्य त ।' अदिप्रभृतिभ्यः शपः' इति शपो लुक् । 'अनुदात्तोपदेश' (पा. सू. ६. ४. ३७ ) इत्यादिना अनुनासिकलोपः । सुदानवः। ‘डुदाञ् दाने '।' दाभाभ्यां नुः ' ( उ. सू. ३. ३१२) इति औणादिको नुप्रत्ययः । प्रादिसमासे आमन्त्रितनिघातः । युजा । ‘युजिर् योगे' ।  ‘ ऋत्विक् ' इत्यादिना क्विन् । ' सावेकाचः०' इति तृतीयैकवचनस्योदात्तत्वम् । दुःशंसः ।  ‘ ईषद्दुःसुषु' (पा. सू. ३. ३. १२६ ) इति खल् ।  ‘ लिति' इति प्रत्ययात् पूर्वस्योदात्तत्वम्। ईशत। इंश ऐश्वर्ये'। माङि लुङि प्राप्ते ‘छन्दसि लुङ्लङ्लिटः' इति व्यत्ययेन लङ्। तस्य ' बहुलं छन्दसि ' इति शपो लुगभावः । न माङयोगे' इति आडागमाभावः।  ‘ तिङ्ङतिङः' इति निघातः ॥