+++
title = "012"
devataa = "विश्वे देवाः"
RShiH = "मेधातिथिः काण्वः"
ChandaH = "गायत्री"

+++


**हस्कारात्** दीप्तिकरात् **विद्युतः** विशेषेण दीप्यमानात् **अतः** अन्तरिक्षात् **परि** **जाताः** सर्वत उत्पन्ना मरुतः **नः** अस्मान् **अवन्तु** रक्षन्तु। तथाविधाः **मरुतः** **नः** अस्मान् **मृळयन्तु** सुखयन्तु ॥ हस्कारात् । हसे हसने ' । अत्र तु प्रकाशमात्रे वर्तते । अस्मात् संपदादिलक्षणः क्विप् । अस्मिन् उपपदे  ‘ डुकृञ् करणे ' इत्यस्मात् ‘कर्मण्यम् ' (पा, सू. ३. २. १) इति अण्प्रत्ययः । तत्पुरुषे तुल्यार्थ' इत्यादिना पूर्वपदप्रकृतिस्वरत्वे प्राप्ते  ‘ गतिकारक ' इत्यादिना कृदुत्तरपदप्रकृतिस्वरत्वम् । अतः कृकमि ' ( पा. सू. ८. ३, ४६ ) इत्यादिना विसर्जनीयस्य सत्वम् ॥