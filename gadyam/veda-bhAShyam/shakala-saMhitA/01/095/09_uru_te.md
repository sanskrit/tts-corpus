+++
title = "009"
devataa = "अग्निरग्निरौषस्योवा"
RShiH = "कुत्स आङ्गिरसः"
ChandaH = "त्रिष्टुप्"

+++


**महिषस्य** महतः **ते** तव **ज्रयः** राक्षसादीनामभिभावुकं **विरोचमानं** विशेषेण दीप्यमानम् **उरु** विस्तीर्णं **धाम** तेज: **बुध्नम्** अपां मूलभूतमन्तरिक्षं **पर्येति** परितो व्याप्नोति । हे **अग्ने** **इद्धः** अस्माभिः प्रज्वलितः सन् **विश्वेभिः** सर्वैः **स्वयशोभिः** स्वकीयैरात्मीयैस्तेजोभिः **अस्मान्** **पाहि** रक्ष । कीदृशैः । **अदब्धेभिः** राक्षसादिभिरहिंसितैः **पायुभिः** पालनशक्तैः ॥ ज्रयः । ‘ जि ज्रि अभिभवे ' । असुन् । अदब्धेभिः । ‘ दम्भु दम्भे'। निष्ठायां यस्य विभाषा' इति इट्प्रतिषेधः । ‘ अनिदिताम् ' इति नलोपः । ‘ झषस्तथोर्धोऽधः' इति धत्वम् । नञ्समासे अव्ययपूर्वपदप्रकृतिस्वरत्वम् । “ बहुलं छन्दसि ' इति भिस ऐसभावः ॥