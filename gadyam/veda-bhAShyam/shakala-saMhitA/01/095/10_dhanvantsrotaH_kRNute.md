+++
title = "010"
devataa = "अग्निरग्निरौषस्योवा"
RShiH = "कुत्स आङ्गिरसः"
ChandaH = "त्रिष्टुप्"

+++


**धन्वन्** नभसि **गातुं** गमनशीलम् **ऊर्मिम्** उदकसंघम् अयमग्निः **स्रोतः** **कृणुते** स्रोतसा प्रवाहरूपेण युक्तं करोति । **शुक्रैः** निर्मलैः **ऊर्मिभिः** तैर्जलसंघैः **क्षां** भूमिम् **अभि** **नक्षति** अभिव्याप्नोति । स्वतेजोभिरन्तरिक्षे जलसंघमुत्पाद्य तेन सर्वा भूमिमभिवर्षतीत्यर्थः । पश्चात् **विश्वा** सर्वाणि **सनानि** । अन्ननामैतत् । सर्वाण्यन्नानि **जठरेषु** **धत्ते** अवस्थापयति । तदर्थं **नवासु** वृष्ट्यनन्तरमुत्पन्नासु **प्रसूषु** सर्वेषामन्नानां प्रसवित्रीष्वोषधीषु पाकार्थम् **अन्तः** **चरति** मध्ये वर्तते । अन्तरवस्थितेन भौमाग्निना सर्वा ओषधयः पच्यन्ते ॥ धन्वन् । ‘रिवि रवि धवि गत्यर्थाः । इदित्त्वात् नुम् । 'कनिन्युवृषि° ' इत्यादिना कनिन् ।' सुपां सुलुक् ' इति सप्तम्या लुक्। ‘ धन्वान्तरिक्षं धन्वन्त्यस्मादापः ' (निरु. ५. ५) इति यास्कः । नित्त्वात् आद्युदात्तत्वम् । गातुम् । ‘ गाङ् गतौ ।' कमिमनिजनि” ' इत्यादिना तुप्रत्ययः । ऊर्मिम् । “ अर्तेरू च ' इति मिप्रत्ययः । मक्षति। ‘ नक्ष गतौ ॥