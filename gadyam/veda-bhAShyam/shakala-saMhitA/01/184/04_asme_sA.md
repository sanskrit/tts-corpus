+++
title = "004"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **माध्वी** मधुपूर्णपात्रयुक्तावश्विनौ **वां** युवयोः संबन्धिनी **सा** प्रसिद्धा **रातिः** दानम् **अस्मे** अस्माकम् **अस्तु** भवतु । तदर्थं **मान्यस्य** मननीयस्य **कारोः** स्तोतुरगस्त्यस्य **स्तोमं** स्तुतिं **हिनोतं** प्रीणयतम् । हे **सुदानू** शोभनफलदानौ **वां** युवां **श्रवस्या** कीर्तेरन्नस्य वा इच्छया **यत्** यस्मात् **सुवीर्याय** यजमानाय शोभनबलाय वा **चर्षणयः** मनुष्या ऋत्विग्रूपाः **अनु** **मदन्ति** अनुक्रमेण माद्यन्ति युवाभ्यां सह स्वयं वा ।