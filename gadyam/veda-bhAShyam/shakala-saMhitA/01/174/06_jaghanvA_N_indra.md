+++
title = "006"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **हरिवः** हरिभ्यां तद्वन् त्वं **चोदप्रवृद्धः** चोदनैः स्तोत्रैः प्रवृद्धः सन् **अदाशून्** अदातॄन् **मित्रेरून्** मित्राणां यजमानानाम् ईरयितॄन् बाधकान् तद्वैरिणां मित्रत्वं गच्छतो वा **जघन्वान्** हतवानसि। किंच **ये** **अर्यमणं** दातारं त्वां **प्र** **पश्यन्** पश्यन्ति ते नराः **आयोः** मनुष्यस्याध्वर्य्वादेः हविर्लक्षणान्नस्य वा **सचा** सह **शूर्ताः** क्षिप्रा हविष्प्रदानेन **त्वया** **अपत्यं** कुलस्यापातयितारं पुत्रं **वहमानाः** ये सन्ति ते प्र पश्यन् । यद्वा । ये अर्यमणं त्वां पश्यन्ति ते एवं भवन्ति । यद्वा । ये नरा अर्यमणं यं कंचिद्दातारं पश्यन् पश्यन्तस्त्वामयजन्त आयोर्मनुष्यस्य सचा सहायभूतास्त्वया शूर्ताः क्षिप्ता वर्जिता अपत्यं पुत्रं वहमाना ये सन्ति तान् जघन्वान् भवेत्यर्थः ॥