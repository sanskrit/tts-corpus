+++
title = "010"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **त्वमस्माकं** **विश्वध** विश्वस्मिन्नपि काले विश्वप्रकारैर्वा **अवृकतमः** । यद्वा । दातृतम इत्यर्थः । **स्याः** भव । तथा **नरां** **नृपाता** अस्मदीयानां पुत्रभृत्यादिरूपाणां बहूनां मनुष्याणां सर्वदा रक्षको भव । अपरो नृशब्दोऽनुवादः । किंच **सः** त्वं **विश्वासां** **स्पृधां** सर्वासां स्पर्धानिमित्तानाम् अस्मत्सेनानां **सहोदाः** तासामर्थाय बलस्य दाता भव । विद्यामेति गतम् ॥ ॥ १७ ॥