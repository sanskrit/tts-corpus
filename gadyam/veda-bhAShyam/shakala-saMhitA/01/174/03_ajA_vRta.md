+++
title = "003"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** शूरपत्नीः शूरैः रक्षोभिः पालिताः **वृतः** । वर्तन्ते आस्विति वृतोऽसुरपुरीः । यद्वा । शूरा यजमानाः । तैः पालिताः वृतो वेदिभूमीः । **अज** गच्छ जेतुम् । तथा कृत्वा **द्यां** **च** **नूनम्** अवश्यम् अज । किं त्वमेक एव न । हे **पुरुहूत** बहुभिर्बहुधा वा आहूतेन्द्र **येभिः** मरुदादिभिरनुगतोऽसि तैः सहितः सन् । तथा कृत्वा **अशुषम्** आशोषयितारमशान्तं वा **तूर्वयाणं** तूर्णगमनम् **अग्निं** वैद्युतं होमाधारं वा अग्निं **रक्षो** रक्षस्वैव । किमर्थं रक्षणमिति उच्यते । **दमे** गृहे **अपांसि** कर्माणि कुर्वन् **वस्तोः** वस्तुम् । यद्वा । वासयितुं स्थापयितुम् । कारयितुमित्यर्थः । यज्ञद्विट्सु हतेष्वग्नौ सुस्थिरे सति यागाद्यनुष्ठानपरः स्थास्यामीत्यर्थः । रक्षणे दृष्टान्तः । **सिंहः** इव । स यथा स्वाश्रयभूतं वनं गजाद्युपद्रवपरिहारेण रक्षति तद्वत् । असुरपुरभङ्गगमने वा दृष्टान्तः । सिंहो यथा निर्भयो विरोधिमृगान् हन्तुं धावति तद्वत् ॥