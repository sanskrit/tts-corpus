+++
title = "007"
devataa = "अग्निः"
RShiH = "शुनःशेप आजीगर्तिः"
ChandaH = "गायत्री"

+++


**विश्पतिः** विशां प्रजानां पालकः **होता** होमनिष्पादकः मन्द्रः हृष्टः **वरेण्यः** वरणीयोऽग्निः **नः** अस्माकं **प्रियः** **अस्तु** । **वयम्** अपि **स्वग्नयः** शोभनाग्नियुक्ताः सन्तः तव **प्रियाः** भूयास्मेति शेषः ॥ विश्पतिः ।' पत्यावैश्वर्ये' इति पूर्वपदप्रकृतिस्वरे प्राप्ते ‘परादिश्छन्दसि बहुलम्' इत्युत्तरपदाद्युदात्तत्वम् । वरेण्यः । ‘वृञ एण्यः' ( उ. सू. ३. ३७८ )। वृषादित्वादाद्युदात्तत्वम् । स्वग्नयः । बहुव्रीहौ ‘नञ्सुभ्याम्' इत्युत्तरपदान्तोदात्तत्वम् ॥