+++
title = "010"
devataa = "अग्निः"
RShiH = "शुनःशेप आजीगर्तिः"
ChandaH = "गायत्री"

+++


**सहसः** बलस्य **यहो** पुत्र हे देवतारूप **अग्ने** विश्वेभिः **अग्निभिः** सर्वैराहवनीयादिभिर्युक्तस्त्वम् **इमम्** अस्मदीयं **यज्ञम्** **इदम्** अस्मदीयं **वचः** स्तोत्रं च सेवमानः **चनः** अन्नं **धाः** अस्मभ्यं धेहि ॥ विश्वेभिः । ‘बहुलं छन्दसि' इति भिस ऐसादेशाभावः । चनः। चायृ पूजानिशामनयोः । ‘चायेरन्ने ह्रस्वश्च' ( उ. सू. ४. ६३९ ) इति असुन्; तसंनियोगेन नुडागमश्च । नित्त्वादाद्युदात्तत्वम् । धाः । लुङि • गातिस्था' इति सिचो लुक् ।' बहुलं छन्दस्यमाङ्योगेऽपि इति अडभावः । सहसो यहो इति ‘सुबामन्त्रिते' इति पराङ्गवद्भावात् ' आमन्त्रितस्य च  इति षष्ठ्यामन्त्रितसमुदायो निहन्यते ॥ ॥ २१ ॥