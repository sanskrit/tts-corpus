+++
title = "005"
devataa = "अग्निः"
RShiH = "शुनःशेप आजीगर्तिः"
ChandaH = "गायत्री"

+++


हे **पूर्व्य** अस्मदादेः पूर्वमुत्पन्न **होतः** होमनिष्पादकाग्ने **नः** अस्मदीयस्य **अस्य** प्रवर्तमानस्य यज्ञस्य **सख्यस्य** **च** अस्मदनुग्रहस्य च सिद्ध्यर्थं **मन्दस्व** त्वं हृष्टो भव । **इमाः** अस्माभिः प्रयुज्यमानाः **गिरः** **उ** **षु** स्तुतिरूपा वाचोऽपि **श्रुधि** शृणु ॥ पूर्व्य । आमन्त्रिताद्युदात्तत्वम् । होतः इत्यस्य • नामन्त्रिते समानाधिकरणे' इति पूर्वस्य विद्यमानत्वात् आष्टमिको निघातः । अस्य । ऊडिदम्' इति षष्ठ्या उदात्तत्वम् । मन्दस्व । ‘मदि स्तुतिमोदमदस्वप्नकान्तिगतिषु ' । शपः पित्त्वादनुदात्तत्वम् । तिङश्च लसार्वधातुकस्वरेण धातुस्वरः । ‘अपादादौ ' इति पर्युदासात् आष्टमिकनिघाताभावः । सख्यस्य । सख्युः कर्म सख्यम् । **सख्युर्यः'** (पा. सू. ५. १. १२६) इति यप्रत्ययः । ‘यस्य' इति लोपे प्रत्ययस्वरः । उ षु । ' सुञः ' (पा. सू. ८. ३. १०७) इति षत्वम् । श्रुधि । ‘श्रु श्रवणे' । ‘श्रुशृणुपॄकृवृभ्यश्छन्दसि ' इति हेर्धिरादेशः । ‘बहुलं छन्दसि ' इति शपो लुक् ॥ ॥ २० ॥