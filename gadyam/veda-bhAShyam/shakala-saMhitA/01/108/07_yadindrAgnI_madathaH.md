+++
title = "007"
devataa = "इन्द्राग्नी"
RShiH = "कुत्स आङ्गिरसः"
ChandaH = "त्रिष्टुप्"

+++


**यजत्रा** यष्टव्यौ हे **इन्द्राग्नी** **स्वे** **दुरोणे** स्वकीये गृहे निवासस्थाने **यत्** यदि **मदथः** हृष्यथः । **यत्** यदि **वा** **ब्रह्मणि** ब्राह्मणे अन्यस्मिन्यजमाने हविः स्वीकरणायागत्य हृष्यथः। यदि वा **राजनि** क्षत्रिये युद्धे साहाय्यं कर्तुमागत्य हृष्यथः । **अतः** **परि** परितोऽस्मात् सर्वस्मात् स्थानात हे **वृषणौ** कामानां वर्षिताराविन्द्राग्नी **आ** **यातं** **हि** अगच्छतमेव । औदासीन्यं मा कार्ष्टम् । अन्यत् पूर्ववत् ॥ मदथः ।  ‘ मदी हर्षे '। व्यत्ययेन शप् । यजत्रा । अमिनक्षि' इत्यादिना यजतेः कर्मणि अत्रन् ।  ‘ सुपां सुलुक् ' इति विभक्तेः आकारः ॥