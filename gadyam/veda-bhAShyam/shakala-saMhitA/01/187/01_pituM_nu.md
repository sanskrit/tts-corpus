+++
title = "001"
devataa = "अन्नम्"
RShiH = "अगस्त्यो मैत्रावरुणिः"
ChandaH = "अनुष्टुब्गर्भोष्णिक्"

+++


अहमगस्त्यः **नु** क्षिप्रं **पितु** पालकमन्नं **स्तोषं** स्तौमि। **महः** महान्तं **धर्माणं** सर्वस्य धारकं **तविषीं** बलात्मकम् । यद्वा । महतो लोकस्य धारकम् । **यस्य** अन्नस्य **ओजसा** बलेन सामर्थ्येन **त्रितः** विस्तीर्णतमः प्रख्यातकीर्तिः त्रिषु क्षित्यादिस्थानेषु तायमानोऽपि इन्द्रः **वृत्रं** **विपर्वं** विच्छिन्नसंधिकं यथा तथा अर्दयत् हिंसितवान् ।