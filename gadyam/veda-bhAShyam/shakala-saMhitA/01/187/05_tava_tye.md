+++
title = "005"
devataa = "अन्नम्"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे **पितो** पालकान्न **त्ये** ते त्वदर्थिनो नराः **तव** भोक्तारो भवन्तीति शेषः । के ते नराः । **स्वादिष्ट** स्वादुतम **पितो** पालक **तव** त्वदनुग्रहात् **ते** त्वां **ददतः** प्रयच्छन्तो भवन्ति । यद्वा। ते पितो इत्यादरार्थम् । अभ्यासे हि भूयांसमर्थं मन्यन्ते । किंच तव **रसानां** स्वाद्वम्लादीनां षण्णां
“स्वाद्मानः स्वादयितारो भक्षयितार एव **तुविग्रीवाइव** । तुवीति बहुनाम । प्रवृद्धग्रीवा एव **प्र** **ईरते** प्रकर्षेण गच्छन्ति संचरन्ति । इवशब्द एवकारार्थः पूरणो वा । भूलोके अत्तार एव दृढाङ्गा भवन्तीति प्रसिद्धम् । अनशने हि ग्रीवा अधो लम्बन्ते । यद्वा । तव रसानामत्तारः असंख्यातग्रीवा इव भवन्ति रसानां बाहुल्यादिति भावः । एवं वहुरसोपेतमन्नमिति तस्य स्तुतिः ॥ ॥ ६ ॥