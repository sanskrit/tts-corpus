+++
title = "006"
devataa = "अन्नम्"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे **पितो** **महानां** पूज्यानां महतां वा **देवानाम्** इन्द्रादीनां **मनः** **त्वे** त्वयि **हितं** निहितम् **अकारि** कृतम् । अमृतमपि विहाय त्वय्येव वर्तते । हे पितो **तव** **चारु** समीचीनेन **केतुना** त्वत्कृतेन प्रज्ञानलक्षणेन **अवसा** रक्षणेन **अहिं** मेघं वृत्रं वा **अवधीत** हतवानिन्द्रः । ‘अन्नमयं हि सोम्य मनः ' ( छा. उ. ६. ५. ४) इति श्रुतेः । अथवा त्वत्केतुना जगद्गक्षणेन निमित्तेनेति योज्यम् । जगद्रक्षणार्थं हि इन्द्रेणाहिर्भिद्यते ॥