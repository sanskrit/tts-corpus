+++
title = "003"
devataa = "अन्नम्"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे **पितो** यतः त्वं **शिवः** मङ्गलः अतः **शिवाभिः** मङ्गलयुक्ताभिः **ऊतिभिः** रक्षणैः **नः** अस्मान् **आ** **चर** आगच्छ। आगत्य च **मयोभुः** सुखस्य भावयिता **अद्विषेण्यः** अद्वेष्यरसः प्रियरस इत्यर्थः । **सखा** सखिवत्प्रियकारी **सुशेवः** अत एव सुष्ठु सुखकरः **अद्वयाः** द्वयरहितः उक्तगुण एव न तु तद्विपरितो भवेत्यर्थः । अथवा दृष्टान्तवादोऽयम् । सुशेवोऽद्वया मनःकर्मविसंवादरहितः सखा  यथा मयोभुः अद्वेष्यश्च भवति तद्वत् त्वमपि भवेत्यर्थः ॥