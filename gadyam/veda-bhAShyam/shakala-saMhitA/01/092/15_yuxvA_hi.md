+++
title = "015"
devataa = "उषाः"
RShiH = "गोतमो राहूगणः"
ChandaH = "उष्णिक्"

+++


हे **वाजिनीवति** हविर्लक्षणान्नवति **उषः** उषोदेवते **अरुणान्** अरुणवर्णान् **अश्वान्** अश्वस्थानीयान् गोविशेषान् **अद्य** अस्मिन् काले **युक्ष्वा** **हि** योजयैव । हिः अवधारणे । **अथ** अनन्तरं रथमारुह्य **विश्वा** **सौभगालि** सर्वाणि सौभाग्यानि **नः** अस्मभ्यम् **आ** **वह** आनय ॥ अश्वान् ।  ‘ दीर्घादटि समानपादे' इति संहितायां नकारस्य रुत्वम् । अतोऽटि नित्यम्' इति सानुनासिक आकारः । सौभगानि । **सुभगान्मन्त्रे'** इति उद्गात्रादिषु पाठात् भावकर्मणोरर्थयोः  ‘ प्राणभृज्जातिवयोवचनोद्गात्रादिभ्योऽञ् ' इति अञ्प्रत्ययः ।  ‘ हृद्भगसिन्ध्वन्ते पूर्वपदस्य च ' इति उभयपदवृद्धौ प्राप्तायां सर्वविधीनां छन्दसि विकल्पितत्वादत्रोत्तरपदवृद्धिर्न भवति ( का. ७. ३. १९) इत्युक्तम् ॥ ॥ २६ ॥