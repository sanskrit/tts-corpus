+++
title = "005"
devataa = "उषाः"
RShiH = "गोतमो राहूगणः"
ChandaH = "त्रिष्टुप्"

+++


**अस्याः** उषसः **रुशत्** दीप्यमानम् **अर्चिः** तेजः **प्रति** **अदर्शि** सर्वैः पूर्वस्यां दिशि प्रथमतो दृश्यते । **वि** **तिष्ठते** सर्वासु दिक्षु विविधमवतिष्ठते व्याप्नोतीत्यर्थः । सर्वा दिशो व्याप्य च **अभ्वम्** । महन्नामैतत् । अतिशयेन विपुलं **कृष्णं** कृष्णवर्णमन्धकारं **बाधते** अपसारयति । **विदथेषु** यज्ञेषु **स्वरुं** **न** स्वरुनाम्ना शकलेन युक्तं यूपं यथा आज्येन आध्वर्यवः **अञ्जन्** अञ्जन्ति तद्वन्नभसि स्वकीयं **पेशः** रूपम् उषा अनक्ति संश्लिष्टं करोति । तदनन्तरं **चित्रं** चायनीयं **भानु** सूर्यं **दिवो** **दुहिता** द्युलोकादुत्पन्नोषाः **अश्रेत्** असेवत ॥ वि तिष्ठते । समवप्रविभ्यः० ' इत्यात्मनेपदम् । अश्रेत् । श्रिञ् । सेवायाम् । लङि  ‘ बहुलं छन्दसि ' इति शपो लुक् ॥ ॥ २४ ॥