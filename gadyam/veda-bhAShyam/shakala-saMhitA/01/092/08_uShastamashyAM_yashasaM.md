+++
title = "008"
devataa = "उषाः"
RShiH = "गोतमो राहूगणः"
ChandaH = "त्रिष्टुप्"

+++


हे **उषः** उषोदेवते **तं** **रयिं** धनम् **अश्यां** प्राप्नुयाम् । कीदृशम् । **यशसं** यशसा कीर्त्या युक्तम् । सर्वैः प्रशस्यमित्यर्थः । **सुवीरं** शोभनैर्वीरैः पुत्रादिभिर्युक्तं **दासप्रवर्गम्** । प्रकृष्टो वर्गः संघः प्रवर्गः । दासानां कर्मकराणां प्रवर्गों यस्मिन् तम् । अनेकैर्भृत्यैरुपेतमित्यर्थः । अश्वबुध्यम् । अश्वा बुध्या बोद्धव्या येन धनेन तादृशम् । हे **सुभगे** शोभनधने उषः **सुदंससा** शोभनेन कर्मणा युक्तेन **श्रवसा** श्रवणीयेन स्तोत्रेण प्रीता त्वं **वाजप्रसूता** अस्मभ्यं दत्तान्ना सती **बृहन्तं** प्रौढं **या** यं रयिं **विभासि** विशेषेण प्रकाशयसि तमश्यामिति पूर्वेण संबन्धः ॥ अश्याम् । **अशू** व्याप्तौ' । व्यत्यनेन परस्मैपदम् । बहुलं छन्दसि' इति विकरणस्य लुक् । यशसम् । अर्शआदित्वात् मत्वर्थीयोऽच् । व्यत्ययेन प्रत्ययात् पूर्वस्योदात्तत्वम् । दासप्रवर्गम् । दासयत्युपक्षपयति शत्रूनिति दासो भृत्यः  । दसु उपक्षये । अस्मात् ण्यन्तात् पचाद्यच् । चित्त्वादन्तोदात्तत्वम् । तदेव बहुव्रीहिस्वरेण शिष्यते । सुदंससा ।  ‘ सोर्मनसी अलोमोषसी ' इति बहुव्रीहावुत्तरपदाद्युदात्तत्वम् । या ।  ‘ सुपां सुलुक् ' इति अमः डादेशः ॥