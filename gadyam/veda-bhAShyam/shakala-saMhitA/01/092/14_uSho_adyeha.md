+++
title = "014"
devataa = "उषाः"
RShiH = "गोतमो राहूगणः"
ChandaH = "उष्णिक्"

+++


हे गोमति अस्मभ्यं दातव्यैर्गोभिर्युक्ते तथा **अश्वावति** अश्वैर्युक्ते **विभावरि** विशिष्टप्रकाशोपेते **सूनृतावति** । प्रियसत्यात्मिका वाक् सूनृता । तादृश्या वाचा युक्ते एवंभूते हे **उषः** उषोदेवते **अद्य** इदानीं प्रभातसमये **इह** अस्मिन् देशे **अस्मे** अस्माकं **रेवत्** धनयुक्तं कर्म यथा भवति तथा **व्युच्छ** नैशं तमो निवारय । अश्वावति। मन्त्रे सोमाश्वेन्द्रिय ' इति मतौ दीर्घत्वम् । पादादित्वात् आमन्त्रितस्य आष्टमिकनिघाताभावः। रेवत् ।  ‘ रयेर्मतौ बहुलम् ' (पा. सू. ६. १.३७.६ ) इति संप्रसारणम् ।  ‘ छन्दसीरः' इति मतुपो वत्वम् । रेशब्दाच्च मतुप उदात्तत्वं वक्तव्यम् ' (का, ६. १. १७६. १) इति मतुप उदात्तत्वम् । उच्छ ।' उछी विवासे' । विवासो वर्जनम् ॥