+++
title = "016"
devataa = "अश्विनौ"
RShiH = "गोतमो राहूगणः"
ChandaH = "उष्णिक्"

+++


उषःसाहचर्यात् बुद्धिस्थौ अश्विनौ इदमादिकेन तृचेन स्तूयेते । हे **अश्विना** अश्ववन्तौ व्यापनशीलौ वा देवौ **दस्रा** शत्रूणामुपक्षपयितारौ **अस्मत्** अस्माकं **वर्तिः** वर्तनहेतुभूतं गृहम् **आ** समन्तात् **गोमत्** बहुभिर्गोंभिर्युक्तं **हिरण्यवत्** हितरमणीयधनयुक्तं च यथा भवति तथा **समनसा** समानमनस्कौ सन्तौ युवां युष्मदीयं **रथम्** **अर्वाक्** अर्वाचीनम् अस्मदीयगृहमभिमुखं **नि** **यच्छतम्** आवर्तयतम् ॥ अश्विना ।  ‘ सुपां सुलुक्' इति आकारः । वर्तिः । वर्ततेऽस्मिन्निति वर्तिर्गृहम् । औणादिक इसिप्रत्ययः। अस्मत् । सुपां सुलुक्' इति षष्ठ्या लुक्। समनसा। समानं मनो ययोस्तौ।  ‘ समानस्य च्छन्दसि° ' इति सभावः ॥