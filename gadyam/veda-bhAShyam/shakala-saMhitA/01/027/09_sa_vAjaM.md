+++
title = "009"
devataa = "अग्निः"
RShiH = "शुनःशेप आजीगर्तिः"
ChandaH = "गायत्री"

+++


**विश्वचर्षणिः** सर्वैर्मनुष्यैरुपेतः **सः** अग्निः **अर्वद्भिः** अश्वैः **वाजं** संग्रामं **तरुता** तारयिता **अस्तु** । **विप्रेभिः** मेधाविभिः ऋत्विग्भिः सहितः तुष्टोऽग्निः **सनिता** फलस्य दाता **अस्तु** ॥ विश्वचर्षणिः । विश्वे चर्षणयो यस्य । ‘बहुव्रीहौ विश्वं संज्ञायाम्' इति पूर्वपदान्तोदात्तत्वम् । अर्वद्भिः । ‘‘ऋ गतौ'। ‘अन्येभ्योऽपि दृश्यन्ते' इति वनिप् । भिसि ' अर्वणस्त्रसावनञः ' ( पा. सू. ६. ४. १२७ ) इति नकारस्य तृ इत्ययमादेशः । तरुता । **तॄ** प्लवनतरणयोः । अस्मात् ' ग्रसितस्कभित' (पा. सू. ७. २. ३४ ) इत्यादौ तृनन्तो निपातितः । निपातनादेव इकारस्य उत्वम् ॥