+++
title = "005"
devataa = "अग्निः"
RShiH = "शुनःशेप आजीगर्तिः"
ChandaH = "गायत्री"

+++


हे अग्ने **परमेषु** उत्कृष्टेषु द्युलोकवर्तिषु **वाजेषु** अन्नेषु नः अस्मान् **आ** **भज** सर्वतः प्रापय । **मध्यमेषु** अन्तरिक्षलोकवर्तिषु **वाजेषु** **आ** भज । **अन्तमस्य** अन्तिकतमस्य भूलोकस्य संबन्धीनि **वस्वः** वसूनि **शिक्ष** देहि ॥ शिक्ष। शिक्ष विद्योपादाने '। शपः पित्त्वात् धातुस्वरः । द्व्यचोऽतस्तिङः ' इति संहितायां दीर्घः । अन्तमस्य अन्तिकतमस्य । तमे तादेश्च' (पा.सू. ६.४.१४९. ९) इति तिकशब्दलोपः ॥  ॥ २२ ॥