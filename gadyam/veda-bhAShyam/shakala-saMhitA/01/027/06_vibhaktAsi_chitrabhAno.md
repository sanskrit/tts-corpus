+++
title = "006"
devataa = "अग्निः"
RShiH = "शुनःशेप आजीगर्तिः"
ChandaH = "गायत्री"

+++


हे **चित्रभानो** विचित्ररश्मियुक्ताग्ने **विभक्ता** विशिष्टस्य धनस्य प्रापयिता **असि**। तत्र दृष्टान्त उच्यते। आकार उपमार्थः। यथा **सिन्धोः** नद्याः **उपाके** समीपे **ऊर्मौ** ऊर्मिं तरङ्गोपलक्षितं कुल्यादिप्रवाहं विभजन्ति तद्वत् । **दाशुषे** हविर्दत्तवते यजमानाय **सद्यः** तदानीमेव **क्षरसि** कर्मफलभूतां वृष्टिं करोषि ॥ सिन्धोः ।' स्यन्दू प्रस्रवणे'।' स्यन्देः संप्रसारणं धश्च' (उ. सू. १. ११ ) इति उप्रत्ययः । नित्' इत्यनुवृत्तेः आद्युदात्तत्वम् । ऊर्मिः ।“ अर्तेरूच्च (उ. सू. ४. ४८४) इति मिः । प्रत्ययस्वरः । दाशुषे ।' धृतव्रताय दाशुषे ' (ऋ. सं. १. २५. ६ ) इत्यत्रोक्तम् ॥