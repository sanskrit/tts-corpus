+++
title = "004"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


**धीरासः** धीरा धीमन्तः प्रयोगज्ञा अध्वर्वादयः **अजुर्यम्** अजर्यम् अजीर्णम् एनमग्निं **पदं** स्थानं वेदिलक्षणं **नयन्ति** प्रापयन्ति मथनदेशात् गार्हपत्याद्वा । अथवा वक्ष्यमाणलक्षणा यजमानादयः पदमास्पदं सर्वकामानाम् आस्पदम् एनं गमयन्ति। कीदृशास्ते । **कवयः** क्रान्तदर्शिनो मेधाविनः अनूचाना वा । ये वा अनूचानास्ते कवयः' (ऐ. ब्रा. २. २ ) इति श्रुतेः । किंच **नाना** **हृदा** बहुप्रकारया बुद्ध्या **रक्षमाणाः** धारयमाणाः । किंच एवंरूपास्ते **सिन्धुं** स्यन्दमानं यज्ञद्वारा फलानि स्रवन्तम् अग्निं **सिषासन्तः** संभक्तुमिच्छन्तः। सनतेः सनि ‘ सनीवन्तर्ध°' इति विकल्पनात् इडभावः । ‘ जनसनखनाम् ' इति आत्वम् ॥ **पर्यपश्यन्त** परितः पश्यन्ति । शुश्रूषन्त इत्यर्थः । किंच **सूर्यः** सर्वस्य प्रसविता अयमग्निः **एभ्यः** एवं कुर्वद्यःश  **नॄन्** नृभ्यो नेतृभ्यः **आविः** **अभवत्** तेषामनुग्रहेण प्रत्यक्षोऽभवत् ॥ नॄनित्यत्र वचनव्यत्ययः॥ नॄन् प्राणिनोऽनुग्रहीतुमिति वा योज्यम् ॥