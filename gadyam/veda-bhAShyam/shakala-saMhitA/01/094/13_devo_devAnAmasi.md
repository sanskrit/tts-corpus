+++
title = "013"
devataa = "अग्निः"
RShiH = "कुत्स आङ्गिरसः"
ChandaH = "जगती"

+++


हे **अग्ने** **देवः** द्योतमानस्त्वं **देवानां** सर्वेषाम् **अद्भुतः** महान् **मित्रः** **असि** प्रौढः सखा भवसि । तथा **चारुः** शोभनस्त्वम् **अध्वरे** यज्ञे **वसूनां** सर्वेषां धनानां **वसुः** **असि** निवासयिता भवसि । अतोऽस्माकं वसूनि देहीत्यर्थः । किंच **सप्रथस्तमे** सर्वतः पृथुतमेऽतिशयेन विस्तीर्णे **तव** त्वत्संबन्धिनि शर्मणि यज्ञगृहे **स्याम** वर्तमाना भवेम । अन्यत् पूर्ववत् ॥ शर्मन् । सुपां सुलुक् । इति सप्तम्या लुक् ॥