+++
title = "001"
devataa = "अग्निः"
RShiH = "कुत्स आङ्गिरसः"
ChandaH = "जगती"

+++


**अर्हते** पूज्याय **जातवेदसे** जातानामुत्पन्नानां वेदित्रे जातप्रज्ञाय जातधनाय वाग्नये **मनीषया** निशितया बुद्ध्या **इमम्** एतत्सूक्तरूपं **स्तोमं** स्तोत्रं **रथमिव** यथा तक्षा रथं संस्करोति तथा **सं** **महेम** सम्यक् पूजितं कुर्मः । **अस्य** अग्नेः **संसदि** संभजने **नः** अस्माकं **प्रमतिः** प्रकृष्टा बुद्धिः **भद्रा** **हि** कल्याणी समर्था खलु । अतस्तया बुद्ध्या स्तुम इत्यर्थः । हे **अग्ने** **तव** **सख्ये** अस्माकं त्वया सह सखित्वे सति **वयं** **मा** **रिषाम** हिंसिता न भवाम । अस्मान् रक्षेत्यर्थः ॥ अर्हते। ‘अर्ह पूजायाम्। ‘ अर्हः प्रशंसायाम् ' ( पा. सू. ३. २. १३३) इति लटः शत्रादेशः । शपः पित्त्वादनुदात्तत्वम् । शतुश्च अदुपदेशात् लसार्वधातुकस्वरेण धातुस्वरः शिष्यते । महेम । ‘ मह पूजायाम् । रिषाम् । ‘ रिष हिंसायाम्' । व्यत्ययेन शः । तव । ‘युष्मदस्मदोर्सि। ' इत्याद्युदात्तत्वम् ।