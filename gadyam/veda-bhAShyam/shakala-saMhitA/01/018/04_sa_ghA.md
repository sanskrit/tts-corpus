+++
title = "004"
devataa = "इन्द्रो ब्रह्मणस्पतिः सोमश्च"
RShiH = "मेधातिथिः काण्वः"
ChandaH = "गायत्री"

+++


**इन्द्रः** देवः **यं** **मर्त्यं** यक्ष्यमाणं **हिनोति** प्राप्नोति वर्धयति वा । तथा **ब्रह्मणस्पतिः** देवो हिनोति । तथा **सोमः** हिनोति । **सः** **घ** स एव यजमानः **वीरः** वीर्ययुक्तः सन् **न** **रिष्यति** न विनश्यति ॥ घ । चादिरनुदात्तः । संहितायाम् ' ऋचि तुनुघमक्षुतङ्कुत्रोरुष्याणाम् ' इति दीर्घः । ब्रह्मणस्पतिः । उक्तम् । हिनोति । ' हि गतौ वृद्धौ च । **स्वादिभ्यः** श्नुः'। तिपः पित्त्वात् श्नुप्रत्ययस्वर एव शिष्यते ॥