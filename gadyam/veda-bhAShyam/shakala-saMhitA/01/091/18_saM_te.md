+++
title = "018"
devataa = "सोमः"
RShiH = "गोतमो राहूगणः"
ChandaH = "त्रिष्टुप्"

+++


हे सोम **अभिमातिषाहः** अभिमातीनां शत्रूणां हन्तुः **ते** तव एवंभूतं त्वां **पयांसि** श्रयणार्थानि क्षीराणि **सं** **यन्तु** संगच्छन्ताम् । तथा **वाजाः** **उ** हविर्लक्षणान्यन्नानि च त्वां संगच्छन्ताम् । **वृष्ण्यानि** वीर्याणि च संगच्छन्ताम् । हे **सोम** त्वम् **अमृताय** अस्माकममृतत्वाय अमरणत्वाय **आप्यायमानः** आ समन्तात् वर्धमानः सन् **दिवि** नभसि स्वर्गे **उत्तमानि** उद्गततमान्युत्कृष्टानि **श्रवांसि** अन्नानि अस्माभिर्भोक्तव्यानि हविर्लक्षणानि वा **धिष्व** धारय । ते।  ‘ क्रियाग्रहणं कर्तव्यम्' इति कर्मणः संप्रदानत्वात् चतुर्थ्यर्थे षष्ठी । अभिमातिषाहः ।  ‘ षह अभिभवे ।  ‘ छन्दसि सहः' इति ण्विप्रत्ययः । सुषामादित्वात् षत्वम् । अमृताय ।  ‘ नञो जरमरमित्रमृताः' इत्युत्तरपदाद्युदात्तत्वम् । उत्तमानि । उच्छब्दात् ससाधनक्रियावचनात् आतिशायनिकस्तमप् ।  ‘ उत्तमशश्वत्तमौ सर्वत्र (पा. सू. ६.१. १६०. ग.) इति उञ्छादिषु पाठात् अन्तोदात्तत्वम्। धिष्व । **सुधित** वसुधित नेमधित धिष्व धिषीय च ' ( पा. सू. ७. ४, ४५) इति धिभावो निपात्यते ॥