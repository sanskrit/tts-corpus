+++
title = "007"
devataa = "सोमः"
RShiH = "गोतमो राहूगणः"
ChandaH = "गायत्री"

+++


हे **सोम** **त्वं** **महे** महते वृद्धाय **ऋतायते** ऋतं यज्ञमात्मन इच्छते पुरुषाय **जीवसे** जीवितुं **दक्षम्** उपभोगसमर्थं **भगं** धनं **दधासि** विदधासि करोषि तथा **त्वं** **यूने** तरुणाय च ऋतायते जीवितुं धनं करोषि ॥ महे । महते। अच्छब्दलोपश्छान्दसः । बृहन्महतोल्पसंख्यानम् ' इति विभक्तेरुदात्तत्वम् । यूने ।  ‘ श्वयुवमघोनामतद्धिते' इति संप्रसारणम् । ऋतायते । ऋतमात्मन इच्छति । सुप आत्मनः क्यच् । न च्छन्दस्यपुत्रस्य ' इति ईत्वदीर्घयोर्निषेधः ।  ‘ अन्येषामपि दृश्यते ' इति सांहितिको दीर्घः। क्यजन्तात् लटः शतृ । ‘शतुरनुमो नद्यजादी ' इति विभक्तेरुदात्तत्वम् । जीवसे ।  ‘ जीव प्राणधारणे ।  ‘ तुमर्थे सेसेन्° ' इति असेप्रत्ययः ॥