+++
title = "014"
devataa = "सोमः"
RShiH = "गोतमो राहूगणः"
ChandaH = "गायत्री"

+++


हे **देव** द्योतमान **सोम** **तव** **सख्ये** त्वदीये सखित्वे निमित्तभूते सति **यः** **मर्त्यः** मरणधर्मा  यजमानः **रारणत्** रणति एतत्सूक्तरूपेण स्तोत्रेण त्वां स्तौति **तं** यजमानं **कविः** क्रान्तदर्शी **दक्षः** सर्वकार्यसमर्थस्त्वं **सचते** सेवसे । अनुगृह्णासीत्यर्थः । ररणत् । रण शब्दार्थः । लेटि अडागमः ।  ‘ बहुलं छन्दसि ' इति शपः श्लुः ।  ‘ इतश्च लोपः० ' इति इकारलोपः।  ‘ छन्दस्युभयथा - इति आर्धधातुकत्वात् अचि अनिटि लसार्वधातुके विधीयमानस्य अभ्यस्ताद्युदात्तत्वस्याभावे धातुस्वरः शिष्यते । सचते । षच समवाये । पुरुषव्यत्ययः ॥