+++
title = "008"
devataa = "सोमः"
RShiH = "गोतमो राहूगणः"
ChandaH = "गायत्री"

+++


हे **सोम** **राजन्** राजनशील **त्वम्** **अघायतः** । अघं पापम् । तद्धेतुकं दुःखमस्माकं कर्तुमिच्छतः .**विश्वतः** सर्वस्मादपि पुरुषात् **नः** अस्मान् **रक्ष** पालय । **त्वावतः** त्वत्सदृशस्य **सखा** सख्यं प्राप्तः पुरुषः **न** **रिष्येत्** नहि विनश्येत् किमु वक्तव्यं त्वत्सखा न विनश्यतीति ॥ अघायतः । अघं पापं परेषामिच्छतीत्यघायन् । 'छन्दसि परेच्छायामपि ' इति क्यच् । अश्वाघस्यात्' इति आत्वम् । रिष्येत् । रुष रिष हिंसायाम् ' । त्वावतः ।  ‘ वतुष्प्रकरणे युष्मदस्मद्भ्यां छन्दसि सादृश्य उपसंख्यानम् ' इति वतुप् ।  ‘ प्रत्ययोत्तरपदयोश्च ' इति मपर्यन्तस्य त्वादेशः ।  ‘ आ सर्वनाम्नः इति आत्वम् ॥