+++
title = "009"
devataa = "सोमः"
RShiH = "गोतमो राहूगणः"
ChandaH = "गायत्री"

+++


हे **सोम** **ते** तव संबन्धिन्यः **दाशुषे** चरुपुरोडाशादीनि दत्तवते यजमानाय **मयोभुवः** मयसः सुखस्य भावयित्र्यः **याः** **ऊतयः** रक्षाः **सन्ति** विद्यन्ते **ताभिः** रक्षाभिः **नः** अस्माकम् **अविता** रक्षिता **भव** ॥ मयोभुवः । अस्य ऊतिविशेषणत्वेन स्त्रीलिङ्गत्वे ‘भुवश्च' (पा. सू. ४, १. ४७ ) इति ङीष् प्राप्नोति । तत् ‘वोतो गुणवचनात् ' इत्यस्मात् उतः इति तपरकरणस्यानुवर्तनात् न भवति ॥