+++
title = "003"
devataa = "अग्निः"
RShiH = "प्रस्कण्वः काण्वः"
ChandaH = "अनुष्टुप्"

+++


हे **महिव्रत** प्रभूतकर्मन् **जातवेदः** अग्ने **प्रस्कण्वस्य** कण्वपुत्रस्य महर्षेः **हवम्** आह्वानं **श्रुधि** शृणु । तत्र चत्वारो दृष्टान्ताः । प्रियमेधात्रिविरूपाङ्गिरोनामका एतेषामाह्वानं यथा शृणोषि तद्वत् । अत्र निरुक्तं- प्रियमेधः प्रिया अस्य मेधा यथैतेषामृषीणामेवं प्रस्कण्वस्य शृणु ह्वानम् । प्रस्कण्वः कण्वस्य पुत्रः कण्वप्रभवो यथा प्राग्रम् ' इति, विरूपो नानारूपो महिव्रतो महाव्रतः' (निरु. ३. १७) इति च ॥ प्रियमेधवत् प्रियमेधस्येव । तत्र तस्येव ' ( पा. सू. ५. १. ११६) इति षष्ठ्यर्थे वतिः । एवम् अत्रिवत् इत्यादावपि । प्रस्कण्वादयो गताः ॥