+++
title = "004"
devataa = "अग्निः"
RShiH = "प्रस्कण्वः काण्वः"
ChandaH = "अनुष्टुप्"

+++


**महिकेरवः** प्रौढकर्माणः **प्रियमेधाः** प्रियेण यज्ञेनोपेता ऋषयः **ऊतये** रक्षार्थम् **अग्निम्** अहूषत आहूतवन्तः । कीदृशम् । **अध्वराणां** यज्ञानां मध्ये **शुक्रेण** **शोचिषा** शुद्धेन प्रकाशेन **राजन्तं** दीप्यमानम्॥ महिकेरवः। मह पूजायाम् । औणादिक इन्प्रत्ययः । डुकृञ् करणे'। ‘ कृवापाजि° इति उण् । महयो महान्तः कारवो येषां ते । तथोक्ताः । आकारस्य एकारादेशश्छान्दसः । बहुव्रीहौ पूर्वपदप्रकृतिस्वरत्वम् । प्रियमेधाः । प्रियो मेधो येषां ते । अहूषत। ' ह्वेञ् स्पर्धायां शब्दे च'। लुङि सिचि ‘बहुलं छन्दसि' इति संप्रसारणम् । परपूर्वत्वम् । ‘हल:' ( पा. सू. ६. ४. २ ) इति दीर्घत्वम्। आदेशप्रत्यययोः' इति षत्वम् ॥