+++
title = "001"
devataa = "अग्निः"
RShiH = "प्रस्कण्वः काण्वः"
ChandaH = "अनुष्टुप्"

+++


हे **अग्ने** **त्वम्** **इह** कर्मणि वस्वादीन् **यज** । **उत** अपि च **जनम्** अन्यमपि देवतारूपं प्राणिनं यज । कीदृशम् । **स्वध्वरं** शोभनयागयुक्तं **मनुजातं** मनुना प्रजापतिनोत्पादितं **घृतप्रुषम्** उदकस्य सेक्तारम् ॥ 

**यज** ।' द्व्यचोऽतस्तिङः' इति संहितायां दीर्घत्वम् । 

**स्वध्वरम्** । शोभनोऽध्वरो यस्यासौ स्वध्वरः । ‘ नञ्सुभ्याम् ' इत्युत्तरपदान्तोदात्तत्वम् । 

**मनुजातम्** । जनेः अन्तर्भावितण्यर्थात् कर्मणि क्तः । ‘ तृतीया कर्मणि ' इति पूर्वपदप्रकृतिस्वरत्वम् । 

**घृतप्रुषम्** । ‘ प्रुष प्लुष स्नेहनसेचनपूरणेषु ' । घृतेनोदकेन प्रुष्णाति पूरयतीति घृतप्रुट् । 'क्विप् च ' इति क्विप् ॥