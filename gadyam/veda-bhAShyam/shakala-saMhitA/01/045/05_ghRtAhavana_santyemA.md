+++
title = "005"
devataa = "अग्निः"
RShiH = "प्रस्कण्वः काण्वः"
ChandaH = "अनुष्टुप्"

+++


हे **घृताहवन** घृतेनाहूयमान °सन्त्य फलप्रदाग्ने **इमा** **उ** **गिरः** अस्माभिः प्रयुज्यमाना अपि स्तोत्ररूपा वाचः **सु** **श्रुधि** सुष्ठु शृणु। **कण्वस्य** महर्षेः **सूनवः** पुत्राः **याभिः** गीर्भिः **अवसे** स्वरक्षार्थं **त्वा** **हवन्ते** त्वामाह्वयन्ति । घृताहवन । घृतेनाहूयतेऽस्मिन्निति घृताहवनः । अधिकरणे ल्युट्। आमन्त्रिताद्युदात्तत्वम् । श्रुधि। श्रुशृणुपॄकृवृभ्यश्छन्दसि' इति हेर्धिरादेशः । ‘ बहुलं छन्दसि' इति विकरणस्य लुक् ॥ ॥ ३१ ॥