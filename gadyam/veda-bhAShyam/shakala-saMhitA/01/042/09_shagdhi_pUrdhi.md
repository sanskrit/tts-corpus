+++
title = "009"
devataa = "पूषा"
RShiH = "कण्वो घौरः"
ChandaH = "गायत्री"

+++


हे **पूषन्** **शग्धि** अस्माननुग्रहीतुं शक्तो भव । **पूर्धि** अस्मद्गृहं धनेन पूरय। किंच **प्र** **यंसि** अन्यदप्यपेक्षितं वस्तु प्रयच्छ। **शिशीहि** अस्मान् सर्वेषु मध्ये तीक्ष्णीकुरु तेजस्विनः कुरु इत्यर्थः । **उदरम्** अस्मदीयं **प्रासि** मृष्टान्नेन सोमरसेन वा पूरय । अन्यत् पूर्ववत् ॥ शग्धि । ‘शक्लृ शक्तौ । लोटो हिः ।  ‘ बहुलं छन्दसि' इति विकरणस्य लुक् । **हुझल्भ्यो** हेर्धिः ' इति धिरादेशः । हेरपित्त्वात् प्रत्ययस्वरेणोदात्तत्वम् । पूर्धि ।  ‘पॄ पालनपूरणयोः ।  ‘ श्रुशृणुपॄकृवृभ्यश्छन्दसि' इति हेर्धिरादेशः ॥ पूर्ववद्विकरणस्य लुक् ।  ‘ उदोष्ठ्यपूर्वस्य ' इति उत्वम् ।  ‘ हलि च ' इति दीर्घः । तिङः परत्वात् निघाताभावः। यंसि।  ‘ यम उपरमे। लोडर्थे लटि पूर्ववद्विकरणस्य लुक् । निघातः । शिशीहि ।  ‘ शो तनूकरणे'। लोटि ‘ बहुलं छन्दसि ' ( पा. सू. ७. ४. ७८ ) इति अभ्यासस्य इत्वम् । 'ई हल्यघोः' इति ईत्वम् । प्रत्ययस्वरः । प्रासि । प्रा पूरणे'। अदादित्वात् शपो लुक् । सिपः । पित्त्वादनुदात्तत्वे धातुस्वरः ॥