+++
title = "008"
devataa = "पूषा"
RShiH = "कण्वो घौरः"
ChandaH = "गायत्री"

+++


हे **पूषन्** **सुयवसं** शोभनतृणोपलक्षितं सर्वौषधियुक्तं देशम् **अभि** **नय** अस्मानभितः प्रापय । **अध्वने** मार्गाय **नवज्वारः** नूतनः संतापः **न** भवत्विति शेषः । मार्गे गच्छतामस्माकमिदानींतनः क्लेशः कोऽपि मा भूदित्यर्थः । गतार्थमन्यत् ॥ सूयवसम्। शोभनं यवसं यस्मिन् देशे स सूयवसो देशः ।  ‘ निपातस्य च ' इति पूर्वपदस्य दीर्घत्वम् । ‘परादिश्छन्दसि बहुलम्' इत्युत्तरपदाद्युदात्तत्वम् क्रत्वादिर्वा द्रष्टव्यः । नवज्वारः ।  ‘ ज्वर रोगे'। भावे घञ् । नवश्चासौ ज्वारो नवज्वारः । थाथादिना उत्तरपदान्तोदात्तत्वम् ॥