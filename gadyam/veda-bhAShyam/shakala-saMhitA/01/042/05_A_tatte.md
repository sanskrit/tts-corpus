+++
title = "005"
devataa = "पूषा"
RShiH = "कण्वो घौरः"
ChandaH = "गायत्री"

+++


हे **मन्तुमः** ज्ञानवन् **दस्र** दर्शनीय यद्वा वैर्युपक्षयकारिन् **पूषन्** **ते** त्वदीयं **तत्** **अवः** तादृशं रक्षणम् **आ** **वृणीमहे** सर्वतः प्रार्थयामहे । **येन** रक्षणेन **पितॄन्** अङ्गिरःप्रभृतीन पितृदेहान् **अचोदयः** प्रेरितवानसि । तद्रक्षणमिति पूर्वत्रान्वयः ॥ दस्र । ' दसि दंसनदर्शनयोः' ।' स्फायितञ्चि° ' इत्यादिना रक्। आगमानुशासनस्यानित्यत्वात् नुमभावः । यद्वा।' दसु उपक्षये ' इत्यस्मादन्तर्भावितण्यर्थात् पूर्ववत् रक् । मन्तुमः ।  ‘ मन ज्ञाने '। कमिमनिजनि' (उ. सू. १. ७२ ) इत्यादिना भावे तुप्रत्ययः । मन्तुर्ज्ञानमस्यास्तीति मन्तुमान् । संबुद्धौ ‘ मतुवसो रुः' इति रुत्वम् । अचोदयः ।  ‘ चुद संचोदने ' । चौरादिकः ॥ ॥ २४ ॥