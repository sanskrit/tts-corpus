+++
title = "004"
devataa = "द्रविणोदा अग्निर्वा"
RShiH = "कुत्स आङ्गिरसः"
ChandaH = "त्रिष्टुप्"

+++


**सः** अग्निः **तनयाय** अस्मदीयाय पुत्राय **गातुम्** अनुष्ठानमार्गं **विदत्** लम्भयतु । कीदृशः । **मातरिश्वा** मातरि सर्वस्य जगतो निर्मातरि अन्तरिक्षे श्वसन वर्तमानः **पुरुवारपुष्टिः** । पुरुभिर्बहुभिर्वारा वरणीया पुष्टिरभिवृद्धिर्यस्य स तथोक्तः । **स्वर्वित्** स्वः स्वर्गस्य यागद्वारेण लम्भयिता **विशां** सर्वासां प्रजानां **गोपाः** गोपायिता रक्षिता **रोदस्योः** द्यावापृथिव्योः **जनिता** जनयितोत्पादयिता । देवाः इत्यादि गतम् ॥ मातरिश्वा । श्वन्नुक्षन्' इत्यादौ मातृशब्दोपपदात् ‘श्वस प्राणने' इत्यस्मात् कनिन्प्रत्ययान्तो निपात्यते। विदत् ।' विद्लृ लाभे'। अस्मात् अन्तर्भावितण्यर्थात् छान्दसो लुङ् । लृदित्त्वात् च्लेः अङादेशः । पादादित्वात् निघाताभावः । जनिता ।' जनिता मन्त्रे' (पा. सू. ६. ४. ५३ ) इति तृचि णिलोपो निपात्यते ॥