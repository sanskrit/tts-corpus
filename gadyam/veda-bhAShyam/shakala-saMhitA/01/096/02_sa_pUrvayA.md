+++
title = "002"
devataa = "द्रविणोदा अग्निर्वा"
RShiH = "कुत्स आङ्गिरसः"
ChandaH = "त्रिष्टुप्"

+++


**सः** अग्निः **पूर्वया** प्रथमया • अग्निर्दैवेद्धः' इत्यादिकया **निविदा** **कव्यता** गुणिनिष्ठगुणाभिधानलक्षणां स्तुतिं कुर्वता **आयोः** मनोः संबन्धिनोक्थेन च स्तूयमानः सोऽग्निः **मनूनां** संबन्धिनीः **इमाः** **प्रजाः** **अजनयत्** उदपादयत् । मनुना स्तुतः सन् मानवीः सर्वाः प्रजा अजनयदित्यर्थः । तथा **विवस्वता** विवासनवता विशेषेणाच्छादयता **चक्षसा** आत्मीयेन तेजसा **द्यां** द्युलोकम् **अपश्च** अन्तरिक्षं च व्याप्नोतीति शेषः । अन्यत् समानम् ॥ कव्यता । ‘ कु शब्दे । ‘ अचो यत्' इति भावे यत् । कव्यं कवनं स्तुतिं करोति । तत्करोति । ( पा. सू. ३. १. २६. ५) इति णिच् । तदन्तात् क्विप् । ‘ बहुलमन्यत्रापि संज्ञाच्छन्दसोः' इति णिलुक् । ततस्तुक् । धातुस्वरेणान्तोदात्तत्वम् । आयोः । इण् गतौ । ‘ छन्दसीणः' इति उष्प्रत्ययः ॥