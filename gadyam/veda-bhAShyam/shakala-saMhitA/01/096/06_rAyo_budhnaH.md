+++
title = "006"
devataa = "द्रविणोदा अग्निर्वा"
RShiH = "कुत्स आङ्गिरसः"
ChandaH = "त्रिष्टुप्"

+++


योऽग्निः **रायः** धनस्य **बुध्नः** मूलभूतः । आहुतिद्वारा सर्वेषां धनानां कारणत्वात् । **वसूनां** निवासहेतूनां धनानां **संगमनः** संगमयिता स्तोतॄणां प्रापयिता **यज्ञस्य** दर्शपूर्णमासादेः **केतुः** केतयिता ज्ञापयिता **वेः** आत्मानमभिगच्छतः पुरुषस्य **मन्मसाधनः** मननीयस्याभिलषितस्य साधयिता **अमृतत्वं** स्वकीयामरणत्वं रक्षमाणासः पालयन्तः **देवाः** **एनं** धनस्य दातारम् **अग्निं** धारयन्ति ॥ रायः । ‘ ऊडिदम्' इति विभक्तेरुदात्तत्वम् । संगमनः । नन्द्यादिलक्षणो ल्युः । वेः । वी गत्यादिषु । अस्मात् औणादिकः इप्रत्ययः टिलोपश्च ॥