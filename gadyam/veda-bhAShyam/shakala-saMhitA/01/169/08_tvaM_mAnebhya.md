+++
title = "008"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **त्वं** **मानेभ्यः** मानार्थम् । चित्तेनेत्यर्थः ॥ तादर्थ्ये चतुर्थी । **विश्वजन्या** विश्वजन्यः । सोः आंकारः ॥ विश्वे प्राणिनः उत्पादनीया यस्य तादृशस्त्वं सर्वजनहितशक्त्या वा **मरुद्भिः** सह **शुरुधः** शोकस्य रोधयित्रीः शोषिका: **गोअग्राः** गर्जितमुदकं वा अग्रे पुरतो यासां ता मेघपङ्क्तीः **रद** विलिख विदारय । हे **देव** द्योतमान त्वं **स्तवानेभिः** स्तूयमानैः **देवैः** अन्यैर्मरुदादिभिर्ऋत्विग्भिर्वा **स्तवसे** स्तूयसे । उभयत्र कर्मणि कर्तृप्रत्ययः ॥ विद्यामेत्ययं व्याख्यातः । ॥ ९ ॥