+++
title = "005"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **त्वे** तव **रायः** धनविशेषाः **तोशतमाः** अतिशयेन प्रीणयितारः ॥ तुष्यतेस्तोषः । छान्दसं शत्वम् ॥ यद्वा । ते रायो रातयो बन्धवो बन्धुभूताः सखिभूता मरुतः तोशतमाः । तोशतिर्वधकर्मा,  नितोशयति निबर्हयति' ( नि. २. १९. २९) इति तन्नामसु पाठात् । तोशतमा हिंसितृतमा अवर्षकाणां मेघानाम् । **कस्य** चिदृतायोः । ऋतमिति यज्ञनाम। कस्यापि यज्ञेच्छोर्यजमानस्य **प्रणेतारः** प्रकर्षेण निर्वोढारः। **ते** **मरुतः** **नः** अस्मान् सुष्टु **मृळयन्तु** । के ते। **ये** **स्म** ये खलु **देवाः** द्योतनशीला मरुतः **पुरा** पूर्वं **गातुयन्तीव** यज्ञगमनमिच्छन्तीव ते आगत्य मृळयन्तु ॥ ॥ ८ ॥