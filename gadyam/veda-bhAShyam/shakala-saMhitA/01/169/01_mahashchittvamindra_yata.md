+++
title = "001"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **त्वं** **यतः** कारणात् **एतान्** मरुतः **महश्चित्** महतोऽपि सामर्थ्यातिशयवत्त्वात् त्वं निरपेक्षेणापि स्नेहात् न त्यजसीति शेषः । अतः कारणात् **महश्चिदसि** । चित् इति पादपूरणः । महतोऽपि **त्यजसः** त्यागात् । यद्वा । एतत् क्रोधनाम । क्रोधाद्वा । **वरूता** वरिता रक्षिता असि भवसि । यद्वा । मरुतोऽपि त्यागात् वृष्ट्यादिविषयात् वारयितासि । यस्मादेवं तस्मात् हे **मरुतां** **वेधः** विधातः **सः** तादृशस्त्वं चिकित्वान् चेतनावान् अस्मदनुग्रहविषयज्ञानोपेतः सन् **नः** अस्मभ्यं **सुम्ना** सुखानि मरुदायत्तानि वृष्ट्यादिरूपाणि **वनुष्व** देहि । तानि सुन्नानि **तव** **हि** **प्रेष्ठा** तव खलु प्रियतमानि । हिशब्दः ‘अयमिन्द्रो मरुत्सखा ' (ऋ. सं. ८.७६. २ ) इत्यादिश्रुतिषु प्रसिद्धयर्थः ॥