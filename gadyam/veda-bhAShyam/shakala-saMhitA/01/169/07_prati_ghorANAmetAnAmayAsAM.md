+++
title = "007"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे इन्द्र ते संबन्धिनां **घोराणां** भयानकानां शब्दाभिमानानां वा **एतानाम्** एतवर्णानाम् **अयासाम्** अयमानानां गमनशीलानां **मरुताम्** **आयताम्** आगन्तॄणां मरुताम् **उपब्दिः** उप गुर्वादिसमीपे गम्यते ज्ञायते उपपद्यते इति वा उपब्दिर्वाक्। **शृण्वे** श्रूयते ॥ कर्मणि कर्तृप्रत्ययः । ते एव विशिष्यन्ते। **ये** मरुतः **मर्त्यं** मरणधर्माणम् **ऊमैः** स्वरक्षणैरुदकनिगमनसाधनैर्वा **पृतनायन्तं** पृतनामात्मन इच्छन्तं वैरिणं मेघं वा सर्गैः सृष्टैः स्वकीयप्रहारविशेषैः **पतयन्त** पातयन्ति तेषामेव ध्वनिः श्रूयते इत्यर्थः । पातने दृष्टान्तः । **सर्गैः** **ऋणवानं** **न** ॥ ‘छन्दसीवनिपौ° ' इति वनिप् ॥ ऋणवन्तम् अधम वैरिणमिव। तं यथा पीडयित्वा तदीयं धनमपहरन्ति तद्वत् । एवंमहानुभावा मरुतस्तवानुगा इतीन्द्रस्य स्तुतिः ॥