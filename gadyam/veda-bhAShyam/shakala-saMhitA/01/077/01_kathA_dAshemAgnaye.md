+++
title = "001"
devataa = "अग्निः"
RShiH = "गोतमो राहूगणः"
ChandaH = "त्रिष्टुप्"

+++


**अस्मै** **अग्नये** **कथा** **दाशेम** कथं हवींषि ददाम । अग्नेरनुरूपं यज्ञं कर्तुमशक्ता वयमित्यर्थः । अथवा अस्मै **भामिने** तेजस्विनेऽग्नये **देवजुष्टा** सर्वैः देवैः सेवितव्या **गीः** वाक् स्तुतिरपि **का** कीदृशी **उच्यते** । तादृशीं स्तुतिमपि कर्तुं न शक्ता इत्यर्थः । **अमृतः** मरणरहितः **ऋतावा** ऋतवान् सत्यवान् यज्ञवान् वा **होता** देवानामाह्वाता होमनिष्पादको वा **यजिष्ठः** अतिशयेन यष्टा एवंभूतः **यः** अग्निः **मर्त्येषु** मरणधर्मसु अस्मासु वर्तमानः सन् **देवान्** **इत्** **कृणोति** हविर्भिर्युक्तान्करोत्येव । तादृशायाग्नये कथा दाशेमेति पूर्वेणान्वयः ॥ कथा । ' था हेतौ च च्छन्दसि ' इति थाप्रत्ययः ॥ भामिने । 'भा दीप्तौ ।' अर्तिस्तुसु° ' इत्यादिना मन्प्रत्ययः । ततो मत्वर्थीय इनिः । ऋतावा ‘ छन्दसीवनिपौ' इति मत्वर्थीयो वनिप्। **अन्येषामपि** दृश्यते' इति दीर्घत्वम् ॥