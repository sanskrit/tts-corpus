+++
title = "011"
devataa = "इन्द्रः"
RShiH = "शुनःशेप आजीगर्तिः"
ChandaH = "पादनिचृद्गायत्री"

+++


हे **सोमपाः** सोमस्य पातः **सखे** सखिवत् प्रिय **वज्रिन्** वज्रयुक्तेन्द्र **सखीनां** सखिवत् प्रियाणां **सोमपाव्नां** सोमस्य पातॄणाम् अस्माकं **शिप्रिणीनां** दीर्घाभ्यां हनूभ्यां नासिकाभ्यां वा युक्तानां गवां समूहः स्वरप्रसादादस्त्विति शेषः ॥ शिप्रिणीनाम् ।' ऋन्नेभ्यो ङीप्' इति ङीप् । तस्य पित्वादनुदात्तत्वे सति प्रत्ययस्वरः शिष्यते । सोमपाः। आमन्त्रितस्य सतिशिष्टत्वात् आमन्त्रिताद्युदात्तत्वम्। सोमपाव्नाम् । ‘आतो मनिन् ' इत्यादिना वनिप् ।' अल्लोपोऽनः ' ( पा. सू. ६. ४. १३४ ) इति अनः अकारस्य लोपः ॥