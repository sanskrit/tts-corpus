+++
title = "010"
devataa = "इन्द्रः"
RShiH = "शुनःशेप आजीगर्तिः"
ChandaH = "गायत्री"

+++


हे **विश्ववार** सर्वैर्वरणीय **पुरुहूत** बहुभिः स्वस्वकर्मण्याहूत **सखे** सखिवत् प्रिय **वसो** निवासहेतो इन्द्र **तं** पूर्वोक्तगुणयुक्तं त्वां **जरितृभ्यः** स्तोतॄणामनुग्रहार्थम् **आ** **शास्महे** प्रार्थयामहे ॥ आ शास्महे । ‘आङः शासु इच्छायाम्'। ‘अदिप्रभृतिभ्यः शपः' इति शपो लुक् । वसो । ‘नामन्त्रिते समानाधिकरणे ' इति पूर्वस्य अविद्यमानवत्त्वनिषेधात् पराङ्गवद्भावे सति शेषनिघातेन वा आमन्त्रितस्य च ' इति वा सर्वानुदात्तत्वम् । जरितृभ्यः । जरतिः स्तुतिकर्मा । तृचश्चित्त्वादन्तोदात्तत्वम् ॥ ॥ २९ ॥