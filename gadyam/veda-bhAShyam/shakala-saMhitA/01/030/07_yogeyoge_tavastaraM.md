+++
title = "007"
devataa = "इन्द्रः"
RShiH = "शुनःशेप आजीगर्तिः"
ChandaH = "गायत्री"

+++


**योगेयोगे** प्रवेशेप्रवेशे तत्तत्कर्मोपक्रमे **वाजेवाजे** कर्मविघातिनि तस्मिंस्तस्मिन् संग्रामे **तवस्तरम्** अतिशयेन बलिनम् **इन्द्रमूतये** रक्षार्थं **सखायः** सखिवत् प्रिया वयं **हवामहे** आह्वयामः ॥ योगेयोगे ।' युजिर् योगे'। हलश्च ' इति घञ् । 'चजोः कु घिण्ण्यतोः ( पा. सू. ७. ३.५२) इति कुत्वम् । घञो ञित्त्वादाद्युदात्तत्वम् । नित्यवीप्सयोः' इति वीप्सायां द्विर्भावे सति आम्रेडितानुदात्तत्वम् । तवस्तरम्। तवसः शब्दात् ‘ अस्मायामेधा° ' ( पा. सू. ५, २. १२१ ) इति मत्वर्थीयो विनिः । तस्य च्छान्दसो लोपः ॥