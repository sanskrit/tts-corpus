+++
title = "018"
devataa = "अश्विनौ"
RShiH = "शुनःशेप आजीगर्तिः"
ChandaH = "गायत्री"

+++


हे **दस्रौ** अश्विनौ **वां** युवयोः संबन्धी **रथः** **समानयोजनः** तुल्ययोजनः युवयोर्द्वयोरेकरथारूढत्वात् उभयार्थं सकृदेव युज्यते । युक्तः स रथः **अमर्त्यः** विनाशरहितः अप्रतिहतगतिरित्यर्थः । अत एव हे अश्विनौ **हि** यस्मात् **समुद्रे** अन्तरिक्षे **ईयते** गच्छति । अन्तरिक्षनामसु पठितं समुद्रशब्दं यास्क एवं व्याचख्यौ-‘समुद्रः कस्मात्समुद्द्रवन्त्यस्मादापः समभिद्रवन्त्येनमापः संमोदन्तेऽस्मिन्भूतानि
समुदको भवति समुनत्तीति वा' (निरु. २. १०) इति । समानयोजनः । बहुव्रीहौ पूर्वपदप्रकृतिस्वरत्वम् । अमर्त्यः । अव्ययपूर्वपदप्रकृतिस्वरत्वम् । ईयते । ‘ईङ गतौ । अदुपदेशात् लसार्वधातुकानुदात्तत्वे श्यनो नित्त्वादाद्युदात्तत्वम् । **हि** च ' इति निघातप्रतिषेधः ॥