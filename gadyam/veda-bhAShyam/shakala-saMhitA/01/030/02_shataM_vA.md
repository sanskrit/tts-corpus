+++
title = "002"
devataa = "इन्द्रः"
RShiH = "शुनःशेप आजीगर्तिः"
ChandaH = "गायत्री"

+++


**यः** इन्द्रः **शुचीनां** शुद्धानां सोमानां **शतं** **वा** शतसंख्याकं समूह वा **समाशिरां** समीचीनेन आशिराख्येन श्रपणद्रव्येणोपेतानां सोमानां **सहस्रं** **वा** सहस्रसंख्याकं समूहं वा **एदु** **रीयते** आगच्छत्येव । सोऽस्माननुगृह्णात्विति शेषः । सोमप्राप्तौ दृष्टान्तः । निम्नं **न** । यथा निन्नप्रदेशम् आपः आप्नुवन्ति तद्वत् ॥ समाशिराम् । ‘श्रीञ् पाके' इत्यस्य समाङ्पूर्वस्य क्विपि 'अपस्पृधेथाम् । इत्यादौ आशीरादेशो' निपातितः । बहुव्रीहौ पूर्वपदप्रकृतिस्वरत्वम् । रीयते । ‘रीङ् श्रवणे'। दिवादिभ्यः श्यन्' ।