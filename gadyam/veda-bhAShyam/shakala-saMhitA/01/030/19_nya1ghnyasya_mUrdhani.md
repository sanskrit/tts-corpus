+++
title = "019"
devataa = "अश्विनौ"
RShiH = "शुनःशेप आजीगर्तिः"
ChandaH = "गायत्री"

+++


हे अश्विनौ युवाम् **अघ्न्यस्य** हन्तुं विनाशयितुमशक्यस्य दृढस्य पर्वतस्य **मूर्धनि** उपरि **चक्र** भवदीयरथसंबन्ध्येकं चक्रं **नि** **येमथुः** नियमितवन्तौ । **अन्यत्** चक्रं **परि** **द्यां** द्युलोकस्य परितः **ईयते** गच्छति ॥ अघ्न्यस्य । अहननम् अघ्नः । ‘घञर्थे कविधानं स्थास्नापाव्यधिहनियुध्यर्थम् ' (पा. सू. ३. ३. ५८. ४ ) इति हन्तेः कप्रत्ययः । अघ्नमर्हति अघ्न्यः । छन्दसि च ' ( पा. सू. ५. १. ६७ ) इति यप्रत्ययः । प्रत्ययस्वरेणान्तोदात्तत्वम् । येमथुः । ‘यम उपरमे '। किति लिटि • अत एकहल्मध्ये° ' ( पा. सू. ६. ४. १२०) इति एत्वाभ्यासलोपौ ॥