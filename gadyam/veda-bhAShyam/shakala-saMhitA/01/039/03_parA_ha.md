+++
title = "003"
devataa = "मरुतः"
RShiH = "कण्वो घौरः"
ChandaH = "बृहती"

+++


हे **नरः** नेतारो मरुतः **यत्** यदा **स्थिरं** वस्तु **परा** **हथ** वृक्षादिकं पराहतं भग्नं कुरुथ । **गुरु** पाषाणादिकं गुरुत्वोपेतं **वर्तयथ** प्रेरयथ। तदानीं **पृथिव्याः** संबन्धिनः **वनिनः** वनवतो वृक्षान् **वि** **याथन** वियुज्य मध्ये गच्छथ । अरण्यगतानां निबिडानां वृक्षाणां मध्ये यस्य कस्या पि वृक्षस्य भग्नत्वादितरवृक्षाणां परस्परवियोगेन प्रौढो मार्गों भवति। तथा **पर्वतानाम्** **आशाः** पर्वतपार्श्वदिशः **वि** याथन वियुज्य गच्छथ ॥ हथ । ‘हन हिंसागत्योः । अनुदात्तोपदेश' इत्यादिना अनुनासिकलोपः। यद्वृत्तयोगादनिघातः । नरः । पादादित्वात् आमन्त्रितनिघाताभावः । वर्तयथ । अदुपदेशात् लसार्वधातुकानुदात्तत्वे णिचः स्वर एव शिष्यते । यच्छब्दानुषङ्गात् निघाताभावः। याथन ।' तप्तनप्तनथनाश्च' इति थनादेशः ॥