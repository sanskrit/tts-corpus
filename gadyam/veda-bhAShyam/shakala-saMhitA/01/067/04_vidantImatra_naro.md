+++
title = "004"
devataa = "अग्निः"
RShiH = "पराशरः शाक्त्यः"
ChandaH = "द्विपदा विराट्"

+++


**विश्वानि** सर्वाणि **नृम्णा** नृम्णानि हविर्लक्षणानि धनानि **हस्ते** स्वकीये बाहौ **दधानः** धारयन्नयमग्निः **गुहा** गुहायामप्सु मध्येऽश्वत्थादौ वा संवृतप्रदेशे **निषीदन्** निगूढो वर्तमानः सन् **अमे** भये **देवान्** **धात** अस्थापयत् । अग्नौ हविर्भिः सह पलायिते सति सर्वे देवा अभैषुरित्यर्थः । **नरः** नेतारः **धियंधाः** कर्मणां बुद्धीनां वा धारयितारो देवाः **अत्र** अस्मिन् काले **ईम्** एनमग्निं **विदन्ति** जानन्ति । **यत्** यदा **हृदा** हृदयावस्थितया बुद्ध्या **तष्टान्** निर्मितान् अग्निस्तुतिपरान् **मन्त्रान्** **अशंसन्** अस्तुवन् अवोचन्नित्यर्थः ॥ निषीदन् । सदिरप्रतेः' इति षत्वम् । विदन्ति । ‘ विद ज्ञाने ' । अदादित्वात् शपो लुक् । प्रत्ययस्वरः । धियंधाः । अतोऽनुपसर्गे कः' इति कः । ‘ तत्पुरुषे कृति बहुलम् ' इति बहुलवचनात् द्वितीयाया अपि अलुक् । तष्टान् । ‘ तक्षू त्वक्षू तनूकरणे' । निष्ठा । **यस्य** विभाषा' इति इट्प्रतिषेधः । ‘ स्कोः संयोगाद्योः० ' इति कलोपः ॥