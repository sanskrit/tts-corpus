+++
title = "011"
devataa = "विश्वेदेवाः"
RShiH = "परुच्छेपो दैवोदासिः"
ChandaH = "त्रिष्टुप्"

+++


हे **देवासः** देवा द्योतनशीलाः **ये** यूयं **दिवि** द्युलोके **एकादश** **स्थ** एकं च दश चेत्येतत्संख्याका भवथ तथा **पृथिव्यामधि** उपरि **एकादश** **स्थ** एतत्संख्याका भवथ किंच **अप्सुक्षितः** । तद्धेतुत्वात् ताच्छब्द्यम् । अप्सु अन्तरिक्षे क्षियन्ति निवसन्तीत्यप्सुक्षितः ॥ क्षियतेः क्विप् । तत्पुरुषे कृति° ' इति अलुक् ॥ अन्तरिक्षवासिनो देवाः **एकादश** **स्थ** तत्संख्याका भवथ । यद्वा । अन्तरिक्षस्येयं संज्ञा । ‘ आपः पृथिवी ' ( नि. १. ३. ८ ) इति अन्तरिक्षनामसु पाठात् । यद्यपि ‘ तिस्रः एव देवताः' (निरु. ७.५) इत्युक्तत्वात् क्षित्याद्यभिमानिन्यो देवतास्तिस्र एव तथापि **महिना** महत्त्वेन स्वस्वविभूत्या त्रयस्त्रिंशत्संख्याका भवन्ति । तत्तत्स्थाना अन्यास्तद्विभूतयः इत्युक्तत्वात् । महिना देवासः इत्येते सर्वत्र संबध्येते । **ते** यूयं हे **देवासः** मिलित्वा उक्तसंख्याका देवाः **इमम्** अस्मदीयं **यज्ञं** **जुषध्वं** संभजध्वम् । तत्संबन्धि हविर्वा सेवित्वा प्रीणयध्वम् ॥ एकं च दश चैकादश । ‘ प्रागेकादशभ्यः० ' ( पा. सू. ५, ३. ४९ ) इति निपातनात् दीर्घः । ‘ संख्या ' इति पूर्वपदप्रकृतिस्वरत्वम् ॥ ४ ॥ ॥ २० ॥