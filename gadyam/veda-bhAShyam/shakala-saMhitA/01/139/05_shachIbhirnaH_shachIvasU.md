+++
title = "005"
devataa = "अश्विनौ"
RShiH = "परुच्छेपो दैवोदासिः"
ChandaH = "बृहती"

+++


हे **शचीवसू** । शचीति कर्मनाम । अस्मदनुष्ठितज्योतिष्टोमादिकर्मधनौ युवां **शचीभिः** अस्मदीयैः कर्मभिर्यागादिभिर्निमित्तभूतैः **दिवा** **नक्तं** अहनि रात्रौ च **दशस्यतम्** अभिमतं ददेथाम् ॥ ‘ दाशृ दाने' इत्यस्येदं छान्दसं रूपम् । यद्वा । दशस्यतिर्दानार्थः कण्ड्वादिषु द्रष्टव्यः ॥ **वां** युवयोः **रातिः** दानं **कदा** **चन** सर्वदा यागकाले अयागकालेऽपि **मा** **उप** **दसत्** मा उपक्षीणं भूत् ॥ ‘ दसु उपक्षये ' । लुङि ‘पुषादिद्युतात् ' इति च्लेः अङ्॥ न केवलं युष्मदीयम् अपि त्वस्माकमपि **रातिः** दानं हविरादिप्रदानं सर्वविषयदानं वा अर्थिभ्यः **कदा** **चन** सर्वावस्थायामपि मा उप दसत् उपक्षीणं मा भूत् सर्वदा वर्तताम् । अहमपि सर्वदा युष्मानुद्दिश्य दद्यां युवामपि अभिमतं सर्वदा दत्तमित्यर्थः॥ ॥ ३ ॥