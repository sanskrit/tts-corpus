+++
title = "006"
devataa = "मरुतः"
RShiH = "नोधा गौतमः"
ChandaH = "जगती"

+++


**सुदानवः** शोभनदानाः **मरुतः** **पयः** क्षीरवत् सारवतीः **अपः** **पिन्वन्ति** सिञ्चन्ति । **आभुवः** । आभवन्तीत्याभुव ऋविजः। ते **विदथेषु** यज्ञेषु **घृतवत्**। यथा घृतं सिञ्चत्येवं मरुतोऽपि वृष्टिं कुर्वन्तीति भावः । तत्र हेतुमाह । **अत्यं** **न** यथा अश्वं सादिनो विनयन्ति युद्धार्थं शिक्षन्येवं मरुतः **वाजिनं** वेगवन्तं मेघं **मिहे** वर्षणाय **वि** **नयन्ति** स्वाधीनं कुर्वन्तीति भावः । विनीय च **स्तनयन्तं** गर्जन्तम् **अक्षितम्** अक्षीणम् **उत्सम्** । उत्सवन्त्यस्मादाप इत्युत्सो मेघः। तं **दुहन्ति** रिक्तीकुर्वन्ति ॥ सुदानवः । नुप्रत्ययान्तो दानुशब्द आद्युदात्तः । बहुव्रीहौ  ‘ आद्युदात्तं द्व्यच्छन्दसि इत्युत्तरपदाद्युदात्तत्वम् । मिहे । मिह सेचने '। संपदादिलक्षणो भावे क्विप् । 'सावेकाचः० ' इति विभक्तिरुदात्ता । स्तनयन्तम् ।  ‘ स्तन शब्दे ' । चुरादिरदन्तः । अतो लोपस्य स्थानिवद्भावात् वृद्ध्याद्यभावः ॥