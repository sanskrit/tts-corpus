+++
title = "007"
devataa = "मरुतः"
RShiH = "नोधा गौतमः"
ChandaH = "जगती"

+++


महिष इति महन्नाम। **महिषासः** महान्तः । मायेति ज्ञाननाम । **मायिनः** प्राज्ञाः **चित्रभानवः** शोभनदीप्तयः **गिरयो** **न** **स्वतवसः** पर्वता इव स्वकीयेन बलेन युक्ताः **रघुष्यदः** शीघ्रगमना हे मरुत एवंभूतगुणविशिष्टाः यूयं **हस्तिनः** हस्तवन्तः **मृगाइव** गजा इव **वना** वनानि वृक्षजातानि **खादथ** भक्षयथ । प्रभङ्क्थेति यावत् । **यत्** यस्मात् **आरुणीषु** अरुणवर्णासु वडवासु **तविषीः** बलानि **अयुग्ध्वं** संयोजितवन्तः । तस्माद्भवतामिव वाहनस्यापि प्रबलत्वात्तत्संयुक्ता भवन्तः सर्वं भञ्जन्तीत्यर्थः ॥ रघुष्यदः । स्यन्दू प्रस्रवणे'। रघु शीघ्रं स्यन्दन्ते गच्छन्तीति रघुष्यदः ।  ‘ क्विप् च' इति क्विप् । अनिदिताम् ' इति नलोपः ।  ‘ वालमूललघ्वलम्° ' ( पा. म. ८. २. १८) इति लत्वविकल्पः । कृदुत्तरपदप्रकृतिस्वरत्वम् । खादथ ।  ‘ खादृ भक्षणे ' । अयुग्ध्वम् ।  ‘ युजिर् योगे । लुङि च्लेः सिच् । एकाचः० ' इति इट्प्रतिषेधः ।  ‘ धि च ' (पा. सू. ८. २. २५) इति सकारलोपः । ‘चोः कुः' इति कुत्वम् । अडागम उदात्तः । यद्वृत्तयोगादनिघातः ॥