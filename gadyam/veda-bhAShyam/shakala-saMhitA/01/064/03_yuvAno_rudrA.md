+++
title = "003"
devataa = "मरुतः"
RShiH = "नोधा गौतमः"
ChandaH = "जगती"

+++


**युवानः** तरुणाः **रुद्राः** रुद्रपुत्राः **अजराः** जरारहिताः **अभोग्घनः** ये देवान् हविर्भिर्न भोजयन्ति तेषां हन्तारः **अधिगावः** अधृतगमनाः परैरनिवारितगतयः **पर्वताइव** दृढाङ्गाः एवंभूता मरुतः **ववक्षुः** स्तोतॄणामभिमतं प्रापयितुमिच्छन्ति । अपि च **विश्वा** सर्वाणि **भुवनानि** सद्भावं प्राप्तानि **पार्थिवा** पृथिव्यां भवानि **दिव्यानि** दिवि भवानि च वसूनि **दृळ्हा** **चित्** दृढान्यपि **मज्मना** । मज्मनेति बलनाम । मज्मना शोधकेन बलेन **प्र** **च्यावयन्ति** प्रचालयन्ति ॥ अभोग्घनः । भोजयन्तीति भोजः । न भोजः अभोजः । तेषां हन्तारः ।  ‘ बहुलं छन्दसि ' इति हन्तेः क्विप् । झयो होऽन्यतरस्याम् ' ( पा. सू. ८. ४, ६२ ) इति हकारस्य घत्वम् ।  ‘ इन्हन्पूषार्यम्णां शौ ' ( पा. . ६. ४. १२) इति नियमात् दीर्घाभावः । ववक्षुः ।  ‘ वह प्रापणे '। अस्मात् इच्छासनि  ‘ एकाचः०' इति इट्प्रतिषेधः । द्विर्भावः। ढत्वकत्वषत्वानि ।  ‘ सन्यतः' इति इत्वाभावश्छान्दसः । लिटि उसि • अमन्त्रे' (पा. सू. ३. १, ३५ ) इति निषेधात् आम्प्रत्ययाभावे । अतो लोपः । इति अकारलोपः । प्रत्ययस्वरः । पादादित्वात् निघाताभावः ॥