+++
title = "015"
devataa = "मरुतः"
RShiH = "नोधा गौतमः"
ChandaH = "त्रिष्टुप्"

+++


हे **मरुतः** **स्थिरं** स्थास्नुं **वीरवन्तं** वीरैः पुत्रैस्तद्वन्तम् । यद्वा । वीर्योपेतम्। **ऋतीषाहं** गन्तॄणां शत्रूणामभिभवितारं एवंविधं **रयिं** पुत्रलक्षणं धनम् **अस्मासु** **धत्त** स्थापयत । **सहस्रिणं** **शतिनम्** एतत्संख्याकधनवन्तं अत एव **शूशुवांसं** प्रवृद्धम् । अपि चास्माकं रक्षणाय धिया बुद्ध्या कर्मणा वा प्राप्तधनो मरुद्गणः प्रातःकाले **जगम्यात्** आगच्छतु ॥ नू ष्ठिरम् ।  ‘ ऋचि तुनुध° ' इति दीर्घः । पूर्वपदात् ' इति षत्वम् । ऋतीषाहम् । ऋ गतौ । कर्तरि क्तिच् । षह अभिभवे । ‘ छन्दसि सहः' इति ण्विप्रत्ययः ।  ‘ अन्येषामपि दृश्यते ' इति पूर्वपदस्य दीर्घत्वम् । सुषामादित्वात् षत्वम् । शूशुवांसम् । टुओश्वि गतिवृद्धयोः' । लिटः क्वसुः ।  ‘ विभाषा श्वेः ' (पा. सू. ६. १. ३०) इति संप्रसारणम् । द्विर्वचने तुजादित्वात् अभ्यासस्य दीर्घत्वम् ।  ‘ वस्वेकाजाद्धसाम्' इति नियमात् इडभावः । प्रत्ययस्वरः ॥ ॥ ८ ॥ ॥ ११ ॥