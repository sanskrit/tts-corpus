+++
title = "008"
devataa = "इन्द्रः"
RShiH = "मधुच्छन्दा वैश्वामित्रः"
ChandaH = "गायत्री"

+++


हे **इन्द्र** **बृहत्** **श्रवः** महतीं कीर्तिम् **अस्मे** **धेहि** अस्मभ्यं प्रयच्छ । तथा **सहस्रसातमम्** अतिशयेन सहस्रसंख्यादानोपेतं **द्युम्नं** धनम् अस्मे धेहि । तथा **ताः** व्रीहियवादिरूपेण प्रसिद्धाः **रथिनीः** बहुरथोपेताः **इषः** अन्नानि अस्मे धेहि ॥ अस्मे ।  ‘ सुपां सुलुक्' इत्यादिना शे आदेशः । धेहि ।' घ्वसोरेद्धावभ्यासलोपश्च' (पा. सू. ६. ४. ११९) इति एत्वाभ्यासलोपौ । श्रूयते इति  श्रवः । असुनो नित्त्वादाद्युदात्तत्वम् । सहस्रं सनुते ददातीति सहस्रसाः। षणु दाने'। जनसनखनक्रमगमो विट्' (पा. सू. ३. २. ६७ )।  ‘ विड्वनोरनुनासिकस्यात् ' ( पा. सू. ६. ४. ४१ ) इति आकारादेशः । धातुस्वरेणान्तोदात्तः । पुनः कृदुत्तरपदप्रकृतिस्वरेण स एव शिष्यते । रथा आसां सन्तीति रथिन्य इति प्रत्ययस्याद्युदात्तत्वम्। **ऋन्नेभ्यो** ङीप् ' (पा. सू. ४. १. ५)। स च पित्त्वादनुदात्तः । इषः । यौगिकत्वे धातुस्वरः; रूढत्वे प्रातिपदिकस्वरः ॥