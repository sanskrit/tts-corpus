+++
title = "006"
devataa = "अग्निः"
RShiH = "परुच्छेपो दैवोदासिः"
ChandaH = "अत्यष्टिः"

+++


अयमग्निः **दक्षिणे** अभिमतं प्रदातुम् उत्साहयुक्ते **हस्ते** वामेतरे' यजमानाय दातव्यं धनं **दधे** धारयति । कीदृशोऽयम् । **विश्वः** सर्वैर्गन्तव्यः यद्वा विश्वात्मकः **विहायाः** महान् । विहाया इति महन्नाम, ‘ विहायाः यह्वः ' ( नि, ३. ३. १२) इति तन्नामसु पाठात् । **अरतिः** ईश्वरः अरममाणः वा अप्रीतिः ॥ अत्र वहिवस्यर्तिभ्यश्चित्' इति अप्रत्ययः । चिट्ठद्धावादन्तोदात्त: ॥ धृत्वा च शिश्रथत् । धृतं हस्तं यजमानार्थं श्रथयति ददाति ॥ श्लथयतेर्लुङि चङि रूपम् । तत्र दृष्टान्तः । **तरणिर्न** तरणिरिव तारकः सूर्य इव । स यथा स्वोपासकाय अभिमतं हस्ते धृत्वा वितरति तद्वत् । यद्वा । तरणिः सर्वस्य तारको न शिश्रथत् । यजमानं न श्रथयति न मुञ्चति । किंच **श्रवस्यया** **न** **शिश्रथत्** हवीरूपान्नेच्छयैव न शिश्रथत् न विमुञ्चति । अयमनुग्रहेणैव पालयते, हविःस्वीकारस्तु व्यपदेशमात्रेण इति भावः । इदानीं प्रत्यक्षकृतः । हे अग्ने **देवत्रा** देवेषु मध्ये अतिशयेन त्वं **विश्वस्मै** सर्वस्मै **इषुध्यते** हविरात्मन इच्छते इन्द्रादये । इषुध्यतिः कण्ड्वादिः ॥ **हव्यं** तत्तद्देवतामुद्दिश्य प्रत्तं पुरोडाशादिकम् **ओहिषे** सर्वतो वहसि ॥ वहेलेंटि यजादित्वात् संप्रसारणम् ॥ किंच अयमग्निः **विश्वस्मै** **सुकृते** शोभनयज्ञकर्त्रे यजमानाय **वारं** सर्वैर्वरणीयं क्षुदादिनिवारकं वा अन्नादिकम् **ऋण्वति** गच्छति करोतीत्यर्थः । किंच अयम् **अग्निः** **द्वारा** स्वर्गाद्यभिमतद्वाराणि **व्यृण्वति** विवृणोति । प्रतिबन्धकपापापनयनद्वारा अभिमतानि साधयतीत्यर्थः । ऋण्वतिर्गतिकर्मा । यद्वा । रिविर्गत्यर्थः । इदित्त्वात् नुम् । छान्दसं रेफस्य संप्रसारणम् ॥