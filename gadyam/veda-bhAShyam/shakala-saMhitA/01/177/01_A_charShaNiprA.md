+++
title = "001"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


अयम् **इन्द्रः** **चर्षणिप्राः** । चर्षणयो मनुष्याः । तेषां धनादिना प्रीणयिता । **जनानां** सर्वेषां **वृषभः** कामानां वर्षिता । तथा **कृष्टीनाम्** । मनुष्यनामैतत् । मनुष्याणां **राजा** स्वामी **पुरुहूतः** बहुभिराहूतः । ईदृश इन्द्रोऽस्मानाजानातु आगच्छतु वा । उत्तरार्धः परोक्षवादः । हे इन्द्र **स्तुतः** अस्माभिः **श्रवस्यन्** हविर्लक्षणान्नमिच्छन् **अवसा** अस्मद्रक्षणेन तर्पणेन वा युक्तः सन् **मद्रिक** मदभिमुखमञ्चन् **वृषणा** वर्षकौ युवानौ **हरी** अश्वौ युक्त्वा रथे योजयित्वा **अर्वाङ्** अस्मदभिमुखम् **आ** **याहि** आगच्छ ॥