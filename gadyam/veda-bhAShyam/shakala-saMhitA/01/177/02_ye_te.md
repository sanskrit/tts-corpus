+++
title = "002"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **ते** तव संबन्धिनः **वृषणः** वर्षका युवानो वर्षणवन्तो वा **वृषभासः** श्रेष्ठाः **ब्रह्मयुजः** परिवृढेन मन्त्रेण युज्यमानाः **वृषरथासः** वर्षणरथवन्तः । तत्र नियुक्ता इत्यर्थः । ईदृशाः **अत्याः** अश्वा **ये** सन्ति **तान्** आ **तिष्ठ** आश्रय आरोह । **तेभिः** तैः **अर्वाङ्** अस्मदभिमुखम् **आ** **याहि** आगच्छ । वयं च हे **इन्द्र** **सोमे** **सुते** सति **त्वा** त्वां हवामहे आह्वयामः ॥