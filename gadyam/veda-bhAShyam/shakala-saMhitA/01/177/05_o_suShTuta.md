+++
title = "005"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **सुष्टुतः** अस्माभिः सम्यक्स्तुतः सन् **अर्वाङ्** अस्मदभिमुखम् आ **याहि** आगच्छैव । मा विलम्बय । किमुद्दिश्य । 'मान्यस्य माननीयस्य **कारोः** स्तोतुर्होतुः कर्तुर्यजमानस्य वा **ब्रह्माणि** मन्त्रान् **उप** उपलक्ष्य । **गृणन्तः** स्तुवन्तोऽभिमतं शब्दयन्तो वा वयम् **अवसा** त्वद्रक्षणेन रक्षिताः सन्तः **वस्तोः** वस्तुं सुखेन संस्थातुमहनि वा सर्वेष्वहःसु अन्नादिकं **विद्याम** लभेमहि । विद्याम इत्यादि व्याख्यातम् ॥ ॥ २० ॥