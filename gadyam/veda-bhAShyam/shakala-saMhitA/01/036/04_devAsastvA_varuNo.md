+++
title = "004"
devataa = "अग्निः"
RShiH = "कण्वो घौरः"
ChandaH = "सतो बृहती"

+++


हे **अग्ने** वरुणादयस्त्रयः **देवासः** देवाः **प्रत्नं** पुरातनं **दूतं** त्वां **सम्** **इन्धते** सम्यक् दीपयन्ति **यः** **मर्त्यः** मनुष्यो यजमानः **ते** तुभ्यं **ददाश** हविर्दत्तवान् **सः** यजमानः **त्वया** सहायभूतेन **विश्वं** सर्वं **धनं** **जयति** ॥ अर्यमा । अर्यान्मिमीते इत्यर्यमा । ‘ श्वनुक्षन्० ) ( उ. सू. १. १५७) इत्यादिना कनिन्प्रत्ययान्तो निपातितः । इन्धते । ‘ ञिइन्धी दीप्तौ ' । अस्मात् लटि झस्य अदादेशे श्नम् । ‘ श्नान्नलोपः ' ( पा. सू. ६. ४. २३ )। श्नसोरल्लोपः' इति अकारलोपः । ददाश । ‘ दाशृ दाने ' । लिटि णलि लित्स्वरेण प्रत्ययात्पूर्वस्य आकारस्योदात्तत्वम् । यद्वृत्तयोगादनिघातः ॥