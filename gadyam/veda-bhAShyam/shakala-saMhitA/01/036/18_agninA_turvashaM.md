+++
title = "018"
devataa = "अग्निः"
RShiH = "कण्वो घौरः"
ChandaH = "सतो बृहती"

+++


**अग्निना** सहावस्थितान् तुर्वशनामकं यदुनामकम् उग्रदेवनामकं च राजर्षीन् **परावतः** दूरदेशात् **हवामहे** आह्वयामः । स च **अग्निः** नववास्तुनामकं बृहद्रथनामकं तुर्वीतिनामकं च राजर्षीन् **नयत्** इहानयतु । कीदृशोऽग्निः । **दस्यवे** **सहः** अस्मदुपद्रवहेतोश्चोरस्याभिभविता ॥ नयत् । ‘णीञ् प्रापणे'। लेटि अडागमः । इतश्च लोपः' इति इकारलोपः । नववास्त्वम् । नवं वास्तु यस्यासौ नववास्तुः । ‘ वा छन्दसि' इत्यनुवृत्तेः अमि पूर्वत्वाभावे यणादेशः । बृहद्रथम् । बहुव्रीहौ पूर्वपदप्रकृतिस्वरत्वम् ॥