+++
title = "006"
devataa = "अग्निः"
RShiH = "कण्वो घौरः"
ChandaH = "सतो बृहती"

+++


हे **यविष्ठ्य** युवतम **अग्ने** **सुभगे** सौभाग्ययुक्ते **त्वे** **इत्** त्वय्येव **विश्वं** सर्वं **हविः** **आ** **हूयते** सर्वतः प्रक्षिप्यते । **स** **त्वं** **नः** अस्मान्प्रति **सुमनाः** शोभनमनस्को भूत्वा **अद्य** अस्मिन् दिने **उत** अपि च **अपरं** श्वः परश्व इत्यादिकमुत्तरं कालं सर्वस्मिन्नपि काले नैरन्तर्येण **सुवीर्या** शोभनवीर्योपेतान् **देवान्** **यक्षि** यज ॥ सुभगे । शोभनो भगो यस्येति बहुव्रीहौ आद्युदात्तत्वम् । ‘ द्व्यच्छन्दसि' इत्युत्तरपदाद्युदात्तत्वम् । यविष्य्ी । युवशब्दात् इष्ठन् । स्थूलदूर ' इत्यादिना यणादेः परस्य लोपः पूर्वस्य च गुणः । छान्दसो यकारोपजनः । यक्षि। ‘ बहुलं छन्दसि' इति शपो लुक् । सुवीर्या । शोभनं वीर्यं येषाम् । वीरवीर्यौ च ' इत्युत्तरपदाद्युदात्तत्वम् । ‘सुपां सुलुक्' इति विभक्तेः आकारः ॥