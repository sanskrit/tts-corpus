+++
title = "003"
devataa = "अग्निः"
RShiH = "कण्वो घौरः"
ChandaH = "बृहती"

+++


हे अग्ने **होतारं** होमनिष्पादकमाह्वातारं वा **विश्ववेदसं** सर्वज्ञं **दूतं** देवानां दूत्ये प्रवृत्तम् । • अग्निर्वै देवानां दूत आसीत्' इति श्रुत्यन्तरात् । तादृशं त्वां **प्र** **वृणीमहे** प्रकर्षेण वरणं कुर्मः। **महः** महतः **सतः** नित्यं वर्तमानस्य **ते** तव **अर्चयः** दीप्तयः **वि** **चरन्ति** विविधं प्रचरन्ति । **भानवः** त्वदीया रश्मयः **दिवि** द्युलोके **स्पृशन्ति** तत्रत्यान् प्राणिनः प्रकाशयन्तीत्यर्थः ॥ विश्ववेदसम् । विश्वानि वेत्तीति विश्ववेदाः । असुन् । मरुद्वृधादित्वात् पूर्वपदान्तोदात्तत्वम् । यद्वा।' वेदः' इति धननाम (नि. २. १०. ४)। विश्वं वेदो धनं यस्य । ‘बहुव्रीहौ विश्वं संज्ञायाम्' इति पूर्वपदान्तोदात्तत्वम् । महः । ‘ मह पूजायाम्'। ' क्विप् च' इति क्विप् । 'सावेकाचः' इति ङस उदात्तत्वम् । यद्वा । महच्छब्दे अच्छब्दलोपश्छान्दसः । सतः । अस्तेः शतरि ' असोरल्लोपः' इति अकारलोपः । ‘ शतुरनुमः' इति विभक्तेरुदात्तत्वम् । दिवि ।' उडिदम्' इति विभक्तेरुदात्तत्वम् ॥