+++
title = "003"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


**यज्ञियासः** यज्ञयोग्या यजमाना ऋत्विजो वा **यं** मथनेनोत्पन्नमग्निं **नित्ये** **चित्** **सदने** नित्ये एव गार्हपत्यलक्षणे अग्न्यासादनस्थाने **नु** क्षिप्रं **जगृभ्रे** गृह्णन्ति ॥ ग्रहेर्लिटि ' इरयो रे ' इति रेभावः ।  ' हृग्रहोर्भः ० ' इति भत्वम् ॥ ' नित्यं गतश्रियः  ध्रियते नित्यं गार्हपत्यम्' इति सू्त्रात् गार्हपत्यो नित्यः । तदाश्रयत्वात   सदनमपि नित्यमुच्यते । गृहीत्वा **प्रशस्तिभिः** प्रशंसाभिः स्तुतिभिः **दधिरे** धारयन्ति आहवनीयार्थम् । धृत्वा च **इष्टौ** एषणसाधने यज्ञे निमित्तभूते सति **गृभयन्तः** ऋत्विजः   **प्र** **सू** **नयन्त** सुष्ठु प्रणयन्ति । तत्र दृष्टान्तः । **ररहाणाः** रंहसा गच्छन्तः ॥ ' रहि गतौ ' । छान्दसस्य लिटः कानच् । ' अनित्यमागमशासनम् ' इति नुमभावः । । **रथ्यः** रथवन्तस्तत्र नियुक्ताः ॥ ' छन्दसीवनिपौ ' इति
रथशब्दात् मत्वर्थीय ईकारः ॥ **अश्वासो** **न** अश्वा इव । ते यथा धृत्वा रथस्वामिनम् अभिमतदेशं नयन्ति तद्वत् ॥