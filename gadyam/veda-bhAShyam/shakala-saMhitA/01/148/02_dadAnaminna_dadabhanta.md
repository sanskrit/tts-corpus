+++
title = "002"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


**मन्म** मननीयं स्तोत्रं हविरादिकं वा **ददानमित्** अग्नये कुर्वाणमेव मां दम्भितारो वैरिणः न ददभन्त दम्भितुं हिंसितुं न प्रभवन्ति ॥ दम्भेः ' बहुलं छन्दसि ' इति विकरणस्य श्लुः । व्यत्ययेन अन्तादेशः ॥ मम कोऽतिशय इति उच्यते । **तस्य** तादृशस्य प्रदातुः **मम** **वरूथं** वरणीयं स्तोत्रा-
दिकम् अयम् **अग्निः** **चाकन्** अत्यर्थं कामयते ॥ कनतिः कान्तिकर्मा । अस्मात् यङ्गलुगन्तात् लङि छान्दसः अडभावः । बहुलादेव वा छान्दसः  तुजादित्वात् अभ्यासदीर्घः । । यस्मादेवं तस्मात् न दभ्नुवन्तीत्यर्थः । न केवलमग्निरेव कामयते किंतु सर्वे देवाः कामयन्त इत्याह । **उपस्तुतिं**  **भरमाणस्य** कुर्वाणस्य **कारोः** स्तोतुः **अस्य** यजमानस्य मम **विश्वानि** सर्वाणि हविष्प्रदानादिरूपाणि **जुषन्त** सर्वे देवाः । अतो न ददभन्तेत्यर्थः । ।