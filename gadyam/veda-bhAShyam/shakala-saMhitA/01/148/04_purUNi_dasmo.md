+++
title = "004"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


अत्र दावाग्निरूपेण अयं स्तूयते । **दस्मः** उपक्षपयिता अयमग्निः **पुरूणि** बहूनि वृक्षादीनि **नि** **रिणाति** नितरां हिनस्ति । । ' री गतिरेषणयोः ' । प्वादित्वात् ह्रस्वः ॥ केन साधनेनेति तदुच्यते । **जम्भैः** दन्तस्थानीयाभिर्ज्वालाभिः । **आत्** दाहानन्तरं **वने** वृक्षादिसमूहात्मके **विभावा** विविध-
प्रकाशयुक्तः सन् **रोचते** दीप्तो भवति । **आत्** अनन्तरम् **अस्य** **शोचिः** ज्वालानुकूलं **वातः** अग्निसखिभूतो वायुः **अनु** **द्यून्** । अन्विति वीप्सार्थे । प्रतिदिनमनुकूलं **वाति** । ज्वालाः आदाय गच्छति । तत्र दृष्टान्तः । **अस्तुः** क्षेप्तुः सकाशात् **असनां** गच्छन्तीं **शर्यां** **न** । शरो नाम
हिंसासाधनलोहमयम् इषुमुखं तत्प्रचुराम् । यद्वा । शरो नाम वंशावान्तरजातीयः काष्ठविशेषः । तद्विकाराम् इषुमिव । ' शर्या इषवः शरमय्यः ' (निरु. ५ .४) इति यास्कः । यद्वा । शर एव शर्या । अथवा । शरो हिंसा । तत्करोति इति शर्या इषुः । तां यथा वायुः नोदकजन्यः  वेगो वा
अनुकूलं प्रेरयति तद्वत् ॥