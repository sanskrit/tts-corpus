+++
title = "001"
devataa = "विश्वेदेवाः"
RShiH = "गोतमो राहूगणः"
ChandaH = "गायत्री"

+++


अहरभिमानी देवः **मित्रः**, **वरूणः** रात्र्यभिमानी। मित्रश्च वरुणश्च **विद्वान्** नेतव्यमुत्तमं स्थानं जानन् **नः** अस्मान् **ऋजुनीती** ऋजुनीत्या ऋजुनयनेन कौटिल्यरहितेन गमनेन **नयतु** अभिमतं फलं प्रापयतु । तथा **देवैः** अन्यैरिन्द्रादिभिः **सजोषाः** समानप्रीतिः **अर्यमा** अहोरात्रविभागस्य कर्ता सूर्यश्चास्मानृजुगमनेनाभिमतं स्थानं प्रापयतु ॥ ऋजुनीती ।  ‘ सुपां सुलुक्°' इति तृतीयायाः पूर्वसवर्णदीर्घत्वम् ।