+++
title = "008"
devataa = "विश्वेदेवाः"
RShiH = "गोतमो राहूगणः"
ChandaH = "गायत्री"

+++


**नः** अस्माकं **वनस्पतिः** वनानां पालयिता यूपाभिमानी देवः **मधुमान्** माधुर्योपेतफलवान् **अस्तु** । तादृशं फलमस्मभ्यं प्रयच्छत्वित्यर्थः। **सूर्यः** सर्वस्य प्रेरकः सविता च **मधुमान्** अस्तु । **गावः** अग्निहोत्राद्यर्था धेनवश्च **नः** अस्माकं **माध्वीः** माधुर्योपेतेन पयसा युक्ताः **भवन्तु** ॥ वनस्पतिः । वनानां पतिर्वनस्पतिः । पारस्करादित्वात् सुट् । वनपतिशब्दावाद्युदात्तौ ।' उभे वनस्पत्यादिषु युगपत् ' इति पूर्वोत्तरपदयोर्युगपत्प्रकृतिस्वरत्वम् ॥