+++
title = "021"
devataa = "अश्विनौ"
RShiH = "कुत्स आङ्गिरसः"
ChandaH = "जगती"

+++


स्वानादिषु सोमपालेषु' मध्ये कृशानुरेकः सोमपालः । तथा च तैत्तिरीयकं- हस्त सुहस्त कृशानवेते वः सोमक्रयणः: ' (तै. सं. १. २.७) इति । तं **कृशानुम्** **असने**। इषवोऽस्यन्तेऽस्मिन्नित्यसनः संग्रामः । तस्मिन् संग्रामे हे अश्विनौ **याभिः** ऊतिभिः दुवस्यथः रक्षथः । तथा **याभिः** च **जवे** वेगे प्रवृत्तं **यूनः** तरुणस्य पुरुकुत्सस्य **अर्वन्तम्** अश्वम् **आवतम्** अरक्षतम् । अपि च **यत्** **मधु** क्षौद्रं **प्रियं** सर्वेषामनुकूलवेद्यं तत् **सरड्भ्यः** मधुमक्षिकाभ्यः याभिः च ऊतिभिः **भरथः** संपादयथः । **ताभिः** सर्वाभिः **ऊतिभिः** सहास्मानप्यागच्छतम् ॥ असने । ‘असु क्षेपणे ' । ' करणाधिकरणयोश्च ' इति अधिकरणे ल्युट् । सरड्भ्यः । ‘सृ गतौ । सर्तेरटिः ॥