+++
title = "002"
devataa = "अश्विनौ"
RShiH = "कुत्स आङ्गिरसः"
ChandaH = "जगती"

+++


**सुभराः** शोभनस्तोत्रभरणाः **असश्चतः** अन्यत्रानासक्ताः स्तोतारो हे अश्विनौ **युवोः** युवयोः **रथम्** **आ** **तस्थुः** आतिष्ठन्ति प्राप्नुवन्ति । किमर्थम् । **दानाय** युष्मत्कर्तृकदानार्थम् । धनलाभायेत्यर्थः । तत्र दृष्टान्तः । **वचसं** **न** यथा न्यायोपेतेन वचसा वाक्येन युक्तं विपश्चितं **मन्तवे** बुभुत्सितार्थप्रतिपत्तये स्तोतारः प्राप्नुवन्ति तद्वत् । अपि च **कर्मन्** कर्मणि **इष्टये** यागार्थं प्रवृत्तान् **धियः** ध्यातॄन विशिष्टज्ञानोपेतान् **याभिः** **ऊतिभिः** पालनैः **अवथः** युवां रक्षथः । ताभिरित्यादि पूर्ववत् ॥ वचसम् । अर्शआदित्वात् मत्वर्थीयः अच् । मन्तवे । ‘मन ज्ञाने'। ‘कमिमनिजनि” ' इत्यादिना तुप्रत्ययः । धियः । ध्यायन्तीति धियः स्तोतारः । ‘ध्यै चिन्तायाम् । ‘क्विप् च ' इति क्विप् । चशब्देन दृशिग्रहणानुकर्षणात् संप्रसारणम् । कर्मन् । ‘सुपां सुलुक्' इति सप्तम्या लुक् । 'न ङिसंबुद्ध्योः' इति नलोपप्रतिषेधः ॥