+++
title = "013"
devataa = "अश्विनौ"
RShiH = "कुत्स आङ्गिरसः"
ChandaH = "जगती"

+++


हे अश्विनौ **परावति** दूरदेशे स्थितं सूर्यं तमोरूपेण स्वर्भानुनावृतमादित्यं तस्मात्तमसो मोचयितुं **याभिः** ऊतिभिः **परियाथः** युवां परितो गच्छथः । तथा **मन्धातारम्** ऋषिं **क्षैत्रपत्येषु** । क्षेत्राणां पतिरधिपतिः क्षेत्रपतिः । तत्संबन्धिषु कर्मसु **आवतम्** अरक्षतम् । अपि च **याभिः** ऊतिभिः **विप्रं** मेधाविनं **भरद्वाजम्** ऋषिमन्नप्रदानेन **प्र** **आवतं** प्रकर्षेणारक्षतम् । **ताभिः** सर्वाभिः **ऊतिभिः** सह रक्षणार्थमस्मानप्यागच्छतम् । क्षैत्रपत्येषु । ब्राह्मणादेराकृतिगणत्वात् कर्मण्यर्थे प्यञ् ॥