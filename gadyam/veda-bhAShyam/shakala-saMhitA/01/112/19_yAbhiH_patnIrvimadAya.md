+++
title = "019"
devataa = "अश्विनौ"
RShiH = "कुत्स आङ्गिरसः"
ChandaH = "जगती"

+++


हे अश्विनौ **विमदाय** एतन्नाम्ने ऋषये **याभिः** युष्मदीयाभिः ऊतिभिः **पत्नीः** भार्याः पुरुमित्रस्य दुहितरं **न्यूहथुः** नितरां युवां प्रापितवन्तौ । **ध** इति पादपूरणः । तथा **याभिः** ऊतिभिः **अरूणीः** अरुणवर्णाः आरोचमाना गाः **आ** आभिमुख्येन अशिक्षतम् अदत्तम् । तथा पिजवनपुत्राय **सुदासे** कल्याणदानाय राज्ञे **सुदेव्यं** प्रशस्तं धनं **याभिः** ऊतिभिः **ऊहथुः** प्रापितवन्तौ । ताभिरित्यादि गतम् ॥ पत्नीः । अमो व्यत्ययेन शसादेशः । न्यूहथुः । वह प्रापणे'। अथुसि यजादित्वात् संप्रसारणम् । द्विर्वचनादि । सुदासे । शोभनं ददातीति सुदाः । असुन् । सुदेव्यम्  । दिगादित्वाद्यत् (पा. सू. ४. ३. ५४ )। तित्स्वरितम् ' इति स्वरितत्त्वम् ॥