+++
title = "008"
devataa = "अश्विनौ"
RShiH = "कुत्स आङ्गिरसः"
ChandaH = "जगती"

+++


हे **वृषणा** कामानां वर्षितारावश्विनौ **याभिः** **शचीभिः** कर्मभिः प्रज्ञाभिर्वा **परावृजम्** एतन्नामकमृषिं पङ्गुं सन्तमपङ्गुमकुरुतम् । तथा **अन्धं** दृष्टिरहितं सन्तमृज्राश्वमृषिं **चक्षसे** प्रकाशाय सम्यक् चक्षुषा दर्शनाय याभिरूतिभिः **प्र** **कृथः** प्रकर्षेण कुरुथः । याभिश्च **श्रोणं** विगुणजानुकमेव सन्तमृषिम् **एतवे** गन्तुं प्र कृथः प्रकर्षेण कृतवन्तौ । अपि च **याभिः** ऊतिभिः **वर्तिकां** चटकसदृशस्य पक्षिणः स्त्रियं **ग्रसितां** वृकेण ग्रस्ताम् **अमुञ्चतं** वृकास्यान्निर्मुक्तामकुरुतम् । यास्कपक्षे तु वृकेण विवृतज्योतिष्केण सूर्येण याभिर्ग्रस्तां वर्तिकां प्रत्यहमावर्तमानामुषसं तस्मादमोचयतम् इति योज्यम् । **ताभिः** सर्वाभिः **ऊतिभिः** अस्मानप्यागच्छतम् ॥ वृषणा । वृष सेचने '।' कनिन्युवृषि' ' इत्यादिना कनिन् । परावृजम् । ' वृजी वर्जने ' । परावृणक्ति तपसा पापं विनाशयतीति परावृक् । ‘क्विप् च ' इति क्विप् । कृदुत्तरपदप्रकृतिस्वरत्वम् । एतवे । **तुमर्थे** सेसेन्' इत्येतेः तवेन्प्रत्ययः । कृथः । डुकृञ् करणे'।' बहुलं छन्दसि ' इति विकरणस्य लुक् ॥
याभिः सिन्धु मधुमन्तुमसञ्चतं वसिष्ठं याभिरजरोवर्जिन्वतम् । ।