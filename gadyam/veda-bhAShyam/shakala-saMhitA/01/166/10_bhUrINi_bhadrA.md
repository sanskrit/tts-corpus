+++
title = "010"
devataa = "मरुतः"
RShiH = "अगस्त्यो मैत्रावरुणिः"
ChandaH = "जगती"

+++


ते मरुतः **नर्येषु** नरेभ्यो हितेषु **बाहुषु** भुजेषु **भूरीणि** प्रभूतानि **भद्रा** भद्राणि कल्याणानि धनानि स्तोतृभ्यो दातुं **धिरे** दधिरे धारयन्ति । तथा **वक्षःसु** उरःस्थलेषु रुक्माः सुवर्णरत्नादिनिर्मितान्याभरणानि धारयन्ति । कीदृशानि । रभसासः राभस्ययुक्तानि कान्तिमन्ति वा । तथा **अञ्जयः** व्यक्तानि । अंसेषु भुजमूलेषु **एताः** शुक्लवर्णा मालाः । **पविषु** वज्रसदृशेष्वायुधेषु **क्षुराः** क्षुरधाराः। **अधि** सप्तम्यर्थानुवादी । एवमेते मरुतः सर्वाङ्गेषु **श्रियः** लक्ष्मीः अनुक्रमेण **वि** धिरे विविधं धारयन्ति । तत्र दृष्टान्तः । **वयो** **न** **पक्षान्** पक्षिणः पक्षानिव ॥ ॥ २ ॥