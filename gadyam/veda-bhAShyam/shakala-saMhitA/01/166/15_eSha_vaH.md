+++
title = "015"
devataa = "मरुतः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


अयं मन्त्रस्तृतीयाध्यायान्ते व्याख्यातः । सूक्तोपक्रमप्रभृति क्रियमाणां स्तुति मरुद्यःत  समर्प्य स्वाभीष्टमाशास्ते । हे **मरुतः** **एषः** **स्तोमः** इदानीं कृतं स्तोत्रं **वः** युष्माकं युष्मदर्थमित्यर्थः । तथा **इयं** **गीः** स्तुतिरूपा वागपि वः युष्माकम् । कस्य संबन्धीदमिति तदुच्यते । **मान्दार्यस्य** ॥ मन्दतेरीयतेश्च मान्दार्यः ॥ स्तुतिं प्रेरयतः **मान्यस्य** माननार्हस्य **कारोः** । स्तोतृनामैतत् । स्तोतुः संबन्धि। यद्वा । एतत्पदत्रयमुत्तरत्र संबध्यते । उक्तलक्षणस्तोतुः **इषा** इच्छया कामनया **तन्वे** युष्मच्छरीरवृद्ध्यै । स्तुत्या हि शरीरं वर्धते । **आ** **यासीष्ट** अभिगच्छतु स्तुतिः। **वयां** वयं च **इषम्** अन्नं **वृजनं** बलं **जीरदानुं** चिरकालजीवनं च विद्याम लभेमहि ॥ ॥ ३ ॥