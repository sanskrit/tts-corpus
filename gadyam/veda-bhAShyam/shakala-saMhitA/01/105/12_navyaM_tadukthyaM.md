+++
title = "012"
devataa = "विश्वेदेवाः"
RShiH = "आप्त्यस्त्रितः कुत्स आङ्गिरसो वा"
ChandaH = "पङ्क्तिः"

+++


हे **देवासः** देवाः **नव्यं** नवतरम् **उक्थ्यं** प्रशस्यं स्तुत्यर्हं **सुप्रवाचनं** सुष्ठु ऋत्विग्भिर्वाचयितुं शक्यम् एवंभूतं **तत्** भवदीयं बलं **हितं** युष्मासु निहितम् । अतो युष्मदीयेन बलेन **सिन्धवः** स्यन्दनशीला नद्यः **ऋतम्** उदकम् **अर्षन्ति** आलस्यराहित्येन सर्वदा प्रेरयन्ति । अशोष्याः सत्यः प्रवहन्तीत्यर्थः । तथा **सूर्यः** **सत्यं** सर्वदा विद्यमानं स्वकीयं तेजः **ततान** आतनोति विस्तारयति । अन्यत् समानम् ॥ सुप्रवाचनम् । वच परिभाषणे ' । अस्मात् ण्यन्तात् 'अन्येभ्योऽपि दृश्यते 'इति स्वलर्थे युच् । अर्षन्ति । अतेर्लेटि • सिब्बहुलं लेटि' इति सिप् । गुणः । ततान । ‘अन्येषामपि दृश्यते' इति संहितायामभ्यासस्य दीर्घत्वम् ॥
अग्ने तव त्यदुक्थ्य देवेष्वस्त्याप्यम् । स नः सुत्तो मनुष्वदा देवान्यक्षि विदुष्टरो वित्तं मै अस्य रोदसी ॥ १२ ॥