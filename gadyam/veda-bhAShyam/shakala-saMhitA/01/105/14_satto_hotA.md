+++
title = "014"
devataa = "विश्वेदेवाः"
RShiH = "आप्त्यस्त्रितः कुत्स आङ्गिरसो वा"
ChandaH = "पङ्क्तिः"

+++


**मनुष्वत्** मनोरिवास्माकं यज्ञे **सत्तः** निषण्णः **होता** देवानामाह्वाता **विदुष्टरः** विद्वत्तरः **देवः** दानादिगुणयुक्तः **देवेषु** सर्वेष्विन्द्रादिषु मध्ये **मेधिरः** मेधावी एवंभूतः **अग्निः** तान् **देवान्** **अच्छ** आभिमुख्येन **हव्या** हव्यानि अस्मदीयानि हवींषि । मर्यादायामाकारः । शास्त्रमर्यादया यथाशास्त्रं **सुषूदति** प्रेरयतु । अन्यत् समानम् ॥ सुषूदति । ‘षूद क्षरणे' । लेटि अडागमः । ‘ बहुलं छन्दसि ' इति शपः श्लुः । मेधिरः । मेधारथाभ्यामिरनिरची वक्तव्यौ ' ( पा. सू. ५. २. १०९. ३ ) इति मत्वर्थीय इरन् ।