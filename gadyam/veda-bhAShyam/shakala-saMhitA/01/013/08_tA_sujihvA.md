+++
title = "008"
devataa = "दैव्यौ होतारौ प्रचेतसौ"
RShiH = "मेधातिथिः काण्वः"
ChandaH = "गायत्री"

+++


तच्छब्दोऽत्र सर्वनामत्वात् प्रसिद्धार्थवाची । **ता** तौ याज्ञिकानां प्रसिद्धौ द्वावग्नी **उप** **हृये** आह्वयामि । **नः** अस्मदीयम् **इमं** **यज्ञं** **यक्षतां** तौ उभौ यजताम् अनुतिष्ठताम् । कीदृशौ । **सुजिह्वौ** शोभनजिह्वोपेतौ प्रियवचनौ शोभनज्वालौ वा इत्यर्थः । **होतारा** होमनिष्पादकौ **दैव्या** दैव्यौ देवसंबन्धनौ । अत एव इमौ अग्नी दैव्यहोतृनामकौ **कवी** मेधाविनौ ॥ तो तौ । द्वितीया द्विवचनस्य ‘सुपां सुलुक्' इति आकारः । एकादेश उदात्तेनोदात्तः' इत्युदात्तः। सुजिह्वौ । शोभना जिह्वा ययोस्तौ ।' नञ्सुभ्याम् ' इत्युत्तरपदान्तोदात्तत्वम् । पूर्ववत् एकादेशस्वरः । संहितायाम् आवादेशः । वस्य लोपः शाकल्यस्य ' ( पा. सू ८. ३. १९) इति लोपः। होतारा। जुहोतेस्तृन् । द्विवचने  ‘ ऋतो ङि ' ( पा. सू. ७. ३. ११०) इति गुणः । अप्तृन् इति उपधादीर्घः । पूर्ववत् आकारः । नित्त्वादाद्युदात्तः । दैव्या । देवानामिमौ । ‘देवाद्यञञौ' (पा. सू. ४. १. ८५. ३) इति यज् ।  ‘ यस्येति च ' (पा. सू. ६. ४. १४८) इति अकारलोपः ।  ‘ नित्यादिर्नित्यम्' (पा. सू. ६. १. १९७ ) इत्याद्युदात्तः । पूर्ववत् आकारः । यक्षतां यजताम् । लोटि शपि परतः • सिब्बहुलं लेटि' (पा. सू. ३. १. ३४ ) इति बहुलग्रहणात् सिप् । कुत्वचर्त्वषत्वानि ।