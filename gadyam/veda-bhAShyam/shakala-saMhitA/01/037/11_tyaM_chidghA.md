+++
title = "011"
devataa = "मरुतः"
RShiH = "कण्वो घौरः"
ChandaH = "गायत्री"

+++


**त्यं** **चिद्ध** प्रसिद्धो यो मेघस्तमपि मेघं **यामभिः** स्वकीयगमनैः **प्र** **च्यावयन्ति** मरुतः प्रकर्षेण गमयन्ति । कीदृशम् । **दीर्घम्** आयामोपेतं **पृथुं** तिर्यग्विस्तृतं **मिहो** **नपातं** सेचनीयस्य जलस्य न पातयितारं वृष्टिमकुर्वन्तमित्यर्थः। **अमृध्रं** केनाप्यहिंस्यम् ॥ घ। ऋचि तुनुघ' इत्यादिना दीर्घः । मिहः ।  ‘ मिह सेचने '। मेहति सिञ्चतीति मिट् वृष्टिः ।  ‘ क्विप् च ' इति क्विप् ।  ‘ सावेकाचः° ' इति विभक्तेरुदात्तत्वम् । नपातम् । न पातयतीति नपात् । । नभ्राण्नपात्” । इत्यादिना नञः प्रकृतिभावः । अव्ययपूर्वपदप्रकृतिस्वरत्वम् । अमृध्रम् । श्रुधु मृधु उन्दने ' । मर्धति उदकेन उनत्तीति मृध्रः । बहुलवचनात् औणादिको रक्प्रत्ययः । नञ्समासे अव्ययपूर्वपदप्रकृतिस्वरत्वम् । यद्वा । संग्रामवाचिना मृधशब्देन हिंसा लक्ष्यते । मत्वर्थीयो रः । पूर्ववत् स्वरसमासौ । च्यावयन्ति ॥  ‘ च्युङ् गतौ ' । णिचि वृद्ध्यावादेशौ । पदकाले ह्रस्वश्छान्दसः ॥