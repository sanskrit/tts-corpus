+++
title = "013"
devataa = "मरुतः"
RShiH = "कण्वो घौरः"
ChandaH = "गायत्री"

+++


**यद्ध** यदा खलु **मरुतः** **यान्ति** गच्छन्ति तदानीम् **अध्वन्ना** मार्गे सर्वतः **सं** **ब्रुवते** **ह** संभूय ध्वनिमवश्यं कुर्वन्ति । **एषां** मरुतां संबन्धिनं शब्दं **कश्चित्** यः कोऽपि **शृणोति** ॥ यान्ति ।  ‘ या प्रापणे '। अदादित्वात् शपो लुक् ।  ‘ झोऽन्तः' इति अन्तादेशस्य उपदेशिवद्भावात् अन्तीत्येतदाद्युदात्तम् । धातुना सहैकादेश एकादेशस्वरः । यद्वृत्तयोगादनिघातः । ब्रुवते । ब्रूञ् व्यक्तायां वाचि'। झस्य अदादेशे कृते परत्वात् प्राप्तस्य गुणस्य ङित्त्वेन बाधितत्वात् उवङादेशः । अध्वन् ।  ‘ सुपां सुलुक् ' इति सप्तम्या लुक् । शृणोति । तिपः पित्त्वादनुदात्तत्वे विकरणस्वरः ॥