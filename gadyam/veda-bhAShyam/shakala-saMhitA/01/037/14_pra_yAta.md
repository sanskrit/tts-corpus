+++
title = "014"
devataa = "मरुतः"
RShiH = "कण्वो घौरः"
ChandaH = "गायत्री"

+++


हे मरुतः **आशुभिः** वेगवद्भिः स्वकीयैर्वाहनैः **शीभं** शीघ्रम् । ' शीभं तृषु तूयम्' (नि. २. १५. ९ ) इति क्षिप्रनामसु पाठात् । **प्र** **यात** प्रकर्षेण कर्मभूमिं गच्छत । **कण्वेषु** मेधाविष्वनुष्ठातृषु **वः** युष्माकं **दुवः** दुवांसि परिचरणानि **सन्ति** । **तत्रो** **षु** तेष्वेव परिचारकेषु कण्वेषु **मादयाध्वै** तृप्ता भवत ॥ आशुभिः ।  ‘ अशू व्याप्तौ ।  ‘ कृवापाजि° ' इत्यादिना उण् । प्रत्ययस्वरः । सन्ति ।  ‘ श्नसोरल्लोपः' इति अकारलोपः । मादयाध्वै ।  ‘ मद तृप्तियोगे'। चुरादिः । आकुस्मीय आत्मनेपदी । लेटि आडागमः । टेः एत्वम् ।' वैतोऽन्यत्र ' ( पा. सू. ३. ४. ९६ ) इति एकारस्य ऐकारादेशः ॥