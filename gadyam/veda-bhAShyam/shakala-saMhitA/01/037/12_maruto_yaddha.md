+++
title = "012"
devataa = "मरुतः"
RShiH = "कण्वो घौरः"
ChandaH = "गायत्री"

+++


हे **मरुतः** **यद्ध** यस्मादेव कारणात् **वः** युष्माकं **बलम्** अस्ति अस्मादेव कारणात् **जनान्** प्राणिनः **अचुच्यवीतन** स्वस्वव्यापारेषु प्रेरयत । तथा **गिरीन्** मेघान् **अचुच्यवीतन** प्रेरयत ॥ मरुतः । आमन्त्रिताद्युदात्तत्वम् । अचुच्यवीतन । च्यवतेर्लङि व्यत्ययेन परस्मैपदम् । ‘तप्तनप्तनथनाश्च इति तस्य तनबादेशः।  ‘ बहुलं छन्दसि ' इति शपः श्लुः। ‘बहुलं छन्दसि' (पा. सू. ७. ३.९७) इति ईडागमः । गुणावादेशौ । तिङ्ङतिङः' इति निघातः । गिरीन् । दीर्घादटि समानपादे' इति संहितायां नकारस्य रुत्वम् । अत्रानुनासिकः' इति ईकारस्यानुनासिकः ॥