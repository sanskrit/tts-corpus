+++
title = "003"
devataa = "मरुतः"
RShiH = "कण्वो घौरः"
ChandaH = "गायत्री"

+++


**एषां** मरुतां **हस्तेषु** स्थिताः **कशाः** स्वस्ववाहनताडनहेतवः **यद्वदान्** यद्वदन्ति यं ध्वनि कुर्वन्ति तं ध्वनिम् **इहेव** अत्रेव स्थित्वा **शृण्वे** शृणोमि । स ध्वनिविशेषः **यामन्** संग्रामे **चित्रं** विविधं शौर्यं **नि** **ऋञ्जते** नितरामलंकरोति ।  ‘ ऋञ्जतिः प्रसाधनकर्मा ' ( निरु. ६. २१) इति यास्कः ॥ शृण्वे । ‘श्रु श्रवणे'। व्यत्ययेनात्मनेपदम्।  ‘ श्रुवः शृ च' इति श्नुः। **हुश्नुवोः** सार्वधातुके' इति यणादेशः । वदान् ।' वद व्यक्तायां वाचि'। लेटि आडागमः ।  ‘ इतश्च लोपः' इति इकारलोपे संयोगान्तलोपः । आगमानुदात्तत्वे धातुस्वरः शिष्यते । यद्वृत्तयोगादनिघातः । यामन् ।' सुपां सुलुक्° ' इति सप्तम्या लुक् ।' न ङिसंबुद्ध्योः' (पा. सू. ८. २. ८) इति नलोपप्रतिषेधः। ऋञ्जते ।  ‘ ऋजि भृजी भर्जने '। अत्र प्रसाधनार्थः ॥