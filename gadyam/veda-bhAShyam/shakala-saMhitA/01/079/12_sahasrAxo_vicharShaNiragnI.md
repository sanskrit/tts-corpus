+++
title = "012"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


**सहस्राक्षः** असंख्यातज्वालः **विचर्षणिः** विशेषेण सर्वस्य द्रष्टा अयम् **अग्निः** **रक्षांसि** **सेधति** प्रतिषेधति । यज्ञान्निर्गमयति । स चाग्निः **उक्थ्यः** उक्थैः शस्त्रैरस्माभिः स्तूयमानः सन् **होता** देवानामाह्वाता भूत्वा **गृणीते** तान् स्तौति ॥ सहस्राक्षः । ‘ बहुव्रीहौ सक्थ्यक्ष्णोः' इति षच् समासान्तः । सतिशिष्टत्वात्तस्यैव स्वरः शिष्यते । सेधति । षिधु गत्याम् । अत्र केवलोऽपि सोपसर्गार्थो द्रष्टव्यः । गृणीते । गॄ शब्दे'। ' प्वादीनां ह्रस्वः' इति ह्रस्वत्वम् ॥ ॥ २८॥