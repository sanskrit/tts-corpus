+++
title = "004"
devataa = "अग्निः"
RShiH = "गोतमो राहूगणः"
ChandaH = "उष्णिक्"

+++


हे **सहसो** **यहो** बलस्य पुत्र **अग्ने** **गोमतः** बहुभिर्गोंभिर्युक्तस्य **वाजस्य** अन्नस्य **ईशानः** ईश्वरस्त्वमसि । अतः **अस्मे** अस्मासु हे **जातवेदः** जातधन जातानां वेदितर्वाग्ने **महि** प्रभूतं **श्रवः** अन्नं **धेहि** स्थापय ॥ सहसो यहो । पराङ्गवद्भावात् ' आमन्त्रितस्य च ' इति षष्ठ्यामन्त्रितसमुदायो निहन्यते । अस्मे । 'सुपां सुलुक्° ' इति सप्तम्याः शेआदेशः ॥