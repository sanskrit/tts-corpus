+++
title = "008"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


हे **अग्ने** **रयिं** धनं **नः** अस्मभ्यम् **आ** **भर** प्रयच्छ। कीदृशम् । **सत्रासाहं** सत्रा सह युगपदेव दारिद्र्यस्य नाशकं **वरेण्यं** सर्वैर्वरणीयं **विश्वासु** **पृत्सु** सर्वेषु संग्रामेषु **दुष्टरं** शत्रुभिस्तरीतुमशक्यम् ॥ सत्रासाहम् । छन्दसि सहः' इति ण्विः । वरेण्यम् । वृञ एण्यः' । पृत्सु । ' पदादिषु मांस्पृत्स्नूनामुपसंख्यानम् ' इति पृतनाशब्दस्य पृद्भावः । ‘सावेकाचः' इति विभक्तेरुदात्तत्वम् ॥