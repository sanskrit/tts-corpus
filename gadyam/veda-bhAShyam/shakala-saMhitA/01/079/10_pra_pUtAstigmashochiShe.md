+++
title = "010"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


हे **गोतम** सूक्तद्रष्टः **सुम्नयुः** सुम्नं धनमात्मन इच्छस्त्वं **तिग्मशोचिषे** तीक्ष्णज्वालाय **अग्नये** **पूताः** शुद्धाः **वाचः** अग्नेर्गुणान् सम्यगभिदधतीः **गिरः** स्तुतीः **प्र** **भरस्व** प्रकर्षेण संपादय ॥ तिग्मशोचिषे । तिज निशाने '। ‘युजिरुचितिजां कुत्वं च ' ( उ. सू. १. १४३ ) इति मक् । तिग्मानि शोचींषि यस्य । बहुव्रीहौ पूर्वपदप्रकृतिस्वरत्वम् । सुम्नयुः । सुम्नशब्दात् क्यचि न च्छन्दस्यपुत्रस्य ' इति ईत्वदीर्घयोः प्रतिषेधः । ‘क्याच्छन्दसि' इति उप्रत्ययः ॥