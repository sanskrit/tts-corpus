+++
title = "011"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


हे **अग्ने** **नः** अस्मान् **अन्ति** अन्तिके समीपे **दूरे** विप्रकृष्टदेशे अवस्थितः सन् **यः** शत्रुः **अभिदासति** उपक्षपयति **सः** शत्रुः **पदीष्ट** पततु नश्यतु । त्वं च **अस्माकमित्** अस्माकमेव **वृधे** वर्धनाय **भव** ॥ अभिदासति । दसु उपक्षये '। अस्मात् ण्यन्तात् लटि ‘ छन्दस्युभयथा ' इति शप आर्धधातुकत्वात् ‘णेरनिटि ' इति णिलोपः । अन्ति। ‘ कादिलोपो बहुलमिति वक्तव्यम्' इति अन्तिकशब्दस्य ककारलोपः । वृधे । **वृधु** वृद्धौ'। संपदादिलक्षणो भावे क्विप्। ‘सावेकाचः इति विभक्तेरुदात्तत्वम् ॥