+++
title = "004"
devataa = "अग्निः"
RShiH = "पराशरः शाक्त्यः"
ChandaH = "द्विपदा विराट्"

+++


हे **देव** द्योतमानाग्ने **जीवः** जीवन् प्रज्वलन् **शुष्कात्** नीरसात् अरणिरूपात काष्ठात् **यत्** यदा **जनिष्ठाः** प्रादुर्भवसि मथनेनोत्पद्यसे **आदित्** अनन्तरमेव **विश्वे** सर्वे यजमानाः **ते** तुभ्यं **क्रतुं** कर्म **जुषन्त** सेवन्ते अनुतिष्ठन्ति । तथा अनुष्ठाय च **विश्वे** ते सर्वे **नाम** नामकम् **ऋतम्** अवितथं **देवत्वं** देवतात्वं **भजन्त** भजन्ते प्राप्नुवन्ति । किं कुर्वन्तः । **अमृतम्** अमरणं त्वाम् **एवैः** त्वां गन्तृभिः स्तोत्रैः **सपन्तः** समवयन्तः प्राप्नुवन्तः इत्यर्थः ॥ जुषन्तेत्यादीनि त्रीण्याख्यातानि ‘ छन्दसि लुङ्लङ्लिटः' इति वर्तमानार्थानि । एवैः । यन्ति स्तोतव्याभिमुख्येन गच्छन्ति इति एवानि स्तोत्राणि । ‘ इण्शीङ्भ्यां वन्' ( उ. सू. १. १५० ) ॥