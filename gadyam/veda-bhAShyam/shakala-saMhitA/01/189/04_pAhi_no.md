+++
title = "004"
devataa = "अग्निः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **अग्ने** **नः** अस्मान् **अजस्रैः** अनवरतैरविच्छिन्नैः **पायुभिः** पालनप्रकारैः **पाहि** पालय । **उत** अपि च **प्रिये** **सदने** तव प्रियभूते यागगृहे **आ** सर्वतः **शुशुक्वान्** दीप्यमानो भवेति शेषः । किंच हे **यविष्ठ** युवतम **ते** तव **जरितारं** गरितारं स्तोतारं मां **नूनम्** अद्य **भयं** **मा** **विदत्** मा लभतां मा आप्नोतु । हे **सहस्वः** बलवन्नग्ने **अपरम्** अपरस्मिन्काले भयं **मा** विदत् । अपरं मदन्यं वा मा विदत् ॥
अच्युताय भौमाय एककपालपुरोडशहोमे ‘मा नो अग्ने' इत्यनया आशयमभिजुहोति । तथा च सूत्रितं-' मा नो अग्नेऽव सृजो अघायेत्येनमाशयेनाभिजुहोति' ( आश्व. गृ. २. १. ६) इति ॥