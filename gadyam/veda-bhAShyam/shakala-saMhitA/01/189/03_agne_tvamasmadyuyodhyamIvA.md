+++
title = "003"
devataa = "अग्निः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **अग्ने** **त्वम्** **अमीवाः** रोगान् **अस्मत्** अस्मत्तः **युयोधि** व्यावर्तय । याः **अनग्नित्राः** अग्निना अपालिताः **कृष्टीः** प्रजाः **अभ्यमन्त** अभिमिमतेऽस्मान् ॥ यच्छब्दाध्याहारादनिघातः । ताः युयोधि । यद्वा । ता अनग्नित्राः पापिन्यः कृष्टयः प्रजा अभ्यमन्त । त्वया अभ्यमितुमभितो रोगैः प्रापयितुमर्हन्ति । वयं तु न तादृशाः । अतोऽस्मत्तो वियोजयेत्यर्थः । न केवलं वियोगमात्रं अपि तु पुनः पुनरिदं कर्तव्यम् । **अस्मभ्यम्** अस्मदर्थं **सुविताय** शोभनफलाय हे **यजत्र** यष्टव्य **देव** द्योतमानाग्ने **विश्वेभिरमृतेभिः** सर्वैरमरणधर्मभिः अन्यैर्यष्टव्यैर्देवैः सह **क्षां** पृथिवीं देवयजनलक्षणाम् आगच्छेति शेषः ॥