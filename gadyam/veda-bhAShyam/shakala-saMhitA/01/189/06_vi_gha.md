+++
title = "006"
devataa = "अग्निः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **ऋतजात** यज्ञार्थमुत्पन्न **अग्ने** **वरूथं** वरणीयं त्वां **तन्वे** शरीरपोषाय **गृणानः** स्तुवन् **त्वावान्** त्वया देवतया तद्वान् जनः **वि** **घ** **यंसत्** विमुञ्चति खलु आत्मानम् । कस्मात्सकाशात् । **रिरिक्षोः** हिंसितुमिच्छोश्चोरादेः सकाशात् । **उत** **वा** अथवा **निनित्सोः** निन्दितुमिच्छतः । हे **देव** **अभिह्रुताम्** आभिमुख्येन कुटिलं कुर्वतां द्विषां विष्पट् विशेषेण बाधकः **असि** **हि** । अतः त्वदनुग्रहात् अयं जनो वि यंसत् ॥