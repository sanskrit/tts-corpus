+++
title = "007"
devataa = "अग्निः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **यजत्र** यष्टव्य **अग्ने** **त्वं** **तान्** यष्टॄनयष्टॄंश्च **उभयान्** **मनुषः** मनुष्यान् विविच्य **विद्वान्** जानन् **प्रपित्वे** संनिहिते एव काले **वेषि** कामयसे यष्टॄन् । तथा कुर्वन् **अक्रः** आक्रमिता त्वं **मनवे** । षष्ट्यर्थे चतुर्थी । मनुष्यस्य यजमानस्य **अभिपित्वे** अभिप्राप्तकालेऽभिगमनवति यज्ञे वा **शास्यः** **भूः** शिक्षणीयो भव । इदं कुरु इदं कुरु इति विधेयो भव । **मर्मृजेन्यः** शोधयिता यजमानः **उशिग्भिः** कामयमानैर्ऋत्विग्भिरिव ॥