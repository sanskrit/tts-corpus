+++
title = "008"
devataa = "अग्निः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


वयम् **अस्मिन्** अग्नौ **निवचनानि** नियमपूर्वकाणि वचांसि स्तोत्ररूपाणि **अवोचाम** ब्रूमः । अग्निर्विशेष्यते । **मानस्य** **सूनुः** । मीयत इति मानो मन्त्रः । तस्य सूनुरग्निः मन्त्रेण उत्पद्यमानत्वात् । सप्तम्यर्थे प्रथमा । मानस्य सूनौ **सहसाने** शत्रूणामभिभवितरि **अग्नौ** अवोचाम । **वयम्** एभिः **ऋषिभिः** अतीन्द्रियार्थप्रकाशकैर्मन्त्रैः साधनैः **सहस्रम्** अपरिमितं धनं **सनेम** संभजेमहि । विद्याम इति गतम् ॥ ॥ ११ ॥