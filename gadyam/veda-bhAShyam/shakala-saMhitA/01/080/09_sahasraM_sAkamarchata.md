+++
title = "009"
devataa = "इन्द्रः"
RShiH = "गोतमो राहूगणः"
ChandaH = "पङ्क्तिः"

+++


**सहस्रं** सहस्रसंख्याका मनुष्याः **साकमर्चत** एनमिन्द्रं युगपदेवापूजयन् । तथा **विंशतिः** । षोडशर्त्विजो यजमानः पत्नी च सदस्यः शमिता चेति विंशतिसंख्याकाः। तेषां या विंशतिसंख्या सा **परि** **ष्टोभत** परितः सर्वतोऽस्तौत् । तथा च **शता** शतसंख्याका ऋषयः **एनम्** इन्द्रम् **अन्वनोनवुः** पुनः पुनरस्तुवन् । अस्मा एव **इन्द्राय** **ब्रह्म** हविर्लक्षणमन्नम् **उद्यतं** दातुमूर्ध्वं धृतम् । अत एवंविध इन्द्रो वृत्रमहन्नित्यर्थः । अन्यत् पूर्ववत् ॥ परि ष्टोभत । स्तोभतिः स्तुतिकर्मा । ' उपसर्गात्सुनोति° ' इति पत्वम् । अनोनवुः ।,' णु स्तुतौ । अस्मात् यङ्लुगन्तात् लुङि • सिजभ्यस्तविदिभ्यश्च ' इति झेः उसादेशः । उद्यतम् ।  ‘ यम उपरमे ' । उत्पूर्वादस्मात् कर्मणि निष्ठा ।  ‘ अनुदात्तोपदेश' इत्यादिना अनुनासिकलोपः ।  ‘ गतिरनन्तरः' इति गतेः प्रकृतिस्वरत्वम् ॥