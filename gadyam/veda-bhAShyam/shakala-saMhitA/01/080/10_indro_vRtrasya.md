+++
title = "010"
devataa = "इन्द्रः"
RShiH = "गोतमो राहूगणः"
ChandaH = "पङ्क्तिः"

+++


**इन्द्रो** **वृत्रस्य** असुरस्य **तविषीं** बलं स्वकीयेन बलेन **निरहन्** हतवान् । **सहसा** सहनेन अभिभवसाधनेनायुधेन **सहः** अभिभवसाधनं वृत्रायुधं निरहन् । **अस्य** इन्द्रस्य **तत्** **पौंस्यं** बलं **महत** अतिप्रौढम्। यस्मादयं **वृत्रं** **जघन्वान्** हतवान् हत्वा च तन्निरुद्धा अप: **असृजत्** तस्मात् वृत्रान्निरगमयत् । अन्यत् पूर्ववत् ॥ पौंस्यम् । 'पुंस अभिवर्धने' । चुरादिः ।  ‘ अचो यत्' इति यत् । यतोऽनावः । इत्याद्युदात्तत्वम् । जघन्वान् । हन्तेर्लिटः क्वसुः ।  ‘ विभाषा गमहनविद° ' इति इटः विकल्पादभावः ।  ‘ अभ्यासाच्च' इति अभ्यासादुत्तरस्य हन्तेर्हकारस्य धत्वम् ॥ ॥ ३० ॥