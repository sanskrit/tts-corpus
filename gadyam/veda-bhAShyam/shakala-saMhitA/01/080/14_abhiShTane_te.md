+++
title = "014"
devataa = "इन्द्रः"
RShiH = "गोतमो राहूगणः"
ChandaH = "पङ्क्तिः"

+++


हे **अद्रिवः** वज्रवन् **इन्द्र** **ते** तव **अभिष्टने** सिंहनादे सति **स्थाः** स्थावरं **जगत्** जङ्गम **च** **यत्** अस्ति तदुभयं **रेजते** कम्पते । **त्वष्टा** **चित्** वज्रनिर्माता त्वष्टा च **तव** **मन्यवे** त्वदीयाय कोपाय **भिया** भीत्या **वेविज्यते** भृशं कम्पते । अन्यत् समानम् ॥ स्थाः । तिष्ठतेः । क्विप च । इति क्विप् । वेविज्यते ।  ‘ ओविजी भयचलनयोः । अस्मात् क्रियासमभिहारे यङ् । सन्यङोः । इति द्विर्भावः । अदुपदेशात् लसार्वधातुकानुदात्तत्वे यङ एव स्वरः शिष्यते । इन्द्रस्यस्य पादादौ वर्तमानस्य आमन्त्रितं पूर्वमविद्यमानवत् ' इति अविद्यमानवत्वेदौ सति अस्य पादादित्वात्  ‘ °अपादादौ ' इति पर्युदासात् निघाताभावः ॥