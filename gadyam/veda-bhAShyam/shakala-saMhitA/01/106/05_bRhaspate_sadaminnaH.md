+++
title = "005"
devataa = "विश्वेदेवाः"
RShiH = "कुत्स आङ्गिरसः"
ChandaH = "जगती"

+++


**बृहस्पते** **सदमित्** सदैव **नः** अस्माकं **सुगम्** सुखनामैतत् । सुखं **कृधि** कुरु । अपि च **ते** तव स्वभूतं **शं** शमनीयानां रोगाणामुपशमनं **योः** पृथक्कर्तव्यानां भयानां यावनं पृथक्करणं **मनुर्हितं** मनुना ब्रह्मणा हितं त्वय्यवस्थापितम् । यद्वा । मनुष्याणामनुकूलम् । एवंविधं शमनं यावनं च **यत्** अस्ति **तदीमहे** याचामहे ॥ सुगम् । सुष्ठु गम्यतेऽस्मिन्निति सुगम् । सुदुरोरधिकरणे ' इति गमेर्डः । शं योः इत्येतत् पदद्वयं यास्केनैवं व्याख्यातं - ‘ शमनं च रोगाणां यावनं च भयानाम् ' (निरु. ४. २१ ) इति । मनुर्हितम् । मनेरौणादिक उसिन्प्रत्ययः । तृतीया कर्मणि' इति पूर्वपदप्रकृतिस्वरत्वम् ॥