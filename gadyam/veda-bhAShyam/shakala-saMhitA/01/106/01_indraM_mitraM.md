+++
title = "001"
devataa = "विश्वेदेवाः"
RShiH = "कुत्स आङ्गिरसः"
ChandaH = "जगती"

+++


**ऊतये** रक्षणाय वयमिन्द्रादीन् **मारुतं** **शर्धः** मरुत्समूहरूपं बलं च **हवामहे** आह्वयामहे । **वसवः** निवासयितारः **सुदानवः** शोभनदानाः इन्द्रादयः **विश्वस्मात्** सर्वस्मात् **अंहसः** पापात् **नः** अस्मान् **निष्पिपर्तन** निर्गमय्य पालयत। तत्र दृष्टान्तः ।**रथं** **न** **दुर्गात्** । गन्तुमशक्यान्निम्नोन्नतात् स्थानात् सारथयो यथा रथं पालयन्ति तद्वत् ॥ पिपर्तन।  ‘ पृ इत्येके'। लोटि ‘तप्तनप्तनथनाश्च इति तस्य तनबादेशः । पित्त्वेन ङित्त्वाभावात् गुणः ।“ अर्तिपिपर्त्योश्च ' इति अभ्यासस्य इत्वम् ॥