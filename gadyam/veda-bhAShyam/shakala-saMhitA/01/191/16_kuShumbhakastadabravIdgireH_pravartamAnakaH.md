+++
title = "016"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


एवं महानुभावेन अगस्त्यमहर्षिणा उच्यमाने सति **गिरेः** सकाशात् प्रवर्तमानकः प्रवर्तमानः अतिशीघ्रमभिगच्छन् **कुषुम्भकः** नकुलः **तदब्रवीत्** तद्वाक्यमाचख्यौ। किं तदिति उच्यते । **वृश्चिकस्य** एतत् **विषम्** **अरसम्** असारं बाधकं न भवतीत्यर्थः । तथा लोकेऽपि सर्पदष्टमपि क्रिम्यादिदंशनमेव अतो न बाधः इति हि वदन्ति । एवमभिवचनेन सोऽपि निर्विषोऽभवत् । अथ तं वृश्चिकं प्रति नकुल आह । हे **वृश्चिक** **ते** **विषम्** **अरसम्** । अतस्तमृषिं किं करिष्यति । तस्मात् परिहरेति । यदा एवमवादीत् तदाप्रभृति वृश्चिकविषम् असारमभवत् । एषा विषनिर्हरण्युपनिषत् ॥ ॥ १६ ॥