+++
title = "002"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


अनेन विषघ्न्योषधिः स्तूयते । **आयती** विषदष्टस्य सकाशमागच्छन्ती विषनिर्हरणसाधनौषधिः **अदृष्टान्** अदृश्यमानान्विषधरान् **हन्ति** हिनस्ति । **अथो** अपि च **परायती** परागच्छन्ती संमार्जनसमये अर्वाक्प्रवृत्ता **हन्ति** नाशयति जलचरविषधरान् । अथो अपि च अवघ्नती । कर्मणि
कर्तृप्रत्ययः ॥ अवहन्यमानौषधिः स्वगन्धेन हन्ति बहुविषान् । यद्वा । काचिदोषधिर्दंशकान्मारयत्येव । **अथो** अपि च **पिंषती** पेषणकर्त्री दृषत्पिष्यमाणा वौषधिः **पिनष्टि** चूर्णीकरोत्यल्पविषान् । अथवा सर्वेषु वाक्येष्वविशेषेण सर्वविषकारिणां नाश उक्तः ॥