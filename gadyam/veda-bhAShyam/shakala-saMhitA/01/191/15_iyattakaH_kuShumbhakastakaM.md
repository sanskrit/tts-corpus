+++
title = "015"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


**इयत्तकः** कुत्सितेयत्तः अल्पप्रमाण इत्यर्थः । **कुषुम्भकः** कुं पृथ्वीं सुम्भति विलिखतीति सर्पाणां कुत्सितं सुम्भयिता निग्रहीता' कुषुम्भको नकुलः । स ते विषं हरत्विति शेषः । यदि न तथा स करोति **तकं** कुत्सितं तं नकुलम् **अश्मना** **भिनद्मि** विदारयामि । विषनिर्हरणप्रयोगे यावद्विषापगमं तं पाषाणानुघातमनुतिष्ठन्ति तद्विदः । तदिदमत्रोक्तम् । **ततः** एवं प्रयोगे सति **विषं** **प्र** **वावृते** विषावृताद्देहात् विषं प्रवर्तते निर्गच्छतु । काः प्रति । उच्यते । **पराचीः** परागञ्चनवतीः अतिदूरगाः **संवतः** संविभागवतो दिशः **अनु** लक्षीकृत्य दिगन्तं प्रति गच्छतु न मां प्रति गच्छत्वित्यर्थः ॥