+++
title = "014"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


**त्रिः** सप्त एकविंशतिसंख्याकाः मयूर्यः मयूरस्त्रियः । ता विषकारिसर्पद्वेषिण्यः इति प्रसिद्धाः नागद्वेषिगरुडपक्षादुत्पन्नत्वात् । तथा **सप्त** एतसंख्याकाः सर्पणस्वभावाः **स्वसारः** स्वयमेव सरणाः **अग्रुवः** । नदीनामैतत् । सुरगङ्गाद्याः प्रसिद्धाः सप्त नद्यः सन्ति । **तास्ते** हे देह तव **विषं** **वि** **जभ्रिरे** विशेषेण हरन्तु । तत्र दृष्टान्तः । **उदकं** **कुम्भिनीः** कुम्भिन्यः कुम्भवत्यः कुम्भेन जलहारिण्यः **इव** । ता यथा तद्धरन्ति तद्वत् नद्यो मयूर्यश्च अतिप्रभूतं हरन्तु ॥