+++
title = "006"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


अतःपरं विषविचिकित्सा । तत्र तावत् हे सर्पाः **वः** युष्माकं **द्यौः** **पिता**। **पृथिवी** **माता** । **सोमो** **भ्राता** । **अदितिः** देवमाता **स्वसा**। एवंमहानुभावा महोरगाः **अदृष्टाः** अन्यैरदृश्यमानरूपाः स्वयं तु **विश्वदृष्टाः** सर्वस्य द्रष्टारो यूयं **तिष्ठत** स्वस्वस्थाने। मां प्रति मा गच्छत । **सु** सुतरां **कं** सुखं यथा तथा **इलयत** ईरयत गच्छत । सोमशब्देन सोमाधारो द्युलोक उच्यते । पृथिव्यन्तरिक्षद्युस्थानस्थाः सर्पाः स्वस्वस्थानं प्राप्नुत अस्मद्बाधं मा कुरुतेत्यर्थः ॥