+++
title = "009"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


**असौ** पुरस्तात् दृश्यमानः **सूर्यः** सर्वस्य प्रेरकः आदित्यः **उदपप्तत्** ऊर्ध्वं गच्छति ॥ पततेर्लुङि पुमागमे रूपम् ॥ किं कुर्वन् । **विश्वानि** बहूनि विषाणि **पुरु** प्रभूतं **जूर्वन्** हिंसन् । कीदृशोऽसौ । **पर्वतेभ्यः** पर्ववद्भ्यः प्राणिभ्यः तेषामुपकाराय **आदित्यः** विपोदकादीनामदनशीलः **विश्वदृष्टः** विश्वं दृष्टं येन तादृशः **अदृष्टहा** अदृष्टानां विषविशेषाणां हन्ता । एवंमहानुभावः सूर्यः ऊर्ध्वमारोहति । अतो विषशङ्का न कार्या ॥