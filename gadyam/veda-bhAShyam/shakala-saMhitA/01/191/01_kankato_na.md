+++
title = "001"
devataa = "अप्तृणसूर्याः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


**कङ्कतः** अल्पविषः कश्चित् **न** **कङ्कतः** तद्विपरीतोऽनल्पविषो महोरगादिः ॥ तकतेर्गत्यर्थस्य वर्णव्यत्ययेन कङ्कत इति सरन् भवति । **अथो** अपि च **सतीनकङ्कतः** । सतीनमित्युदकनाम 'सतीनं गहनम्' (नि. १. १२.५९) इति तन्नामसु पाठात् । उदकचारी अल्पविषवान् कश्चिद्दुन्दुभादिः । एवं **द्वाविति** अल्पविषमहाविषभेदेन जलस्थलभेदेन वा द्विप्रकाराविति। **प्लुषी** **इति** प्लोषणाविति । प्रकारद्वैविध्यदाहकत्वयोः प्रतिपादनाय इतिकारद्वयम् । तथा **अदृष्टाः** अदृश्यमानरूपा एतत्संज्ञकाश्च केचिद्विषधराः एवमुक्तप्रकारा ये सन्ति ते नूनं मां **नि** अलिप्सत विशेषेण लिम्पन्ति । सर्वाण्यङ्गानि विषमावृणोति । केन एवं कृतमिति न ज्ञायते इति भावः ॥