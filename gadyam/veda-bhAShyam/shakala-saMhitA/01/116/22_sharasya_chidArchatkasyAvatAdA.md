+++
title = "022"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**आर्चत्कस्य** ऋचत्कपुत्रस्य **शरस्य** एतत्संज्ञस्यापि स्तोतुः पिपासितस्य **पातवे** पानार्थं **नीचात्** नीचीनात् **अवतात्** कूपात् **उच्चा**, उच्चैरुपरिष्टात् **वाः** उदकं हे अश्विनौ युवाम् **आ** **चक्रथुः** आभिमुख्येन कृतवन्तौ । तथा हे नासत्यावश्विनौ **शचीभिः** युष्मदीयैः कर्मभिः परिचरणैः **जसुरये** श्रान्ताय **शयवे** **चित्** शयुनाम्ने ऋषये **स्तर्यं** निवृत्तप्रसवां **गाम्** अग्निहोत्रार्थस्य पयसो दोग्ध्रीं **पिप्यथुः** पयसा युवामापूरितवन्तौ ॥ पातवे ।' पा पाने '।' तुमर्थे सेसेन्° ' इति तवेन्प्रत्ययः । जसुरये । जसु हिंसायाम्'। जसिसहोरुरिन्' (उ. सू. २. २३१ )। स्तर्यम्। स्तीर्यते आच्छाद्यते प्रसवसामर्थ्याभावेन इति स्तरीः । ‘अवितॄस्तृतन्त्रिभ्य ई: ( उ. सू. ३. ४३८ ) इति ईकारप्रत्ययः । ‘वाच्छन्दसि ' इति अमि पूर्वत्वस्य विकल्पितत्वात् अभावे यणादेशः । ‘उदात्तस्वरितयोर्यणः०' इति परस्यानुदात्तस्य स्वरितत्वम् । पिप्यथुः । ‘प्यायी वृद्धौ'। लिटि व्यत्ययेन परस्मैपदम् । लिड्यङोश्च' (पा. सू. ६. १. २९ ) इति पीभावः ॥