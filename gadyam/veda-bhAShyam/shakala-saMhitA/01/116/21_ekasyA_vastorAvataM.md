+++
title = "021"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे अश्विनौ **वशम्** एतत्संज्ञमृषिम् **एकस्याः** **वस्तोः** एकस्याह्नः **रणाय** रमणीयाय **सहस्रा** सहस्रसंख्याकाय **सनये** धनलाभाय **आवतम्** अरक्षतम् । स ऋषिः प्रत्यहं यथा सहस्रसंख्यं धनं लभते तथा रक्षितवन्तावित्यर्थः । अपि च हे **वृषणौ** कामानां वर्षितारावश्विनौ **इन्द्रवन्ता** इन्द्रेण संयुक्तौ युवां **दुच्छुनाः** दुष्टसुखान् दुःखस्य कर्तॄन् **पृथुश्रवसः** विस्तीर्णयशसः **अरातीः** शत्रून् **निरहत** निःशेषेणावधिष्टम् । यद्वा । कानीनस्य पृथुश्रवःसंज्ञस्य राज्ञः शत्रूनिति योज्यम् ॥ सहस्रा । ‘सुपां सुलुक्' ' इति चतुर्थ्या डादेशः । अहतम् । लङि थसस्तम्। अनुदात्तोपदेश' इत्यादिना अनुनासिकलोपः । दुच्छुनाः । शुनमिति सुखनाम। दुष्टं सुखं यासां तास्तथोक्ताः । ‘परादिश्छन्दसि बहुलम् 
इत्युत्तरपदाद्युदात्तत्वम् ॥