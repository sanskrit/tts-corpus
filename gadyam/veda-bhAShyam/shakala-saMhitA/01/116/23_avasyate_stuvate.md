+++
title = "023"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**अवस्यते** अवनं रक्षणमात्मन इच्छते । **स्तुवते** स्तुतिं कुर्वते **कृष्णियाय** । कृष्णो नाम कश्चित् । तस्य पुत्राय **ऋजूयते** आर्जवमिच्छते **विश्वकाय** एतत्संज्ञाय ऋषये हे नासत्यौ युवां **शचीभिः** आत्मीयैः कर्मभिः **विष्णाप्वं** नाम विनष्टं पुत्रं **दर्शनाय** दर्शनार्थं **ददथुः** दत्तवन्तौ । तत्र दृष्टान्तः । **पशुं** न **नष्टमिव** । एक उपमार्थीयः पूरकः । यथा कश्चिद्विनष्टं पशुं स्वामिनो दृष्टिपथं प्रापयति तद्वत् ॥ अवस्यते । अवःशब्दात् “ सुप आत्मनः क्यच् '। शतुरनुमः' इति विभक्तेरुदात्तत्वम् । कृष्णियाय । कृष्णशब्दादपत्यार्थे छान्दसो घच् ॥