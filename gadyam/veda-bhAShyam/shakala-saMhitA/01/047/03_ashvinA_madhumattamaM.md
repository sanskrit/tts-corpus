+++
title = "003"
devataa = "अश्विनौ"
RShiH = "प्रस्कण्वः काण्वः"
ChandaH = "बृहती"

+++


हे **ऋतावृधा** यज्ञस्य वर्धकौ अश्विनौ **मधुमत्तमं** **सोमं** **पातं** पिबतम् । हे **दस्रा** अश्विनौ सोमपानार्थम् **अथ** अस्मदाह्वानानन्तरम् **अद्य** अस्मिन् दिने **रथे** स्वकीये **वसु** **बिभ्रता** अस्मदुपयुक्तं धनं धारयन्तौ **दाश्वांसं** हविष्प्रदं यजमानम् **उप** **गच्छतं** समीपे प्राप्नुतम् ॥ बिभ्रता। ‘डुभृञ् धारणपोषणयोः '। शतरि जुहोत्यादित्वात् शपः श्लुः । ‘भृञामित्' इति अभ्यासस्य इत्वम् ॥ शतुर्ङित्त्वात् गुणाभावे यणादेशः ।' अभ्यस्तानामादिः' इत्याद्युदात्तत्वम् ॥