+++
title = "010"
devataa = "अश्विनौ"
RShiH = "प्रस्कण्वः काण्वः"
ChandaH = "सतो बृहती"

+++


**पुरूवसू** प्रभूतधनावश्विनौ **अवसे** अस्मद्रक्षणार्थम् **उक्थेभिः** उक्थैः शस्त्रैः **अर्कैश्च** अर्चनसाधनैः स्तोत्रैश्च **अर्वाक्** अस्मदाभिमुख्येन **नि** ह्वयामहे नितरामाह्वयामः । हे **अश्विना** **कण्वानां** कण्वपुत्राणां मेधाविनां वा **प्रिये** **सदसि** यज्ञस्थाने **शश्वत्** सर्वदा **सोमं** **पपथुः** **हि** **कं** युवां पीतवन्तौ खलु ॥ उक्थेभिः । ‘बहुलं छन्दसि' इति भिसः ऐसादेशाभावः । बहुवचने झल्येत् । इति एत्वम् । अर्कैः । ऋच स्तुतौ ' ।“ पुंसि संज्ञायां घः प्रायेण ' इति करणे घः। चजोः कु धिष्ण्यतोः' इति कुत्वम् । नि ह्वयामहे। 'निसमुपविभ्यो ह्वः' (पा. सू. १.३.३०) इत्यात्मनेपदम्।