+++
title = "001"
devataa = "इन्द्रः"
RShiH = "इन्द्रः"
ChandaH = "बृहती"

+++


परिदेवनप्रकारः प्रतिपाद्यते । इन्द्र आह । अद्यतनं यदस्ति तत् **नूनम्** अद्य न अस्ति । नूनमत्र विचिकित्सार्थे । अत्र अद्य इति यद्यपि नास्ति तथापि उत्तरवाक्ये श्वः इति दर्शनादत्र अद्येति गम्यते । तथा **श्वः** अपि नूनं **नो**। उशब्दः अवधारणे। श्वस्तनमपि नैव नास्ति । अद्य यथा अस्मदर्थनिरुप्तम् अस्मभ्यं नास्ति किल श्वः कथं लप्स्यते इति भावः। **यदद्भुतम्** अन्यस्मै निरुप्य अन्यस्मै दत्तमति यदस्ति वैपरीत्यं **तत्** **कः** **वेद** । यद्वा । यदद्भुतं भावि कार्यं यदस्ति तत्को वेद । अद्य श्वो वा लभ्यते इत्याशा न कार्येत्युक्तं भवति । तदेवाह । **अभि** **संचरेण्यं** सर्वतः संचारि **अन्यस्य** **चित्तं** मानसं जानतीति शेषः । **उत** अपि च **आधीतम्** आध्यातं चिन्तितमपि न दृश्यं किमु सकृत्स्मृतं **वि** **नश्यति** इति ॥