+++
title = "003"
devataa = "इन्द्रः"
RShiH = "इन्द्रः"
ChandaH = "अनुष्टुप्"

+++


इदमिन्द्रवाक्यम् । हे **भ्रातः** हे **अगस्त्य** । हविष्प्रदानवरप्रदानाभ्यां परस्परोपकारत्वात् भ्रातृत्वम् । तादृशस्त्वं **सखा** सन् अस्मद्धितकार्यपि सन् **नः** अस्मान् **किम्** **अति** **मन्यसे** । कस्मादपराधादतिक्रम्य मनुषे । अपलपसि । नायमपलापः किंतु तथ्यमेवेति चेत् उच्यते । गन्तव्यं **ते** तव **मनः** मानसं **यथा** यथावस्तु **विद्म** जानीमः । कथं जानीथेति उच्यते । **अस्मभ्यमिन्न** **दित्ससि** । अस्मदर्थं निरुप्तमस्मभ्यं दातुं नेच्छस्येव । इत् एवार्थे ।