+++
title = "005"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


इदमगस्त्यवाक्यम् । हे **वसूनां** **वसुपते** अतिप्रभूतानां पुरोडाशाज्यादिधनानां स्वामिन् हे  इन्द्र **त्वमीशिषे** ईश्वरो भवसि सर्वस्य। वृत्त्यवृत्तिभ्यां बहुत्वं नित्यं संबन्धश्च प्रतिपद्यते । यद्वा । हे वसुपते वसूनामीशिषे इति योजना । द्वितीयो वसुशब्दोऽनुवादो वा । तथा हे **मित्राणां** **मित्रपते** अस्मदादिमित्रस्य नित्यं पालकेन्द्र **त्वं** **धेष्ठः** सर्वस्यातिशयेन धारकोऽसि । हे **इन्द्र** **त्वम्** उक्तमहिमस्त्वं **मरुद्भिः** **सं** **वदस्व** तैः साकं सम्यक्कृतमिति वदस्व । **अध** अपि च त्वम् **ऋतुथा** ऋतावृतौ । उपलक्षणमेतत्कालस्य । तत्तद्योगकाले **हवींषि** आज्यचर्वादीनि **प्राशान** प्रकर्षेण भुङ्क्ष्व ॥ ॥ १० ॥