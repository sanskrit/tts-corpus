+++
title = "008"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **नरा** नेतारौ कर्मणो नराकारौ वा हे **नासत्यौ** असत्यरहितौ सत्यफलौ वा **वां** युवां **तत्** तादृशं स्तोत्रम् **अनु** **स्यात्** अनुकूलं भवतु अनुभवतु वा वाम् । तदित्युक्तं यदित्याह । **वां** प्रति **मानासः** पूजावन्तोऽस्मदीया होत्रादयः **यत्** **उचथं** स्तोत्रम् **अवोचन्** अकुर्वन् तद्वाम् अनु ष्यात् । हे अश्विनौ **अद्य** अस्मिन् प्रधानयागदिने **अस्मात्** अस्माभिः क्रियमाणात् **सदसः** संबन्धिनः **सोम्यात्** सोमयागसंपादकात् । **आ** इति अप्यर्थे । अस्माभिर्यजमानैः अद्य क्रियमाणादपि स्तोत्रात् प्रीणयतमिति । विद्यामेति गतम् ॥ ॥ २८ ॥