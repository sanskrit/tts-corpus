+++
title = "003"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "जगती"

+++


हे **दस्रा** उपक्षपयितारौ युवाम् **अत्र** अस्मिन् मनुष्ये **किं** **कृणुथः** कुरुथः । हविषोऽभावादिति भावः । तत्रैव किमासाथे किं तिष्ठथः । अत्रेत्युक्तं कुत्रेत्याह । **यः** **कश्चित्** **जनः** जन्मवान् **अहविः** यज्ञार्थहवीरहितः **महीयते** पूज्यते स्वयं न युष्मान् पूजयति । तं जनम् **अति** **क्रमिष्टं** पराभूय तिष्ठतम् । न केवलमतिक्रममात्रं किंतु **पणेः** वणिग्भूतस्य लुब्धकस्यायष्टुः तस्य **असुं** प्राणं **जुरतम्** अहिंसिष्टम् अनीनशतम् । **विप्राय** मेधाविने **वचस्यवे** वचसः स्तोत्ररूपस्य युवाभ्यामिच्छते मह्यं **ज्योतिः** **कृणुतं** युष्मद्यजनविषयज्ञानं कुरुतम् ॥