+++
title = "004"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "जगती"

+++


हे अश्विनौ **रायतः** निन्दितं शब्दयतः अस्मान् हन्तुमागच्छतो वा **शुनः** श्वसदृशान् **अभितः** **जम्भयतं** नाशयतम् । तथा **मृधः** तेषां संग्रामान् संग्रामं कुर्वतो वा **हतं** मारयतम् । **तानि** हननोपायान् **विदथुः** जानीथः । किंच **जरितुः** युष्मान् स्तोतुः **वाचंवाचं** तां तां स्तुतिलक्षणां वाचं **रत्निनीं** **कृतं** सर्वामपि स्तुतिं रमणीयफलवतीं कुरुतम् । हे **नासत्या** सत्यभूतौ युवाम् **उभा** उभौ मम मदीयां **शंसं** स्तुतिम् **अवतं** रक्षतम् ॥