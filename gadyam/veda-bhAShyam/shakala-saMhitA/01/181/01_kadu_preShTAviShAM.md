+++
title = "001"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे अश्विनौ **प्रेष्ठौ** प्रियतमौ वां युवां **कदु** कदा भविष्यति' **इषाम्** इष्यमाणानामन्नानां **रयीणां** धनानाम् ॥ कर्मणि षष्ठ्यौ । अन्नानि धनानि च **उन्निनीथः** ऊर्ध्वं प्रापयथः **अध्वर्यन्ता** अध्वरं पारयितुमिच्छन्तौ युवाम् **अपां** वृष्ट्युदकानां वृष्ट्युदकानि च उन्निनीथः उत्कृष्टम् अधः प्रापयथ इति **यत्** तत्कदा । कस्मादेवमुच्यते इति उच्यते । **अयं** **यज्ञः** अस्माभिरनुष्ठीयमानः **वां** युवयोरेव **प्रशस्ति** प्रशंसां स्तुतिम् **अकृत** करोति । यज्ञे शंसनीयानि शस्त्राणि युवामेव प्रशंसन्तीत्यर्थः । यस्मादेवं तस्मात् हे **वसुधिती** वसुनो धनस्य धातारौ वस्तव्यकर्माणौ तथा हे **जनानाम्** **अवितारौ** उक्तलक्षणौ युवा कदा अन्नानां धनानां च दातारौ भवथ इति ॥