+++
title = "003"
devataa = "ब्रह्मणस्पतिः"
RShiH = "कण्वो घौरः"
ChandaH = "बृहती"

+++


**ब्रह्मणस्पतिः** देवः **प्रैतु** अस्मान प्राप्नोतु । **सूनृता** **देवी** प्रियसत्यरूपा वाग्देवता **प्र** **एतु** अस्मान् प्राप्नोतु । **देवाः** ब्रह्मणस्पत्यादयो देवताः **वीरं** शत्रुं निःशेषेण दूरे प्रेरयन्तु । तं **नर्यं** मनुष्येभ्यो हितं **पङ्क्तिराधसं** ब्राह्मणोक्तहविष्पङ्क्त्यादिभिः समृद्धं **यज्ञं** प्रति **नः** अस्मान् **अच्छ** आभिमुख्येन **नयन्तु** ॥ प्रैतु । ' एङि पररूपम् ' (पा. सू. ६. १. ९४) इति पररूपे प्राप्ते ' एत्येधत्यूठ्सु' ( पा. सू. ६. १. ८९ ) इति वृद्धिः । देव्येतु इत्यत्र ‘उदात्तस्वरितयोर्यणः स्वरितोऽनुदात्तस्य ' इति स्वरितत्वम् । नर्यम् । नरेभ्यो हितम् । प्राक्क्रीतीय उगवादिलक्षणो यत्प्रत्ययो द्रष्टव्यः ( पा. सू. ५. १. २ )। पङ्क्तिराधसम् । पङ्क्तिभी राध्नोतीति पङ्क्तिराधाः ।  ‘ गतिकारकयोरपि पूर्वपदप्रकृतिस्वरत्वं च ' इत्यसुन् पूर्वपदप्रकृतिस्वरत्वं च। यज्ञम् । **यजयाच°** ' इत्यादिना यजतेर्नङ्॥