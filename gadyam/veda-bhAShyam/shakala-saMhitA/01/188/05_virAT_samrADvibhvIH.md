+++
title = "005"
devataa = "देवीर्द्वारः"
RShiH = "अगस्त्यो मैत्रावरुणिः"
ChandaH = "गायत्री"

+++


**विराट्** । विशेषेण राजन्त इति व्यत्ययेनैकवचनम् ॥ **सम्राट्** सम्यगिति पूज्यतरं राजमानाः ॥ अत्रापि व्यत्ययेनैकवचनम् ॥ **विभ्वीः** विभ्व्यो विविधं भवित्र्यः **प्रभ्वीः** प्रभ्व्यः प्रकर्षेण भवित्र्यः **बह्वीः** बह्व्यः **भूयसीः** लोकप्रसिद्धसंख्याभिः **च** भूयस्यश्च **याः** **दुरः** यज्ञगृहद्वारः सन्ति ताः **घृतानि** उदकानि प्राण्युपकारार्थम् **अक्षरन्** क्षरन्ति । यद्वा । बह्वीर्भूयसीरित्येते संख्यावचने । शिष्टानि तासां नामधेयानि ॥ ॥ ८ ॥