+++
title = "009"
devataa = "त्वष्टा"
RShiH = "अगस्त्यो मैत्रावरुणिः"
ChandaH = "गायत्री"

+++


**त्वष्टा** यज्ञसाधनपात्राभिमानी देवः **रूपाणि** योनौ सृष्टानि रेतांसि रूपाणि कर्तुं **प्रभुः** **हि** । हिशब्दः श्रुत्यन्तरप्रसिद्धिद्योतनार्थः । ‘यावच्छो वै रेतसः सिक्तस्य', त्वष्टा रूपाणि विकरोति' (तै. सं. १. ५. ९. १-२ ) इति श्रुतेः । स देवः **विश्वान्** सर्वानपि पशून् अस्मदीयान् गवादिकान् **समानजे** सम्यगनक्ति व्यक्तीकरोति ॥ संपूर्वादनक्तेर्लिटि तस्मात् नुड्' इति नुट् ॥ अथ प्रत्यक्षः । **तेषाम्** अक्तानां पशूनां **स्फातिं** वृद्धिं **नः** अस्मदर्थम् **आ** **यन** सर्वतः पूजय कुर्वित्यर्थः ॥