+++
title = "008"
devataa = "तिस्रो देव्यः सरस्वतीळाभारत्यः"
RShiH = "अगस्त्यो मैत्रावरुणिः"
ChandaH = "गायत्री"

+++


हे **भारति** । भरतः आदित्यः । तस्य संबन्धिनी भारती । तादृशि द्युलोकदेवते हे **इळे** भूदेवि हे **सरस्वति** । सरः वागुदकं वा । तद्वत्यन्तरिक्षदेवते तादृशि देवि । एताः क्षित्यादिदेवताः । एतास्तिस्र आदित्यप्रभावविशेषरूपा इत्याहुः । **याः** तिस्रः **सर्वाः** **वः** युष्मान् **उपब्रुवे** उपेत्य स्तौमि **ताः** यूयं **नः** अस्मान् **श्रिये** संपदे **चोदयत** प्रेरयत ।