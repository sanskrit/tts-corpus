+++
title = "002"
devataa = "मरुतः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


ते मरुतः **अवोभिः** रक्षणैः सहिताः **नः** अस्मान **अच्छ** अभिमुख्येन **आ** **यान्तु** आगच्छन्तु । **सुमायाः** । मायेति प्रज्ञानाम । शोभनप्रज्ञा एव मरुतः **ज्येष्ठेभिः** **बृहद्दिवैः** **वा** ज्येष्ठैः प्रशस्यतमैः मणिमुक्तादिधनैश्च सहिता आ यान्तु । वाशब्दः समुच्चये। आगमने कथमेषां सामर्थ्यमिति अत आह । **अध** अथ **एषां** मरुतां यत् यस्मात् **नियुतः** एतन्नामकाः परमाः उत्कृष्टा अश्वाः **समुद्रस्य** **चित्** । चिच्छब्दोऽप्यर्थे । समुद्रस्यापि **पारे** परस्मिंस्तीरे **धनयन्त** धनधारणं वहनं कुर्वन्ति । तस्मात् रक्षणैर्धनैश्चायान्त्वित्यर्थः ॥