+++
title = "006"
devataa = "मरुतः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**युवानः** मिश्रयन्तो नित्यतरुणा वा मरुतः **युवतिं** मिश्रयन्तीं नित्यतरुणीं वा विद्युद्रूपां रोदस्यां स्त्रियम् **आस्थापयन्त** आस्थापयन्ति । देवतात्वेन रथे धारयन्ति । कीदृशीं ताम् । **निमिश्लां** नियमेन मिश्रयन्तीं **पज्राम्** । पज्रो बलम् । तद्वतीम् । **शुभे** । शोभते दीप्यते इति शुबुदकम् । वृष्ट्युदकार्थम् । शुभे रथ इति वा योज्यम् । किंनिमित्तम् । **विदथेषु** यागेषु निमित्तभूतेषु । कदा । **यत्** यदा हे **मरुतः** **वः** युष्मान् **अर्कः** ॥ मत्वर्थों लुप्यते ॥ अर्चनसाधनमन्त्रोपेतः स्तोता वा **हविष्मान्** प्रदेयाज्यादिहविर्युक्तः **सुतसोमः** होमाय अभिषुतसोमोऽयं यजमानः **दुवस्यन्** परिचरन् **गाथं** गातव्यं स्तोत्रं **गायत्** गायति । तदेत्यर्थः ॥