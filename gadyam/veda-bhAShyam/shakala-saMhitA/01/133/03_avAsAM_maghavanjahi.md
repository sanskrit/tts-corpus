+++
title = "003"
devataa = "इन्द्रः"
RShiH = "परुच्छेपो दैवोदासिः"
ChandaH = "अनुष्टुप्"

+++


हे इन्द्र **मघवन्** धनवन् **आसां** **यातुमतीनाम्** । यातनसाधनानि आयुधानि यातूनि तद्वतीनां यातुधानवतां वा सेनानां **शर्धः** बलम् **अव** **जहि** चूर्णय। तथा कृत्वा च **अर्मके** कुत्सिते शवैः अरणीये **वैलस्थानके** कुत्सिते पूर्वोक्तलक्षणे श्मशाने क्षपय इति शेषः । यद्वा । वैलस्थानके बिलसंबन्धिनि कुत्सिते स्थाने अन्धकारावृते अधोलोके स्थापयेति शेषः। ननु यत्र क्वचित् क्षुद्रे न इत्याह । **महावैलस्थे** सर्वैर्गन्तव्ये महाश्मशाने नागलोके वा । पुनः कीदृशे । **अर्मके** कुत्सिते गतासुभिः अरणीये ॥