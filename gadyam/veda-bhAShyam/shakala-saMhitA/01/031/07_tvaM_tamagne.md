+++
title = "007"
devataa = "अग्निः"
RShiH = "हिरण्यस्तूप आङ्गिरसः"
ChandaH = "जगती"

+++


हे **अग्ने** **त्वं** **तं** **मर्तं** तथाविधं त्वत्सेविनं मनुष्यं **दिवेदिवे** प्रतिदिनं **श्रवसे** अन्नार्थम् **उत्तमे** **अमृतत्वे** उत्कृष्टमरणरहिते पदे **दधासि** धारयसि। **यः** यजमानः **उभयाय** जन्मने द्विविधजन्मार्थं द्विपदां चतुष्पदां च लाभायेत्यर्थः । **ततृषाणः** अतिशयेन तृष्णायुक्तो भवति तस्मै 'सूरये अभिज्ञाय यजमानाय **मयः** सुखं, यद्वै सुखं तन्मयः' इति श्रुत्यन्तरात् । **प्रयः** **च** अन्नमपि **आ** **कृणोषि** सर्वतः करोषि ॥ ततृषाणः । ‘ञितृषा पिपासायाम्। लिटः कानच् । चित्त्वादन्तोदात्तत्वम् । संहितायां दीर्घश्छन्दसः । कृणोषि । ‘कृधि हिंसाकरणयोश्च । ‘धिन्विकृण्व्योर च' इति उप्रत्ययः । ‘चादिलोपे विभाषा ' इति निघातप्रतिषेधः ॥