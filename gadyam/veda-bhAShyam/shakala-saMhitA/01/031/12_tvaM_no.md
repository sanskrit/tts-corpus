+++
title = "012"
devataa = "अग्निः"
RShiH = "हिरण्यस्तूप आङ्गिरसः"
ChandaH = "जगती"

+++


हे **वन्द्य** वन्दनीय **अग्ने** **देव** **त्वं** **तव** **पायुभिः** त्वदीयैः पालनैः **मघोनः** धनयुक्तान् नः अस्मान् **रक्ष** । तथा **तन्वश्च** तनूः पुत्रदेहानपि रक्ष । **तोकस्य** अस्मदीयस्य पुत्रस्य यः तनयोऽस्मत्पौत्रादिः **तव** **व्रते** त्वदीये कर्मणि **अनिमेषं** निरन्तरं **रक्षमाणः** सावधानो वर्तते तस्मिन् या गावः सन्ति तासां **गवां** **त्राता** रक्षकः **असि** । ईदृशस्य तव अस्मद्रक्षणे किमु वक्तव्यमित्यर्थः ॥ मघोनः । शसि • श्वयुवमघोनामतद्धिते ' (पा. सू. ६. ४. १३३ ) इति संप्रसारणम् । तन्वः । ‘सुपां सुपो भवन्ति ' इति शसो जसादेशः । पूर्वसवर्णदीर्घस्य दीर्घाञ्जसि च ' इति प्रतिषेधः । ‘उदात्तस्वरित योर्यण: ' इति स्वरितत्वम् । शसि हि ‘उदात्तयणो हल्पूर्वात्' इति विभक्त्युदात्तत्वं स्यात् ॥