+++
title = "018"
devataa = "अग्निः"
RShiH = "हिरण्यस्तूप आङ्गिरसः"
ChandaH = "त्रिष्टुप्"

+++


हे **अग्ने** **एतेन** अस्मत्प्रयुक्तेन **ब्रह्मणा** मन्त्रेण **ववृधस्व** अभिवृद्धो भव । **शक्ती** **वा** **विदा** **वा** अस्मदीयशक्त्या च अस्मदीयज्ञानेन च **ते** तव **यत्** स्तोत्रं **चकृम** वयं कृतवन्तः । एतेन ब्रह्मणा इति पूर्वत्रान्वयः। **उत** अपि च **अस्मान्** अनुष्ठातॄन् **वस्यः** वसुमत्तरत्वलक्षणं श्रेयः **प्र** **णेषि** प्रकर्षेण प्रापय । **नः** अस्मान् **वाजवत्या** प्रभूतान्नयुक्तया **सुमत्या** अनुष्ठानविषयया शोभनबुद्ध्या
“सं **सृज** संयोजय ॥ ववृधस्व ।' वृधु वृद्धौ'। लेटि अडागमः । ‘बहुलं छन्दसि ' इति शपः श्लुः । द्विर्भावहलादिशेषोरदत्वानि । अभ्यासस्य संहितायां दीर्घश्छान्दसः । शक्ती । ‘सुपां सुलुक् ' इति तृतीयायाः पूर्वसवर्णदीर्घत्वम् । क्तिनो नित्त्वादाद्युदात्तत्वम् । विदा । ‘सावेकाचः' इति तृतीयाया उदात्तत्वम् । नेषि । ‘णीञ् प्रापणे '। ‘बहुलं छन्दसि ' इति शपो लुक् । ‘उपसर्गदसमासे इति णत्वम् । सुमत्या ।' मन्क्तिन् ' इत्यादिनोत्तरपदान्तोदात्तत्वं प्रथमाध्याये प्रपञ्चितम् ( ऋ. सं. १. ७. ७ )। उदात्तयणो हल्पूर्वात् ' इति विभक्तेरुदात्तत्वम् ॥ ॥ ३५ ॥