+++
title = "008"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


हे **अग्ने** **अप्रयुच्छन्** अस्मासु अप्रमाद्यन् ॥'युच्छ प्रमादे' । अविच्छिन्नप्रवृत्तिः सन् 'अप्रयुच्छद्भिः अप्रमाद्यद्भिः अनवधानरहितैः **शिवेभिः** मन्त्रकल्याणैः **शग्मैः** सुखकरैः **पायुभिः** रक्षणप्रकारैः **न:** अस्मान् **पाहि** रक्ष। किंच हे **इष्टे** सर्वैः एषणीयाग्ने **जाः** जायमानोऽस्माभिर्दीप्यमानः सन् **अदब्धेभिः** अहिंसितैः अदृपितेभिः केनचिदप्यपरिभूतैः ॥ ‘ दृप दृम्फ उत्क्लेशे '। तौदादिकः ॥ **अनिमिषद्भिः** निमेषरहितैः अनलस्वभावैः ईदृशैः लक्षणै: **नः** अस्मान् **परि** परितः **पाहि** पालय । यद्वा । उपर्युपरि जायन्ते इति जाः । नो जाः अस्मत्संबन्धिनीः पुत्रपौत्रादिरूपाः प्रजाः परि **पाहि** परितो रक्ष । न केवलमस्मान् किंतु अस्मत्पुत्रपौत्रादीनपि रक्ष ॥ ॥ १२ ॥