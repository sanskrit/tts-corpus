+++
title = "006"
devataa = "अग्निः"
RShiH = "दीर्घतमा औचथ्यः"
ChandaH = "जगती"

+++


अयम् **अग्निः** **नः** अस्माकम् **उचथस्य** उक्थस्य स्तोत्रस्य **कुवित्** बहुवारं **वीः** कामयिता **असत्** भवतु ॥ अस्तेर्लेटि अडागमः । यहा। उचथस्य एतन्नामकस्य महर्षेर्गोत्रप्रभवस्य नः इति संबन्धः । तथा **वसुः** वासयिता सर्वेषां वसुस्थानीयो वा **वसुभिः** वासयितृभिर्धनैः **कामम्** अत्यर्थमभिमतं वा **कुवित्** अतिप्रभूतम् **आवरत्** आवृणोतु । अभिमतप्रदानेन कामं निवर्तयत्वित्यर्थः ॥ वृणोतेर्लेटि अडागमः । छान्हसो विकरणस्य लुक् ॥ अयमग्निः **चोदः** अस्माकं कर्मसु प्रेरकः सन् **धियः** कर्माणि **सातये** लाभाय **कुवित्** बहु तुतुज्यात् त्वरयतु प्रेरयतु इत्यर्थः ॥ तुजिः प्रेरणार्थः । छान्दसः शपः श्लुः ॥ **शुचिप्रतीकं** शोभनावयवं शोभनज्वालं **तम्** अग्निम् **अया** **धिया** अनया स्तुतिरूपया प्रज्ञया **गृणे** उच्चारयामि स्तौमीत्यर्थः ॥