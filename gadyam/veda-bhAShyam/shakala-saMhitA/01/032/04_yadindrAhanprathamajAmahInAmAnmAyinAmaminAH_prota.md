+++
title = "004"
devataa = "इन्द्रः"
RShiH = "हिरण्यस्तूप आङ्गिरसः"
ChandaH = "त्रिष्टुप्"

+++


**उत** अपि च हे **इन्द्र** **यत्** यदा **अहीनां** मेघान मध्ये **प्रथमजां** प्रथमोत्पन्नं मेघम् **अहन्** हतवानसि **आत्** तदनन्तरं **मायिनां** मायोपेतानामसुराणां संबन्धिनीः **मायाः** **प्र** **अमिनाः** प्रकर्षेण नाशितवानसि । अनन्तरं **सूर्यम्** **उषसम्** उषःकालं **द्याम्** आकाशं च **जनयन्** उत्पादयन् अवरकमेघनिवारणेन प्रकाशयन् वर्तसे । **तादीत्ना** तदानीम् आवरकान्धकाराभावात् 'शत्रुं घातकं वैरिणं **न** **विवित्से** **किल** त्वं न लब्धवान् खलु ॥ अहन् । हन्तेः लङि • हल्ड्याब्भ्यः' इति सिलोपः । अडागम उदात्तः । यद्वृत्तयोगादनिघातः । मायिनाम् । मायाशब्दस्य व्रीह्यादिषु पाठात् ‘व्रीह्यादिभ्यश्च ' ( पा. सू. ५, २. ११६) इति मत्वर्थीय इनिः । अमिनाः ।' मीञ् हिंसायाम् । क्रैयादिकः ।  ‘ मीनातेर्निगमे ' (पा. सू. ७. ३. ८१) इति ह्रस्वत्वम् । तादीत्ना। तदानीम् इत्यस्य पृषोदरादित्वात् वर्णविपर्ययः । किल ।' निपातस्य ' इति दीर्घत्वम् । विवित्से। • विद्लृ लाभे' । क्रादिनियमात् प्राप्तः इट् व्यत्ययेन न भवति ॥