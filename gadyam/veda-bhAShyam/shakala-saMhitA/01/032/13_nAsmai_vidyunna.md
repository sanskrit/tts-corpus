+++
title = "013"
devataa = "इन्द्रः"
RShiH = "हिरण्यस्तूप आङ्गिरसः"
ChandaH = "त्रिष्टुप्"

+++


इन्द्रं निषेद्धुं वृत्रो यान् विद्युदादीन् मायया निर्मितवान् ते सर्वेऽप्येनं निषेद्धुमशक्ताः । सोऽयमथोंऽनेन मन्त्रेणोच्यते । **अस्मै** इन्द्रार्थं निर्मिता **विद्युत्** **न** **सिषेध** इन्द्रं न प्राप्नोत् । तथा **तन्यतुः** गर्जनं **यां** **मिहं** सेचनं यां वृष्टिम् **अकिरत्** वृत्रो विक्षिप्तवान् सापि वृष्टिः **न** सिषेध । **ह्रादुनिं** **च** अशनिमपि यां वृत्रः प्रयुक्तवान् सापि न सिषेध । **इन्द्रश्च** **अहिश्च** इन्द्रवृत्रावुभावपि **यत्** यदा **युयुधाते** युद्धं कृतवन्तौ । तदानीं विद्युदादयो न प्राप्ता इति पूर्वत्रान्वयः । **उत** अपि च **मघवा** धनवानिन्द्रः **अपरीभ्यः** अपराभ्यः अन्यासामपि वृत्रनिर्मितानां मायानां सकाशात् **वि** **जिग्ये** विशेषेण जितवान् ॥ सिषेध। ' षिधु गत्याम् । मिहम् । मिह सेचने ' । मेहति सिञ्चतीति मिट् वृष्टिः । क्विप् च ' इति क्विप् । अकिरत् ।  ‘ कॄ विक्षेपे । **तुदादिभ्यः** शः '। 'ऋत इद्धातोः ' इति इत्वम् । अडागम उदात्तः । यद्वृत्तयोगादनिघातः । युयुधाते । ‘युध संप्रहारे'। लिटि प्रत्ययस्वरः । जिग्ये । ‘सन्लिटोर्जेः' (पा. सू. ७. ३. ५७ ) इति अभ्यासादुत्तरस्य जकारस्य कुत्वम् ॥