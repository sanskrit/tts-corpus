+++
title = "003"
devataa = "इन्द्रः"
RShiH = "हिरण्यस्तूप आङ्गिरसः"
ChandaH = "त्रिष्टुप्"

+++


**वृषायमाणः** वृष इवाचरन् इन्द्रः **सोमम्** **अवृणीत** वृतवान् । **त्रिकद्रुकेषु** ज्योतिः गौः आयुः इत्येतन्नामकाः त्रयो यागाः त्रिकद्रुकाः उच्यन्ते । तेषु **सुतस्य** अभिषुतस्य सोमस्यांशम् **अपिबत्** पीतवान् । **मघवा** धनवान् इन्द्रः **सायकं** बन्धकं वज्रम् **आ** **अदत्त** स्वीकृतवान् । तेन च वज्रेण **अहीनां** **मेघानां** मध्ये **प्रथमजां** प्रथमोत्पन्नं मेघम् **अहन्** हतवान् ॥ वृषायमाणः । वृष इवाचरन् । ‘ कर्तुः क्यङ् सलोपश्च' (पा. सू. ३. १. ११ ) इति क्यङ्।  ‘ अकृत्सार्वधातुकयोः' इति दीर्घः । अदुपदेशात् धातोः अन्तोदात्तत्वे क्यङन्तात् धातोः अन्तोदात्तत्वम् (?)। सायकम् ।' षिञ् बन्धने । सिनोतीति सायकः । ण्वुल्। लित्स्वरेणाद्युदात्तत्वम् । प्रथमजाम् । प्रथमं जायते इति प्रथमजाः ।  ‘ जनसनखनक्रमगमो विट्'। विड्वनोः' इति आत्वम् ॥