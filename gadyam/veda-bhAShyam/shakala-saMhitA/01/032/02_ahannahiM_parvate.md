+++
title = "002"
devataa = "इन्द्रः"
RShiH = "हिरण्यस्तूप आङ्गिरसः"
ChandaH = "त्रिष्टुप्"

+++


**पर्वते** **शिश्रियाणम्** आश्रितम् **अहिं** मेघम् **अहन्** हतवान् । **अस्मै** इन्द्राय **स्वर्यं** सुष्ठु प्रेरणीयं यद्वा शब्दनीयं स्तुत्यं **त्वष्टा** विश्वकर्मा **वज्रं** **ततक्ष** तनूकृतवान् । तेन वज्रेण मेघे भिन्ने सति **स्यन्दमानाः** प्रस्रवणयुक्ताः **आपः** **समुद्रम्** **अञ्जः** सम्यक् **अव** **जग्मुः** प्राप्ताः । तत्र दृष्टान्तः । **वाश्राः** वत्सान्प्रति हम्भारवोपेताः **धेनवः** **इव** । यथा धेनवः सहसा वत्सगृहे गच्छन्ति तद्वत् ॥ शिश्रियाणम् ।' श्रिञ् सेवायाम्'। लिटः कानच् । द्विर्भावहलादिशेषेयङादेशाः । 'चितः ' इत्यन्तोदात्तत्वम् । स्वर्यम् । ऋ गतौ ' । अस्मात् सुपूर्वात्  ‘ ऋहलोर्ण्यत्' इति ण्यत् ।' संज्ञापूर्वको विधिरनित्यः' इति वृद्ध्यभावः । यद्वा । ' स्वृ शब्दोपतापयोः' इत्यस्मात् ण्यति पूर्ववत् वृद्धयभावः ।  ‘ तित्स्वरितम्' इति स्वरितत्वम् । वाश्यन्ते इति वाश्राः। ‘वाशृ शब्दे'।  ‘ स्फायितञ्चि°! इत्यादिना रक् । जग्मुः । उसि • गमहन ' इति उपधालोपः ॥