+++
title = "010"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे **सुदानू** शोभनदानौ अश्विनौ **वां** युवयोः संबन्धीनि **एतानि** समनन्तरोक्तानि वीर्याणि **श्रवस्या** श्रवणीयानि सर्वैर्ज्ञातव्यानि भवन्ति । तदर्थं **रोदस्योः** द्यावापृथिव्यात्मना वर्तमानयोः युवयोः । उक्तं च यास्केन -- तत्कावश्विनौ द्यावापृथिव्यावित्येके ' ( निरु. १२. १ ) इति । तथा च तैत्तिरीयकम्- इमे अश्विना संवत्सरोऽग्निर्वैश्वानरः ' ( तै. सं. ५, ६, ४. १) इति । तयोः युवयोः **सदनं** स्तोतृसमीपे निवेशनं प्रसादनहेतुभूतं वा **आङगूषम्** आघोषणीयं **ब्रह्म** मन्त्ररूपं स्तोत्रं निष्पन्नमिति शेषः । **यत्** यदा **पज्रासः** अङ्गिरसां गोत्रोत्पन्ना यजमाना हे अश्विनौ **वां** युवां **हवन्ते** स्तुतिभिः आत्मरक्षणार्थम् आह्वयन्ति तदानीम् **इषा** दातव्येनान्नेन सह आ **यातम्** आगच्छतं **च** **विदुषे** युष्मद्विषयं स्तोत्रं जानते मह्यं च **वाजम्** अन्नं बलं वा प्रयच्छतमिति शेषः॥ यातम् । चवायोगे प्रथमा ' इति निघातप्रतिषेधः । विदुषे ।' विद ज्ञाने '। ‘विदेः शतुर्वसुः ॥ ‘वसोः संप्रसारणम्' इति संप्रसारणम् । शासिवसिघसीनां च ' इति षत्वम् ॥ ॥ १४ ॥