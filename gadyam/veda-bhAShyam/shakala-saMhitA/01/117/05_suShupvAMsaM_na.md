+++
title = "005"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


निर्ऋतिरिति भूनाम । **निर्ऋतेः** पृथिव्याः **उपस्थे** उत्सङ्गे **सुषुप्वांसं** सुप्तवन्तं पुरुषमिव कूपमध्ये शयानं **सूर्यं** **न** सूर्यमिव **तमसि** कूपान्तर्गतान्धकारे **क्षियन्तं** निवसन्तं सूर्यमिव तेजस्विनमित्यर्थः ६ । **शुभे** शोभार्थं निर्मितं **रुक्मं** न रोचमानं सुवर्णमयाभरणमिव **दर्शतं** दर्शनीयम् एवंगुणविशिष्टं कूपे असुरैः **निखातं** **वन्दनाय** वन्दनमृषिं हे **दस्रा** दर्शनीयावश्विनौ युवाम् **उदूपथुः** उद्धृतवन्तौ ॥ सुषुप्वांसम् ।' ञिष्वप् शये '। लिटः क्वसुः । ‘वचिस्वपि ' इत्यादिना संप्रसारणम् । द्विर्वचनादि । उपस्थे । उपपूर्वात् तिष्ठतेः ‘घञर्थे कविधानम् ' इत्यधिकरणे कप्रत्ययः । मरुद्वृधादित्वात् पूर्वपदान्तोदात्तत्वम् । वन्दनाय । ‘क्रियाग्रहणं कर्तव्यम्' इति कर्मणः संप्रदानत्वाच्चतुर्थी ॥ ॥ १३ ॥