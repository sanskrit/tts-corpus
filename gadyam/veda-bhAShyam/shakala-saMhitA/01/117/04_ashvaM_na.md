+++
title = "004"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**नरा** नेतारौ **वृषणा** कामानां वर्षकौ हे अश्विनौ **दुरेवैः** दुष्प्रापैरसुरैः **अप्सु** कूपस्थेषूदकेषु **गूळ्हं** निगूढं निखातं **रेभम्** **ऋषिं** कूपादुन्नीय **विप्रुतं** विश्लिष्टावयवं **तम्** अश्वं **न** व्याधितमश्वमिव **दंसोभिः** आत्मीयैः भैषज्यरूपैः कर्मभिः **सं** **रिणीथः** समधत्तम् । सर्वैरवयवैरुपेतमकुरुतमित्यर्थः । **वां** युवयोः संबन्धीनि **पूर्व्या** चिरंतनानि **कृतानि** कर्माणि **न** जूर्यन्ति न हि जीर्णानि भवन्ति ॥ दुरेवैः । दुरुपसृष्टात् एतेः “ ईषज्जुःसुषु' इति खल् । रिणीथः । ‘री गतिरेषणयोः । क्रैयादिकः । ‘प्वादीनां ह्रस्वः'। जूर्यन्ति। ‘जॄष् वयोहानौ' । दैवादिकत्वात् श्यन्! ‘बहुलं छन्दसि' इति उत्वम् । हलि च' इति दीर्घः