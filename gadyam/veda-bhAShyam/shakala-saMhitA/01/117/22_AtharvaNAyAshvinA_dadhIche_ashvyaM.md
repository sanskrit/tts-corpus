+++
title = "022"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++

<details><summary>Thomson & Solcum</summary>

आथर्वणा꣡य अश्विना दधीचे  
अ꣡श्वियं शि꣡रः प्र꣡ति ऐरयतम्  
स꣡ वाम् म꣡धु · प्र꣡ वोचद् ऋताय꣡न्  
त्वाष्ट्रं꣡ य꣡द् दस्राव् अपिकक्षि꣡यं वाम्
</details>

<details><summary>Vedaweb annotation</summary>

#### Strata
Normal

#### Pāda-label
genre M  
genre M  
genre M  
genre M
#### Morph
aśvinā ← aśvín- (nominal stem)  
{case:VOC, gender:M, number:DU}

ātharvaṇā́ya ← ātharvaṇá- (nominal stem)  
{case:DAT, gender:M, number:SG}

dadhīcé ← dadhyáñc- (nominal stem)  
{case:DAT, gender:M, number:SG}

airayatam ← √īr- (root)  
{number:DU, person:2, mood:IND, tense:IPRF, voice:ACT}

áśvyam ← áśvya- (nominal stem)  
{case:ACC, gender:N, number:SG}

práti ← práti (invariable)  
{}

śíraḥ ← śíras- ~ śīrṣán- (nominal stem)  
{case:ACC, gender:N, number:SG}

mádhu ← mádhu- (nominal stem)  
{case:ACC, gender:N, number:SG}

prá ← prá (invariable)  
{}

r̥tāyán ← √r̥tāy- (root)  
{case:NOM, gender:M, number:SG, tense:PRS, voice:ACT}

sá ← sá- ~ tá- (pronoun)  
{case:NOM, gender:M, number:SG}

vām ← tvám (pronoun)  
{case:ACC, number:DU}

vocat ← √vac- (root)  
{number:SG, person:3, mood:INJ, tense:AOR, voice:ACT}

apikakṣyàm ← apikakṣyà- (nominal stem)  
{case:ACC, gender:N, number:SG}

dasrau ← dasrá- (nominal stem)  
{case:VOC, gender:M, number:DU}

tvāṣṭrám ← tvāṣṭrá- (nominal stem)  
{case:ACC, gender:N, number:SG}

vām ← tvám (pronoun)  
{case:ACC, number:DU}

yát ← yá- (pronoun)  
{case:NOM, gender:N, number:SG}

</details>

<details><summary>पद-पाठः</summary>

आ॒थ॒र्व॒णाय॑ । अ॒श्वि॒ना॒ । द॒धी॒चे । अश्व्य॑म् । शिरः॑ । प्रति॑ । ऐ॒र॒य॒त॒म् ।  
सः । वा॒म् । मधु॑ । प्र । वो॒च॒त् । ऋ॒त॒ऽयन् । त्वा॒ष्ट्रम् । यत् । द॒स्रौ॒ । अ॒पि॒ऽक॒क्ष्य॑म् । वा॒म् ॥
</details>

<details><summary>Hellwig Grammar</summary>

-   *ātharvaṇāyāśvinā* ← *ātharvaṇāya* ← *ātharvaṇa*
- \[noun\], dative, singular, masculine
- “Atharva-Veda.”
------------------------------------------------------------------------
- *ātharvaṇāyāśvinā* ← *aśvinā* ← *aśvin*
- \[noun\], vocative, dual, masculine
- “Asvins; two.”
------------------------------------------------------------------------
- *dadhīce* ← *dadhyac*
- \[noun\], dative, singular, masculine
- “Dadhyac.”
------------------------------------------------------------------------
- *'śvyaṃ* ← *aśvyam* ← *aśvya*
- \[noun\], accusative, singular, neuter
- “equine.”
------------------------------------------------------------------------
- *śiraḥ* ← *śiras*
- \[noun\], accusative, singular, neuter
- “head; top; peak; battlefront; śiras \[word\]; beginning; skull.”
------------------------------------------------------------------------
- *praty* ← *prati*
- \[adverb\]
- “towards; per; regarding; respectively; according to; until.”
------------------------------------------------------------------------
- *airayatam* ← *īray* ← *√īr*
- \[verb\], dual, Imperfect
- “name; describe; propel; shoot; state; call; raise; expel; tell;
    enumerate.”
------------------------------------------------------------------------
- *sa* ← *tad*
- \[noun\], nominative, singular, masculine
- “this; he,she,it (pers. pron.); respective(a); that; nominative;
    then; particular(a); genitive; instrumental; accusative; there; tad
    \[word\]; dative; once; same.”
------------------------------------------------------------------------
- *vām* ← *tvad*
- \[noun\], accusative, dual
- “you.”
------------------------------------------------------------------------
- *madhu*
- \[noun\], accusative, singular, neuter
- “honey; alcohol; sweet; nectar; madhu \[word\].”
------------------------------------------------------------------------
- *pra*
- \[adverb\]
- “towards; ahead.”
------------------------------------------------------------------------
- *vocad* ← *vocat* ← *vac*
- \[verb\], singular, Aorist inj. (proh.)
- “say; describe; name; tell; address; enumerate; call; state; teach;
    explain; say; declare; speak; define; declare; order; address;
    recommend; answer; deem; recite; approve; proclaim; indicate;
    determine; mention; designate.”
------------------------------------------------------------------------
- *ṛtāyan* ← *ṛtāy*
- \[verb noun\], nominative, singular
------------------------------------------------------------------------
- *tvāṣṭraṃ* ← *tvāṣṭram* ← *tvāṣṭra*
- \[noun\], accusative, singular, neuter
------------------------------------------------------------------------
- *yad* ← *yat* ← *yad*
- \[noun\], nominative, singular, neuter
- “who; which; yat \[pronoun\].”
------------------------------------------------------------------------
- *dasrāv* ← *dasrau* ← *dasra*
- \[noun\], vocative, dual, masculine
- “Asvins.”
------------------------------------------------------------------------
- *apikakṣyaṃ* ← *apikakṣyam* ← *apikakṣya*
- \[noun\], nominative, singular, neuter
------------------------------------------------------------------------
- *vām* ← *tvad*
- \[noun\], dative, dual
- “you.”
------------------------------------------------------------------------
</details>

<details><summary>सायण-भाष्यम्</summary>

‘तद्वां नरा सनये' (ऋ. सं. १. ११६. १२) इत्यत्रोक्तमाख्यानमिहाप्यनुसंधेयम् । हे अश्विनौ **आथर्वणाय** अथर्वणः पुत्राय **दधीचे** दध्यङ्नाम्ने महर्षये **अश्व्यम्** अश्वसंबन्धि **शिरः** **प्रत्यैरयतं** प्रत्यधत्तम् । तदीयं मानुषं शिरः प्रच्छिद्य अन्यत्र विधाय' अश्व्येन शिरसा तमृषिं  समयोजयतमित्यर्थः । **सः** च **वां** युवाभ्यां प्रवर्ग्यविद्यां मधुविद्यां च वक्ष्यामीति पुरा कृतां प्रतिज्ञाम् **ऋतायन** सत्यामात्मन इच्छन् **मधु** मधुविद्यां **त्वाष्ट्रं** त्वष्टुरिन्द्राल्लब्धं **प्र** **वोचत्** प्रोक्तवान् । हे दस्रौ दर्शनीयावश्विनौ **वां** युवयोः संबन्धि **यत्** **अपिकक्ष्यं** छिन्नस्य यज्ञशिरसः कक्षप्रदेशेन पुनःसंधानभूतं प्रवर्ग्यविद्याख्यं रहस्यं तदपि **वां** युवाभ्यां प्रावोचदित्यर्थः ॥ दधीचे । अञ्चतेः ‘ऋत्विक इत्यादिना क्विन् । “ अनिदिताम्' इति नलोपः। चतुर्थ्येकवचने ‘अचः' इति अकारलोपे ‘चौ ' इति दीर्घत्वम् । उदात्तनिवृत्तिस्वरेण विभक्त्युदात्तत्वे प्राप्ते तस्यापवादत्वेन ‘चौ' इति विभक्तेः पूर्वस्योदात्तत्वं प्राप्तं तस्याप्ययमपवादः । अञ्चेश्छन्दस्यसर्वनामस्थानम् ' इति विभक्त्युदात्तत्वम्॥
</details>

<details><summary>Wilson</summary>

### English translation:

“You replaced, **Aśvins**, with the head of a horse, (the head of) Dadhyañc, the son of **Atharvan**, and, true to his promise, he revealed to you the mystic knowledge which he had learned from **Tvaṣṭā**, and which was as a ligature of the waist to you.”

### Commentary by Sāyaṇa: Ṛgveda-bhāṣya

Tvaṣṭā = **Indra**; the knowlege was kakṣyam. vām = a girdle to you both; strengthening them to perform religious rites
</details>

<details><summary>Jamison Brereton</summary>

For Dadhyañc, the son of Atharvan, you substituted the head of a  horse, Aśvins.  
Speaking the truth, he proclaimed to you Tvaṣṭar’s honey, which was  hidden from you, o wondrous ones.
</details>

<details><summary>Griffith</summary>

Ye brought the horse's head, Asvins, and gave it unto Dadhyac the offspring of Atharvan.  
     True, he revealed to you, O Wonder-Workers, sweet Soma, Tvastar's secret, as your girdle.
</details>

<details><summary>Geldner</summary>

Dem Dadhyac, dem Atharvansohn, gabt ihr einen Pferdekopf zum Ersatz. Er verriet euch wahrheitsgetreu die tvastrische Süßigkeit, die euch verborgen war, ihr Meister.
</details>

<details><summary>Grassmann</summary>

Dem Dadhiank, dem Spross Atharvans, habt ihr den Kopf des Pferdes angesetzt, o Ritter, Der redliche hat euch den Meth des Tvaschtar, den, hehre, ihr im Busen bargt, verkündet.
</details>

<details><summary>Elizarenkova</summary>

Дадхьянчу, о Ашвины, сыну Атхарвана,  
Вы приделали конскую голову.  
Он, благочестивый, выдал вам (тайну про) мед  
Тваштара, что был сокрыт от вас, о удивительные.
</details>



<details><summary>अधिमन्त्रम् (VC)</summary>

- अश्विनौ
- कक्षीवान्
- विराट्पङ्क्ति
- पञ्चमः
</details>

<details><summary>दयानन्द-सरस्वती (हि) - विषयः</summary>

फिर उसी विषय को अगले मन्त्र में कहा है ।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हे (दस्रौ) दुःख की निवृत्ति करने और (अश्विना) अच्छे कामों में प्रवृत्त करानेहारे सभासेनाधीशो ! (वाम्) तुम दोनों (यत्) जिस (आथर्वणाय) जिसके संशय कट गए उसके पुत्र के लिये तथा (दधीचे) विद्या और धर्मों को धारण किये हुए मनुष्यों की प्रशंसा करनेवाले के लिये (अश्व्यम्) घोड़ों में हुए (शिरः) उत्तम अङ्ग को (प्रत्यैरयतम्) प्राप्त करो (सः) वह (ऋतायन्) अपने को सत्य व्यवहार चाहता हुआ (वाम्) तुम दोनों के लिये (अपिकक्ष्यम्) विद्या की कक्षाओं में हुए बोधों के प्रति जो वर्त्तमान उस (त्वाष्ट्रम्) शीघ्र समस्त विद्याओं में व्याप्त होनेवाले विद्वान् के (मधु) मधुर विज्ञान का (प्र, वोचत्) उपदेश करे ॥ २२ ॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  सभासेनाधीश आदि राजजन विद्वानों में श्रद्धा करें और अच्छे कामों में प्रेरणा दें और वे तुम लोगों के लिये सत्य का उपदेश देकर प्रमाद और अधर्म से निवृत्त करें ॥ २२ ॥
</details>

<details><summary>दयानन्द-सरस्वती (हि) - अन्वयः</summary>

अन्वय:  हे दस्रावश्विना वां युवां यदाथर्वणाय दधीचेऽश्व्यं शिरः प्रत्यैरयतम्। स ऋतायन् सन् वामपिकक्ष्यं त्वाष्ट्रं मधु प्रवोचत् ॥ २२ ॥
</details>

<details><summary>दयानन्द-सरस्वती (हि) - विषयः</summary>

पुनस्तमेव विषयमाह ।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  (आथर्वणाय) छिन्नसंशयस्य पुत्राय (अश्विना) सत्कर्मसु प्रेरकौ (दधीचे) दधीन् विद्याधर्मधरानञ्चति पूजयति तस्मै (अश्व्यम्) अश्वेषु भवम् (शिरः) उत्तमं स्वाङ्गम् (प्रति) (ऐरयतम्) प्रापयतम् (सः) (वाम्) युवाभ्याम् (मधु) मधुरम्। मन धातोरयं प्रयोगः। (प्र) (वोचत्) उपदिशेत् (ऋतायन्) ऋतं सत्यमात्मन इच्छन् (त्वाष्ट्रम्) तूर्णं यः सकला विद्या अश्नुते तस्येदं विज्ञानम्। त्वष्टा तूर्णमश्नुत इत नैरुक्ताः। निरु० ८। १३। (यत्) यस्मै (दस्रौ) दुःखनिवर्त्तकौ (अपिकक्ष्यम्) कक्षासु विद्याप्रदेशेषु भवा बोधाः कक्ष्यास्तान् प्रति वर्त्तते तत् (वाम्) युवम् ॥ २२ ॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  सभासेनेशादयो राजपुरुषा विद्वत्सु श्रद्दधीरन् सत्कर्मसु प्रेरयन्तु ते च युष्मभ्यं सत्यमुपदिश्य प्रमादादधर्माच्च निवर्त्तयेयुः ॥ २२ ॥
</details>

<details><summary>सविता जोशी ← दयानन्द-सरस्वती (म) - भावार्थः</summary>

भावार्थभाषाः -  सभासेनाधीश इत्यादी राजजनांनी विद्वानांवर श्रद्धा ठेवावी. चांगल्या कामात प्रेरणा द्यावी. त्यांनी तुमच्यासाठी सत्याचा उपदेश करून प्रमाद व अधर्म यांच्यापासून दूर करावे. ॥ २२ ॥
</details>