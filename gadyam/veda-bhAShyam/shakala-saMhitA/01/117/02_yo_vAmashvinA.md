+++
title = "002"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे अश्विनौ **वां** युवयोः स्वभूतः **मनसो** **जवीयान्** मनसोऽप्यतिशयेन वेगवान् **स्वश्वः** शोभनाश्वः एवंभूतः **यः** **रथः** **विशः** प्रजाः **आजिगाति** अभिमुख्येन गच्छति । **येन** रथेन **सुकृतः** शोभनं यागं कुर्वतो यजमानस्य **दुरोणं** देवयजनलक्षणं गृहं गच्छथः । हे **नरा** नेतारावश्विनौ **तेन** रथेन **अस्मभ्यम्** अस्माकं **वर्तिः** वर्तनाधिकरणं गृहं यातम् आगच्छतम् ॥ जवीयान् । जवोऽस्यास्तीति जववान् । तदस्यास्ति' इति मतुप् । ततः आतिशायनिकः ईयसुन् । विन्मतोर्लुक् । ‘टेः' इति टिलोपः । जिगाति । गा स्तुतौ । जौहोत्यादिकः । गतिकर्मसु पाठादत्र गत्यर्थः ।, ‘बहुलं छन्दसि' इति अभ्यासस्य इत्वम् ॥