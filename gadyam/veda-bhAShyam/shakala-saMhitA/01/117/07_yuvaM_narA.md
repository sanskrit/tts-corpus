+++
title = "007"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे **नरा** नेतारौ अश्विनौ **युवं** युवां **स्तुवते** स्तोत्रं कुर्वते **कृष्णियाय** कृष्णाख्यस्य पुत्राय **विश्वकाय** **विष्णाप्वं** **ददथुः** । विष्णाप्वं नाम विनष्टं पुत्रं दत्तवन्तौ । घोषानाम ब्रह्मवादिनी कक्षीवतो दुहिता । सा कुष्ठिनी सती कस्मैचिद्वराय अदत्ता पितृगृहे निषण्णा जीर्णा आसीत् । सो अश्विनोरनुग्रहात नष्टकुष्ठा सती पतिं लेभे। तदेतदाह । हे **अश्विनौ** पित्रा संबद्धे **दुरोणे** स्वकीयजनकगृहे कुष्ठरोगेण भर्तारमप्राप्य **पितृषदे** पितृसमीपे निषण्णायै **जूर्यन्त्यै** जरां प्राप्नुवत्यै **घोषायै** **चित्** एतत्संज्ञायै ब्रह्मवादिन्यै अपि रोगोपशमनेन **पतिं** भर्तारम् **अदत्तं** युवां दत्तवन्तौ ॥ पितृषदे । *षद्लृ विशरणादिषुः । क्विप् च ' इति क्विम्। जूर्यन्त्यै। ‘जॄष् वयोहानौ' । लटः शतृ । दिवादित्वात् श्यन् ।' बहुलं छन्दसि' इति उत्वम् ।' हलि च' इति दीर्घः । अदुपदेशात् लसार्वधातुकानुदात्तत्वे श्यनो नित्त्वादाद्युदात्तत्वम् ॥