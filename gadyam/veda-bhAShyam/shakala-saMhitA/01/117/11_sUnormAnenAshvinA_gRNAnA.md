+++
title = "011"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**भुरणा** भर्तारौ पोषकौ **नासत्या** सत्यस्वभावौ हे अश्विनौ **सूनोः** कुम्भात् प्रसूतस्य अगस्त्यस्य खेलपुरोहितस्य संबन्धिना **मानेन** स्तुत्यस्य परिच्छेदकेन स्तोत्रेण **गृणाना** स्तूयमानौ **विप्राय** मेधावने भरद्वाजाय ऋषये **वाजम्** अन्नं **रदन्ता** विलिखन्तौ निष्पादयन्तौ युवां **विश्पलां** संग्रामे छिन्नजङ्घां खेलस्य संबन्धिनीं स्त्रियं **सम्** **अरिणीतं** पुनः आयस्या जङ्या समयोजयतम् । तृतीयेन पादेन प्रथमपादोक्तोऽर्थो विव्रियते । **अगस्त्ये** ऋषौ **ब्रह्मणा** मन्त्ररूपेण स्तोत्रेण **ववृधाना** प्रवर्धितौ इति ॥ गृणाना । गॄ शब्दे'। व्यत्ययेन कर्मणि कर्तृप्रत्ययः । प्वादीनां ह्रस्वः । भुरणा । ‘भुरण धारणपोषणयोः '। कण्ड्वादिः । पचाद्यच् । अतोलोपयलोपौ । ‘सुपां सुलुक्' इति विभक्तेराकारः। आमन्त्रितनिघातः । विप्राय' इत्यस्य भुरणेत्यनेन असामर्थ्यात् न पराङ्गवत्वम् । ववृधाना । वृधेर्लिटः कानच् । संहितायां छान्दसमभ्यासस्य दीर्घत्वम् । तुजादित्वे हि तूतुजान इतिवत् पदकालेऽपि स्यात् । अरिणीतम् । “ री गतिरेषणयोः'। क्रैयादिकः । प्वादीनां ह्रस्वः ॥