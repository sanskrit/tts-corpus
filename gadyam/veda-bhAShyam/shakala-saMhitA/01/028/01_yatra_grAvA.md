+++
title = "001"
devataa = "इन्द्रः"
RShiH = "शुनःशेप आजीगर्तिः"
ChandaH = "अनुष्टुप्"

+++


हे **इन्द्र** **यत्र** यस्मिन् अञ्जःसवे कर्मणि **सोतवे** अभिषवार्थं **ग्रावा** पाषाणः **पृथुबुध्नः** स्थूलमूलः **ऊर्ध्वः** उन्नतः **भवति** तस्मिन् कर्मणि **उलूखलसुतानाम्** उलूखलेनाभिषुतानां रसम् **अवेत्** स्वकीयत्वेनावगत्यैव **जल्गुलः** भक्षय ॥ पृथुबुध्नः । बहुव्रीहौ पूर्वपदप्रकृतिस्वरत्वम् । भवति । ‘निपातैर्यद्यदिहन्त ' इति निघातप्रतिषेधः । सोतवे । ' षुञ् अभिषवे'। “ तुमर्थे सेसेन्” ' इति तवेन्प्रत्ययः । नित्त्वादाद्युदात्तत्वम् । उलूखलसुतानाम् उलूखलेन सुतानाम् । ‘तृतीया कर्मणि' इति पूर्वपदप्रकृतिस्वरत्वम् । जल्गुलः । ‘गल अदने '। अस्मात् यङो लुकि लोण्मध्यमैकवचने लेटोऽडाटौ ' इति अडागमः । ‘इतश्च लोपः' इति इकारलोपः । उपधाया उत्वं च हलादिशेषाभावश्च पृषोदरादित्वात् ॥