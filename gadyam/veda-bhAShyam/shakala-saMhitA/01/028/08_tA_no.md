+++
title = "008"
devataa = "उलूखलमुसले"
RShiH = "शुनःशेप आजीगर्तिः"
ChandaH = "गायत्री"

+++


**अद्य** अस्मिन् कर्मणि हे **वनस्पती** उलूखलमुसलरूपौ तौ युवाम् 'ऋष्वेभिः दर्शनीयैः **सोतृभिः** अभिषवहेतुभिः सह **ऋष्वौ** दर्शनीयौ भूत्वा **इन्द्राय** इन्द्रार्थं **मधुमत्** माधुर्योपेतं सोमद्रव्यं **नः** अस्मदीयं **सुतं** अभिषुणुतम् ॥ ता । ‘सुपां सुलुक्' इति आकारः । नो अद्य । ' प्रकृत्यान्तःपादम्” ' इति प्रकृतिभावः । वनस्पती । उभयपदप्रकृतिस्वरे प्राप्ते  आमन्त्रितस्य ' इति सर्वानुदात्तत्वम् । ‘प्लुतप्रगृह्या अचि (पा. सू. ६. १. १२५) इति प्रकृतिभावः । सुतम् । ' षुञ् अभिषवे'। ‘बहुलं छन्दसि ' इति विकरणस्य लुक् । निघातः ॥ ।