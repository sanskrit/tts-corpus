+++
title = "005"
devataa = "इन्द्रः"
RShiH = "मधुच्छन्दा वैश्वामित्रः"
ChandaH = "गायत्री"

+++

<details><summary>Thomson & Solcum</summary>

इ꣡न्द्रं वय꣡म् महाधन꣡  
इ꣡न्द्रम् अ꣡र्भे हवामहे  
यु꣡जं वृत्रे꣡षु वज्रि꣡णम्
</details>

<details><summary>Vedaweb annotation</summary>

#### Strata
Strophic on metrical evidence alone

#### Pāda-label
genre M;; Oldenberg's gāyatrī-corpus, cf. Oldenberg (1888: 9f.).  
genre M;; Oldenberg's gāyatrī-corpus, cf. Oldenberg (1888: 9f.).  
genre M;; Oldenberg's gāyatrī-corpus, cf. Oldenberg (1888: 9f.).
#### Morph
índram ← índra- (nominal stem)  
{case:ACC, gender:M, number:SG}

mahādhané ← mahādhaná- (nominal stem)  
{case:LOC, gender:N, number:SG}

vayám ← ahám (pronoun)  
{case:NOM, number:PL}

árbhe ← árbha- (nominal stem)  
{case:LOC, gender:N, number:SG}

havāmahe ← √hū- (root)  
{number:PL, person:1, mood:IND, tense:PRS, voice:MED}

índram ← índra- (nominal stem)  
{case:ACC, gender:M, number:SG}

vajríṇam ← vajrín- (nominal stem)  
{case:ACC, gender:M, number:SG}

vr̥tréṣu ← vr̥trá- (nominal stem)  
{case:LOC, gender:N, number:PL}

yújam ← yúj- (nominal stem)  
{case:ACC, gender:M, number:SG}

</details>

<details><summary>पद-पाठः</summary>

इन्द्र॑म् । व॒यम् । म॒हा॒ऽध॒ने । इन्द्र॑म् । अर्भे॑ । ह॒वा॒म॒हे॒ ।  
युज॑म् । वृ॒त्रेषु॑ । व॒ज्रिण॑म् ॥
</details>

<details><summary>Hellwig Grammar</summary>

-   *indraṃ* ← *indram* ← *indra*
- \[noun\], accusative, singular, masculine
- “Indra; leader; best; king; first; head; self; indra \[word\];
    Indra; sapphire; fourteen; guru.”
------------------------------------------------------------------------
- *vayam* ← *mad*
- \[noun\], nominative, plural
- “I; mine.”
------------------------------------------------------------------------
- *mahādhana* ← *mahādhane* ← *mahādhana*
- \[noun\], locative, singular, neuter
------------------------------------------------------------------------
- *indram* ← *indra*
- \[noun\], accusative, singular, masculine
- “Indra; leader; best; king; first; head; self; indra \[word\];
    Indra; sapphire; fourteen; guru.”
------------------------------------------------------------------------
- *arbhe* ← *arbha*
- \[noun\], locative, singular, masculine
- “few; small; unimportant.”
------------------------------------------------------------------------
- *havāmahe* ← *hvā*
- \[verb\], plural, Present indikative
- “raise; call on; call; summon.”
------------------------------------------------------------------------
- *yujaṃ* ← *yujam* ← *yuj*
- \[noun\], accusative, singular, masculine
- “ally; friend; pair; two; companion.”
------------------------------------------------------------------------
- *vṛtreṣu* ← *vṛtra*
- \[noun\], locative, plural, masculine
- “enemy.”
------------------------------------------------------------------------
- *vajriṇam* ← *vajrin*
- \[noun\], accusative, singular, masculine
- “Indra; vajra; Euphorbia neriifolia L.; abhra; Buddha.”
------------------------------------------------------------------------
</details>

<details><summary>सायण-भाष्यम्</summary>

**वयम्** अनुष्ठातारः **महाधने** प्रभूतधननिमित्तम् **इन्द्रं** **हवामहे** आह्वयामः । **अर्भे** अर्भके स्वल्पेऽपि धने निमित्तभूते सति **इन्द्रं** हवामहे । कीदृशमिन्द्रम् । **युजं** सहकारिणं समाहितं वा **वृत्रेषु** शत्रुषु धनलाभविरोधिषु प्राप्तेषु तन्निवारणाय **वज्रिणं** वज्रोपेतम् ॥ महाधनशब्दो यद्यपि संग्रामनामसु पठितस्तथापि महत् धनम् अत्र संग्रामे इति बहुव्रीहित्वे सति अन्तोदात्तत्वासिद्धेः नात्र तत् गृहीतम् । महाधने । महच्च तद्धनं चेति ‘समासस्य ' ( पा. सू. ६. १. २२३) इत्यन्तोदात्तः । अर्भे । **अर्तिगॄभ्यां** भन्' (उ. सू. ३. ४३२ )। नित्त्वादाद्युदात्तः । हवामहे । 'ह्वेञ् स्पर्धायां शब्दे च ' । ञित्त्वात् कर्त्रभिप्राये ( पा. सू. १. ३. ७२ ) आत्मनेपदम् । लटः स्थाने महिङ् (पा. सू. ३. ४. ७८ )। ‘टित आत्मनेपदानाम् ' (पा. सू. ३. ४. ७९ ) इति टेः एत्वम् । कर्तरि शप् ( पा. सू. ३. १. ६८)। ‘ह्वः संप्रसारणम्' ( पा. सू. ६. १. ३२ ) इत्यनुवृत्तौ बहुलं छन्दसि' (पा. सू. ६. १. ३४ ) इति संप्रसारणं वकारस्य उकारः । परपूर्वत्वम् । गुणावादेशौ । अतो दीर्घो यञि ' ( पा. सू. ७. ३. १०१ ) इति दीर्घत्वम् । तिङ्ङतिङः' इति निघातः । युजम् । युज समाधौ ' इत्यस्य क्विप् ।' युजेरसमासे' (पा. सू. ७. १. ७१ ) इति नुम् न भवति । स हि युजेः इति निर्देशात् इकाररहितस्य न भवति । ‘अनित्यमागमशासनम् ' ( परिभा. ९३. २ ) इति वा  ‘ युजिर् योगे' इत्यस्यापि नुम् न भवति । वृत्रेषु । ' वृतु वर्तने' । प्रतिकूलतया वर्तन्ते इति वृत्राणि शत्रुकुलानि ।' स्फायितञ्चि°' (उ. सू. २. १७०) इत्यादिना रक्प्रत्ययः । कित्त्वाद्गुणाभावः । प्रत्ययस्वरः । वज्रिणम् । अत इनिठनौ' ( पा. सू. ५. २. ११५ ) इति इनिः। प्रत्ययस्वरः ॥ ॥ १३ ॥
</details>

<details><summary>Wilson</summary>

### English translation:

“We invoke **Indra** for great affluence, Indra for limited wealth; (our) ally, and wielder of the thunder-bolt against (our) enemies.”
</details>

<details><summary>Jamison Brereton</summary>

Indra do we call upon when the stake is great and Indra when  it’s small,  
our mace-wielding yokemate amid obstacles.
</details>

<details><summary>Griffith</summary>

In mighty battle we invoke Indra, Indra in lesser fight,  
     The Friend who bends his bolt at fiends.
</details>

<details><summary>Geldner</summary>

Indra rufen wir im großen Kampf, Indra im kleinen zum Bundesgenossen in der Feindeschlacht den Keulenträger.
</details>

<details><summary>Grassmann</summary>

Im grossen Kampfe rufen wir den Indra und im kleinen auch, den Freund, der auf die Feinde blitzt.
</details>

<details><summary>Elizarenkova</summary>

Индру призываем мы в великой битве,  
Индру – в малой  
Как союзника при избиении врагов, (как) громовержца.
</details>



<details><summary>अधिमन्त्रम् (VC)</summary>

- इन्द्र:
- मधुच्छन्दाः वैश्वामित्रः
- गायत्री
- षड्जः
</details>

<details><summary>दयानन्द-सरस्वती (हि) - विषयः</summary>

फिर भी उक्त अर्थ और सूर्य्य तथा वायु के गुणों का प्रकाश अगले मन्त्र में किया है-
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हम लोग (महाधने) बड़े-बड़े भारी संग्रामों में (इन्द्रम्) परमेश्वर का (हवामहे) अधिक स्मरण करते रहते हैं और (अर्भे) छोटे-छोटे संग्रामों में भी इसी प्रकार (वज्रिणम्) किरणवाले (इन्द्रम्) सूर्य्य वा जलवाले वायु का जो कि (वृत्रेषु) मेघ के अङ्गों में (युजम्) युक्त होनेवाले इन के प्रकाश और सब में गमनागमनादि गुणों के समान विद्या, न्याय, प्रकाश और दूतों के द्वारा सब राज्य का वर्त्तमान विदित करना आदि गुणों का धारण सब दिन करते रहें॥५॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  इस मन्त्र में श्लेषालङ्कार है। जो बड़े-बड़े भारी और छोटे-छोटे संग्रामों में ईश्वर को सर्वव्यापक और रक्षा करनेवाला मान के धर्म और उत्साह के साथ दुष्टों से युद्ध करें तो मनुष्य का अचल विजय होता है। तथा जैसे ईश्वर भी सूर्य्य और पवन के निमित्त से वर्षा आदि के द्वारा संसार का अत्यन्त सुख सिद्ध किया करता है, वैसे मनुष्य लोगों को भी पदार्थों को निमित्त करके कार्य्यसिद्धि करनी चाहिये॥५॥
</details>

<details><summary>दयानन्द-सरस्वती (हि) - अन्वयः</summary>

अन्वय:  वयं महाधने इन्द्रं परमेश्वरं हवामहे अर्भेऽल्पे चाप्येवं वज्रिणं वृत्रेषु युजमिन्द्रं सूर्य्यं वायुं च हवामहे स्पर्धामहे॥५॥
</details>

<details><summary>दयानन्द-सरस्वती (हि) - विषयः</summary>

पुनरीश्वरसूर्य्यवायुगुणा उपदिश्यन्ते।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  (इन्द्रम्) सर्वज्ञं सर्वशक्तिमन्तमीश्वरम् (वयम्) मनुष्याः (महाधने) महान्ति धनानि यस्मात्तस्मिन्संग्रामे। महाधन इति संग्रामनामसु पठितम्। (निघं०२.१७) (इन्द्रम्) सूर्य्यं वायुं वा (अर्भे) स्वल्पे युद्धे (हवामहे) आह्वयामहे स्पर्धामहे वा। ह्वेञ्धातोरिदं लेटो रूपम्। बहुलं छन्दसि। (अष्टा०६.१.३४) अनेन सम्प्रसारणम्। (युजम्) युनक्तीति युक् तम् (वृत्रेषु) मेघावयवेषु। वृत्र इति मेघनामसु पठितम्। (निघं०१.१०) (वज्रिणम्) किरणवन्तं जलवन्तं वा। वज्रो वै भान्तः। (श०ब्रा०८.२.४.१०) अनेन प्रकाशरूपाः किरणा गृह्यन्ते। वज्रो वा आपः। (श०ब्रा०७.४.२.४१)॥५॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  अत्र श्लेषालङ्कारः। यद्यन्महदल्पं वा युद्धं प्रवर्त्तते तत्र तत्र सर्वतः स्थितं परमेश्वरं रक्षकं मत्वा दुष्टैः सह धर्मेणोत्साहेन च युद्ध आचरिते सति मनुष्याणां ध्रुवो विजयो जायते, तथा सूर्य्यवायुनिमित्तेनापि खल्वेतत्सिद्धिर्जायते। यथेश्वरेणौताभ्यां निमित्तीकृताभ्यां वृष्टिद्वारा संसारस्य महत्सुखं साध्यत एवं मनुष्यैरेतन्निमित्तैरेव कार्य्यसिद्धिः सम्पादनीयेति॥५॥
</details>

<details><summary>सविता जोशी ← दयानन्द-सरस्वती (म) - भावार्थः</summary>

भावार्थभाषाः -  या मंत्रात श्लेषालंकार आहे. लहानात लहान किंवा मोठ्यात मोठ्या युद्धात ईश्वराला सर्वव्यापक व रक्षक मानून धर्मपूर्वक उत्साहाने दुष्टांबरोबर युद्ध केल्यास माणसांचा निश्चित विजय होतो व जसे ईश्वरही सूर्य व वायूच्या निमित्ताने पर्जन्याद्वारे संसाराचे अत्यंत सुख सिद्ध करतो तसे माणसांनीही पदार्थांच्या निमित्ताने कार्यसिद्धी केली पाहिजे. ॥ ५ ॥
</details>