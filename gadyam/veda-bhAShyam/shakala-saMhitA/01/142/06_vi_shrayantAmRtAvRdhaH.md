+++
title = "006"
devataa = "देवीर्द्वारः"
RShiH = "दीर्घतमा औचथ्यः"
ChandaH = "अनुष्टुप्"

+++


**द्वारो** **देवीः** यज्ञस्य द्वाराभिमानिन्यो देवताः **वि** **श्रयन्तां** विविधं श्रयन्तु विवृता भवन्तु । किमर्थम् । **देवेभ्यः** **प्रयै** प्रयातुं देवानां प्रापणाय ॥ ' प्रयै रोहिष्यै अव्यथिष्यै '(पा. सू. ३. ४. १०) इति निपातितः ॥ कीदृश्यस्ताः । **ऋतवृधः** यज्ञस्य वर्धयित्र्यः पूज्याः **महीः** महत्यः **पावकासः** शोधयित्र्यः **पुरुस्पृहः** बहुस्पृहणीयाः **असश्चतः** असज्यमानाः । परस्परविप्रकृष्टा इत्यर्थः ॥ ॥ १० ॥