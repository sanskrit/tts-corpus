+++
title = "013"
devataa = "इन्द्रः"
RShiH = "दीर्घतमा औचथ्यः"
ChandaH = "अनुष्टुप्"

+++


हे इन्द्र **स्वाहाकृतानि** । स्वाहा इत्येवंपूर्वां कृतिः करणमुच्चारणं यक्ष्यमाणदेवतानां ताः स्वाहाकृतयः । तद्वन्ति **हव्यानि** हवींषि । अत्र प्रयाजेषु वषट्कारप्रदानात् स्वाहाकृतं हविरित्यर्थः । तद्धविः उपेत्य **वीतये** भक्षणाय **आ** **गहि** आगच्छ। गमेश्छान्दसः शपो लुक् । ‘अनुदात्तोपदेश इत्यादिना अनुनासिकलोपः । तथा हे **इन्द्र** **आ** **गहि** स्तोत्राण्यभिलक्ष्य आगच्छ । आगत्य **हवम्** अस्मदीयमाह्वानं **श्रुधि** शृणु । यतः **त्वाम्** अध्वरे अहिंसात्मके यागे **हवन्ते** आह्वयन्ति ऋत्विजः अतः श्रुधि । ह्वयतेः ‘ बहुलं छन्दसि ' इति संप्रसारणम् ॥ ॥ ११ ॥