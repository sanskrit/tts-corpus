+++
title = "012"
devataa = "स्वाहाकृतयः"
RShiH = "दीर्घतमा औचथ्यः"
ChandaH = "अनुष्टुप्"

+++


**पूषण्वते** पूष्णा तद्वते ॥ ‘ अनो नुट् ' इति नुट् । ‘ह्रस्वनुड्भ्यां मतुप्' इति मतुप उदात्तत्वम्॥ **मरुत्वते** मरुद्भिस्तद्वते **विश्वदेवाय** सर्वदेवसंघाय **वायवे** गमनशीलाय वायुदेवाय च तथा **गायत्रवेपसे** । वेप इति रूपनाम। गायत्रशब्दः इतरसामोपलक्षणः। गायत्रं वेपो रूपं यस्य तादृशाय **इन्द्राय** **हव्यं** हविः प्रदातुं **स्वाहा** **कर्तन** स्वाहाकारं कुरुत ऋत्विजः । करोतेर्लोटि' तप्तनप्तनथनाश्च ' इति तनबादेशः ॥