+++
title = "002"
devataa = "तनूनपात्"
RShiH = "दीर्घतमा औचथ्यः"
ChandaH = "अनुष्टुप्"

+++


हे **तनूनपात्** । तनूनपात् आज्यम्' इति कात्थक्यपक्षे तन्वो गावो भोगानां तासु जायमानत्वात्। ताभ्यः उत्पन्नं क्षीरं क्षीरात् सर्पिः इति आज्यस्य नप्तृत्वम् । तद्वान् यज्ञः । अग्निपक्षे आपस्तन्व उच्यन्ते । ताभ्यः ओषधिवनस्पतयः । तेभ्योऽग्निरिति नप्तृत्वम् । अरणीभ्यामिति भावः । एतन्नामक हे अग्ने **विप्रस्य** मेधाविनः **शशमानस्य** शंसमानस्य त्वां स्तुवतः **दाशुषः** हविर्दत्तवतः **मावतः** मत्सदृशस्य यजमानस्य ॥ ' युष्मदस्मद्भ्यां छन्दसि सादृश्ये ' इति वतुप् । 'आ सर्वनाम्नः' इति आत्वम् ॥ **घृतवन्तं** क्षरदाज्योपेतं **मधुमन्तं** माधुर्योपेतं सोमादिमधुरद्रव्येण तद्वन्तं **यज्ञम्** **उप** उपेत्य **मासि** निर्मिमीषे मितो भवसि वा । संपूर्तिपर्यन्तं तिष्ठसीत्यर्थः ॥ ‘मा माने' । आदादिकः ॥