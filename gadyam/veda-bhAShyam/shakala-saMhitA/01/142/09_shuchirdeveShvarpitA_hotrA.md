+++
title = "009"
devataa = "तिस्रो देव्यः सरस्वतीळाभारत्यः"
RShiH = "दीर्घतमा औचथ्यः"
ChandaH = "अनुष्टुप्"

+++


**शुचिः** शुद्धा **मरुत्सु** विरूद्धलक्षणया अमरणेषु **देवेषु** द्योतनशीलेषु स्तोतृषु मरुत्सु ऋत्विक्षु वा **अर्पिता** नियता **होत्रा** होमनिष्पादिका भारती भरतस्यादित्यस्य संबन्धिनी द्युस्थाना वाक् । तथा **इळा** पार्थिवी प्रैषादिरूपा **मही** महती **सरस्वती** । सर इत्युदकनाम । तद्वती स्तनितादिरूपा माध्यमिका च वाक् एतास्तिस्रः त्रिस्थानवागभिमानिदेवताः **यज्ञियाः** यज्ञार्हाः सत्यः **बर्हिः** स्तीर्णं **सीदन्तु** उपविशन्तु ॥