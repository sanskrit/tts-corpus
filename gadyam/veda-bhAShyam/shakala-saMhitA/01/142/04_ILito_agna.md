+++
title = "004"
devataa = "इळः"
RShiH = "दीर्घतमा औचथ्यः"
ChandaH = "अनुष्टुप्"

+++


हे **अग्ने** **ईळितः** सर्वैः स्तुत्यः इण्नामकस्त्वम् **इह** अस्मिन् यज्ञे **चित्रं** चायनीयं प्रियं प्रीणयितारम् अस्मान् हविःस्वीकर्तुं वा प्रीतियुक्तम् **इन्द्रम्** **आ** **वह** आह्वय । हे **सुजिह्व** घृतपानेन शोभनज्वाल **इयं** **मम** **मतिः** मननसाधना स्तुतिरूपा वाक् **त्वा** त्वाम् **अच्छ** आभिमुख्येन प्राप्तुं **वच्यते** मतिरेवास्मदीयोच्यते ॥ हिः पूरणार्थः । वचेर्यकि ‘ संप्रसारणाच्च' इति पूर्वरूपस्य ‘ वा छन्दसि' इति विकल्पितत्वात् अभावे यण् ॥ अत्र पुरोडाशादीडभिमानियज्ञपरतया वा व्याख्येयम् । एवमुत्तरत्र यज्ञाङ्गैर्यज्ञसंबन्धिदेवताभिश्च यज्ञः एवोच्यते इति तत्परत्वेन व्याख्येयम् ॥