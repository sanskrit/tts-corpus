+++
title = "007"
devataa = "उषासानक्ता"
RShiH = "दीर्घतमा औचथ्यः"
ChandaH = "अनुष्टुप्"

+++


**भन्दमाने** सर्वैः स्तूयमाने **उपाके** परस्परं संनिहिते **सुपेशसा** शोभनरूपे। पेश इति रूपनाम । **यह्वी** महत्यौ अपत्यरूपे वा प्रतिदिनं जायमानत्वात् । यहुरित्यपत्यनाम, ‘यहुः सूनुः ' (नि. २. २. ११ ) इति तन्नामसु पाठात् । **ऋतस्य** **मातरा** यज्ञस्य निर्मात्र्यौ । ताभ्यामागमनात् यज्ञस्य संपूर्तेर्यज्ञमातृत्वम् उपचर्यते । यद्वा । अतिरात्रादीनाम् अहोरात्रसाध्यत्वात्। **नक्तोषासा** उक्तगुणविशिष्टे अहोरात्रदेवते **सुमत्** स्वयमेव । अस्माभिरप्रार्थिते इत्यर्थः । यद्वा । सुमत् **बर्हिः** आस्तृतं दर्भम् **आ** समन्तात् **आ** **सीदताम्** उपविशताम् । यद्वा । ऋतस्य इति कर्मणि षष्ठी । यज्ञमासीदताम् । आसाद्य च बर्हिरास्तृतं दर्भं स्वयमेव सीदताम् ॥