+++
title = "001"
devataa = "अश्विनौ"
RShiH = "मेधातिथिः काण्वः"
ChandaH = "गायत्री"

+++


अत्र होता अध्वर्युमुद्दिश्य ब्रूते । हे अध्वर्यो **प्रातर्युजा** प्रातःसवनग्रहेण संयुक्तावश्विनौ देवौ **वि** **बोधय** विशेषेण प्रबुद्धौ कुरु । **अश्विनौ** प्रबुद्धौ चाश्विनौ देवौ **अस्य** अभिषवसंस्कारयुक्तस्य **सोमस्य** **पीतये** पानाय **इह** कर्मणि **आ** **गच्छताम्** । प्रातर्युञ्जाते गृह्यमाणेन ग्रहेण सहेति प्रातर्युजा । ‘सत्सूद्विष" ' इत्यादिना क्विप् । सुपां सुलुक्° ' इति आकारः । कृदुत्तरपदप्रकृतिस्वरत्वम् । अस्य । ‘उडिदम्' इत्यादिना विभक्तेरुदात्तत्वम् । पीतये । व्यत्ययेन क्तिन उदात्तत्वम् ॥