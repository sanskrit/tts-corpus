+++
title = "021"
devataa = "विष्णुः"
RShiH = "मेधातिथिः काण्वः"
ChandaH = "गायत्री"

+++


पूर्वोक्तं **विष्णोः** **यत्** **परमं** **पदम्** अस्ति **तत्** पदं **विप्रासः** मेधाविनः **समिन्धते** सम्यक् दीपयन्ति। कीदृशाः। **विपन्यवः** विशेषेण स्तोतारः **जागृवांसः** शब्दार्थयोः प्रमादराहित्येन जागरूकाः॥ विप्रासः । ‘आज्जसेरसुक्'। विपन्यवः । स्तुत्यर्थस्य पनेः बाहुलक औणादिको युप्रत्ययः । तत्र प्रत्ययस्वरः । जागृवांसः ।' जागृ निद्राक्षये '। लिटः क्वसुः । क्रादिनियमाप्राप्तस्य इटः ‘वस्वेकाजाद्धसाम् ' ( पा. सू. ७. २. ६७ ) इति नियमात् निवृत्तिः ॥ ॥ ७ ॥