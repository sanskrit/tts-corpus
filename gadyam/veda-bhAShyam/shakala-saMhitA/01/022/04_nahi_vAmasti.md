+++
title = "004"
devataa = "अश्विनौ"
RShiH = "मेधातिथिः काण्वः"
ChandaH = "गायत्री"

+++


**अश्विना** हे अश्विनौ देवौ युवां **सोमिनः** सोमवतो यजमानस्य **गृहं** प्रति **रथेन** **गच्छथः** स मार्गो **वां** युवयोः **दूरके** दूरदेशे **नहि** **अस्ति** न वर्तते खलु । यद्वा । **यत्र** गृहे गच्छथः तच्च गृहं दूरे न भवति ॥ नहि। ' एवमादीनामन्तः' इत्यन्तोदात्तः । अस्ति । ‘चादिलोपे विभाषा' इति निघाताभावः । अत्र हि गृहं दूरे च नास्ति युवां च रथेन गच्छथः इति समुच्चयश्चार्थो गम्यते, चशब्दो न प्रयुज्यते इति चलोपे प्रथमा तिङ्विभक्तिरस्तीति । यत्र । 'निपातस्य च ' इति संहितायां दीर्घत्वम् । गच्छथः । इयं यद्यपि न प्रथमा तथापि यत्र इति यद्वृत्तयोगात् न निघातः ॥