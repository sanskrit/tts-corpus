+++
title = "014"
devataa = "द्यावापृथिव्यौ"
RShiH = "मेधातिथिः काण्वः"
ChandaH = "गायत्री"

+++


गन्धर्वस्य ध्रुवं पदम् अन्तरिक्षम् । तथा च तापनीयशाखायां समाम्नायते- यक्षगन्धर्वाप्सरोगणसेवितमन्तरिक्षम् ' (नृ. ता. १. २) इति । तेनान्तरिक्षेण उपलक्षिते आकाशे वर्तमानयोः **तयोरित्** द्यावापृथिव्योरेव संबन्धि **पयः** जलं **घृतवत्** घृतसदृशं **विप्राः** मेधाविनः प्राणिनः **धीतिभिः** कर्मभिः **रिहन्ति** लिहन्ति । यद्वा । घृतवत् घृतं सारं तेनोपेतं रिहन्ति ॥ लिहेर्व्यत्ययेन रेफः । गन्धर्वस्य । ‘धृञ् धारणे'।' गवि गन् धृञो वः' इति वप्रत्ययः; तत्संनियोगेन गोशब्दस्य च गन्नादेशः ॥