+++
title = "009"
devataa = "अग्निः"
RShiH = "मेधातिथिः काण्वः"
ChandaH = "गायत्री"

+++


हे अग्ने **उशतीः** कामयमानाः **देवानां** **पत्नीः** इन्द्राण्याद्याः इह देवयजनदेशे **आ** **वह** ।  तथा **त्वष्टारं** देवं **सोमपीतये** सोमपानार्थम् **उप** समीपे आ वह ॥ पत्नीः । डत्यन्तः पतिशब्द आद्युदात्तः । ‘पत्युर्नो यज्ञसंयोगे' ( पा. सू. ४. १. ३३ ) इति ङीप्; तत्संनियोगेन नकारश्च । डीपः पित्त्वात् डतिस्वर एव । उशतीः । ‘वश कान्तौ । लटः शतृ । ‘अदिप्रभृतिभ्यः शपः' इति शपो लुक् । शतुर्ङित्वात् ग्रहिज्यादिना संप्रसारणम् । उगितश्च ' इति ङीप् । ‘शतुरनुमः० ' इति ङीप् उदात्तः ॥