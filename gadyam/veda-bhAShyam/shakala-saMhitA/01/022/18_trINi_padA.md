+++
title = "018"
devataa = "विष्णुः"
RShiH = "मेधातिथिः काण्वः"
ChandaH = "गायत्री"

+++


**अदाभ्यः** केनापि हिंसितुमशक्यः **गोपाः** सर्वस्य जगतः रक्षकः **विष्णुः** पृथिव्यादिस्थानेषु **अतः** एतेषु **त्रीणि** पदानि **वि** **चक्रमे** । किं कुर्वन् । **धर्माणि** अग्निहोत्रादीनि **धारयन्** पोषयन् ॥ पदा । सुपां सुलुक्' इत्यादिना विभक्तेः डादेशः । तस्य स्थानिवद्भावेन अनुदात्तत्वे प्राप्ते उदात्तनिवृत्तिस्वरेणोदात्तत्वम् । गोपाः । गोपामृतस्य' (ऋ. सं. १. १. ८) इत्यत्रोक्तम् । अदाभ्यः । दभेः “ ऋहलोर्ण्यत् ' (पा. सू. ३. १. १२४) इति ण्यत् । नञ्समासः । अव्ययपूर्वपदप्रकृतिस्वरत्वम् । धारयन्। शपः पित्त्वादनुदात्तत्वम् । शतुश्च लसार्वधातुकस्वरेण णिच एव स्वरः शिष्यते ॥