+++
title = "002"
devataa = "द्यावापृथिव्यौ"
RShiH = "दीर्घतमा औचथ्यः"
ChandaH = "जगती"

+++


**उरुव्यचसा** प्रभूतव्यचनवत्यौ अतिविस्तीर्णे **महिनी** अत एव महत्यौ **असश्चता** असज्जमाने परस्परवियुक्ते इत्यर्थः। **पिता** पालयित्री द्यौः **माता** निर्मात्री पृथिवी **च** इत्युभे **भुवनानि** भूतजातानि **रक्षतः** पालयतः ।  ‘ द्यौष्पितः पृथिवि मातः' (ऋ. सं. ६. ५१. ५) इत्यादिश्रुतेर्मातापितृरूपत्वम् । किंच **सुधृष्टमे** अतिशयेन धृष्टे ॥ छान्दसस्तकारलोपः ॥ प्रगल्भे **रोदसी** द्यावापृथिव्यौ **वपुष्ये** **न** वपुषो हिते इव । प्राणिनां पितराविव शरीररक्षके इत्यर्थः । तदेवोपपादयति । **यत्** यस्मात् **सीं** सर्वतः **पिता** पितृस्थानीयो द्यौः **रूपैः** निरूपणसाधनैः प्रशस्तैः प्रकाशैः निरूप्यमाणैर्वृष्ट्यादिभिर्वा **अभि** **अवासयत्** अभिवासयति अधितिष्ठति तस्मात् पिता माता च भुवनानि रक्षतः ॥