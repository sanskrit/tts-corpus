+++
title = "006"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे अश्विनौ **वन्दनम्** एतत्संज्ञमृर्षि **दंसनाभिः** आत्मीयैः कर्मभिः कूपात् **उत्** **ऐरतम्** उदैरयतम् उदगमयतम् । हे **दस्रा** दर्शनीयौ **वृषणा** कामानां वर्षितारावश्विनौ **शचीभिः** कर्मभिः रेभम् एतत्संज्ञम् ऋषिं दश रात्रीः नवाहानि च कूपे निवसन्तं तस्मात् उदैरयतम् उदतारयतम् । तथा **तौग्र्यं**  तुग्रस्य पुत्रं भुज्युं समुद्रे निमग्नम् आत्मीयाभिः नौभिः अश्वैश्च **समुद्रात्** **निः** **पारयथः** तीरदेशं प्रापितवन्तौ । तथा **च्यवानं** च्यवनमृषिं जीर्णं **पुनः** **युवानं** यौवनोपेतं **चक्रथुः** कृतवन्तौ ॥ ऐरतम् । ‘ईर गतौ कम्पने च । ण्यन्तात् लङि ‘छन्दस्युभयथा ' इति शप आर्धधातुकत्वात् ‘णेरनिटि ' इति णिलोपः ॥