+++
title = "004"
devataa = "मरुतः"
RShiH = "अगस्त्यो मैत्रावरुणिः"
ChandaH = "जगती"

+++


एते मरुतः **स्वयुक्ताः** स्वैर्युक्ताः परस्परं संयुक्ताः स्वेन धनेन वा युक्ताः सन्तः **दिवः** द्युलोकात् **वृथा** अनायासेन **अव** **आ** **ययुः** अवाङ्मुखमागच्छन्ति । हे **अमर्त्याः** मरुतः यूयं **त्मना** आत्मना स्वयमेव **कशया** । वाङ्नामैतत् । वाचा स्तुतिरूपया **चोदत** प्रेरयत । स्तोतुमिति शेषः । ते च **मरुतः** **अरेणवः** अपापाः **तुविजाताः** बहुयज्ञेषु प्रादुर्भूताः **भ्राजदृष्टयः** दीप्ताः एवंभूताः सन्तः **दृळ्हानि** **चित्** दृढान्यपि पर्वतानि **अचुच्यवुः** च्यावयन्ति चालयन्ति ॥