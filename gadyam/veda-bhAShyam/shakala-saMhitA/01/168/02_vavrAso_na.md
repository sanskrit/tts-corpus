+++
title = "002"
devataa = "मरुतः"
RShiH = "अगस्त्यो मैत्रावरुणिः"
ChandaH = "जगती"

+++


**ये** मरुतः **वव्रासो** **न** । वव्रिरिति रूपनाम । रूपवन्त इव । ते यथा प्रकृष्टा लक्ष्यन्ते तद्वत् । यद्वा । अरूपा अपि सरूपा इव । **स्वजाः** स्वयमेव स्वस्मात् वा जायमानाः । अनन्यहेतुकाः इत्यर्थः। **धूतयः** कम्पनशीलाः सन्ति ते **इषम्** अन्नं हविर्लक्षणमन्नसाधनं सस्यादिकं वा **स्वः** स्वर्गं च **अभिजायन्त** अभिलक्ष्य प्रादुर्भवन्ति । ते दृष्टान्तमुखेन श्रूयन्ते । **अपां** **नोर्मयः** उदकानामूर्मय इव सहस्रियासः सहस्रसंमिताः तथा **वन्द्यासः** बहुक्षीरादिप्रदतवेन स्तुत्याः **गावः** **न** गाव इव **आसा** समीपे एव **उक्षणः** वृष्ट्युदकस्य सेक्तारः । तादृशा मरुतः प्रादुर्भवन्तीत्यन्वयः ॥