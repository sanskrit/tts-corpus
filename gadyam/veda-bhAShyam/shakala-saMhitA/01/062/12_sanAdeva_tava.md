+++
title = "012"
devataa = "इन्द्रः"
RShiH = "नोधा गौतमः"
ChandaH = "त्रिष्टुप्"

+++


हे **दस्म** दर्शनीयेन्द्र । गभस्तिरिति बाहुनाम । **तव** **गभस्तौ** हस्ते **सनादेव** चिरकालादारभ्य स्थितानि **रायः** धनानि **न** **क्षीयन्ते** न विनश्यन्ति । **नोप** **दस्यन्ति** च स्तोतृभ्यो दत्तेऽपि त्वद्धस्तगतं धनमुपक्षयं न प्राप्नोति । अपि तु वर्धते । हे **इन्द्र** **धीरः** बुद्धिमान् धृष्टो वा त्वं द्युमान् दीप्तिमान् **असि** । तथा **क्रतुमान्** लोकरक्षणहेतुभूतकर्मयुक्तोऽसि । हे **शचीवः** कर्मवन्निन्द्र **तव** **शचीभिः** त्वदीयैः कर्मभिः **नः** अस्मभ्यं धनं **शिक्ष** देहि। शिक्षतिर्दानकर्मा ॥ क्षीयन्ते। ‘क्षीञ् हिंसायाम् । अस्मात् कर्मकर्तरि कर्मवद्भावात् यगात्मनेपदे। वत्करणं स्वाश्रयमपि यथा स्यात्' (का.३.१ ८७) इति कर्मवद्भावात् ‘अचः कर्तृयकि' (पा. सू. ६. १. १९५) इत्याद्युदात्तत्वम् । ‘चादिलोपे विभाषा ' इति निघातप्रतिषेधः । शचीवः । शची अस्यास्तीति शचीवान् । छन्दसीरः' इति मतुपो वत्वम् । संबुद्धौ ‘मतुवसो रुः ' इति नकारस्य रुत्वम् ॥