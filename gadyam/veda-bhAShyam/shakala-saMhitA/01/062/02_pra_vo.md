+++
title = "002"
devataa = "इन्द्रः"
RShiH = "नोधा गौतमः"
ChandaH = "त्रिष्टुप्"

+++


हे ऋत्विजः **वः** यूयं **महे** महते **शवसानाय** बलमिवाचरते । अतिबलायेत्यर्थः । उत्तरवाक्ये यच्छब्दश्रुतेः तच्छब्दाध्याहारः । एवंभूताय तस्मै इन्द्राय **महि** महत् प्रौढं **नमः** स्तोत्रं **प्र** **भरध्वं** प्रकर्षेण संपादयत । किं तत् स्तोत्रमित्याह । **आङ्गूष्यं** **साम** आघोषयोग्यं रथन्तरादिसाम । तन्निपाद्यतामित्यर्थः।  ‘ अभि त्वा शूर' (ऋ. सं. ७. ३२. २२ ) इत्यादिषु ऋक्षु यद्गानं तस्य सामेत्याख्या। तथा चोक्तं-' गीतिषु सामाख्या' (जै. सू. २. १. ३६) इति । **येन** इन्द्रेण **नः** अस्माकं **पितरः** पितृविशेषाः **पूर्वे** पूर्वपुरुषाः **अङ्गिरसः** पणिनाम्नासुरेणापहृतानां गवां 'पदज्ञाः मार्गज्ञाः सन्तोऽत एव **अर्चन्तः** तं पूजयन्तः **गा** **अविन्दन्** अलभन्त ॥ वः । प्रथमार्थे द्वितीया । पदज्ञाः । पदानि जानन्तीति । अतोऽनुपसर्गे कः' इति कः ।  ‘ आतो लोप इटि च' इति आकारकोपः ॥ अविन्दन् ।' विद्लृ लाभे'। ‘शे मुचादीनाम्' इति नुमागमः ॥