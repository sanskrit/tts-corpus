+++
title = "013"
devataa = "इन्द्रः"
RShiH = "नोधा गौतमः"
ChandaH = "त्रिष्टुप्"

+++


स इन्द्रः **सनायते** नित्य इवाचरति सर्वेषामाद्यो भवति । हे **शवसान** बलवन् **इन्द्र** **हरियोजनाय** । हरी अश्वौ रथे योजयतीति हरियोजनः । **सुनीथाय** सुष्ठु नेत्रे । एवंभूताय तस्मै तुभ्यं **गोतमः** गोतमस्य ऋषेः पुत्रः **नोधाः** ऋषिः **नव्यं** नूतनं **ब्रह्म** एतत्सूक्तरूपं स्तोत्रं **नः** अस्मदर्थम् **अतक्षत्** अकरोत् । अतोऽस्माभिरनेन स्तोत्रेण स्तुतः सन् धिया बुद्ध्या कर्मणा वा प्राप्तवसुरिन्द्रः प्रातःकाले **मक्षु** शीघ्रं **जगम्यात्** आगच्छतु ॥ सनायते । सना इति निपातो नित्यशब्दसमानार्थः । तस्मादाचारार्थे क्यङ्प्रत्ययः । सुनीथाय । ‘णीञ् प्रापणे ' इत्यस्मात् औणादिकः थक्प्रत्ययः । थाथादिस्वरः ॥ ॥ ३ ॥