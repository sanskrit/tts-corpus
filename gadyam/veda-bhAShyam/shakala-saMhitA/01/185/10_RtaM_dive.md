+++
title = "010"
devataa = "द्यावापृथिव्यौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**सुमेधाः** शोभनप्रज्ञोऽहं **दिवे** द्युदेवतायै **पृथिव्यै** पृथिवीदेवतायै **तत्** तत्प्रीतिकरम् **ऋतं** स्तोत्रं **प्रथमम्** । मुख्यनामैतत् । प्रतमं प्रष्टतमम् **अवोचं** ब्रवीमि । किमर्थम् । **अभिश्रावाय** अभितः सर्वतः श्रवणाय । किंच **पिता** पालको द्युलोकः **माता** सस्यादेर्निर्मात्री पृथिवी **च** उभे **अवद्यात्** निन्दितात् दुःखप्रापकात् अंहसः सकाशात् **पातां** रक्षताम् । तथा **अभीके** । अन्तिकनामैतत् । समीपे एव **अवोभिः** अभिमततर्पणैः रक्षतां पालयताम् ॥