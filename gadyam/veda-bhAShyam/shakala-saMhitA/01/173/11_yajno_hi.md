+++
title = "011"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**कश्चित्** **यज्ञः** यज्ञवान् यज्ञानुष्ठायी **ऋन्धन्** वर्धयन् भवति । इन्द्रं यज्ञेन वर्धयतीत्यर्थः । **जुहुराणश्चित्** कुटिलगतिस्तु कश्चित् **मनसा** केवलेन **परियन्** परितो गच्छन् लौकिकविषयादिकं ध्यायन् वर्तते । यद्वा । परि वर्जनार्थः । वर्जयित्वा गच्छन्नेदं प्राप्नोति । तत्र दृष्टान्तः । तीर्थे प्रसिद्धे मार्गे **अच्छ** आभिमुख्येन समीपे वर्तमानम् **ओकः** पानीयादिकं सदनं **ततृषाणं** पिपासायुक्तं यथा अविलम्बेन प्रीणाति । स यथा तत्सदनमागच्छतीत्यर्थः । तद्वत् यज्ञेन कश्चित् पुमानिन्द्रमभिगच्छतीति । कुटिलस्य दृष्टान्तः । **दीर्घो** **न** वक्रत्वेनातिदूरः **अध्वा** मार्ग इव । स यथा **सिध्रं** फलं पानीयादिरूपं फलार्थिनं वा पुरुषम् **आ** **कृणोति** अर्वाक्करोति नीचैः करोति वर्जयतीत्यर्थः । तस्माद्यज्ञमार्गमजानानो वक्रो दूरे परिभ्रमति नेन्द्रं तर्पयति । तद्विलक्षणस्तु वर्जयत्येव ॥