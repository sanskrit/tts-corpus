+++
title = "005"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**तमु** तमेव **इन्द्रं** **स्तुहि** हे होतः स्तुतिं कुरु। किमस्याधिक्यमिति उच्यते । **यो** **ह** यः खलु **सत्वा** अतिप्रभूतबलः । यद्वा । सत्वा सादकः शत्रूणाम् । **यः** च **शूरः** शौर्योपेतः **मघवा** बलवानन्नवान् वा । **यः** च **रथेष्ठाः** रथे वर्तमानः । किंच प्रतीचश्चित् प्रत्यभिमुखं योद्धुरपि
“योधीयान् योद्धृतमः ॥ प्रतिपूर्वादञ्चतेः क्विनन्तात् लुप्तमकारात् शसि ‘अचः' इति अकारलोपे  चौ ' इति दीर्घः । ‘अञ्चेश्छन्दस्यसर्वनामस्थानम् ' इति विभक्तिरुदात्ता ॥ **वृषण्वान्** । वृषाणो वर्षितारो वज्रादयः । तद्वान् । वृषा ते वज्र उत ते वृषा रथः ' (.ऋ सं. २. १६. ६ ) इति हि निगमः । तथा **ववव्रुषश्चित्तमसः** आवरकस्यापि तमसो मेघादेः **विहन्ता** विशेषेण घातकः । यस्मादेवंमहानुभावः तस्मात् स्तुहि ॥ ॥ १३ ॥