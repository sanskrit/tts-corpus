+++
title = "012"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **इन्द्र** **अत्र** **पृत्सु** एषु उपस्थितेषु संग्रामेषु वृष्ट्यर्थं मेघजयेषु **देवैः** मरुदादिभिः सह **नः** अस्मान् **मो** **षु** मैव त्याक्षीरिति शेषः । मरुत्सहितो युध्यस्वेत्यर्थः । हे 'शुष्मिन् बलवन्निन्द्र **अस्ति** हि **स्म** **ते** अस्ति हि स्म तव खलु । तव किमस्तीति उच्यते । **अवयाः** अवयजनम् अवयुज्य पृथक्कृत्य यजनं हविर्भागोऽस्ति । मरुद्यः"ळ पृथगप्यस्ति हविर्भागः । केवलं मरुद्भ्य एव दीयते नास्मभ्यम् अतः कथं योत्स्यामीति न मन्तव्यमित्यर्थः । यद्वा । अवयाः शत्रूणां वर्जनाय गन्ता वज्रोऽस्ति ते । किंच **हविष्मतः** प्रदेयहवियुक्तस्य **मीळ्हुषः** हविष्प्रदातुः । यद्वा । एतत्पदद्वयं मरुतां विशेषणम् । **यस्य** मम **यव्या** फलेनेन्द्रेण वा सह मिश्रयन्ती **गीः** स्तुतिशस्त्रादिरूपा वाक् 'महश्चित् महतोऽपि मीळ्हुषः सेक्तॄन् हविष्मतो दत्तहविषा तद्वतः मरुतो **वन्दते** स्तौति ॥