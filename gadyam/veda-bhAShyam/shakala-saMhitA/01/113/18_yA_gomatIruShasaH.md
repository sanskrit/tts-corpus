+++
title = "018"
devataa = "उषाः"
RShiH = "कुत्स आङ्गिरसः"
ChandaH = "त्रिष्टुप्"

+++


**दाशुषे** हवींषि दत्तवते मर्त्याय मनुष्याय यजमानाय **गोमतीः** गोमत्यो बहुभिर्गोंभिर्युकताः **सर्ववीराः** सर्वैः सरणसमर्थैः वीरैः शूरैर्युक्ताः **याः** **उषसः** **व्युच्छन्ति** तमो वर्जयन्ति। **वायोरिव** वायुवच्छीघ्रं प्रवर्तमानानां **सूनृतानां** स्तुतिरूपाणां वाचाम् **उदर्के** समाप्तौ **अश्वदाः** अश्वानां दात्रीः **ताः** उषसः **सोमसुत्वा** सोमानामभिषोता यजमानः **अश्नवत्** व्याप्नोतु ॥ दाशुषे ।  ‘ दाशृ दाने ।  ‘ दाश्वान्साह्वान् ' इति क्वसुप्रत्ययान्तो निपात्यते । चतुर्थ्येकवचने ‘वसोः संप्रसारणम्' इति संप्रसारणम् । शासिवसिघसीनां च ' इति षत्वम् । अश्नवत् । अशू व्याप्तौ '। व्यत्ययेन परस्मैपदम्। लेट अडागमः ।  ‘ इतश्च लोपः० ' इति इकारलोपः। सोमसुत्वा ।  ‘ षुञ् अभिषवे'।  ‘ अन्येभ्योऽपि दृश्यन्ते' इति क्वनिप् । ह्रस्वस्य पिति' इति तुक्॥