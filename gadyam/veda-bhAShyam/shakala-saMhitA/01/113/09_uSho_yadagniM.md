+++
title = "009"
devataa = "उषाः"
RShiH = "कुत्स आङ्गिरसः"
ChandaH = "त्रिष्टुप्"

+++


हे **उषः** **त्वम्** **अग्निं** गार्हपत्यादिरूपं **समिधे** समिन्धनाय प्रज्वलनार्थं **यत्** **चकर्थ** कृतवती । उषःकाले ह्यग्नयो होमार्थमुपसमिध्यन्ते । अपि च तमसा तिरोहितं जगत् **सूर्यस्य** **चक्षसा** प्रकाशेन **यत्** **वि** **आवः** व्यवृणोः तमसा विश्लिष्टमकरोः । तथा **मानुषान्** मनोः पुत्रान् मनुष्यान् **यक्ष्यमाणान्** यागं करिष्यतस्त्वं **यत्** **अजीगः** पूर्वं तमसा ग्रस्तान् प्रकाशेन उद्गीर्णानिवाकरोः । हे उषः **देवेषु** मध्ये स्वमेव **भद्रं** भजनीयं **तत्** एतत्त्रिविधम् **अप्नः** कर्म **चकृषे** कृतवती ॥ आवः ।  ‘ वृञ् वरणे ' । लुङि ‘मन्त्रे घस ' इति च्लेर्लुक् । गुणे ‘हल्ङ्याब्भ्यः ' इति सिलोपः। छन्दस्यपि दृश्यते' इति आडागमः । मानुषान् । **मनोर्जातावञ्यतौ** षुक् च ' इति अञ् षुगागमश्च ॥