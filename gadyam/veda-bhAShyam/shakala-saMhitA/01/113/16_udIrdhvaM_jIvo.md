+++
title = "016"
devataa = "उषाः"
RShiH = "कुत्स आङ्गिरसः"
ChandaH = "त्रिष्टुप्"

+++


हे मनुष्याः उदीर्ध्वं शयनं परित्यज्य उद्गच्छत। **नः** अस्माकम् **असुः** शरीरस्य प्रेरयिता **जीवः** जीवात्मा **आगात्** आगतवान्। **तम:** **अप** **प्रागात्** अपक्रान्तम्। उषसः प्रकाशे सति सर्वजीवनव्यापारयोगः। तस्मात् परमात्मरूपतया स च जीवस्तदेव **ज्योतिः** **आ** **एति** आगच्छति। **सूर्याय** सूर्यस्य **पन्थां** मार्गम् **आरैक्** विविक्तीकरोति । **यातवे** गमनाय । तस्मिन् देशे **अगन्म** गच्छामः **यत्र** यस्मिन् देशे **आयुः** । अन्ननामैतत् । अन्नं **प्रतिरन्ते** । प्रपूर्वस्तिरतिर्वर्धनार्थः । उदारा दानेन प्रवर्धयन्ति ॥ ईर्ध्वम् । ‘ ईर गतौ । आदादिकोऽनुदात्तेत् । अरैक् । ‘रिचिर् विरेचने '। लङि  ‘ बहुलं छन्दसि ' इति विकरणस्य लुक् । गुणे व्यत्ययेन ऐत्वम् । पन्थाम् । द्वितीयायामपि  ‘ पथिमथ्यृभुक्षामात्' इति व्यत्ययेन आत्वम् । अगन्म । गमेर्लङि  ‘ बहुलं छन्दसि ' इति विकरणस्य लुक् । ' म्वोश्च ' ( पा. सू. ८. २. ६५) इति मकारस्य नकारः ॥