+++
title = "011"
devataa = "उषाः"
RShiH = "कुत्स आङ्गिरसः"
ChandaH = "त्रिष्टुप्"

+++


**ईयुः** गताः **ते** माः **ये पूर्वतरां** पुराणतरां अतीतां **व्युच्छन्तीं** विवसन्तीं उषसं अपश्यन् दृष्टवन्तः । अस्माभिर् एव त्व् इदानीं **प्रतिचक्ष्या** प्रतिदिनं द्रष्टव्या **अभूत्** । ख्याञादेशाभावश्छान्दसः । **ये** पुनः **अपरीषु** परासु अनागतासु उपस्सु **पश्यान्** पश्येयुः द्रष्टारः स्युः । लेट्याडागमः ।  
तेऽप्यायन्त्येव आगमिष्यन्त्येव । एवं त्रैकाल्येऽपि सर्वैः प्रतीक्ष्यते उषसो महिमा । 

आ उ **ओ** इति निपातसमुदायात्मा निपातः । अपरशब्दात् छन्दसो ङीष् । एवमात्मज्योतिर् एव व्याप्य तिष्ठतीति उषसस्-स्तुतिः ॥

**ये** **मर्त्यासः** मरणधर्माणो मनुष्याः **व्युच्छन्तीं** विवासयन्तीं **पूर्वतराम्** अतिशयेन पूर्वां विप्रकृष्टाम् **उषसम्** **अपश्यन्** दृष्टवन्तः **ते** मनुष्याः **ईयुः** गताः। तथा **अस्माभिः** अपि **नु** इदानीं **प्रतिचक्ष्या** प्रकर्षेण द्रष्टव्या **अभूत्** जाता । तथा **अपरीषु** भाविनीषु रात्रिषु **ये** मनुष्याः एतामुषसं **पश्यान्** पश्यन्ति **ते** । आ उ इति निपातद्वयसमुदायः । तत्र उ इत्येतदवधारणे । एव **यन्ति** आगच्छन्त्येव । कालत्रयेऽप्येषा व्याप्य वर्तते इत्यर्थः ॥ 

**ईयुः** ।  ‘ इण् गतौ '। 'लिटि उसि इणो यण्' इति यणादेशः ।  ‘द्विर्वचनेऽचि' इति तस्य स्थानिवद्भावात् द्विर्भावे 'दीर्घ इणः किति' (पा. सू. . ७. ४. ६९ ) इति अभ्यासस्य दीर्घत्वम् । 

**ते** ।  ‘ युष्मत्-तत्-ततक्षुःष्वन्तःपादम्' इति सकारस्य षत्वं ष्टुत्वं च । 

**मर्त्यासः** ।  ‘ आज्जसेरसुक्' ॥