+++
title = "006"
devataa = "उषाः"
RShiH = "कुत्स आङ्गिरसः"
ChandaH = "त्रिष्टुप्"

+++


**क्षत्राय** । धननामैतत् । धनार्थं **त्वम्** एकं प्रति उषा व्युच्छन्ती' इति शेषः । तथा **श्रवसे** अन्नार्थं **त्वम्** एकं प्रति **महीयै** महत्यै **इष्टये** अग्निष्टोमादिमहायज्ञार्थं **त्वम्** एकं प्रति व्युच्छन्ती। तथा **अर्थमिव** अपेक्षितमर्थं प्रति **इत्यै** गमनार्थं **त्वम्** एकं प्रति व्युच्छन्ती । अपि च **विसदृशा** विलक्षणानि नानारूपाणि **जीविता** जीवितानि जीवनोपायभूतानि कृषिवाणिज्यादीनि **अभिप्रचक्षे**
आभिमुख्येन प्रकाशयितुं व्युच्छन्ती **उषाः** सर्वाणि भूतजातानि तमसा निगीर्णानि **अजीग:** प्रकाशनेन उद्गीर्णानीवाकरोत् ॥ त्वम्  । त्वसमसिमनेमेत्यनुच्चानि' (फि. सू. ७८ ) इति सर्वानुदात्तत्वम्। महीयै। मह्यै । महेः ‘इन् सर्वधातुभ्यः' इति इन्प्रत्ययः। कृदिकारदक्तिनः' इति ङीष् ।  ‘ उदात्तयणः' इति विभक्तेरुदात्तत्वम् । छान्दसः ईकारोपजनः । यद्वा । महीशब्दादुत्तरस्य चतुर्थ्येकवचनस्य ' याडापः ' ( पा. सू. ७. ३. ११३ ) इति व्यत्ययेन याडागमः । छान्दसमन्तोदात्तत्वम् । विसदृशा । ‘त्यदादिषु दृशोऽनालोचने कञ्च' इत्यत्र  ‘ समानान्ययोश्च' (पा. सू. ३. २. ६०. १) इति वचनात् दृशेः कञ् । 'समानस्य च्छन्दसि' इति सभावः। विगतसादृश्यानि विसदृशानि।  ‘ शेश्छन्दसि बहुलम्' इति शेर्लोपः । बहुव्रीहौ पूर्वपदप्रकृतिस्वरत्वम् । अभिप्रचक्षे । चक्षेः “ तुमर्थे सेसेन्” ' इति सेन्प्रत्ययः । स्कोः संयोगाद्योः' इति कलोपः । कत्वषत्वे ॥