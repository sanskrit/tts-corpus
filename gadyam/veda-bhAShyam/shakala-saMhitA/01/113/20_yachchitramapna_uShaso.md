+++
title = "020"
devataa = "उषाः"
RShiH = "कुत्स आङ्गिरसः"
ChandaH = "त्रिष्टुप्"

+++


**चित्रं** चायनीयं **अप्नः** आप्तव्यं **यत्** धनम् **उषसो** **वहन्ति** आनयन्ति **ईजानाय** हविर्भिः इष्टवते **शशमानाय** स्तुतिभिः संभजमानाय पुरुषाय **भद्रं** भजनीयं तत् भवतीति शेषः । यदनेन सूक्तेनास्माभिः प्रार्थितं तत् मित्रादयः षड्देवताः **ममहन्तां** पूजितं कुर्वन्तु ॥ अप्नः ।  ‘ आप्लृ व्याप्तौ'।  ‘ आपः कर्माख्यायां ह्रस्वो नुट् च वा' इति बहुलग्रहणात् अकर्माख्यायामपि असुन्; धातोर्ह्रस्वो नुडागमश्च । ईजानाय । यजतेश्छन्दसि लिट्।' लिटः कानज्वा'।' वचिस्वपि° ' इत्यादिना संप्रसारणम् । द्विर्वचनादि । शशमानाय । ‘शश प्लुतगतौ'। ताच्छीलिकश्चानश्। तस्य लसार्वधातुकत्वाभावात् अदुपदेशात् लसार्वधातुकस्वराभावे चित्स्वर एव शिष्यते ॥ ॥ ४ ॥