+++
title = "003"
devataa = "अग्निर्वैश्वानरः"
RShiH = "नोधा गौतमः"
ChandaH = "त्रिष्टुप्"

+++


**अग्ना** **वैश्वानरे** अग्नौ **वसूनि** धनानि **आ** **दधिरे** आहितानि स्थापितानि बभूवुः । तत्र दृष्टान्तः । **ध्रुवासः** निश्चलाः **रश्मयः** किरणाः **सूर्ये** **न** यथा सूर्ये आधीयन्ते तद्वत् । अतस्त्वं पर्वतादिषु यानि धनानि विद्यन्ते **तस्य** धनजातस्य **राजा** **असि** अधिपतिर्भवसि ॥ अग्ना । ‘सुपां सुलुक्० इति विभक्तेः डादेशः । या । ‘शेश्छन्दसि बहुलम्' इति शेर्लोपः । ओषधीषु ।' उष दाहे । ओषः पाकः । भावे घञ् । ञित्त्वादाद्युदात्तत्वम् । ओष आसु धीयते इति ओषधयः । 'कर्मण्यधिकरणे च' इति किप्रत्ययः । दासीभारादिषु पठितत्वात् पूर्वपदप्रकृतिस्वरत्वम् । सप्तमीबहुवचने ‘ओषधेश्च विभक्तावप्रथमायाम् ' (पा. सू. ६. ३. १३२ ) इति दीर्घः। अप्सु । ' उडिदम्' इति विभक्तेरुदात्तत्वम् ॥