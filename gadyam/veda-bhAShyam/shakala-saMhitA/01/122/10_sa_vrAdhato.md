+++
title = "010"
devataa = "विश्वेदेवाः"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे मित्रावरुणौ युवां गतमन्त्रावसानोक्तलक्षण: युष्मत्पूजको जनः **दंसुजूतः** दान्तैरश्वैः सुष्ठु प्रेरितः अत एव **नरां** नराणां **शर्धस्तरः** अतिशयेनाभिभविता । अथवा अतिशयेन बलवान् । नराणां स्वसमानानां मध्ये **गूर्तश्रवाः** उद्गूर्णदीप्तिः प्रख्यातान्नो वा **विसृष्टरातिः** अर्थिभ्यः प्रदत्तधनः एवं महानुभावः **शूरः** सन् **विश्वासु** **पृत्सु** सर्वेषु जन्येषु संग्रामेषु व्राधतः । महन्नामैतत् । हिंसकान् महतोऽपि **नहुषः** । मनुष्यनामैतत् । मनुष्यान् शत्रून् प्रति **बाळ्हसृत्वा** भृशं सर्ता अशङ्कितगमनः सन् **सदमित्** सदैव **याति** गच्छति ॥ दंसुजूतः । दामेर्विच् ।' तृतीया कर्मणि' इति पूर्वपदप्रकृतिस्वरत्वम् । गूर्तश्रवाः ।  ‘ गुरी उद्यमने '।  ‘ नसत्तनिषत्त ' इत्यादौ निपातनात् निष्ठानत्वाभावः । विसृष्टरातिः । विपूर्वात् सृजतेः कर्मणि निष्ठा ।  ‘ गतिरनन्तरः' इति गतेः प्रकृतिस्वरत्वम् । बहुव्रीहौ पूर्वपदप्रकृतिस्वरत्वेन स एव शिष्यते । पृत्सु । ' पदादिषु मांस्पृत्स्नूनामुपसंख्यानम्' इति पृतनाशब्दस्य पृदादेशः ।  ‘ सावेकाचः०' इति विभक्तेरुदात्तत्वम् । बाळ्हसृत्वा । सर्तेः ‘अन्येभ्योऽपि दृश्यन्ते ' इति क्वनिप् ॥ ॥ २ ॥