+++
title = "005"
devataa = "विश्वेदेवाः"
RShiH = "कक्षीवान् दैर्घतमस औशिजः"
ChandaH = "विराड्रूपा"

+++


हे देवाः **औशिजः** कक्षीवानहं **वः** युष्माकं संबन्धिनं **रुवण्युं** रवणीयं शब्दनीयं **शंसं** स्तोत्रम् **आ** **हुवध्यै** युष्मदाह्रानाय **अच्छ** **आ** **वोचेय** आभिमुख्येन ब्रवीमि । यद्वा । अत्रापि अश्विनावेव उच्येते । तस्मिन् पक्षे बहुवचनं पूजार्थम् । हे अश्विनौ **वः** युष्मान् **घोषव** एतन्नामिका ब्रह्मवादिनीव । सा यथा **अर्जुनस्य** श्वेतवर्णस्य स्वशरीरगतत्वग्रोगस्य **नंशे** नाशनाय यथाश्विनोः शंसमकार्षीत् तद्वदहमपीत्यर्थः । हे देवाः युष्मत्संबन्धिने **दावने** आ आभिमुख्येन फलस्य दात्रे **पूष्णे** पोषकाय एतन्नामकाय देवायापि ॥ आकारस्य  ‘ आङोऽनुनासिकश्छन्दसि ' इति प्रकृतिभावः ॥ अच्छ आभिमुख्यगमनेन वोचेय स्तौमि ॥  ‘ वच परिभाषणे'। लिङयाशिष्यङ् ।  ‘ वच उम्' इति उम् । किंच **अग्नेः** **वसुतातिं** तत्संबन्धि धनमपि वोचेय स्तौमि तमेवाग्निम् ॥ ॥ १ ॥