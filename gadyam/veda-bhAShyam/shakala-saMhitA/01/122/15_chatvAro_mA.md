+++
title = "015"
devataa = "विश्वेदेवाः"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**मा** मां कक्षीवन्तं **मशर्शारस्य**। मशकीकृत्य भृशं शृणोति शारयति वा अमित्रानिति मशर्शारः । एतन्नामकस्य राज्ञः **शिश्वः** शिशवः शिशुवदप्रबुद्धाः **चत्वारः** पुत्राः बाधन्ते इति शेषः ॥ शिशुशब्दस्य: जसादिषु च्छन्दसि वावचनम् ' इति गुणाभावः ॥ तथा **आयवसस्य** सर्वतः प्राप्तान्नस्य एतन्नाम्नः **राज्ञः** **जिष्णोः** जयशीलस्य पुत्राः **त्रयः** तेऽपि बाधन्ते इति शेषः । हे **मित्रावरुणा** एतन्नामानौ देवौ **वां** युवयोः संबन्धी **रथः** दीर्घाप्साः । अप्स इति रूपनाम । अतिविस्तृतरूपः **स्यूमगभस्तिः** । स्यूममिति सुखनाम । सुखकरदीप्तिः सन् **सूरो** **न** सूर्य इव **अद्यौत्** द्योतताम् । उक्तानाम् अस्मद्विरोधिनां पुरतः स्फुरन् भयजनको भवत्वित्यर्थः ॥ द्युतेः  ‘ छन्दसि लुङलङ्लिटः । इति लुङ् ।  ‘ द्युद्भ्यो लुङि' (पा. सू. १. ३. ९१ ) इति परस्मैपदम् । सिचि वृद्धिः परस्मैपदेषु ' ( पा. सू. ७, २. १ ) इति वृद्धि:।  ‘ बहुलं छन्दसि ' इति इडभावे हल्ङ्यादिसंयोगान्तलोपौ । यद्वा ।  ‘ द्यु अभिगमने' । आदादिकः । छान्दसे लङि  ‘ उतो वृद्धिर्लुकि हलि' ( पा. सू. ७. ३. ८९ ) इति वृद्धिः ॥ ॥ ३ ॥