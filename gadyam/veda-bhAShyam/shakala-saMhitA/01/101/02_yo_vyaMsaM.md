+++
title = "002"
devataa = "इन्द्रः"
RShiH = "कुत्स आङ्गिरसः"
ChandaH = "जगती"

+++


**यः** इन्द्रः **जहृषाणेन** प्रवृद्धेन **मन्युना** क्रोधेन **व्यंसं** विगतभुजं वृत्रम् **अहन्** अवधीत् । अपि च **यः** इन्द्रः शम्बरम् एतत्संज्ञमसुरं चावधीत् । तथा **अव्रतं** व्रतस्य यागादेः कर्मणो विरोधिनं **पिप्रुम्** एतत्संज्ञमसुरं च **यः** इन्द्रोऽवधीत् । किंच **यः** **इन्द्रः** **अशुषं** शोषकरहितं **शुष्णं** सर्वस्य जगतः शोषकमेतत्संज्ञमसुरं नि **अवृणक्** न्यवर्जयत् । समूलं हतवानित्यर्थः । तं **मरुत्वन्तम्** इन्द्रं **सख्याय** आह्वयामहे ॥ व्यंसम्। विगतः अंसो यस्मात् । बहुव्रीहौ पूर्वपदप्रकृतिस्वरत्वम् । यणः ‘ उदात्तस्वरितयोर्यणः' इति परस्यानुदात्तस्य स्वरितत्वम् । जहृषाणेन । 'हृष तुष्टौ । अत्र वृद्ध्यर्थः । ‘छन्दसि लिट्, ‘ लिटः कानज्वा' इति तस्य कानजादेशः । अन्येषामपि दृश्यते ' इति संहितायामभ्यासस्य दीर्घत्वम् । चित्त्वादन्तोदात्तत्वम् । अशुषम् । शुष शोषणे' । इगुपधलक्षणः कः । शुषाः शोषका न सन्त्यस्येति अशुषः । परादिश्छन्दसि बहुलम् ' इत्युत्तरपदाद्युदात्तत्वम् । अवृणक् । ‘ वृजी वर्जने '। रौधादिकः ॥