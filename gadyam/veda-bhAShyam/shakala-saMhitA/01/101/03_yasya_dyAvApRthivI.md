+++
title = "003"
devataa = "इन्द्रः"
RShiH = "कुत्स आङ्गिरसः"
ChandaH = "जगती"

+++


**यस्य** इन्द्रस्य **महत्** विपुलं **पौंस्यं** बलं **द्यावापृथिवी** द्यावापृथिव्यावनुवर्तेते । **यस्य** चेन्द्रस्य **व्रते** नियमरूपे कर्मणि **वरुणः** वर्तते । वरुणोऽपीन्द्रस्य नियमनं नातिक्रामतीत्यर्थः । अपि च **सूर्यः** अपि **यस्य** इन्द्रस्य व्रते वर्तते । तथा **यस्य** **इन्द्रस्य** **व्रतं** कर्म **सिन्धवः** नद्यः **सश्चति** । वचनव्यत्ययः । गच्छन्ति । सश्चतिर्गतिकर्मा । इन्द्रेणानुशिष्टाः प्रवहन्तीत्यर्थः । तं **मरुत्वन्तम्** इन्द्रं **सख्याय** आह्वयामहे ॥ द्यावापृथिवी । द्यौश्च पृथिवी च द्यावापृथिव्यौ । ‘ दिवो द्यावा ' इति द्यावादेशः । स चाद्युदात्तो निपातितः । पृथिवीशब्दो ङीष्प्रत्ययान्तः अन्तोदात्तः । ‘ देवताद्वन्द्वे च' इत्युभयपदप्रकृतिस्वरत्वम् । “ वा छन्दसि ' इति पूर्वसवर्णदीर्घः ॥