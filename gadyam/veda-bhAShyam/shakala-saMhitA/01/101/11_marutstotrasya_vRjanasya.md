+++
title = "011"
devataa = "इन्द्रः"
RShiH = "कुत्स आङ्गिरसः"
ChandaH = "त्रिष्टुप्"

+++


**मरुत्स्तोत्रस्य** । मरुद्भिः सह स्तोत्रं यस्य स मरुत्स्तोत्रः। तस्य **वृजनस्य** शत्रूणां क्षेप्तुरिन्द्रस्य संबन्धिनः **गोपाः** गोपायनीयाः रक्षणीयाः **वयं** तेन **इन्द्रेण** **वाजम्** अन्नं **सनुयाम** लभेमहि । यदेतदस्माभिः प्रार्थितं **नः** अस्मदीयं **तत्** मित्रादयो द्यावापृथिव्यौ च **ममहन्तां** पूजितं कुर्वन्तु ॥ वृजनस्य । ‘वृजी वर्जने'। ‘कॄपॄवृजिमन्दिनिधाञ्भ्यः क्युः' इति क्युप्रत्ययः ॥ ॥ १३ ॥