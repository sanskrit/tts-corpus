+++
title = "007"
devataa = "विश्वेदेवाः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**उत** अपि च **ईम्** एनं **तरुणं** नित्ययुवानमिन्द्रं **मतयः** अस्मद्बुद्धयः **अश्वयोगाः** अश्वसमानप्राप्तयः **रिहन्ति** आस्वादयन्ति स्तुवन्तीत्यर्थः । तत्र दृष्टान्तः । **गावः** दोग्र्योः  धेनवः **शिशुं** **न** शिशुमिव वत्समिव तं यथा लिहन्ति तद्वत् । तदेवाह । **तमीं** तमेवैनं **नरां** नराणां यजमानानां **सुरभिष्टमम्** अतिशयेन सुरभिं **जनयः** फलस्योत्पादयित्र्यः **गिरः** स्तुतयः **नसन्त** व्याप्नुवन्ति । नसतिर्व्यप्तिकर्मा । तत्र दृष्टान्तः । **जनयः** **न** उत्पादयित्र्यः **पत्नीः** पत्न्यः पतिमिव ।