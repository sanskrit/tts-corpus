+++
title = "015"
devataa = "मरुत्वानिन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **मरुतः** **एषः** **स्तोमः** इदानींक्रियमाणप्रकारं स्तोत्रं वः युष्मदर्थं युष्मत्प्रीणनाय भवत्वित्यर्थः । तथा **इयं** **गीः** स्तुतिरूपा वागपि वो युष्मदर्थाय । यस्मात् एवं तस्मात् **मान्दार्यस्य** स्तुतिविशेषैर्मन्दयितुः स्तुतिभिर्मदस्य प्रेरयितुर्वा **मान्यस्य** वरप्रदानादिना माननीयस्य **कारोः** स्तोतुः **इषा** इच्छया **आ** **यासीष्ट** आगच्छत । किमर्थम् । **तन्वे** शरीराय तत्पोषायेत्यर्थः। **वयां** वयमपि **इषम्** अन्नं **वृजनं** बलं **जीरदानुं** जयशीलदानम् एतत्सर्वं विद्याम । युष्मास्वागतेषु यज्ञसंपूर्त्येष्ट्यादिद्वारा लभेमहि ॥ ॥ २६ ॥