+++
title = "011"
devataa = "मरुत्वानिन्द्रः"
RShiH = "इन्द्रः"
ChandaH = "त्रिष्टुप्"

+++


इदमपि इन्द्रवाक्यम् । हे **मरुतः** **मा** माम् **अत्र** अस्मिन् उदकोत्पादनविषये **स्तोमः** स्तोत्रम् **अमन्दत्** मादयति मोदयते वा । हे **नरः** **सखायः** यूयं **मे** मम **यत्** **श्रुत्यं** सर्वैः श्रोतव्यं **ब्रह्म** परिवृढमेघधारणादिरूपं **चक्र** कृतवन्तः। ‘स्वप्रभूतं स्तोत्रं वानुत्तमा ते' इत्यादिकम् । **इन्द्राय** परमैश्वर्यगुणकाय **वृष्णे** अभिसतवर्षित्रे **सुमखाय** शोभनयागाय **सख्ये** युष्माभिः समानख्यानाय **तनूभिः** अनेकशरीरैरुपेताय **मह्यं** मम **तन्वे** मदीयशरीरपोषाय भवतु । यद्वा । तनूभिरस्मच्छरीरभूतैर्युष्माभिः कृतं मह्यमेवास्त्वित्यर्थः ॥