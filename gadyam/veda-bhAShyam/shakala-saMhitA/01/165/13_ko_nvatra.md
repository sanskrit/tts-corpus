+++
title = "013"
devataa = "मरुत्वानिन्द्रः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे मरुतः युष्मान् अत्र लोके **को** **नु** खलु मर्त्यः **ममहे** पूजयति । हे **सखायः** सर्वस्य सखिवत्प्रियकारिणः सन्तः **सखीन्** हविष्प्रदानेन सखिभूतान् यजमानान् **अच्छ** आभिमुख्येन प्राप्तुं **प्र** **यातन** गच्छत । हे **चित्राः** चायनीयाः यूयं **मन्मानि** मननीयानि धनानि **अपिवातयन्तः** संपूर्णं प्रापयन्तः **भूत** भवत । किंच **मे** मदीयानाम् **एषाम्** **ऋतानाम्** अवितथानां **नवेदाः** भूत ज्ञातारो भवत ॥