+++
title = "006"
devataa = "इन्द्रः"
RShiH = "गोतमो राहूगणः"
ChandaH = "पङ्क्तिः"

+++


**अर्यः** स्वामी पालयिता **यः** इन्द्रः **मर्तभोजनं** सर्वैर्मनुष्यैरुपभोज्यमन्नं **दाशुषे** चरुपुरोडाशादीनि दत्तवते यजमानाय **पराददाति** प्रयच्छति सः **इन्द्रः** **अस्मभ्यं** **शिक्षतु** तादृशमन्नं ददातु । अवशिष्टपादद्वयं प्रत्यक्षकृतम् । हे इन्द्र अस्मभ्यं दातुं धनं **वि** **भज** विभक्तं कुरु । यतः **ते** तव **वसु** धनं **भूरि** बहुलमसंख्यातं अतः **तव** **राधसः** धनस्यैकदेशं **भक्षीय** भजेय प्राप्नुयाम् ॥ पराददाति । अभ्यस्तानामादिः' इत्याद्युदात्तत्वम् ।  ‘ तिङि चोदात्तवति' इति गतेः अनुदात्तत्वम् । दाशुषे ।' दाशृ दाने '। दाश्वान् साह्वान्' इति क्वसुप्रत्ययान्तो निपात्यते । चतुर्थ्येकवचने ' वसोः संप्रसारणम् ' इति संप्रसारणम् । शासिवसिघसीनां च ' इति षत्वम् । भक्षीय ।  ‘ भज सेवायाम् । प्रार्थनायां लिङि तस्य  ‘ छन्दस्युभयथा ' इति आर्धधातुकत्वात् शबभावः सलोपाभावश्च । ' एकाचः ' इति इट्प्रतिषेधः । आगमानुदात्तत्वे प्रत्ययस्वर एव शिष्यते । पूर्वपदस्यासमानवाक्यगतत्वात् निघाताभावः  ‘ समानवाक्ये निघातयुष्मदस्मदादेशा वक्तव्याः' इति वचनात् ॥