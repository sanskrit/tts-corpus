+++
title = "008"
devataa = "इन्द्रः"
RShiH = "गोतमो राहूगणः"
ChandaH = "पङ्क्तिः"

+++


हे **शूर** शौर्यवन्निन्द्र **सुते** सोमेऽभिषुते सति आगत्य **सचा** अस्माकं सखा सन् **मादयस्व** तेन सोमेन तृप्तो भव । किमर्थम् । **शवसे** बलार्थं **राधसे** अस्माकं धनार्थं च । **त्वा** त्वां **पुरूवसुं** बहुधनं **विद्म** **हि** वयं जानीमः खलु । अतः अस्मदीयान् **कामान्** मात्रा गवा वत्सानिव त्वया **उप** **ससृज्महे** हि त्वया खल्वेकीकुर्मः। **अथ** अनन्तरं **नः** अस्माकम् **अविता** अभिलषितफलप्रदानेन रक्षिता **भव** ॥ मादयस्त्र ।  ‘ मद तृप्तियोगे'। चुरादिरात्मनेपदी । अदुपदेशात् लसार्वधातुकानुदात्तत्वे णिच एव स्वरः शिष्यते । ससृज्महे ।' सृज विसर्गे'।' बहुलं छन्दसि ' इति विकरणस्य श्लुः । प्रत्ययाद्युदात्तत्वम् । अत्रापि हिशब्दानुषङ्गात् “ छन्दस्यनेकमपि साकाङ्क्षम् ' ( पा. सू. ८. १. ३५) इति निघातप्रतिषेधः ॥