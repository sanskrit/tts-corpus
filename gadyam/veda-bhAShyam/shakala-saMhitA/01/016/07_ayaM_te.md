+++
title = "007"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


हे इन्द्र **अयम्** अस्माभिः क्रियमाणः **स्तोमः** स्तोत्रविशेषः **अग्रियः** श्रेष्ठः सन् **ते** तव **हृदिस्पृक्** मनस्यङ्गीकृतः **शंतमः** सुखतमः **अस्तु** । **अथ** स्तुतेरनन्तरं **सुतम्** अभिषुतं **सोमं** **पिब** ॥ अग्रियः ।  ‘ अग्रात् ' इत्यनुवृत्तौ  ‘ घच्छौ च ' (पा. सू. ४. ४. ११७) इति घच् । चित्त्वादन्तोदात्तः । हृदि स्पृशतीति हृदिस्पृक्। ‘स्पृशोऽनुदके क्विन्' (पा. सू. ३. २. ५८)। तत्पुरुषे कृति बहुलम् । (पा. सू. ६. ३. १४ ) इति अलुक् ।  ‘ क्विन्प्रत्ययस्य कुः ' ( पा. सू. ८. २. ६२ ) इति शकारस्य कुत्वम् । कृदुत्तरपदप्रकृतिस्वरत्वम् । शंतमः । सुखकरद्रव्यवचनोऽत्र शंशब्दः । ततस्तमप् । अत्र सुखप्रकर्षस्य गुणद्वारा गुणनिष्ठद्रव्ये संक्रान्तत्वात् ' अद्रव्यप्रकर्षे' इति निषेधात् ' किमेत्तिङव्यय° ' ( पा. सू. ५. ४. ११) इत्यादिना आम् न भवति, द्रव्यस्य स्वतः प्रकर्षाभावात् । ईदृगर्थं एव हि स निषेधः । अथा सोमम् । संहितायां • निपातस्य ' इति दीर्घः ॥