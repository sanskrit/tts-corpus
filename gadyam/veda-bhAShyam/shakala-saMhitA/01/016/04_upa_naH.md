+++
title = "004"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


हे **इन्द्र** **केशिभिः** केसरयुक्तैः **हरिभिः** अश्वैस्त्वं **नः** अस्मदीयं सुतम् अभिषुतं सोमं प्रति **उप** समीपे **आ** **गहि** आगच्छ । **सुते** अभिषुते सोमे निमित्तभूते सति यस्मात् कारणात् **त्वा** **हवामहे** त्वामाह्वयामः तस्मादागच्छेति पूर्वत्रान्वयः ॥ गहि । गमेर्लोटः सेर्हिः। शपः' इत्यनुवृत्तौ ‘बहुलं छन्दसि ' इति शपो लुक् । ' इषुगमियमां छः ' ( पा. सू. ७. ३. ७७ ) इति छत्वं न भवति; ‘न लुमताङ्गस्य' इति प्रतिषेधात् ।' अनुदात्तोपदेश° ' ( पा. सू. ६. ४. ३७ ) इत्यादिना अनुनासिकलोपः । तस्य असिद्धवदत्रा भात् ' ( पा. सू. ६. ४. २२ ) इत्यसिद्धत्वात्  ‘ अतो हेः' इति हेर्लुक् न भवति । केशिभिः ।  ‘ क्लिशेरन लो लोपश्च ' ( उ. सू. ५, ७११ ) इति अन् । मत्वर्थीय इनिः । प्रत्ययस्वरः । हवामहे । 'ह्वः' इत्यनुवृत्तौ ‘बहुलं छन्दसि' इति संप्रसारणम् । शपः पित्त्वादनुदात्तत्वम् । तिङश्च लसार्वधातुकस्वरेण धातुस्वर एव ।  ‘ तिङ्ङतिङः' इति न निघात; • हि च । इति प्रतिषेधात् ॥