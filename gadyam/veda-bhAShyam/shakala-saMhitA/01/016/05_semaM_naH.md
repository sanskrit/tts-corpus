+++
title = "005"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


हे इन्द्र **स** त्वं **नः** अस्मदीयम् **इमं** **स्तोमं** स्तुतिं प्रति **आ** **गहि** आगच्छ । आगमने हेतुरुच्यते । **उप** देवयजनसमीपे **सुतम्** अभिषुतसोमयुक्तम् **इदम्** इदानीमनुष्ठीयमानं **सवनं** प्रातःसवनादिरूपं कर्म वर्तते । तस्मात् **गौरो** **न** गौरमृग इव **तृषितः** सन् इमं सोमं **पिब** ॥ सः इमम् इत्यत्र संहितायां: सोऽचि लोपे चेत्पादपूरणम् ' ( पा. सू. ६. १. १३४ ) इति सुलोपः । गहि । गतम् । सवनम् । सूयतेऽस्मिन् सोम इत्यधिकरणे ल्युट् ।' लिति' इति प्रत्ययात्पूर्वस्योदात्तत्वम् । ल्युडन्तात् सप्तम्याः ‘सुपां सुपो भवन्तीति वक्तव्यम्' (पा. म. ७. १. ३९ ) इति वचनात् द्वितीया । अभिषुतसोमयुक्तमिदं सवनमिति कर्मण्येव वा द्वितीया । तदा सुतशब्दात् अर्शआदित्वादच् (पा. सू. ५, २. १२७ )। तृषितः । ‘ञितृष पिपासायाम् । निष्ठा' इति क्तः । प्रत्ययस्वरेणोदात्तः । पश्चात् इट:  ‘ आगमा अनुदात्ताः' इत्यनुदात्तत्वम् ॥ ॥ ३० ॥