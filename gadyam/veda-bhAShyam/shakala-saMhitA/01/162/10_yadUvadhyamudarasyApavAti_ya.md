+++
title = "010"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


**उदरस्य** संबन्धि **यत्** **ऊवध्यम्** ईषज्जीर्णं तृणं पुरीषम् **अपवाति** अपगच्छति । **यः** च **आमस्य** अपक्वस्य **क्रविषः** मांसस्य **गन्धः** अस्ति लेशोऽस्ति । पाकस्य समये यत्किंचिदूवध्यमपक्वस्य च लेशोऽस्ति आमगन्धोऽस्ति । **तत्** सर्वं **शमितारः** विशसनकर्तारः **सुकृता** **कृण्वन्तु** सुकृतम्' उक्तदोषरहितं कुर्वन्तु । **उत** अपि च **मेधं** मेध्यं यज्ञार्हं पश्ववयवं **शृतपाकं** देवयोग्यपाकोपेतं यथा भवति तथा **पचन्तु** पितृमनुष्यादियोग्यम् अतिपक्वम् ईषत्पक्वं च मा कुर्वन्त्वित्यर्थः ॥ ॥ ८ ॥