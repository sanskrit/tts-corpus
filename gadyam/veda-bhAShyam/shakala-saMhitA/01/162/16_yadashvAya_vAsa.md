+++
title = "016"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


**अश्वाय** संज्ञप्यमानाय **अधीवासम्** उपर्याच्छादनयोग्यं यत् **वासः** **उपस्तृणन्ति** सर्वतः आच्छादयन्ति ॥ ' स्तृञ् आच्छादने' । क्रैयादिकः ॥ तथा **अस्मै** अश्वाय **या** यानि **हिरण्यानि** सौवर्णराजतकांस्यानि कल्पयन्ति । तथा **अर्वन्तम्** ॥ षष्य्ार्थे द्वितीया ॥ अर्वतोऽश्वस्य **संदानं** शिरोबन्धनं पड्बीशं पादेषु प्रविष्टं पदबन्धनम् । एतानि **प्रिया** देवानां प्रियतराणि चात्वाले बद्ध्वा स्थापितानि **देवेषु** **आ** **यामयन्ति** प्रापयन्ति ॥