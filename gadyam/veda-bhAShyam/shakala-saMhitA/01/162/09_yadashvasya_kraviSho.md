+++
title = "009"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


**अश्वस्य** तदवयवभूतस्य **क्रविषः** आममांसस्य **यत्** यदङ्गं **मक्षिका** **आश** अभक्षयत् ॥ ‘अश भोजने '। यद्वा । कर्मणि षष्ठी ॥ अश्वस्य यन्मांसं भक्षयति। **वा** अथवा **स्वरौ** पश्वञ्जनकाले **यत्** **रिप्तं** लिप्तम् **अस्ति** ।' स्वरुणा पशुमनक्ति' इति श्रुतेः । अथवा **स्वधितौ** छेदनकाले व अवदानकाले यत् रिप्तमस्ति **शमितुः** **हस्तयोः** लिप्तमस्ति । विशसनकाले **यत्** च **नखेषु** लिप्तम् **ता** **सर्वा** तानि सर्वाणि हे अश्व **ते** तव संबन्धीनि **देवेष्वस्तु** देवेषु संतोषार्थाय भवन्तु ॥