+++
title = "013"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


**मांस्पचन्याः** मांसपचन्याः ॥ पचतेः अधिकरणे ल्युट् । मांसस्य पचि युड्घञोः ' (का. ६. १. १४४ ) इत्यन्तलोपः ॥ **उखायाः** स्थाल्याः **नीक्षणं** पाकपरीक्षासाधनं काष्ठं तथा **या** यानि **पात्राणि** **यूष्णः** रसस्य क्वथितस्य **आसेचनानि** असेचनसाधनानि तथा **ऊष्मण्या** ऊष्मनिवारणार्हाणि पात्राणि तथा **चरूणां** पात्राणां मांसपूर्णानाम् **अपिधाना** अपिधानानि तत्साधनानि तथा **अङ्काः** हृदयाद्यवयवाङ्कनसाधनाः वेतसशाखाः **सूनाः** अवदानसाधनाः स्वधित्यादयः एतम् **अश्वम्** अश्वावयवं **परि** **भूषन्ति** परितो भूषयन्ति स्वस्वव्यापारेण साधयन्तीत्यर्थः ॥ ‘भूष अलंकारे'। भौवादिकः ॥