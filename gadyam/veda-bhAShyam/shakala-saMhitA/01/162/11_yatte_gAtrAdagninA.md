+++
title = "011"
devataa = "अश्वः"
RShiH = "दीर्घतमा औचथ्यः"
ChandaH = "त्रिष्टुप्"

+++


हे अश्व **ते** तव **अग्निना** **पच्यमानात्** गात्रात् **यत्** ऊष्मरूपं रसो वा यत्किंचित् **अवधावति** । तथा **निहतस्य** निःशेषेण हतस्य तव यदङ्गं रसरूपं **शूलम्** अभिलक्ष्य अवधावति निर्गच्छति। **तत्** तदङ्गं **भूम्यां** **मा** **आ** **श्रिषत्** आश्लिष्टं मा भूत् ॥ श्रिषेः पुषादित्वात् अङ्॥ पाकसमये तथा **मा** **तृणेषु** विशसनसमये दर्भेषु मा अपगच्छतु । तर्हि तत्पतितं कुत्र गच्छत्विति चेत् उच्यते। **तत्** तादृशम् **उशद्भ्यः** कृत्स्नं हविः कामयमानेभ्यः **देवेभ्यः** **रातं** दत्तम् **अस्तु** ॥