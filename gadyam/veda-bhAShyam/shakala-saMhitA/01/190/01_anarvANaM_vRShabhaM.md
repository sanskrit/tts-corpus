+++
title = "001"
devataa = "बृहस्पतिः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे होतः **नव्यं** नवतरं स्तुत्यं वा तम् **अनर्वाणम्** अगन्तारम् । स्तोतुरधीनमित्यर्थः । **वृषभम्** अपां  फलानां वर्षितारं **मन्द्रजिह्वं** मादकवाचं **बृहस्पतिं** मन्त्रस्य पालयितारमेतन्नामकं देवम् **अर्कैः** अर्चनसाधनैर्मन्त्रैः **वर्धय** प्रवृद्धं कुरु । **सुरुचः** शोभनदीप्तेः **नवमानस्य** स्तूयमानस्य ॥ कर्मणि कर्तृप्रत्ययः ॥ **यस्य** बृहस्पतेः ॥ कर्मणि षष्ठ्यः ॥ रोचमानं स्तूयमानं **गाथान्यः** । गाथेति वाङ्नाम । स्तुतिवचसो नेतारः **देवाः** व्यवहर्तारः **मर्ताः** मनुष्याः होत्रादयः । यद्वा । नवमानस्य स्तुवानस्य यजमानस्य संबन्धिनस्ते । **आशृण्वन्ति** आश्रावयन्ति पुरा तं बृहस्पतिं वर्धय । अत्र ‘अनर्वाणमप्रत्यृतमन्यस्मिन् ' (निरु. ६. २३ ) इत्यादि निरुक्तं द्रष्टव्यम् ॥