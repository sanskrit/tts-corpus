+++
title = "004"
devataa = "बृहस्पतिः"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**अस्य** बृहस्पतेः **श्लोकः** स्तुत्यात्मिका कीर्तिः गर्जितवाक् वा **दिवि** द्योतमाने द्युलोके पृथिव्यां च **ईयते** गच्छति व्याप्नोति । यो बृहस्पतिः **अत्यो** **न** अतनशील आदित्य इव **यक्षभृत्** पूजितं हविरादिकं दधानः **विचेताः** विविधं चेतयिता प्राणिनां विशिष्टप्रज्ञायुक्तो वा **यंसत्** नियच्छति फलम् । किंच **मृगाणां** हन्तुमन्विष्यतां **हेतयः** न आयुधानीवास्य **बृहस्पतेः** **इमाः** हेतयो हिंस्राणि आयुधानि **यन्ति** गच्छन्ति **च** ॥ ‘चवायोगे प्रथमा ' इति न निघातः । **अहिमायान्** आगत्य हन्त्र्योऽन्तरिक्षचारिण्यो वा माया येषां वृत्रादीनां तानसुरान् **द्यून** दिवसान् ।' कालाध्वनोः०' (पा. सू. २. ३. ५) इति द्वितीया ॥ तान्यायुधानि **अभि** लक्षयन्ति च ॥ उपसर्गश्रुतेर्योग्यक्रियाध्याहारः ॥