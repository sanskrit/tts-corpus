+++
title = "005"
devataa = "अग्निः"
RShiH = "गोतमो राहूगणः"
ChandaH = "त्रिष्टुप्"

+++


**कविः** क्रान्तदर्शी **सन्** **कविभिः** मेधाविभिर्ऋत्विग्भिः सह **विप्रस्य** मेधाविनः **मनुषः** मनोर्यज्ञे **हविर्भिः** चरुपुरोडाशादिभिः हे अग्ने **यथा** **देवान्** **अयजः** एवमेव **होतः** होमनिष्पादक **सत्यतर** अतिशयेन सत्सु साधो **अग्ने** **त्वम्** **अद्य** अस्मिन् यज्ञे **मन्द्रया** हर्षयित्र्या **जुह्वा** होमसाधनभूतया स्रुचा **यजस्व** देवान् हविर्भिः पूजय ॥ मनुषः । ‘ मन ज्ञाने । ‘ बहुलमन्यत्रापि ' इति मनेः उसिन्प्रत्ययः ॥ ॥ २४ ॥