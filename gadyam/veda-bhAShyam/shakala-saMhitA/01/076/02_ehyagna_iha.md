+++
title = "002"
devataa = "अग्निः"
RShiH = "गोतमो राहूगणः"
ChandaH = "त्रिष्टुप्"

+++


हे **अग्ने** **एहि** आगच्छ। **इह** अस्मिन् यज्ञे **होता** देवानामाह्वाता सन् **नि** **षीद** उपविश। **नः** अस्माकं **पुरएता** पुरतो गन्ता **सु** **भव** सुष्ठु भव । यस्मात्त्वम् **अदब्धः** राक्षसादिभिः अहिंस्योऽसि । तादृशं त्वां **विश्वमिन्वे** सर्वं व्याप्नुवत्यौ **रोदसी** द्यावापृथिव्यौ **त्वा** त्वाम् **अवतां** रक्षतां । आगत्योपविश्य च द्यावापृथिवीभ्यां रक्षितश्च सन् **महे** महते **सौमनसाय** सौमनस्याय **देवान्** दानादिगुणयुक्तान् इन्द्रादीन् 'यज हविर्भिः पूजय ॥ नि षीद । सदिरप्रतेः ' इति षत्वम् । सौमनसाय । सुमनसो भावः सौमनसम् । तस्येदम् ' इति संबन्धसामान्ये इति अण्प्रत्ययः। स चात्र भावलक्षणे संबन्धविशेषे पर्यवस्यति । यद्वा । ‘ हायनान्तयुवादिभ्योऽण् ' (पा. सू. ५. १. १३० ) इति भावे अण् । युवादिष्वस्य पाठो द्रष्टव्यः ॥