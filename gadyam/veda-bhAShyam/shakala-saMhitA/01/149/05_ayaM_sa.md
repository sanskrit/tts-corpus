+++
title = "005"
devataa = "अग्निः"
RShiH = "दीर्घतमा औचथ्यः"
ChandaH = "विराट्"

+++


**यो** **द्विजन्मा** **सः** एव **होता** होमनिष्पादकः अरणीभ्यामुत्पन्नस्यैव गार्हपत्यद्वारा आहवनीयत्वात् आह्वाता वा देवानां सः **अयं** **विश्वा** विश्वानि **वार्याणि** वरणीयानि॥ ‘ ईडवन्दवृशंसदुहां ण्यतः' इत्याद्युदात्तत्वम् ॥ **श्रवस्या** श्रवस्यया । श्रवोऽन्नं हविर्लक्षणं तदिच्छया ॥ श्रवःशब्दात् क्यजन्तात् ' अ प्रत्ययात्' इति भावे अप्रत्ययः ॥ **दधे** धारयति । **अस्मै** उक्तस्वरूपाय अग्नये **यः** **मर्तः** मर्त्यः **ददाश** ददाति सः **सुतुकः** शोभनपुत्रो भवति ॥ ॥ १८ ॥