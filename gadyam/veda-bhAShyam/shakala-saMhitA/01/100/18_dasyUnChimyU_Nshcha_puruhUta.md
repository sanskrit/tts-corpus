+++
title = "018"
devataa = "इन्द्रः"
RShiH = "वार्षागिराः ऋज्राश्वांबरीष-सहदेव-भयमान-सुराधसः"
ChandaH = "त्रिष्टुप्"

+++


**पुरुहूतः** बहुभिर्यजमानैराहूत इन्द्रः **एवैः** गमनशीलैर्मरुद्भिर्युक्तः सन् **पृथिव्यां** भूमौ वर्तमानान् दस्यून् उपक्षपयितॄन् शत्रून् **शिम्यूंश्च** शमयितॄन् वधकारिणो राक्षसादींश्च **हत्वा** प्रहृत्य तदनन्तरं **शर्वा** हिंसकेन वज्रेण **नि** **बर्हीत्** अवधीत्। निबर्हयतिर्वधकर्मा। एवं शत्रून्निरस्य **श्वित्न्येभिः** श्वेतवर्णैरलंकारेण दीप्ताङ्गैः **सखिभिः** मित्रभूतैर्मरुद्भिः सह **क्षेत्रं** शत्रूणां स्वभूतां भूमिं **सनत्** समभाक्षीत् । तथा वृत्रेण तिरोहितं **सूर्यं** तस्य वृत्रस्य हननेन **सनत्** समभजत प्राप्तवानित्यर्थः । तथा **सुवज्रः** शोभनवज्रयुक्त इन्द्रो वृत्रेण निरुद्धाः **अपः** वृष्ट्युदकानि **सनत्** समभजत ॥ दस्यून् । 'दसु उपक्षये '। ‘ यजिमनिशुन्धिदसिजनिभ्यो युः । वृषादित्वात् आद्युदात्तत्वम् । शिम्यून् । **शमु** उपशमे । शमयति सर्वं तिरस्करोतीति राक्षसादिः शिम्युः । औणादिको युन्प्रत्ययः । वर्णव्यापत्त्या अकारस्य इत्वम् । शर्वा । शॄ हिंसायाम् ' । अन्येभ्योऽपि दृश्यन्ते' इति वनिप् । ‘सुपां सुलुक् इति तृतीयाया डादेशः । सनत् । ‘वन षण संभक्तौ । लङि ‘बहुलं छन्दस्यमाङ्योगेऽपि ' इति अडभावः । श्वित्न्येभिः। ‘ श्विता वर्णे ' । औणादिको नक्प्रत्ययः । श्वित्नं शुक्लवर्णमर्हन्तीति श्वित्न्याः ‘ छन्दसि च ' इति यः । सुवज्रः । ‘ आद्युदात्तं द्व्यच्छन्दसि ' इत्युत्तरपदाद्युदात्तत्वम् ॥