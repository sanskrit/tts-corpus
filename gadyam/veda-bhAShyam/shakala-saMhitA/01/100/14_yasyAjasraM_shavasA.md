+++
title = "014"
devataa = "इन्द्रः"
RShiH = "वार्षागिराः ऋज्राश्वांबरीष-सहदेव-भयमान-सुराधसः"
ChandaH = "त्रिष्टुप्"

+++


**यस्य** इन्द्रस्य **उक्थं** प्रशस्यं **शवसा** **मानं** बलेन सर्वस्य परिच्छेदकं सर्वेषां बलस्योपमानभूतं वा **रोदसी** द्यावापृथिव्यौ **विश्वतः** **सीं** सर्वतः **अजस्रम्** अनवरतं **परिभुजत्** परितः सर्वतो भुनक्ति पालयति **सः** इन्द्रः **क्रतुभिः** अस्माभिः कृतैर्यागैः **मन्दसानः** मोदमानः सन् 'पारिषत् अस्मान् दुरितात् पारयतु । उक्थम् । ‘वच परिभाषणे '। ‘ पातॄतुदिवचि°' इत्यादिना कर्मणि थक् । ‘ वचिस्वपि° ' इत्यादिना संप्रसारणम् । परिभुजत् ।' भुज पालनाभ्यवहारयोः '। लेटि अडागमः । व्यत्ययेन शः । पारिषत् ।' पार तीर कर्मसमाप्तौ । लेटि अडागमः। ‘ सिब्बहुलं लेटि' इति सिप् । तस्य आर्धधातुकत्वात् इट् । व्यत्ययेन णिलोपः। मन्दसानः । मदि स्तुतिमोदसदस्वप्नकान्तिगतिषु । ‘ ऋञ्जिवृधिमन्दिसहिभ्यः कित्' ( उ. सू. २. २४४ ) इति असानच्प्रत्ययः ॥