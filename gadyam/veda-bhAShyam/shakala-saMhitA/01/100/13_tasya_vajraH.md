+++
title = "013"
devataa = "इन्द्रः"
RShiH = "वार्षागिराः ऋज्राश्वांबरीष-सहदेव-भयमान-सुराधसः"
ChandaH = "त्रिष्टुप्"

+++


**तस्य** इन्द्रस्य **वज्रः** कुलिशः **स्मत्** भृशं **क्रन्दति** शत्रूनाक्रन्दयति रोदयतीत्यर्थः । य इन्द्रः **स्वर्षाः** शोभनस्योदकस्य दाता **दिवो** **न** दिवः संवन्धी सूर्य इव **त्वेषः** दीप्तः **रवथः** शब्दस्य गर्जनलक्षणस्य कर्ता **शिमीवान्** । शिमी इति कर्मनाम । लोकानुग्राहकेण कर्मणा युक्तः **तम्** इन्द्रं **सनयः** धनस्य दानानि **सचन्ते** सेवन्ते । तथा **तं** **धनानि** च सेवन्ते । सः **मरुस्वान्** **इन्द्रः** **नः** अस्माकं रक्षणाय **भवतु** ॥ क्रन्दति । कदि क्रदि क्लदि आह्वाने रोदने च । ‘छन्दस्युभयथा ' इति शप आर्धधातुकत्वात् ‘णेरनिटि ' इति णिलोपः । स्वर्षाः । सुपूर्वात् अर्तेः विच् । सुष्ठु अर्ति' गच्छतीति स्वरुदकम् । तत्सनोतीति स्वर्षाः।' षणु दाने '। ‘ जनसनखनक्रमगमो विट् । ‘ विड्वनोरनुनासिकस्यात् ' इति आत्वम् । सनोतेरनः ' ( पा. सू. ८, ३. १०८ ) इति षत्वम् । त्वेषः । ‘ त्विष दीप्तौ । पचाद्यच् । रवथः । ‘ रु शब्दे'।' शीङ्शपिगमिवञ्चिजीविप्राणिभ्योऽथः । ( उ. सू. ३. ३९३ ) इति अथप्रत्ययः । गुणावादेशौ । सनयः । सनोतेर्भावे औणादिक इप्रत्ययः ॥