+++
title = "009"
devataa = "इन्द्रः"
RShiH = "वार्षागिराः ऋज्राश्वांबरीष-सहदेव-भयमान-सुराधसः"
ChandaH = "त्रिष्टुप्"

+++


**सः** इन्द्रः **सव्येन** वामहस्तेन एकहस्तेन **व्राधतश्चित्** हिंसतः महतः शत्रूनपि **यमति** नियमयति । तथा **सः** इन्द्रः **दक्षिणे** दक्षिणपार्श्वस्थेन हस्तेनैकेन यजमानैः **कृतानि** हवींषि **संगृभीता** संगृह्णाति । अपि च **सः** इन्द्रः **कीरिणा** **चित्** कीर्तयित्रा स्तोत्रा च स्तुतः सन् **धनानि** सनिता प्रदानशीलो भवति । हविष्प्रदातॄणामिव स्तोतॄणामपि धनं प्रयच्छतीत्यर्थः । शिष्टं स्पष्टम् ॥ यमति । ‘ यम उपरमे ' । णिचि अमन्तत्वात् मित्त्वे ‘ मितां ह्रस्वः' इति ह्रस्वत्वम् । छन्दस्युभयथा ' इति शप आर्धधातुकत्वात् ' णेरनिटि ' इति णिलोपः । व्राधतः । ‘वृधु वृद्धौ । अस्मात् अतिप्रत्ययः औणादिकः आमागमश्च । वृषादित्वादाद्युदात्तत्वम् । संगृभीता । ‘ ग्रह उपादाने ' । लिङि ‘ बहुलं छन्दसि ' इति विकरणस्य लुक् । ‘ लिङः सलोपः । इति सलोपः । ग्रहिज्यादिना संप्रसारणम् । ‘ हृग्रहोर्भः ' इति भत्वम् । **द्व्यचोऽतस्तिङः'** इति दीर्घः । सनिता । ‘ षणु दाने ' । ताच्छीलिकः तृन् । धनानि । **न** लोकाव्यय ' इति षष्ठीप्रतिषेधः ॥