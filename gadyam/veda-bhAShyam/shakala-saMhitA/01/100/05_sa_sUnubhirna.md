+++
title = "005"
devataa = "इन्द्रः"
RShiH = "वार्षागिराः ऋज्राश्वांबरीष-सहदेव-भयमान-सुराधसः"
ChandaH = "त्रिष्टुप्"

+++


**सूनुभिर्न** पुत्रैरिव **रुद्रेभिः** रुद्रपुत्रैर्मरुद्भिर्युक्तः **ऋभ्वा** महान् एवंभूतः **सः** इन्द्रः **नृषाह्ये** नृभिः पुरुषैः सोढव्ये संग्रामे **अमित्रान्** शत्रून् **ससह्रान्** अभिभूतवान् । अपि च **सनीळेभिः** समाननिलयैर्मरुद्भिः सह **श्रवस्यानि** । श्रव इत्यन्ननाम । तद्धेतुभूतान्युदकानि **तूर्वन्** मेघात् प्रच्यावयन **मरुत्वान्** **इन्द्रः** अस्माकं रक्षणाय भवतु ॥ नृषाह्ये । ‘ षह मर्षणे ' । ‘ शकिसहोश्च । (पा. सू. ३. १. ९९ ) इति कर्मणि यत् । अन्येषामपि दृश्यते' इति संहितायां धात्वकारस्य दीर्घत्वम् ।' यतोऽनावः' इत्याद्युदात्तत्वे कृदुत्तरपदप्रकृतिस्वरत्वम् । ससह्वान् ।' षह अभिभवे । लिटः क्वसुः । अभ्यासदीर्घत्वं छान्दसम् । अमित्रान् । मित्राणि एषु न सन्तीति अमित्राः । ‘ नञो जरमरमित्रमृताः' इत्युत्तरपदाद्युदात्तत्वम् । सनीळेभिः । समानं नीळं येषां ते सनीळाः । समानस्य च्छन्दसि' इति सभावः ॥ ॥ ८ ॥