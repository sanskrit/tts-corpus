+++
title = "006"
devataa = "मित्रावरुणौ"
RShiH = "दीर्घतमा औचथ्यः"
ChandaH = "त्रिष्टुप्"

+++


**मामतेयं** ममतायाः पुत्रं दीर्घतमसं मां **ब्रह्मप्रियं** परिवृढस्य कर्मणः प्रियतमं परिवृढस्याग्नेः प्रीणयितारं वा **अवन्तीः** अवन्त्यः प्रीणयन्त्यः **धेनवः** गावः **सस्मिन्** स्वकीये **ऊधन्** ऊधसि **आ** **पीपयन्** सर्वत आप्याययन्तु ॥ प्यायतेर्णिचि छान्दसः पीभावः ॥ ऊधोगतेन क्षीरेण युवाभ्यां प्रदेयेन नोऽस्मान् रक्षन्ति इत्यर्थः। मित्रावरुणाभ्यां पयस्या' (तै.सं.७.५.२२.१) इति श्रुतेः। एवं प्रदत्तहविः **वयुनानि** अनुष्ठानविषयज्ञानानि **विद्वान्** जानन् हुतशेषो भक्षणीय इत्यवगच्छन् दीर्घतमाः **पित्वः** पितोर्हुतशिष्टस्य अन्नस्य तादृगन्नम् **आसा** आस्येन भक्षयितुं **भिक्षेत** याचेत युष्मान् । किंच **विवासन्** युवां परिचरन् **अदितिम्** अखण्डितम् अन्यूनमेतत्कर्म **उरुष्येत्** । यथा शिष्टं भिक्षेत यथा च कर्म समापनेन रक्षेत् तथा अपीपयन्नित्यर्थः ॥