+++
title = "005"
devataa = "मित्रावरुणौ"
RShiH = "दीर्घतमा औचथ्यः"
ChandaH = "त्रिष्टुप्"

+++


स एवादित्यः **अनश्वः** यद्यपि शीघ्रगाम्यश्वरहितः तथा **अनभीशुः** आलम्बनाधारप्रग्रहस्थानीयरश्मिरहितः तथापि **अर्वा** **जातः** शीघ्रगमनवान् संपन्नः । तथाविधोऽयमादित्यः **कनिक्रदत्** अत्यर्थं क्रन्दयन् । क्रन्देर्यङ्लुगन्तात् शतरि दाधर्त्यादौ निपात्यते ॥ **ऊर्ध्वसानुः** उपर्युपरि समुच्छ्रयणः सन् **पतयत्** गच्छति । **अचित्तं** चित्ताविषयं **ब्रह्म** परिवृढम् उक्तरूपं कर्म **मित्रे** **वरुणे** च उभयोः **धाम** तेजःस्थानं **युवानः** मिश्रयन्तः तयोर्धाम्नि आरोपयन्तः तथा **प्र** **गृणन्तः** युवयोः तेजःप्रभवमिति प्रकर्षेण स्तुवन्तः **जुजुषुः** सेवन्ते । मनुष्याः सूर्यस्य निरालम्बान्तरिक्षसंचारात्मकं कर्म वरुणमित्रयोरधीनम् इति स्तुवन्तीत्यर्थः ॥