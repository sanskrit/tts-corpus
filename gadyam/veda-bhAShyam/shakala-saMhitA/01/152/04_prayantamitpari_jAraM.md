+++
title = "004"
devataa = "मित्रावरुणौ"
RShiH = "दीर्घतमा औचथ्यः"
ChandaH = "त्रिष्टुप्"

+++


**कनीनां** कमनीयानां दीप्तानां कन्यकास्थानीयानामुषसाम् ॥ कनतेः कान्तिकर्मण इञ् ।  ‘ कृदिकारादक्तिनः' इति ङीष् । आमि कन्याशब्दस्य वा छान्दसं संप्रसारणम् ॥ तासां **जारम्** आदित्यं **प्रयन्तमित** प्रगच्छन्तमेव **परि** **पश्यामसि** वयं परिपश्यामः **उपनिपद्यमानं**  क्षणमात्रमपि निषीदन्तं **न** पश्याम:। एतदपि तयोः सामर्थ्यम् । पुनस्तदेव विशेष्यते । अनवपृग्णा अनवपृग्णानि अत एव विततानि तेजांसि **वसानम्** आच्छादयन्तं **प्रियं** सर्वेषां प्रियभूतं **मित्रस्य** **वरुणस्य** च **धाम** तेजःस्थानभूतम् । यद्वा । प्रियं धामेति संबध्यते । तयोः प्रेमस्थानम् । ईदृशमादित्यं युष्मदनुज्ञया संचरन्तं पश्यामसि ॥