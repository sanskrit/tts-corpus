+++
title = "003"
devataa = "विश्वेदेवाः"
RShiH = "कुत्स आङ्गिरसः"
ChandaH = "त्रिष्टुप्"

+++


यदस्माभिः प्रार्थ्यमानमन्नमस्ति । चन इत्यन्ननाम । **तत्** तादृशं **चनः** अन्नं **नः** अस्मभ्यम् **इन्द्रः** **धात्** दधातु ददातु । एवं **तद्वरुणः** इत्यादावपि योज्यम् । तत् इदमिन्द्रादिभिर्दत्तमस्मदीयमन्नं मित्रादयः **ममहन्तां** पूजयन्तु पालयन्वित्यर्थः ॥ चनः ।  ‘ चायृ पूजानिशामनयोः । ‘चायेरन्ने ह्रस्वश्च ' ( उ. सू. ४. ६३९) इति असुन् नुडागमश्च धातोर्ह्रस्वत्वं च । वलि लोपः। नित्त्वादाद्युदात्तत्वम् । धात् । छन्दसि लुङ्लङलिटः' इति प्रार्थनायां लुङ् ।  ‘ गातिस्था' इति सिचो लुक् ॥ ॥ २५ ॥