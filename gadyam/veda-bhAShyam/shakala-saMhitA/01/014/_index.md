+++
title = "+014"

+++


‘ ऐभिरग्ने' इत्यादिकस्य द्वादशर्चस्य तृतीयसूक्तस्य ऋषिच्छन्दसी पूर्ववत् । तच्च सूक्तं बहुदेवताकम् । अत एवानुक्रम्यते - ऐभिर्वैश्वदेवम्' इति । विनियोगस्तु -व्यूढद्वादशाहस्य प्रथमे छन्दोमे तृतीयसवने वैश्वदेवशस्त्रे ‘ऐभिरग्ने दुवो गिरः' इति सूक्तम् । तथा च सूत्रितम् -' अथ छन्दोमाः समुद्रादूर्मिः' इत्युपक्रम्य “ ऐभिरग्ने दुवो गिर इति वैश्वदेवम् ' ( आश्व. श्रौ. ८. ९) इति ॥