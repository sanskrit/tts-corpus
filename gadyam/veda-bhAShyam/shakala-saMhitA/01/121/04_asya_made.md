+++
title = "004"
devataa = "विश्वेदेवाः इन्द्रो वा"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे इन्द्र **अस्य** सोमस्य पानेन **मदे** हर्षे सति **ऋताय** यज्ञार्थं **स्वर्यं** स्तुत्यम् **अपीवृतं** पणिभिर्गुहासु निगूढम् **उस्रियाणां** गवाम् **अनीकं** संघं **दाः** अङ्गिरोभ्यो दत्तवानसि । उत्तरार्धः परोक्षकृतः । **यद्ध** यदा खलु **प्रसर्गे** युद्धे **त्रिककुप्** त्रिषु लोकेषु उच्छ्रितः इन्द्रः **निवर्तत्** नितरां वर्तेत तदानीं स इन्द्रः **द्रुहः** द्रोग्धुः **मानुषस्य** मनोः संबन्धिनः असुरस्य पणेः संबन्धीनि **दुरः** द्वाराणि गवामनिर्गमनाय पिहितानि **अप** **वः** अपवृणोति उद्घाटयति ॥ स्वर्यम् ।  ‘ स्वृ शब्दोपतापयोः ।  ‘ ऋहलोर्ण्यत्' । संज्ञापूर्वकस्य विधेरनित्यत्वात् वृद्ध्यभावः । अपीवृतम् । अपिपूर्वात् वृणोतेः कर्मणि निष्ठा ।  ‘ निपातस्य च ' इति पूर्वपदस्य दीर्घः । ‘गतिरनन्तरः' इति गतेः प्रकृतिस्वरत्वम् । प्रसर्गे । प्रकर्षेण सृज्यन्ते विमुच्यन्ते अस्मिन् इषवः इति प्रसर्गः । अधिकरणे घञ् । कृदुत्तरपदप्रकृतिस्वरत्वम्। छान्दसः थाथादिस्वराभावः । निवर्तत् । ‘वृतु वर्तने '। लेटि अडागमः । व्यत्ययेन परस्मैपदम् । वः । वृञ् वरणे । छान्दसे लुङि  ‘ मन्त्रे घस ' इति च्लेर्लुक् । गुणे हल्ड्यादिलोपः ॥ ।हे इन्द्र **अस्य** सोमस्य पानेन **मदे** हर्षे सति **ऋताय** यज्ञार्थं **स्वर्यं** स्तुत्यम् **अपीवृतं** पणिभिर्गुहासु निगूढम् **उस्रियाणां** गवाम् **अनीकं** संघं **दाः** अङ्गिरोभ्यो दत्तवानसि । उत्तरार्धः परोक्षकृतः । **यद्ध** यदा खलु **प्रसर्गे** युद्धे **त्रिककुप्** त्रिषु लोकेषु उच्छ्रितः इन्द्रः **निवर्तत्** नितरां वर्तेत तदानीं स इन्द्रः **द्रुहः** द्रोग्धुः **मानुषस्य** मनोः संबन्धिनः असुरस्य पणेः संबन्धीनि **दुरः** द्वाराणि गवामनिर्गमनाय पिहितानि **अप** **वः** अपवृणोति उद्घाटयति ॥ स्वर्यम् ।  ‘ स्वृ शब्दोपतापयोः ।  ‘ ऋहलोर्ण्यत्' । संज्ञापूर्वकस्य विधेरनित्यत्वात् वृद्ध्यभावः । अपीवृतम् । अपिपूर्वात् वृणोतेः कर्मणि निष्ठा ।  ‘ निपातस्य च ' इति पूर्वपदस्य दीर्घः । ‘गतिरनन्तरः' इति गतेः प्रकृतिस्वरत्वम् । प्रसर्गे । प्रकर्षेण सृज्यन्ते विमुच्यन्ते अस्मिन् इषवः इति प्रसर्गः । अधिकरणे घञ् । कृदुत्तरपदप्रकृतिस्वरत्वम्। छान्दसः थाथादिस्वराभावः । निवर्तत् । ‘वृतु वर्तने '। लेटि अडागमः । व्यत्ययेन परस्मैपदम् । वः । वृञ् वरणे । छान्दसे लुङि  ‘ मन्त्रे घस ' इति च्लेर्लुक् । गुणे हल्ड्यादिलोपः ॥