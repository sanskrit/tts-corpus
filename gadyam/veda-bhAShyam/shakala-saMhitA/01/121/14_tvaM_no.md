+++
title = "014"
devataa = "विश्वेदेवाः इन्द्रो वा"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे **वज्रिवः** वज्रवन् **इन्द्र** **त्वं** **दुर्हणायाः** दुःखेन हन्तव्यायाः **अस्याः** अवृत्तेर्दारिद्र्यात् **नः** अस्मान् **पाहि** रक्ष। तथा **दुरितात्** पापात् **अभीके** अभिप्राप्ते समीपवर्तिनि संग्रामे अस्मान् रक्ष । अपि च **नः** अस्मभ्यं **रथ्यः** रथयुक्तान् अश्वबुध्यान् अश्वानां बोधकान् । अश्वा यावद्भिर्लभ्यन्ते तावदित्यर्थः । यद्वा । अश्वबुध्नान् । छान्दसो वर्णविकारः । अश्वमूलान् । अश्वप्रमुखानित्यर्थः । सर्वं हि धनम् अश्वमूलं दासापवर्गम् । यथोक्तं -' दासप्रवर्गं रयिमश्वबुध्यम् ' ( ऋ. सं. १. ९२. ८ ) इति । एवंविधान् **वाजान्** धनानि **प्र** **यन्धि** प्रयच्छ । किमर्थम् । **इषे** अन्नार्थं **श्रवसे** कीत्यर्थं **सूनृतायै** । सूनृता प्रियसत्यात्मिका वाक् तदर्थं च ॥ दुर्हणायाः ।  ‘ ईषद्दुःसुषु  इति हन्तेः कर्मणि खल्। पाहि। पादादित्वात् निघाताभावः। वज्रिवः । वज्रोऽस्यास्तीति वज्री हस्तः । तद्वान् वज्रिवान् । 'छन्दसीरः' इति मतुपो वत्वम् । संबुद्धौ ‘मतुवसो रुः० ' इति नकारस्य रुत्वम् । रथ्यः ।  ‘ छन्दसीवनिपौ' इति रथशब्दात् मत्वर्थीयः ईकारः । यन्धि । 'यम उपरमे '।  ‘ बहुलं छन्दसि ' इति विकरणस्य लुक् ।  वा छन्दसि  इति हेः पित्त्वेन ङित्त्वाभावात् ' अङितश्च ॥ (पा. सू. ६. ४. १०३ ) इति हेर्धिः ॥हे **वज्रिवः** वज्रवन् **इन्द्र** **त्वं** **दुर्हणायाः** दुःखेन हन्तव्यायाः **अस्याः** अवृत्तेर्दारिद्र्यात् **नः** अस्मान् **पाहि** रक्ष। तथा **दुरितात्** पापात् **अभीके** अभिप्राप्ते समीपवर्तिनि संग्रामे अस्मान् रक्ष । अपि च **नः** अस्मभ्यं **रथ्यः** रथयुक्तान् अश्वबुध्यान् अश्वानां बोधकान् । अश्वा यावद्भिर्लभ्यन्ते तावदित्यर्थः । यद्वा । अश्वबुध्नान् । छान्दसो वर्णविकारः । अश्वमूलान् । अश्वप्रमुखानित्यर्थः । सर्वं हि धनम् अश्वमूलं दासापवर्गम् । यथोक्तं -' दासप्रवर्गं रयिमश्वबुध्यम् ' ( ऋ. सं. १. ९२. ८ ) इति । एवंविधान् **वाजान्** धनानि **प्र** **यन्धि** प्रयच्छ । किमर्थम् । **इषे** अन्नार्थं **श्रवसे** कीत्यर्थं **सूनृतायै** । सूनृता प्रियसत्यात्मिका वाक् तदर्थं च ॥ दुर्हणायाः ।  ‘ ईषद्दुःसुषु  इति हन्तेः कर्मणि खल्। पाहि। पादादित्वात् निघाताभावः। वज्रिवः । वज्रोऽस्यास्तीति वज्री हस्तः । तद्वान् वज्रिवान् । 'छन्दसीरः' इति मतुपो वत्वम् । संबुद्धौ ‘मतुवसो रुः० ' इति नकारस्य रुत्वम् । रथ्यः ।  ‘ छन्दसीवनिपौ' इति रथशब्दात् मत्वर्थीयः ईकारः । यन्धि । 'यम उपरमे '।  ‘ बहुलं छन्दसि ' इति विकरणस्य लुक् ।  वा छन्दसि  इति हेः पित्त्वेन ङित्त्वाभावात् ' अङितश्च ॥ (पा. सू. ६. ४. १०३ ) इति हेर्धिः ॥