+++
title = "002"
devataa = "विश्वेदेवाः इन्द्रो वा"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**सः** इन्द्रः **द्यां** द्युलोकं ःस्तम्भीद्ध स्तभ्नाति खलु । तथा **गोः** पणिभिरपहृतस्य गोसमूहस्य वज्रस्य उदकस्य किरणसमूहस्य वा ःनरः नेता स इन्द्रः **ऋभुः** सूर्यत्मना उरु विस्तीर्णं भासमानः सन् **द्रविणं** सर्वैः प्राणिभिरभिद्रवणीयं **धरुणम्** । उदकनामैतत् । सर्वस्य धारकं वृष्ट्युदकं **वाजाय** अन्नार्थं बलार्थं वा **प्रुषायत्** प्रुष्णाति सिञ्चति प्रवर्षतीत्यर्थः । अपि च **महिषः** । महन्नामैतत् । महान् सूर्यरूपी इन्द्रः **स्वजां** स्वसकाशादुत्पन्नां **व्राम्** । वृणोति तमसा सर्वमाच्छादयतीति व्रा रात्रिः । यद्वा । प्रकाशेन वृणोतीति वा उषाः । ताम् **अनु** **चक्षत** । चष्टिः पश्यतिकर्मा । अनु पश्चात्पश्यति प्रकाशते । स्वयं प्रौढप्रकाशोऽपि स्वगत्या निष्पादिताया रात्रेरुषसश्च पश्चादुदेति' इत्यर्थः । अपि च इदमपरमाश्चर्यं यदयम् **अश्वस्य** **मेनाम्** । स्त्रीनामैतत् । स्त्रियं वडवां **गोः** **मातरं** जननीम् ॥ परिर्वैपरीत्ये। विपरीतमकरोत् । कदाचिदिन्द्रो लीलया अश्वायां गामुत्पादयामास । तदत्र प्रतिपाद्यते मन्त्रान्तरे च इन्द्रवाक्यरूपे एतद्विस्पष्टमवगम्यते ॥ धरुणम् ।  ‘ धारेर्णिलुक्च इति उनप्रत्ययः । प्रुषायत् । प्रुष प्लुष स्नेहनसेचनपूरणेषु । क्रैयादिकः । लेटि अडागमः ।  ‘ छन्दसि शायजपि ' इति अहावपि श्नाप्रत्ययस्य शायजादेशः । नरः ।  ‘ नॄ नये । बहुलवचनात्  ‘ ऋदोरप्' इति कर्तरि अप् । चक्षत । ‘चक्षिङ् व्यक्तायां वाचि'। छान्दसो लङ् ।  ‘ बहुलं छन्दसि ' इति शपो लुगभावः ॥“सः इन्द्रः **द्यां** द्युलोकं ःस्तम्भीद्ध स्तभ्नाति खलु । तथा **गोः** पणिभिरपहृतस्य गोसमूहस्य वज्रस्य उदकस्य किरणसमूहस्य वा ःनरः नेता स इन्द्रः **ऋभुः** सूर्यत्मना उरु विस्तीर्णं भासमानः सन् **द्रविणं** सर्वैः प्राणिभिरभिद्रवणीयं **धरुणम्** । उदकनामैतत् । सर्वस्य धारकं वृष्ट्युदकं **वाजाय** अन्नार्थं बलार्थं वा **प्रुषायत्** प्रुष्णाति सिञ्चति प्रवर्षतीत्यर्थः । अपि च **महिषः** । महन्नामैतत् । महान् सूर्यरूपी इन्द्रः **स्वजां** स्वसकाशादुत्पन्नां **व्राम्** । वृणोति तमसा सर्वमाच्छादयतीति व्रा रात्रिः । यद्वा । प्रकाशेन वृणोतीति वा उषाः । ताम् **अनु** **चक्षत** । चष्टिः पश्यतिकर्मा । अनु पश्चात्पश्यति प्रकाशते । स्वयं प्रौढप्रकाशोऽपि स्वगत्या निष्पादिताया रात्रेरुषसश्च पश्चादुदेति' इत्यर्थः । अपि च इदमपरमाश्चर्यं यदयम् **अश्वस्य** **मेनाम्** । स्त्रीनामैतत् । स्त्रियं वडवां **गोः** **मातरं** जननीम् ॥ परिर्वैपरीत्ये। विपरीतमकरोत् । कदाचिदिन्द्रो लीलया अश्वायां गामुत्पादयामास । तदत्र प्रतिपाद्यते मन्त्रान्तरे च इन्द्रवाक्यरूपे एतद्विस्पष्टमवगम्यते ॥ धरुणम् ।  ‘ धारेर्णिलुक्च इति उनप्रत्ययः । प्रुषायत् । प्रुष प्लुष स्नेहनसेचनपूरणेषु । क्रैयादिकः । लेटि अडागमः ।  ‘ छन्दसि शायजपि ' इति अहावपि श्नाप्रत्ययस्य शायजादेशः । नरः ।  ‘ नॄ नये । बहुलवचनात्  ‘ ऋदोरप्' इति कर्तरि अप् । चक्षत । ‘चक्षिङ् व्यक्तायां वाचि'। छान्दसो लङ् ।  ‘ बहुलं छन्दसि ' इति शपो लुगभावः ॥