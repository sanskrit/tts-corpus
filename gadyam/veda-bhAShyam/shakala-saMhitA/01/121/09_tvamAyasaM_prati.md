+++
title = "009"
devataa = "विश्वेदेवाः इन्द्रो वा"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे इन्द्र **त्वं** **गोः** गन्तुः शुष्णस्यासुरस्य वधार्थम् **आयसम्** अयोमयं वज्रं **प्रति** **वर्तयः** आभिमुख्येन व्यसृजः । कीदृशं वज्रम् । **दिवः** द्युलोकात् **ऋभ्वा** दीप्तेन त्वष्ट्रा **उपनीतम्** आनीतम् **अश्मानं** शीघ्रं शत्रोर्व्यापकम् । **यत्र** यदा हे **पुरुहूत** पुरुभिर्बहुभिः स्तोतृभिराहूतेन्द्र **कुत्साय** एतत्संज्ञाय ऋषये **शुष्णं** शोषकमसुरम् **अनन्तैः** निरवधिकैः **वधैः** हननसाधनैरायुधैः **वन्वन्** हिंसन् **परियासि** परितः गच्छसि । तदानीं तद्वधार्थं वज्रं प्रत्यवर्तयः इत्यर्थः । अश्मानम् । अशू व्याप्तौ । अन्येभ्योऽपि दृश्यन्ते ' इति मनिन् । ऋभ्वा ।' जसादिषु च्छन्दसि वावचनम्' इति नाभावस्य विकल्पितत्वादभावे यणादेशः । वन्वन् । 'वनु याचने' । अत्र हिंसार्थः । तथा च यास्कः -- ‘वनुष्यतिर्हन्तिकर्मानवगतसंस्कारो भवति' ( निरु. ५. २ ) इति । वधैः ।  ‘ हनश्च वधः' इति हन्तेः करणे अप्; तत्संन्नियोगेन वधादेशश्च । स चान्तोऽन्तोदात्तः । तस्य अतो लोपे सति उदात्तनिवृत्तिस्वरेण प्रत्ययस्योदात्तत्वम् ॥हे इन्द्र **त्वं** **गोः** गन्तुः शुष्णस्यासुरस्य वधार्थम् **आयसम्** अयोमयं वज्रं **प्रति** **वर्तयः** आभिमुख्येन व्यसृजः । कीदृशं वज्रम् । **दिवः** द्युलोकात् **ऋभ्वा** दीप्तेन त्वष्ट्रा **उपनीतम्** आनीतम् **अश्मानं** शीघ्रं शत्रोर्व्यापकम् । **यत्र** यदा हे **पुरुहूत** पुरुभिर्बहुभिः स्तोतृभिराहूतेन्द्र **कुत्साय** एतत्संज्ञाय ऋषये **शुष्णं** शोषकमसुरम् **अनन्तैः** निरवधिकैः **वधैः** हननसाधनैरायुधैः **वन्वन्** हिंसन् **परियासि** परितः गच्छसि । तदानीं तद्वधार्थं वज्रं प्रत्यवर्तयः इत्यर्थः । अश्मानम् । अशू व्याप्तौ । अन्येभ्योऽपि दृश्यन्ते ' इति मनिन् । ऋभ्वा ।' जसादिषु च्छन्दसि वावचनम्' इति नाभावस्य विकल्पितत्वादभावे यणादेशः । वन्वन् । 'वनु याचने' । अत्र हिंसार्थः । तथा च यास्कः -- ‘वनुष्यतिर्हन्तिकर्मानवगतसंस्कारो भवति' ( निरु. ५. २ ) इति । वधैः ।  ‘ हनश्च वधः' इति हन्तेः करणे अप्; तत्संन्नियोगेन वधादेशश्च । स चान्तोऽन्तोदात्तः । तस्य अतो लोपे सति उदात्तनिवृत्तिस्वरेण प्रत्ययस्योदात्तत्वम् ॥