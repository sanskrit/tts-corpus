+++
title = "010"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "गायत्री"

+++


**वाजिनीवतोः** । वाजः अन्नं बलं वा । तद्वत्क्रियावतोः **अश्विनोः** **अनश्वम्** अश्वरहितम् अश्वराहित्येऽपि सामर्थ्यातिशयेन गच्छन्तं **रथम्** **असनम्** **अहम्** स्तोता समभजम् । **तेन** च रथेन **भूरि** प्रभूतं श्रेयः **चाकन** कामये ॥ असनम् ।  वन षण संभक्तौ' । लङ् । चाकन। 'कन दीप्तिकान्तिगतिषु'। छान्दसो लिट् । “ णलुत्तमो वा' (पा. सू. ७. १. ९१ ) इति णित्त्वस्य विकल्पनात् वृद्ध्यभावः। तुजादित्वात् अभ्यासदीर्घत्वम् ॥