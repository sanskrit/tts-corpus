+++
title = "001"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "गायत्री"

+++


**अश्विना** हे अश्विनौ **वां** युवां **का** **होत्रा** । वाङ्नामैतत् । कीदृशी स्तुतिलक्षणा वाक् **राधत्** आराधयति प्रीतौ करोति । युवयोर्माहात्म्यानुरूपा स्तुतिर्नास्तीत्यर्थः । किंच **वां** युवयोः **उभयोः** **जोषे** जोषणे सेवने प्रीणने वा समर्थः **कः** स्तोता विद्यते । युष्मद्गुणाभिज्ञः कश्चिदपि नास्तीत्यर्थः । **अप्रचेताः** युवयोर्माहात्म्यमजानंश्च **कथा** केन प्रकारेण **विधाति** युवां परिचरति । युष्मद्विषयं परिचरणमपि न कर्तुं शक्यमित्यर्थः ॥ राधत् । ‘राध साध संसिद्धौ'। लेटि अडागमः । जोषे । **जुषी** प्रीतिसेवनयोः '। भावे घञ् । ञित्वादाद्युदात्तत्वम् । कथा । ‘था हेतौ च च्छन्दसि ' इति किंशब्दात् प्रकारवचने थाप्रत्ययः । किमः कः' इति कादेशः । विधाति । ‘विध विधाने' । तौदादिकः । लेटि आडागमः । अप्रचेताः । प्रकृष्टं चेतो यस्यासौ प्रचेताः । नञ्समासे अव्ययपूर्वपदप्रकृतिस्वरत्वम् ॥