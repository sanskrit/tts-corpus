+++
title = "003"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "काविराट्"

+++


हे अश्विनौ **विद्वांसा** सर्वज्ञौ **ता** **वां** तौ युवां **हवामहे** आह्वयामहे। तौ आहूतौ **विद्वांसा** अभिज्ञौ युवां **नः** अस्मभ्यं **मन्म** मननीयं ज्ञातव्यं स्तोत्रम् **अद्य** अस्मिन् काले **वोचेतं** ब्रुवाणौ भूयास्तम् । स चाहं **युवाकुः** युवां कामयमानः स्तुत्या संयोजयन् वा **दयमानः** युवाभ्यां हविः प्रयच्छन् **प्रार्चत्** प्रार्चं प्रकर्षण स्तौमि ॥ ता । ‘सुपां सुलुक्' इति विभक्तेराकारः । वोचेतम् । “ ब्रूञ् व्यक्तायां वाचि' । ‘ब्रुवो वचिः'। ‘लिङयाशिष्यङ्' । ‘वच उम्' इति उमागमः। आर्चत् ।' अर्च पूजायाम् ' । भौवादिकः । ‘तिङां तिङो भवन्ति' इति मिपः तिबादेशः । दयमानः । दय दानगतिरक्षणहिंसादानेषु' । शपः पित्त्वादनुदात्तत्वम् । शानचो लसार्वधातुकस्वरेण धातुस्वरः शिष्यते । युवाकुः । युवां कामयते इति युवाकुः । ‘मितद्र्वादिभ्य उपसंख्यानम् ' (पा. सू. ३. २. १८०. १) इति डुप्रत्ययः । अविभक्तावपि व्यत्ययेन ‘युवावौ द्विवचने' इति युवादेशः आत्वं च । यद्वा । ‘यु मिश्रणे'। औणादिकः काकुप्रत्ययः ॥