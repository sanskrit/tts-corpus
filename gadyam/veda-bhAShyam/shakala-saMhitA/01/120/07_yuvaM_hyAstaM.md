+++
title = "007"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "विष्टारबृहती"

+++


हे अश्विनौ **महः** महतो धनस्य **रन्** रातारौ दातारौ **युवं** युवां कंचन **आस्तम्** । - - - **निरततंसतं** धनानि निरगमयतम् । रक्षकौ विनाशकावपि युवामेवेत्यर्थः । हे **वसू** वासयितारावश्विनौ **ता** तादृशौ युवां **नः** अस्माकं **सुगोपा** सुष्ठु गोपायितारौ रक्षितारौ **स्यातं** भवतम् । अपि च **नः** अस्मान् **अघायोः** अघं पापफलमस्माकमिच्छतः **वृकात्** स्तेनात् **पातं** रक्षतम् ॥ महः । महतः । छान्दसः अच्छब्दलोपः । रन् । दन्नितिवत् प्रक्रियोन्नेया । व्यत्ययेनैकवचनम् । निरततंसतम् । तसि अलंकारे' । अस्मात् ण्यन्तात् लुङि ‘णिश्रिद्रुस्रुभ्यः' इति च्लेः चङ् द्विर्वचनादि च । गुरुसंज्ञया लघुसंज्ञाया बाधितत्वात् सन्वद्भावाभावः । सुगोपा । ‘सुपां सुलुक्' इति विभक्तेर्लुक् । अघायोः । अघं परेषामिच्छति । 'छन्दसि परेच्छायाम्' इति क्यच् । 'अश्वाघस्यात्' इति आत्वम् । ‘क्याच्छन्दसि' इति उप्रत्ययः ॥