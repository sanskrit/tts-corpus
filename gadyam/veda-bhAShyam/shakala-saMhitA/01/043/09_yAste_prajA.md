+++
title = "009"
devataa = "सोमः"
RShiH = "कण्वो घौरः"
ChandaH = "अनुष्टुप्"

+++


हे **सोम** **ते** तव संबन्धिन्यः **याः** **प्रजाः** सन्ति स्तोत्रं वा कुर्वन्ति ताः प्रजाः **मूर्धा** शिरःस्थानीयस्त्वं **नाभा** संनहनयुक्ते यज्ञगृहे **वेनः** कामयस्व । कीदृशस्य ते । **अमृतस्य** मरणरहितस्य **परस्मिन्धामन्नृतस्य** उत्तमे स्थान प्राप्तस्य । हे **सोम** आभूषन्तीः सर्वतस्त्वामलंकुर्वन्तीः प्रजाः **वेदः** जानीहि ॥ धामन् । ‘सुपां सुलुक् ' इति सप्तम्या लुक् । नाभा ।  ‘ णह बन्धने ।  ‘ नहो भश्च' ( उ. सू. ४. ५६५ ) इति कर्मणि इञ्प्रत्ययः । ञित्त्वादाद्युदात्तत्वम् । ‘सुपां सुलुक् ' इति सप्तम्या डादेशः । वेनः ।  ‘ वेनतिः कान्तिकर्मा' ( नि. २.६.४)। लेटि सिपि अडागमः ।  ‘ तिङ्ङतिङः' इति निघातः । आभूषन्तीः । ‘भूष अलंकारे ' । भौवादिकः । शपः पित्त्वादनुदात्तत्वम्, शतुश्च लसार्वधातुकस्वरेण । धातुस्वरेण आद्युदात्तत्वम् । समासे कृदुत्तरपदप्रकृतिस्वरत्वम् । वेदः ।  ‘ विद ज्ञाने '। लेटि सिपि अडागमः ॥ ॥ २७ ॥ ॥ ८ ॥