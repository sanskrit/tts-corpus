+++
title = "003"
devataa = "रुद्रः मित्रावरुणौ च"
RShiH = "कण्वो घौरः"
ChandaH = "गायत्री"

+++


**मित्रो** **वरुणः** च **नः** अस्मान् **यथा** येन प्रकारेण **चिकेतति** अनुग्राह्यत्वेन जानाति। **रुद्रः** अपि **यथा** चिकेतति । **सजोषसः** समानप्रीतयः **विश्वे** सर्वे देवाः **यथा** चिकेतन्ति तथा भवत्विति शेषः । यद्वा । यथाशब्दोपेतमन्त्रद्वयस्य तथा कदा वोचेमेति पूर्वत्रान्वयः ॥ चिकेतति । कित ज्ञाने'। लेटि अडागमः।  ‘ नाभ्यस्तस्य' (पा. सू. ७. ३.८७) इति गुणनिषेधो न भवति, ‘बहुलं छन्दसीति वक्तव्यम्' इति वचनात् । सार्वधातुकत्वाच्च  ‘ अभ्यस्तानामादिः' इत्याद्युदात्तत्वम् । सजोषसः ।  ‘ जुषी प्रीतिसेवनयोः'। समानं जुषन्तीति सजोषसः ।  ‘ समानस्य च्छन्दसि' इति सभावः । असुनो नित्त्वादुत्तरपदस्याद्युदात्तत्वम् । तदेव कृदुत्तरपदप्रकृतिस्वरत्वेन शिष्यते ॥