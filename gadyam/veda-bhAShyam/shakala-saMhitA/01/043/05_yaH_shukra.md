+++
title = "005"
devataa = "रुद्रः"
RShiH = "कण्वो घौरः"
ChandaH = "गायत्री"

+++


**यः** रुद्रः **सूर्यः** इव **शुक्रः** सूर्यवद्दीप्तिमान् **हिरण्यमिव** **रोचते**। यथा सर्वेषां प्राणिनां हिरण्यं प्रीतिकरं भवति तथा रुद्रोऽपि । स च **देवानां** सर्वेषां मध्ये **श्रेष्ठः** **वसुः** निवासहेतुश्च ॥ रोचते ।  ‘ रुच दीप्तावभिप्रीत्यां च ' । अदुपदेशात् लसार्वधातुकानुदात्तत्वे धातुस्वरः । श्रेष्ठः । प्रशस्यतरः । प्रशस्यशब्दात् इष्टनि प्रशस्यस्य श्रः' (पा. सू. ५. ३. ६० ) इति श्रादेशः । नित्त्वादाद्युदात्तत्वम् । वसुः । वासयति सर्वमिति वसुः । ‘वस निवासे' । अन्तर्भावितण्यर्थात् ' शृस्वृस्निहि°! इत्यादिना उप्रत्ययः ।  ‘ नित्' इत्यनुवृत्तेराद्युदात्तत्वम् ॥ ॥ २६ ॥