+++
title = "001"
devataa = "रुद्रः"
RShiH = "कण्वो घौरः"
ChandaH = "गायत्री"

+++


**कत्** कदा **रुद्राय** एतन्नामकाय देवाय **शंतमम्** अतिशयेन सुखकरं स्तोत्रं **वोचेम** पठेम । कीदृशाय । **प्रचेतसे** प्रकृष्टज्ञानयुक्ताय **मीळ्हुष्टमाय** सेक्तृतमाय अभीष्टकामवर्षायेत्यर्थः । **तव्यसे** अतिशयेन प्रवृद्धाय **हृदे** अस्मदीयहृन्निष्ठाय ॥ कत् कदा । अन्त्यलोपश्छान्दसः । रुद्राय । रोदयति सर्वमन्तकाले इति रुद्रः। ‘रोदेर्णिलुक्च' ( उ. सू. २. १७९ ) इति रक्प्रत्ययः । प्रचेतसे ।  ‘ चिती संज्ञाने'। प्रकृष्टं चेततीति प्रचेताः । गतिकारकयोरपि पूर्वपदप्रकृतिस्वरत्वं च इति असुन् पूर्वपदप्रकृतिस्वरत्वं च । मीळ्हुष्टमाय । अतिशयेन मीढ्वान् मीळ्हुष्टमः । दाश्वान् साह्वान् मीढ्वांश्च ' इति क्वसुप्रत्ययान्तो निपातितः । तमपि अयस्मयादित्वेन भत्वात्  ‘ वसोः संप्रसारणम्' इति संप्रसारणम् ।  ‘ शासिवसिघसीनां च ' इति षत्वम् । तव्यसे । तवतिर्वृद्ध्यर्थः सौत्रो धातुः । अतिशयेन तविता तवीयान् । **तुश्छन्दसि** ' इति ईयसुन्प्रत्ययः ।  ‘ तुरिष्ठेमेयःसु ' इति तृलोपः । ईयसुन ईकारलोपछान्दसः । नित्त्वादाद्युदात्तत्वम् । वोचेम ।' वच परिभाषणे '। लिङयाशिष्यङ्' ।' वच उम्' इति उमागमः। यासुटः स्वरेण एकार उदात्तः । हृदे। ‘पद्दन्' इत्यादिना हृदयशब्दस्य हृदादेशः ।  ‘ ऊडिदम्' इत्यादिना विभक्तेरुदात्तत्वम् ॥