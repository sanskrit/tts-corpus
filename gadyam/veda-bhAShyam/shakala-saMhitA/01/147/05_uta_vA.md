+++
title = "005"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


पूर्वमन्त्रे द्विविधकुटिलमन्त्रेण कर्तारं तन्मन्त्रणं प्राप्नोतु मा अस्मान् इत्युक्तम् । अत्र तु तन्मन्त्रणात् पाहि इत्यग्निः प्रार्थ्यते । **उत** **वा** हे **सहस्य** । सह इति बलनाम। तत्र भवाग्ने **यः** **मर्त्यः** मरणधर्मा मनुष्यः **प्रविद्वान्** मायामन्त्रणं प्रकर्षेण जानन् **द्वयेन** पूर्वोक्तरीत्या द्विविधमन्त्रेण **मर्तं** मनुष्यं **मर्चयति** विधेयीकरोति भर्त्सयति वा **अतः** तादृशात् भर्त्सनात् तत्कर्तुः सकाशाद्वा हे **स्तवमान** स्तूयमान **अग्ने** **स्तुवन्तं** स्तुतिं कुर्वन्तं मां **पाहि** रक्ष । किंच **नः** अस्मान् **दुरिताय** तत्कृताय दुर्मन्त्रणप्रयुक्तदुःखाय समर्थं **माकिः** **धायीः** मा स्थापय । दुरितभाजनं मा कार्षीः इत्यर्थः ॥ ‘ धि धारणे'। व्यत्ययेन इट् । सिचि वृद्धिः । ‘ न माङ्योगे' इति अडभावः ॥ ॥ १६ ॥