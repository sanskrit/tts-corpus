+++
title = "002"
devataa = "अग्निः"
RShiH = "दीर्घतमा औचथ्यः"
ChandaH = "त्रिष्टुप्"

+++


हे **यविष्ठ** युवतम हे **स्वधावः** हविर्लक्षणान्नेन तद्वन्नग्ने **मे** मदीयस्य **मंहिष्ठस्य** अतिशयेन पूजनीयस्य **प्रभृतस्य** प्रकर्षेण संपादितस्य **अस्य** इदानीं क्रियमाणस्य **वचसः** स्तुतिरूपस्य वचनस्य ॥ कर्मणि षष्ठी ॥ उक्तलक्षणं वचः **बोध** बुध्यस्व स्तुतो भवेत्यर्थः । हे अग्ने लोके **त्वः** । अत्र यास्कः  ‘त्वो नेम इत्यर्धस्य ' (निरु. ३. २०) इत्युक्त्वा एतदेवोदाजहार । एको जनः **पीयति**। वधकर्मैतत् । हिनस्ति । यज्ञादिना न पूजयतीत्यर्थः । **त्वः** एकः **अनु** **गृणाति** अनुकूलम् उच्चारयति । तयोर्मध्ये हे **अग्ने** **वन्दारुः** वन्दनशीलोऽहं **ते** तव **तन्वं** तनुं तव मूर्तिं **वन्दे** स्तौमि ॥