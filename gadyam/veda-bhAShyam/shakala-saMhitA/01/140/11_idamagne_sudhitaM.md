+++
title = "011"
devataa = "अग्निः"
RShiH = "दीर्घतमा औचथ्यः"
ChandaH = "जगती"

+++


हे **अग्ने** **इदम्** अस्मदीयं सोमादिरूपं हविः । कीदृशं तत् । **दुर्धितात्** दुष्टं स्थापितात् कठिनात् काष्ठादेः **अधि** उपरि **सुधितं** सुहितं सुष्ठु दत्तम् । **मन्मनः** मननीयात् **प्रियादु** चित् तव हृद्यादपि । उशब्दोऽवधारणे । चिच्छब्दोऽपिशब्दार्थः । **ते** तव **प्रेयः** अतिप्रियतमम् अस्तु । तत्किमित्याह । हे अग्ने **ते** तव **तन्वः** शरीरस्य घृतेनोज्ज्वलिताया ज्वालायाः **शुचि** निर्मलं **शुक्रं** दीप्तं **यत्** तेजः **रोचते** **तेन** सह **रत्नं** रमणीयं मणिमुक्तादिकं वितरन् **अस्मभ्यं** **वनसे** अस्मान् संभजस्व ॥ वनतेर्व्यत्ययेनात्मनेपदम् ॥