+++
title = "005"
devataa = "अग्निः"
RShiH = "दीर्घतमा औचथ्यः"
ChandaH = "जगती"

+++


**आत्** अनन्तरम् अस्य स्तूयमानस्याग्ने **ते** प्रसिद्धा विस्फुलिङ्गाः **वृथा** सहैव **ईरते** सर्वतो गच्छन्ति । कीदृशास्ते । **ध्वसयन्तः** तमांसि ध्वंसयन्तः तथा **कृष्णवर्णम्** **अभ्वं** महान्तमभिभवद्गमनमार्गं **महि** महत् **वर्पः** रूपं प्रकाशं **करिक्रतः** अत्यर्थं कुर्वन्तः। कस्मिन् काले इति तदुच्यते । **यत्** यदा **महीं** महतीम् **अवनिं** भूमिं **सीं** सर्वतः **मर्मृशत्** पुनःपुनरामृशत् ॥ मृशेर्यङलुगन्तात् शतरि ‘अभ्यस्तानामादिः' इत्याद्युदात्तत्वम् ॥ **अभिश्वसन** सर्वतश्चेष्टमानः स्तनयन् शब्दं कुर्वन् **नानदत्** अत्यर्थं शब्दयन् ॥ पूर्ववत् प्रत्ययस्वरौ ॥ अभितः प्रकर्षेण **एति** गच्छति । यदा इतस्ततो जिह्वाभिर्लेलिहानो भुगुभुगुध्वनिं कुर्वन् ज्वलति तदैव विस्फुलिङ्गा उद्भवन्तीत्यर्थः ॥ ॥ ५ ॥