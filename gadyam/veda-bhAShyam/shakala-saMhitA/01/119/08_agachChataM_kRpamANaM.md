+++
title = "008"
devataa = "अश्विनौ"
RShiH = "कक्षीवान् दैर्घतमस औशिजः"
ChandaH = "जगती"

+++


हे अश्विनौ **परावति** दूरदेशे समुद्रमध्ये **स्वस्य** **पितुः** तुग्रस्य **त्यजसा** त्यागेन **निबाधितं** पीडितं भुज्यु कृपमाणं युवां **स्तुवन्तम्** **अगच्छतम्** । युवां रक्षणार्थं गतवन्तौ । यस्मादेवं तस्मात् हे अश्विनौ **स्वर्वतीः** स्वर्वत्यः शोभनगमनयुक्ताः **इतः** इतोमुखात् 'चित्राः चायनीयाः **युवोरह** युवयोरेव **ऊतीः** ऊतयः रक्षाः **अभीके** समीपे **अभिष्टयः** सर्वैः प्राणिभिः अभ्येषणीयाः **अभवन्** भवन्ति ॥ कृपमाणम् । कृपतिः स्तुतिकर्मा । अयं च तुदादिर्द्रष्टव्यः । स्वर्वतीः । सुपूर्वात् अर्तेः भावे विच् । ततो मतुप् । छन्दसीरः' इति मतुपो वत्वम् । अभिष्टयः । ‘इषु इच्छायाम् । भावे क्तिन् । शकन्ध्वादित्वात् पररूपत्वम् ॥