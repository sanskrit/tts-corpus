+++
title = "005"
devataa = "इन्द्रः"
RShiH = "सव्य आङ्गिरसः"
ChandaH = "जगती"

+++


हे **इन्द्र** **राया** धनेन वयं **सं** **रभेमहि** संगच्छेमहि । तथा **इषा** अन्नेन **सं** रभेमहि । तथा **वाजेभिः** बलैः **सं** रभेमहि । कीदृशैः वाजैः । **पुरुश्चन्दैः** पुरूणां बहूनामाह्लादकैः **अभिद्युभिः** अभितो दीप्यमानैः । किंच **देव्या** द्योतमानया **प्रमत्या** त्वदीयया प्रकृष्टबुद्ध्या **सं** **रभेमहि** । कीडश्या। **वीरशुष्मया** । वीरं विशेषेण शत्रूणां क्षेपणसमर्थं शुष्मं बलं यस्याः सा तथोक्ता । गोअग्रया। स्तोतृभ्यो दानार्थमग्रे प्रमुखत एव गावो यस्याः सा तथोक्ता । **अश्वावत्या** अश्वैरुपेतया ॥ राया ।  ‘ऊड़िदम्' इत्यादिना विभक्तेरुदात्तत्वम् । पुरुश्चन्द्रैः ।  ‘ह्रस्वाञ्चन्द्रोत्तरपदे मन्त्रे' इति सुट् । श्चुत्वेन शकारः । समासस्वरः । अभिद्युभिः । अभिगता द्यौर्दीप्तिर्येषाम् । अत्र दिव्शब्दो दीप्तिं लक्षयति । अव्ययपूर्वपदप्रकृतिस्वरत्वम् । देव्या । उदात्तयणः०' इति विभक्तेरुदात्तत्वम् । प्रमत्या । ‘तादौ च निति' इति गतेः प्रकृतिस्वरत्वम् । उत्तरयोर्बहुव्रीहौ पूर्वपदप्रकृतिस्वरत्वम्। सर्वत्र विभाषा गोः' (पा. सू. ६. १. १२२ ) इति गोअग्रया इत्यत्र प्रकृतिभावः । अश्वावत्या ।  ‘ मन्त्रे सोमाश्वेन्द्रिय ' इति मतुपि दीर्घत्वम् ॥ ॥ १५ ॥