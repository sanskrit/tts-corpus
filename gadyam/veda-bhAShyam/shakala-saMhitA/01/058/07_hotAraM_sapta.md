+++
title = "007"
devataa = "अग्निः"
RShiH = "नोधा गौतमः"
ChandaH = "त्रिष्टुप्"

+++


**सप्त** सप्तसंख्याकाः **जुह्वः** होतारः **वाघतः** ऋत्विजः **अध्वरेषु** यागेषु **यजिष्ठं** यष्टृतमं **होतारं** देवानामाह्वातारं **यम्** अग्निं **वृणते** संभजन्ते **विश्वेषां** सर्वेषां **वसूनाम्** **अरतिं** प्रापयितारं तम् **अग्निं** **प्रयसा** हविर्लक्षणेनान्नेन **सपर्यामि** परिचरामि । **रत्नं** रमणीयं कर्मफलं च **यामि** याचामि । वृणते । ‘ वृङ् संभक्तौ ' । क्रैयादिकः । प्रत्ययस्वरः । अरतिम् ।' ‘ ‘ऋ गतिप्रापणयोः । अस्मात् औणादिकः ‘ वहिवस्यर्तिभ्यश्चित् ' ( उ. सू. ४. ५०० ) इति अतिप्रत्ययः । चित्त्वादन्तोदात्तत्वम् । सपर्यामि । सपर्यतिः परिचरणकर्मा । ‘सपर पूजायाम्' इति धातुः कण्ड्वादिः । अतो यक एव स्वरः शिष्यते । पादादित्वात् निघाताभावः । यामि । याचामीत्यस्य वर्णलोपश्छान्दसः ॥