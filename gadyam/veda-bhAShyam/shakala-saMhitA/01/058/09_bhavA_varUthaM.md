+++
title = "009"
devataa = "अग्निः"
RShiH = "नोधा गौतमः"
ChandaH = "त्रिष्टुप्"

+++


हे **विभावः** विशिष्टप्रकाशाग्ने **गृणते** त्वां स्तुवते यजमानाय । वरूथम् इति गृहनाम । **वरूथम्** अनिष्टनिवारकं गृहं भव । हे **मघवन्** धनवन्नग्ने मघवद्भ्यः हविर्लक्षणधनयुक्तेभ्यो यजमानेभ्यः **शर्म** सुखं यथा भवति तथा **भव** । हे **अग्ने** **गृणन्तं** स्तुवन्तम् **अंहसः** पापकारिणः शत्रोः **उरुष्य** रक्ष । **धियावसुः** कर्मणा बुद्ध्या वा प्राप्तधनोऽग्निः **प्रातः** इदानीमिव परेद्युरपि **मक्षु** शीघ्रं **जगम्यात्** आगच्छतु ॥ वरूथम् । ‘वृञ् वरणे'। जॄवृञ्भ्यामूथन् ' ( उ, सू. २. १६३ ) इति **ऊथन्प्रत्ययः** । नित्त्वादाद्युदात्तत्वम् । गृणते। ‘शतुरनुमः' इति विभक्तेरुदात्तत्वम् । विभावः। विशिष्टा भा विभाः । ‘ अतो मनिन्' इति विच् । ‘ तदस्यास्ति' इति मतुप् । ‘ मादुपधायाः०' इति मतुपो वत्वम् । ‘ मतुवसो रुः० ' इति नकारस्य रुत्वम् । मघवद्भ्यः । ‘ मघवा बहुलम् । ( पा. सू. ६. ४. १२८ ) इति मघवञ्शब्दस्य तृआदेशः । स च ‘ नानुबन्धकृतमनेकाल्त्वम् ' (परिभा. ६) इति वचनात् ' अलोऽन्त्यस्य' (पा. सू. १. १. ५२) इति अन्त्यस्य भवति । मक्षु । ‘ऋचि तुनुघमक्षु' ' इति दीर्घः । धियावसुः । बहुव्रीहौ पूर्वपदप्रकृतिस्वरत्वम् । पूर्वपदस्य ‘सावेकाचः' इति विभक्तिरुदत्ता । लुगभावभ्छान्दसः । जगम्यात् । **गम्लृ** सृप्लृ गतौ । लिङि • बहुलं छन्दसि ' इति शपः श्लुः ॥ ॥ २४ ॥