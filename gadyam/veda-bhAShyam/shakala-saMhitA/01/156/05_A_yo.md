+++
title = "005"
devataa = "विष्णुः"
RShiH = "दीर्घतमा औचथ्यः"
ChandaH = "जगती"

+++


यः विष्णुः **दैव्यः** दिवि भवः **सुकृत्तरः** शोभनफलप्रदानां मध्ये श्रेष्ठः **आ** **विवाय** आगच्छति ॥ वेतेर्लिटि रूपम् । किमर्थम् । **सचथाय** सचनाय यागसहायकरणाय। कस्मै । **इन्द्राय**। इरां हविर्लक्षणान्नं द्रावयतीतीन्द्रो यजमानः।  ‘ इन्द्र इरां दृणातीति इदंकरणादित्याग्रायणः  ( निरु. १०, ८) इति यास्केनोक्तनिर्वचनस्यात्रापि सद्भावात् ॥ तस्मै उक्तरूपाय यजमानाय **सुकृते** शोभनस्तुतिकर्त्रे । आगत्य च **वेधाः** अभिमतफलविधाता **त्रिषधस्थः** त्रिसंख्योपेतसहस्थानवान् । सवनत्रयस्थानः क्षित्यादिस्थानत्रयो वा विष्णुः । **आर्यम्** आगन्तव्यं यजमानम् **अजिन्वत्** प्रीणयति ॥ जिवि प्रीणनार्थः । इदित्वात् नुम् ॥ तदर्थम् **ऋतस्य** यज्ञस्य **भागे** हुतशेषरूपे तं **यजमानम्** आभजत भजति समीपयतीत्यर्थः। यद्वा । ऋतस्य यज्ञस्य भागे फले यजमानम् आभिजत् स्वामित्वेन स्थापयति ॥ ॥ २६ ॥ ॥ २१ ॥