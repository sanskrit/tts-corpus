+++
title = "003"
devataa = "भावयव्यः"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


**स्वनयेन** **दत्ता:** **श्यावाः** तद्वर्णाश्वैः युक्तत्वात् श्यावाः **वधूमन्तः** आरूढाभिर्वधूभिस्तद्वन्तः **दश** एतत्संख्याकाः **रथासः** रथाः **उप** **अस्थुः** उपस्थिता:। गव्यशब्दो गोसमूहवाची । **षष्टिः** **सहस्रमनु** **गव्यं** षष्ट्यधिकसहस्रं गवां समूहोऽनु **आगात्** आगतः । ततः आत्मानं परोक्षेण ब्रवीति । तत्सर्वं प्रतिगृह्य अयं **कक्षीवान्** **अह्नां** दिवसानां मध्ये अभिपित्वे संनिहितेऽहनि **सनत्** । स्वीकृतं रथवध्वादिकं स्वपित्रे समर्पयति स्वयं वा स्वीकरोति । अभिपित्वशब्दः आसन्नकालवाची प्रपित्वशब्दः इतिवत् । स च  ‘ प्रपित्वेऽभीक इत्यासन्नस्य ' ( निरु. ३. २० ) इति यास्केनोक्तत्वात् आसन्नवचनः । उपसर्गभेदेऽप्यर्थाभेदः ॥