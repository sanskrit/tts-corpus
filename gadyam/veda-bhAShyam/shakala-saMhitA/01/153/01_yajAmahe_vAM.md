+++
title = "001"
devataa = "मित्रावरुणौ"
RShiH = "दीर्घतमा औचथ्यः"
ChandaH = "त्रिष्टुप्"

+++


हे **घृतस्नू** घृतस्य स्रावयितारौ मित्रावरुणौ **महः** महान्तौ **वां** **यजामहे** पूजयामो यजमानाः ऋत्विजश्च । कीदृशाः । **सजोषाः** समानप्रीतियुक्ताः । केन साधनेनेति तदुच्यते । **हव्येभिः** पुरोडाशादिभिः **नमोभिः** नमस्कारोपलक्षितैः। **अध** अपि च **यत्** यस्मात् कारणात् **वां** युवाम् **अध्वर्यवः** अस्मदीया अध्वर्यवोऽपि । अत्र नशब्दोऽप्यर्थे । तेऽपि **धीतिभिः** कर्मभिः स्वकीयैः **भरन्ति** पोषयन्ति तस्मात् यजामहे । ।