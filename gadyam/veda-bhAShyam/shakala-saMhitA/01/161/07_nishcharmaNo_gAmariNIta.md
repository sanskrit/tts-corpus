+++
title = "007"
devataa = "ऋभवः"
RShiH = "दीर्घतमा औचथ्यः"
ChandaH = "जगती"

+++


हे **सौधन्वनाः** यूयं **निश्चर्मणः** मृतायाः गोः सकाशात् उत्कृत्ताच्चमर्णः **गां** नृतनां निः **अरिणीत** निरगमयत उत्पादितवन्त इत्यर्थः । तेनैव चर्मणा संवीतां तत्सदृशीमन्यां धेनुं कृतवन्त इत्यर्थः । यद्यपि पूर्वमेव अश्वादीनां विनियोगः उक्तः तथापि तेषामत्यन्तदुःखसंपादत्वज्ञापनाय पुनराह । न केवलं गोकरणमेव अपि च **या** **जरन्ता** यौ जीर्णौ पितरौ **ता** तौ **युवशा** युवानौ **अकृणोतन** अकुरुत । किंच **अश्वादश्वम्** एकेन विद्यमानेनाश्वेन अश्वान्तरम् **अतक्षत** प्रयत्नेन संपादितवन्तः । यस्मादेवं कृतवन्तस्तस्मात् **रथं** युष्मदीयं **युक्त्वा** अश्वैर्योजयित्वा **देवान्** इन्द्रादीन् **उप** **अयातन** देवसमीपं प्राप्नुत ॥ इदमुंदकं पिबतेत्यब्रवीतनेदं वा वा पिबता मुञ्जनेजनम् । सौधन्वना यदि तन्नेव हर्यथ तृतीये घा सवने मादयाध्यै ॥ ८ ॥