+++
title = "014"
devataa = "ऋभवः"
RShiH = "दीर्घतमा औचथ्यः"
ChandaH = "त्रिष्टुप्"

+++


हे **शवसः** वृष्टिकार्यस्य बलस्य **नपातः** नपातयितारः ऋभवः **युष्मान्** **इच्छन्तः** वृष्ट्यनुकूलचिकीर्षया युष्मानेवेच्छन्तः सर्वे देवा आयान्ति । कस्मादिति तदुच्यते । **मरुतः** वृष्ट्यनुकूलाः देवाः **दिवा** द्युलोकात् **यान्ति** आगच्छन्ति ॥ ‘सावेकाचः०' इति तृतीयाविभक्तेरुदात्तत्वम् ॥ **भूम्या** भूमेः सकाशात् **अग्निः** याति आगच्छति । **अयं** **वातः** सर्वदा संचारी वायुः **अन्तरिक्षेण** **याति** अन्तरिक्षादायाति । तथा **वरुणः** आवरको जलाभिमानी देवः समुद्रै समुन्दनस्वभावैः **अद्भिः** ताभ्य आयाति । यद्वा पूर्वं वृष्टिसाहाय्याय आगता एते देवाः कृतकार्याः सन्तः पुनर्युष्मान् कामयमानाः स्वस्वदेशं प्रति यान्तीत्यर्थः ॥ ॥ ६ ॥