+++
title = "008"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे **अश्विनौ** **युवां** । **चिद्धि** **ष्म** इति त्रयः पूरणाः । **अनु** **द्यून** प्रतिदिनं **विरुद्रस्य** विशिष्टोष्णरूपदुःखद्रावणस्य विविधरोरूयमाणद्रवणवतो वा **प्रस्रवणस्य** वृष्ट्युदकसंस्त्यायस्य **सातौ** लाभे निमित्तभूते सति **अगस्त्यः** एतन्नामा महर्षिः **नरां** नेतॄणां कर्मनिर्वाहकानां मनुष्याणां **नृषु** येषु तादृशाः मनुष्याः सन्ति तेषु **प्रशस्तः** प्रशस्यतरोऽयं **सहस्रैः** अपरिमितैः स्तोत्रैः **चितयत्** चेतयति स्तुत्या प्रबोधयति । तत्र दृष्टान्तः । **काराधुनीव** । कारा शब्दः । तस्य धूनयितोत्पादयिता शङ्खादिः स इव । यद्वा । एतदप्यगस्त्यविशेषणम् । कारः शब्दयिता होत्रादिः । तस्य धुनिः कम्पयिता प्रेरकः इव । इवेति संप्रत्यर्थे ।' अस्त्युपमार्थस्य संप्रत्यर्थे प्रयोगः ' ( निरु. ७. ३१ ) इति निरुक्तम् ॥