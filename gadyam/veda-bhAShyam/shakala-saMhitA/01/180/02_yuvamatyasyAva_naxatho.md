+++
title = "002"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


हे अश्विनौ **युवं** युवां **यत्** **अत्यस्य** अतनशीलस्य सततसंचारिणः **विपत्मनः** विविधगमनस्य विचित्रगमनस्य वा **नर्यस्य** मनुष्याणां हितस्य **प्रयज्योः** प्रकर्षेण पूज्यस्य ॥ एतानि कर्मणि षष्ठ्यन्तानि ॥ उक्तरूपं रथम् **अव** अवस्तात् तदुदयात् पूर्वं **नक्षथः** व्याप्नुथो देवयजनं गन्तुम् । किंच **यत्** यदा हे **विश्वगूर्ती** सर्वस्तुत्यौ सर्वदा उद्गूर्णौ वा **वां** युवयोः **स्वसा** स्वसृस्थानीया स्वयंसारिणी वा उषाः **भराति** पोषते त्वदागमनाय प्रभातं करोति । यदा हे **मधुपौ** मधुरस्य सोमरसस्य पातारौ युवां यजमानः **वाजाय** बलाय गमनाय वा **इषे** प्रभूतान्नाय **ईट्टे** स्तौति । तदा रथं प्राप्नुथ इत्यर्थः ॥