+++
title = "007"
devataa = "अश्विनौ"
RShiH = "अगस्त्यो मैत्रावरुणिः"
ChandaH = "त्रिष्टुप्"

+++


**वयं** **चिद्धि** वयमपि **जरितारः** तव स्तोतारः **सत्याः** सत्यफलाः सन्तः **विपन्यामहे** विविधं स्तुमः । **पणिः** पणाधारो द्रोणकलशः **वि** **हितवान्** स्थापितरसवानासीत् । यद्वा । पणिर्वणिग्लुब्धकोऽयष्टा हितवान्नियतधनो धनाढ्योऽप्ययष्टा वि वियुज्यताम् ॥ उपसर्गश्रुतेर्योग्यक्रियाध्याहारः ॥ **अध** अपि च **चिद्धि** **ष्म** । एते त्रयः पूरणाः । हे **अश्विनौ** **अनिन्द्या** । प्रशस्यनामैतत् । हे प्रशस्यौ **वृषणौ** हे कामानां वर्षितारौ युवाम् **अन्तिदेवं** देवानामन्तिके **पाथः** सोमं पिबथः । यद्वा । अन्तिके वर्तमानं देवान् प्राप्नुवानं सोममिति योज्यम् ॥