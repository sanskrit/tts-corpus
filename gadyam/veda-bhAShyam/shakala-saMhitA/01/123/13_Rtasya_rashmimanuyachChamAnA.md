+++
title = "013"
devataa = "उषाः"
RShiH = "कक्षीवान् दैर्घतमस औशिजः"
ChandaH = "त्रिष्टुप्"

+++


हे उषः **ऋतस्य** सत्यभूतस्यादित्यस्य **रश्मिं** रश्मीन् अनुयच्छमाना अनुकूल्येन प्रवर्तमाना त्वं **भदभद्रं** **क्रतुं** तत्तत्कल्याणं स्तुत्यं वा लौकिकं वैदिकं कर्म तद्विषयां प्रज्ञां वा **धेहि** स्थापय । हे उषः **नः** अस्मदर्थं **सुहवा** सुष्ठु आहूता सती व्युच्छ तमो विवासय प्रकाशं कुर्वित्यर्थः। किमर्थमिति तदुच्यते । **मघवत्सु** । मघमिति धननाम । हविर्लक्षणधनयुक्तेषु **अस्मासु** यजमानेषु **रायः** **च** **स्युः** बहुविधानि धनानि संभवन्त्विति पूर्वोक्तेन क्रतुना सह समुच्चयार्थः शब्दः ॥ ॥ ६ ॥