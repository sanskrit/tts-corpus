+++
title = "001"
devataa = "अग्निः"
RShiH = "दीर्घतमा औचथ्यः"
ChandaH = "उष्णिक्"

+++


हे अग्ने **त्वा** त्वां **पुरु** बहु **वोचे** । यद्वा । बहु दाश्वानिति संबन्धः । पुत्रं देहि वित्तं देहि इत्याद्याशासनानि ब्रवीमीत्यर्थः । किं तृष्णीं नेत्याह । यतः **दाश्वान्** अभिमतं हविः दत्तवानस्मि अतः वोचे । इतरसाधारण्येन ब्रुवतः कथं दातव्यमिति न मन्तव्यम् । यतोऽहं हे **अग्ने** **तव** **स्वित्** तवैव
“आ आभिमुख्येन **अरिः** अर्ता हविरादिप्रापणेन सेवकोऽहम् । तत्र दृष्टान्तः । **महस्य** महतः **तोदस्येव** शिक्षकस्य स्वामिनः **शरणे** अस्य गृहे यथा गर्भदासादिः **आ** समन्तात् नियतो वर्तते तद्वदहमपि । यस्मादेवं तस्मात् अभिमतं बहु वोचे त्वमपि तत्सर्वं देहीत्यर्थः । अत्र निरुक्तं- बहु दाश्वांस्त्वामेवाभिह्वयाम्यरिरमित्र ऋच्छतेः । ईश्वरोऽप्यरिरेतस्मादेव। यदन्यदेवत्या अग्नावाहुतयो हूयन्त इत्येतद्दृष्ट्वैवमवक्ष्यत् तोदस्येव शरण आ महस्य तुदस्येव शरणेऽधि महतः ' (निरु. ५. ७) इति ॥