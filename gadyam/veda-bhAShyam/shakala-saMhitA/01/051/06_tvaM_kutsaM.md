+++
title = "006"
devataa = "इन्द्रः"
RShiH = "सव्य आङ्गिरसः"
ChandaH = "जगती"

+++


हे इन्द्र **त्वं** **कुत्सं** कुत्ससंज्ञकमृषिं **शुष्णहत्येषु** । शुष्णः शोषयिता । एतन्नाम्नोऽसुरस्य हननयुक्तेषु संग्रामेषु **आविथ** ररक्षिथ । तथा **अतिथिग्वाय** अतिथिभिर्गन्तव्याय दिवोदासाय **शम्बरम्** एतन्नामानमसुरम् **अरन्धयः** हिंसां प्रापयः । तथा **महान्तं** **चित्** अतिप्रवृद्धमपि **अर्बुदम्** एतत्संज्ञकमसुरं **पदा** पादेन **नि** **क्रमीः** नितरामाक्रमिताभूः । यस्मादेवं तस्मात् **सनादेव** चिरकालादेवारभ्य **दस्युहत्याय** उपक्षपयितॄणां हननाय **जज्ञिषे** । सर्वदा त्वं दस्युहननशीलो भवसीत्यर्थः॥ अरन्धयः । ‘रध हिंसासंराद्ध्योः'। **रधिजभोरचि'** ( पा. सू. ७. १. ६१) इति धातोः नुम् । अतिथिग्वाय । गमेः औणादिको ड्वप्रत्ययः । क्रमीः ।  ‘ क्रमु पादविक्षेपे'। हम्यन्तक्षण ' ( पा. सू. ७. २. ५) इति वृद्धिप्रतिषेधः।  ‘ बहुलं छन्दस्यमाङ्योगेऽपि ' इति अडभावः । पदा । सावेकाचः° ' इति वा ‘ उडिदंपदादि° ' इति वा विभक्तेरुदात्तत्वम् । जज्ञिषे । ‘जनी प्रादुर्भावे'। लिटि • गमहन इत्यादिना उपधालोपः ॥