+++
title = "002"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


हे **अङ्गिरस्तम** अतिशयेनाङ्गनादिगुणयुक्त । यद्वा । अङ्गिरसां वरिष्ठ । **वेधस्तम** । वेधा इति मेधाविनाम । अतिशयेन मेधाविन् **अग्ने** । **अथ** अनन्तरं **ते** तुभ्यं **सानसि** संभजनीयं **प्रियं** प्रीतिकरं **ब्रह्म** स्तोत्रं **वोचेम** वक्तारो भूयास्म ॥ वोचेम । लिङयाशिष्यड्'। ' वच उम्' इति उमागमः । सानसि । ‘वन षण संभक्तौ' । ‘सानसिधर्णसि' इत्यादौ असिच्प्रत्ययान्तो निपात्यते ।