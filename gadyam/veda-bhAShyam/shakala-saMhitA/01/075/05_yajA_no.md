+++
title = "005"
devataa = "अग्निः"
RShiH = "गोतमो राहूगणः"
ChandaH = "गायत्री"

+++


हे **अग्ने** **नः** अस्मदर्थं **मित्रावरुणा** एतत्संज्ञौ देवौ **यज** हविषा पूजय । तथा **देवान्** इन्द्रादीन् **यज** पूजय। **ऋतं** सत्यं यथार्थफलं यज्ञं च यजेत्येव । तदर्थं **बृहत्** प्रौढं **त्वं** स्वकीयं **दमं** यज्ञगृहं **यक्षि** यज संगच्छस्व । त्वय्यन्तर्विद्यमाने सति हि यज्ञगृहं पूज्यते ॥ यज । द्व्यचोऽतस्तिङः' इति संहितायां दीर्घत्वम् । देवान् । दीर्घादटि समानपादे' इति संहितायां नकारस्य रुत्वम् । ‘ आतोऽटि नित्यम्' इति अनुनासिकः आकारः । यत्वलोपौ । यक्षि । यजेः ‘ बहुलं छन्दसि ' इति शपो लुक् ॥ ॥ २३ ॥