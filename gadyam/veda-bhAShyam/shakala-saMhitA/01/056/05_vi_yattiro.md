+++
title = "005"
devataa = "इन्द्रः"
RShiH = "सव्य आङ्गिरसः"
ChandaH = "जगती"

+++


**यत्** यदा **तिरः** वृत्रेण तिरोहितं **धरुणं** सर्वस्य प्राणिजातस्य धारकम् **अच्युतं** विनाशरहितं **रजः** उदकं **दिवः** द्युलोकात् **आतासु** । आता इति दिङ्नाम । आतासु विस्तृतासु दिक्षु हे **इन्द्र** **बर्हणा** हन्ता त्वं **वि** **अतिष्ठिपः** विविधं स्थापयांचकृषे। तथा **यत्** यदा **स्वर्मीळहे**। मीळ्हम् इति धननाम। स्वः सुष्ठु गन्तव्यं मीळ्हं धनं यस्मिन् तस्मिन् संग्रामे **मदे** तव सोमपानेन हर्षे सति **हर्ष्या** हृष्टया शक्त्या **वृत्रम्** आवकमसुरम् **अहन्** त्वमवधीः । तदानीम् **अपां** पूर्णम् **अर्णवं** मेघं **निः** **औब्जः** वर्षणाभिमुखमधोमुखमकार्षीः । वृष्टेरावरकं वृत्रं हत्वा वृष्टिजलेन भूमिं न्यसैक्षीरिति तात्पर्यार्थः ॥ अतिष्ठिपः । तिष्ठतेः ण्यन्तात् लुङि च्लेः चङादेशः । णिलोपः । तिष्ठतेरित् ' ( पा. सू. ७. ४. ५) इति उपधाया इत्वम् । ‘चङि ' (पा. सू. ६. १. ११) इति द्विर्वचने 'शर्पूर्वाः खयः ' इति थकारः शिष्यते । चर्त्वेन तकारः । अडागम उदात्तः । यद्वृत्तयोगादनिघातः । बर्हणा ।  ‘ सुपां सुलुक् ' इति सोः आकारः । स्वर्मीळ्हे। मिह सेचने'। निष्ठा'। ‘हो ढः' (पा. सू. ८. २. ३१ ) इति ढत्वम् । **झषस्तथोर्धोऽधः'** इति तकारस्य धत्वम् । तस्य ष्टुत्वे ‘ढो ढे लोपः ' (पा. सू. ८. ३. १३ ) इति ढलोपः । ढ्रलोपे पूर्वस्य' (पा. सू. ६. ३. १११) इति दीर्घत्वम् । स्वरित्येतत् ‘न्यङ्स्वरौ स्वरितौ ' इति स्वर्यते । बहुव्रीहौ पूर्वपदप्रकृतिस्वरत्वेन तदेव शिष्यते । अहन् । हन्तेर्लङि मध्यमैकवचने ‘हल्ङ्याब्भ्यः' इति सेर्लोपः। यद्वृत्तयोगादनिघातः । औब्जः । **उब्ज** आर्जवे'। लङि आडागमो वृद्धिश्च ॥