+++
title = "003"
devataa = "इन्द्रः"
RShiH = "सव्य आङ्गिरसः"
ChandaH = "जगती"

+++


**सः** इन्द्रः **तुर्वणिः** शत्रूणां हिंसिता क्षिप्रकारी वा । • तुर्वणिस्तूर्णवनिः ' ( निरु. ६. १४ ) इति यास्कः । तूर्णसंभजन इति तस्यार्थः । **महान्** प्रवृद्धश्च भवति । तस्येन्द्रस्य **शवः** बलं **पौंस्ये** वीरैः पुरुषैः कर्तव्ये संग्रामे **अरेणु** अनवद्यं **तुजा** शत्रूणां हिंसकं सत् **भ्राजते** दीप्यते। तत्र दृष्टान्तः । **गिरेः** पर्वतस्य **भृष्टिर्न** ऋङ्गमिव । तद्यथोन्नतं सद्दीप्यते तद्वत्। **आयसः** अयोमयकवचयुक्तदेहः **दुध्रः** दुष्टानां शत्रूणां धर्तावस्थापयिता एवंभूत इन्द्रः **मदे** सोमपानेन हर्षे सति **येन** बलेन **शुष्णं** सर्वस्य शोषकमसुरं **मायिनं** मायाविनम् **आभूषु** कारागृहेषु **दामनि** बन्धके निगडे **नि** **रमयत्** न्यवासयत् । तद्वलमिति पूर्वेणान्वयः ॥ तुर्वणिः । तुर्वी हिंसार्थः । अस्मात् औणादिकः अनिप्रत्ययः । अरेणु । रेणुवदाच्छादकत्वात् रेणुशब्देनावद्यमुच्यते । बहुव्रीहौ ‘नञ्सुभ्याम्' इत्युत्तरपदान्तोदात्तत्वम् । तुजा। ‘तुज हिंसायाम्'। इगुपधलक्षणः कः। ‘सुपां सुलुक्' इति विभक्तेः आकारः। दुध्रः। दुष्टान् ध्रियतेऽवस्थापयतीति दुध्रः । ‘धृञ् अवस्थाने' इत्यस्मात् अन्तर्भावितण्यर्थात् मूलविभुजादित्वात् कप्रत्ययः (पा. सू. ३. २. ५. २)। यणादेशः । रेफलोपश्छान्दसः । रमयत् । अमन्तत्वात् मित्त्वे  ‘ मितां ह्रस्वः' इति ह्रस्वत्वम् । छान्दसः संहितायां दीर्घः ॥