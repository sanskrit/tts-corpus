+++
title = "005"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे इन्द्र **ते** तव मदः सोमपानजनितः **शुष्मिन्तमः** बलवत्तमः। **उत** अपि च ते **क्रतुः** कर्म व्यापारोऽस्मदर्थः **द्युम्निन्तमः** अतिशयेनान्नवान् यशोवान् वा ॥ उभयत्र ‘अयस्मयादीनि च्छन्दसि ' इति भसंज्ञया बाधितत्वात् न लोपः ॥ हे इन्द्र **अश्वसातमः** अश्वोपलक्षितबहुधनदास्त्वं **वृत्रघ्ना** वृत्रघातिनौ **वरिवोविदा** धनस्य परिचरणस्य वा वेदयितारौ लम्भयितारौ तव मदक्रतू **मंसीष्ठाः** अनुज्ञातवानसि । शत्रुघातिनौ धनदातारौ च स्यातामित्यनुग्रहमकरोरित्यर्थः ॥