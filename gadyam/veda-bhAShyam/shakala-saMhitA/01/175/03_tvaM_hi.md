+++
title = "003"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे इन्द्र **त्वं** खलु **शूरः** शौर्योपेतः **सनिता** दातासि । अतः **मनुषः** मनुष्यस्य मे **रथं** रंहणं स्पन्दनं मनोरथं वा स्वर्गगमनसाधनं यज्ञाख्यं रथं वा **चोदयः** प्रेरय । किंच त्वं **सहावान्** सोमसहायवान् बलवान् वा भूत्वा **दस्युम्** उपक्षपयितारम् **अव्रतम्** अकर्माणमननुष्ठायिनम् **ओषः** दह । किमिव **शोचिषा** दीप्त्या ज्वालया अग्निः **पात्रं** **न** स्वाधारं पात्रविशेषमिव । यागाधिकारी सन् यो न यजते तं दहेत्यर्थः ॥