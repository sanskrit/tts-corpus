+++
title = "002"
devataa = "इन्द्रः"
RShiH = "अगस्त्यो मैत्रावरुणिः"
ChandaH = "अनुष्टुप्"

+++


हे **इन्द्र** **ते** त्वां **नः** अस्मदीयः मत्सरः मर्षणसाधनः सोमः **आ** **गन्तु** आगच्छतु । कीदृशोऽयम् । **वृषा** वर्षकः **मदः** तर्पयिता **वरेण्यः** वरणीयः **सहावान्** सहायवान् सहसा बलेन तद्वान् वा **सानसिः** संभजनीयः पृतनाषाट् शत्रुसेनायाः अभिभविता **अमर्त्यः** अविनाशी । ईदृशः सोमस्त्वामागच्छतु । यद्वा । उत्तरार्धं इन्द्रपरतया व्याख्येयः । हे इन्द्र सहवान् अस्मद्दत्तसोमसहायवान् बलवान् वा सानसिरस्माभिः संभजनीयः पृतनाषाडमर्त्यश्च भवसि ॥