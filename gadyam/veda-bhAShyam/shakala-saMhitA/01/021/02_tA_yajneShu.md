+++
title = "002"
devataa = "इन्द्राग्नी"
RShiH = "मेधातिथिः काण्वः"
ChandaH = "गायत्री"

+++


हे **नरः** मनुष्याः ऋत्विजः **ता** पूर्वोक्तौ तौ **इन्द्राग्नी** **यज्ञेषु** अनुष्ठीयमानकर्मसु **प्र** **शंसत** शस्त्रैः। तथा **शुम्भत** नानाविधैरलंकारैः शोभितौ कुरुत । तथा **ता** पूर्वोक्तौ ताविन्द्राग्नी **गायत्रेषु** गायत्रीच्छन्दस्केषु मन्त्रेषु सामरूपेण **गायत** ॥ ता ।  ‘ सुपां सुलुक्° ' इति आकारः । शुम्भत । अस्य संहितायाम्  अन्येषामपि दृश्यते ' ( पा. सू. ६. ३. १३७ ) इति दीर्घः ॥