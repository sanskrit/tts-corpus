+++
title = "003"
devataa = "इन्द्राग्नी"
RShiH = "मेधातिथिः काण्वः"
ChandaH = "गायत्री"

+++


**मित्रस्य** स्नेहविषयस्य मम अनुष्ठातुः **प्रशस्तये** **ता** पूर्वोक्तौ देवौ संपद्येताम् इति शेषः । यद्वा । मित्रस्य मम संबन्धिनौ ताविन्द्राग्नी प्रशस्तये प्रशंसितुमिच्छामः इति शेषः । **सोमपा** सोमपानक्षमौ **ता** पूर्वोक्तौ **इन्द्राग्नी** **सोमपीतये** सोमपानार्थं **हवामहे** आह्वयामः ॥ प्रशस्तये । 'तुमर्थाच्या भाववचनात् ' (पा. सू. २. ३. १५) इति चतुर्थी । कृदुत्तरपदप्रकृतिस्वरत्वं बाधित्वा • तादौ च निति कृत्यतौ ' (पा. सू. ६. २. ५० ) इति गतेः प्रकृतिस्वरत्वम् । सोमपीतये । सोमस्य पीतिर्यस्मिन्कर्मणि तस्मै । बहुव्रीहौ पूर्वपदप्रकृतिस्वरत्वम् । सोमस्य पीतिः इति तत्पुरुषे वा दासीभारादित्वात् पूर्वपदप्रकृतिस्वरत्वम् ॥