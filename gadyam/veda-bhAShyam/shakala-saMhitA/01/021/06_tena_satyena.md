+++
title = "006"
devataa = "इन्द्राग्नी"
RShiH = "मेधातिथिः काण्वः"
ChandaH = "गायत्री"

+++


हे **इन्द्राग्नी** **सत्येन** अवश्यफलप्रदानादवितथेन **तेन** अस्माभिरनुष्ठितेन कर्मणा 'प्रचेतुने प्रकर्षेण फलभोगज्ञापके **पदे** स्वर्गलोकादिस्थाने **अधि** **जागृतं** आधिक्येन सावधानौ भवतम् । ततः अस्मभ्यं **शर्म** **यच्छतं** सुखं गृहं वा दत्तम् । ‘गयः कृदरः' इत्यादिषु द्वाविंशतिसंख्याकेषु गृहनामसु  ‘ शर्म वर्म' (नि. ३. ४. २१) इत्युक्तम् ॥ जागृतम् ।  ‘ जागृ निद्राक्षये'। ‘अदिप्रभृतिभ्यः शपः इति शपो लुक्।  ‘ तिङ्ङतिङः' इति निघातः । प्रचेतुने ।  ‘ चिती संज्ञाने 'इत्यस्मात् ण्यन्तात् बाहुलकादौणादिक उनप्रत्ययः । समासे कृदुत्तरपदप्रकृतिस्वरत्वम् । इन्द्राग्नी ।  ‘ इहेन्द्राग्नी ' इत्यत्रोक्तम् । आमन्त्रितत्वदाद्युदात्तत्वमत्र विशेषः । शृणाति हिनस्ति दुःखमिति शर्म। ‘शॄ हिंसायाम् ' ।  ‘ अन्येभ्योऽपि दृश्यन्ते' इति मनिन् । यच्छतम् । इषुगमियमां छः ' ( पा. सू. ७. ३. ७७ ) इति छः ॥ ॥ ३ ॥