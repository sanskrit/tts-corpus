+++
title = "013"
devataa = "विश्वेदेवाः"
RShiH = "दीर्घतमा औचथ्यः"
ChandaH = "त्रिष्टुप्"

+++


**पञ्चारे** पञ्चर्तुरूपैः अरैर्युक्ते **चक्रे** संवत्सरात्मके **परिवर्तमाने** संवत्सरपरिवत्सरादिरूपेण पुन:पुनः आवर्तमाने सति **तस्मिन्** कालचक्रे **विश्वा** **भुवनानि** सर्वाणि भूतजातानि वर्तन्ते इत्यर्थः । किंच **तस्य** चक्रस्य मध्ये वर्तमानः **अक्षः** **भूरिभारः** सकलभुवनवहनेन प्रभूतभारोऽपि **न** **तप्यते** न पीड्यते । किंच **सनादेव** सनातनः एव **सनाभिः** समाननाभिकः सर्वदा एकरूपनाभिरसौ **न** **शीर्यते** न भिद्यते । यथा लौकिकरथाक्षः भारेण भग्नो भवति अक्षघातेन च नाभिर्विवृता भवति तद्वदत्रापि नास्तीत्यर्थः ॥