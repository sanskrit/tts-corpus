+++
title = "052"
devataa = "सरस्वान् सूर्यो वा"
RShiH = "दीर्घतमा औचथ्यः"
ChandaH = "त्रिष्टुप्"

+++


**दिव्यं** दिवि भवं **सुपर्णं** शोभनगमनं **वायसं** गमनशीलं **बृहन्तं** महान्तम् **अपां** **गर्भं** वृष्ट्युदकानां गर्भवदुत्पादकम् । **ओषधीनाम्** ओषधीः **दर्शतं** दर्शनाय । दर्शयन्तमित्यर्थः। यद्वा । ओषधीनां गर्भं दर्शतमिति पृथग्विशेषणम् । किंच **अभीपतः** आनुकूल्येन **वृष्टिभिस्तर्पयन्तं** जगत्प्रीणयन्तम् । यद्वा । अभीपतोऽभिगमनवतः सलिलाधारांस्तटाकादींस्तर्पयन्तम् अथवा अभिगन्ताहम् । **सरस्वन्तम्** उदकवन्तम् । सर इत्युदनाम । देवं सूर्यं वा **अवसे** रक्षणाय **जोहवीमि** पुनः पुनः आह्वयामि ॥ ॥ २३ ॥ ॥ २२ ॥