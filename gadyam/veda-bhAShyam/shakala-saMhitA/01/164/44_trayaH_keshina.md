+++
title = "044"
devataa = "अग्निः सूर्यो वायुश्च"
RShiH = "दीर्घतमा औचथ्यः"
ChandaH = "त्रिष्टुप्"

+++


केशस्थानीयप्रकृष्टरश्मियुक्ता: **त्रयः** अग्न्यादित्यवायवः । ते च **ऋतुथा** कालेकाले **वि** **चक्षते** विविधलक्षणां भूमिं पश्यन्ति । तेषां पृथक्पृथक्कार्यमाह । **एषां** मध्ये **एकः** अग्निः **संवत्सरे** अतीते सति संवत्सरं **वपते** दाहेन केशस्थानीयौषधिवनस्पत्यादिके छेदनं नापितकार्यं करोति । **एकः** अन्यः आदित्यः **विश्वं** सर्वं जगत् **शचीभिः** स्वकीयैः प्रकाशवृष्ट्यादिकर्मभिः **अभि** **चष्टे** सर्वतः पश्यति। **एकस्य** वायोः **ध्राजिः** गतिः **ददृशे** दृश्यते सर्वैः **न** **रूपम्** अप्रत्यक्षत्वात् । स्पर्शशब्दधृतिकम्पलिङ्गैः गम्यते' इति हि न्यायविदो वदन्ति । अयमपि मन्त्रो यास्केन एवं व्याख्यातः - त्रयः केशिन ऋतुथा विचक्षते काले कालेऽभिविपश्यन्ति संवत्सरे वपत एक एषामित्यग्निः पृथिवीं दहति सर्वमेकोऽभिविपश्यति कर्मभिरादित्यो गतिरेकस्य दृश्यते न रूपं मध्यमस्य ' (निरु. १२. २७) इति ॥