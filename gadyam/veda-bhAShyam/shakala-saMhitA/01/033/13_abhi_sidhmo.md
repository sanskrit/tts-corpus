+++
title = "013"
devataa = "इन्द्रः"
RShiH = "हिरण्यस्तूप आङ्गिरसः"
ChandaH = "त्रिष्टुप्"

+++


**अस्य** इन्द्रस्य **सिध्मः** साधको वज्रः **शत्रून्** **अभि** इन्द्रवैरिणोऽभिलक्ष्य **अजिगात्** गतवान् । जिगातिर्गतिकर्मा । **गाति** जिगाति' (नि. २. १४. ११३) इति गतिकर्मसु पाठात्। स च इन्द्रः **तिग्मेन** तीक्ष्णेन **वृषभेण** श्रेष्ठेनायुधेन तेन **वज्रेण** **पुरः** वृत्रस्य पुराणि **वि** **अभेत्** विविधं भिन्नवान् । ततः सः **इन्द्रः** **वज्रेण** स्वकीयेन वृत्रं **सम्** **असृजत्** संयोजितवान् । संयोज्य च **शाशदानः** वृत्रं हिंसन् **स्वां** **मतिं** स्वकीयां हर्षोपेतां बुद्धि **प्र** **अतिरत्** प्रकर्षेण वर्धितवान् ॥ सिध्मः ।  ‘षिधु संराद्धौ । अस्मात् औणादिको मक् । कित्त्वादगुणः । प्रत्ययस्वरः। अजिगात् । ‘गा स्तुतौ' । अत्र तु गत्यर्थः । जुहोत्यादित्वात् श्लुः । द्विर्भावे  ‘ बहुलं छन्दसि' इत्यभ्यासस्य इत्वम् । तिग्मेन ।' युजिरुचितिजा कुश्च' (उ. सू. १. १४३) इति मक् । कुत्वम् । वृषभेण। ऋषिवृषिभ्यां कित्' (उ. सू. ३. ४०३) इत्यनेन अभच् । अभेत् । भिदिर् विदारणे'। श्नमि प्राप्ते व्यत्ययेन शप्। तस्य ‘बहुलं छन्दसि' इति लुक् । लघूपधगुणे • हल्ङ्याब्भ्यः ' इति लोपः। यद्वा । लुङि च्लेलुक् । अतिरत् । प्रपूर्वस्तिरतिर्वर्धनार्थः । यद्वा । सरतेर्व्यत्ययेन शः । ‘ऋत इद्धातोः' इति इत्वम् । शाशदानः । **शद्लृ** शातने'। अस्मात् यङन्तात् शानच् । तस्य ‘ छन्दस्युभयथा ' इति आर्धधातुकत्वात् अतोलोपयलोपौ । सार्वधातुकत्वात् ‘अभ्यस्तानामादिः' (पा. सू. ६. १. १८९) इत्याद्युदात्तत्वम् ॥