+++
title = "008"
devataa = "इन्द्राग्नी"
RShiH = "कुत्स आङ्गिरसः"
ChandaH = "त्रिष्टुप्"

+++


हे **वज्रहस्ता** हस्तेन गृहीतवज्रौ पुरंदरा असुरपुराणां दारयितारौ **इन्द्राग्नी** **शिक्षतम्** अस्मदपेक्षितं धनं प्रयच्छतम् । अपि च **भरेषु** संग्रामेषु **अस्मान्** **अवतं** रक्षतम् । यदनेन सूक्तेन प्रार्थितं **तत्** अस्मदीयं मित्रादयः **ममहन्तां** पूजयन्ताम् ॥ पुरंदरा ।  ‘ पूःसर्वयोर्दारिसहोः ' ( पा. सू. ३. २. ४१ ) इति खच् ।' वाचंयमपुरंदरौ च ' ( पा. सू. ६. ३. ६९ ) इति निपातनात् अम् ।  ‘ सुपां सुलुक्° ' इति विभक्तेः आकारः ॥ ॥ २९ ॥