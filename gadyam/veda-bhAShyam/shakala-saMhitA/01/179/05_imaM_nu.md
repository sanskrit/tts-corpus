+++
title = "005"
devataa = "रतिः"
RShiH = "अन्तेवासी ब्रह्मचारी"
ChandaH = "बृहती"

+++


**अन्तितः** समीपे वर्तमानं **पीतं** पीयमानं **हृत्सु** हृदयप्रदेशेषु स्थितं **इमं** सोमं **सीं** सर्वतः **नु** क्षिप्रं **उपब्रुवे** उपेत्य मनसा प्राप्य प्रार्थयते । किं ब्रवीति उच्यते । **यत्** **आगः** गुर्वोः कामप्रलापश्रवणविषयं पापं **चकृम** कृतवन्तो वयं तत् तस्मादागसः स सोमः **सु** सम्यक् **मृळ्तु** सुखयतु पापजनितदुःखं मा करोत्वित्यर्थः । महत्पापमनुभुज्यमानं प्रार्थनया कथं लुप्यते इति अत आह । **हि** यस्मात् मर्त्यः मनुष्यः **पुलुकामः** बहुकामनावान् । अल्पेनैव कर्मणा बहुकामानाकलयति । यस्मादेवं तस्मात् परिहरेत्यर्थः। यद्वा । अयमपवर्जनीयतया प्राप्यत इवेत्याह । पुरुकामो हि खलु मर्त्यः कामहतः सन् कामेन निरुद्ध एव वर्तते । अतस्तयोरुसेकोऽयुक्तः। तच्छब्दश्रवणदोषोऽपि प्रामादिकः अस्माकं प्राप्तेन सोमेन परिहर्तव्य इत्यर्थः। यद्वा । अयं मन्त्रश्चन्द्रपरो व्याख्येयो मनसोऽभिमानित्वाच्च तस्य पापस्यापि मनस्येव संभावितत्वात् । अस्मिन् पक्षे हृत्सु पीतं हृदयस्थितमित्यर्थः । शिष्टं स्पष्टम् ॥