+++
title = "001"
devataa = "रतिः"
RShiH = "लोपामुद्रा"
ChandaH = "त्रिष्टुप्"

+++


हे अगस्त्य **अहं** लोपामुद्रा **पूर्वीः** **शरदः** पुरातनानसंख्यातान् संवत्सरान् **दोषाः** रात्रीः **वस्तोः** अहानि तथा देहं **जरयन्तीः** **उष** सः उषःकालांश्च ॥ सर्वत्र अत्यन्तकालसंयोगे' द्वितीया ॥ अद्यतनकालपर्यन्तं बहुसंवत्सरं कार्त्स्न्येन त्वच्छुश्रूषया **शश्रमाणा** श्रान्ताभूवम् । इदानीं तु **जरि**  मा जरा **तनूनाम्** अङ्गानां **श्रियं** सौन्दर्यं **मिनाति** हिनस्ति । एवमपि नानुगृह्णासीत्यर्थः । **अप्यू** **नु** । अपिः संभावनायाम् । उ इत्यवधारणे । नु इति वितर्के । इदानीमपि किं संभावनीयम् । लोके हि पत्नीः स्त्रियः **वृषणः** सेक्तारः पुरुषाः **जगम्युः** गच्छेयुः संभोगं कुर्युः । अतो मां किमित्यवमन्यसे । इदानीमपि वा संभावयेत्यर्थः ॥
सा तमेव आह –