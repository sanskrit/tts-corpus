+++
title = "002"
devataa = "रतिः"
RShiH = "लोपामुद्रा"
ChandaH = "त्रिष्टुप्"

+++


हे पते अगस्त्य **ये** **चिद्धि** येऽपि तु **पूर्वे** पुरातनाः **ऋतसापः** सत्यस्य आपयितारो व्याप्नुवाना महर्षयः **आसन** ते **देवेभिः** देवैः **साकं** सह **ऋतानि** सत्यवाक्यानि **अवदन्** वदन्ति । ये महत्तपो यज्ञं वा अनुतिष्ठन्ति ये च देववाक्यानि देवस्मृतिरूपाणि वदन्ति **ते** **चित्** । चिदप्यर्थे । ते चित् **अवासुः** अवक्षिपन्ति रेतः ॥ स्यतिरुपसृष्टो विमोचने वर्तते ॥ ते **नह्यन्तमापुः** नहि ब्रह्मचर्यादेरन्तं प्राप्नुवन् । ब्रह्मचर्यमनिषिद्धर्तुकालगमनमपि कुर्वन्तीत्यर्थः । तथा **पत्नीः** पत्न्यश्च तपस्यमानाः **वृषभिः** भोगवर्षकैः पतिभिः सह **समू** **नु** जगम्युः । उ नु इति पूरणौ । संगच्छेरन् । अतस्त्वं कथं मां नानुभवसीत्यर्थः ॥