+++
title = "037"
devataa = "इन्द्रः"
RShiH = "त्रिशोकः काण्वः"
ChandaH = "गायत्री"

+++


**को** **नु** कः खलु हे **मर्याः** मनुष्याः **अमिथितः** । मेथतिराक्रोशकर्मा । अनाक्रुष्ट इन्द्रादन्यः **सखा** **सखायं** प्रति **जहा** अहं कं जघान **कः** को वा **अस्मत्** अस्मत्तो भीतः **ईषते** पलायत इति **अब्रवीत्** वदति । इन्द्र एवैतादृशस्य वचनस्य वक्तेत्यभिप्रायः । तथा च यास्कः- मेथतिराक्रोशकर्मा। अपापकं जघान कमहं जातु कोऽस्मद्भीतः पलायते ' (निरु. ४. २) इति । ‘मा न एकस्मिन्नागसि' इत्यादिकया श्रुत्या नूनमृषिमिन्द्र आजहारेत्यर्षिर्विस्मयत इति ।