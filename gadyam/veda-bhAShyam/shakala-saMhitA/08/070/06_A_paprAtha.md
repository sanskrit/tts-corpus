+++
title = "006"
devataa = "इन्द्रः"
RShiH = "पुरुहन्मा"
ChandaH = "सतो बृहती"

+++


हे **वृषन्** अभिमतवर्षकेन्द्र त्वम् **आ** **पप्राथ** आपूरयसि व्याप्नोषि । कानि। **विश्वा** सर्वाणि **वृष्ण्या** वर्षकाणि बलानि शत्रुसंबन्धीनि । केन साधनेन । **महिना** महता **शवसा** बलेन स्वीयेन । अथवा वृष्ण्येत्येतच्छवोविशेषणम्। तथा सति अभिमतवर्षकेण महता बलेनास्मदीयानि बलानि पूरयसीत्यर्थः । अथ तथा कृत्वा **अस्मान्** **गोमति** बहुभिर्गोभिर्युक्ते **व्रजे** शत्रुसंबन्धिनि निमित्ते सत्यस्मान् **अव** हे वज्रिन् वज्रयुक्तेन्द्र। कैः साधनैः। **चित्राभिः** नानाविधैः **ऊतिभिः** रक्षणैरिति ॥