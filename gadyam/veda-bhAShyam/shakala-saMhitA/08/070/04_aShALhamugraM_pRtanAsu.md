+++
title = "004"
devataa = "इन्द्रः"
RShiH = "पुरुहन्मा"
ChandaH = "सतो बृहती"

+++


**अषाळ्हम्** असोढम् **उग्रम्** उद्गूर्णबलं **पृतनासु** शत्रुसेनासु **सासहिम्** अभिभवितारं स्तौमीत्यर्थः । **यस्मिन्** इन्द्रे **जायमाने** **महीः** महत्यः **उरुज्रयः** बहुवेगाः **धेनवः** हविरादिना प्रीणयित्र्यः प्रजा गाव एव वा **सम्** **अनोनवुः** समस्तुवन् । न केवलं धेनव एव अपि तु **द्यावः** द्युलोकाः **क्षामः** पृथिव्यश्च सम् **अनोनवुः** । तत्रत्याः सर्वे प्राणिनो नमन्त इत्यर्थः।  ‘ त्रिवृतो लोकाः (ऐ. ब्रा. २. १७) इति श्रुतेर्बहुवचनम् ॥