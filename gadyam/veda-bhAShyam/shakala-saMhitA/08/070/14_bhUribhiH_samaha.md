+++
title = "014"
devataa = "इन्द्रः"
RShiH = "पुरुहन्मा"
ChandaH = "अनुष्टुप्"

+++


हे इन्द्र **समह** समानपूज। सर्वैः पूज्येत्यर्थः। **भूरिभिः** बहुभिः **ऋषिभिः** अतीन्द्रियज्ञैर्ऋत्विग्भिः **बर्हिष्मद्भिः** यागवद्भिः **स्तविष्यसे** स्तूयसे। **यत्** य इन्द्रः **इत्थमेकमेकमित्** एकमेकमेव वत्समित्येवं बहून् **वत्सान्** स्तोतृभ्यः **पराददः** प्रयच्छसि। हे **शर** हिंसक शत्रोः । अत्र वत्सशब्दो वत्समातॄणां गवामुपलक्षकः । गाः प्रयच्छसीति ॥