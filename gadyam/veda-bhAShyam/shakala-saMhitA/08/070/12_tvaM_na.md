+++
title = "012"
devataa = "इन्द्रः"
RShiH = "पुरुहन्मा"
ChandaH = "बृहती"

+++


हे **शविष्ठ** बलवन् **इन्द्र** **त्वं** नः अस्मभ्यं **दावने** प्रदानाय **आसां** गवाम् । कर्मणि षष्ठी । एता गाः **हस्ते** **गृभाय** गृहाण । ग्रहणे दृष्टान्तः । **धानानां** **न** । धाना भृष्टयवाः । अत्रापि कर्मणि षष्ठी । धाना यथा संगृह्णाति तद्वद्गृहाण । कीदृशस्त्वम् । **अस्मयुः** अस्मान् कामयमानः । गृहीत्वा च **अस्मयुः** सन् **द्विः** **सं** **गृभाय** । पुनर्द्विवारं संगृहाण ॥