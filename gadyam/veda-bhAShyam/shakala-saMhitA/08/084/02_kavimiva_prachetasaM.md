+++
title = "002"
devataa = "अग्निः"
RShiH = "उशना काव्यः"
ChandaH = "गायत्री"

+++


**अध** अपि च **देवासः** देवा इन्द्रादयः **यम्** अग्निं **मर्त्येषु** मनुष्येषु **द्विता** द्विधा **नि** **आदधुः** गार्हपत्याहवनीयात्मकत्वेन द्विधा निहितवन्तः । तत्र दृष्टान्तः। **कविमिव** **प्रचेतसम्** । प्रकृष्टज्ञानं कविं क्रान्तकर्माणं पुरुषं यथा द्विधा कार्यद्वयेऽन्यो नियोजयति तद्वत् । यद्वा । दिवि पृथिव्यां च निहितवन्तः । भूमौ तु हविराहरणार्थं दिवि तु हविष्प्रदानार्थमिति द्वैधं विधानं कृतवन्त इत्यर्थः ॥