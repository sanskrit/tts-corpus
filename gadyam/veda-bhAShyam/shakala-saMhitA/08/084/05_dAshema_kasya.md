+++
title = "005"
devataa = "अग्निः"
RShiH = "उशना काव्यः"
ChandaH = "गायत्री"

+++


ऋषिरग्निं प्रति ब्रूते । हे सहसो **यहो** । यहुरित्यपत्यनाम । बलेन निष्पाद्यमानत्वाद्बलस्य पुत्र हे अग्ने **कस्य** कीदृशस्य **यज्ञस्य** यज्ञवतो यजनीयदेववतो यजमानस्य **मनसा** युक्ताः सन्तो हवींषि तुभ्यं वयं **दाशेम** प्रयच्छेम । पूजायां बहुवचनम् । किंच तुभ्यम् **इदं** **नमः** हविर्नमस्कारं वा **कत्** कदा **वोचे** अहं वदामि । **उ** इति प्रश्ने । ऋषिः कदा यक्ष्यामि कदा स्तोष्यामीत्यग्निं पृच्छति । वोचे । वच्यादेशस्य लुङ्यात्मनेपद उत्तमैकवचने रूपम् ॥ ॥ ५ ॥