+++
title = "006"
devataa = "अग्निः"
RShiH = "उशना काव्यः"
ChandaH = "गायत्री"

+++


हे अग्ने **अध** अनन्तरं **त्वम्** । हिरवधारणे । त्वमेव **अस्मभ्यं** **करः** कुरु । देहीत्यर्थः । करोतेः । लेट्यडागमः । किमित्यपेक्षायामाह । **नः** अस्मदीयाः **गिरः** त्वद्विषयाः **विश्वाः** सर्वाः स्तुतीरेवं कुरु यथा सुक्षितीः । क्षियन्ति निवसन्त्यत्रेति क्षितयो गृहाः। शोभननिवासाः । यद्वा । क्षितयो मनुष्याः । कल्याणपुत्रपौत्रादियुक्ताः । तथा **वाजद्रविणसः** अन्नयुक्तधनवतीः । अथवा वाजो दीप्तिः। सर्वतो दीप्तधनाश्च कुरु । त्वमस्माभिः स्तुतः सन् गृहपुत्रान्नधनादीनि देहीत्यर्थः ॥