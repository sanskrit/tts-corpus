+++
title = "004"
devataa = "अग्निः"
RShiH = "नाभाकः काण्वः"
ChandaH = "महापङ्क्तिः"

+++


**यथायथा** यद्यदन्नं **कृपण्यति** स्तोतृभिर्याच्यते **तत्तत्** **वयः** **अग्निः** **दधे** स्तोतृभ्यः प्रयच्छति । अपि च **ऊर्जाहुतिः** अन्नेनाहूयमानोऽग्निः **वसूनां** हविषां वासकानां यजमानानां **शं** शान्तिनिमित्तं **योः** विषययोगजनितं **च** **मयः** सुखं **दधे** करोति । **विश्वस्यै** **देवहूत्यै** सर्वस्मै देवानां ह्वानाय च भवति । यः कश्चनापि देवो यदि हूयते अग्निरेव सर्वं करोतीत्यर्थः । सिद्धमन्यत् ॥