+++
title = "001"
devataa = "अग्निः"
RShiH = "नाभाकः काण्वः"
ChandaH = "महापङ्क्तिः"

+++


**ऋग्मियम्** ऋगर्हम् **अग्निम्** **अस्तोषि** स्तौमि । अपि च **अग्निं** **यजध्यै** यष्टुम् **ईळा** स्तुत्या स्तौमीत्यर्थः । अपि च **अग्निः** **नः** अस्माकं **विदथे** यज्ञे **देवान्** हविर्भिः **अनक्तु** । **कविः** क्रान्तदर्श्यग्निः **उभे** द्यावापृथिव्यौ **अन्तः** **दूत्यं** हविर्वहनादिलक्षणं दूतकर्म **चरति** । **अन्यके** शत्रवोऽपि **समे** सर्वे **नभन्ताम्** । नभतिर्हिंसाकर्मा । अग्निना हिंस्यन्ताम् ॥