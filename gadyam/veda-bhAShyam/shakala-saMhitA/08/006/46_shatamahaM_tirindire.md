+++
title = "046"
devataa = "तिरिन्दिरस्य पारशव्यस्य दानस्तुतिः"
RShiH = "वत्सः काण्वः"
ChandaH = "गायत्री"

+++


इदमादिकेन तृचेन तिरिन्दिरस्य राज्ञो दानं स्तूयते । **पर्शौ** परशुनाम्नः पुत्रे । उपचारज्जन्ये जनकशब्दः । **तिरिन्दिरे** एतत्संज्ञे राजनि **याद्वानाम्** । यदुरिति मनुष्यनाम । यदव एव याद्वाः । स्वार्थिकस्तद्धितः । तेषां मध्ये **अहं** **शतं** शतसंख्याकानि **सहस्रं** सहस्रसंख्याकानि च **राधांसि** धनानि **आ** **ददे** स्वीकरोमि । यद्वा । याद्वानां यदुकुलजानामन्येषां राज्ञां स्वभूतानि राधांसि बलादपहृतानि तिरिन्दिरे वर्तमानान्यहं प्राप्नोमि ॥