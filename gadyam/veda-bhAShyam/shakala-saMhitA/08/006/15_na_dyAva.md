+++
title = "015"
devataa = "इन्द्रः"
RShiH = "वत्सः काण्वः"
ChandaH = "गायत्री"

+++


**द्यावः** द्युलोका इमम् **इन्द्रम्** **ओजसा** बलेन **न** **विव्यचन्त** न व्याप्नुवन्ति । द्युलोकेभ्योऽप्यस्य बलमधिकमित्यर्थः । तथा **अन्तरिक्षाणि** अन्तरा क्षान्तानि द्यावापृथिव्योर्मध्ये वर्तमाना लोकाः **वज्रिणं** वज्रवन्तमिन्द्रं न व्याप्नुवन्ति । तथा **भूमयः** भूलोकाश्च तमिन्द्रं **न** व्याप्नुवन्ति । त्रयो वा इमे त्रिवृतो लोकाः' (ऐ. आ. १. १. २ ) इति ब्राह्मणादेकैकस्य लोकस्य त्रित्वम् । ‘तिस्रो भूमीः' (ऋ. सं. २. २७.८) इत्यादिनिगमाच्च ॥ ॥ ११ ॥