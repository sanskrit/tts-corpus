+++
title = "029"
devataa = "इन्द्रः"
RShiH = "वत्सः काण्वः"
ChandaH = "गायत्री"

+++


**यतः** यस्मिन् द्युलोके **विपानः** व्याप्नुवन् विशिष्टपानयुक्तो वा इन्द्रः **एजति** चेष्टते **उद्वतः** उद्गतात् । ‘उपसर्गाच्छन्दसि धात्वर्थे ' ( पा. सू. ५. १. ११८) इति वतिः । **अतः** अस्मात् द्युलोकात् **चिकित्वान्** जानन् स इन्द्रः **समुद्रं** समुन्दनशीलं यजमानैर्दीयमानं सोमम् **अव** **पश्यति** अवाङ्मुखः सन्नीक्षते । यद्वा । सूर्यात्मनेन्द्रः स्तूयते । यस्मिन्नभसि विपानः व्याप्नुवन् सूर्यात्मेन्द्र एजति वर्तते चिकित्वाञ्जानन् विद्वान्वा स इन्द्र उद्वत उद्गतादतोऽस्मादन्तरिक्षात् समुद्रम् । उपलक्षणमेतत् । समुद्रोपलक्षितं सर्वं जगदव पश्यति । अवाङ्मुखं प्रसृतैः किरणैः प्रकाशयति ।