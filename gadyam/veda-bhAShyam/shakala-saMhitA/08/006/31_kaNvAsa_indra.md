+++
title = "031"
devataa = "इन्द्रः"
RShiH = "वत्सः काण्वः"
ChandaH = "गायत्री"

+++


हे **इन्द्र** **ते** त्वदीयां **मतिं** बुद्धिं **पौंस्यम्**। बलनामैतत्। बलं च **विश्वे** सर्वे **कण्वासः** कण्वाः स्तोतारः कण्वगोत्रा वा ऋषयः **वर्धन्ति** वर्धयन्ति । ‘छन्दस्युभयथा' इति शप आर्धधातुकत्वात् ‘णेरनिटि' इति णिलोपः । **उतो** अपि च हे **शविष्ठ** शवस्वितम बलवत्तम। ‘ विन्मतोर्लुक् । ‘टेः' इति टिलोपः। ईदृशेन्द्र **वृष्ण्यं** त्वदीयं वीर्यं बलकर्म च कण्वासो वर्धयन्त्येव ॥