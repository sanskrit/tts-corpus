+++
title = "041"
devataa = "इन्द्रः"
RShiH = "वत्सः काण्वः"
ChandaH = "गायत्री"

+++


हे **इन्द्र** **पूर्वजाः** सर्वेभ्यो देवेभ्यः पूर्वं जात उत्पन्नः । यद्वा । यज्ञेषु प्रथममेव प्रादुर्भूतः । त्वम् **ऋषिर्हि** द्रष्टा सर्वज्ञः खलु **असि** भवसि । अपि च सर्वेषु देवेषु मध्ये **एकः** मुख्यः **ओजसा** बलेन **ईशानः** ईश्वरो भवसि । यद्वा । एकोऽसहाय एव सन्नोजसा आत्मीयेनैव बलेन ईशानः सर्वस्य जगतः ईश्वरो भवसि । स त्वं **वसु** धनं **चोष्कूयसे** पुनःपुनः स्तोतृभ्यो ददासि । ‘स्कुञ् आप्रवणे इह दानार्थः । तथा चोक्तं-’ चोष्कूयमाण इन्द्र भूरि वामं दददिन्द्र बहु वननीयम्' (निरु. ६. २२) इति ॥