+++
title = "019"
devataa = "अग्निः"
RShiH = "विश्वमना वैयश्वः"
ChandaH = "उष्णिक्"

+++


अनया यजमानश्चाग्निं देवानां दूतमकार्षीदित्याह। **वीरः** कर्मणि समर्थः **मर्त्यः** मनुष्यो यजमानः **अमृतं** मरणधर्मरहितं **पावकं** पापानां शोधकं **कृष्णवर्तनिम्**। वर्तनिर्मार्गः । कृष्णमार्गं **विहायसम्** । विहाया इति महन्नाम। गुणैस्तेजोऽधिकत्वेन वा महान्तम् **इमं** **घ** इममेवाग्निं **दूतं** देवानां वोढ़ृत्वेन दूतं **कृण्वीत** अकार्षीत् ॥