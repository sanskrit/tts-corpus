+++
title = "006"
devataa = "अग्निः"
RShiH = "विश्वमना वैयश्वः"
ChandaH = "उष्णिक्"

+++


हे **अग्ने** **आनुषक्** अनुषक्तं यथा भवति तथा **हव्या** हव्यानि हवनयोग्यान्यन्नानि **जुह्वानः** जुह्वन् देवेभ्यः प्रयच्छंस्त्वं **सुशस्तिभिः** शोभनैः स्तोत्रैः सह **याहि** देवानां हविष्प्रदानार्थं गच्छ । अस्य हविष्प्रदातृत्वं कथमित्याशङ्क्याह । **यथा** त्वं **हव्यवाहनः** हविषां वोढा देवानां **दूतो** **बभूथ** भवसि तथा जुह्वान इत्यन्वयः ॥