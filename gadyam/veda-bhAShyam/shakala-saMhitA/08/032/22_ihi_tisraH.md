+++
title = "022"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


हे **इन्द्र** **धेनाः** अस्मदीयाः स्तुतीः **अवचाकशत्** योऽपश्यत् स त्वं **परावतः** दूरात् । ‘आरे परावतः' इति दूरनामसु पाठात् । **तिस्रः** अग्रपृष्ठपार्श्वदिशः **इहि** गच्छ । अनेन अग्रतः पृष्ठतः पार्श्वतश्च इन्द्रस्यागमनमाशास्ते । अपि च **पञ्च** **जनान्** मनुष्यान् **अति** **इहि** अतिगच्छ । यद्वा । गन्धर्वाः पितरो देवा असुरा रक्षांसि च पञ्चजनाः । तानतीहीत्यर्थः । तथा च यास्कः--- ‘ गन्धर्वाः पितरो देवा असुरा रक्षांसीत्येके चत्वारो वर्णा निषादः पञ्चम इत्यौपमन्यवः' (निरु. ३.८) इति ॥