+++
title = "004"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


हे स्तोतारः **वः** युष्माकं **श्रुताय** स्तुतीनां श्रवणाय रक्षणाय च **धृषत्** शत्रून् धृषन्तं **सुशिप्रं** सुहनुमिन्द्रं **प्रति** **हुवे** ह्वयामि । **तूर्णाशं** **न** । यथा घर्मेऽभितप्तः पुमांस्तूर्णाशमुदकम् । तथा च यास्कः - ‘ तूर्णाशमुदकं भवति तूर्णमश्नुते ' ( निरु. ५. १६ ) इति । **गिरेरधि** मेघं प्रति ह्वयति । ‘पर्वतो गिरिः' इति मेघनामसु पाठात् । तद्वदित्यर्थः ॥