+++
title = "020"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


हे **इन्द्र** **स्वधैनवानां** स्वधैनवान् स्वभूतपयसो धेनोः संबन्धिनः सोमान् । धेन्वा क्रीतानित्यर्थः । तथा च श्रूयते- ‘ धेन्वा क्रीणाति' (तै. सं. ६. १. १०. २ ) इति । **उत** अपि च **यः** सोमः **तुग्र्ये** उदके। ‘बुसं तुग्र्यम्' इत्युदकनामसु पाठात् । **सचा** संसृष्टः तमपि सोमं **पिब** । **उत** अपि च **यः** सोमः **तव** त्वदीयः त्वामुद्दिश्य गृहीतः सः **अयं** त्वया पातव्य इति शेषः ॥ ॥ ४ ॥