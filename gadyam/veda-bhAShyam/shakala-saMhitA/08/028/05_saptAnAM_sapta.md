+++
title = "005"
devataa = "विश्वेदेवाः"
RShiH = "मनुर्वैवस्वतः"
ChandaH = "गायत्री"

+++


अत्र पुरातनी कथा । इन्द्रसमानं पुत्रमिच्छन्त्या अदितेः (?) गर्भस्य केनचित्कारणेनेन्द्रेण सप्तधा भिन्नत्वात् स गर्भः सप्तगणात्मकोऽभवत्। ततो मरुतः संपन्नाः । सप्तगणा वै मरुतः । (तै. सं. २. २. ११. १ ) इति श्रुतेः । एषा कथा  ‘ इदं पित्रे मरुतामुच्यते वचः' ( ऋ. सं. १.११४.६ ) इत्यस्मिन् वर्गे सप्रपञ्चेनाभ्यधाथि । तथा चास्या ऋचोऽयमर्थः । **सप्तानां** मरुतां गणानां **सप्त** सप्तसंख्याकाः **ऋष्टयः** आयुधविशेषा विभिन्नाः सन्ति । तथा **सप्त** सप्तसंख्याकानि **द्युम्नानि** द्योतमानानि कुण्डलादीन्याभरणानि । द्युम्नान्यन्नानि वा । **एषां** गणानां विभिन्नानि सन्ति । ततः सप्त मरुतां गणाः **सप्तो** सप्तैव सप्तविधाः **श्रियः** सकला दीप्तीः **अधि** **धिरे** । परस्परमधिकं दधिरे ॥ ॥ ३५ ॥