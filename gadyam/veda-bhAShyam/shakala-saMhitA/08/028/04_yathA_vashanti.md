+++
title = "004"
devataa = "विश्वेदेवाः"
RShiH = "मनुर्वैवस्वतः"
ChandaH = "पुरउष्णिक्"

+++


**देवा** द्योतमानाः सर्वेदेवाः **यथा वशन्ति** यथा कामयन्ते - वश कान्तौ सम्प्रसारणाच् चेति पूर्वरूपस्य छन्दसि विकल्पितत्वाद् यणादेशः । तथेत् यथा उशन्ति तथैव **असत्** तद् भवत्येव । 

तदेवाह एषां देवानां तत्कामनं **नकिर्** न कश्चिदपि **मिनत्** हिनस्ति - मीङ् हिंसायां लेटिरूपम् मीनातेर् निगम इति ह्रस्वत्वम् । कथं देवानाम् अभिलषितं तथाभवतीतिचेत् तदाह- **अरावा** - यदि देवाः कस्यचिद् अप्य् अदातारं मनुष्यं कामयेरन् तदा **अरावा** अदाता **चने**त्य् अप्य् अर्थे अदातापि **मर्त्यो** मनुष्यः उशड्यो देवेभ्यो हवींषि प्रयच्छति तस्मात् तेषां यत् कामनं तत् तथा भवत्येवेत्यर्थः ॥ ४ ॥