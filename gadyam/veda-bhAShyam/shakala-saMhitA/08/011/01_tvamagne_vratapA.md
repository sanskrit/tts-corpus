+++
title = "001"
devataa = "अग्निः"
RShiH = "वत्सः काण्वः"
ChandaH = "प्रतिष्ठा"

+++


देव इति सप्तमीबहुवचनस्य 'सुपां सुलुक्' (पा.सू. 7.1.39) इत्यादिना स्वादेशः । आकारौ समुच्चयवाचिनौ । हे अग्ने देवेषु च मर्त्येषु (मनुष्येषु) च त्वमेव व्रतपाः व्रतानां पाता रक्षकः नान्यः कश्चित् । पातेः 'अन्येभ्योपि दृश्यन्ते' (पा.सू. 3.2.75) इति वचनाद्विच् । कृदुत्तरपदप्रकृतिस्वरत्वम् (पा.सू. 6.2.139) । किञ्च - त्वमेव यज्ञेषु ईड्यः स्तुत्यः । 'ईडवन्दवृशंसुदुहां ण्यतः' (पा.सू. 6.1.214) इत्याद्युदात्तत्वम् । अतोऽस्मानखण्डितव्रतान् पाहि । त्वामेव वयं स्तुम इति भावः ॥

हे **अग्ने** **देवः** द्योतमानः **त्वं** **मर्त्येष्वा** मनुष्येषु च देवेषु च मध्ये **व्रतपाः** **असि** । व्रतानां कर्मणां रक्षिता भवसि । अतः कारणात् **यज्ञेषु** **त्वम्** **ईड्यः** स्तुत्योऽसि ॥