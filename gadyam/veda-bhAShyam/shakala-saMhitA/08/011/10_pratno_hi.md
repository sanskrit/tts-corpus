+++
title = "010"
devataa = "अग्निः"
RShiH = "वत्सः काण्वः"
ChandaH = "त्रिष्टुप्"

+++


हे अग्ने **अध्वरेषु** यज्ञेषु **ईड्यः** स्तुत्यस्त्वं **प्रत्नो** **हि** चिरंतनः खलु भवसि। **कम्** इति पूरकः । तथा **सनात्** चिरकालादारभ्य **होता** देवानामाह्वाता **च** सन् **नव्यः** स्तुत्यः **च** सन् **सत्सि** यज्ञेषु निषीदसि । हे **अग्ने** देवानां हविर्वहंस्त्वं **स्वां** **च** **तन्वम्** आत्मीयं च शरीर **पिप्रयस्व** त्वदीयेन हविर्भागेन तर्पय । **अस्मभ्यं** स्तोतृभ्यश्च **सौभगं** सुभगत्वं **च** **आ** **यजस्व** प्रदेहि । सुभगशब्दाद्भावार्थे ‘सुभगान्मन्त्रे' इति उद्गात्रादिषु पाठात् अञ्प्रत्ययः ॥ ॥ ३६ ॥