+++
title = "007"
devataa = "मरुतः"
RShiH = "बिन्दुः पूतदक्षो वा"
ChandaH = "गायत्री"

+++


ऋषिर्मरुतो बहुवारं स्तुत्वेदानीमात्मानं वितर्कयति । **सूरयः** प्राज्ञाः **आपइव** उदकानीव **तिरः** यथोदकानि तिर्यग्गच्छन्ति तद्वत्तिरश्चीनगतयः सन्तः **कत्** कदा **अत्विषन्त** । त्विष दीप्तौ । अन्तरिक्षे कदा दीप्यन्ते । किंच **स्रिग्धः** शत्रूणां शोषका हन्तारस्त इमे मरुतः **पूतदक्षसः** शुद्धबलाः सन्तः कदा वा **अर्षन्ति** । अस्मदीयं यज्ञं प्रत्यागच्छन्ति ॥