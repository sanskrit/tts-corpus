+++
title = "005"
devataa = "मरुतः"
RShiH = "बिन्दुः पूतदक्षो वा"
ChandaH = "गायत्री"

+++


न केवलं मरुत एव सोमपातारः किंत्वेतेऽपीत्याह । **मित्रः** सर्वेषां स्वस्वकर्मणि प्रवर्तकत्वात् सखिभूतः **अर्यमा** च **वरुणः** दुःखादीनां शत्रूणां वा वरिता निवारकः । एतन्नामकास्त्रयो देवाः **तना**। ततमूर्णास्तुकेनेति तनं दशापवित्रम् । ‘सुपां सुलुक् ' इति तृतीयाया आलादेशः । तनाद्युदात्तः । तना **पूतस्य** शोधितं **त्रिसधस्थस्य** । सह तिष्ठन्यत्रेति सधस्थं स्थानम् । द्रोणकलशाधवनीयपूतभृदात्मनि त्रीणि स्थानानि यस्य तं तथोक्तं तादृशं **जावतः** स्तुत्यजनवन्तमिमं सोमं **पिबन्ति** । द्वितीयार्थे षष्ठ्यः ॥