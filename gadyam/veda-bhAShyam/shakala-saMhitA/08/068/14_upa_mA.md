+++
title = "014"
devataa = "ऋक्षाश्वमेधयोर्दानस्तुतिः"
RShiH = "प्रियमेध"
ChandaH = "गायत्री"

+++


एतदाद्याः षड़ृच ऋक्षाश्वमेधयोर्दानस्तुतिरूपाः । यद्यपि बृहद्देवतानुक्रमण्याम् ‘ऋक्षाश्वमेधयोरत्र पञ्च दानप्रशंसकाः' (बृहद्दे. ६. ९२ ) इत्युक्तं तथापि उप मा षट्' इत्यस्या राजदानस्तुतिशेषत्वादविरोधः । अनेनैवाशयेनानुक्रमण्याम् ' अन्त्याः षळृच ऋक्षाश्वमेधयोर्दानस्तुतिः' इत्युक्तम् । **मा** मां प्रियमेधं यज्ञे प्रसर्पन्तः **षट्** एतत्संख्याकाः **नरः** नेतारो राजानः **सोमस्य** पीतस्य **हर्ष्या** हर्षेण **स्वादुरातयः** सुष्ठूपभोगार्हदानाः सन्तः **द्वाद्वा** द्वौ द्वौ पितृपुत्ररूपेण युग्मौ भूत्वा माम् **उप** **तिष्ठन्ति** । तेषां युग्मानां नाम तूत्तरत्र स्पष्टीक्रियते ॥