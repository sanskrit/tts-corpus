+++
title = "015"
devataa = "ऋक्षाश्वमेधयोर्दानस्तुतिः"
RShiH = "प्रियमेध"
ChandaH = "गायत्री"

+++


**इन्द्रोते** एतन्नामक आतिथिग्वेऽतिथिग्वनाम्नो राज्ञः पुत्रे । ' अतिथिग्वाय शम्बरम्' (ऋ. सं. १. ५१. ६)  ‘ अतिथिग्वाय शंस्यम्' (ऋ. सं. ६. २६. ३) इत्यादिष्वतिथिग्वः प्रसिद्धः । तत्पुत्र इन्द्रोते **ऋज़ौ** ऋजुगामिनावश्वौ **आ** **ददे** स्वीकृतवानस्मि । तथा **ऋक्षस्य** **सूनवि** ऋक्षनाम्नः पुत्रेऽन्यस्मिन् राजनि **हरी** हरितवर्णावश्वौ आ ददे। तथा **आश्वमेधस्य** अश्वमेधपुत्रे राजनि **रोहिता** रोहितवर्णावश्वौ आ ददे। नन्वनुक्रमण्यामुभयोरेव दानप्रशंसारूपत्वमुक्तम् अत्र कथं त्रयाणां दानकीर्तनमिति । नैष दोषः । ऋक्षाश्वमेधपुत्रयोरेव यागेऽस्यर्षेः प्रवृत्तेस्तयोरेव दानं प्रस्तुतम्। इन्द्रोतस्तु स्वपित्रा सह तयोर्यज्ञदिदृक्षयागत्य तयोर्दानं दृष्ट्वा स्वपित्रा प्रेरितो दत्तवानश्वौ। अतस्तद्दानं प्रासङ्गिकमिति । एवमृक्षाश्वमेधयोर्दानस्तुतित्वं न व्याहन्यते । पितृपुत्रयोरभेदात्तयोः पक्षकर्तृत्वाच्च। इन्द्रोतदानस्थ प्रासङ्गिकत्वं ‘षळश्वान्' इत्यत्र विस्पष्टयिष्यते ॥