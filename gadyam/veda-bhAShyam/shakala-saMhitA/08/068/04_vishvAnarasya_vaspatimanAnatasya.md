+++
title = "004"
devataa = "इन्द्रः"
RShiH = "प्रियमेध"
ChandaH = "अनुष्टुप्"

+++


**विश्वानरस्य** विश्वान् शत्रून् प्रत्यृतस्य **अनानतस्य** शत्रूणामप्रह्वस्य **शवसः** बलस्य **पतिं** स्वामिनमिन्द्रं वा । अत्रेन्द्रसंबन्धिनो मरुतोऽपि संकीर्त्यन्ते । हे मरुतः **वः**। युष्माकमित्यर्थः । यद्यपि मरुत्संशब्दनं नास्ति तथापि व इति सामर्थ्याल्लभ्यते । युष्माकं **चर्षणीनां** सैनिकानाम् **एवैः** गमनैः सह । यद्वा चर्षणीनाम् इन्द्रस्य सेनारूपाणां वो युष्माकं गमनैरिति सामानाधिकरण्यम् । युष्माकं **रथानां** च **ऊती** ऊतिभिर्गमनैश्च सह **हुवे** आह्वयामि । गन्तृभी रथैर्गन्तृभिर्मरुद्भिश्च सहेन्द्रं हुव इत्यर्थः । यद्वा । हे यजमानाः युष्मदीयाः सैनिकाः सरथा यदा प्रविशन्ति युद्धाय संग्रामं तदानीं तेषां साहाय्यायेन्द्रं हुव इत्यर्थः ॥