+++
title = "004"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **इन्द्र** **उत** अपि च **प्रियं** प्रीणनात् प्रियतमं **निरेकम्** । निरेकं धनं भवति विरेचनान्निर्गमनाद्वेति । तद्धनं जनानां स्तोतॄणामस्माकम् **आ** **दर्षि** आविदारय विवृतं कुरु । ‘दॄ विदारणे' । छान्दसो विकरणस्य लुक् । विवृत्य च **धृष्णो** धर्षणशील हे इन्द्र **स्तवमानः** स्तोतृभिरस्माभिः स्तूयमानः सन् **धृषता** धृष्टेन मनसा सह **आ** **भर** तद्धनमस्मभ्यं देहि ॥