+++
title = "007"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **वृत्रहन्तम** अतिशयेन वृत्रासुरस्योपद्रवाणां वा हन्तः । 'नाद्धस्य' इति तमपो नुडागमः । कीदृश । **उग्र** उद्गूर्णबल **प्रणेतः** स्तोतॄणां प्रकर्षेण धनादेर्नेतः । नामन्त्रिते' इत्युग्रेत्यस्य अविद्यमानवद्भावप्रतिषेधः । तथाविध **वसो** शत्रूणां वासयितरिन्द्र **नः** । पूजायां बहुवचनम् । **विश्वमनसः** एतन्नाम्नो मम **विश्वानि** सर्वाणि स्तोत्राणि कर्माणि वा **धिया** मनसा **सु** सुष्ठु **अधि** **गहि** अधिगच्छ । स्तुत्यतया यष्टव्यतया वा मनोवेगेन गच्छेत्यर्थः । गमेर्लोटि छान्दसः शपो लुक् । हेर्ङिद्वद्भावात् ‘अनुदात्तोपदेश' इत्यनुनासिकलोपः ॥