+++
title = "003"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे इन्द्र **सः** तथाविधस्त्वं **स्तवानः** अस्माभिः स्तूयमानः सन् **चित्रश्रवस्तमम्** अतिशयेन नानाविधान्नोपेतं **रयिं** पुत्रं धनं वा **नः** अस्मभ्यम् **आ** **भर** संपादय। देहीत्यर्थः । **हरिवः** । हरी अश्वौ । तद्वन् हे इन्द्र **यः** त्वं **निरेके** **चित्** निर्गमन एव **वसुः** शत्रूणां वासयिता भवसि । तवायुधनिर्गमनादेव शत्रवः पलायन्ते खलु । किंच त्वं **ददिः** धनानां दाता भवसि ॥