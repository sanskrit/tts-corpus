+++
title = "021"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


**यस्य** इन्द्रस्य **वीर्या** वीर्याणि वृत्रहननादिलक्षणानि सामर्थ्यानि **अमितानि** अस्य इयन्ति सामर्थ्यानि नान्यानीति परिमितानि न भवन्ति । यद्वा । ' मीङ् हिंसायाम्। छान्दसो ह्रस्वः । शत्रुभिरहिंसितानि भवन्ति । तथा यस्येन्द्रस्य **राधः** धनं **पर्येतवे** शत्रुभिः परिगन्तुं प्राप्तुं शक्यं **न** भवति । अत एव **यस्य** **दक्षिणा** धनदानं **विश्वमभ्यस्ति** सर्वं स्तोतृजनमभिभवति । तत्र दृष्टान्तः । **ज्योतिर्न** । ज्योतिषामयनत्वाज्ज्योतिरन्तरिक्षम् । यथान्तरिक्षं सर्वलोकं पिधाय तिष्ठति तद्वत् स्तोतृजनं धनदानेन पिधत्त इत्यर्थः ॥