+++
title = "006"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **अद्रिवः** वज्रवन्निन्द्र **गीर्भिः** स्तुतिलक्षणाभिर्वाग्भिः **त्वा** त्वाम् **आ** **ऋणोमि** प्राप्नोमि । 'ऋणु गतौ । तनादिः । तत्र दृष्टान्तः । **गोभिरिव** । यथा गोपालो गोभिः **व्रजं** गोष्ठं गच्छति तद्वत्त्वां स्तुतिभिः प्राप्नोमीत्यर्थः । ततस्तं **जरितुः** स्तोतुर्मम **कामं** धनादिविषयम् **आ** **पृण** आपूरय । तथा **मनः** मदीयं मानसं धनादिप्रदानेनापूरय ॥