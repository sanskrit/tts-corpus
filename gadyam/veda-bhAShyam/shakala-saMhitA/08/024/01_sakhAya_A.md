+++
title = "001"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


**सखायः** मित्रभूता हे ऋत्विजः **वज्रिणे** वज्रहस्ताय **इन्द्राय** **ब्रह्म** कर्तव्यमेतत्सूक्तरूपं स्तोत्रम् **आ** **शिषामहि** वयम् आशास्मः'। शासु अनुशिष्टौ'। लुङि च्लेरादेशः । इत्वषत्वे । व्यत्ययेनात्मनेपदम्। तत्र **वः** सर्वेषामेव युष्माकमर्थाय **नृतमाय** सर्वेषां नेतृतमाय यद्वा संग्रामेष्वायुधादीनां नेतृतमाय **धृष्णवे** शत्रूणां धर्षणशीलाय तस्मा इन्द्रायाहमेव **सु** सुष्ठु **स्तुषे** स्तौमि ॥