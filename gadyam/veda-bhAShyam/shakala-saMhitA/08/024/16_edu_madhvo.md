+++
title = "016"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **अध्वर्यो** अध्वरस्य नेतर्ऋत्विक् **मध्वः** मदकरस्य **अन्धसः** सोमलक्षणस्यान्नस्य **मदिन्तरम्** अत्यर्थं मादयितृतमं सोमरसमेव **आ** **सिञ्च** इन्द्रार्थमभिषुणु । **इदु** इत्यवधारणे । **वीरः** समर्थः **सदावृधः** सर्वदा हविर्भिर्वर्धनीयः । यद्वा सर्वदा स्वबलस्य वर्धकोऽयम् **एव** इन्द्रः **स्तवते** **हि** स्तोत्रशस्त्रादिभिः स्तूयते खलु । स्तुतायेन्द्राय सोमो दातव्यः । तस्मादा सिञ्चेति समन्वयः ॥