+++
title = "013"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे ऋत्विजः **इन्दुं** स्यन्दनशीलं सोममिन्द्रार्थम् **आ** **सिञ्चत** आश्रयणद्रव्येण सेचनं कुरुत । अभिषुणुतेत्यर्थः । ततः **सोम्यं** सोममयं **मधु** मकरं सोमरसं **पिबाति** पिबतु । पीत्वा च स इन्द्रः **महित्वना** स्वमहत्त्वेनैव **राधसा** अन्नेन सह धनादिकं स्तोतृभ्यः **प्र** **चोदयाते** प्रकर्षेण चोदयति । यद्वा । यजमानो महित्वना । इन्द्राय प्रदीयमानत्वादस्य महत्व्“म् । महत्त्वयुक्तेन राधसा अन्नेन सह स्तोतॄन् प्रचोदयति । इन्द्राय हविर्दत्तेति स्तोतॄन् प्रेरयतीत्यर्थः ॥