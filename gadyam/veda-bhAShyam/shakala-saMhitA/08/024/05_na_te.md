+++
title = "005"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **हरिवः** अश्ववन्निन्द्र **आमुरः** संग्राम आभिमुख्येन कर्तारः प्रतियोद्धारः **गविष्टिषु** पणिभिरपहृतानामङ्गिरसां गवामन्वेषणेषु **ते** तव **सव्यं** **हस्तं** **न** **वरन्ते** न निवारयन्ति । तेषामायुधादिभिर्न निवार्यत इत्यर्थः । तथा **दक्षिणं** हस्तं च **न** निवारयन्ति । किंच **परिबाधः** परितो बाधमाना वृत्रादयोऽसुराश्च तव सव्यदक्षिणहस्तौ **न** निवारयन्ति । संग्रामेषु त्वया सर्वे शत्रवश्छिन्नहस्ताः सर्वतो गच्छन्तु । त्वं तु तैरबाधितो वर्तस इत्यर्थः ॥ ॥ १५ ॥