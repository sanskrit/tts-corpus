+++
title = "025"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे इन्द्र **तत्** **अवः** तद्रक्षणमस्मभ्यम् **आ** **भर** । हे **दंसिष्ठ** अत्यन्तं दर्शनीय यद्वा शत्रूणामुपक्षपयितरिन्द्र **कृत्वने** कर्म कुर्वते यजमानाय तदर्थं **येन** पालनमकृथाः तद्रक्षणम् आभिरेति समन्वयः । किंच ”कुत्साय कुत्सनामकाय राजर्षये **द्विता** द्विधा द्विप्रकारेण **शिश्नथः** त्वं शत्रूनवधीः । तस्मै द्वैधं पालनमकार्षीरित्यर्थः। तद्रक्षणमस्मभ्यं **नि** **चोदय** नितरामत्यर्थं प्रेरय । यद्वा कृत्वन इति सामान्येनोक्त्वा विशेषेण तदेवाह कुत्सायेत्यादि । शेषं पूर्ववत् ॥ ॥ १९ ॥