+++
title = "027"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


पूर्वोऽर्धर्चः परोक्षकृतः । **यः** इन्द्रः **ऋक्षात्** । ऋन् मनुष्यान् क्षणोति । क्षणोतेरौणादिको डप्रत्ययः । तस्मात् रक्षसो जातात् **अंहसः** पापरूपादुपद्रवात् **मुचत्** मुञ्चति । राक्षस एनं न बाधते किं पुनस्तं हन्तीत्यर्थः । अपि च **यः** इन्द्रः **सप्त** **सिन्धुषु** गङ्गाद्यासु नदीषु । यद्वा । सप्त सर्पणशीलासु सिन्धुषु । तत्कूलेष्वित्यर्थः । गङ्गायां घोष इतिवत् । तेषु वर्तमानानां स्तोतॄणाम् **आर्यात्** धनादिकं प्रेरयेत् ।' ऋ गतिप्रापणयोः '। आशीर्लिङि ‘गुणोऽर्तिसंयोगाद्योः' (पा. सू. ७. ४. २९) इति गुणः । ‘बहुलं छन्दसि' इति लिङयप्याडागमः । अथ प्रत्यक्षः। हे **तुविनृम्ण** बहुधनेन्द्र **दासस्य** उपक्षपयितुरसुरस्य **वधः** हननसाधनमायुधं **नीनमः** नमय ॥