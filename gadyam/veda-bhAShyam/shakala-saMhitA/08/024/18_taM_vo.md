+++
title = "018"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


**अप्रायुभिः** कर्मसु अप्रमाद्यन्मनुष्ययुक्तैः । अथवा । अप्रमत्ता एकत्र स्थित्वैव कर्म कुर्वन्ति । कर्म प्रारभ्य नान्यं देशं गच्छन्तीत्यर्थः। एवंविधमनुष्ययुक्तैः **यज्ञेभिः** यज्ञैः एतादृशमनुष्यैर्यज्ञैर्वा **वावृधेन्यं** वर्धनीयं **वाजानाम्** अन्नानां **पतिं** स्वामिनं **वः** यष्टृयष्टव्यसंबन्धेन युष्मदीयं **तं** तादृशमिन्द्रं **श्रवस्यवः** वयमन्नकामाः सन्तः **अहूमहि** आह्वयामः । ह्वयतेर्लुङि ‘बहुलं छन्दसि' इति संप्रसारणम् ॥