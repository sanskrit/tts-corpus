+++
title = "011"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **अद्रिवः** वज्रवन्निन्द्र त्वं धनवान् दाता चेत्यपरिज्ञाय **नः** अस्मदीयानि **आशसः** आशंसनानि अभिलाषाः **त्वत्** त्वत्तः **अन्यत्र** देवादौ **नू** **चित्** पुरा **जग्मुः** अगच्छन् । तत्र फलं नालभन्त । इदानीं त्वं धनवान् दानशील इत्यस्माभिर्ज्ञातम् । अत एव हे **मघवन्** धनवन्निन्द्र **तव** त्वदीयं **तत्** शत्रुपुरविदारणलब्धं धनम् **ऊतिभिः** त्वद्रक्षणैः **नः** अस्मभ्यं **शग्धि** देहि । शग्धीति दानकर्मा । शक्नोतेर्लोटि छान्दसो विकरणस्य लुक् ॥