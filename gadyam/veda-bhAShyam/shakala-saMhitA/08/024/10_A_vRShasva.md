+++
title = "010"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **महामह** अतिशयेन सर्वैः पूजनीय **नृतम** नेतृतमेन्द्र **महे** महते **राधसे** शत्रुधनानां संसाधकाय बलाय बलार्थम् **आ** **वृषस्व** स्वोदरमासिञ्च। सोमं पिबेत्यर्थः । हे **मघवन्** धनवन्निन्द्र सोमपानेन मत्तः सन् **दृळ्हश्चित्** दृढानि परैरबाधितान्यपि शत्रुपुराणि **मघत्तये** मघानां धनानां लाभाय **दृह्य** जिघांस । विदारयेत्यर्थः ॥ ॥ १६ ॥