+++
title = "023"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **वैयश्व** व्यश्वस्य पुत्र विश्वमनः **चर्षणीनां** मनुष्याणां देहे स्थितानां नवानां प्राणानां **दशमं** दशसंख्यापूरकम् । तत्र मन्त्रः-’ नव वै पुरुषे प्राणा मनुष्येषु वर्तमाना इन्द्रस्तेषां दशधा भवतीन्द्रस्यात्मानं दशधा चरन्तम्' इति । एतादृशमत एव **नवं** स्तुत्यं सुविद्वांसम् अन्तर्यामित्वात् सुष्ठु सर्वं जानन्तं **चर्कृत्यं** भूयो भूयः कार्येषु सर्वैर्नमस्कर्तव्यमेवंविधमिन्द्रम् **एव** **नूनम्** इदानीम् **उप** **स्तुहि** समीपे स्तुहि ॥