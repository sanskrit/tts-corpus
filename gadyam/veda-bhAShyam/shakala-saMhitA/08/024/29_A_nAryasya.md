+++
title = "029"
devataa = "वरोः सौषाम्णस्य दानस्तुतिः"
RShiH = "विश्वमना वैयश्वः"
ChandaH = "उष्णिक्"

+++


अनया धनमृषिरादत्तवानित्याह। **नार्यस्य** । नरहितो नर्यः । तस्यापत्यं नार्यः । तस्मात् संबन्धमात्रे ‘तस्येदम्' इत्यण् । तस्य **सोमिनः** सोमवतो यजमानस्य । यद्वा । व्यश्वानां विशेषणम् । तादृशस्य वरोः **दक्षिणा** दानं सोमवतः **व्यश्वान्** व्यश्वपुत्रानस्मान् **आ** **एतु** आगच्छतु । किंच **स्थूरं** स्थूलं **शतवत्सहस्रवत्** शतसहस्रधनयुक्तं **राधः** अन्नं च अस्मानागच्छतु ॥