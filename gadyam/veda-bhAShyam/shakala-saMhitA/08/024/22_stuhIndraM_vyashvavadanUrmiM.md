+++
title = "022"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे विश्वमनः **अनूर्मिम्** । ऊर्मिर्हिंसाकर्मा । कैश्चिदप्यहिंस्यम् । अथ वा शत्रुभिरगन्तव्यम् अत एव **वाजिनं** बलवन्तं **यमं** स्तोतृभिः सुनियतमेतादृशम् **इन्द्रं** **स्तुहि**। स्तोत्रे दृष्टान्तः । **व्यश्ववत्** । यथा व्यश्वो विश्वमनसः पिता इन्द्रमस्तौत् तद्वत् स्तुहीत्यर्थः । स्तुतश्चेत् **अर्यः** स्वामी इन्द्रः **दाशुषे** हविर्दतक्ते यजमानाय **मंहमानं** पूज्यमानं **गयं** धनम् । यद्वा । देवानां पूजायै गयं गृहम् । गृहमस्ति चेत् देवा हविर्भिः पूज्यन्ते । तादृशं गृहं वितरति । तस्मात् त्वं धनगृहलाभाय स्तुहीत्यर्थः ॥