+++
title = "009"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे **नृतो** सर्वस्यान्तर्यामितया नर्तयितः **इन्द्र** **ते** त्वदीयं **शवः** बलं **यथा** **अपरीतम्** **अस्ति** शत्रुभिरपरिगतमव्याप्तं भवति । **हि** प्रसिद्धौ । तथा हे **पुरुहूत** पुरुभिर्बहुभिराहूतेन्द्र **दाशुषे** हविर्दत्तवते यजमानाय **रातिः** धनादिदानम् **अमृक्ता** शत्रुभिरहिसितं भवति । त्वत्तो लब्धं यजमानस्य धनं शत्रवो न हिंसन्ति । यथा त्वदीयबलस्य रक्षक एवं तस्य धनस्यापि रक्षक इत्यर्थः ॥