+++
title = "020"
devataa = "इन्द्रः"
RShiH = "विश्वमना वैयश्वः"
ChandaH = "उष्णिक्"

+++


हे ऋत्विजः **अगोरुधाय** । गाः स्तुती रुणद्धीति गोरुधः । न गोरुधोऽगोरुधः । ता न विनाशयत्यादरेण शृणोतीत्यर्थः। तादृशाय अत एव **गविषे** स्तोत्राणीच्छते **द्युक्षाय** दीप्यमानायेन्द्राय **दस्म्यं** दर्शनीयं **घृतात्** स्वादुतरादाज्यात् **मधुनश्च** **स्वादीयः** अतिशयेन स्वादुभूतं **वचः** स्तोत्ररूपं वाक्यं **वोचत** ब्रूत । ऋत्विग्भिः कृतं कर्म यजमानोऽपि कृतवान् भवतीति मदीयमिन्द्रविषयं वचो घृतान्मधुनश्च स्वादुतरं भवत्वित्याशास्ते । तदाह भगवानाश्वलायनः - वच एव म इदं घृताच्च मधुनश्च स्वादीयोऽस्ति प्रीतिः स्वादीयोऽस्त्वित्येव तदाह' (आश्व. गृ. १. १. ५) इति ॥ ॥ १८ ॥