+++
title = "001"
devataa = "इन्द्रः"
RShiH = "नृमेधपुरुमेधौ"
ChandaH = "बृहती"

+++


हे **मरुतः** । ‘रु शब्दे'। मितं रुवन्तीति मरुतः । हे मितभाषिणः स्तोतारः **वृत्रहंतमम्** अतिशयेन पापविनाशनं **बृहत्** साम **इन्द्राय** इन्द्रार्थं **गायत** अस्मदीययज्ञे गानं कुरुत । **ऋतावृधः** सत्यस्य यज्ञस्य वा वर्धका विश्वे देवाः **देवाय** द्योतमानायेन्द्राय **देवं** देवनशीलं --- **जागृवि** सर्वेषां जागरणशीलं **ज्योतिः** सूर्यं **येन** साम्ना **अजनयन्** इन्द्रार्थमुदपादयन् तत्साम गायतेति ॥