+++
title = "005"
devataa = "इन्द्रः"
RShiH = "नृमेधपुरुमेधौ"
ChandaH = "अनुष्टुप्"

+++


हे **अपूर्व्य** त्वत्तो व्यतिरिक्तेन पूर्व्येण वर्जित हे **मघवन्** मंहनीयधनवन्निन्द्र **वृत्रहत्याय** वृत्रासुरहननाय **यत्** यदा त्वं **जायथाः** उत्पन्नः प्रादुर्भूतोऽसि **तत्** तदानीमेव **पृथिवीं** प्रथमानाम् **अप्रथयः** प्रसिद्धां दृढामकरोः । **उत** अपि च **तत्** तदानीमेव **द्यां** द्युलोकमन्तरिक्षेण **अस्तभ्नाः** निरुद्धामकार्षीः । एतादृशं वीर्यं त्वदन्यस्य न संभवतीत्यर्थं द्योतयितुमपूर्व्येति पदम् ॥