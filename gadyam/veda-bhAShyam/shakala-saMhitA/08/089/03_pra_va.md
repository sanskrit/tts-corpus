+++
title = "003"
devataa = "इन्द्रः"
RShiH = "नृमेधपुरुमेधौ"
ChandaH = "बृहती"

+++


हे **मरुतः** मितराविणः स्तोतारः **बृहते** महते **वः** स्तुत्यस्तोतृत्वलक्षणेन संबन्धेन युष्मदीयाय **इन्द्राय** **ब्रह्म** सामलक्षणं स्तोत्रं **प्र** **अर्चत** प्रोच्चारयत । ततः **वृत्रहा** वृत्रस्य पापस्य वा हन्ता **शतक्रतुः** शतविधकर्मा बहुविधप्रज्ञो वेन्द्रः **शतपर्वणा** शतसंख्याकधारेण **वज्रेण** एतन्नामकेनायुधेन **वृत्रम्** अपामावरकं वृत्राख्यमसुरं **हनति** युष्माभिरभिष्टुतः सन् हन्तु । हन्तेर्लेट्यडागमः ॥