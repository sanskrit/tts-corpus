+++
title = "029"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


**सुषोमे** शोभनसोमयुक्ते **आर्जीके** । ऋजीका नाम देशाः । तत्संबन्धिनि **शर्यणावति** कुरुक्षेत्रस्य जघनार्धे शर्यणावत्संज्ञे सरसि **पस्त्यावति** । पस्त्यम् इति गृहनाम । यज्ञगृहोपेते सोमपानाय **नरः** नेता मरुतः **निचक्रया** नीचीनचक्रया अवाङ्मुखं प्रवर्तमानया रथकट्यया  **ययुः** यान्ति गच्छन्ति । यातेश्छान्दसो लिट् । यद्वा । नरो नेतार ऋत्विज उक्तगुणविशिष्टे शर्यणावति मरुद्यागाय सोममाहर्तुं निचक्रया नीचीनचक्रया शकट्या ययुः गच्छन्ति ॥