+++
title = "036"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


**अग्निर्हि** अग्निः खलु **अर्चिषा** तेजसा **पूर्व्यः** सर्वेषु देवेषु मुख्यः **जानि** अजायत ।  ‘ दीपजन (पा. सू. ३. १. ६१) इत्यादिना कर्तरि लुङि च्लेश्चिणादेशः । तत्र दृष्टान्तः । **छन्दः** उपच्छन्दनीयः **सूरः** **न** सूर्य इव। तदनन्तरं **ते** पूर्वोक्तगुणा मरुतः **भानुभिः** दीप्तिभिः **वि** **तस्थिरे** विविधमवतिष्ठन्ते । अग्निमारुते ह्यग्निः पूर्वं स्तूयते पश्चान्मरुतः । तदपेक्षया च पूर्वोत्तरयोरर्धर्चयोः क्रमेणाग्निर्मरुतश्च स्तूयन्ते ॥ ॥ २४ ॥