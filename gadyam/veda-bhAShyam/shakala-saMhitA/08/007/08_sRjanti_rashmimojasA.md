+++
title = "008"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


तच्छब्दश्रुतेर्यच्छब्दाध्याहारः । ये मरुतः **सूर्याय** सूर्यस्य । **षष्ठ्यर्थे** चतुर्थी वक्तव्या ' इति चतुर्थी। **यातवे** गन्तुं **रश्मिं** व्याप्तम् । ' अशे रश च ' इत्यश्नोतेरौणादिको मिप्रत्ययो रशादेशश्च । यद्वा । रश्मिभिस्तेजोभिर्युक्तम् । **पन्थां** पन्थानम् **ओजसा** बलेन **सृजन्ति** उत्पादयन्ति । वृत्रादिभिरावृतं सूर्यपथमावरकस्य वृत्रादेरपनयनेन जनयन्तीत्यर्थः । **ते** मरुतः **भानुभिः** तेजोभिः **वि** **तस्थिरे** कृत्स्नं जगत् व्याप्य अवतिष्ठन्ते ॥