+++
title = "021"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


पूर्वया वितर्क्य इदानीं निश्चिनोति । हे **वृक्तबर्हिषः** प्रवृक्तयज्ञका मरुतः **नहि** **ष्म** तन्न खलु संभवति । **वः** यूयं **पुरा** अस्मत्तः पूर्वमेव कृतैः स्तोमैरन्यदीयैः स्तोत्रैः **ऋतस्य** उदकस्य सत्यस्य यज्ञस्य वा संबन्धिनः **शर्धान्** आत्मीयानि बलानि **जिन्वथ** प्रीणयथ इति **यद्ध** यत्खलु तन्न संभवत्येव । अतः शीघ्रमागच्छतेत्यर्थः। यद्वा । वृक्तबर्हिष इत्यृत्विङ्नाम । हे ऋत्विजः वः युष्माकं संबन्धिभिः स्तोमेभिः स्तोत्रैर्ऋतस्य यज्ञस्य संबन्धिनो यागार्हाञ्छर्धान् मारुतानि बलानि पुरा अन्येभ्यः स्तोतृभ्यः पूर्वं यद्यस्मात्कारणाज्जिन्वथ यूयं प्रीणयथ। जिविः प्रीणनार्थः । तस्मादन्यदीयैः स्तोत्रैः नहि ष्म न खलु ते मरुतो वशीभवन्तीत्यर्थः ॥