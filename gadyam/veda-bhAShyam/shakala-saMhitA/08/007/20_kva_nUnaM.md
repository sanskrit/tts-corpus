+++
title = "020"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


मरुदागमनस्य विलम्बमसहमान ऋषिरनया वितर्कयति । **सुदानवः** शोभनदाना हे **वृक्तबर्हिषः** । वृक्तं वृक्णं छिन्नं बर्हिर्येषां यागाय । यद्वा । बर्हिरिति यज्ञनाम । वृक्तः प्रवृक्तो यज्ञो येषां ते तथोक्ताः । हे ईदृशा मरुतः **क्व** कुत्र देशे **नूनम्** इदानीं **मदथ** माद्यथ । मदी हर्षे '। व्यत्ययेन शप् । **कः** च **ब्रह्मा** ब्राह्मणः स्तोता **वः** युष्मान् **सपर्यति** परिचरति । किंकारणं बहुशः स्तुतैरपि भवद्भिरिदानीं नागम्यत इति न जानीमः ॥ ॥ २१ ॥