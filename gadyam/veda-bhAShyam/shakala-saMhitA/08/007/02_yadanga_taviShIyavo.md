+++
title = "002"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


हे **तविषीयवः** । तविषीति बलनाम। तां कामयमानाः । यद्वा । बलयुक्ताः । हे **शुभ्राः** शोभमानाः **अङ्ग** हे मरुतः **यामम्** । याति गच्छ्तीति यामो रथः । तं **यत्** यदा **अचिध्वं** समचिनुध्वं अश्वादिभिः साधनैः संचितं संश्लिष्ट कुरुथ गमनार्थं तदानीं **पर्वताः** गिरयोऽपि **नि** **अहासत** नितरां गच्छन्ति युष्मद्रथवेगाद्भीताः सन्तः स्वस्थानात् प्रचलन्ति । ओहाङ् गतौ ' । छान्दसो लुङ् ॥