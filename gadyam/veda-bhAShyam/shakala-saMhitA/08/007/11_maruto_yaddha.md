+++
title = "011"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


हे **मरुतः यद्वो** युष्मान् **सुम्नायन्तस्** सुखमिच्छन्तः । 'देवसुम्नयोः' इत्यात्वम् । दिवो द्युलोकात् हवामहे आह्वयामः । पूर्ववत्सम्प्रसारणम् । हूयमाना नोस्मानुपगन्तन आत्मनो विशेषवत्त्वं ख्यापयन्तु । तुशब्दो विनिवर्तकः, तिष्ठन्त्वन्ये अस्मांस्तूपागच्छतेति । 'अन्येभ्योपि दृश्यते' इति सांहितिको दीर्घः, गमेर्लेटि शपो लुक्, 'तप्तनप्तनधनाश्च' इति तनादेशः । ह इति पादपूरणे निश्चये वा ॥

हे **मरुतः** **यद्ध** यदा खलु **वः** युष्मान् **सुम्नायन्तः** सुम्नं सुखमात्मन इच्छन्तो वयं **दिवः** द्युलोकात् **हवामहे** स्तुतिभिराह्वयामहे । **आ** **तु** अनन्तरमेव शीघ्रं **नः** अस्मान् **उप** **गन्तन** उपगच्छत । गमेर्लोटि ‘तप्तनप्तनथनाश्च ' इति तनबादेशः ॥