+++
title = "028"
devataa = "मरुतः"
RShiH = "पुनर्वत्सः काण्वः"
ChandaH = "गायत्री"

+++


**एषां** मरुतां **रथे** **पृषतीः** पृषद्भिः श्वेतबिन्दुभिर्युक्ता मृग्यः **यत्** यदा वहन्ति यदा च **प्रष्टिः** प्राशुः शीघ्रगामी । यद्वा । प्रमुखे युज्यमानः सन् । **रोहितः** पृषतः पृषद्भिर्युक्तो मृगः **वहति** तदानीं **शुभ्राः** शोभमाना मरुतः **यान्ति** गच्छन्ति । तेषां गमने च सति **अपः** उदकानि वृष्टिलक्षणानि **रिणन्** अरिणन् अगच्छन् । सर्वत्र प्रवहन्ति ॥  ‘ री गतिरेषणयोः । क्रैयादिकः । प्वादीनां ह्रस्वः'। छान्दसोऽडभावः। समानवाक्ये निघातयुष्मदस्मदादेशा वक्तव्याः' (पा. सू. ८. १. १८. ५) इति वचनादत्र पूर्वपदस्य वाक्यान्तरगतत्वात्  तिङ्ङतिङः ' इति निघाताभावः ॥