+++
title = "005"
devataa = "अग्निर्हवींषि वा"
RShiH = "हर्यतः प्रागाथः"
ChandaH = "गायत्री"

+++


**वत्सः** । वत्सवच्चापलेन धावनाद्वत्स इत्युपचर्यते । अथवा वत्स इव संचरन् । इवशब्दो लुप्यते । **रुशन** श्वेतो भवन् **इह** अस्मिँल्लोके **निदातारं** निरोधकं **न** **विन्दते** न लभते । किंतु **स्तोतवे** स्तोतुम् **अम्ब्यं** स्तोतारं स्वयं **वेति** कामयते । अथवात्र वैद्युतोऽग्निरुच्यते । वैद्युतोऽयं रुशंश्चरंश्चेहान्तरिक्षे वत्सः सर्वदा वसन् वत्सस्थानीयो वा सन्निदातारं निरोधकं न विन्दते । किंतु स्तोतुमम्ब्यं माध्यमिकां वाचं वेति ॥ ॥ १४ ॥