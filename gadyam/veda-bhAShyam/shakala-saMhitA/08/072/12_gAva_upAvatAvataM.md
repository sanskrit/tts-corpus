+++
title = "012"
devataa = "अग्निर्हवींषि वा"
RShiH = "हर्यतः प्रागाथः"
ChandaH = "गायत्री"

+++


हे **गावः** घर्मदुघा यूयम् **अवतं** महावीरं प्रति **उपावत** उपागच्छत । यस्मात् **यज्ञस्य** घर्मयागस्य साधनभूते **रप्सुदा**। रप्सुदारप्सुदे आरिप्सोः फलप्रदे । लिप्स्वोरश्विनोर्दातव्ये वा। यद्वा रपणं शब्दनम् । रप् मन्त्रः । तेन सुष्ठु दातव्ये । अथवा ‘ षूद क्षरणे '। रपा मन्त्रेण क्षारणीये दोहनीये। ईदृशे गवाजयोः पयसी **मही** महती बहुले अपेक्षिते अत उपावतम् । गौरजाया अप्युपलक्षकः अजापयसोऽपि महावीरे सेचनीयत्वात्। अपि चास्य महावीरस्य **उभा** उभौ **कर्णा** कर्णस्थानीयौ द्वौ रुक्मौ **हिरण्यया** हिरण्मयौ सुवर्णरजतमयावित्यर्थः ॥