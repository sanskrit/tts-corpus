+++
title = "016"
devataa = "अग्निर्हवींषि वा"
RShiH = "हर्यतः प्रागाथः"
ChandaH = "गायत्री"

+++


**अरिः** अरणशीलो वायुः **सूर्यस्य** **सप्त** **रश्मिभिः** साधनैः **पिप्युषीम्** आप्याययत् **इषम्** अन्नम् **ऊर्जं** रसं च **सप्तपदीं** सर्पणस्वभावपादां माध्यमिकां वाचं घर्मधुग्रूपेणावस्थिताम् **अधुक्षत्** दुग्धवान् । यद्यप्यध्वर्युः पात्रेण गां दुग्धे तथाप्येवंभावनया साङ्गं भवति । माध्यमिकाया वाचो मधुधुक्त्वं ' हिङ्कृण्वती, गौरमीमेत्' (ऋ. सं. १. १६४. २७, २८) इत्यादिषु प्रसिद्धम् ॥