+++
title = "013"
devataa = "अग्निर्हवींषि वा"
RShiH = "हर्यतः प्रागाथः"
ChandaH = "गायत्री"

+++


**सुते** दुग्धे गोपयसि **श्रियं** श्रयणमाजं पयः **आ** **सिञ्चत** । सिञ्चत हे अध्वर्यवः । कीदृशमाजम् । **रोदस्योः** । कर्मणि षष्ठ्येषा । द्यावापृथिव्यौ **अभिश्रियम्** अभिश्रयन्तम् । अग्निसंयोगात्तावत्पर्यन्तं प्रवृद्धमित्यर्थः । अथवा  ‘ तत्कावश्विनौ द्यावापृथिव्यावित्येके' (निरु. १२. १) इति निरुक्तत्वादश्विनोरभिश्रियमित्यर्थः । सेचनानन्तरं **रसा** रस आजे पयसि **वृषभं** वर्षकमग्निं **दधीत** स्थापयत । अजाया आग्नेयीत्वात् क्षीरस्याप्यग्निसंयोजनमुचितम् ।  ‘ आग्नेयी वा एषा यदजा ' (तै. ब्रा. ३. ७. ३. १) इति ब्राह्मणम् ॥