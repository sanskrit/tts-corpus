+++
title = "015"
devataa = "अग्निर्हवींषि वा"
RShiH = "हर्यतः प्रागाथः"
ChandaH = "गायत्री"

+++


महावीरस्य **स्रक्केषु** **बप्सतः** ज्वालया भक्षयतोऽग्नेरन्नं **धरुणम्** इन्द्रे अग्ना इति वक्ष्यमाणत्वादिन्द्राग्न्योर्धारकं **दिवि** अन्तरिक्षे **उप** **कृण्वते** उपकुर्वते । यदाग्निर्महावीरं दहति तदा तस्योपर्युभयविधं क्षीरमासेचयन्तीत्यर्थः । एवं महावीर आसिच्य **इन्द्रे** **अग्ना** अग्नौ च **स्वः** सर्वं गव्यमाजं च **नमः** अन्नम् । अथवा स्वरन्तरिक्षे । योजयन्तीति शेषः ॥ ॥ १६ ॥