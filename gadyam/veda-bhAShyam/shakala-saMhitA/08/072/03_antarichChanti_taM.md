+++
title = "003"
devataa = "अग्निर्हवींषि वा"
RShiH = "हर्यतः प्रागाथः"
ChandaH = "गायत्री"

+++


**तं** **रुद्रम्** । रुत् दुःखम् । तस्य द्रावयितारम् । अथवा रुत् स्तुतिः । तया गन्तव्यम् । स्तुत्यमित्यर्थः । तादृशमग्निं **जने** यजमानार्थं **मनीषया** स्वप्रज्ञानेन **परः** परस्तात् पुरोदेशे **इच्छन्ति** स्थापयितुम् । त एव पश्चात् **ससं** स्वपन्तमग्निं **जिह्वया** । जन्ये जनकशब्दः । जिह्वाप्रभवया स्तुत्या **गृभ्णन्ति** गृह्णन्त्यङ्गुलिभिः । अत्र यास्कः - स्वप्नमेतन्मध्यमं ज्योतिरनित्यदर्शनम्।....द्वैधं सत्ता मध्यमे च स्थाने उत्तमे च । ' ( निरु. ५. ३) इति ॥