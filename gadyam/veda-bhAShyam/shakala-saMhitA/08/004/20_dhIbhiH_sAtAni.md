+++
title = "020"
devataa = "कुरुङ्गस दानस्तुतिः"
RShiH = "देवातिथिः काण्वः"
ChandaH = "सतो बृहती"

+++


**काण्वस्य** कण्वपुत्रस्य **वाजिनः** हविष्मतो मेधातिथेः संबन्धिभिः **धीभिः** ध्यातृभिः स्तोतृभिः **सातानि** संभक्तानि **अभिद्युभिः** अभिगतदीप्तिभिः **प्रियमेधैः** एतत्संज्ञैश्चर्षिभिः सेवितानि **निर्मजां** निःशेषेण शुद्धानां **गवां** **षष्टिं** **सहस्रा** पष्टिसंख्याकानि सहस्राणि **यूथानि** **ऋषिः** देवातिथिरहम् **अनु** पश्चात् **निः** **अजे** निःशेषेणागच्छम् । साकल्येन प्राप्तवानस्मि । “ अज गतिक्षेपणयोः' । यथा प्रियमेधानां काण्वानां च गवां यूथानि राज्ञा दत्तानि तैः प्रतिगृहीतानि एवं तेन दत्तानि मया प्रतिगृह्यन्त इत्यर्थः ॥