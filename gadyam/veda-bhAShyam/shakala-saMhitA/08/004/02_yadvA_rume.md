+++
title = "002"
devataa = "इन्द्रः"
RShiH = "देवातिथिः काण्वः"
ChandaH = "सतो बृहती"

+++


**यद्वा** यद्यपि रुमादिषु चतुर्ष राजसु हे **इन्द्र** त्वं **सचा** सह **मादयसे** माद्यसि तथापि **स्तोमवाहसः** स्तोमानां स्तोत्राणां वोढारः **कण्वासः** कण्वगोत्रा ऋषयः **ब्रह्मभिः** परिवृढैर्मन्त्रैर्हविर्भिर्वा हे **इन्द्र** त्वाम् **आ** **यच्छन्ति** आगमयन्ति । यद्वा । द्वितीयार्थे तृतीया । ब्रह्मभिर्ब्रह्माणि हवींष्याभिमुख्येन प्रयच्छन्ति ददति । ‘दाण् दाने '। 'पाघ्रा' इत्यादिना यच्छादेशः । अतस्त्वम् **आ** **गहि** शीघ्रमागच्छ । गमेर्लोटि छान्दसः शपो लुक् ॥