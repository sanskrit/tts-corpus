+++
title = "005"
devataa = "इन्द्रः"
RShiH = "देवातिथिः काण्वः"
ChandaH = "बृहती"

+++


स इन्द्रः **सहसा** आत्मीयेनाभिभवेन वीर्यकर्मणा **सहः** शत्रूणामभिभवनं **प्र** **चक्रे** प्रकर्षेण कृतवान् । तथा **ओजसा** बलेन **मन्युं** परकीयं क्रोधं **बभञ्ज** भग्नवान् । उत्तरोऽर्धर्चः प्रत्यक्षकृतः । हे **यहो** । महन्नामैतत् । हे महन् **इन्द्र** **विश्वे** सर्वे **पृतनायवः** युद्धकामाः शत्रवः **ते** त्वया **वृक्षाइव** महीरुहा इव **नि** **येमिरे** नियता आसन् । यथा वृक्षा निश्चलास्तिष्ठन्ति तद्वन्निर्व्यापारा अभूवन्नित्यर्थः ॥ ॥ ३० ॥