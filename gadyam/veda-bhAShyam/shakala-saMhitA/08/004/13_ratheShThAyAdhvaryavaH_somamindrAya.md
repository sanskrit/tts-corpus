+++
title = "013"
devataa = "इन्द्रः"
RShiH = "देवातिथिः काण्वः"
ChandaH = "बृहती"

+++


**रथेष्ठाय** । रथे तिष्ठतीति रथेष्ठः । ‘सुपि स्थः' इति कप्रत्ययः । तत्पुरुषे कृति बहुलम् इति सप्तम्या अलुक् । एवंलक्षणाय **इन्द्राय** हे **अध्वर्यवः** **सोमं** **सोतन** अभिषुणुत । 'षुञ् अभिषवे '।' तप्तनप्तनथनाश्च ' इति तनबादेशः । **ब्रध्नस्य** बुध्नस्य मूलस्याभिषवार्थं चर्मणि स्थापितस्योपराख्यस्य विस्तृतस्याश्मनः **अधि** उपरि **अद्रयः** अन्ये ग्रावाणश्चतसृषु दिक्षु वर्तमानाः **दाश्वध्वरं** दाशोर्दातुर्यजमानस्य अध्वरो यागो येन निष्पद्यते तादृशं सोमं **सुन्वन्तः** ऋत्विङ्निरपेक्षं स्वयमेवाभिषुण्वन्तः **वि** **चक्षते** विशेषेण प्रकाशन्ते। सोमाभिषवेऽतिशयेनानुकूला वर्तन्त इत्यर्थः । अथवाद्रयस्तैरद्रिभिर्हे अध्वर्यवः सोममभिषुणुतेति योज्यम् ॥