+++
title = "014"
devataa = "इन्द्रः"
RShiH = "देवातिथिः काण्वः"
ChandaH = "सतो बृहती"

+++


**ब्रध्नम्** अन्तरिक्षं **वावाता'** संभक्तवन्तौ । वनतेर्निष्ठायां छान्दसं द्विर्वचनमिडभाव आत्वं धातुस्वरश्च । अन्येषामपि दृश्यते ' इति सांहितिकोऽभ्यासदीर्घः । यद्वा । वावाता पुनः पुनर्गच्छन्तौ। ‘ वा गतिगन्धनयोः । अस्माद्यङ्लुगन्तात् कर्तरि निष्ठा । **वृषणा** वृषणौ सेक्तारौ **हरी** हरणशीलावश्वौ उक्तगुणौ सन्तौ **अपसु** अस्मदीयेषु कर्मसु । अपस्शब्दः सकारान्तः कर्मवचनः । ‘ पीवोपवसनानां छन्दसि लोपो वक्तव्यः' ( पा. म. ६. ३. १०९.६ ) इतीह सकारो लुप्यते । तत्रेमम् **इन्द्रम्** **उप** **वक्षतः** उपवहतामुपानयताम्। वहतेलेंट्यडागमः । ‘ सिब्बहुलम् ' इति सिप् । अपि च **अध्वरश्रियः** अध्वरं सेवमानाः **सप्तयः** सर्पणशीला अन्येऽपि त्वदीया अश्वाः **सवना** सवनानि प्रातःसवनादीन्यस्मद्यागसंबन्धीनि प्रति हे इन्द्र त्वाम् **अर्वाञ्चम्** अभिमुखम् **उप** **वहन्तु** उपगमयन्तु । **इत्** इति पूरकः ॥