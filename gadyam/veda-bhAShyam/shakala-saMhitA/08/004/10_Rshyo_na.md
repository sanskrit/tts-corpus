+++
title = "010"
devataa = "इन्द्रः"
RShiH = "देवातिथिः काण्वः"
ChandaH = "सतो बृहती"

+++


हे इन्द्र **ऋश्यो** **न** ऋश्याख्यो मृग इव **तृष्यन्** पिपासंस्त्वम् **अवपानम्** अवनीतं ग्रहचमसादिषु पात्रेष्वानीतं पातव्यं सोमम् **आ** **गहि** अभिगच्छ । गत्वा च तमस्मदीयं **सोमं** **वशाँ** **अनु** अनुकामं यथाकामं **पिब**। यावता पीतेन पर्याप्तिर्जायते तावता सोमेन स्वोदरं पूरयेत्यर्थः। अत एव सोमपानात् प्राप्तबलस्त्वं **दिवेदिवे** प्रतिदिवसं **निमेघमानः** न्यञ्च्यवाङ्मुखानि वृष्ट्युदकानि सिञ्चन् हे **मघवन्** इन्द्र **ओजिष्ठम्** ओजस्वितममुद्गूर्णतमं **सहः** बलं **दधिषे** धारयसि । ओजस्वि शब्दादिष्ठनि ‘विन्मतो लुक्' इति विनो लुक् । 'टेः' इति टिलोपः ॥ ॥ ३१ ॥