+++
title = "021"
devataa = "कुरुङ्गस दानस्तुतिः"
RShiH = "देवातिथिः काण्वः"
ChandaH = "पुरउष्णिक्"

+++


**मे** मया **अभिपित्वे** पूर्वोक्ते धने अभिप्राप्ते सति **वृक्षाश्चित्** वृक्षा अपि **अरारणुः** अशब्दयन् । कथमिति तदाह । इमे ऋषयः **मेहना** मंहनीयां प्रशस्यां **गां** **भजन्त** असेवन्त अलभन्त । **मेहना** मंहनीयम् **अश्वं** च **भजन्त** अलभन्तेति । गामश्वमिति जात्यभिप्रायमेकवचनम् । यद्वा । मेहनेति म इह नेति पदत्रयात्मकमेकं पदम् । यदाह यास्कः-’ यदिन्द्र चित्रं चायनीयं मंहनीयं धनमस्ति । यन्म इह नास्तीति वा त्रीणि मध्यमानि पदानि' (निरु. ४. ४ )। तदैवं व्याख्येयम् । इम ऋषयो गामश्व चालभन्त । इहास्मिन् राजनि प्रशस्तस्य धनस्य तद्दानं मम नासीन्मम नासीदिति वृक्षप्रमुखाः सर्वेऽपि जनाः प्रोचुरित्यर्थः ॥ ॥ ३३ ॥