+++
title = "018"
devataa = "इन्द्रः पूषा वा"
RShiH = "देवातिथिः काण्वः"
ChandaH = "सतो बृहती"

+++


हे **आघृणे** आगतदीप्ते पूषन्निन्द्र वा **कच्चित्** कस्मिंश्चित् काले अस्मदीयाः **गावो** **यवसं** तृणं भक्षितुं **परा** गच्छन्ति । हे **अमर्त्य** अमरण देव तदानीं **रेक्णः** तद्गोरूपं धनं **नित्यम्** अस्माकं ध्रुवमस्तु । चोरव्याघ्रादिभिर्हिंसितं मा भूत् । अपि च हे **पूषन्** पोषयितः **अस्माकम्** **अविता** रक्षिता भूत्वा **शिवः** सुखकरः **भव**। तथा **वाजसातये** वाजस्यान्नस्य बलस्य वा संभजनार्थं **मंहिष्ठः** दातृतमो भव ॥