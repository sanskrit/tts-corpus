+++
title = "016"
devataa = "इन्द्रः पूषा वा"
RShiH = "देवातिथिः काण्वः"
ChandaH = "सतो बृहती"

+++


हे इन्द्र पूषन् वा **नः** अस्मान् **सं** **शिशीहि** सम्यक् निश्य(शिश्य, तिश्य - पा.भे.) तीक्ष्णबुद्धीन् कुरु। **भुरिजोरिव** । बाहुनामैतत् । नापितस्य बाह्वोरिव स्थितं **क्षुरम्** इव । अपि च हे **विमोचन** पापाद्विमोचन पापाद्विमोचयितः **रायः** धनानि **रास्व** अस्मभ्यं देहि । ‘रा दाने'। तत् कस्य हेतोः । **त्वे** त्वयि खलु **उस्रियम्** । उस्रा गावः । तत्संबद्धं **तत्** **वसु** निवासकं धनं **नः** अस्माकं **सुवेदं** सुलभं नान्येषु देवेषु । **यं** धनसमूहं **मर्त्यं** मनुष्यं स्तोतारं प्रति **त्वं** **हिनोषि** प्रेरयसि तद्वसु त्वयीत्यन्वयः। यत एवं तस्मात् रास्व इति योज्यम् ॥