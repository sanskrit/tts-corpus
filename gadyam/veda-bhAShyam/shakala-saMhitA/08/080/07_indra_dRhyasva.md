+++
title = "007"
devataa = "इन्द्रः"
RShiH = "एकद्यूर्नौधसः"
ChandaH = "गायत्री"

+++


हे **इन्द्र** त्वं **दृह्यस्व** दृढो भव संग्रामे । त्वं **पूरसि** पुरमसि । यथा पुरमविचलितं तद्वत्त्वमसि । अथवा। अस्मदीये यज्ञे दृढो भव । त्वं पुनरन्ययज्ञजिगमिषुर्मा भूः । त्वं पूः पूरकः कामानामसि । किमत्र विद्यत इति चेदुच्यते । **निष्कृतं** निष्कर्तारं **ते** त्वां **भद्रा** कल्याणी **इयं** **धीः** स्तुतिः क्रिया वा **ऋत्वियावती** । ऋतुशब्दः कालोपलक्षकः । स्वकालोपेता सती **एति** गच्छति । यद्वा । ते निष्कृतं स्थानमेति ॥