+++
title = "013"
devataa = "अग्निः"
RShiH = "सुदीतिपुरुमीळ्हौ तयोर्वान्यतरः"
ChandaH = "सतो बृहती"

+++


**अग्निः** देवः **सख्ये** समानख्यानाय **नः** मह्यम् । सख्युः कर्म सख्यम् । तस्मिन् वा । नोऽस्मभ्यम् **इषाम्** इषोऽन्नानि **ददातु** । **यः** अग्निः **वार्याणां** धनानाम् **ईशे** ईष्टे स ददात्विति । तमेव **अग्निं** **तोके** पुत्रार्थं **तनये** तत्पुत्रार्थं च **शश्वत्** बहु धनमन्नं वा **ईमहे** याचामहे । वार्याणामीश इत्युक्तत्वादेवं लभ्यते । कीदृशमग्निम् । **वसुं** वासकं **सन्तं** सर्वदा वर्तमानं **तनूपाम्**  अङ्गानां पालयितारम् ॥