+++
title = "014"
devataa = "अग्निः"
RShiH = "सुदीतिपुरुमीळ्हौ तयोर्वान्यतरः"
ChandaH = "बृहती"

+++


हे **पुरुमीळ्ह** त्वम् **अग्निम्** **अवसे** आवयो रक्षणाय **ईळिष्व** स्तुहि **गाथाभिः** । गाथेति वाङ्नाम । मन्त्ररूपाभिर्वाग्भिः । कीदृशम् । **शीरशोचिषं** शयनस्वभावरोचिष्कम् । तथा **राये** धनाय ईळिष्व । **श्रुतम्** एनं **नरः** अन्येऽपि यजमानाः स्तुवन्ति स्वार्थम् । तस्मात् **सुदीतये** मह्यम् **अग्निं** **छर्दिः** गृहं याचस्वेत्येवं सुदीतिः पुरुमीळ्हं ब्रूते ॥