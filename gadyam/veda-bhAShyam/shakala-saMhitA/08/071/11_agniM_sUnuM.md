+++
title = "011"
devataa = "अग्निः"
RShiH = "सुदीतिपुरुमीळ्हौ तयोर्वान्यतरः"
ChandaH = "सतो बृहती"

+++


**अग्निं** **सहसः** **सूनुं** बलस्य पुत्रं **जातवेदसं** जातधनं **वार्याणां** वरणीयानां गवादिधनानां **दानाय** गिरः अच्छ यन्त्वित्यनुवर्तते । **यः** अग्निः **अमृतः** अमरणधर्मा देवेषु भवति सः **मर्त्येष्वा** । आकारश्चार्थे । मनुष्येषु चाभूत् अभवदित्येवं **द्विता** द्वैधं भवति । देवेष्वमृतत्वमस्य प्रसिद्धं मनुष्येषु कीदृशोऽभूदिति उच्यते । **विशि** विक्षु यजमानरूपासु प्रजासु **होता** होमनिष्पादकः **मन्द्रतमः** मादयितृतमश्च भवति । अच्छ यन्विति समन्वयः । अथवा योऽमृतो द्विता द्वित्वं द्वैधं द्विप्रकारोऽभूत् । कथम् । मर्त्येषु सामान्येन दाहपाकादिसाधनोऽभवदित्येतत् प्रसिद्धं विशि यजमानरूपायां तु होता मन्द्रतमः अभवदित्येवं द्वित्वम् ।