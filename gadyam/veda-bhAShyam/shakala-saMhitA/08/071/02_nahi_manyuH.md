+++
title = "002"
devataa = "अग्निः"
RShiH = "सुदीतिपुरुमीळ्हौ तयोर्वान्यतरः"
ChandaH = "गायत्री"

+++


हे **प्रियजात** अग्ने **वः** तव **पौरुषेयः** पुरुषसंवन्धी **मन्युः** क्रोधः **न** **ईशे** नेष्टे बाधितुम् । अस्मदादिभी रक्षितत्वादिति भावः । दिवाचराः खलु पुरुषाः अतो दिवा तव हानिर्नास्तीति भावः । अथ रात्रिंचरा रक्षःप्रभृतयः । तेभ्योऽपि पीडा नास्तीत्युच्यते । **त्वमित्** त्वमेव खलु **क्षपावान्** रात्रिमान् **असि** । रात्रौ ह्यग्निर्विशेषेण तेजस्वी भवति ॥