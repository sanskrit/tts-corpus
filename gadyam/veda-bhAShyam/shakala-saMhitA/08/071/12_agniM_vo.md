+++
title = "012"
devataa = "अग्निः"
RShiH = "सुदीतिपुरुमीळ्हौ तयोर्वान्यतरः"
ChandaH = "बृहती"

+++


हे यजमानाः युष्माकं **देवयज्यया** देवयागेन निमित्तेन देवयागार्थम् **अग्निं** स्तौमीति शेषः । तथा **अग्निम्** **अध्वरे** यागे **प्रयति** प्रकर्षेण गच्छति प्रवृत्ते सति स्तौमि **प्रथमम्** इतरदेवेभ्यः । तथा **अग्निम्** **अर्वति** आगते भ्रातृव्ये स्तौमि यज्ञविघ्नपरिहारार्थम् । तथा **क्षैत्राय** क्षेत्राय क्षेत्रसंबन्धिने **साधसे** साधनाय क्षेत्रलाभाय स्तौमि । यज्ञान्ते क्षेत्रलाभरूपाय फलाय च स्तौमि । एवमादौ मध्येऽन्ते च सर्वदा स्तौमीत्यर्थः ॥