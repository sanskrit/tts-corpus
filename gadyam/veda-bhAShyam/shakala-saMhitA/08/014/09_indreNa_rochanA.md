+++
title = "009"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "गायत्री"

+++


**दिवः** द्युलोकस्य संबन्धीनि **रोचना** रोचमानानि देवगृहात्मकानि नक्षत्राणि **इन्द्रेण** **दृळ्हानि** दृढावयवानि बलवन्ति कृतानि **दृंहितानि** **च** दृढीकृतानि । यथैकत्र नैश्चल्येनावतिष्ठन्ते तथा कृतानीत्यर्थः । यद्वा । दृह दृहि वृहि वृद्धौ '। दृंहितानि वर्धितानि चेत्यर्थः । अपि च **स्थिराणि** स्थास्नूनि दृढानि तानि **न** **पराणुदे** परानोदनीयानि न भवन्ति । न केनापि स्थानात् प्रच्यावयितुं शक्यानीत्यर्थः । ‘नुद प्रेरणे' । अस्मात् “ कृत्यार्थे ' इति केन्प्रत्ययः ॥