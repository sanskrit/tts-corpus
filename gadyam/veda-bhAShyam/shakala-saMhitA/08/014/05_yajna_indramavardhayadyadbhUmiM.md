+++
title = "005"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "गायत्री"

+++


**यज्ञः** यजमानैरनुष्ठीयमानो यागः **इन्द्रं** देवम् **अवर्धयत्** । श्रूयते हि -- इन्द्र इदं इविरजुषतावीवृधत महो ज्यायोऽकृत' (तै. ब्रा. ३. ५. १०. ३) इति । स इन्द्रः **यत्** यस्मात् **भूमिं** पृथिवीं **व्यवर्तयत्** वृष्ट्यादिप्रदानेन विशेषेण वर्तमानामकरोत् । किं कुर्वन् । **दिवि** अन्तरिक्षे मेघम् **ओपशम्** उपेत्य शयानं **चक्राणः** कुर्वन् । यद्वा । आत्मनि समवेतो वीर्यविशेष ओपशः । तमन्तरिक्षे कुर्वन् ॥ ॥ १४ ॥