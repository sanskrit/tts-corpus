+++
title = "006"
devataa = "इन्द्रः"
RShiH = "मेधातिथिः काण्वः"
ChandaH = "बृहती"

+++


**यो** **धृषितः** शत्रूणां धर्षयिता **यः** च **अवृतः** शत्रुभिरपरिवृतः **यः** चापि **श्मश्रुषु** युद्धेषु । श्रवः श्रयन्त्यस्मिन्निति व्युत्पत्तेः श्मश्रु युद्धमिति वृद्धा वदन्ति । **श्रितः** **अस्ति** भवति । यश्चापि **विभूतद्युम्नः** प्रभूतधनः । यश्च **च्यवनः** सोमानां च्यावयिता । यश्चापि **पुरुष्टुतः** बहुस्तुतः । स इन्द्रः **क्रत्वा** कर्मणा **शाकिनः** शक्तस्य यजमानस्य **गौरिव** यथा गौः पयसो दोग्ध्री तथा कामानां दोग्धा भवति ॥