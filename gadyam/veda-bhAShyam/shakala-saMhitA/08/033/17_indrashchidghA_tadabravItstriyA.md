+++
title = "017"
devataa = "इन्द्रः"
RShiH = "मेधातिथिः काण्वः"
ChandaH = "गायत्री"

+++


यो मेध्यातिथेर्धनप्रदाता प्लायोगिरासङ्गः स पुमान् भूत्वा स्त्र्यभवत् । तदा यदिन्द्र उवाच तदिदमाह । तथा चाहुः -‘प्लायोगिश्चासङ्गो यः स्त्री भूत्वा पुमानभूत् स मेध्यातिथये दानं दत्त्वा ' इति । **इन्द्रश्चिद्ध** इन्द्रः खलु **तदब्रवीत्** । **स्त्रियाः** **मनः** चित्तम् **अशास्यं** पुरुषेणाशिष्यं शासितुमशक्यं प्रबलत्वादिति । **उतो** अपि च स्त्रियाः **क्रतुं** प्रज्ञां **रघुं** लघुमाह ॥