+++
title = "019"
devataa = "इन्द्रः"
RShiH = "मेधातिथिः काण्वः"
ChandaH = "अनुष्टुप्"

+++


एवमन्तरिक्षादागच्छन् रथस्थ इन्द्रः स्त्रियं सन्तं स्वस्मात् पुंस्त्वमिच्छन्तं प्लायोगिं यदुवाच तदाह । हे प्लायोगे त्वं स्त्री सती **अधः** **पश्यस्व** । एष स्त्रीणां धर्मः । **उपरि** **मा** पश्यस्व । उपरिदर्शनं स्त्रीणां धर्मो न भवति हि । **पादकौ** पादावपि **संतरां** संश्लिष्टौ यथा भवतस्तथा **हर** । यथा पुरुषो विश्लिष्टपादनिधानो भवति तथा त्वया स्त्रिया न कर्तव्यमित्यर्थः । अपि च **ते** **कशप्लकौ** । कशश्च प्लकश्च कशप्लकौ । कशतिराहननकर्मा। कशप्लकावुभे अङ्गे **मा** **दृशन्**। पुरुषा न पश्यन्तु । तयोरदर्शनं वाससः सुष्ठु परिधानेन भवति । अतः सुष्ठु वाससा परिधानं कुरु । स्त्रियो हि आ गुल्फादभिसंवीता भवन्तीत्यर्थः । **हि** यस्मात् कारणात् **ब्रह्मा** सन् **स्त्री** **बभूविथ** ॥ ॥ १० ॥