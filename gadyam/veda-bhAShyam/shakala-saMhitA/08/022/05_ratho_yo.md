+++
title = "005"
devataa = "अश्विनौ"
RShiH = "सोभरिः काण्वः"
ChandaH = "बृहती"

+++


हे **अश्विना** अश्विनौ **त्रिवन्धुरः** । वन्धुरं सारथिस्थानम्। त्रिप्रकारवन्धुरोपेतः । यद्वा । द्वे ईषे तन्मध्ये रज्जुसज्जनार्थको दण्डः एते त्रयो वन्धुरशब्देनोच्यन्ते । त्रिवन्धुरयुक्तः **हिरण्याभीशुः**। हिरण्मयाश्वादिरज्जुः **वां** युवयोः **यः** **रथः** **श्रुतः** सर्वत्र प्रसिद्धः सन् **द्यावापृथिवी** द्यावापृथिव्यौ **परि** **भूषति** स्वबलेन परिभवति । भवतेलेंटि सिप्यडागमः । यद्वा परितः स्वप्रकाशेनालंकरोति । हे **नासत्या** नासत्यौ **तेन** पूर्वोक्तेन रथेन **आ** **गतम्** आगच्छतम् ॥ ॥ ५ ॥