+++
title = "014"
devataa = "अश्विनौ"
RShiH = "सोभरिः काण्वः"
ChandaH = "सतो बृहती"

+++


**शुभस्पती** उदकस्य पालयितारौ **रुद्रवर्तनी** युद्धे रोदनशीलमार्गौ स्तूयमानमार्गौ वा **तावित्** तावेवाश्विनौ **दोषा** दोषायां रात्रौ **तौ** एव **उषसि** उषःकाले तावश्विनौ **यामन्** यामन्यहनि च सर्वेषु कालेषु वयमश्विनावाह्वयामः । एवं सति **वाजिनीवसू** अन्नधनौ **रुद्रौ** हे अश्विनौ **मर्ताय** मनुष्याय **रिपवे** शत्रवे **नः** अस्मान् **परः** परस्तात् **मा** **अति** **ख्यतं** मा ब्रूतम् । शत्रवे अस्मान्मा कुरुतमित्यर्थः ॥