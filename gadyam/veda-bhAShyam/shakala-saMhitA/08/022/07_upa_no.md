+++
title = "007"
devataa = "अश्विनौ"
RShiH = "सोभरिः काण्वः"
ChandaH = "बृहती"

+++


हे **वाजिनीवसू** अन्नधनवन्तौ । अन्नमेव धनं यथोस्तौ । अश्विनौ **ऋतस्य** सत्यभूतस्य यज्ञस्य **पथिभिः** मार्गैः **नः** अस्मान् **उप** **यातम्** आगच्छतम् । **वृषणा** वृषणौ धनानां सेक्तारौ हे अश्विनौ **त्रासदस्यवं** त्रसदस्योः पुत्रं **तृक्षिम्** एतन्नामकं **येभिः** यैर्यज्ञमार्गैः **महे** महते **क्षत्राय** धनाय **जिन्वथः** प्रीणयथ । एवं तैर्मार्गैरस्मान् धनादिभिः प्रीणयितुमागच्छतमित्यर्थः ॥