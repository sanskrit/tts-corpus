+++
title = "010"
devataa = "अश्विनौ"
RShiH = "सोभरिः काण्वः"
ChandaH = "सतो बृहती"

+++


हे अश्विनौ **याभिः** ऊतिभिः **पक्थम्** एतन्नामकं राजानम् **अवथः** रक्षथः । **याभिः** ऊतिभिश्च **अध्रिगुम्** अधृतगमनं राजानमवथः । **याभिः** ऊतिभिश्च **बभ्रुं** राजानं च **विजोषसं** विशेषेण सोमैः प्रीणयन्तम् । एतान् सर्वान् यैः पालनैरवथः **ताभिः** तै रक्षणैः **मक्षु** क्षिप्रं **तूयं** तूर्णं **न** अस्मान् **आ** **गतं** रक्षणार्थमागच्छतम् । किंच **यत्** **आतुरं** रोगादिसहितमस्माकं पुत्रादिकं प्रति **भिषज्यतं** भैषज्यं कुरुतम् । भिषक्कण्ड्वादिः ॥ ॥ ६ ॥