+++
title = "001"
devataa = "अश्विनौ"
RShiH = "सोभरिः काण्वः"
ChandaH = "बृहती"

+++


हे अश्विनौ **दंसिष्ठम्** अत्यन्तदर्शनीयं यद्वातिशयेन शत्रूणामुपक्षपयितारं **त्यं** तं युवयोः **रथम्** **ऊतये** रक्षणाय **अद्य** अस्मिन् यागदिने **अह्वे** सोभरिरहमाह्वयामि । **सुहवा** सुहवौ स्तोत्रशस्त्रादिभिः शोभनाह्वानौ **रुद्रवर्तनी** संग्रामे रोदनशीलमार्गौ यद्वा स्तूयमानमार्गौ हे अश्विनौ **सूर्यायै** सूर्यां स्वयंवरे वरयितुं **यं** रथं युवाम् **आ** **तस्थथुः** आश्रयथः तं रथमाह्वयामीति ॥