+++
title = "006"
devataa = "अश्विनौ"
RShiH = "सोभरिः काण्वः"
ChandaH = "सतो बृहती"

+++


हे अश्विनौ **पूर्व्यं** पुरातनं **दिवि** द्युलोके स्थितमुदकं **मनवे** एतन्नामकाय राज्ञे **दशस्यन्ता** दशस्यन्तौ प्रयच्छन्तौ युवां **वृकेण**। ' वृको लाङ्गलं भवति विकर्तनात्' (निरु. ६.२६) इति यास्कः। तेन लाङ्गलेन **यवं** यवनामकं धान्यं **कर्षथः** । पुनश्च तस्मै विलेखनं कुरुथः । **शुभस्पती** उदकस्य पालयितारौ हे **अश्विना** अश्विनौ **ता** तौ पूर्वोक्तलक्षणयुक्तौ **वां** युवाम् **अद्य** अस्मिन् यज्ञदिने **सुमतिभिः** शोभनाभिः स्तुतिभिः प्रकर्षेण **स्तुवीमहि** वयं स्तुमः ॥