+++
title = "018"
devataa = "अश्विनौ"
RShiH = "सोभरिः काण्वः"
ChandaH = "सतो बृहती"

+++


**सुप्रावर्गं** शोभनं प्रवर्जनं यस्य तत् । स्तोतृभ्यः स्वयमेव प्रयच्छतीत्यर्थः । तथाविधं **सुवीर्यं** शोभनवीर्यं **सुष्ठु** शोभनं यथा भवति तथा **वार्यं** सर्वैर्वरणीयं **रक्षस्विना** बलवतापि **अनाधृष्टम्** अनभिभवनीयं धनम् **आ** **धीमहि** त्वत्तो वयं धारयामः । तदेवाह । **वाजिनीवसू** बलयुक्तधनौ अन्नधनौ वाश्विनौ **वां** युवयोः **अस्मिन्** **आयाने** अस्मद्गृहं प्रत्यागमने **विश्वा** विश्वानि दिव्यभौमादीनि **वामानि** धनानि आ धीमहि वयं लभामहे । 'धीङ् आधारे' इत्यस्य लिङि छान्दसो विकरणस्य लुक् ॥ ॥ ८ ॥