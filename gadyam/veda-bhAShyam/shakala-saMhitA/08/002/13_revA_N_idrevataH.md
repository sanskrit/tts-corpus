+++
title = "013"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


हे **हरिवः** हरिवन् । मतुवसो रुः' इति नकारस्य रुत्वम् । हरी अश्वौ । तद्वन्निन्द्र **रेवतः** रयिमतो बहुधनोपेतस्य तव **स्तोता** **रेवान्** **स्यात्** रयिमान् भवेत् । इच्छब्दोऽवधारणे । धनवान् भवेदेव न तु दारिद्र्यं प्राप्नोति । उक्तमेवार्थं कैमुतिकन्यायेन द्रढयति । **त्वावतः** त्वत्सदृशस्य । ‘ युष्मदस्मद्यां । छन्दसि सादृश्य उपसंख्यानम् ' इति वतुप् । **मघोनः** मघवतो धनाढ्यस्य **श्रुतस्य** विश्रुतस्य सर्वत्र प्रख्यातस्यान्यस्यापि स्तोता **प्रेदु** । स्यात् इत्यनुषज्यते । प्रस्यात् । प्रभवेदेव न तु निहीयते । किमु वक्तव्यं तव स्तोता धनवान् भवेदेवेति ॥