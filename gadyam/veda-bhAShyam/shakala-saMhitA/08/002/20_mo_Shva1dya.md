+++
title = "020"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


**दुर्हणावान्** । परैर्दुःसहहननं दुर्हणम् । तद्वानिन्द्रः **अद्य** इदानीम् **अस्मत्** **आरे** अस्माकं समीप आगच्छतु । **सु** सुष्ठु अतिशयेन **सायं** दिवसस्यावसानं सायंकालं **मो** **करत्** मा कार्षीत् । करोतेर्माङि लुङि ‘ कृमृदृरुहिभ्यः' इति च्लेरङादेशः । **जामाता** । जायत इति जा अपत्यम् । तस्य निर्माता दुहितुः पतिः । **अश्रीरइव** । न श्रीरश्रीः । तदस्यास्तीत्यश्रीरः । मत्वर्थीयो रः । गुणैर्विहीनः कुत्सितो जामातासकृदाहूयमानोऽप्यासायंकालं विलम्बते । तद्वत्त्वं कालविलम्बं मा कृथा इत्यर्थः ॥ ॥ २० ॥