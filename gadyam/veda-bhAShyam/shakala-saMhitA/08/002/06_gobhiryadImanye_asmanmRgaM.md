+++
title = "006"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


**यत्** ये **अस्मत्** अस्मत्तः **अन्ये** ऋत्विग्यजमानाः **ईम्** एनमिन्द्रं **गोभिः** गवि भवैः क्षीरादिभिः संस्कृतैः सोमैः सहिताः सन्तः **मृगयन्ते** अन्विष्यन्ते । तत्र दृष्टान्तः । **व्राः** वरीतारो जालादिभिरुपायैर्निरुन्धाना व्याधाः **मृगं** **न** यथा मृगमन्विष्यन्ति तद्वदनाधिकारिण एव बलादिन्द्रस्यान्वेषणे वर्तन्त इत्यर्थः । ‘मृग अन्वेषणे ' इति धातुः । ये च जनाः **धेनुभिः** । धेनुरिति वाङ्नाम । वाग्भिः स्तुतिभिश्च **अभित्सरन्ति** अभिमुखं कुत्सितं गच्छन्ति । सम्यक् स्तोतुं न शक्नुवन्तीत्यर्थः । ‘ त्सर च्छद्मगती । तथाविधा जना इन्द्रं नोपलभन्त इत्यर्थः ॥