+++
title = "009"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


हे सोम त्वं **शुचिरसि** । दशापवित्रेण शोधितो भवसि । स त्वं **पुरुनिष्ठाः** पुरुषु बहुषु पात्रेषु ग्रहचमसादिषु निःशेषेण स्थाता **मध्यतः** मध्ये मैत्रावरुणग्रहादौ **क्षीरैः** पयःप्रभृतिभिः श्रयणद्रव्यैः  **आशीर्तः** मिश्रणेन संस्कृतः । तृतीये सवने **दध्ना** चाशीर्तः । एवंभूतस्त्वं **शूरस्य** विक्रान्तस्येन्द्रस्य **मन्दिष्ठः** मादयितृतमो भव ॥