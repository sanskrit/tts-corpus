+++
title = "022"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


हे अध्वर्यो **कण्वमन्तम्** । कणतिः शब्दकर्मा । कण्वाः स्तोतारः । यद्वा । कण्वगोत्रा ऋषयः ॥ तैर्युक्तमिन्द्रमुद्दिश्य **तु** क्षिप्रम् **आ** **सिञ्च** सोमं जुहुधि। **शवसानात्** । शवो बलम् । तदिवाचरतोऽतिबलात् **शतमूतेः** । शतं बहुनामैतत् । बह्व्य ऊतयो रक्षा यस्मिन् स शतमूतिः । तादृशादस्मादिन्द्रात् **यशस्तरं** यशस्वितरं पुरुषं **न** **घ** नैव **विद्म** जानीमः । अतस्तमेवोद्दिश्य सोमं जुहुधीत्यर्थः ॥