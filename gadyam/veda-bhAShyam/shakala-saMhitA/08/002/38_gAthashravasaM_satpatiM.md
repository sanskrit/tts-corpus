+++
title = "038"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


हे **कण्वासः** कण्वपुत्रा मेधातिथयः । पूर्ववद्बहुवचनमात्मनः संबोधनं च । हे कण्वस्य पुत्रा मेधातिथयः यूयं **गाथश्रवसं** गातव्ययशसं **सत्पतिं** सतां पालयितारं **श्रवस्कामम्** । श्रवःस्वन्नेषु हविःषु कामोऽभिलाषो यस्य तादृशम् । **पुरुत्मानं** बह्वात्मानं यद्वा पुरुषु बहुषु प्रदेशेष्वतन्तं सततं गच्छन्तं **वाजिनं** वेगवन्तमेवंगुणकमिन्द्रं **गात** गायत स्तुध्वम् ॥