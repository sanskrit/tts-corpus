+++
title = "032"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


अयम् **इन्द्रः** **दक्षिणेन** हस्तेनैकेनैव **वृत्रम्** आवरकमसुरं **हन्ता** साधु हतवान्। हन्तेः साधुकारिणि तृन् । 'न लोकाव्यय ' इति षष्ठीप्रतिषेधः । **पुरु** पुरुषु । ‘सुपां सुलुक्' इति विभक्तेर्लुक् । बहुषु देशेषु **पुरुहूतः** **महीभिः** महतीभिः **शचीभिः** क्रियाभिः शक्तिभिर्वा **महान्** सर्वेभ्य उत्कृष्टः । एवंभूत इन्द्रोऽस्मान् रक्षत्वित्यर्थः ॥