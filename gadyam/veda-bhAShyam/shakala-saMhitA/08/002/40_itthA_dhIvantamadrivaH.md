+++
title = "040"
devataa = "इन्द्रः"
RShiH = "मेधातिथिः काण्वः प्रियमेधश्चाङ्गिरसः"
ChandaH = "गायत्री"

+++


**इत्था** इत्थमनेनोक्तेन प्रकारेण **धीवन्तं** स्तुतिमन्तं **काण्वं** कण्वपुत्रं **मेध्यातिथिं** यज्ञार्हातिथिमेतत्संज्ञमृषिं हे **अद्रिवः** वज्रवन्निन्द्र **मेषो** **भूतः** मेषरूपतां प्राप्तः **अभि** **यन्** अभिगच्छन् । य इत्यनुवर्तते । तद्योगाच्च तिङो निघाताभावः । यस्त्वम् **अयः** अगमयः तं त्वां स्तुम इत्यर्थः।‘मेधातिथेर्मेष' (तै. आ. १. १२.३) इति सुब्रह्मण्यामन्त्रैकदेशस्य व्याख्यानरूपं ब्राह्मणं छन्दोगैरेवमाम्नायते-- ‘ मेधातिथिं हि काण्वायनिं मेषो भूत्वाजहार' (ष. ब्रा. १. १) इति । तदभिप्रायेणेयं स्तुतिः कृता ।