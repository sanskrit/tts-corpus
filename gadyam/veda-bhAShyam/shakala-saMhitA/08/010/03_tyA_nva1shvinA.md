+++
title = "003"
devataa = "अश्विनौ"
RShiH = "प्रगाथः काण्वः"
ChandaH = "अनुष्टुप्"

+++


**त्या** त्यौ पूर्वोक्तगुणावश्विनौ **नु** क्षिप्रम् अहम् **हुवे** आह्वयामि । कीदृशौ । **सुदंससा** शोभनकर्माणौ **गृभे** ग्रहे ग्रहणायास्माभिर्दत्तानां हविषां स्वीकरणायास्मभ्यं धनदानाय वा **कृता** कृतौ प्रादुर्भूतौ **देवेषु** मध्ये । अधिः सप्तम्यर्थानुवादी । **ययोः** अश्विनोः **आप्यम्** आप्तव्यं **नः** अस्माकं **सख्यं** सखित्वं **प्र** **अस्ति** प्रभवति उत्कर्षेण वर्तते तौ हुव इत्यन्वयः ॥