+++
title = "006"
devataa = "अश्विनौ"
RShiH = "प्रगाथः काण्वः"
ChandaH = "सतो बृहती"

+++


हे पुरुभुजा बहूनां पालयितारौ बहुलहविषो भोक्तारौ वा **यत्** यदि **अन्तरिक्षे** **पतथः** गच्छथः । **यद्वा** यदि वा **इमे** **रोदसी** द्यावापृथिव्यौ अनुलक्ष्य गच्छथः । **यद्वा** यदि वा **स्वधाभिः** आत्मीयैस्तेजोभिर्बलैर्वा सार्धं **रथम्** **अधितिष्ठथः** रथे उपविशथः। ‘अधिशीङ्स्थासाम्' इत्याधारस्य कर्मसंज्ञा । **अतः** सर्वस्मात् स्थानात् हे अश्विनौ **आ** **यातम्** आगच्छतम् ॥ ॥३४॥