+++
title = "001"
devataa = "अश्विनौ"
RShiH = "प्रगाथः काण्वः"
ChandaH = "बृहती"

+++


हे अश्विनौ **दीर्घप्रसद्मनि** । प्रसीदन्ति एषु देवा इति प्रसद्मानो यज्ञगृहाः। दीर्घा आयताः प्रसद्मानो यस्मिन् तस्मिँल्लोके **यत्** यदि **स्थः** भवथः वर्तेथे । **यद्वा** यदि वा **अदः** अमुष्मिन् **दिवः** द्युलोकस्य संबन्धिनि **रोचने** रोचमाने स्थाने भवथः । **यद्वा** यदि वा समुद्रे अन्तरिक्षे । समुद्द्रवन्त्यस्मादाप इति समुद्रमन्तरिक्षम् । तस्मिन् । **आकृते** निर्मिते **गृहे** अधिवसथः । **अतः** त्रितयादपि स्थानात् हे अश्विनौ **आ** **यातम्** आगच्छतम् ॥