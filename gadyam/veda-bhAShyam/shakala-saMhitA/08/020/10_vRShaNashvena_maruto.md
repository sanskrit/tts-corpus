+++
title = "010"
devataa = "मरुतः"
RShiH = "सोभरिः काण्वः"
ChandaH = "सतो बृहती"

+++


हे **नरः** नेतारः **मरुतः** **वृषणश्वेन** वृषभिः सेचनसमर्थैरश्वैरुपेतेन **वृषप्सुना** वर्षकरूपयुक्तेन **वृषनाभिना** । नाभिश्चक्रच्छिद्रम् । वर्षकनाभियुक्तेन **रथेन** **नः** अस्माकं हव्यानि हवींषि **आ** **गत** आगच्छत । **वृथा** अनायासेनैव **वीतये** भक्षणार्थम् । तत्र दृष्टान्तः । **श्येनासो** **न** **पक्षिणः** श्येनाः शंसनीयगतयः पक्षिणो यथा शीघ्रमागच्छन्ति तद्वदनायासेन शीघ्रमागच्छतेत्यर्थः ॥ ॥३७॥