+++
title = "004"
devataa = "मरुतः"
RShiH = "सोभरिः काण्वः"
ChandaH = "सतो बृहती"

+++


**द्वीपानि** द्वयोः पार्श्वयोरापो येषु तान्युदमध्यस्थलानि । **द्व्यन्तरुपसर्गेभ्योऽप** ईत्' (पा. सू. ६. ३. ९७ ) इतीत्वम् । 'ऋक्पूः इत्यादिनाकारः समासान्तः । तानि च **वि** **पापतन्** अत्यर्थं मरुद्वेगेन विपतन्ति । **तिष्ठत्** स्थावरं चान्यद्वृक्षजातं **दुच्छुना** दुःखेन युज्यते । **उभे** **रोदसी** द्यावापृथिव्यावपि **युजन्त** । ते मरुतः स्वागमनजनितेन कम्पनेन योजयन्ति । परोऽर्धर्चः परोक्षकृतः । **धन्वानि** गमनशीलान्युदकानि च **प्र** **ऐरत** प्रगच्छन्ति । हे **शुभ्रखादयः** शोभनायुधाः शोभनहविष्का वा हे **स्वभानवः** स्वायत्तदीप्तयः यूयं **यत्** यदा **एजथ** कम्पयथ । तदैतत्पूर्वोक्तं सर्वं निष्पद्यत इत्यर्थः ॥