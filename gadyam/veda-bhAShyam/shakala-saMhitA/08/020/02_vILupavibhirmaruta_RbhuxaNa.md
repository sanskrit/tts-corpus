+++
title = "002"
devataa = "मरुतः"
RShiH = "सोभरिः काण्वः"
ChandaH = "सतो बृहती"

+++


हे **ऋभुक्षणः** महान्त उरुभासमाननिवासा वा हे **रुद्रासः** रुद्रा रुद्रपुत्राः ईदृशा हे **मरुतः** **सुदीतिभिः** शोभनदीप्तिकैः **वीळुपविभिः** । रथनेमयः पवयः । वीळु दृढाः पवयो येषु तादृशै रथैः **आ** **गत** आगच्छत । एतदेव विवृणोति । हे **पुरुस्पृहः** बहुभिः स्पृहणीया ईप्सितव्याः **सोभरीयवः** सोभरिमृषिं  मां कामयमानाः **नः** अस्माकं **यज्ञं** प्रति **अद्य** इदानीम् **इषा** अन्नेन सहागच्छत । आ पूरणः ॥