+++
title = "024"
devataa = "मरुतः"
RShiH = "सोभरिः काण्वः"
ChandaH = "सतो बृहती"

+++


हे मरुतः **याभिः** ऊतिभिः **सिन्धुं** समुद्रम् **अवथ** रक्षथ । **याभिः** च **तूर्वथ** स्तोतॄणां शत्रून् हिंस्थ । तुर्वी हिँसार्थः । **याभिः** च **क्रिविं** कूपं तृष्णजे गोतमाय **दशस्यथ** प्रयच्छथ । हे **मयोभुवः** मयसः सुखस्य भावयितारो हे **असचद्विषः** असक्तशत्रवः शत्रुरहिताः **शिवाभिः** कल्याणीभिस्ताभिः सर्वाभिः **ऊतिभिः** रक्षाभिः **नः** अस्माकं **मयः** सुखं **भूत** भावयत उत्पादयत। यद्वा । ‘भू प्राप्तौ ' । प्रापयत ॥