+++
title = "014"
devataa = "मरुतः"
RShiH = "सोभरिः काण्वः"
ChandaH = "सतो विराट्"

+++


हे अन्तरात्मन् **तान्** पूर्वोक्तगुणान् **मरुतः** **वन्दस्व** प्रणम । **तान्** एवोपेत्य **स्तुहि** । **हि** यस्मात् **धुनीनां** कम्पयितॄणां **तेषां** मरुतां वयं शेषभूताः स्मः । **अराणाम्** अर्याणां स्वामिनां यथा **चरमः** हीनः सेवकः शेषभूतस्तद्वत् । **तत्** तस्मात् **एषां** मरुतां **दाना** दानानि **मह्ना** महत्त्वेन युक्तान्यस्माकं भवन्ति । **तदेषाम्** इति द्विरुक्तिरादरार्था पदपूरणार्था वा ॥