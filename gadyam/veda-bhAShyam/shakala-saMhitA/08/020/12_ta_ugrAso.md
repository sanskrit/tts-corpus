+++
title = "012"
devataa = "मरुतः"
RShiH = "सोभरिः काण्वः"
ChandaH = "सतो बृहती"

+++


**उग्रासः** उद्गूर्णाः सर्वकार्येषूद्यताः **वृषणः** वर्षितारः **उग्रबाहवः** उद्गूर्णबाहुकाः **ते** मरुतः **तनूषु** आत्मीयेषु शरीरेषु **नकिः** **येतिरे** रक्षणाय न प्रयतन्ते । न हि कश्चित्तेषां शरीराणि बाधितुं शक्नोति येन यत्नः क्रियेत । परोऽर्धर्चः प्रत्यक्षकृतः । हे मरुतः **वः** युष्माकं **रथेषु** **धन्वानि** धनूंष्यायुधानि आयोधनानि बाणादीनि च **स्थिरा** स्थिराणि दृढतराणि सन्ति । अत एव कारणात् **अनीकेष्वधि** सेनामुखेषु **श्रियः** जयसंपदः युष्माकं भवन्ति ॥