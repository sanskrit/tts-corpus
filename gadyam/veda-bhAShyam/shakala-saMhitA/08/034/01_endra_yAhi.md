+++
title = "001"
devataa = "इन्द्रः"
RShiH = "नीपातिथिः काण्वः"
ChandaH = "अनुष्टुप्"

+++


हे **इन्द्र** **कण्वस्य** **सुष्टुतिं** शोभनां स्तुतिं **हरिभिः** अश्वैः **उप** **आ** **याहि** । **दिवः** द्युलोकम् । द्वितीयार्थे षष्ठी । **अमुष्य** अमुष्मिन्निन्द्रे **शासतः** शासति । विभक्तिव्यत्ययः । तत्र वयं सुखमास्महे । हे **दिवावसो** दीप्तहविष्केन्द्र **दिवं** स्वर्गं **यय** यूयं गच्छत । बहुवचनं पूजार्थम् । यद्वा । हे दिवावसो दिवो द्युनामकम् अमुष्य अमुं लोकं शासनं कुर्वन्तो यूयं दिवं स्वर्गं यय गच्छत । अत्र बहुवचनं पूजार्थमित्यर्थः ॥