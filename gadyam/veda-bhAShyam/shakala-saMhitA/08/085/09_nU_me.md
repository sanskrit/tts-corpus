+++
title = "009"
devataa = "अश्विनौ"
RShiH = "कृष्णः"
ChandaH = "गायत्री"

+++


हे **नासत्या** असत्यरहितौ हे **अश्विना** अश्विनौ **मे** मदीयाः **गिरः** स्तुतिलक्षणा वाचः प्रति **युवं** युवां **नु** क्षिप्रं **प्रावतं** प्रकर्षेणागच्छतम् । यद्वा । मे गिरः प्रावतं आत्मीयतया प्ररक्षतम् । किमर्थम् । **मध्वः** मदकरस्य **सोमस्य** **पीतये** पानाय तदर्थम् । सर्वे देवाः स्तुतिभिराहूताः सन्तो यज्ञं प्रत्यागच्छन्तीति गच्छतं रक्षतं चेति युक्तं भवति ॥ ॥ ८ ॥