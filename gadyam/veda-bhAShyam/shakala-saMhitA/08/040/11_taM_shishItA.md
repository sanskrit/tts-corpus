+++
title = "011"
devataa = "इन्द्राग्नी"
RShiH = "नाभाकः काण्वः"
ChandaH = "महापङ्क्तिः"

+++


हे स्तोतारः **स्वध्वरं** सुयज्ञं **सत्यम्** अविनाशं **सत्वानं** संभक्तारम् **ऋत्वियम्** ऋतौ यष्टव्यं **तम्** इन्द्रं **शिशीत** स्तुतिभिः संस्कुरुत । अथ प्रत्यक्षस्तुतिः । **उतो** **नु** **चित्** अपि च **यः** इन्द्रः **ओहते** यज्ञं प्रति गच्छति **शुष्णस्य** **आण्डा** आण्डान्यण्डजातानि च **भेदति** भिनत्ति स त्वं **स्वर्वतीः** दिव्यानि **अपः** सलिलानि **अजैः** अजैषीः । सिद्धमन्यत् ॥