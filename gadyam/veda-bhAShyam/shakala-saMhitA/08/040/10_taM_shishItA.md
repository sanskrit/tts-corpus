+++
title = "010"
devataa = "इन्द्राग्नी"
RShiH = "नाभाकः काण्वः"
ChandaH = "महापङ्क्तिः"

+++


हे स्तोतारः **त्वेषं** दीप्तं **सत्वानं** संभक्तारं धनानाम् **ऋग्मियं** ऋगर्हमृग्भिः स्तोतव्यं **तम्** इन्द्रं **सुवृक्तिभिः** स्तुतिभिः **शिशीत** संस्कुरुत । **उतो** **नु** **चित्** अपि च **यः** इन्द्रः **ओजसा** बलेन **शुष्णस्य** शुष्णनामकस्यासुरस्य **आण्डानि** अण्डजातान्यपत्यानि **भेदति** अभिनत् सः **स्वर्वतीः** दिव्यानि **अपः** सलिलानि **जेषत्** जयतु । सिद्धमन्यत् ॥