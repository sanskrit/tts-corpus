+++
title = "003"
devataa = "सोमः"
RShiH = "कृत्नुर्भार्गवः"
ChandaH = "गायत्री"

+++


1 **तनूश्** शरीरम् । 'कृषिचमि' इत्यादिना ऊप्रत्ययः । तां कृन्तन्ति छिन्दन्तीति **तनूकृन्ति** । 'क्विप्च' इति क्विप्, कृदुत्तरपदप्रकृतिस्वरत्वम् ।  
द्विषन्तीति **द्वेषांसि** । अन्यैर् दुरात्मभिर् अभिचारादि-प्रवृत्तैः कृतान्यन्यकृतानि । 'तृतीया कर्मणि' इति पूर्वपदप्रकृतिस्वरत्वम् ।  

यानि शरीरमपि नाशयन्ति तेभ्यो रक्षःप्रभृतिभ्यो **यन्ता** तत्पीडापगम-द्वारेण रक्षकः । हे सोम इर्दृशस् त्वमेव खलु नः **उरु** महत्वरूपं गृहं धनं वा, वरणीयत्वात् । 'जॄवृञ्भ्यामूथन्' इत्यूथन्प्रत्ययः । धनानि लिप्समानो हि स्तुत्यं तद्रूपेण स्तौति; तस्मान्महद्धर्नं मे देहीतिभावः । 'उरुणस्कृधीति वावैतदाह' `इति ब्राह्मणम् ।

ईदृशाय तुभ्यं स्वाहा सुहुतमिदमस्त्विति प्रदानार्थो निपातः ।

कथम् अत्र 'तनूकृद् ध्य् एषः' इति ब्राह्मणम् उपपद्यते? उच्यते - तनूकृतामपि रक्षःप्रभृतीनामेष हि तनूकृत्; तस्मात्किमनेन कर्तुं न शक्यत इति प्रतिपाद्यते । यद्वा - करोतेरेव क्विप् । तत्र हि बहवस् तनूकृतश् शरीरस्योत्पादयितारः । प्रजानाम् पिता रेतस्सिञ्चाति प्रजनने । सोमस्सिक्तं रेतो दधाति, यथा - 'सोमो वै रेतोधाः' इति । त्वष्टा वै रेतसास्सिक्तस्य रूपाणि विकरोतीति ।  

अयमर्थः - हे सोम त्वं खलु तनूकृद्भ्योपि तनूकृतोनुप्रविश्य स्थितोसि । अत्र प्रासादात्प्रेक्षत इतिवल्ल्यब्लोपे कर्मणि पञ्चमी । त्वमपि तनूकृतां मध्ये कश्चिदेक इत्यर्थः । यद्वा - 'सुपां सुपोभवन्ति' इति सोर्भ्यसादेशः, यथा - 'तनूकृध्येषः' इति ब्राह्मणम् । यस्मादेवं तस्माद् अन्यैर्युष्मद्व्यतिरिक्तैः दुरात्मभिः कृतानि यानि द्वेषांसि युष्मत्कृततनूविरोधीति ज्यरादीनि व्यसनानि तेभ्यो यन्ता त्वमेवास्माकमुरु वरूथमिति । 'सुवर्गाय वा एतानि लोकाय हूयन्ते यद्वैसर्जनानि' इत्यादि ब्राह्मणम् ॥

हे सोम **त्वं** **तनूकृद्भ्यः** कृशीकुर्वद्भ्यः । अथवाङ्गानां विच्छेदकेभ्यः **अन्यकृतेभ्यः** **द्वेषोभ्यः** शत्रुकृतेभ्यो ऽप्रियेभ्यः । कृत्याभ्य इत्यर्थः । **वरूथं** वरकं रक्षणम् **उरु** **यन्तासि** भवसि स्तोतॄणाम्। 'अन्यकृतानि हि रक्षांसि ' इति ब्राह्मणम् ॥