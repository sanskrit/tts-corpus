+++
title = "002"
devataa = "सोमः"
RShiH = "कृत्नुर्भार्गवः"
ChandaH = "गायत्री"

+++


अयं सोमः **यन्नग्नम्** अस्ति तत् **अभ्यूर्णोति** आच्छादयति । यन्नग्नमिव विफलं वर्तते तदाच्छादयति फलेन । अथवा वस्त्रं जनयन्नाच्छादयति । तथा **यत्** **तुरम्** आतुरं रुग्णं **विश्वं** तत् **भिषक्ति** भिषज्यति। यज्ञद्वारा स्वर्गसाधनेनौषधरूपेण च शरीरसिद्धिसाधनश्च । **अन्धः** सन् अन्धोऽपि **प्र** **ख्यत्** पश्यति । **श्रोणः** अपि पङ्गुरपि **निः** **भूत्** निर्भवति निर्गच्छति ॥