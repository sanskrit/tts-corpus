+++
title = "009"
devataa = "विश्वेदेवाः"
RShiH = "मनुर्वैवस्वतः"
ChandaH = "बृहती"

+++


हे अद्रुहः स्तोतॄणामद्रोग्धारः । यद्वा । द्रुहेरौणादिकः कर्मणि क्विप् । शत्रुभिरहिंस्याः । हे **देवासः** मरुदादयो देवाः **अच्छिद्रं** बाधकरहितं साधीयो वा **शर्म** । शृणाति दुःखादिकमिति शर्म गृहम् । तत् **नः** अस्मभ्यं **वि** **यच्छत** । हे **वसवः** शत्रूणां वासयितारो मरुदादयः **दूरात्** दूरदेशात् **अन्तितः** अन्तिकदेशाद्वा कश्चिदागत्य **नू** **चित्** कदाचिदपि **वरूथं** वरणीयं संभजनीयं **यत्** गृहं **न** **आदधर्षति** आधर्षणं  हिंसनं न करोति तद्गृहं प्रयच्छतेति समन्वयः। 'धृष प्रसहने' इत्यस्य विभाषितणिच्त्वात् यदा णिच् नास्ति तदा रूपम् ॥