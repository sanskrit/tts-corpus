+++
title = "015"
devataa = "विश्वेदेवाः"
RShiH = "मनुर्वैवस्वतः"
ChandaH = "बृहती"

+++


हे **अद्रुहः** अद्रोग्धारोऽहिंस्या वा मरुदादयः **उपस्तुतीनाम्** उपस्तोत्राणां **संस्थे** तासां यज्ञे क्रियमाणत्वादस्मत्संस्थानभूतेऽस्मिन् यज्ञे **वः** युष्मान् **प्र** **शंसामि** प्रकर्षेण स्तौमि। हे **वरुण** **मित्र** मित्रावरुणौ **तं** **मर्त्यं** मनुष्यं **धूर्तिः** । धुर्वी हिंसार्थः। शत्रुभ्यो हिंसा तं **न** बाधते **यः** मनुष्यः **वः** युष्माकं **धामभ्यः** तेजोभ्यः । धीयतेऽस्मिन्निति धाम शरीरं वा । तेभ्यः **अविधत्** ॥ ‘विध विधाने'। हवींषि विदधाति प्रयच्छति । एतेन तेजसामपि हविर्भाक्त्वमस्तीति ज्ञायते ॥