+++
title = "021"
devataa = "विश्वेदेवाः"
RShiH = "मनुर्वैवस्वतः"
ChandaH = "बृहती"

+++


हे **विश्ववेदसः** सर्वतो व्याप्तधना हे देवाः **यत्** यदा **अद्य** इदानीम् । यद्वा सूर्ये **उदिते** सति । **यत्** यदा **मध्यंदिने** दिवसस्य मध्ये । यद्वा **आतुचि** । आतुचिर्गमनार्थः । सूर्यस्य निम्रोचने । सायमित्यर्थः । **जुह्वानाय** अग्नौ हवींषि जुह्वते अत एव **प्रचेतसे** प्रकृष्टज्ञानाय **मनवे** एतन्नामकायर्षये मह्यं **वामं** वननीयं धनं **धत्थ** दत्थ तद्वृणीमह इत्युत्तरत्र संबन्धः ॥