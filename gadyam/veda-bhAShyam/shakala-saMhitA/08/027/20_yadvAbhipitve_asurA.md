+++
title = "020"
devataa = "विश्वेदेवाः"
RShiH = "मनुर्वैवस्वतः"
ChandaH = "सतो बृहती"

+++


हे **असुराः** प्राज्ञाः संग्राम आयुधानां क्षेप्तारो वा देवाः **यद्वा** **अभिपित्वे** अस्मद्यज्ञं प्रति युष्माकमभिप्राप्तौ **ऋतं** सत्यभूतं यज्ञं **यते** । इणः शतरि रूपम् । गच्छते **दाशुषे** हवींषि दत्तवते यजमानाय **छर्दिः** । ‘छर्दिर्दीप्तिदेवनयोः'। दीप्यतेऽनेनेति छर्दिस्तेजः । यद्वा । छर्दन्ति दीव्यन्ते अत्रेति छर्दिर्गृहम् । तद्गृहं तेजो वा **वि** **येम** प्रयच्छथ। यद्येवं यूयं कुरुथ तर्हि **वयं** हे **वसवः** स्तोतॄणां धनादिभिराच्छादयितारः यद्वा शत्रूणां विवासयितारः **विश्ववेदसः** सर्वधनाः सर्वज्ञाना वा हे देवाः **वः** युष्मत्संबन्धि **तत्** कल्याणं गृहम् । षष्ट्यर्थे द्वितीया । भवद्भिः प्रत्तस्य गृहस्य मध्ये **उप** **स्थेयाम** उपतिष्ठेम । युष्मान् हविर्भिः पूजयेम ॥ तिष्ठतेराशीर्लिङि  लिङयाशिष्यङ्' इत्यङ्प्रत्ययः ॥