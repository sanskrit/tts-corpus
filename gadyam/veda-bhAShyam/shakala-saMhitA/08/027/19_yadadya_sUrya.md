+++
title = "019"
devataa = "विश्वेदेवाः"
RShiH = "मनुर्वैवस्वतः"
ChandaH = "बृहती"

+++


हे **प्रियक्षत्राः** प्रीणयितृबला देवाः **सूर्ये** सर्वस्य स्वस्वकर्मणि प्रेरके सवितरि **उद्यति** उद्गच्छति सति **अद्य** अस्मिन् दिने **यत्** यदा **ऋतं** कल्याणभूतं गृहं **दध** धारयत । दधातेर्लिटि मध्यमबहुवचने रूपम्। **यत्** यदा हे **विश्ववेदसः** सर्वधना देवाः **निम्रुचि** । म्रुचिर्गत्यर्थः । सूर्यस्य निम्रोचने नितरां गमने । सायमित्यर्थः । तस्मिन् धारयथ । यद्वा **प्रबुधि** तस्य प्रबोधने प्रातःकाले। **यद्वा** **दिवः** सूर्यतेजसा दीप्यमानस्याह्नः **मध्यंदिने** मध्ये धनं मनवे धत्तेत्युत्तरत्र संबन्धः ॥