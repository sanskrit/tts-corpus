+++
title = "005"
devataa = "विश्वेदेवाः"
RShiH = "मनुर्वैवस्वतः"
ChandaH = "बृहती"

+++


**समनसः** सर्वेषु स्तोतृषु समानमनस्काः **विश्वे** सर्वे देवा यूयं सजोषसः परस्परं संगताः सन्तः **गिरा**। शुश्रूषुतया प्राप्तव्ययेत्यर्थः । तया **ऋचा** सह **अद्य** अस्मिन् यागदिने **नः** यष्टॄन् अस्मान् **आ** **गन्त** आगच्छत । अनन्तरं हे **मरुतः** **देवि** द्योतमाने **महि** महति देवानां मातृत्वान्महत्वयुक्ते हे **अदिते** अदीने एतन्नामिके देवि **सदने** स्थाने **पस्त्ये** अम्मदीये गृहे स्तोतव्यतयोपविशत ॥ मरुत इत्यादेर्वाक्यभेदादनिघातः । उत्तरत्र पूर्वस्यामन्त्रितस्याविद्यमानवत्त्वेन वाक्यादित्वादनिघातः ॥ ॥ ३१ ॥