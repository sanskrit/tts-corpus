+++
title = "006"
devataa = "विश्वेदेवाः"
RShiH = "मनुर्वैवस्वतः"
ChandaH = "सतो बृहती"

+++


हे मरुतः **प्रिया** प्रियाणि **या** यानि **वः** युष्माकम् **अश्व्या** अश्व्यानि प्रियानश्वसंघान् **अभि** **प्रयाथन** अस्मद्यज्ञं प्रति प्रापयत । यूयमश्वैर्युक्ताः सन्त आगच्छतेत्यर्थः । अथ हे **मित्र**। मित्रशब्देनान्ये वरुणादयोऽप्युच्यन्ते । हे मित्रादयो देवाः **हव्या** हव्यानि हवनयोग्यानि हवींषि स्वीकर्तुमागच्छतेत्यर्थः। स्तूयमाना आगच्छत । प्रपूर्वाद्यातेर्लोटि तप्तनप्तनथनाश्च' इति थनादेशः । आगत्य च **इन्द्रो** **वरुणः** इन्द्रावरुणौ **तुराः** संग्रामे शत्रुवधार्थं त्वरमाणाः **नरः** नेतारः **आदित्यासः** अदितेः पुत्रा मरुदादयो देवाश्च **नः** अस्मदीये यज्ञे **बर्हिः** बर्हिषि आसादिते **आ** **सदन्तु** आसीदन्तु प्रविशन्तु । सदेः सीदादेशाभावश्छन्दसः ॥