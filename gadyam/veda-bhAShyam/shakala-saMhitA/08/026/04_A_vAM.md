+++
title = "004"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


हे **नरा** सर्वस्य नेतारौ **अश्विना** अश्विनौ **वां** युवयोः **वाहिष्ठः** वोढृतमः **श्रुतः** विश्रुतः सर्वत्र प्रसिद्धः **रथः** **आ** **यातु** अस्मदीयं यज्ञं प्रत्यागच्छतु । तेन रथेन युवामागत्य **तुरस्य** क्षिप्रं स्तोत्रं कुर्वतस्तस्य **स्तोमान्** त्रिवृत्पञ्चदशादिस्तोमान् **श्रिये** तस्यैश्वर्यप्रदानाय **उप** **दर्शथः** । पश्यतिर्ज्ञानकर्मा । जानीतम् । दृशेर्लटि व्यत्ययेनाङादेशः ॥