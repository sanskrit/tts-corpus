+++
title = "015"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


हे **वृषण्वसू** वर्षणशीलधनवन्ताश्विनौ **अस्मभ्यम्** अस्मदर्थं **नृपाय्यं** नेतृभ्यां पातव्यं सोमं प्रति **वर्तिः** अस्मदीयं गृहं प्रति **सु** **यातं** युवां सुष्ठु आयातम् । **गिरा** स्तुतिलक्षणया वाचा युवां **यज्ञमूहथुः** मनुष्येषु यज्ञसमाप्तिं प्रापयथः । तत्र दृष्टान्तः। **विषुद्रुहेव** । ‘द्रुह जिघांसायाम् । विश्वान् हिनस्ति शत्रूनिति विशुद्रुहः शरः । तेन यथा व्याधो मृगमभिलषितं देशं प्रापयति तद्वत् स्तुत्या यज्ञमवैकल्येन समाप्तिं प्रापयथ इत्यर्थः ॥ ॥ २८ ॥ ।