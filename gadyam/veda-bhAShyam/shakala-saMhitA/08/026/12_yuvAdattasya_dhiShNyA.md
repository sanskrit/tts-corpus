+++
title = "012"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


हे **धिष्ण्या** धिष्ण्यौ धिषणार्हौ स्तुत्यौ वृषणौ कामानां सेक्तारावश्विनौ **सूरिभिः** । ‘सुपां सुपो भवन्ति' इति चतुर्थ्यास्तृतीया । सूरिभ्यः स्तोतृभ्यः **युवादत्तस्य** युवाभ्यां यत्स्तोतृभ्यो दीयते तत् तथा **युवानीतस्थ** युवाभ्यां यत्स्तोतृभ्यो नीयते तञ्च धनादिकम् **अहरहः** अहन्यहनि **मह्यं** विश्वमनसे स्तोत्रं कुर्वाणाय युवां **शिक्षतं** प्रयच्छतम् ॥