+++
title = "001"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


हे **अतूर्तदक्षा** । ‘तॄ प्लवनतरणयोः' इत्यस्य निष्ठायां ‘नसत्त' इति सूत्रेण निपातितः । परैरहिंसितबलौ **वृषणा** वृषणौ कामानां सेक्तारौ अत एव **वृषण्वसू** वर्षणशीलधनवन्तावश्विनौ **युवोः** युवयो रथं **सु** **हुवे** सुष्ठु स्तोत्रादिभिराह्वयामि । किमर्थम् । **सूरिषु** प्राज्ञेषु स्तोतृषु मध्ये **सधस्तुत्याय** । स्तौतेर्भावे क्यप् । सह भवन्तौ स्तोतुम् । तस्माद्युवयोः शीघ्रगत्यै युष्मद्गमनसाधनरथमेवाह्वयामि ॥