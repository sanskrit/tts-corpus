+++
title = "006"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


**दस्रा** दस्रौ सर्वैदर्शनीयौ । यद्वा । ' दसु उपक्षये' । शत्रूणामुपक्षपयितारावश्विनौ । कीदृशौ । धियंजिन्वा धियंजिन्वौ । जिविः प्रीणनार्थः । कर्माणि प्रीणयन्तौ **मधुवर्णा** मधुवर्णौ सर्वेषां मादनशीलशरीरकान्ती । ये युवयो रूपं पश्यन्ति ते तत्रैव हृष्टा भवन्तीत्यर्थः । तादृशौ **शुभस्पती** उदकस्य पालयितारौ तादृशौ युवां **मक्षुभिः** शीघ्रगमनैरश्चैः **आनुषक्** अनुषक्तं यथा भवति तथा **विश्वम्** ऋत्विग्भिर्हविर्भिश्च व्याप्तम् । हिरवधारणे । अस्मदीयं यज्ञमेव प्रति **परिदीयथः** । दीयतिर्गतिकर्मा । परित आगच्छतम् ॥