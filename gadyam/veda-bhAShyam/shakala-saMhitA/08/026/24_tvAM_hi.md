+++
title = "024"
devataa = "वायुः"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


हे वायो **सुप्सरस्तमम्** । सुप्स इति रूपनाम । रो मत्वर्थीयः। अतिशयेन शोभनरूपवन्तं **मंहना** स्वकीयेन महत्त्वेन **अश्वपृष्ठं** सर्वतो व्याप्तपृष्टम् । पृष्ठशब्दः सर्वाङ्गं लक्षयति । व्याप्तकृत्स्नाङ्गमित्यर्थः । **त्वाम्** । हिरवधारणे । त्वामेव **नृषदनेषु** नृसदनेषु । नरोऽध्वरस्य नेतार ऋत्विजोऽत्र सीदन्तीति नृषदना यज्ञाः । तेषु **हूमहे** वयमाह्वयामः । कथमिव । **ग्रावाणं** **न** । यथा सोमाभिषवार्थं ग्रावाणं स्तुतिभिराह्वयन्ति तद्वत्त्वां स्तुतिभिराह्वयामः ॥