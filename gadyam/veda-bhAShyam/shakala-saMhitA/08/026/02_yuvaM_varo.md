+++
title = "002"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


ऋषिर्वरुं राजानं संबोध्याह । हे **नासत्या** नासत्यौ । न विद्यतेऽसत्यमनयोरिति नासत्यौ । **वृषणा** कामानां वर्षितारौ **वृषण्वसू** वर्षणशीलवसुमन्तावश्विनौ **युवं** युवां **सुषाम्णे** सुषामाख्यराज्ञे मम पित्रेऽस्मै **महे** महते **तने** । तनोतीति तनं धनम् । धनाय । ‘क्रियार्थोपपदस्य' इति चतुर्थी । तस्मै धनं दातुं पुरा यथागच्छतं तद्वत् मह्यमपि धनं दातुम् **अवोभिः** पालनैः सह **याथः** युवामायातमिति हे **वरो** वरुनामक राजन्नेवं ब्रूहीति ऋषिर्वदति ॥