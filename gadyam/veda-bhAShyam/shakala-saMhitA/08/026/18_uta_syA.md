+++
title = "018"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "गायत्री"

+++


विश्वमना ऋषिः श्वेतयावरीनाम्न्या नद्यास्तीरेऽश्विनावस्तौत् । अनया नद्यपि स्तुतवतीत्याह । **उत** अपि च **श्वेतयावरी** । श्वेतजला यातीति श्वेतयावरी । कीदृशी । **सिन्धुः** स्यन्दमाना **हिरण्यवर्तनिः** हिरण्मयस्वीयमार्गा हिरण्मयोभयकूला। **स्या** एषा श्वेतयावरीनामिका **नदीनाम्** अन्यासां नदीनां मध्ये **वां** युवां **वाहिष्ठा** स्तुत्यातिशयेनागन्त्री भवति । एषापि युवां स्तौतीत्यर्थः । यद्वा । एषा नदी युवयो रथस्य वाहिष्ठा वोढृतमा सती प्रियकरी भवति । यस्मादहमस्यास्तीरे युवामस्तुवमिति ॥