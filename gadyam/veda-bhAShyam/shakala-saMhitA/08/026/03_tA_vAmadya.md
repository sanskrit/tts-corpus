+++
title = "003"
devataa = "अश्विनौ"
RShiH = "विश्वमना वैयश्वः व्यश्वो वाङ्गिरसः"
ChandaH = "उष्णिक्"

+++


हे **वाजिनीवसू** अन्नयुक्तधनवन्तावश्विनौ **पूर्वीः** बहूनि **इषः** अन्नानि **इषयन्तौ** । ‘इषु इच्छायाम् । इच्छन्तौ **ता** तौ प्रसिद्धौ **वां** युवाम् **अद्य** अस्मिन् यागदिने **अति** **क्षपः** क्षपाया अतिक्रमे । उषःकाल इत्यर्थः । तस्मिन्नुषःकाले **हव्येभिः** हविर्लक्षणैरन्नैः सह वयं **हवामहे** आह्वयामः । आश्विनशस्त्रस्य तत्र शस्यमानत्वादुषःकाल एवाह । याग इत्यर्थः ॥