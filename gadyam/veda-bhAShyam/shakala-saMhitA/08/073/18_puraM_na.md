+++
title = "018"
devataa = "अश्विनौ"
RShiH = "गोपवन आत्रेयः सप्तवध्रिर्वा"
ChandaH = "गायत्री"

+++


हे **धृष्णो** धर्षक सप्तवध्रे त्वं **कृष्णया** आकर्षया **विशा** प्रवेशयन्त्या पेटिकया **बाधितः** त्वं ततो निर्गत्य तामेव **आ** **रुज** पीडय अश्विनोरनुग्रहात् । एवं स्वयं स्वात्मानं प्रेष्यति । अथवा गोपवनः सप्तवध्रिमेवं ब्रवीति । **वां** युवयोः **अवः** रक्षणं गमनं वा समीपे । तत्र त्रिषु वर्गेषु “ अन्ति षत्' इत्युत्तरोऽर्धर्चोऽन्वितपदाध्याहारेण योज्यः ॥ ॥ २० ॥