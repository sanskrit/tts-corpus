+++
title = "024"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


ऋषिरिदानीं तावश्वावग्रहीषमित्याह। **स्मदभीशू**। स्मत्सुमत् । उकारलोपश्छान्दसः । शोभनरज्जुयुक्तौ यद्वा शोभनशरीरकान्ती **कशावन्ता** कशावन्तौ कशायुक्तौ **विप्रा** विप्रौ मेधाविनामुचितौ । मेधावी स्तोता यथा स्तुत्यं देवं स्तुतिभिः प्रीणयति तद्वत् संतोषकौ । **महः** महतः सौषाम्णस्य वरोः संवन्धिनौ **वाजिनौ** शीघ्रगमनवन्तौ **अर्वन्ता** अर्वन्तौ द्वावश्वौ **सचा** सह युगपदेव **नविष्ठया** नवतरया **मती** मत्या स्तुत्या मित्रादीन् स्तुवन् **असनम्** । विश्वमना अहं समभजम् । प्रत्यग्रहीषमित्यर्थः ॥ ॥ २५ ॥