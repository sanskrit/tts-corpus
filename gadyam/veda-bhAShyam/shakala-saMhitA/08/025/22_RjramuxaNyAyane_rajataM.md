+++
title = "022"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


सुषाम्णः पुत्रो वरुर्नाम राजा । स यद्दानं प्रादात् विश्वमनसे तदसौ विश्वमना ऋषिरनया आचष्टे । **उक्षण्यायने** । उक्षनामा कश्चिद्वरोः पूर्वजः। तस्य गोत्रापत्य उक्षण्शब्दाण्ण्यः । तदन्तात् फक्प्रत्ययः । एतौ छान्दसौ। वृद्धिभावोऽपि संज्ञापूर्वको विधिरनित्यः' इति न भवति । तस्य गोत्रापत्ये **हरयाणे** शत्रुजीवितैश्वर्यादिहरणशीलयाने एतादृशे **सुषामणि** । बहुवत्पितृशब्देन पुत्रोऽभिधीयते । सुषाम्णः पुत्रे वरौ राजनि ददति सति किमभूत्। **ऋज्रम्** ऋजुगामिनं **रजतं** रजतमयं रजतसदृशं वा **युक्तम्** अश्वाभ्यां युक्तं **रथम्** **असनाम्** । एतेषां मित्रादीनां प्रसादात् वयं संभक्तवन्तो लब्धवन्तोऽभूम ॥