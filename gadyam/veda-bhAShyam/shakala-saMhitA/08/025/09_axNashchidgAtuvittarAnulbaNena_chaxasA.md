+++
title = "009"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


**अक्ष्णश्चित्** चक्षुषोऽपि पूर्वं **गातुवित्तरा** गातुवित्तरावतिशयेन मार्गवेत्तारौ । यद्वा । गातुवित्तरौ गातु गमनशीलं प्राणिजातं चक्षुषोऽपि पूर्वं वेत्तारौ मित्रावरुणौ । कीदृशौ। **नि** **मिषन्ता** निमिषन्तौ सर्वमुन्मेषयन्तौ स्वस्वकर्मणि **निचिरा** नितरां चिरंतनौ तौ **अनुल्बणेन** । उल्बणमिति दुःसहमग्नेस्तेजः । तद्वददुःसहेन **चक्षसा** अहोरात्रयोर्व्याप्तेन तेजसैब **नि** **चिक्यतुः** पूजितौ बभूवतुः । **चित्** अवधारणे ॥