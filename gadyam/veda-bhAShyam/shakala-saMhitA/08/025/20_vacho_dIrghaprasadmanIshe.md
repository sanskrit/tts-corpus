+++
title = "020"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


हे स्तोतः **दीर्घप्रसद्मनि** दीर्घं प्रततं विस्तृतं सद्म सदनं यस्मिन् यज्ञे **वचः** मित्रं वरुणं च स्तुहि । वक्तेर्लेट्यडागमः । स वरुणः **गोमतः** पशुमतः **वाजस्य** अन्नस्य **ईशे** ईष्टे स्वामी भवति । केवलं स्वामी न भवति किंतु **अविषस्य** महतः प्रीतिकारिणः पित्वः अन्नस्य **दावने** दानाय च **ईशे** समर्थों भवति । ये स्तोत्रं कुर्वन्ति तेभ्योऽयं ददातीत्यर्थः ॥ ॥ २४ ॥