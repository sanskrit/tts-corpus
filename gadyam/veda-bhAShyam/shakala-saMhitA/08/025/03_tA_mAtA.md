+++
title = "003"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


अदितेस्तनयत्वमेव स्फुटयति । **विश्ववेदसा** विश्ववेदसौ सर्वधनौ । यद्वा । विश्वानि स्थावरजङ्गमात्मकानि सर्वाणि विदतुर्जानीत इति विश्ववेदसौ । **प्रमहसा** प्रमहसौ प्रकृष्टतेजस्कौ **ता** तौ तादृशौ मित्रावरुणौ **मही** महती **ऋतावरी** सत्यवती **माता** देवमाता **अदितिः** **जजान** जनयामास । किमर्थम् । असुर्याय असुराणां हन्त्रे बलाय । असुरान् हन्तुमुत्पादितवतीत्यर्थः ॥