+++
title = "014"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


पुनरपि धनरक्षणमेवाशास्ते। **उत** अपि च **अपाम्** उदकानां **सिन्धुः** स्यन्दनाशीलः पर्जन्यः **नः** अस्मदीयं **तत्** धनं रक्षतु । **तत्** एव **मरुतः** च पालयन्तु । **अश्विना** अश्विनौ देवौ तद्धनं पालयताम् । तथा **इन्द्रः** **विष्णुः** ॥ **मीढ्वांसः** कामानां सेक्तार एते सर्वे देवाः **सजोषसः** संगताः सन्तोऽस्मदीयं धनं रक्षन्तु । एते देवा अस्मभ्यं धनं दत्त्वा पालयन्त्वित्यर्थः ॥