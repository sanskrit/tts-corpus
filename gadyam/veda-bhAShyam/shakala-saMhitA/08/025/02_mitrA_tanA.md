+++
title = "002"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


**सुक्रतुः** शोभनकर्मा **यः** **वरुणः** सुकर्मा **मित्रा** **च** मित्रावरुणौ । कीदृशौ । **तना** । तन्वन्ति मुकुटकटकादिनेति तनानि धनानि । नश्चार्थे । धनानि च **रथ्या** रथ्यौ नेतारौ । यद्वा । धनानि कर्मणः कर्त्रपेक्षत्वात् प्रयच्छन्ताविति संबध्यते । तादृशौ रथ्यौ रथवन्तौ **सनात्** चिरादेव **सुजाता** सुजातौ शोभनजन्मानौ । तदेवाह । **तनया** तनयौ अदितेः पुत्रौ **धृतव्रता** धृतव्रतौ धृतकर्माणौ ता यजस इति पूर्वेण समन्वयः ॥