+++
title = "005"
devataa = "मित्रावरुणौ"
RShiH = "विश्वमना वैयश्वः"
ChandaH = "उष्णिक्"

+++


**महः** महतः **शवसः** बलस्य **नपाता** नपातौ पौत्रौ । बलत उत्पादिताविति बलस्य पौत्रौ । तादृशौ **दक्षस्य** । दक्ष बृद्धौ शीघ्रार्थे च' इति दक्षो वेगः । तस्य **सूनू** पुत्रौ । बलाद्वेग इति तयोः पुत्रत्वम् । तौ **सुक्रतु** शोभनकर्माणौ **सृप्रदानू** प्रसृतधनादिदानौ मित्रावरुणौ **इषः** अन्नस्य **वास्तु** निवासस्थाने **अधि** **क्षितः** अधिवसतः । अधिशीङ् इति वास्तुनः कर्मसंज्ञा । क्षयतेः लटि छान्दसो विकरणस्य लुक्॥ ॥ २१ ॥