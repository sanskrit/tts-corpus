+++
title = "016"
devataa = "अग्निः"
RShiH = "विरूप आङ्गिरसः"
ChandaH = "गायत्री"

+++


अयम् **अग्निर् मूर्धा** प्रधानभूतः **दिवः** द्युलोकस्य **ककुत्** उच्छ्रितः आत्मेत्यर्थः अर्यमात्मना **दिवो** मूर्धत्वेन वतत इति । अयमेव **पृथिव्याः पतिः** पाता; अग्निर् हि पृथिव्यात्मना वर्तते । सो ऽयम् **अपां रेतांसि** कार्यभूतानि स्थावरजङ्गमाख्यानि माध्यमिकाग्निरूपेण **जिन्वति** वृष्ट्या तर्पयति । 'ऊडिदम्' इति षष्ठ्या उदात्तत्वम् । 'उदात्तयणः' इति पृथिव्याः ॥
_____________
अयमग्निर्देवो दिवो मूर्धा प्रधानभूतः, पृथिव्याश्च ककुत् प्रधानः पतिः, अपां रेतांसि कार्यभूतानि भुवनानि जिन्वति प्रीणयतीति प्रथमा ॥

**मूर्धा** देवानां श्रेष्ठः **दिवः** द्युलोकस्य **ककुत्** उच्छ्रितः **पृथिव्याः** च **पतिः** **अयम्** **अग्निः** **अपां** **रेतांसि** स्थावरजङ्गमात्मकानि भूतानि जिन्वति प्रीणयति ॥

___________
अयमग्निरादित्यरूपेण दिवो द्युलोकस्य ककुदुच्छ्रितो मूधां शिरःस्थानीयः, पृथिव्याः पतिर्दाहपकादिकारित्वेन पालकोऽप्ययम्।   किंच, अप रेतांस्युदककायांणिस्थात्वरजङ्गमशरीराणि जाठराग्निरूपेण जिन्वति प्रीणयति।