+++
title = "003"
devataa = "इन्द्रः"
RShiH = "नोधाः"
ChandaH = "बृहती"

+++


हे **इन्द्र** **बृहन्तः** बलेन महान्तः अत एव **वीळवः** सर्वतो दृढा अपि **अद्रयः** पर्वताः **त्वा** त्वां **न** **वरन्ते** बलेन न निवारयन्ति । अनिवारणमेवोत्तरार्धेन विवृणोति । **स्तुवते** त्वद्विषयं स्तोत्रं कुर्वते **मावते** मत्सदृशाय मादृशाय स्तोत्रे **यत्** **वसु** यद्धनं **दित्ससि** त्वं दातुमिच्छसि तव देयं **तत्** धनं **नकिः** न कश्चित् **आ** **मिनाति** आभिमुख्येन हिनस्ति ॥ ' मीञ् हिंसायाम् । ' मीनातेर्निगमे' इति ह्रस्वः । मावते । युष्मदस्मद्भ्यां सादृश्य उपसंख्यानम्' इति वतुप् ॥