+++
title = "005"
devataa = "इन्द्रः"
RShiH = "नोधाः"
ChandaH = "बृहती"

+++


हे इन्द्र **दिवः** द्युलोकस्य पर्यन्तेभ्यः **ओजसा** । हिरवधारणे । स्वबलेनैव **प्र** **रिरिक्षे** प्रकर्षेणातिरिक्तो भवसि । रिचेर्लटि • बहुलं छन्दसि' इति श्लुः । प्रत्ययस्वरः । किंच हे **इन्द्र** **पार्थिवं** पृथिव्यां भवः **रजः** लोकः **त्वा** त्वां महता स्वशरीरेण **न** **विव्याच** न व्याप्नोति । द्यावापृथिवीभ्यामपि स्वतः स त्वं बलेन समर्थों भवसीत्यर्थः । एवंभूतः सन्नस्माकं **स्वधाम्** अन्नमुदकं वा **अनु** **ववक्षिथ** अनुवोढुमिच्छ । वहेः सनन्तस्य छान्दसे लिटि रूपम् । मन्त्रत्वादामभावः ॥