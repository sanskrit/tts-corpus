+++
title = "002"
devataa = "इन्द्रः"
RShiH = "तिरश्चीः"
ChandaH = "अनुष्टुप्"

+++


हे **गिर्वणः** गीर्भिर्वननीय हे **इन्द्र** **शुक्राः** ग्रहेषु पात्रेषु च दीप्यमानाः **सुतासः** अस्माभिः अभिषुताः सोमाः **त्वा** त्वाम् **आ** **अचुच्यवुः** आगच्छन्तु । ' च्युङ् प्लुङ् गती'। लङि ‘बहुलं छन्दसि ' इति शपः  श्लुः । ततस्त्वमस्माभिर्दीयमानस्य **अन्धसः** सोमस्य भवदीयं भाग **तु** क्षिप्रं **पिब** । तदेवोपपादयति । हे **इन्द्र** **विश्वासु** सर्वासु दिक्षु **ते** त्वदर्थं सोमपुरोडाशादिहविः **हितं** निहितं भवति ॥