+++
title = "009"
devataa = "इन्द्रः"
RShiH = "तिरश्चीः"
ChandaH = "अनुष्टुप्"

+++


हे **इन्द्र** **शुद्धः** । हिरवधारणे । शुद्ध एव त्वं **रयिं** धनं **नः** अस्मभ्यं प्रयच्छ । तथा **शुद्धः** त्वं **दाशुषे** हविर्दत्तवते यजमानाय **रत्नानि** रमणीयानि धनादीनि च देहि । ततः **शुद्धः** पापरहितस्त्वं **वृत्राणि** अपामावरकान् कर्मविघ्कारिणः शत्रून् पापानि वा **जिघ्नसे** हंसि । ततः **शुद्धः** शत्रुहननदोषपरिहारायास्मदीयैः सामभिः शस्त्रैः परिशुद्धस्त्वं **वाजम्** अन्नमस्मभ्यं **सिषाससि** प्रदातुमिच्छसि । यदा यदा शत्रूनहं हन्यां तदा तदा शुद्ध्युत्पादकैः सामभिः शस्त्रैश्च यूयं मां परिशुद्धं कुरुतेत्यस्मभ्यमन्नं दातुमिच्छसीत्यर्थः ॥ ॥ ३१ ॥