+++
title = "005"
devataa = "इन्द्रः"
RShiH = "तिरश्चीः"
ChandaH = "अनुष्टुप्"

+++


हे **इन्द्र** **यः** यजमानः **नवीयसीं** नवतरां पुनःपुनः क्रियमाणतया **मन्द्रां** मदकरीं **गिरं** स्तुतिलक्षणां वाचं **ते** त्वदर्थम् **अजीजनत्** उदपीपदत् । अकार्षीदित्यर्थः। तस्मै स्तोत्रे त्वं **प्रत्नां** पुरातनम् **ऋतस्य** सत्यस्य संबन्धि । यद्वा । तृतीयार्थे षष्ठी । सत्येन **पिप्युषीं** प्रवृद्धम् । लिड्यङोश्च' इति प्यायतेः पीभावः । तादृशं चिकित्विन्मनसम्। कित ज्ञाने' । क्वसौ रूपम् । अकारस्येकारश्छान्दसः । चिकित्वांसि ज्ञातानि सर्वेषां हृदयानि ययेति । अमायया क्रियमाणं यत्तव रक्षणं सर्वेषां हृदयं प्रज्ञापयतीति तदतीन्द्रियार्थदर्शकं **धियं** त्वदीयं रक्षणाख्यं तस्मै कुरु ॥ ॥ ३० ॥