+++
title = "021"
devataa = "अग्निः"
RShiH = "प्रयोगो भार्गव अग्निर्वा पावको बार्हस्पत्यः, अथवाग्नी गृहपतियविष्ठौ सहसः सुतौ तयोर्वान्यतरः"
ChandaH = "गायत्री"

+++


हे अग्ने **यत्** काष्ठादिकम् **उपजिह्विका** । उपजिघ्रतीत्युपजिह्विका’ । **अत्ति** भक्षयति । यत् च काष्ठादिकं **वम्रः** । वमत्युदकमिति वम्रः । उपजिह्विकावम्रशब्दौ यद्यपि पर्यायौ तथापि पृथगुपादानात् वम्रशब्दस्तद्विशेषे पर्यवस्यति । सोऽपि **अतिसर्पति** अतिगच्छति । **तत्** सर्वं **ते** तव **घृतं** घृतसदृशम् **अस्तु** । यथा घृतं तव प्रियकरं भवति तथा प्रियकरं भवत्वित्यर्थः ॥