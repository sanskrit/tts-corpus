+++
title = "004"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


हे **अद्रिवः** वज्रवन्निन्द्र **घृतं** **न** घृतमिव मन्त्रपूतमाज्यमिव **पूतं** शुद्धम् **इमम्** अस्मदीयं **स्तोमं** स्तोत्रं बुध्यस्वेति शेषः । किमर्थम् । **अभिष्टये** अभिप्राप्त्यै । इष्टस्य धनादेरस्माकं लाभायेत्यर्थः । **येन** स्तोत्रेण स्तूयमानः सन् **ओजसा** आत्मीयेन बलेन **सद्यः** तदानीमेव स्तुतिसमय एव **नु** क्षिप्रं **ववक्षिथ** अस्मान् वहसि अभिलषितं प्रापयसि इमं स्तोममित्यन्वयः ॥