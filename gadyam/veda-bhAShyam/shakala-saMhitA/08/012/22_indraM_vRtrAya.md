+++
title = "022"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


**देवासः** देवाः **वृत्राय** **हन्तवे** वृत्रमावरकमसुरं हन्तुम् । हन्तेस्तुमर्थे तवेन्प्रत्ययः । इमम् **इन्द्रं** **पुरः** **दधिरे** पुरस्तात् स्वामित्वेनाधारयन् । **वाणीः** वाण्यः स्तुतिरूपा वाचश्चेममेव **इन्द्रम्** **अनूषत** स्तुवन्ति । किमर्थम् । **सं** समीचीनाय **ओजसे** बलार्थम् । यथा वृत्रवधानुगुणमुत्कृष्टं बलमस्य जायते तथा स्तुवन्तीत्यर्थः ॥