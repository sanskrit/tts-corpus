+++
title = "009"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


अयम् **इन्द्रः** **सूर्यस्य** सर्वस्य प्रेरकस्यादित्यस्य **रश्मिभिः** किरणैः करणभूतैः **अर्शसानम्** ॥  ‘ अर्त्तेर्गुणः शुद् च' (उ. सू. २. २४५) इति ‘ऋ गतौ ' इत्यस्मादसानच्प्रत्ययः शुडागमश्च । अत्र केवलोऽप्यर्तिराङ्पूर्वार्थो द्रष्टव्यः । आङ्पूर्वश्च बाधने वर्तते । यथा **आर्तिमार्तोः** ' (श. बा. १३. १. २. ४ ) इति ॥ अर्शसानं बाधमानं सन्देहादिकमसुरं **नि** **ओषति** नितरां दहति ।  ‘ उष दाहे'। तत्र दृष्टान्तः । **अग्निर्वनेव** । यथा वनारण्यानि दावानलो भस्मसात् करोति तद्वत् । एवं **सासहिः** शत्रूणामभिभवनशील इन्द्रः **प्र** **वावृधे** प्रकर्षेण वर्धते ॥