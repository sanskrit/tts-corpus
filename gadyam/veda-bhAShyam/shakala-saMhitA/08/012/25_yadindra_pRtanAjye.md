+++
title = "025"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


हे **इन्द्र** **पृतनाज्ये** । संग्रामनामैतत् । पृतनाः सेना अजन्ति गच्छन्त्यस्मिन्निति वा पृतना जीयतेऽत्रेति वा पृतनाज्यं संग्रामः । तत्र **त्वा** त्वां **यत्** यदा **देवाः** **पुरः** **दधिरे** वृत्रहननाय पुरतोऽधारयन् **आदित्** अनन्तरमेव **हर्यता** हर्यतौ कान्तौ । **हर्य** गतिकान्त्योः ' । 'भृमृदृशि' इत्यादिनौणादिकोऽतच्प्रत्ययः । ईदृशौ **हरी** अश्वौ **ते** त्वां **ववक्षतुः** अवहताम् ॥ ॥ ५ ॥