+++
title = "010"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


हे इन्द्र **ते** त्वाम् **इयं** पुरोवर्तिनी मया क्रियमाणा **धीतिः** स्तुतिः **एति** गच्छति । कीदृशी । **ऋत्वियावती** । ऋतौ वसन्तादिकालेऽनुष्ठेयं यज्ञकर्म ऋत्वियम् । तद्वती **नवीयसी** अतिशयेनाभिनवा स्तुतिः । **सपर्यन्ती** पूजयन्ती **पुरुप्रिया** पुरु बहुलं प्रीणयित्री सती **मिमीत** **इत्** इन्द्रगतान् गुणान् परिच्छिनत्त्येव । माहात्म्यं प्रख्यापयत्येव सेयमित्यन्वयः । अनुमीयमानेन वच्छब्देन च योगान्मिमीत इत्यस्य निघाताभावः । यद्वा। सपर्यन्ती पुरुप्रियेतीदमप्येतीत्यनेन संबन्धनीयम् । अतः पूर्वपदस्य भिन्नवाक्यस्थत्वात्  ‘ समानवाक्ये युष्मदस्मदादेशा वक्तव्याः' इति वचनात्तदपेक्षया निघाताभावे सति ‘अभ्यस्तानामादिः' इत्याद्युदात्तत्वम् ॥ ॥ २ ॥