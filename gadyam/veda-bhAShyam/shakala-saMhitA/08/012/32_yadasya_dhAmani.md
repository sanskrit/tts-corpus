+++
title = "032"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


**अध्वरे** यज्ञे **अस्य** इन्द्रस्य **धामनि** स्थाने तेजसि वा **प्रिये** प्रीणयितव्ये सति **समीचीनासः** संगताः स्तोतारः **यत्** यदा **प्र** **अस्वरन्** प्रकर्षेणास्तुवन् ।  ‘ स्वृ शब्दोपतापयोः'। अयाळिन्द्रस्य प्रिया धामानि ' (तै. ब्रा. ३. ५. ७. ६) इति हि निगमः । कस्मिन् देशे । **नाभा** नाभौ पृथिव्या नाभिस्थानीये मध्ये **यज्ञस्य** यजनसाधनस्य सोमस्य **दोहना** दोहने दोहनाधिकरणेऽभिषवस्थाने । वेद्यामित्यर्थः । तदानीं धनं प्रदेहीत्युत्तरत्र संबन्धः ॥