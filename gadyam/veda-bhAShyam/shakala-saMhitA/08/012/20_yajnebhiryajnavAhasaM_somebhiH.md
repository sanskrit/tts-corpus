+++
title = "020"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


**यज्ञेभिः** यज्ञैर्यजनसाधनैर्हविर्भिः **यज्ञवाहसं** यज्ञे वोढव्यं प्रापणीयं यज्ञैर्यागैर्यज्ञानां यजमानानां फलस्थ प्रापयितारं वा । अथवा यज्ञवाहसं यज्ञेन प्राप्यम् । न केवलमेकेन यज्ञेन अपि तु सर्वैरित्याह यज्ञेभिरिति । एवं **सोमेभिः** सोमपातमं सर्वेषां सोमानां पातृतमम् **इन्द्रं** **होत्राभिः** स्तुतिभिः **वावृधुः** स्तोतारो वर्धयन्ति । ताश्च क्रियमाणाः स्तुतयः **व्यानशुः** तमिन्द्रं व्याप्नुवन्ति च । अश्नोतेर्व्यत्ययेन परस्मैपदम् । । ४ ॥