+++
title = "008"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


हे **प्रवृद्ध** प्रकर्षेण महन् हे **सत्पते** सतामनुष्ठातॄणां पालयितरिन्द्र **सहस्रं** सहस्रसंख्याकान् **महिषान्** । महन्नामैतत् । महतोऽसुरान् वृत्रादीन् **यदि** यदा **अघः** अवधीः । हन्तेश्छान्दसमेतद्रूपम् । यद्वा ।' घस्लृ अदने ' । लुङि सिपि ' मन्त्रे घस ' इति च्लेर्लुक् । **आदित्** अनन्तरमेव हे इन्द्र **ते** तव **इन्द्रियं** वीर्यं **महि** महद्बहुलं सत् **प्र** **वावृधे** प्रकर्षेण वर्धते ॥