+++
title = "012"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


**मित्रस्य** मित्रभूतस्य स्तोतुः **सनिः** धनस्य दाता **इन्द्रः** **सोमस्य** **पीतये** पानाय **पप्रथे** प्रथितो विस्तीर्णशरीरो बभूव । यथा पीतो बहुलः सोमः उदरेऽन्तर्भवति तथा प्रवृद्धशरीरो बभूवेत्यर्थः । तत्र प्रथमे दृष्टान्तः । **प्राची** प्राञ्चन्ती प्रकर्षेण स्तुत्यगुणगणं प्राप्नुवती **वाशीव** । वाङ्नामैतत् । स्तुतिरूपा वाक् **सुन्वते** ।  ‘षष्ठ्यर्थे चतुर्थी वक्तव्या' इति चतुर्थी । सुन्वतः सोमाभिषवं कुर्वतो यजमानस्य संबन्धिनी यथा स्तुत्यगुणबाहुल्येन विस्तीर्णा भवति तथेन्द्रः पप्रथ इत्यर्थः । प्रथिता च सा **मिमीत** **इत्** इन्द्रमाहात्म्यं यथावत् परिच्छिनत्त्येव ॥