+++
title = "006"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


**यः** **देवः** दानादिगुणयुक्त इन्द्रः **परावतः** परावताद्दूरात् द्युलोकादागत्य **नः** अस्माकं **सखित्वनाय** सखित्वाय **मामहे** धनानि प्रददौ । मंहतेर्दानकर्मण एतद्रूपम् । यद्वा । अस्माभिः पूज्यते । ‘मह पूजायाम् ' । अस्माच्छान्दसः कर्मणि लिट् । उत्तरार्धर्चः प्रत्यक्षकृतः । हे इन्द्र **दिवो** **न** **वृष्टिं** दिवः सकाशाद्वृष्टिमिव **प्रथयन्** अस्मदीयानि धनानि विस्तारयन् यस्त्वं **ववक्षिथ** अस्मान् वोढुमिच्छसि तादृशं त्वां स्तौमीति शेषः ॥