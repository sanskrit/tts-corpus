+++
title = "002"
devataa = "इन्द्रः"
RShiH = "पर्वतः काण्वः"
ChandaH = "उष्णिक्"

+++


हे इन्द्र **येन** सोमपानजनितेन मदेन **दशग्वम्** । ये दशभिर्मासैः सत्त्रासनं परिसमाप्य निरगमन् ते दशग्वा अङ्गिरसः। तेषामन्यतमम् **अधिगुम्** अधृतगमनमनिवारितगतिमेतत्संज्ञं चर्षिं **वेपयन्तं** तमांसि वर्जयन्तं **स्वर्णरं** सर्वस्य नेतारं सूर्यं च **आविथ** वृत्रादेर्दस्योरपनयनेन ररक्षिथ । **येन** च मदेन **समुद्रम्** उदधिमन्तरिक्षं वा आविथ ररक्षिथ। **तं** त्वदीयं मदं तद्वन्तं त्वां वा **ईमहे** थाचामहे । मदे हि सति हृष्टः सन्निन्द्रो बहु धनं प्रयच्छति । अतस्तत्कारणस्य मदस्य याञ्चोपपन्ना ॥