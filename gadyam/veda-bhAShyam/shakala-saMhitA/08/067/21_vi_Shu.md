+++
title = "021"
devataa = "आदित्याः"
RShiH = "मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः"
ChandaH = "गायत्री"

+++


हे **आदित्यासः** आदित्याः **द्वेषः** द्वेष्टॄन **सु** सुष्ठु **वि** **वृहत** उन्मूलयत । नाशयतेत्यर्थः ॥ तथा **अंहतिं** पातकं पापं **वि** वृहत । हन्तेरंह च ( उ. सू. ४.५०२) इत्यतिप्रत्ययः । तथा **संहितं** जालं **वि** वृहत । तथा **रपः** पापं सर्वं **विष्वक्** विषूचीनं“ वि वृहत ।' रपो रिप्रमिति पापनामनी भवतः ' ( निरु. ४. २१ ) इति यास्कः ॥ ॥ ५४ ॥