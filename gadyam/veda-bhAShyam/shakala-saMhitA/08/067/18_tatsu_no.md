+++
title = "018"
devataa = "आदित्याः"
RShiH = "मत्स्यः साम्मदो मान्यो वा मैत्रावरुणिर्बहवो वा मत्स्या जालनद्धाः"
ChandaH = "गायत्री"

+++


**तत्** बन्धकं **नः** अस्माकं **सु** सुष्ठु **नव्यं** स्तुत्यं **सन्यसे** संभजनाय भवतु । अस्माकं मोचनेन स्तुत्यं भवत्वित्यर्थः । हे **आदित्याः** अदितेः पुत्रा हे **अदिते** त्वदनुग्रहात् **यत्** **मुमोचति** मुञ्चत्यस्मान् बन्धनसाधनं पूर्वं यत् प्रतिबन्धकत्वादासीत् तदेव युष्मदनुग्रहादस्मान् मुञ्चतु । यद्वा । युष्माकं यद्रक्षणमस्मान् मुञ्चति तत् सुष्ठु स्तुत्यं संभजनाय भवत्विति योज्यम् ॥