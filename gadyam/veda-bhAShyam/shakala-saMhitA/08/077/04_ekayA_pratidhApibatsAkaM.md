+++
title = "004"
devataa = "इन्द्रः"
RShiH = "कुरुसुतिः काण्वः"
ChandaH = "गायत्री"

+++


अयम् **इन्द्रः** **एकया** एकेन **प्रतिधा** प्रतिधानेन **साकम्** एकधैव **त्रिंशतम्** अपि । उक्थपात्राणीत्यर्थः । कीदृशानि । **सरांसि** **सोमस्य** पूर्णानि सोमरसेन पूर्णानि **काणुका** कान्तानि क्रान्तानि वा सोमेन कृतानि वा सोमपूर्णानि **अपिबत्** पीतवान् माध्यंदिनसवने । याज्ञिकप्रसिद्ध्यैवम् । नैरुक्तप्रसिद्ध्या तु कालाभिमानीन्द्रः । त्रिंशदपरपक्षस्याहोरात्रास्त्रिंशत् पूर्वपक्षस्य च सन्ति । तानेकरूपमनुभवतीति । एतत्सर्वम् ‘एकेन प्रतिधानेनापिबत्' (निरु. ५. ११) इत्यादिनिरुक्ते तद्व्याख्याने च स्पष्टमुक्तम् । तदत्र द्रष्टव्यम् ॥