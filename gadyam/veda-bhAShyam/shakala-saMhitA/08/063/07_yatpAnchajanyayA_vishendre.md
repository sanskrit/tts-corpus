+++
title = "007"
devataa = "इन्द्रः"
RShiH = "प्रगाथः काण्वः"
ChandaH = "अनुष्टुप्"

+++


**यत्** यदा **पाञ्चजन्यया** । निषादपञ्चमाश्चत्वारो वर्णाः पञ्चजनाः। तत्र भवया **विशा** प्रजया **इन्द्रे** **घोषाः** स्तुतयः **असृक्षत** सृज्यन्ते तदानीमयमिन्द्रः **अस्तृणात्** हिनस्ति शत्रून् **बर्हणा** स्वमहत्त्वेन । अनन्यसहायेनेत्यर्थः । तादृशः **सः** **अर्यः** इन्द्रः **विपः** मेधाविनः स्तोतुर्मम **मानस्य** पूजायाः सत्कारस्य **क्षयः** निवासो भवति ।