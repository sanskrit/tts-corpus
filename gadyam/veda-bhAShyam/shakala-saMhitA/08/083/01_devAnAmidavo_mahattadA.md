+++
title = "001"
devataa = "विश्वेदेवाः"
RShiH = "कुसीदी काण्वः"
ChandaH = "गायत्री"

+++


हे देवाः **देवानां** स्वतेजसा सर्वतो दीप्यमानानाम् । **इत्** एवार्थे । युष्माकमेव **महत्** व्याप्तं महनीयं वा **अवः** पालनं यद्विद्यते तत् **वृष्णां** कामानां वर्षितॄणां युष्माकं स्वभूतं **तत्** रक्षणं यजमानाः **वयम्** **आ** **वृणीमहे** समन्तात्संभजामहे । किमर्थम् । **अस्मभ्यमूतये** । पूर्वमस्मभ्यमस्मदर्थमिति साधारण्येनोक्त्वा तद्विशिनष्टि ऊतय इति । अस्माकं पालनायेति ॥