+++
title = "008"
devataa = "विश्वेदेवाः"
RShiH = "कुसीदी काण्वः"
ChandaH = "गायत्री"

+++


हे **सुदानवः** शोभनदाना आदित्याः **अध** अथ अस्मत्प्रत्यागमनानन्तरं वयं **समान्या** सामान्येन । सुपो ड्यादेशः । पूर्वं सर्वेषां देवानां सांहत्येन ततः **द्विता** द्विधा द्विप्रकारेण च **मातुः** अदितेः **गर्भे** संजातं यद्युष्माकं **भ्रातृत्वं** विद्यते तदिदानीं वयं **प्र** **भरामहे** । प्रभरणमुच्चारणं प्रकाशनं वा । उच्चारयामः प्रकाशयामो वा । सर्वेषां देवानां द्वंद्वशो जननं तैत्तिरीयके स्पष्टमभिहितम् -- ‘ अदितिः पुत्रकामा साध्येभ्यो देवेभ्यो ब्रह्मौदनमपचत्' (तै. सं. ६. ५. ६) इत्युपक्रम्य ‘तस्यै पूषा चार्यमा चाजायेताम् ' इत्यादिना । ।