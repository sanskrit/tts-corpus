+++
title = "002"
devataa = "विश्वेदेवाः"
RShiH = "कुसीदी काण्वः"
ChandaH = "गायत्री"

+++


**ते** देवाः **वरुणः** शत्रूणां निवारकः **मित्रः** सर्वेषां मित्रभूतः **अर्यमा[१]** सततं गच्छन् एतन्नामकास्ते त्रयो देवाः **सदा** सर्वदा सर्वेषु कालेषु **नः** अस्माकं **युजः** सहायाः **सन्तु** भवन्तु । अग्निहोत्रादिकर्मणि इन्द्रादिदेवाः सहागमनादियज्ञपरिसमापनान्तेषु साहाय्यं कुर्वन्त्वित्यर्थः । ततः **प्रचेतसः** प्रकृष्टज्ञानाः । यद्वा । चेतः स्तोत्रम् । शोभनस्तुतयः। ते देवाः **वृधासः** वर्धकाः **च** अस्माकं धनादिदानेन वर्धयितारश्च सन्तु ॥