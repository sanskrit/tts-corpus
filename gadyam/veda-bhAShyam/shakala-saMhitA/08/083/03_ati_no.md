+++
title = "003"
devataa = "विश्वेदेवाः"
RShiH = "कुसीदी काण्वः"
ChandaH = "गायत्री"

+++


**ऋतस्य** सत्यस्य यज्ञस्य वा हे **रथ्यः** नेतारो देवाः। यद्वा । ऋतस्येति संबन्धि--- त्वात्कर्ताक्षिप्यते । यज्ञस्य साधका हे रथ्यो रथवन्तो देवाः **विष्पिता** विष्पितानि विप्राप्तानि विततानि **पुरु** । सुपो लुक् । पुरूणि बहूनि शत्रुबलानि कर्माणि वा **नः** अस्मान् **अति** **पर्षथ** पारं समाप्तिं रक्षणैर्गमयत । तत्र दृष्टान्तः। **नौभिरपो** **न** । यथा नाविकोऽप उदकानि नौभिर्जनास्तीरं प्रति प्रापयति तद्वत् ॥