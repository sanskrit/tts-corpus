+++
title = "009"
devataa = "विश्वेदेवाः"
RShiH = "कुसीदी काण्वः"
ChandaH = "गायत्री"

+++


पूर्वोऽर्धर्चः सिद्धः । हे **सुदानवः** शोभनदाना देवाः **इन्द्रज्येष्ठाः** । इन्द्रो ज्येष्ठो मुख्यो येषां ते तथोक्ताः । सर्वे देवा इन्द्रनेतृका इत्यर्थः । तादृशाः **अभिद्यवः** अभिगतदीप्तयः **यूयं** **हि** **स्थ** अस्मद्यज्ञे भवथ खलु । हि प्रसिद्धौ । **अध** **चित्** अथानन्तरमेव **वः** युष्मान् अहं **ब्रुवे** स्तौमि । **उत** अपि च पुनःपुनः स्तौमीत्यर्थः ॥ ॥ ४ ॥