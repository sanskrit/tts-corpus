+++
title = "005"
devataa = "विश्वेदेवाः"
RShiH = "कुसीदी काण्वः"
ChandaH = "गायत्री"

+++


हे **प्रचेतसः** प्रकृष्टज्ञानाः शोभनस्तुतयो वा हे **रिशादसः** रिशतां हिंसतां शत्रूणामसितारः क्षेप्तारो देवा यूयं **वामस्य** वननीयस्य धनस्य **ईशानासः** ईशानाः। हिरवधारणे । ईशाना एव स्वामिन एव भवथ । तस्माद्युष्मान् याचामह इत्यर्थः । ईशानाः । ईश ऐश्वर्यं । अनुदात्तेत् ।  ‘ तास्यनुदात्तेत् ' इति स्वरेणाद्युदात्तता भवति । न संबुद्धिः । ततो हे **आदित्याः** अदितेः पुत्रा देवाः **ईम्** एनं याचमानं मां तद्धनं **न** प्राप्नोतु **यत्** धनम् **अघस्य** पापस्य संबन्धि विद्यते ॥ ॥३॥