+++
title = "006"
devataa = "इन्द्रः"
RShiH = "नृमेधः"
ChandaH = "सतो बृहती"

+++


हे इन्द्र **ते** तव **शुष्मं** बलं **तुरयन्तं** हिंसन्तं शत्रुं **क्षोणी** द्यावापृथिव्यौ **मातरा** मातरौ **शिशुं** **न** शिशुमिव **अनु** **ईयतुः** अनुगच्छतः । गमनमात्रे दृष्टान्तः । किंच हे **इन्द्र** त्वं **यत्** यस्मात् **वृत्रं** शत्रुं **तूर्वसि** हंसि अतः **ते** तव **मन्यवे** क्रोधाय **विश्वाः** सर्वाः **स्पृधः** संग्रामकारिण्यः सेनाः **श्रथयन्त** श्रथिताः खिन्ना भवन्ति ॥