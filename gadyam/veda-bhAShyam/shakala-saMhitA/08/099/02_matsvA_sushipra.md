+++
title = "002"
devataa = "इन्द्रः"
RShiH = "नृमेधः"
ChandaH = "सतो बृहती"

+++


हे **सुशिप्र** शोभनहनो शोभनोष्णीषिन् वा **हरिवः** अश्ववन् **गिर्वणः** गीर्भिर्वननीय **इन्द्र** **त्वे** त्वयि **वेधसः** परिचारकाः **आ** **भूषन्ति** आभवन्ति । **मत्स्व** सोमेन मादयात्मानम् । किंच **तत्** **त्वां** वयम् **ईमहे** याचामहे । किं याच्यमित्यत्राह। **सुतेषु** सोमेष्वभिषुतेषु सत्सु **तव** **श्रवांसि** अन्नानि **उपमानि** उपमानभूतानि **उक्थ्या** प्रशंस्यानि च सन्त्विति ॥