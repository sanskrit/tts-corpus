+++
title = "016"
devataa = "इन्द्रः"
RShiH = "तिरश्चीराङ्गिरसो द्युतानो वा मारुतः"
ChandaH = "त्रिष्टुप्"

+++


हे **इन्द्र** **त्वं** खलु **त्यत्** तत् कर्म कृतवानसि। किं तत् उच्यते । **जायमानः** त्वं प्रादुर्भवन्नेव । **अशत्रुभ्यः** स्तुरहितेभ्यः **सप्तभ्यः** कृष्णवृत्रनमुचिशम्बरादिसप्तभ्यो बलवद्भ्यः शत्रुभ्यः तदर्थं **शत्रुः** **अभवः** । यद्वा । सप्तभ्यः । ससैवाङ्गिरसः । सप्तभ्योङ्गिरोभ्यो गवानयनार्थं प्रादुर्भवन्नेवाशत्रुभ्यो बलवद्भ्यः पणिभ्यः शत्रुरभवः । किंच हे इन्द्र त्वं **गूळ्हे** तमसा गूढे संवृते **द्यावापृथिवी** द्यावापृथिव्यौ सूर्यात्मना ते प्रकाश्यानुक्रमेण **अविन्दः** अलभथाः । तथा **विभुमद्भ्यः** महत्त्वयुक्तेभ्यः **भुवनेभ्यः** लोकेभ्यः **रणं** रमणं **धाः** धारयसि । विदधासीत्यर्थः ॥