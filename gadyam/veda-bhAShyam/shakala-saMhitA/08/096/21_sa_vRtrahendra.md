+++
title = "021"
devataa = "इन्द्रः"
RShiH = "तिरश्चीराङ्गिरसो द्युतानो वा मारुतः"
ChandaH = "त्रिष्टुप्"

+++


**ऋभुक्षाः** महान् । यद्वा । ऋभुशब्देनर्भ्वादयस्त्रयो गृह्यन्ते । ऋभुभिः सह क्षियति निवसतीति तादृशः। **वृत्रहा** **सः** **इन्द्रः** **सद्यः** तदानीमेव **जज्ञानः** प्रादुर्भवन् **हव्यः** सर्वैः स्तोतृभिः यष्टॄभिराह्वातव्यो **बभूव** । किंच **नर्या** नर्याणि । नरा मनुष्याः कर्मनेतारः । तेभ्यो हितानि **पुरूणि** बहूनि **अपांसि** कर्माणि **कृण्वन्** कुर्वन् **सखिभ्यः** हविष्प्रदानेनोपकारकत्वान्मित्रेभ्य ऋत्विग्भ्यः **हव्यः** आह्वातव्यो हवनयोग्यो वाभूत् । तत्र दृष्टान्तः। **सोमो** **न** यथा **पीतः** सोमो यष्टृभ्यः स्वर्गादिफलानि कुर्वन् देवैराह्वातव्यो भवति तद्वत् ॥ ॥ ३५ ॥