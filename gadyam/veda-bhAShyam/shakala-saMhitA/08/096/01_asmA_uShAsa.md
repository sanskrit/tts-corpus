+++
title = "001"
devataa = "इन्द्रः"
RShiH = "तिरश्चीराङ्गिरसो द्युतानो वा मारुतः"
ChandaH = "त्रिष्टुप्"

+++


इन्द्रसामर्थ्याद्भीताः **उषसः** उषःकालाः **अस्मै** पूर्वोक्तगुणोपेताय **इन्द्राय** **यामं** स्वस्वगमनम्। **आतिरन्त** । तिरतिर्वर्धनकम । समन्तादवर्धयन्त । यथा पूर्वमुद्यन्ति तथेदानीमप्यस्मा उद्गता अभवन् । तथा **ऊर्म्याः** । रात्रिनामैतत् । 'ऋ गतिप्रापणयोः'। **अर्तेरू** च' (उ. सू. ४. ४८४) इति मिप्रत्ययः । भवे छन्दसि ' इति यत् । सर्वैरभिगन्तव्याः । रात्रौ हि सर्वे स्वनिवासं गच्छन्ति । स्वनिलयप्राप्तिहेतुभूता रात्रयः। **नक्तम्** अपररात्रिकाले **सुवाचः** शोभनवाचो भवन्ति । तस्मिन् काले हि सर्वे वेदाध्ययनादीनि कुर्वन्ति । तस्मात् कल्याणवाचोऽभवन् । इन्द्रेऽनुशासति वेदाद्यनुमाने निरता अभवन् । तथा **आपः** ।  ‘ अप्लृ व्याप्तौ । सर्वतो व्याप्ताः **मातरः** जगतां निर्मात्र्यः **सप्त** सप्तसंख्याकाः **सिन्धवः** स्यन्दमाना गङ्गाद्या नद्यः । यद्वा । सप्त सर्पणशीलाः सिन्धवः सरितः । तासामावरकस्याहेर्हननोत्पादकत्वात् **अस्मै** इन्द्राय **नृभ्यस्तराय** मनुष्याणां सुखेन तरणार्थं **सुपाराः** शोभनपाराः सुखेन तर्तुं योग्या अभवन्नित्यर्थः ॥