+++
title = "002"
devataa = "इन्द्रः"
RShiH = "तिरश्चीराङ्गिरसो द्युतानो वा मारुतः"
ChandaH = "त्रिष्टुप्"

+++


**विथुरेण** । वर्णव्यत्ययः । **चित्** अप्यर्थे । विधुरेणासहायेनापि **अस्त्रा**। असु क्षेपणे ' । ताच्छीलिकस्तृन् । शत्रुक्षेपणशीलेनेन्द्रेण । यद्वा । अस्त्रास्त्रेण वज्रेण । **त्रिः** **सप्त** एकविंशतिसंख्यानि **संहिता** संहितान्येकत्र संघीभूतानि **गिरीणां** सप्तानां पर्वतानां **सानु** सानूनि **अतिविद्धा** अतिविद्धानि । अतीत्य ताडितानि । तेन मुक्तो वज्रपातस्तानि भित्त्वागमदित्यर्थः । अत्र तैत्तिरीयकं ब्राह्मणं - दर्भपिञ्जूलमुद्धत्य सप्त गिरीन् भित्वा तमहन्' (तै. सं. ६. २. ४. ३) इत्यादि । तस्येन्द्रस्य **तत्** तानि सानुभेदनादीनि कर्माणि **देवः** इन्द्राद्व्यतिरिक्तो देवः **मर्त्यः** मनुष्यो वा **न** **तुतुर्यात्** न तरेत्। तथा कर्तुं न शक्नोतीत्यर्थः ॥  ‘तॄ प्लवनतरणयोः । लिङि छान्दसः शपः श्लुः।   ‘बहुलं छन्दसि' इत्युत्वम् । यद्वा ।' तुर त्वरणे'। जौहोत्यादिकः । **प्रवृद्धः** सोमपानेन बलेन व प्रवृद्धः **वृषभः** कामानामुदकानां वा वर्षक इन्द्रः **यानि** कर्माणि **चकार** कृतवान् तानि देवो मनुष्यो वा न तथा कर्तुं शक्नोतीत्यर्थः ॥