+++
title = "010"
devataa = "इन्द्रः"
RShiH = "तिरश्चीराङ्गिरसो द्युतानो वा मारुतः"
ChandaH = "त्रिष्टुप्"

+++


हे स्तोतः **महे** महते गुणैः **उग्राय** बलेनोद्गूर्णाय **तवसे** । तु इति धातुर्वृद्ध्यर्थः । प्रवृद्धाय **शिवतमाय** कल्याणतमायेन्द्राय **सुवृक्तिं** शोभनां स्तुतिं **प्रेरय** चोदय । कुरु। किमर्थम् ।"पश्वः पशोः। द्विपाच्चतुष्पाच्च । पशोर्ममास्मदीयाय गवे वा । यद्वा पशोरतीन्द्रियार्थं द्रष्टुर्मम धनादिकं दातुं गवे सुखादिकं प्रदातुमिन्द्राय स्तुतिं प्रेरय । एतदेवाह । हे स्तोतः **गिर्वाहसे** गीर्भिः स्तुतिभिरुह्यमानाय **इन्द्राय** **पूर्वीः** बह्वीः **गिरः** स्तुतीः **धेहि** कुरु । ततः स इन्द्रः **तन्वे** । तनोति कुलमिति तनूस्तनयः । तस्मै पुत्राय स्वशरीरयात्मने वा **कुवित्** । बहुनामैतत् । बहु धनम् **अङ्ग** क्षिप्रं **वेदत्** लम्भयतु ददातु ।' विद्लृ लाभे ' । लेट्यडागमः । कुविच्छब्दयोगादनिघातः ॥ ॥ ३३ ॥