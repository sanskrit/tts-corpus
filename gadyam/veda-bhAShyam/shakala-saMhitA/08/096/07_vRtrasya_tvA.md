+++
title = "007"
devataa = "इन्द्रः"
RShiH = "तिरश्चीराङ्गिरसो द्युतानो वा मारुतः"
ChandaH = "त्रिष्टुप्"

+++


हे इन्द्र तव **ये** **विश्वे** **देवाः** प्राक् **सखायः** संग्रामे सखित्वं कुर्यामेति' मित्राण्यभवन ते सर्वे देवाः **वृत्रस्य** वृत्रासुरस्य **श्वसथात्** । श्वसेरौणादिकोऽथप्रत्ययः । सर्वानागच्छतो दृष्ट्वा तेषां भीत्युत्पादनाय वृत्रासुरः श्वासमकार्षीत् । श्वासाद्भीताः सन्तः अत एव **ईषमाणाः** सर्वतः पलायमानाः
“त्वा त्वाम् **अजहुः** संग्रामे त्यक्तवन्तः । एवं सति हे **इन्द्र** **मरुद्भिः** सह **सख्यं** सखिभावः **ते** तव **अस्तु** । ये मरुतस्त्वां न परित्यजन्ति तैः सहेति । **अथ** अनन्तरम् **इमाः** **विश्वाः** **पृतनाः** शत्रुसेनाः **जयासि** स्वबलेनाभिभवसि । अनेन वृत्रं घ्नन्तमिन्द्रमाह । अत्र ‘इन्द्रो वै वृत्रं हनिष्यन्' (ऐ. ब्रा. ३. २०) इत्यादि ब्राह्मणमनुसंधेयम् ॥