+++
title = "010"
devataa = "अग्निः"
RShiH = "भर्गः प्रागाथः"
ChandaH = "सतो बृहती"

+++


हे अग्ने **विश्वस्मात्** सर्वस्मात् **रक्षसः** **अराव्णः** अदातुः सकाशात् **पाहि** रक्षास्मान् । **वाजेषु** संग्रामेषु **नः** अस्मान् **प्र** **अव** प्रकर्षेण रक्ष। **स्म** इति पूरणः । **हि** यस्मात् **नेदिष्ठम्** आसन्नम् **आपिं** बन्धुभूतं **त्वामित्** त्वमेव **देवतातये** यज्ञाय यज्ञसिद्ध्यर्थं **वृधे** वर्धनाय **नक्षामहे** व्याप्नुमः । नक्षतिर्व्याप्तिकर्मा ॥ ॥ ३३ ॥।