+++
title = "018"
devataa = "अग्निः"
RShiH = "भर्गः प्रागाथः"
ChandaH = "सतो बृहती"

+++


हे **अग्ने** **तुभ्यं** **चिकित्वना** चिकितुषा जनेन होत्रादिना सह यजमानः **केतेन** प्रज्ञापकेन स्तोत्रेण यजत इति शेषः । कुत्रेति तदुच्यते। **सुषामणि** शोभनरथन्तरादिसामोपेते **शर्मन्** शर्मणि सुखसाधने यज्ञे । अतो हे अग्ने **इषण्यया** इच्छया स्वीयया **नः** अस्मभ्यं **पुरुरूपं** नानारूपं **नेदिष्ठम्** अन्तिके सर्वदा वर्तमानं **वाजम्** अन्नम् **ऊतये** रक्षणाय **आ** **भर** आहर ॥