+++
title = "002"
devataa = "अग्निः"
RShiH = "भर्गः प्रागाथः"
ChandaH = "सतो बृहती"

+++


हे **सहसः** **सूनो** बलस्य पुत्र । बलेन मथ्यमानत्वात् । हे **अङ्गिरः** अङ्गिरसां मध्ये एक । अथवाङ्गतिर्गतिकर्मा । सर्वत्र संगत । **त्वा** त्वाम् **अध्वरे** यागे **अच्छ** अभिप्राप्तुं **स्रुचः** **चरन्ति** गच्छन्ति । अतः **ऊर्जः** अन्नस्य **नपातं** न पातयितारं रक्षकं बलस्य नप्तारं वा **घृतकेशं** प्रदीप्तकेशस्थानीयज्वालं **पूर्व्यं** पुरातनं पूरकं वा **अग्निं** **यज्ञेषु** अस्मदीयेषु **ईमहे** स्तौमि ॥