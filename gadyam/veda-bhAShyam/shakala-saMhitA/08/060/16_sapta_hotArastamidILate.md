+++
title = "016"
devataa = "अग्निः"
RShiH = "भर्गः प्रागाथः"
ChandaH = "सतो बृहती"

+++


हे **अग्ने** **तमित्** तमेव **त्वा** त्वां **सप्त** **होतारः** होत्रकाः **ईळते** स्तुवन्ति । कीदृशं त्वाम् । **सुत्यजं** सुत्यागम् । अभिमतप्रदमित्यर्थः । **अह्रयम्** अक्षीणं प्रवृद्धम्। किंच **अद्रिं** मेघं **तपसा** तापकेन **शोचिषा** तेजसा । तपसा शोचिषा चेति वा योज्यम् । **वि** **भिनत्सि**। हे **अग्ने** **जनान्** अस्मान् **अति** अतीत्य **प्र** **तिष्ठ** प्रगच्छ हविरादाय देवान् प्रति । अथवास्मद्विरोधिजनानतिक्रम्य प्र तिष्ठ ॥