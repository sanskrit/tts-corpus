+++
title = "012"
devataa = "इन्द्रः"
RShiH = "सोभरिः काण्वः"
ChandaH = "सतो बृहती"

+++


**पुरुहूत** बहुभिराह्वातव्य हे **इन्द्र** अस्माकं विविधाः शत्रव उपद्रवकारिणो बाधां मनसा स्मरन्तश्चेति । तत्र **कारिणः** हिंसां कुर्वतः शत्रून् **कारे** । कीर्यन्त आयुधान्यत्रेति कारो युद्धम् । तस्मिंस्तान् वयं **जयेम**। **दूढ्यः** दुर्धियः पापबुद्धीनपि **अभि** **तिष्ठेम** अभितः स्थास्यामः । किंच **वृत्रं** गवामावरकं शत्रुं **नृभिः** आयुधनेतृभिर्मरुद्भिः सह **हन्याम** हिंस्याम । हत्वा **शूशुयाम** **च**! शत्रुराहित्येन पुत्रपौत्रैरग्निष्टोमादिकर्मभिश्च वर्धयेमहि । यद्वा। श्वयतिरत्रान्तर्णीतण्यर्थः । शत्रुभ्यो बाधाभावात् सोमलक्षणैरन्नैस्त्वां वर्धयेम । ततस्त्वं **नः** अस्माकं **धियः** कर्माणि **प्र** **अवेः** प्रकर्षेण रक्ष ॥