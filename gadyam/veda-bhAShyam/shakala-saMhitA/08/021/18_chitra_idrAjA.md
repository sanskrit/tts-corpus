+++
title = "018"
devataa = "चित्रस्य दानस्तुतिः"
RShiH = "सोभरिः काण्वः"
ChandaH = "सतो बृहती"

+++


अनया चित्र एव प्रादादिति निश्चयमकार्षीत् । **सहस्रं** सहस्रसंख्याकं धनम् **अयुता** अयुतानि च धनानि च **ददत्** प्रयच्छन् **चित्र** **इत्** चित्रनामैव **राजा** । **अन्यके** **यके** । अल्प इत्यर्थे कः । अल्पा येऽन्ये **राजका** **इत्** राजान एव **सरस्वतीमनु** सरस्वत्यास्तीरे वर्तन्ते । तान् सर्वान् याचमानानयमेव चित्रो राजा **ततनत्** धनैस्तनोति । तनोतेर्लुङि चङि रूपम् । ‘चङ्यन्यतरस्याम्' इति स्वरः। तत्र दृष्टान्तः । **पर्जन्यइव**। यथा पर्जन्यः पृथिवीं वृष्ट्या तनोति प्रीणयति तथायं चित्रः सर्वान् धनैः प्रीणयतीत्यर्थः ॥ ॥ ४ ॥