+++
title = "005"
devataa = "इन्द्रः"
RShiH = "सोभरिः काण्वः"
ChandaH = "ककुप्"

+++


हे **इन्द्र** **गोश्रीते** । ‘श्रीङ् पाके'। गोविकारे दधिपयसी गोशब्देनोच्यते । दध्ना पयसा च श्रीते श्रयद्रव्येण मिश्रिते **मदिरे** मदकरे **विवक्षणे** स्वर्गप्रापणशीले त्वदीये **मधौ** सोमे **सीदन्तः** निवसन्तः । सदने दृष्टान्तः । **वयो** **यथा** पक्षिणो यथैकत्र संघीभूय तिष्ठन्ति तद्वत् सीदन्तो वयं **त्वाम्** **अभि** आभिमुख्येन **नोनुमः** पुनःपुनर्भृशं वा स्तुमः ॥ ॥ १ ॥