+++
title = "013"
devataa = "इन्द्रः"
RShiH = "सोभरिः काण्वः"
ChandaH = "ककुप्"

+++


हे **इन्द्र** **त्वं** **जनुषा** जन्मनैव **अभ्रातृव्यः** । व्यन् सपत्ने ' ( पा. सू. ४. १. १४५) इति व्यन्प्रत्ययः । **अना** अनेतृकः । ‘ ऋतश्छन्दसि ' इति कपः प्रतिषेधः । अनियन्तृक इत्यर्थः । **अनापिः** बन्धुवर्जितश्च **सनादसि** चिरादेव भ्रातृव्यादिवर्जितोऽसि । यच्च त्वया **आपित्वं** बान्धवम् **इच्छसे** इच्छसि तत्र **युधेत्** युद्धेनैव युद्धं कुर्वन्नेव स्तोतॄणां सखा भवसीति ॥