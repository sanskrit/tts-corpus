+++
title = "004"
devataa = "इन्द्रः"
RShiH = "सोभरिः काण्वः"
ChandaH = "सतो बृहती"

+++


हे **इन्द्र** **अबन्धवः** बन्धुरहिताः **विप्रासः** मेधाविनः **वयं** बन्धुमन्तं बन्धुभिर्देवैरङ्गिरोभिर्वा तद्वन्तं **त्वा** त्वाम् । हिरवधारणे । त्वामेव **येमिम** बन्धुत्वेन नियच्छाम। यच्छतेर्लिटि रूपम् । तथा सति हे **वृषभ** कामानां वर्षितरिन्द्र **ते** तव **या** यानि **धामानि** शरीराणि तेजांसि वा विद्यन्ते **तेभिः** तैः **विश्वेभिः** सर्वैर्धामभिः सह **सोमपीतये** सोमपानार्थम् **आ** **गहि** आगच्छ ॥