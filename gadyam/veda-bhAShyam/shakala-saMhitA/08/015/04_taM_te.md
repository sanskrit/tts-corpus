+++
title = "004"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "उष्णिक्"

+++


हे **अद्रिवः** वज्रवन्निन्द्र **ते** त्वदीयं **तं** **मदं** सोमपानजनितं हर्षं **गृणीमसि** गृणीमः प्रशंसामः । ‘गॄ शब्दे'। क्र्यादिः । ‘प्वादीनां ह्रस्वः'। 'इदन्तो मसि' इति मस इकारागमः । कीदृशम् । **वृषणं** वर्षितारं कामानां **पृत्सु** संग्रामेषु **सासहिं** शत्रूणामभिभवितारं **लोककृत्नुं** लोकस्य स्थानस्य कर्तारं **हरिश्रियं** हरिभ्यामश्वाभ्यां श्रयणीयं सेव्यम् । उशब्दः समुच्चये पदपूरणे वा ॥