+++
title = "003"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "उष्णिक्"

+++


हे **पुरुष्टुत** बहुभिः स्तुत **इन्द्र** **सः** पूर्वोक्तगुणस्त्वं **राजसि** दीप्यसे ईशिषे वा । अपि च त्वम् **एकः** सहायरहितः केवल एवं सन् **वृत्राणि** आवरकाणि शत्रुजातानि **जिघ्नसे** हतवानसि । किमर्थम् । जैत्राणि जेतव्यानि धनानि **श्रवस्या** श्रवस्यानि श्रवणीयान्यन्नानि यद्वा श्रवणार्हाणि यशांसि **च** **यन्तवे** यन्तुं नियन्तुं स्वाधीनं कर्तुम् ॥