+++
title = "008"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "उष्णिक्"

+++


हे **इन्द्र** **तव** त्वदीयं **पौंस्यं** बलं **द्यौः** **वर्धति** वर्धयति । त्वदीयं **श्रवः** यशः **पृथिवी** वर्धयति । वृधेर्ण्यन्ताल्लटि शपि छन्दस्युभयथा' इत्यार्धधातुकत्वात् “ णेरनिटि' इति णिलोपः । तं **त्वाम्** **आपः** उदकानि अन्तरिक्षाणि **पर्वतासः** पर्वताः पर्ववन्तो मेघाः **च** गिरयश्च वा **हिन्विरे** प्रीणयन्ति स्वामित्वेन प्राप्नुवन्ति वा ॥