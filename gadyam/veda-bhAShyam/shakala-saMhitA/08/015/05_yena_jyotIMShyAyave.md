+++
title = "005"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "उष्णिक्"

+++


हे इन्द्र **येन** आत्मीयेन मदेन **आयवे** और्वशेयाय **मनवे** विवस्वतः पुत्राय **च** **ज्योतींषि** सूर्यादीनि वृत्रादिभिरावृतानि तद्धरणेन **विवेदिथ** अलम्भयः। प्रज्ञापितवान् प्रकाशितवानसीत्यर्थः । तेन मदेन **मन्दानः** मोदमानस्त्वम् **अस्य** **बर्हिषः** वृद्धस्य यज्ञस्य **वि** **राजसि** विशेषेणेशिषे । यद्वा । अस्येति तृतीयार्थे षष्ठी । अनेन बर्हिषा वृद्धेन' हृष्यन् वि राजसि विशेषेण दीप्यसे ॥ ॥१७॥