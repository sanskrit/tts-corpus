+++
title = "013"
devataa = "इन्द्रः"
RShiH = "गोषूक्त्यश्वसूक्तिनौ काण्वायनौ"
ChandaH = "उष्णिक्"

+++


हे स्तोतः **महे** महते **नः** अस्माकं **क्षयाय** । गृहनामैतत् । गृहाय । तादर्थ्ये चतुर्थी । गृहार्थम् **अरम्** अलं पर्याप्तं **विश्वा** विश्वानि व्याप्तानि **रूपाणि** इन्द्रगतानि गुणजातानि **आविशन्** स्तुत्या व्याप्नुवन् **शचीपतिम्** । शचीति कर्मनाम । कर्मणां पालकम् । यद्वा । शच्या इन्द्राण्या भर्तारम् । तमेव **इन्द्रं** **जैत्राय** जेतव्यधनार्थं **हर्षय** तोषय । स्तुत्या परिचरणेन वेति शेषः ॥ ॥ १९ ॥