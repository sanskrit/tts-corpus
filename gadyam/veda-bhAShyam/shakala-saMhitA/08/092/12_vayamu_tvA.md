+++
title = "012"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **शतक्रतो** बहुप्रज्ञान बहुकर्मन् वेन्द्र **त्वा** सर्वतः । उ इत्यवधारणे । त्वामेव **उक्थेषु** स्तोत्रशस्त्रादिकेषु वयं **रणयामसि** । 'इदन्तो मसिः' । आरणयामः शब्दयामः । रमयाम इत्यर्थः । तत्र दृष्टान्तः। **गावो** **न** । यथा गोपालः **यवसेषु** तृणविशेषेषु गावो गाः पशून् **आ** समन्ताद्रमयति तद्वत् । गाव इति सर्वविधीनां छन्दसि विकल्पितत्वात् ‘औतोऽम्' (पा. सू. ६. १. ९३) इत्यात्वाभावः ॥