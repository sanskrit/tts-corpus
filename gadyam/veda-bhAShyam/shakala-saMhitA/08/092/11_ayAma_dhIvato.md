+++
title = "011"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **शक्र** समर्थेन्द्र **धीवतः** । ‘छन्दसीरः' इति मतुपो वत्वम् । कर्मकरणात्कर्मवन्तो वयं **धियः** युद्धजयार्थं कर्माणि **अयाम** गच्छाम । ततः **गोदरे** । 'दॄ विदारणे । **अच** इः' इति इप्रत्ययः । गवां पर्वतानां दारयितर्हे **वज्रिवः** वज्रवन् । यद्वा । वजनं गमनं वज्रः । तद्वान् कुलिशः । तद्वन्निन्द्र **पृत्सु** संग्रामेषु अर्वद्भिः सर्वतो गन्तृभिः त्वया दत्तैरश्वैः **जयेम** वयं तवादातॄञ्जेष्यामः ॥