+++
title = "015"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे वृषन् कामानां वर्षितरिन्द्र **सः** पूर्वोक्तलक्षणस्त्वं **सनिष्ठया**। ‘षणु दाने'। धनादेर्दातृतमया **घोरया** सपत्नानां भयकारिण्या अत एव **द्रवित्न्वा** द्रावयित्र्या शत्रूणां पलायित्र्या। द्रवतेरित्नुच्प्रत्ययः । **पुरंध्या** बहूनां धारयित्र्या पोषयित्र्या **धिया** तादृशेन कर्मणा **नः** अस्मान् **सम्** **अविड्ढि** समन्तात्पालय। अवतेर्लोटि ‘बहुलं छन्दसि' इति शपो लुक् । बहुलवचनात्सिप इडागमः । अस्मान् धनदानादिना रक्षेत्यर्थः ॥ ॥ १७ ॥