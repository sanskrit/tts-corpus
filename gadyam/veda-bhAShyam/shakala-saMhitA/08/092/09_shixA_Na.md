+++
title = "009"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **ऋचीषम** स्तुत्या सम । यद्वा । 'ईष गतिहिंसादर्शनेषु' । अस्मादमप्रत्ययः । सर्वैर्गन्तव्य दर्शनीय वा । उक्तगुणोपेत हे **इन्द्र** **विद्वान्** सर्वविषयज्ञानवांस्त्वं शत्रुभ्य आहृत्य **रायः** धनानि **नः** अस्मभ्यं **पुरु** बहुवारं **शिक्ष** प्रयच्छ । यद्वा । पुर्विति रायो विशेषणम् । बहूनि धनानि प्रयच्छ । किंच **पार्ये** । पाराः शत्रवः । तत्र भवे **धने** आजिहीर्षिते शत्रुधने **नः** अस्मान् **अव** रक्ष । शत्रून् हत्वा तद्धनेनास्मान् पालयेत्यर्थः ॥