+++
title = "025"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


श्रुतकक्षो नामर्षिः गवाश्वादिन्द्रं स्तौति । अयं **श्रुतकक्षः** एतन्नामक ऋषिः **अश्वाय** इन्द्रेण दीयमानायाश्वायैतदर्थम् **अरम्** अलं **गायति** इन्द्रविषयं स्तोत्रं करोति । तथा **गवे** **अरम्** अलं गायति । **इन्द्रस्य** इन्द्रकर्तृकाय **धाम्ने** गृहाय तदर्थं च **अरं** पर्याप्तं स्तौति । यदश्वादिकमिन्द्रः प्रयच्छति तस्मै गायतीति । यद्वा । इन्द्रस्येति कर्मणि षष्ठी । गवादिलाभार्थमिन्द्रं स्तौति ॥