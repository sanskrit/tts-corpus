+++
title = "033"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे इन्द्र कर्मोपद्रवपरिहारादनन्तरं **त्वायवः** त्वां धनादिदानार्थं कामयमानाः अत एव **अनुनोनुवतः** । नौतेर्यङ्लुगन्तस्य शतरि रूपम् । अनुक्रमेण पुनःपुनः स्तुतिं कुर्वन्तः तस्मात्तव **सखायः** सखिभूताः **कारवः** स्तोतारः **त्वामित्** । इदवधारणे । त्वामेव **चरान्** स्तुतिभिः परिचरन्तु खलु। **हि** इति प्रसिद्ध्यर्थः । चरतेर्लेट्याडागमः । हियोगादनिघातः ॥ ॥ २० ॥