+++
title = "027"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **अद्रिवः** वज्रवन्निन्द्र **नः** अस्मदीयाः **गिरः** इतो निर्गताः स्तुतयः **पराकात्तात्** । **चित्** अप्यर्थः । अतिदूरादपि **त्वां** **नक्षन्त** व्याप्नुवन्तु । किमुत समीपात्त्वामश्नुवतामिति । नक्षतेर्व्याप्तिकर्मणो नशतेर्वा' लेटि सिपि रूपम् । एवं सति स्तोतारः **वयं** **ते** त्वदीयं धनम् **अरम्** अलं पर्याप्तं **गमाम** त्वत्तो गच्छाम ॥