+++
title = "004"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


शिप्री । शिप्रे हनू नासिके वा । शोभनहनुः । यद्वा । शिप्राः शीर्षण्याः । सुशिरस्त्राणः । सः **इन्द्रः** एव **प्रहोषिणः** प्रकर्षेण देवान् हविर्भिर्जुह्वतः **सुदक्षस्य** एतन्नामकस्य ऋषेः संबन्धि **यवाशिरः**। श्रीङ् पाके' । आङ्पूर्वस्य  ‘ अपस्पृधेथामानृचुः' इत्यादिना धातोः शिरादेशः । यवैरामिश्रितं यवैः सह पक्वम् **इन्दोः** सर्वतः पात्रेषु क्षरत् **अन्धसः** सोमलक्षणमन्नम् **अपात्** अपिबत् । यद्वा । अस्य सोमस्य भागमिन्द्रार्थं परिकल्पितं सोमांशमपिबत् । **उ** इत्यवधारणे ॥