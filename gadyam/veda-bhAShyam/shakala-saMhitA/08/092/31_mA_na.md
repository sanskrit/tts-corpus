+++
title = "031"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **इन्द्र** आदिशः आदेष्टारः समन्तादायुधान्यतिविसृजन्तः **सूरः** । ‘सृ गतौ'। सर्वत्र सरणशीला राक्षसाः **अक्तुषु** रात्रिषु दिवापि **नः** अस्माकं **मा** **अभि** **आ** **यमन्** आभिमुख्येन मा नियन्तारो भवन्तु । यद्यागताश्चेत्तदा **तत्** रक्षःकुलं **त्वा** त्वया **युजा** सहायेन वयं **वनेम** हिंसाम ।' श्नथ क्नथ क्रथ क्लथ हिंसार्था वन च' इत्यत्र पठितत्वाद्धिंसार्थः ॥