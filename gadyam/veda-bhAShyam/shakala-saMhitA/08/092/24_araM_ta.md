+++
title = "024"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **वृत्रहन्** वृत्रस्यापामावरकस्यासुरस्य पापस्य वा हन्तर्हे **इन्द्र** **सोमः** अस्माभिर्दीयमानः **ते** तव **कुक्षये** **अरम्** अलं पर्याप्तः **भवतु**। किंच **इन्दवः** सर्वतः क्षरणशीलाः सोमास्तव **धामभ्यः** नानाविधेभ्यः शरीरेभ्यस्तव तेजोभ्यो वा **अरम्** अलं पर्याप्ता भवन्तु । अनेन तेजसां हविर्भाक्त्वमस्तीति सूचितम् । अस्मदीयाः सोमा एव तव कुक्षये देहेभ्योऽपि पर्याप्ता भवन्तु नान्यदीया इति भावः ॥