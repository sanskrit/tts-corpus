+++
title = "029"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


हे **तुविमघ** । तुविरिति बहुनाम । बहुधनवन्निन्द्र **विश्वेभिः** विश्वैः **धातृभिः** कर्माधारकैः । यद्वा । देवानां हविर्दानेन पोषयितृभिः । सर्वैर्यजमानैस्तव **रातिः** गवाश्वधनादिदानं **धायि** तैर्धार्यते **एव** । दधातेर्लुङि कर्मणि रूपम् । चिदेवार्थे । **अध** अत एव हे **इन्द्र** एवंविध त्वं **मे** यष्टुर्ममापि **सचा** धनादिदानेन कर्मसहायो भव ॥