+++
title = "016"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


अत्र सोमः स्तूयते । हे **शतक्रतो** शतविधप्रज्ञान हे **इन्द्र** **द्युम्नितमः** यशस्वितमः **यः** **मदः** । माद्यन्त्यनेनेति मदः सोमः । यः सोमः **नूनं** पुरा **ते** त्वदर्थमस्माभिरभिषुतोऽस्ति **तेन** अस्माभिः प्रदीयमानेन सोमेन **नूनम्** इदानीं **मदे** तत्पानेन मदे तव संजाते सत्यस्मानपि **मदेः** धनादिदानेन त्वं मादय । ‘मदी हर्षे' । अत्रान्तर्णीतण्यर्थः । ‘बहुलम्' इति शप् ॥