+++
title = "007"
devataa = "इन्द्रः"
RShiH = "श्रुतकक्षः सुकक्षो वा"
ChandaH = "गायत्री"

+++


यजमानः स्तोतारं संबोध्याह । हे स्तोतः **सत्रासाहम्** । सत्राशब्दो बहुवाची । बहूनामभिभवितारम् । यद्वा । शत्रून् स्वबलेन संगत्य जेतारम् । **वः** युष्मदीयेषु विश्वासु **गीर्षु** सर्वेषु स्तोत्रेषु **आयतं** विस्तृतम् । सर्वत्रेन्द्र एव स्तूयते । तस्मात्तेषु विततं **त्यम्** । **उ** इत्यवधारणे । तमेवेन्द्रम् **ऊतये** अस्मद्रक्षणाय **आ** **च्यावयसि** ।  ‘ च्युङ प्लुङ गतौ । त्वदीयैः स्तोत्रैर्यज्ञं प्रत्याभिमुख्येनागमय ॥