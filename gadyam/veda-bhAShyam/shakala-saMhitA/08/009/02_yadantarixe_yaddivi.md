+++
title = "002"
devataa = "अश्विनौ"
RShiH = "शशकर्णः काण्वः"
ChandaH = "गायत्री"

+++


**अन्तरिक्षे** गन्धर्वादिभिः सेविते मध्यमे लोके **यत्** **नृम्णं** धनमस्ति । **दिवि** द्युलोके व **यत्** अस्ति । **पञ्च** पञ्चसंख्याकान् **मानुषान्** मनुष्यान् **अनु** । लक्षणेऽनोः कर्मप्रवचनीयत्वम् । ‘कर्मप्रवचनीययुक्ते' इति द्वितीया । पञ्चविधा मनुष्या निषादपञ्चमाश्चत्वारो वणों यत्र वर्तन्ते तत्र चेह लोके **यत्** नृम्णं धनमस्ति । हे अश्विनौ **तत्** त्रिविधं नृम्णं धनं **धत्तम्** अस्मभ्यं प्रयच्छतम् ॥