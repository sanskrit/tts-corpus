+++
title = "016"
devataa = "अश्विनौ"
RShiH = "शशकर्णः काण्वः"
ChandaH = "अनुष्टुप्"

+++


**अश्विनोः** संबन्धिन्या **देव्या** द्योतमानया **वाचा** स्तुतिरूपया **साकं** सह **अहं** **प्र** **अभुत्सि** प्रबुद्धोऽस्मि । **उ** इति पूरणः । हे **देवि** द्योतमान उषः त्वं च **मतिं** मया कृतां स्तुतिम् **आ** अभिलक्ष्य **व्यावः** तमांसि विवृणु अपगमय । प्रकाशयेत्यर्थः । वृणोतेश्छान्दसे लुङि ‘मन्त्रे घस इत्यादिना च्लेर्लुक् । 'छन्दस्यपि दृश्यते' इत्याडागमः । अपि च **मर्त्येभ्यः** मनुष्येभ्यः स्तोतृभ्योऽस्मभ्यं **रातिं** धनं **वि** आवः प्रकाशय ॥