+++
title = "021"
devataa = "अश्विनौ"
RShiH = "शशकर्णः काण्वः"
ChandaH = "गायत्री"

+++


हे अश्विनौ **पितुः** पालयितुर्द्युलोकस्य संबन्धिनि **योना** योनौ स्थाने **यत्** यदि **धीभिः** कर्मभिः सह **निषीदथः** निवसथः । **यद्वा** यदि वा हे **उक्थ्या** उक्थ्यौ प्रशस्यौ **सुम्नेभिः** सुम्नैः सुखैः सह निवसथः । तदास्माभिः स्तुतौ सन्तावागच्छतमिति शेषः । अथवा । पितुः पालयितुर्यजमानस्य संबन्धिनि योनौ यज्ञगृहे धीभिः स्तुतिभिः सार्धं यदि निवसथः यदि च सुम्नैः सुखकरैर्हविर्भिश्च सह निवसथः तर्ह्यागच्छतम् । **नूनम्** इति पदपूरणः । उक्तं च यास्केन- अथापि पदपूरणः । नूनं सा ते प्रति वरं जरित्रे' ( निरु. १. ७) इति ॥ ॥ ३३ ॥