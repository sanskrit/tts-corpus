+++
title = "010"
devataa = "अश्विनौ"
RShiH = "शशकर्णः काण्वः"
ChandaH = "त्रिष्टुप्"

+++


हे अश्विनौ **वां** युवां **कक्षीवान्** **ऋषिः** **यत्** यथा **जुहाव** तुष्टाव। **उत** अपि च **व्यश्वः** तत्संज्ञः ऋषिश्च **यत्** यथा जुहाव । **यत्** यथा च **वां** युवां **दीर्घतमाः** ऋषिर्जुहाव । **सदनेषु** यज्ञगृहे **वैन्यः** वेनस्य पुत्रः **पृथी** एतत्संज्ञो राजर्षिः **वां** युवां **यत्** यथा जुहाव तुष्टाव । **एवेत्** एवमेव स्तुवतो मम **अतः** इदं स्तोत्रम् । इदंशब्दात् द्वितीयार्थे तसिः । हे अश्विनौ **चेतयेथां** जानीतम् ॥ ॥ ३१ ॥ ।