+++
title = "017"
devataa = "अश्विनौ"
RShiH = "शशकर्णः काण्वः"
ChandaH = "अनुष्टुप्"

+++


हे **उषः** अश्विनौ देवौ **प्र** **बोधय** अस्मत्स्तोत्रस्य श्रवणार्थम् । हे **देवि** दानादिगुणयुक्ते हे **सूनृते** सुष्ठु नेत्रि हे **महि** महति इत्थंमहाभागा त्वमश्विनौ **प्र** बोधय । हे **यज्ञहोतः** यज्ञानां यष्टव्यानां देवानामाह्वातर्होतर्वा **आनुषक्** अनुषक्तं संततं यथा भवति तथाश्विनौ स्तुतिभिः **प्र** बोधय। तथा **मदाय** अश्विनोर्मदोत्पादनार्थं **बृहत्** महत् **श्रवः** श्रवणीयं सोमलक्षणमन्नमस्माभिः कल्पितम् ॥