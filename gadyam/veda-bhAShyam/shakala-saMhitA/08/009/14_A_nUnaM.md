+++
title = "014"
devataa = "अश्विनौ"
RShiH = "शशकर्णः काण्वः"
ChandaH = "बृहती"

+++


हे अश्विनौ **नूनम्** अवश्यम् **आ** **यातम्** आगच्छतम् । **इमा** इमानि पुरोवर्तीनि **हव्यानि** हवींषि **वां** युवाभ्यां **हिता** हितानि । यद्वा । युवयोरर्थं विहितानि कृतानि । **इमे** च **सोमासः** सोमाः **तुर्वशे** **यदौ** च वर्तमानाः। वां युवाभ्यां युवयोरर्थे संस्कृता वा । अधिः सप्तम्यर्थानुवादकः । **अथ** अपि च **कण्वेषु** कण्वपुत्रेष्वस्मासु च **इमे** सोमाः **वां** युवाभ्यां दत्ताः । अत आयातमित्यर्थः ॥