+++
title = "012"
devataa = "अश्विनौ"
RShiH = "शशकर्णः काण्वः"
ChandaH = "जगती"

+++


हे अश्विनौ **इन्द्रेण** सह **सरथं** समानमेकं रथमास्थाय **यत्** यदि **याथः** गच्छथः । **यद्वा** यदि वा **वायुना** सह **समोकसा** समाननिवासौ **भवथः** । **यत्** यदि वा **आदित्येभिः** अदितिपुत्रैर्मित्रादिभिः **ऋभुभिः** च **सजोषसा** सह प्रीयमाणौ वर्तेथे । यद्वा यदि वा **विष्णोर्विक्रमणेषु** विष्णुना देवेन विक्रान्तेषु त्रिषु लोकेषु **तिष्ठथः** । अतः सर्वस्मादपि स्थानादागच्छतमिति शेषः ॥