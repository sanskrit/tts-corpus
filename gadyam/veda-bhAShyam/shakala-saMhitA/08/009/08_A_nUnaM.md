+++
title = "008"
devataa = "अश्विनौ"
RShiH = "शशकर्णः काण्वः"
ChandaH = "अनुष्टुप्"

+++


हे अश्विनौ **रघुवर्तनिं** लघुवर्तनं शीघ्रगमनं **रथं** **नूनम्** अवश्यमिदानीमेव **आ** **तिष्ठाथः** आतिष्ठतम् अधिरोहतम् । वालमूललघ्वलम्' इति लघोर्लकारस्य रेफः । **मम** मदीयाः **इमे** **स्तोमाः** स्तोत्राणि **नभो** **न** सूर्यमिव तेजस्विनौ **वां** युवाम् **आ** **चुच्यवीरत** आच्यवन्ते अभिगच्छन्ति । यद्वा । च्यवतिरत्र अन्तर्भावितण्यर्थः । आच्यावयन्ति युवामभिप्रापयन्ति ॥