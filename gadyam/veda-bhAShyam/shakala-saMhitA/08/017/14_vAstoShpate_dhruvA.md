+++
title = "014"
devataa = "इन्द्रः"
RShiH = "इरिंबिठिः काण्वः"
ChandaH = "बृहती"

+++


हे **वास्तोष्पते** गृहपते **स्थूणा** गृहाधारभूतः स्तम्भः **ध्रुवा** स्थिरा भवतु । **सोम्यानां** सोमर्हाणां सोमसंपादिनां वास्माकं **अंसत्रम्** अंसत्राणमंसोपलक्षितस्य कृत्स्नशरीरस्य त्रायकं रक्षकं बलं भवतु । अपि च **द्रप्सः** द्रवणशीलः सोमः तद्वान् । अर्शआदित्वादच्प्रत्ययः । **शश्वतीनां** बह्वीनां **पुराम्** असुरपुरीणां **भेत्ता** विदारयिता एवंभूतः **इन्द्रः** **मुनीनाम्** ऋषीणामस्माकं **सखा** मित्रभूतो भवतु ॥