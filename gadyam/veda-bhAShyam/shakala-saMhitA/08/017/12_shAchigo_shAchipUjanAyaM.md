+++
title = "012"
devataa = "इन्द्रः"
RShiH = "इरिंबिठिः काण्वः"
ChandaH = "गायत्री"

+++


हे **शाचिगो** । शाचयः शक्ता गावो यस्यासौ शाचिगुः । यद्वा । ‘शच व्यक्तायां वाचि '। अस्मादौणादिक इङ्प्रत्ययः । शाचयो व्यक्ताः प्रख्याता गावो रश्मयो गाव एव वा यस्य तादृश । हे **शाचिपूजन**। पूज्यतेऽनेनेति पूजनं स्तोत्रादि । प्रख्यातपूजन **ते** तव **रणाय** रमणाय सुखजननाय **अयं** सोमः **सुतः** अभिषुतः । यतः कारणात् हे **आखण्डल** शत्रूणामाखण्डयितः **प्र** **हूयसे** प्रकृष्टाभिः स्तुतिभिराहूयसे । अत आगत्येमं सोमं पिबेति भावः ॥