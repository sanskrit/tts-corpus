+++
title = "001"
devataa = "इन्द्रः"
RShiH = "प्रियमेध"
ChandaH = "अनुष्टुप्"

+++


हे अध्वर्य्वादयः **वः** यूयम् । प्रथमार्थे द्वितीया । **त्रिष्टुभं** स्तोभत्रयोपेतम् **इषम्** अन्नं **प्रप्र** । अपरः प्रशब्दः पूरणः । प्रभरतेति शेषः । उपसर्गश्रुतेर्योग्यक्रियाध्याहारः । कस्मै । **मन्दद्वीराय** । यो वीरान हर्षयति स मन्दद्वीरः । तस्मै **इन्दवे** इन्द्राय । इन्दतेरैश्वर्यकर्मणः इदं रूपम् । अथवा फलैर्वृष्टिभिर्वोनत्तीतीन्दुरिन्द्रः । तस्मै । स चेन्द्रः **वः** युष्मान **मेधसातये** यज्ञसंभजनाय **पुरंध्या** बहुप्रज्ञया **धिया** कर्मणा **आ** **विवासति** । अभिमतफलयोजनेन सत्करोतीत्यर्थः ॥