+++
title = "007"
devataa = "इन्द्रः"
RShiH = "प्रियमेध"
ChandaH = "अनुष्टुप्"

+++


**यत्** यदा **ब्रध्नस्य** **विष्टपं** सूर्यस्य स्थानं **गृहमिन्द्रश्च** अहं चोभौ **उत्** **गन्वहि** उद्गच्छावः तदानीं **मध्वः** मधुरं सोमरसं **पीत्वा** **सचेवहि** संसृष्टौ भवेव । कुत्र । **सख्युः** सर्वेषां सखिभूतस्यादित्यस्य । **त्रिः** **सप्त** इत्यनेन देवलोकानामुत्तममेकविंशं स्थानमुच्यते आदित्यस्यैकविंशत्वात् । तथा च ब्राह्मणं- द्वादश मासाः पञ्चर्तवस्त्रय इमे लोका असावादित्य एकविंशः ' (ऐ. ब्रा. १. ३०) इति । तादृश एकविंशस्थाने सचेवहीति ॥