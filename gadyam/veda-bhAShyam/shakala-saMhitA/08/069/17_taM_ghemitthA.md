+++
title = "017"
devataa = "इन्द्रः"
RShiH = "प्रियमेध"
ChandaH = "बृहती"

+++


**तं** **घ** तं खलु **ईम्** एनमिन्द्रम् **इत्था** इत्थमनेन प्रकारेण **नमस्विनः** अन्नवन्तः स्तुतिवन्तो वाध्वर्य्वादयः **स्वराजं** स्वयं राजमानं वा **उप** **आसते** सेवन्ते । तथा कृत्वा **अर्थं** **चित्** अरणीयं धनं **सुधितं** सुष्ठु स्थापितम् **अस्य** इन्द्रस्य संबन्धिनं प्राप्नुवन्तीति शेषः । कदेति आह । **यत्** यदा **एतवे** अस्येन्द्रस्य गमनाय स्वयं प्राप्तुं वा **दावने** हविर्दानाय **आवर्तयन्ति** स्तुतयः तदेत्यर्थः । अथवाश्वा वावर्तयन्ति तदेत्यर्थः ॥