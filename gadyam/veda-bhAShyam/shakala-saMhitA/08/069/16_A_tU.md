+++
title = "016"
devataa = "इन्द्रः"
RShiH = "प्रियमेध"
ChandaH = "पङ्क्तिः"

+++


हे **सुशिप्र** सुहनो हे **दंपते** गृहस्वामिन् । अत्र गृहो रथः। तस्य स्वामिन् । **तु** त्वं तावत् **रथम्** **आ** **तिष्ठ**। हविःस्वीकरणान्तरं पश्चादहमारोहामीति भावः । कीदृशम् । **हिरण्ययं** हिरण्मयम्। **अध** तवारोहणानन्तरमहमप्यारुह्योभौ **सचेवहि** संगच्छेवहि । संगतौ भवेव। पुनः कीदृशम् । **द्युक्षं** दीप्तं रथं **सहस्रपादं** बहुपादम् **अरुषम्** आरोचमानं **स्वस्तिगां** कुशलगमनम् **अनेहसम्** अपापम् ॥