+++
title = "002"
devataa = "इन्द्रः"
RShiH = "प्रियमेध"
ChandaH = "उष्णिक्"

+++


**ओदतीनाम्** । ओदत्य उषसः  ‘ ओदती भास्वती' इति तन्नामसु पाठात् । तासां **नदम्** । उत्पादकमित्यर्थः । इन्द्रेण ह्युषस उत्पद्यन्त इन्द्रस्यैव सूर्यत्वात् । ' विवस्वदिन्द्र सुग्म्य' इति द्वादशादित्यमध्य इन्द्रः पठितः । तादृशमिन्द्रं हे यजमानाः **वः** युष्मदर्थम् । आह्वयतेत्यर्थः । तथा **योयुवतीनां** सर्वत्र मिश्रयन्तीनां नदीनां **नदं'** शब्दयितारं **वः** युष्मदर्थमाह्वयामि । **अघ्न्यानाम्** अहन्तव्यानां गवां **पतिम्** आह्वये । अथ प्रत्यक्षकृता । हे यजमान त्वं **धेनूनां** क्षीरादिना प्रीणयित्रीणां गवाम् **इषुध्यसि** अन्नमिच्छसि ॥