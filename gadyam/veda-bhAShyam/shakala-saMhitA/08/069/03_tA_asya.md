+++
title = "003"
devataa = "इन्द्रः"
RShiH = "प्रियमेध"
ChandaH = "अनुष्टुप्"

+++


**ताः** प्रसिद्धाः **सूददोहसः** । सूद इति कूपनाम । तत्सदृशदोहनाः **पृश्नयः** पृश्निवर्णा गावः **अस्य** इन्द्रस्य **सोमं** **श्रीणन्ति** मिश्रयन्त्याशिरेण । कदा । **त्रिषु** त्रिष्वपि सवनेषु । गावो विशेष्यन्ते । **देवानां** **जन्मन्** जन्मस्थाने । दिवीत्यर्थः । **दिवः** आदित्यस्य **आ** **रोचने** आरोचमाने । अनेन द्यौर्विशेष्यते । तस्मिन् स्थाने **विशः** निविशन्त्यः । यज्ञार्थोपयुक्तानां गवां द्युप्राप्तिः प्रसिद्धा ॥