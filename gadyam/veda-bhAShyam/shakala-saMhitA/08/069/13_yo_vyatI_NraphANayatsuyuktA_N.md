+++
title = "013"
devataa = "इन्द्रः"
RShiH = "प्रियमेध"
ChandaH = "अनुष्टुप्"

+++


**यः** इन्द्रः **व्यतीन्** विविधगमनान् ‘सुयुक्तान् सुष्ठु रथे संबद्धानश्वान् **दाशुषे** हविर्दात्रे यजमानाय गन्तुं प्राप्तुम् **उप** **अफाणयत्** उपगमयति । फणतिर्गतिकर्मा । यदैवं करोति **तदित्** तदानीमेव **तक्वः** । तकतिर्गतिकर्मा । यज्ञगमनशीलः **नेता** उदकस्य फलस्य वा नायक इन्द्रः **वपुः** उदकमुत्पादयतीति शेषः । **यः** इन्द्रः **उपमा** उपमानभूतः **अमुच्यत** अन्यैर्वृष्टिनिवारकैरसुरादिभिर्मुक्तो भवति ॥