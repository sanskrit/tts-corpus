+++
title = "005"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


**मंहिष्ठा** मंहिष्ठौ मंहनीयौ पूजनीयौ यद्वा दातृतमौ **वाजसातमा** । वाजोऽन्नं बलं वा । तस्य अतिशयेन दातारौ । यद्वा वाजो हविर्लक्षणमन्नम्। तस्य संभक्तृतमौ । सनोतेः सनतेर्वा' जनसन” । इति विट् । विड्वनोरनुनासिकस्यात्वम् । **इषयन्ता** स्तोतृभ्य इषमन्नं कुर्वन्तौ । इट्शब्दात् ' तत्करोति' ' इति णिच् । णेरिष्ठवद्भावेन टिलोपे प्राप्ते ‘प्रकृत्यैकाच्' इति प्रकृतिभावः । यद्वा । इषयन्ता एषयन्तौ श्रेयांसि प्रापयन्तौ । 'इष गतौ । अस्माद्धेतुमण्णिच् । संज्ञापूर्वकस्य विधेरनित्यत्वाद्गुणाभावः । शुभः शोभनस्य धनस्योदकस्य वा **पती** स्वामिनौ । **षष्ठ्याः** पतिपुत्र' इति विसर्जनीयस्य सत्वम् । **दाशुषः** चरुपुरोडाशादीनि दत्तवतो यजमानस्य **गृहं** **गन्तारा** गमनशीलौ । गमेस्ताच्छीलिकस्तृन् । अतः ‘न लोकाव्यय°' इति कर्मणि षष्याः   प्रतिषेधः । ईदृशावश्विनौ स्तुम इति शेषः । ॥ १ ॥