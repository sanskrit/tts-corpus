+++
title = "004"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


**पुरुप्रिया** बहूनां प्रियौ **पुरुमन्द्रा** बहुमदौ बहूनां मादयितारौ वा । यद्वा । पुरु बहुलं माद्यन्तौ । **पुरुवसू** बहुधनौ ईदृशौ **अश्विना** अश्विनौ **नः** अस्माकम् **ऊतये** रक्षणाय **कण्वासः** कण्वगोत्रा वयं **स्तुषे** स्तुमहे । पुरुषवचनयोर्व्यत्ययः । यद्वा । कण्वास इति पूजार्थं बहुवचनम् । ऋषिरात्मानं संबोध्य ब्रूते । हे अन्तरात्मन् कण्वासः कण्वगोत्रस्त्वं स्तुषे अश्विनौ स्तुहि ॥