+++
title = "022"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


हे **नरा** नरौ नेतारावश्विनौ **तौग्र्यः** तुग्रपुत्रो भुज्युः **समुद्रे** जलधौ **जहितः** असुरैः प्रक्षिप्तः सन् **कदा** कस्मिन् काले **वां** युवां **विधत्** अविधत् स्तुतिभिः पर्यंचरत् । **यत्** यदा **वां** युवयोः **विभिः** गन्तृभिरश्वैरुपेतः **रथः** **पतात्** तं भुज्युमानेतुं पतेत् गच्छेत् तदानीं भुज्युरस्तौदिति पूर्वेणार्धेन पृष्टस्य प्रतिवचनम् ॥