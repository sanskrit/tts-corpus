+++
title = "010"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


हे **अश्विना** अश्विनौ **नः** अस्मभ्यं **रयिं** धनम् **आ** **वोळ्हम्** आवहतम् आहरतम् । वहेर्लोटि छान्दसः शपो लुक् । ढत्वधत्वष्टुत्वढलोपेषु कृतेषु • सहिवहोरोदवर्णस्य' इत्योत्वम् । कीदृशं रयिम् । **गोमन्तं** बह्वीभिर्गोभिर्युक्तं **सुवीरम्** । वीर्याज्जायन्त इति वीराः पुत्राः । शोभनैस्तैरुपेतम् । विविधमीरयन्ति शत्रूनिति वा वीराः शूराः। तैरुपेतम् । **सुरथं** शोभनरथेन युक्तम् । अपि च **अश्वावतीः** अश्वयुक्ताः । मन्त्रे सोमाश्व ' इति मतौ दीर्घः। **इषः** इष्यमाणान्यन्नानि चास्मभ्यमावहतम् ॥ ॥ २ ॥