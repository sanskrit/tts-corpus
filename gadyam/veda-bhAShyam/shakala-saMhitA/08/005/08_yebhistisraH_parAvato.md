+++
title = "008"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


हे अश्विनौ **तिस्रः** **दिवः** त्रीन् दिवसान **त्रीन्** 'अक्तून् तिस्रो रात्रीश्च । अत्यन्तसंयोगे द्वितीया । एतावन्तं कालं **विश्वानि** सर्वाणि व्याप्तानि वा **रोचना** रोचमानानि नक्षत्ररूपाणि देवगृहाणि **परावतः** दूरदेशात् **येभिः** यैरश्वैः **परिदीयथः** परिगच्छथः । दीयतिर्गतिकर्मा । तैरस्माकं स्तोत्रमुपयातमिति पूर्वत्रान्वयः ॥