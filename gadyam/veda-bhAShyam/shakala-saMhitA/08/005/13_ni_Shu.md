+++
title = "013"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


हे अश्विनौ **या** यौ युवां **जनानां** प्राणिनां मध्ये **ब्रह्म** ब्राह्मणजातिं **सु** सुष्ठु **नि** नितराम्। **अविष्टम्** अरक्षिष्टम् । यद्वा । जनानां यजमानानां ब्रह्म परिवृढं स्तोत्रं हविर्लक्षणमन्नं वा यौ युवां न्यविष्टं न्यगच्छतम् । अवतिर्गत्यर्थः । तौ युवां **तूयं** क्षिप्रम् **आ** **गतम्** अस्मानप्यागच्छतम् । **अन्यान्** अस्मद्व्यतिरिक्तान यजमानान् **मो** मैव **सु** **उपारतम्** उपगमतम् । कदाचिदपि मैव प्राप्नुतमित्यर्थः ॥ अर्तेर्माङि लुङि' सर्तिशास्त्यर्तिभ्यश्च' इति च्लेरङादेशः ॥