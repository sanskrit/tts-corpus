+++
title = "039"
devataa = "चैद्यस्य कशोर्दानस्तुतिः"
RShiH = "ब्रह्मातिथिः काण्वः"
ChandaH = "अनुष्टुप्"

+++


**येन** मार्गेण **इमे** **चेदयः** अस्य राज्ञः पितृपितामहादयः **यन्ति** गच्छन्ति **एना** अनेन **पथा** मार्गेण **माकिः** **गात्** अन्यो न गन्तुं शक्नोति । अपि च अस्माद्राज्ञः **अन्यः** **भूरिदावत्तरः**। बहुदातृतमः **सूरिः** विद्वान् सन् **जनः** **नेत्** नैव **ओहते** वहति स्तोतृभ्यो धनं प्रापयति । यद्वा । बहुदातृतमो यो जनः कशुर्नाम अस्मादन्यः । व्यत्ययेन प्रथमा । अन्यं **सूरिः** स्तोता नेदोहते नैव याचते । ओहिर्याञ्चाकर्मा । यथान्यं न याचते तथा बहु धनं प्रयच्छतीत्यर्थः ॥ ॥ ८॥ ॥ १ ॥