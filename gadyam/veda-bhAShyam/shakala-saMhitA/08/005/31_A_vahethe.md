+++
title = "031"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


हे **अमर्त्या** अमरणौ **अश्विना** अश्विनौ **दासीः** । दासा उपक्षपयितारोऽसुराः । तत्संबन्धिनीः **पूर्वीः** पुरीः अश्नन्तौ भक्षयन्तौ भञ्जन्तौ युवाम् **इषः** अन्नानि **पराकात्** परागताद्दूरदेशात् **आ** **वहेथे** अस्मान्प्रापयथः । यद्वा । अश्नन्तौ व्याप्नुवन्तौ । 'अशू व्याप्तौ । अस्माद्व्यत्ययेन श्ना परस्मैपदं च । पूर्वीः बह्वीः **दासीः** दासस्योपक्षपयितुः शत्रोः संबन्धिनीः इषः अन्नानि शत्रुभ्योऽपहृत्य अस्मान् प्रापयथः ॥