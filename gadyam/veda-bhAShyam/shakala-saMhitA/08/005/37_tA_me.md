+++
title = "037"
devataa = "अश्विनौ;चैद्यस्य कशोर्दानस्तुतिः"
RShiH = "ब्रह्मातिथिः काण्वः"
ChandaH = "बृहती"

+++


हे अश्विना अश्विनौ **ता** तादृशौ युवां **नवानाम्** अभिनवानां श्रेष्ठानां **सनीनां** संभजनीयानां धनानाम् । कर्मणि षष्ठी । ईदृशानि धनानि **मे** मह्यं दापयितुं **विद्यातं** जानीतम् । **यथा** **चित्** येन खलु प्रकारेण **चैद्यः** चेदिपुत्रः **कशुः** एतत्संज्ञो राजा **उष्ट्रानां** **शतं** तथा **गोनां** गवां **दश** **सहस्रा** दशसंख्यानि सहस्राणि **ददत्** दद्यात् तथा विद्यातमिति पूर्वत्रान्वयः ॥