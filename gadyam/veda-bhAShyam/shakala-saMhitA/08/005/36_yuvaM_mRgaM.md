+++
title = "036"
devataa = "अश्विनौ"
RShiH = "ब्रह्मातिथिः काण्वः"
ChandaH = "गायत्री"

+++


वाशब्दः समुच्चये । अपि च हे वृषण्वसू वर्षणधनावश्विनौ **युवं** युवां **जागृवांसं** जागरणशीलं स्वकार्ये मदजनने व्यग्रं **मृगं** मृग्यमन्वेषणीयं सोमं **स्वदथः** आस्वादयथः । यद्वा । जागृवांसं जाग्रतं मृगं मृगनामानमसुरं स्वदथः स्वादयथः हिंस्थ इत्यर्थः। **ता** तौ युवां **नः** अस्मदर्थम् **इषा** अन्नेन **रयिं** धनं **पृङ्क्तं** संपृङ्क्तं कुरुतम्। ईदृशं धनमस्मभ्यं प्रयच्छतमित्यर्थः ।