+++
title = "009"
devataa = "विश्वेदेवाः"
RShiH = "मनुर्वैवस्वतः कश्यपो वा मारीचः"
ChandaH = "द्विपदा विराट्"

+++


सम्राजाविति लिङ्गेन मित्रावरुणावभिधीयेते । **उपमा** उपमौ परस्परं स्वकान्त्योपमानभूतौ । यद्वा । उपमीयत आभ्यां सर्वमित्युपमौ सर्वस्य । एतावेव **सम्राजा** सम्राजौ सम्यग्दीप्यमानौ **सर्पिरासुती** । सर्पिर्घृतमाभ्यामासूयत  इति सर्पिरासुती । घृतहविष्कौ **द्वा** द्वौ मित्रावरुणौ **दिवि** द्युलोके **सदः** । सीदन्त्यत्रेति सदः स्थानम् । तत् **चक्राते** अकार्ष्टाम् ॥