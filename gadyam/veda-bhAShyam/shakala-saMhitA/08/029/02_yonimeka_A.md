+++
title = "002"
devataa = "विश्वेदेवाः"
RShiH = "मनुर्वैवस्वतः कश्यपो वा मारीचः"
ChandaH = "द्विपदा विराट्"

+++


अत्र योनिमिति लिङ्गादग्निरुच्यते । अग्नये गृहपतये ' इत्यादिषु दृष्टत्वात् । **देवेषु** देवानाम् **अन्तः** मध्ये **द्योतनः** स्वतेजसा दीप्यमानः **मेधिरः** मेधावी । अथवा मेधाकाङ्क्षिणां स्तोतॄणां मेधादातृत्वेन मेधायुक्तः । एवंविधः **एकः** अग्निः **योनिं** स्थानभूतमाहवनीयादिकम् **आ** **ससाद** हविःस्वीकारणार्थमासीदति ॥