+++
title = "001"
devataa = "विश्वेदेवाः"
RShiH = "मनुर्वैवस्वतः कश्यपो वा मारीचः"
ChandaH = "द्विपदा विराट्"

+++


बभ्रुर् एक इति दशर्चं नवमं सूक्तं मरीचि-पुत्रः कश्यपो, वैवस्वतो मनुर् वा ऋषिः । तथाचानुक्रम्यते- बभ्रुर् दश कश्यपो वा मारीचो द्वैपदम् इति । दशापि द्विपदा विंशत्य्-अक्षरा विराजः। पूर्ववद् विश्वे देवा देवता ।  
तृतीये छन्दोमे वैश्वदेव-शस्त्रे वैश्वदेव-सूक्तात् पूर्वम् एव द्वैपदं सूक्तं शंसनीयम् । सूत्र्यते हि- बभ्रुर् एक इति द्विपदा-सूक्तानि पुरस्ताद् वैश्वदेव सूक्तानाम् इति ।

अत्र दशानाम् ऋचां किञ्चित् पदलिङ्गात् पृथक् देवताः। 

अत्र प्रथमायां **बभ्रुर्** इत्यनेन सोमो ऽभिधीयते । सोम्यम् बभ्रुम् आलभेत (तै. सं. २. १. ३. ३) इत्यादिषु दृष्टत्वात् । **बभ्रुर्** बभ्रु-वर्णः - सर्वलतादिषु परिपक्वः । यद् वा डुभृञ् धारण-पोषणयोः कुर् भ्रश् चेति कुप्रत्ययः।  

सर्वस्य सुधामयैः किरणैः तावद् उद्गते चन्द्रमसि दुःखोपशमनानि पुष्टानि खलु । तादृशः **विषुणः** विष्वगञ्चनः।  
**सूनरः** सुष्ठु रात्रीणां नेता रात्रयश् चन्द्रनेतृकाः खलु ।  
एतादृशो **युवा** प्रतिदिवसम् आविर् भूतत्वात् तरुणः,  
**एको** देवः सोमः **हिरण्ययं** हिरण्मयं **अञ्जि** अभिव्यज्यते प्रकाश्यतेनेनेति **अञ्जि** आभरणं अभिव्यक्ति-साधनं कुण्डल-मुकुटादिकं स्वशरीरम् **अङ्क्ते** अभिव्यञ्जयति ॥ १ ॥