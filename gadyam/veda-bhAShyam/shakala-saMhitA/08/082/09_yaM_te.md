+++
title = "009"
devataa = "इन्द्रः"
RShiH = "कुसीदी काण्वः"
ChandaH = "गायत्री"

+++


हे इन्द्र **श्येनः** शंसनीयः पक्षी । पक्षिरूपधारिणी गायत्रीत्यर्थः । स पक्षी **रजांसि** अन्तरिक्षादिलोकस्थितान् सोमपालान् गन्धर्वान् **तिरः** तिरः कुर्वन् **अस्पृतं** शत्रुभिरस्पृष्टं सन्तं **यं** सोमं **ते** त्वदर्थं **पदा** पद्भ्याम् **आभरत्** । पदेति सवनद्वयाभिप्रायम् । सवनद्वय आहृतं सोमं त्वं पिब । गायत्री पक्षिरूपं धारयित्वा पद्यां   सोममाहरदित्यत्रार्थे यजुर्ब्राह्मणं--' पद्यां अ द्वे सवने समगृह्णान्मुखेनैकं तस्माद्द्वे सवने शुक्रवती प्रातःसवनं च माध्यंदिनं च ' (तै. सं. ६. १. ६. ४ ) इति । तं पिबैव । त्वमेव तस्येश्वरो भवसि ॥ ॥ २ ॥