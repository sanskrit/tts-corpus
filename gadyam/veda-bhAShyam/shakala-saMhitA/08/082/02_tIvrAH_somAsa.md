+++
title = "002"
devataa = "इन्द्रः"
RShiH = "कुसीदी काण्वः"
ChandaH = "गायत्री"

+++


हे इन्द्र **तीव्राः** तीव्रमदाः । क्षिप्रं मदकारिण इत्यर्थः । **मादयिष्णवः** मादनशीला मादनकारिणो वेमे **सोमासः** सोमाः **सुतासः** त्वदर्थमभिषुताः । तस्मात् **आ** **गहि** अस्मदीयं यज्ञं प्रत्यागच्छ । आगत्य च तान् **पिब** । सोमपाने कारणमाह । त्वं **यथा** **दधृक्** धृष्टस्तत्प्रीतौ प्रगल्भः संस्तान् **ऊचिषे** समवैषि सेवसे । ततस्तान यथाकामं पिबेत्यर्थः । दृधृगिति ‘ञिधृषा प्रागल्भ्ये' इत्यस्मात्  ‘ ऋत्विग्दधृक् ' इत्यादिना क्विन्प्रत्ययान्तो निपात्यते । ऊचिषे ।' उच समवाये । छान्दसे लिटि रूपम् ॥