+++
title = "010"
devataa = "अग्निः"
RShiH = "गोपवन आत्रेयः"
ChandaH = "अनुष्टुप्"

+++


**गां** गन्तारम् **अश्वमित्** । इच्छब्द इवार्थे। अश्वमिव । तं यथा स्तुवते तथेत्यर्थः। **रथप्रां** रथानामस्मदीयानां पूरयितारं धनैः तथा **त्वेषं** दीप्तमग्निं **सत्पतिं** सतां पालकम् **इन्द्रं** **न** इन्द्रमिवेमं **कृष्टयः** मनुष्याः परिचरतेति शेषः । **यस्य** अग्नेर्बलेन **श्रवांसि** अन्नानि शत्रुसंबन्धीनि **तूर्वथ** तथा **पन्यंपन्यं** **च** यद्यत् स्तुत्यं धनमस्ति तदपि तूर्वथ हिंस्थ ॥ ॥ २२ ॥