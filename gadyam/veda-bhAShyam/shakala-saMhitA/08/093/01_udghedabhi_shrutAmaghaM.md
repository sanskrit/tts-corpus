+++
title = "001"
devataa = "इन्द्रः"
RShiH = "सुकक्षः"
ChandaH = "गायत्री"

+++


सुकक्ष इन्द्रगुणानाह । हे **सूर्य** । द्वादशसु भानुष्विन्द्रोऽपि सूर्यात्मना पठितः । तस्मात्सूर्यात्मक सुवीर्य हे इन्द्र **श्रुतमघं** सर्वदा देयत्वेन विख्यातधनमत एव **वृषभं** याचमानानां धनस्य वर्षितारं **नर्यापसम्** । नरहितं नर्यम् । नरहितकर्माणम् **अस्तारं** दानशौण्डमौदार्यवन्तमेतादृशानुभावमभितः **उत्** **एषि** । **इत्** अवधारणे । त्वमेव तस्य यज्ञे सूर्यात्मना उद्गतोऽसि। **घ** इति प्रसिद्धौ ॥