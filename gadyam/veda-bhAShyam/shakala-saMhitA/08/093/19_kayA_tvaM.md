+++
title = "019"
devataa = "इन्द्रः"
RShiH = "सुकक्षः"
ChandaH = "गायत्री"

+++


हे **वृषन्** कामानां वर्षितरिन्द्र **कया** केन **ऊत्या** । अव रक्षणादिषु गत्यर्थे । ऊतियूति' इत्यादिना निपातितः । केनाभिगमनेन **नः** अस्मान् **अभि** अभितः **प्र** **मन्दसे** प्रकर्षेण मादयसि । अस्मदीयं यज्ञं प्रति सोमपानार्थमागमनेन वा त्वदीयस्तुतिश्रवणार्थमागमनेन वा कदास्मान् प्रमादयसीति । किंच **कया** केनाभिगमनेन **स्तोतृभ्यः** अस्मभ्यं धनम् **आ** **भर** आबिभर्षीतीन्द्रं स्तोता पृच्छति ॥