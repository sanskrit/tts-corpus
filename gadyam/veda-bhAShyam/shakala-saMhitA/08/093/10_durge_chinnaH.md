+++
title = "010"
devataa = "इन्द्रः"
RShiH = "सुकक्षः"
ChandaH = "गायत्री"

+++


हे **गिर्वणः** गीर्भिर्वननीय **इन्द्र** **गृणानः** स्तोतृभिः स्तूयमानस्त्वं **नः** अस्माकं **दुर्गे** **चित्** दुर्गमेऽपि मार्गे **सुगं** सुगमं पन्थानं **कृधि** तथा कुरु । हे **मघवन्** धनवन्निन्द्र **त्वम्** । चशब्दश्चेदर्थे । यदि **वशः** सोमपानार्थं तत्प्रदातॄनस्मान् कामयेथाः तदा पन्थानं शोभनगमनं कुरुष्व । वष्टेर्लेट्यडागमः । चशब्दयोगादनिघातः ॥ ॥ २२ ॥