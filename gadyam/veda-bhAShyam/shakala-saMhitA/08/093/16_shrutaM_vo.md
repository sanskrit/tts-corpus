+++
title = "016"
devataa = "इन्द्रः"
RShiH = "सुकक्षः"
ChandaH = "गायत्री"

+++


हे ऋत्विग्यष्टारः **श्रुतं** बलवत्तया प्रसिद्धमत एव **वृत्रहन्तमम्** अतिशयेन वृत्रहन्तारं **शर्धं**  बलभूतं वेगवन्तं वा एतादृशमिन्द्रं **चर्षणीनां** मनुष्याणां **वः** युष्माकम् **आशुषे** । अश्नोतेर्लेट्युत्तम इटि सिप् । व्यत्ययेनोप्रत्ययः । ‘बहुलं छन्दसि' इत्यडागमः । तमिन्द्रं स्तुतिभिः प्रीणयित्वा युष्मभ्यं प्रकर्षेणाश्नवै । प्रयच्छामीत्यर्थः । किमर्थम्। **महे** महते **राधसे** धनाय धनं युष्मभ्यं दातुम् ॥