+++
title = "002"
devataa = "इन्द्रः"
RShiH = "सुकक्षः"
ChandaH = "गायत्री"

+++


**यः** इन्द्रः **नव** **नवतिं** नवनवतिसंख्याका एकोनशतसंख्याकाः शम्बरस्य **पुरः** पुरीः **बाह्वोजसा** स्वबाहुबलेनैव **बिभेद** दिवोदासाय भिनत्ति स्म । तथा च मन्त्रः - ‘ दिवोदासाय नवतिं च नवेन्द्रः पुरो व्यैरच्छम्बरस्य' ( ऋ. सं. २. १९. ६) इति । सः **वृत्रहा** वृत्रासुरस्य हन्ता स इन्द्रः **अहिं** **च** केनाप्यहन्तव्यं मेघमपामावरकं वृत्रं वा **अवधीत्** । स इन्द्रोऽस्माकं धनं ददात्वित्युत्तरेण संबन्धः ॥