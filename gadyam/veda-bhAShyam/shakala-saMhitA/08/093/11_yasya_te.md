+++
title = "011"
devataa = "इन्द्रः"
RShiH = "सुकक्षः"
ChandaH = "गायत्री"

+++


हे इन्द्र **यस्य** **ते** तव **आदिशम्** । आदिशति नयति सर्वत्रानयेत्यादिग्बलम् । औणादिकः करणे प्रत्ययः । यद्वा । आदेश एवादिगाज्ञा । भावे क्विप् । त्वदीयामाज्ञां **नू** **चित्** इदानीं पुरा च **न** **मिनन्ति** केचिदपि न हिंसन्ति । किंच। **स्वराज्यं** तव स्वभूतं राज्यं च । यद्वा । स्वशब्देन स्वर्गोऽभिधीयते । स्वर्गस्वामित्वं च न हिंसन्ति । हिंसकानाह। **न** **देवः** त्वदन्यो देवोऽपि च तथापि **अध्रिगुः** अधृतगमनः संग्रामे त्वरमाणो वीरोऽपि **न** च **जनः** प्रादुर्भूतो मनुष्योऽपि । एते न मिनन्तीत्यर्थः ॥