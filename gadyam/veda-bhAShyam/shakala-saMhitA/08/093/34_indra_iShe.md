+++
title = "034"
devataa = "इन्द्र ऋभवश्च"
RShiH = "सुकक्षः"
ChandaH = "गायत्री"

+++


**इन्द्रः** एवास्माभिः स्तुत इष्टः सन् **ऋभुक्षणम्** । ‘वा षपूर्वस्य' इति दीर्घाभावः । यागादिकर्मकरणेन महान्तं सर्वेषां भ्रातॄणां श्रेष्ठं वा । अथवा तृतीयसवने प्रजापतिसवित्रोर्मध्ये सोमपातृत्वात् महान्तम् । **रयिं** दातारम् **ऋभुं** सोमपानेनामर्त्यत्वं प्राप्तं तादृशमेतन्नामकं देवं **नः** अस्मभ्यम् **इषे** अन्नार्थं **ददातु** प्रयच्छतु । तथा **वाजी** बलवानिन्द्रः **वाजिनं** बलवन्तमन्नवन्तं वा वाजनामानं कनीयांसं भ्रातरं च अस्माकमन्नलाभाय **ददातु** ॥ ॥ २७ ॥ ॥ ९ ॥