+++
title = "007"
devataa = "इन्द्रः"
RShiH = "भर्गः प्रागाथः"
ChandaH = "बृहती"

+++


हे इन्द्र **त्वं** **हि** त्वं खलु । सामर्थ्याद्दातेति गम्यते । अतः **एहि** आगच्छ । आगत्य चास्मभ्यं **भगं** भजनीयं धनं **विदाः** लभस्व दत्स्व । किमर्थम् । **वसुत्तये** अस्माकं वसुदानाय । हे **मघवन्** **गविष्टये** गा इच्छते मह्यंं **उद्ववृषस्व** उत्सिञ्चस्व गामिति शेषः । तथा हे **इन्द्र** **अश्वमिष्टये** अश्वैषणवते मह्यमश्वान् **उत्** ववृषस्व उत्सिञ्चस्व देहि ॥