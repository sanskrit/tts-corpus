+++
title = "011"
devataa = "इन्द्रः"
RShiH = "भर्गः प्रागाथः"
ChandaH = "बृहती"

+++


वयमिन्द्रं **पापासः** पापा अकृतपुण्या ब्रह्मचर्यव्रतादिरहिताः **न** **मनामहे** न मन्यामहे । तथा **अरायासः** अराया अधना वा अहविष्का वा **न** मनामहे । **न** **जल्हवः** अज्वलनाः अनग्नयो न मनामहे । कृतव्रतनियमादिपुण्या दानवन्तोऽग्निसहितास्तं स्तुम इत्यृषिरात्मानमाह। **यदित्** यस्मादेव कारणात् **नु** इदानीं **वृषणं** वर्षकम् **इन्द्रं** **सुते** सोमेऽभिषुते **सचा** सहिताः **सखायं** **कृणवामह** कुर्मः तस्मात् पापादिरहिता मनामहे । पापादिविशिष्टानामिन्द्रसाहाय्यकरणासंभवात् । अत्र ‘न पापा मन्यामहे ' (निरु. ६. २५) इत्यादि निरुक्तं द्रष्टव्यम् ॥