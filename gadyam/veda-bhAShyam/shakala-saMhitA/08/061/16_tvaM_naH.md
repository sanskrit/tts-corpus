+++
title = "016"
devataa = "इन्द्रः"
RShiH = "भर्गः प्रागाथः"
ChandaH = "सतो बृहती"

+++


हे **इन्द्र** **त्वं** **नः** अस्मान् **पश्चात्** पश्चाद्भागात् **पुरः** पूर्वभागात् **अधरात्** अधोभागात् । एतदुपरिभागस्योपलक्षणम् । **उत्तरात्** उत्तरभागात् । एतद्दक्षिणस्याप्युपलक्षणम् । किं बहुना **विश्वतः** सर्वस्मात् प्रदेशात् **नि** **पाहि** । हे इन्द्र **दैव्यं** **भयम्** **अस्मत्** अस्मत्तः **आरे** दूरे **कृणुहि** कुरु । तथा **अदेवीः** असुराणि **हेतीः** आयुधानि **आरे** कृणुहि ॥