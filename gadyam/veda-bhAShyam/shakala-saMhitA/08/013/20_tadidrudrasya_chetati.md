+++
title = "020"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


तदित् तदेव **रुद्रस्य** । रुत् दुःखम् । तस्य द्रावयितुरीश्वरस्य **यह्वम्** अपत्यं मरुत्संघात्मकम् । यद्वा । रुद्रशब्देन लक्षणया मरुद्गण उच्यते । रुद्रस्य रुद्रपुत्रस्य मरुद्गणस्य यह्वम् । महन्नामैतत् । महत् तदेव बलं **प्रत्नेषु** चिरंतनेषु **धामसु** पृथिव्यादिस्थानेषु **चेतति** ज्ञायते वर्तते । **यत्र** यस्मिन् बलविषये **विचेतसः** विशिष्टज्ञानाः स्तोतारः **तत्** प्रसिद्धं **मनः** मननसाधनं स्तोत्रं **वि** **दधुः** कुर्वन्ति तदित्यन्वयः ॥ ॥ १० ॥