+++
title = "014"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


हे इन्द्र **तु** क्षिप्रम् **आ** **गहि** आगच्छ । आगत्य च **तु** क्षिप्रं **प्र** **द्रव** । सोमो यत्र निवसति तं देशं प्रति शीघ्रं गच्छ । गत्वा च **गोमतः** गोविकारैः पयःप्रभृतिभिः श्रयणद्रव्यैर्युक्तस्य **सुतस्य** अभिषुतस्य सोमस्य पानेन **मत्स्व** माद्य हृष्टो भव। तदनन्तरं **यथा** अहं **विदे** उपलभे तथा **पूर्व्यं** पूर्वैः कृतं **तन्तुं** विस्तृतं यज्ञं **तनुष्व** सम्यङ्निष्पादय । फलोत्पादनसमर्थं कुर्वित्यर्थः ॥