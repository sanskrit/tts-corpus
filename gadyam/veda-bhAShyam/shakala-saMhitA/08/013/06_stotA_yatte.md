+++
title = "006"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


हे इन्द्र **विचर्षणिः** विशेषेण द्रष्टा **स्तोता** **ते** तुभ्यं त्वदर्थं **गिरः** स्तुतीः **यत्** यदा **अतिप्रशर्धयत्** अतिशयेन प्रशर्धयित्रीरकरोत् । शत्रूणां प्रसहनसमर्थाः।  ‘ शृधु प्रसहने । **यत्** यदा च ता गिरः **जुषन्त** त्वामसेवन्त अप्रीणयन् वा तदा **वयाइव** शाखा इव यथैकस्मिन् वृक्षे बह्व्यः शाखा उपरि प्ररोहन्ति तथा **अनु** **रोहते** स्तुत्या सर्वे गुणास्त्वयि प्ररोहन्ति ।