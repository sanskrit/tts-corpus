+++
title = "024"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


**यह्वं** महान्तं **पुरुस्तुतं** बहुभिः स्तुतं **तम्** इन्द्रं **प्रत्नाभिः** पुराणीभिः **ऊतिभिः** तृप्तिकरीभिः सोमाहुतिभिर्हेतुभिः **ईमहे** याचामहे । स चेन्द्रः **प्रिये** प्रीतिकरे **बर्हिषि** आस्तीर्णे दर्भे **नि** **षदत्** निषीदतु हविःस्वीकरणायोपविशतु । **अध** अनन्तरं **द्विता** द्वैधं वर्तमानानि चरुपुरोडाशादीनि सोमलक्षणानि च हवींषि स्वीकरोत्विति शेषः । बर्धस्वा सु पुरुष्टुत ऋषिष्टुताभिरूतिभिः । धुक्षस्व पिप्युषीमिषमव च नः ॥२५॥