+++
title = "029"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


**अस्य** इन्द्रस्य संबन्धिन्यः **इमाः** पूर्वोक्ता मरुदादिरूपाः प्रजाः **प्रतूर्तयः** प्रकर्षेण शत्रूणां हिंसित्र्यः सत्यः **पदं** स्थानं **जुषन्त** असेवन्त । **दिवि** द्युलोके **यत्** स्थानमन्यैर्दुष्प्रापमस्ति तत्पदमित्यर्थः। अपि च ताः **यज्ञस्य** ज्योतिष्टोमादेः **नाभा** नाभौ नाभिस्थानीये हविर्धान उत्तरवेद्यां वा **सं** **दधुः** संनिदधते । **यथा** येन प्रकारेण **विदे** विन्दे अपेक्षितं धनं लभे तथेत्यर्थः । यद्वा । विदे ज्ञानाय यथास्माकं दक्षावरं ज्ञानं भवति तथेत्यर्थः ॥