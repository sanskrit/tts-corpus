+++
title = "026"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


हे **अद्रिवः** वज्रवन् **इन्द्र** **त्वम्** **इत्था** इत्थमनेन प्रकारेण **स्तुवतः** स्तोत्रं कुर्वतो यजमानस्य **अवितेदसि** रक्षितैव भवसि । यत एवमतः कारणादहमपि **ऋतात्** यज्ञाद्धेतो: **मनोयुजं** मनसा मननीयेन स्तोत्रेण प्राप्यां **ते** त्वदीयां **धियम्** अनुग्रहबुद्धिम् **इयर्मि** प्राप्नोमि । यद्वा। ऋतात् सत्यभूतात्त्वतः स्तोत्रेण युक्तं त्वत्प्रीतिकरं कर्माहं प्राप्नोमि ।