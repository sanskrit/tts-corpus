+++
title = "004"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


हे **गिर्वणः** गीर्भिः स्तुतिभिर्वननीय संभजनीय **इन्द्र** **ते** तुभ्यं त्वदर्थम् **इयं** पुरोवर्तिनी **सुन्वतः** सोमाभिषवं कुर्वतो यजमानस्य संबन्धिनी **रातिः** ऋत्विग्भिर्दीयमाना सोमाहुतिः **क्षरति** आहवनीयं प्रति गच्छति । त्वं च तया **मन्दानः** मन्दमानो मोदमानस्तृप्यन् **अस्य** **बर्हिषः** यज्ञस्य **वि** **राजसि** विशेषेणेशिषे । राजतिरैश्वर्यकर्मा ॥