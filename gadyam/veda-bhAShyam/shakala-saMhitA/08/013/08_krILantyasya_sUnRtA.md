+++
title = "008"
devataa = "इन्द्रः"
RShiH = "नारदः काण्वः"
ChandaH = "उष्णिक्"

+++


**अस्य** इन्द्रस्य **सूनृताः** प्रियसत्यात्मिका वाचः **क्रीळन्ति** विहरन्ति । तत्र दृष्टान्तः । **प्रवता** प्रवणेन मार्गेण **यतीः** गच्छन्त्यः **आपो** **न** आप इव । यथा निम्नोन्नतेन पथा गच्छन्त्य आप उत्पतननिपतनेन विहरन्ति तद्वत् । **दिवः** स्वर्गस्य **पतिः** पालयिता **यः** इन्द्रः **अया** अनया **धिया** स्तुत्या **उच्यते** प्रतिपाद्यते अस्येन्द्रस्येत्यन्वयः ॥