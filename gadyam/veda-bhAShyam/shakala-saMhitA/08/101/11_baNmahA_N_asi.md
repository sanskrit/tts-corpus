+++
title = "011"
devataa = "सूर्यः"
RShiH = "जमदग्निर्भार्गवः"
ChandaH = "बृहती"

+++


हे **सूर्य** त्वं **महान्** तेजसाधिकः **असि** । **बट्** सत्यम्। नैतन्मिथ्येत्यर्थः। हे **आदित्य** अदितेः पुत्र त्वं **महान्** बलेनाप्यधिकः **असि** । **बट्** सत्यम् । **महः** महतः **सतः** भवतः **ते** **महिमा** महत्त्वं **पनस्यते** स्तोतृभिः स्तूयते । हे **देव** द्योतनादिगुणयुक्त सूर्य त्वं **महान्** वीर्येणाप्यधिकः **असि** भवसि । **अद्धा** सत्यमेव । अत्र न संशय इत्यर्थः । ‘ बट् सत्रा अद्धा ' इति सत्यनामसु पाठात् ॥