+++
title = "013"
devataa = "उषाः सूर्यप्रभा वा"
RShiH = "जमदग्निर्भार्गवः"
ChandaH = "बृहती"

+++


अस्यामृचि उषसः स्तुतिः सूर्यप्रभाया वा । **या** **इयं** **नीची** अवाङ्मुखी **अर्किणी** स्तुतिमती **रूपा** रूपवती **रोहिण्या** प्रकाशयुक्ता **कृता** उषाः सूर्यप्रभा वोत्पादिता सा **अन्तः** ब्रह्माण्डस्य मध्ये **बाहुषु** बाहुस्थानीयासु **दशसु** दशसंख्याकासु दिक्षु **आयती** आगच्छन्ती **चित्रेव** चित्रा गौरिव **प्रत्यदर्शि** सर्वैरदृश्यत ॥