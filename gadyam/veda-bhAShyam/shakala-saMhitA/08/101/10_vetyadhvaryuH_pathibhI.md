+++
title = "010"
devataa = "वायुः"
RShiH = "जमदग्निर्भार्गवः"
ChandaH = "सतो बृहती"

+++


हे **नियुत्वः** नियुत्संज्ञकाश्ववन् वायो **अध्वर्युः** हविर्धानात् **रजिष्ठैः** ऋजुतमैः **पथिभिः** मार्गैः **वेति** गच्छति । **वीतये** भक्षणाय तव भक्षणानि **हव्यानि** हवींषि च **प्रति** नयतीति शेषः । **अध** अथ **नः** अस्माकं संबन्धिनम् **उभयस्य** उभयविधं सोमम् । कर्मणि षष्ठी। **पिब** । उभयविधत्वं दर्शयति । **शुचिं** शुद्धं **सोमं** **गवाशिरं** गव्येन पयसा मिश्रितं चेति ॥ ॥ ७ ॥