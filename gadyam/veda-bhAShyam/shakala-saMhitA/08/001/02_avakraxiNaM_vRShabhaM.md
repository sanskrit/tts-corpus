+++
title = "002"
devataa = "इन्द्रः"
RShiH = "प्रगाथो घौरः काण्वो वा"
ChandaH = "सतो बृहती"

+++


**वृषभं** **यथा** वृषभमिव **अवक्रक्षिणम्** अवकर्षणशीलं शत्रूणां हिंसितारम् **अजुरं** जरारहितमहिंसितं वा **गां** **न** गामिव वृषमिव **चर्षणीसहं** चर्षणीनां मनुष्याणां शत्रुभूतानामभिभवितारं **विद्वेषणं** विद्वेष्टारं शत्रूणां **संवनना** संवननं सम्यक्संभजनीयं स्तोतृभिः **उभयंकरं** निग्रहानुग्रहयोरुभयोः कर्तारं **मंहिष्ठं** दातृतमम् **उभयाविनं** दिव्यपार्थिवलक्षणेनोभयविधधनेनोपेतम् । यद्वा । स्थावरजङ्गमरूपेण द्विप्रकारेण रक्षितव्येनोपेतम् । अथवोभयविधैः स्तोतृभिर्यष्टृभिश्चोपेतम् । एवंविधमिन्द्रमित् स्तोतेत्यन्वयः ॥