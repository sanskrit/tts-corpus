+++
title = "017"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


हे अध्वर्यवः **अद्रिभिः** ग्रावभिः **सोमं** **सोत** । हिरवधारणे । अभिषुणुतैव। **एनम्** इमम् **अप्सु** वसतीवरीषु **आ** **धावत** । अस्य सोमस्य धवनं कुरुत । अदाभ्यग्रहे हिमादासुत इत्यादिभिर्मन्त्रैर्वसतीवरीष्वाधवनं सोमस्य क्रियते । तत् कुरुतेत्यर्थः । **गव्या** गवि भवानि **वस्त्रेव** वस्त्राण्याच्छादकानि चर्माणीव मेघान **वासयन्त** **इत्** आच्छादयन्त एव **नरः** नेतार इन्द्रस्यानुचरा मरुतः **वक्षणाभ्यः** नदीभ्यो नदीनामर्थाय **निर्धुक्षन्** उदकानि निर्दुहन्ति क्षारयन्ति । यत एवमतः कारणादिन्द्रयागाय सोममद्रिभिरभिषुणुतैव । मोदासिषतेत्यर्थः ॥