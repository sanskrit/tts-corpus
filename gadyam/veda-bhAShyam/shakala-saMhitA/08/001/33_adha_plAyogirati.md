+++
title = "033"
devataa = "आसङ्गस्य दानस्तुतिः"
RShiH = "आसङ्गः प्लायोगिः"
ChandaH = "त्रिष्टुप्"

+++


**अध** अपि च **प्लायोगिः** प्रयोगनाम्नः पुत्रः **आसङ्गः** नाम राजा **दशभिः** दशगुणितैः **सहस्रैः** सहस्रसंख्याकैर्गवादिभिः **अन्यान्** दातॄन् **अति** **दासत्** अतिक्रम्य ददाति । **अध** अनन्तरम् **उक्षणः** सेचनसमर्थाः **मह्यम्** आसङ्गेन दत्ताः **रुशन्तः** दीप्यमानाः **दश** दशगुणितसहस्रसंख्याकास्ते गवादयः **नळाइव** । नळास्तटाकोद्भवास्तृणविशेषाः । ते यथा **सरसः** तटाकात् संघशो निर्गच्छन्ति तथैव मह्यं दत्ता गवादयोऽस्मादासङ्गात् **निरतिष्ठन्** निर्गत्यावास्थिषत । एवमेवंप्रकारेण मां स्तुहीति मेध्यातिथिं प्रत्युक्तत्वादेतासां चतसृणामृचां प्रायोगिरासङ्ग ऋषिः स एव देवतेत्येतदुपपन्नं भवति ॥