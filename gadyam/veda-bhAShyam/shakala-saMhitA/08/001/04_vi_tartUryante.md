+++
title = "004"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "सतो बृहती"

+++


हे **मघवन्** धनवन्निन्द्र **विपश्चितः** विद्वांसस्त्वदीयाः स्तोतारः **अर्यः** अभिगन्तारः **जनानां** शत्रूणां **विपः** वेपयितारः सन्तः **वि** **तर्तूर्यन्ते** भृशमापदो वितरन्ति अतिक्रामन्ति । तादृशस्त्वम् **उप** **क्रमस्व** उपगच्छास्मान् । **पुरुरूपं** बहुरूपम् नेदिष्ठम् अन्तिकतमं **वाजम्** अन्नम् **ऊतये** तर्पणाय **आ** **भर** अस्मभ्यम् ॥