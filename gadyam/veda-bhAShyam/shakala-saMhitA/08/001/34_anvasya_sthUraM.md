+++
title = "034"
devataa = "आसङ्गः"
RShiH = "शश्वत्याङ्गिरस्यासङ्गस्य पत्नी"
ChandaH = "त्रिष्टुप्"

+++


अयमासङ्गो राजा कदाचिद्देवशापेन नपुंसको बभूव । तस्य पत्नी शश्वती भर्तुर्नपुंसकत्वेन खिन्ना सती महत्तपस्तेपे । तेन च तपसा स च पुंस्त्वं प्राप । प्राप्तपुंव्यञ्जनं ते रात्रावुपलभ्य प्रीता शश्वत्व मया तमस्तौत् । **अस्य** आसङ्गस्य **पुरस्तात्** पूर्वभागे गुह्यदेशे **स्थूरं** स्थूलं वृद्धं सत् पुंव्यञ्जनम् **अनु** **ददृशे** अनुदृश्यते । **अनस्थः** अस्थिरहितः स चावयवः **ऊरुः** उरुर्विस्तीर्णः **अवरम्बमाणः** अतिदीर्घत्वेनावाङ्मुखं लम्बमानः । यद्वा । ऊरुः । सुपां सुलुक्' इति द्विवचनस्य सुः । ऊरू प्रत्यवलंबमानो भवति । **शश्वती** नामाङ्गिरसः सुता **नारी** तस्यासङ्गस्य भार्या **अभिचक्ष्य** एवंभूतमवयवं निशि दृष्ट्वा हे **अर्य** स्वामिन् भर्तः **सुभद्रम्** अतिशयेन कल्याणं **भोजनं** भोगसाधनं **बिभर्षि** धारयसीति **आह** ब्रूते ॥ ॥ १६ ॥