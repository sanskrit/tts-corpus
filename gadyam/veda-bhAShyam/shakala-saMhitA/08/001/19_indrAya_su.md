+++
title = "019"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


हे अध्वर्यवः **इन्द्राय** इन्द्रार्थं **मदिन्तमं** मादयितृतमं **वरेण्यं** वरणीयं संभजनीयं **सोमं** **सु** **सोत** अभिषुणुत । कुत इत्यत आह । **शक्रः** इन्द्रः **विश्वया** **धिया** सर्वया क्रिययाग्निष्टोमादिलक्षणया **हिन्वानं** प्रीणयन्तं **वाजयुम्** अन्नमात्मन इच्छन्तम् **एनं** यजमानम् । **न** इति संप्रत्यर्थीयः । संप्रति **पीपयत्** वर्धयति । अतः कारणात्तस्मा इन्द्राय सोमं सुनुतेत्यर्थः ॥