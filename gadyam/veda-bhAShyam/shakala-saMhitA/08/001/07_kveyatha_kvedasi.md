+++
title = "007"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


हे इन्द्र **क्व** कुत्र देशे **इयथ** गतवानसि पुरा । **क्वेत्** कुत्र च **असि** भवसि । इदानीं वर्तसे । **पुरुत्रा** **चिद्धि** बहुषु हि यजमानेषु **ते** त्वदीयं **मनः** संचरति । हे **युध्म** युद्धकुशल **खजकृत्** युद्धस्य कर्तर्हे **पुरंदर** आसुरीणां पुरां दारयितर्हे इन्द्र **अलर्षि** आगच्छ । **गायत्राः** गानकुशला अस्मदीयाः स्तोतारः **प्र** **अगासिषुः** प्रगायन्ति स्तुवन्ति । ‘ अलर्षि' इत्येतत् दाधर्त्यादौ (पा. सू. ७. ४. ६५) इयर्तेर्निपात्यते ॥