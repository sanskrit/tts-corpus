+++
title = "006"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


हे **इन्द्र** त्वं **मे** मदीयात् **पितुः** जनकादपि **वस्यान्** वसीयान् वसुमत्तरः **असि** । **उत** अपि च **अभुञ्जतः** अपालयतो मम **भ्रातुः** अपि वसीयस्त्वमधिकोऽसि । हे **वसो** वासकेन्द्र **मे** मदीया **माता** **च** त्वं च **समा** समौ समानौ सन्तौ । **पुमान्** स्त्रिया' (पा. सू. १. २. ६७ ) इति पुंसः शेषः। **छदयथः** । अर्चतिकर्मायम्। मां पूजितं कुरुथः । किमर्थम् । **वसुत्वनाय** व्यापनाय **राधसे** धनाय च । उभयोर्लाभायेत्यर्थः ॥