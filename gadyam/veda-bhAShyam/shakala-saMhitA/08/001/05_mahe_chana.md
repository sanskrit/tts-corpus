+++
title = "005"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


हे **अद्रिवः** वज्रवन्निन्द्र **त्वाम्** । **चन** इति निपातद्वयसमुदायो विभज्य योजनीयः । **महे** च महतेऽपि **शुल्काय** मूल्याय न **परा** **देयां** न विक्रीणानि । हे **वज्रिवः** वज्रहस्तेन्द्र **सहस्राय** सहस्रसंख्याय च धनाय **न** परा देयाम् । **अयुताय** दशसहस्राय च शुल्काय **न** परा देयाम् । हे **शतामघ** बहुधनेन्द्र **शताय** । बहुनामैतत् । अपरिमिताय च धनाय **न** परा देयां न विक्रीणानि । उक्तसंख्याद्धनादपि त्वं मम प्रियतमोऽसीत्यर्थः ॥ ॥ १० ॥