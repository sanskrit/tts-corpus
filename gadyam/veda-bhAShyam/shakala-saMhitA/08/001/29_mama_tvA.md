+++
title = "029"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


**सूरे** सूर्ये **उदिते** उदयं प्राप्ते पूर्वाह्णसमये **मम** **स्तोमासः** स्तोत्राणि हे **वसो** वासकेन्द्र त्वाम् **आ** **अवृत्सत** आवर्तयन्तु । अस्मदभिमुखं गमयन्तु । तथा **दिवः** दिवसस्य **मध्यंदिने** मध्याह्नेऽपि मदीयाः स्तोमास्त्वामावर्तयन्तु। तथा **प्रपित्वे** प्राप्ते दिवसस्यावसाने सायाह्नेऽपि मदीयाः स्तोमास्त्वामावर्तयन्तु । **अपिशर्वरे** । शर्वरीं रात्रिमपिगतः कालः अपिशर्वरः । शार्वरे कालेऽपि मदीयाः स्तोमास्त्वामावर्तयन्तु ॥