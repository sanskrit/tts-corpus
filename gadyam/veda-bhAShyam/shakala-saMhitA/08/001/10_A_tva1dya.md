+++
title = "010"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


अनयेन्द्रं धेनुरूपेण वृष्टिरूपेण च निरूपयन् स्तौति । **अद्य** इदानीं **धेनुं** धेनुरूपम् **इन्द्रं** **तु** क्षिप्रम् **आ** **हुवे** आह्वये। कीदृशीं धेनुम् । **सबर्दुघां** पयसो दोग्ध्रीं **गायत्रवेपसं** प्रशस्यवेगां **सुदुघां** सुखेन दोग्धुं शक्याम् । **अन्याम्** उक्तविलक्षणाम् **उरुधारां** बहूदकधाराम् **इषम्** एषणीयां वृष्टिम् । एतद्रूपेण वर्तमानम् **अरंकृतम्** अलंकर्तारं पर्याप्तकारिणं वेन्द्रं चाह्वये ॥ ॥ ११ ॥