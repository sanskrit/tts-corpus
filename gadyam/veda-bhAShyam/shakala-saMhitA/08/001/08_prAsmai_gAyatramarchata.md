+++
title = "008"
devataa = "इन्द्रः"
RShiH = "मेधातिथिमेध्यातिथी काण्वौ"
ChandaH = "बृहती"

+++


**अस्मै** इन्द्राय **गायत्रं** गातव्यं साम गायत्रसंज्ञं वा **प्र** **अर्चत** प्रगायत । **पुरंदरः** पुरां दारयिता **यः** इन्द्रः **वावातुः** वननीयः संभजनीयः । यद्वा वावातुः संभक्तुः स्तोतुः य इन्द्रः पुरंदरः शत्रुपुराणां दारयिता। **याभिः** ऋग्भिः **काण्वस्य** कण्वपुत्रस्य मेधातिथेर्मेध्यातिथेश्च **बर्हिः** यज्ञम् **उप** **आसदम्** उपासत्तुमुपगन्तुं **यासत्** गच्छेत् **वज्री** वज्रयुक्तः सन् । याभिश्च ऋग्भिः स्तूयमानः सन् **पुरः** शात्रवीः **भिनत्** भिन्द्यात् । तास्वृक्षु गायत्रं साम गायतेत्यर्थः ॥