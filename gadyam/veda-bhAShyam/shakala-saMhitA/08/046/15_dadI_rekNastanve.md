+++
title = "015"
devataa = "इन्द्रः"
RShiH = "वशोश्व्यः"
ChandaH = "ककुम्न्यङ्कुशिरा"

+++


हे **पुरुहूत** बहुभिराहूतेन्द्र त्वं **तन्वे** मह्यं शरीराय **रेक्णः** धनं **ददिः** दाता भव । कदेति उच्यते । **नूनं** क्षिप्रम् अद्येदानीमेव। एवं प्रतिवाक्यं योज्यम् । तथा **वसु** धनं पुत्रादिभ्यः **ददिः** दाता भव । तथा **वाजेषु** संग्रामेषु **वाजिनम्** अन्नवन्तं रयिं **ददिः** दाता भवेति । 'अत्र सर्वेष्वपि वाक्येषु ददिः इत्यस्य लिड्भावात् ‘न लोकाव्यय°' इति षष्ठीप्रतिषेधः ॥ ॥ ३ ॥