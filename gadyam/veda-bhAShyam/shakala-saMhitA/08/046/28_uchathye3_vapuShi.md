+++
title = "028"
devataa = "वायुः"
RShiH = "वशोश्व्यः"
ChandaH = "सतो बृहती"

+++


**उचथ्ये** वक्तव्ये स्तुत्ये **वपुषि** शरीरे **यः** **स्वराट्** स्वयं राजते । यद्वा । उचथ्यो वपुश्चोभौ  राजानौ । तयोरपि यः स्वराट् स्वाराज्यं करोति अतिशयेन वर्तते । हे **वायो** यश्च **घृतस्नाः** घृतवच्छुद्धः स राजा **अश्वेषितम्** अश्वैः प्रापितं **रजेषितम्** । रजःशब्देनोष्ट्रो गर्दभो वोच्यते । तेनाप्यानीतं **शुनेषितं** च **अज्म** अन्नं **प्र** अदात् । तत् अन्नमश्वाद्यानीतम् **इदं** पुरतो दृश्यते । **तत्** तवैवानुग्रहादित्यर्थः । अथवैकस्तच्छब्दः पूरणः । अश्वाद्यानीतं यदस्ति तदिदं खल्विति ॥