+++
title = "032"
devataa = "वायुः"
RShiH = "वशोश्व्यः"
ChandaH = "पङ्क्तिः"

+++


अयं **विप्रः** मेधावी वशो जनोऽहं **बल्बूथे** एतन्नामके **दासे** **तरुक्षे** गवाश्वादीनां तारके गवाद्यधिकृते राज्ञास्माकं प्रदिष्टधनदातरि **आ** **ददे** । किं दानम् । गवाश्वादीनां **शतम्** । शतशब्दोऽपरिमितवचनः । हे **वायो** **ते** तव स्वभूताः **ते** स्तोतारः **इमे** **जनाः** । वयमित्यर्थः । आत्मन एव परोक्षत्वेन वादः । त्वयानुगृहीतत्वात् **इन्द्रगोपाः** । इन्द्रो गोपायिता येषां ते तथोक्ताः । इन्द्रेण रक्षिताः **मदन्ति** । तथा **देवगोपाः** **मदन्ति** । इन्द्रं देवांश्च राज्ञो लब्धेन धनेन यजन्तो मदन्तीत्यर्थः ॥