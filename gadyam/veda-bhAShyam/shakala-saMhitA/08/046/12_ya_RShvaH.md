+++
title = "012"
devataa = "इन्द्रः"
RShiH = "वशोश्व्यः"
ChandaH = "विपरीता"

+++


**यः** इन्द्रः **ऋष्वः** दर्शनीयः **श्रावयत्सखा** । श्रावयन्तः सखाय ऋत्विजो यस्य स तादृशः श्रावयत्सखा । **पुरुष्टुतः** बहुभिर्यजमानैः स्तुतो य इन्द्रः **सः** **विश्वेत्** सर्वाण्यपि **जनिमा** जन्मानि प्राणिनां **वेद** जानाति । **तं** **तविषं** बलवन्तम् **इन्द्रं** **विश्वे** सर्वेऽप्यध्वर्य्वादयः **यतस्रुचः** स्वीकृतहविष्काः सन्तः **मानुषा** मनुष्यसंबन्धिनः **युगा** युगानि कालान् सर्वेषु कालेषु **हवन्ते** आह्वयन्ति स्तुवन्ति ।