+++
title = "022"
devataa = "पृथुश्रवसः कानीतस्य दानस्तुतिः"
RShiH = "वशोश्व्यः"
ChandaH = "पङ्क्तिः"

+++


स वश आगत्य व्रूते । **अश्व्यस्य** अश्वसंबन्धिनः **षष्टिं** **सहस्रा** सहस्राणि **अयुता** अयुतानि च **असनम्** अभजम् । **उष्ट्राणां** **विंशतिं** **शता** शतानि चासनम्। **श्यावीनां** श्याववर्णानां वडवानां **दश** **शता** शतानि चासनम् । **त्र्यरुषीणां** त्रीण्यारोचमानानि शुभ्राणि ककुप्पृष्ठपार्श्वादिस्थानानि यासां तादृशीनां **गवां** **दश** **सहस्रा** सहस्राण्यभजम् ॥