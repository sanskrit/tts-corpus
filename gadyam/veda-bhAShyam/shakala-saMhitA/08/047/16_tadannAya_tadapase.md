+++
title = "016"
devataa = "आदित्या उषाश्च"
RShiH = "त्रित आप्त्यः"
ChandaH = "महापङ्क्तिः"

+++


**तदन्नाय** । यदेव जागरावस्थायां भोज्यत्वेन प्रसिद्धं मधुपयसादि स्वप्नेऽपि तदेवान्नं यस्य सः । तादृशाय । प्रत्यक्षभोजनवत् स्वप्नेऽपि भोक्त्र इत्यर्थः। तथा **तदपसे** । यदेवापः कर्म निन्दितं जाग्रदवस्थायां क्रियते तदेव कर्म स्वप्ने यस्य स तत्कर्मा । तादृशाय देवाय **तं** **भागं** दुःस्वप्नस्यांशम् **उपसेदुषे** प्राप्नुवते **त्रिताय** **द्विताय** **च** हे **उषः** देवि **दुष्वप्न्यम्** अन्नकर्मविषयं **वह** अन्यत्र प्रापय । स्वप्ने दृष्टं मधुभोजनादिकं जाग्रदवस्थानुभूतवत् सुखकरं भवत्वित्यर्थः ॥