+++
title = "014"
devataa = "आदित्या उषाश्च"
RShiH = "त्रित आप्त्यः"
ChandaH = "महापङ्क्तिः"

+++


हे **दिवः** **दुहितः** उषः उषोदेवते **यच्च** गोषु अस्मदीयासु **दुष्वप्न्यम्** अनर्थसूचकं दृष्टम् । स्वार्थिको यत् । किंच **यच्च** दुष्वप्न्यम् **अस्मे** अस्मासु दृष्टम् । गोपीइानिमित्तकमस्माकं पीडानिमित्तकं च यद्दुःस्वप्नं पश्याम इत्यर्थः । तत् सर्वं हे **विभावरि** । उषोनामैतत् । हे व्युच्छनवति देवि **आप्त्याय** **त्रिताय** **परा** **वह** दूरे परिहर ॥।