+++
title = "012"
devataa = "आदित्याः"
RShiH = "त्रित आप्त्यः"
ChandaH = "महापङ्क्तिः"

+++


हे आदित्याः **इह** भूमौ **भद्रं** कल्याणं सुखं **रक्षस्विने** । रक्षो बलम् । बलवतेऽस्मद्द्वेष्ट्रे **न** भवत्विति शेषः ।"अवयै अस्मान् हिंसितुमवगच्छते **न** भवतु भद्रम् । तथा **उपयै** उपगच्छते **न** भवतु । तर्हि कस्य भवत्वित्युच्यते । **गवे** **च** **भद्रं** युष्मदीयं भवतु । चशब्दो वक्ष्यमाणधेन्वाद्यपेक्षः। किंच **धेनवे** नवप्रसूतिकायै भद्रं भवतु । **वीराय** अस्मत्पुत्रादिकाय भद्रं भवतु । कीदृशाय वीराय । **श्रवस्यते** अन्नमिच्छते । अथवोत्तरार्धेऽपि नेत्यनुवर्तते । अस्मद्विरोधिनो गवादिकाय भद्रं न भवत्विति तस्यार्थः ॥