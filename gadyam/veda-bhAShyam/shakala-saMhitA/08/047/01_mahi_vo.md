+++
title = "001"
devataa = "आदित्याः"
RShiH = "त्रित आप्त्यः"
ChandaH = "महापङ्क्तिः"

+++


हे **वरुण** हे **मित्र** । एतद्द्वयमर्यम्णोऽप्युपलक्षणम् । ६ वरुणादयः **महतां** वः युप्माकम् **अवः** रक्षणं **महि** महत् । कस्मै । **दाशुषे** हविर्दात्रे यजमानाय क्रियमाणम् । किंच हे आदित्याः **यं** यजमानं **द्रुहः** द्रोग्धुः सकाशात् **अभि** **रक्षथ** **ईम्** एनं यजमानम् **अव** **पापं** न **नशत्** न प्राप्नोति । कुत एवमिति तत्रोच्यते । **वः** युष्माकम् ऊतयः रक्षणानि **अनेहसः** अपापान्यनुपद्रवाणि च । **ऊतयः** युष्माकं रक्षणानि सुऊतयः शोभनरक्षणानि । पुनरुक्तिरादरार्था ।