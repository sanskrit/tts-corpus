+++
title = "011"
devataa = "अग्निः"
RShiH = "विरूप आङ्गिरसः"
ChandaH = "गायत्री"

+++


उक्षा अन्नं यस्य तस्मै । एवं वशान्नाय । सोमपृष्ठाय सोमे हविषि स्थितानि पृष्ठानि स्तोत्राणि यस्य स सोमपृष्ठः, पृष्ठस्तोत्रेण सोमेनाराध्यत इत्यर्थः । व्यधिकरणो बहुव्रीहिः । मत्वर्थीयो वाऽकारः, सोमवन्ति पृष्ठानि यस्येति । वेधसे विधात्रे मेधाविने । उञ्छादित्वादन्तोदात्तत्वम् । ईदृशायाग्नये तुभ्यं स्तोमैस्स्तोत्रैर्विधेम परिचरेम, एवंगुणकं त्वां परिचरेम इत्यर्थः । विधविधाने तौदादिकः । 'क्रियाग्रहणं कर्तव्यम्' इति सम्प्रदानत्वाच्चतुर्थी, द्वितीयार्थे वा विभक्तिव्यत्ययेन । एवमस्माभिस्स्तुतस्त्वं यजमानमन्नवन्तं कुरु । 'स एवैनमन्नवन्तं करोत्यन्नवानेव भवति' `इति ब्राह्मणम् ॥

**उक्षान्नाय** । उक्षान्नमदनीयं हविर्यस्यासावुक्षान्नः । तस्मै **वशान्नाय**। वशान्नं यस्यासौ वशान्नः । तस्मै **सोमपृष्ठाय** सोमघृतपृष्ठाय **वेधसे** विधात्रे कामानाम् **अग्नये** **स्तोमैः** **विधेम** परिचरेम ॥