+++
title = "006"
devataa = "अश्विनौ"
RShiH = "सध्वंसः काण्वः"
ChandaH = "अनुष्टुप्"

+++


हे **नरा** नेतारावश्विनौ **यच्चिद्धि** यदा खलु **वां** युवां **पुरा** पूर्वस्मिन् काले **ऋषयः** अतीन्द्रियार्थदर्शिनः स्तोतारः **अवसे** रक्षणाय **जुहूरे** जुहुविरे स्तुतिभिराह्वयन् । ह्वयतेर्लिटि ‘अभ्यस्तस्य च ' इति संप्रसारणम् । ‘हलः' इति दीर्घः । ‘इरयो रे' इति रेभावः । तदानीं हे अश्विनौ **आ** **यातम्** आगच्छतम् आगतवन्तौ स्थः । अतः **मम** मदीयाम् **इमां** **सुष्टुतिं** शोभनां स्तुतिमपि **उप** **आ** **गतम्** उपागच्छतम् ॥