+++
title = "018"
devataa = "अश्विनौ"
RShiH = "सध्वंसः काण्वः"
ChandaH = "अनुष्टुप्"

+++


हे **अश्विना** अश्विनौ **यामहूतिषु** यामानां यातॄणां देवानां हूतिराह्वानं येषु यागेषु तेषु **प्रियमेधाः** प्रिययज्ञा एतत्संज्ञा ऋषयः **अध्वराणां** यज्ञानां **राजन्तौ** ईश्वरौ । राजतिरैश्वर्यकर्मा । 'अश्विनौ हि देवानामध्वर्यू आस्ताम्' (तै. ब्रा. ३. २. २. १ ) इति हि ब्राह्मणम् । ईदृशौ **विश्वाभिः** सर्वाभिः **ऊतिभिः** रक्षाभिः सहितौ **वां** युवाम् **आ** **अहूषत** आह्वयन अस्तुवन्नित्यर्थः ॥