+++
title = "022"
devataa = "अश्विनौ"
RShiH = "सध्वंसः काण्वः"
ChandaH = "अनुष्टुप्"

+++


हे अश्विनौ **स्तोमाः** प्रगीतमन्त्ररूपाः स्तुतयः **सुवृक्तयः** सुप्रवृत्ताः सुष्ठु दोषवर्जिता वा गिरः शस्त्ररूपा वाचश्च **वां** युवां **प्र** **वर्धन्तु** प्रवर्धयन्तु । अपि च हे **पुरुत्रा** बहूनां त्रातारौ हे **वृत्रहन्तमा** वृत्राणां शत्रूणां हन्तृतमौ ईदृशौ हे अश्विनौ **ता** तौ युवां **नः** अस्माकं **पुरुस्पृहा** पुरु बहुलं स्पृहणीयावीप्सितव्यौ **भूतं** भवतम् ॥