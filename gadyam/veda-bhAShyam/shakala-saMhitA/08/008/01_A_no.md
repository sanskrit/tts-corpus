+++
title = "001"
devataa = "अश्विनौ"
RShiH = "सध्वंसः काण्वः"
ChandaH = "अनुष्टुप्"

+++


हे **अश्विना** अश्विनौ अश्नुवानौ सर्वं जगद्व्याप्नुवन्तौ यद्वा अश्वैर्युक्तौ **युवं** युवां **विश्वाभिः** सर्वाभिर्व्याप्ताभिर्वा **ऊतिभिः** रक्षाभिः दातव्याभिः सार्धं **नः** अस्मान् **आ** **गच्छतम्** । आगत्य च हे **दस्रा** दस्रौ दर्शनीयौ शत्रूणामुपक्षपयितारौ वा हे हिरण्यवर्तनी हिरण्मयरथौ हितरमणीयाचरणौ म ईदृशौ हे अश्विनौ **सोम्यं** सोममयं **मधु** **पिबतम्** ॥