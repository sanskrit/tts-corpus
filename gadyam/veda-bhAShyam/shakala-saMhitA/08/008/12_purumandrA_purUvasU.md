+++
title = "012"
devataa = "अश्विनौ"
RShiH = "सध्वंसः काण्वः"
ChandaH = "अनुष्टुप्"

+++


**पुरुमन्द्रा** बहुमदौ बहुभिः सोमैर्मादयितव्यौ वा **पुरूवसू** बहुधनौ बहूनां निवासकौ वा **रयीणां** धनानां **मनोतरा** मन्तारौ दातारौ । मन्यतेस्तृचि पृषोदरादित्वाद्रूपसिद्धिः। नामन्यतरस्याम्' इति रैशब्दान्नाम उदात्तत्वम् । **वह्नी** कृत्स्नस्य जगतो वोढारौ ईदृशौ **अश्विनौ** **मे** मम **इमं** **स्तोमं** स्तोत्रम् **अभि** **अनूषातां** सम्यक् स्तुतमिति प्राशंसिषाताम् ॥‘णु स्तुतौ'। यद्वा । नुवतिरत्र श्रवणार्थे वर्तते । अभिप्राप्तावश्रौष्टाम् ॥