+++
title = "020"
devataa = "अश्विनौ"
RShiH = "सध्वंसः काण्वः"
ChandaH = "अनुष्टुप्"

+++


हे अश्विनौ **याभिः** ऊतिभिः **कण्वम्** ऋषिं **मेधातिथिं** च **आवतम्** अरक्षतम् । **याभिः** च **वशम्** एतत्संज्ञं चावतम् । **याभिः** च गोशर्यम् । शीर्णा गौर्यस्य स गोशर्यः शयुः । तथा चाम्नातं-- शयवे चिन्नासत्या शचीभिर्जसुरये स्तर्यं पिप्यथुर्गाम्' (ऋ. सं. १. ११६. २२) इति । ईदृशं गोशर्यं शयुमावतमरक्षतम् । हे **नरा** नेतारौ **ताभिः** ऊतिभिः **नः** अस्मान् **अवतं** रक्षतम् ॥ ॥ २८ ॥