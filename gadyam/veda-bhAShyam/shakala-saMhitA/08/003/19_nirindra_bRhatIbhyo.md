+++
title = "019"
devataa = "इन्द्रः"
RShiH = "मेध्यातिथिः काण्वः"
ChandaH = "बृहती"

+++


हे **इन्द्र** **वृत्रम्** आवरकमसुरं **बृहतीभ्यः** महद्भ्यः । लिङ्गव्यत्ययः । **धनुभ्यः** धनुर्भ्यः कोदण्डेभ्यः । छान्दसो रेफलोपः। हेतौ पञ्चमी । महद्भिर्धनुर्भिहेतुभिः **निः** **अस्फुरः** । स्फुरतिर्वधकर्मा । निरवधीः । निःशेषेण हतवानसि । यद्वा । वृत्रमावरकं मेघं धनुभ्यः । धन्वन्ति गच्छन्तीति धनव आपः । महतीभ्योऽद्यः।  । तादर्थ्ये चतुर्थी। ईदृशीनामपां लाभार्थं निरवधीः । अपि च **मायिनः** मायाविनः **अर्बुदस्य** एतत्संज्ञकस्यासुरस्य **मृगयस्य** एतत्संज्ञकस्य च । उभयत्र कर्मणि षष्ठी। इमावप्यसुरौ **निः** अस्फुरः निःशेषेणावधीः । मायाशब्दस्य व्रीह्यादिषु पाठात् ' व्रीह्यादिभ्यश्च ' इति मत्यर्थीयो विनिः । तथा **पर्वतस्य** वलनाम्नासुरेण गवामदर्शनाय निहितस्य गिरेः संबन्धिनीः **गाः** वलेनापहृताः **निः** **आजः** निरगमयः । अज गतिक्षेपणयोः' ॥