+++
title = "024"
devataa = "पाकस्थाम्नः कौरयाणस्य दानस्तुतिः"
RShiH = "मेध्यातिथिः काण्वः"
ChandaH = "बृहती"

+++


अयं पाकस्थामा **आत्मा** स्वयं **पितुः** जनकस्य **तनूः** तनयः। पिता यथा सन्मार्गवर्तितया प्रशस्त एवमयमपीत्यर्थः । तथा **वासः** वासयिता निवासयिता । वासयतेरौणादिकोऽसुन्। **अभ्यञ्जनम्** अभिव्यक्तं यथा भवति तथा **ओजोदाः** ओजसो बलस्य दाता धारयिता वा । यद्वा । आत्मा सततगामी । पितुरित्यन्ननाम । व्याप्तमन्नं येन दत्तम्। तनूर्विस्तृतं वासो वस्त्रमभ्यञ्जनमभ्यञ्जनसाधनं घृततैलादिकं च येन दत्तम् । यश्चौजोदा बलस्य दाता । तं **पाकस्थामानं** **तुरीयं** स्वकीयप्रपितामहापेक्षया चतुर्थं यद्वा तुरीयं शत्रूणां तूर्वकं हिंसितारं **भोजं** शत्रूणां भोजयितारं **रोहितस्य** लोहितवर्णस्य पूर्वोक्तस्याश्वस्य **दातारम्** एवंगुणकं पाकस्थामानम् **अब्रवम्** । उक्तेन प्रकारेणास्तौषम् । **इत्** इति पूरकः ॥ ॥ २९ ॥