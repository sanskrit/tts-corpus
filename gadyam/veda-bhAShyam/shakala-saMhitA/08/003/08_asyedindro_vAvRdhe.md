+++
title = "008"
devataa = "इन्द्रः"
RShiH = "मेध्यातिथिः काण्वः"
ChandaH = "सतो बृहती"

+++


**अस्येत्** अस्यैव यजमानस्य **वृष्ण्यं** वृषत्वं वीर्यं **शवः** बलं च **इन्द्रः** **वावृधे** वर्धयति । **सुतस्य** अभिषुतस्य सोमस्य पानेन **विष्णवि** कृत्स्नदेहस्य व्यापके **मदे** हर्षे सति तस्यैव यजमानस्य बलं वर्धयतीत्यर्थः। अद्य अस्मिन् काले **अस्य** इन्द्रस्य **तम्** उक्तगुणं **महिमानं** महत्व्नम् **आयवः** मनुष्याः **अनु** **ष्टुवन्ति** । आनुपूर्व्येण स्तुवन्ति । **पूर्वथा** । पूर्वशब्दादिवार्थे ' प्रत्नपूर्व' इत्यादिना थाल्प्रत्ययः । यथा पूर्वस्मिन् कालेऽस्तुवन् एवमिदानीमपि तेनैव क्रमेण स्तुवन्तीत्यर्थः ॥