+++
title = "011"
devataa = "इन्द्रः"
RShiH = "मेध्यातिथिः काण्वः"
ChandaH = "बृहती"

+++


हे **इन्द्र** सुवीर्यं शोभनवीर्योपेतम् । बहुव्रीहौ • वीरवीय च' इत्युत्तरपदाद्युदात्तत्वम् । **यत्** **रयिं** धनं त्वां **यामि** याचामि । छान्दसो वर्णलोपः । **नः** अस्मभ्यं तद्धनं **शग्धि** देहि । शकिरत्र दानार्थः । तस्मात् लोटि हौ छान्दसो विकरणस्य लुक् । ‘हुझल्भ्यः' इति हेर्धित्वम् । तथा **सिषासते** संभक्तुमिच्छते । सनतेः सनि ‘सनीवन्तर्ध' इति विकल्पनादिडभावे ‘जनसनखनाम्' इत्यात्वम् । **वाजाय**। वाज इत्यन्ननाम । तेन च तद्वाँलक्ष्यते । हविष्मते यजमानाय **प्रथमं** सर्वेभ्यः पूर्वमेव **शग्धि** धनं प्रयच्छ । यद्वा वाजायेति द्वितीयार्थे चतुर्थी । कर्मभिस्त्वां संभक्तुमिच्छते जनाय प्रथमं वाजाय वाजमन्नं शग्धि देहि । पश्चात् **स्तोमाय** स्तोत्रे हे **पूर्व्य** पूर्वस्मिन् काले भव चिरंतनेन्द्र **शग्धि** देहि । स्तौतेः कर्तरि • अर्तिस्तुसु ' इत्यादिना मन्प्रत्ययः ॥