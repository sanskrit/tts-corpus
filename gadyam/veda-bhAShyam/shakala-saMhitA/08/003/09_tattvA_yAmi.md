+++
title = "009"
devataa = "इन्द्रः"
RShiH = "मेध्यातिथिः काण्वः"
ChandaH = "बृहती"

+++


हे **इन्द्र** **तत्** **सुवीर्यं** शोभनवीर्यं **त्वा** त्वां **यामि** याचामि । छान्दसो वर्णलोपः । तथा **तत्** **ब्रह्म** परिवृढमन्नं **पूर्वचित्तये** पूर्वप्रज्ञानायान्येभ्यः पूर्वमेव लाभाय त्वां याचामि । **धने** **हिते** अभीष्टे सति **येन** सुवीर्येण **यतिभ्यः** कर्मसूपरतेभ्योऽयष्टृभ्यो जनेभ्यः सकाशाद्धनमाहृत्य **भृगवे** महर्षये प्रयच्छसि । यद्वा । कर्मसु नियता अङ्गिरसो यतयः । तेषामर्थं धनं प्रयच्छसि । तादर्थ्ये चतुर्थी। **येन** च ब्रह्मणा **प्रस्कण्वं** कण्वप्रभवं कण्वस्य पुत्रमृषिम् **आविथ** ररक्षिथ। तदुभयं याचामीत्यन्वयः ॥