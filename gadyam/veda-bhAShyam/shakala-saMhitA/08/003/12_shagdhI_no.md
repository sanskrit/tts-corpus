+++
title = "012"
devataa = "इन्द्रः"
RShiH = "मेध्यातिथिः काण्वः"
ChandaH = "सतो बृहती"

+++


हे **इन्द्र** **धियः** कर्माणि स्तोत्राणि वा **सिषासतः** संभक्तवतः **नः** अस्माकं संबन्धिनः **अस्य** यजमानस्य तद्धनं **शग्धि** प्रदेहि **यद्ध** येन खलु धनेन **पौरम्** । पुरुर्नाम राजा । तस्य पुत्रम् **आविथ** ररक्षिथ । अपि च हे **इन्द्र** **रुशमं** **श्यावकं** **कृपं** चैतन्नामकांस्त्रीन् राजर्षीन् **यथा** येन प्रकारेण **प्रावः** प्रारक्षः तथा **स्वर्णरं** सर्वस्य हविषो नेतारं प्रापयितारम् । यद्वा । स्वः स्वर्गं प्रति नेतव्यमिमं यजमानं **शग्धि** शक्तं कुरु। धनादिसंपत्त्या यागानुष्ठानाय यथा शक्तो भवति तथा कुर्वित्यर्थः । इन्द्र इत्यामन्त्रितस्य पादादित्वेनाष्टमिकनिघाताभावे षाष्ठिकमामन्त्रिताद्युदात्तत्वम् ॥