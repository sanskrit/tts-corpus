+++
title = "005"
devataa = "इन्द्रः"
RShiH = "मेध्यातिथिः काण्वः"
ChandaH = "बृहती"

+++


**देवतातये** । देवैः स्तोतृभिस्तायते विस्तार्यत इति देवतातिर्यज्ञः । तदर्थम् **इन्द्रमित्** देवेषु मध्य इन्द्रमेव आह्वयामहे । **अध्वरे** यज्ञे **प्रयति** प्रगच्छत्युपक्रान्ते सति **इन्द्रं** **हवामहे** । तथा **समीके** सम्यग्गते संपूर्णे च यागे **वनिनः** संभजमाना वयम् **इन्द्रम्** एवाह्वयामहे । यद्वा । समीकमिति संग्रामनाम । समीके संग्राम इन्द्रमाह्वयामहे । **धनस्य** **सातये** लाभाय **इन्द्रम्** एवाह्वयामहे । अतः शीघ्रमिन्द्र आगच्छत्वित्यर्थः ॥ ॥ २५ ॥