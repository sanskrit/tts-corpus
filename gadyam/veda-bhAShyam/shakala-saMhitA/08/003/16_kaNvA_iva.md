+++
title = "016"
devataa = "इन्द्रः"
RShiH = "मेध्यातिथिः काण्वः"
ChandaH = "सतो बृहती"

+++


**कण्वाइव** कण्वगोत्रोत्पन्ना ऋषय इव स्तुवन्तः **भृगवः** भृगुगोत्रोत्पन्ना ऋषयः **धीतम्** आध्यातं **विश्वमित्** व्याप्तं तमेवेन्द्रम् **आनशुः** व्यापुः । **सूर्याइव** । यथा सूर्यरश्मयः सर्वं जगद्व्याप्नुवन्ति तद्वत् । अपि च **प्रियमेधासः** प्रियप्रज्ञा एतत्संज्ञा वा **आयवः** मनुष्यास्तमेव **इन्द्रं** **महयन्तः** पूजयन्तः **स्तोमेभिः** स्तोत्रैः **अस्वरन्** अस्तुवन् ।' स्वृ शब्दोपतापयोः '। भौवादिकः ॥