+++
title = "011"
devataa = "इन्द्रः"
RShiH = "प्रगाथः काण्वः"
ChandaH = "गायत्री"

+++


**अयम्** अस्माभिरभिषुतः सोमः **ते** त्वां **मदिन्तमः** मादयितृतमः । अयम् **अधि** श्रितः आश्रितः । कुत्रेति तदुच्यते । **शर्यणावति** कुरुक्षेत्रस्य जघनार्धभवे शरतृणोपेते सरसि । तत्सरः कुत्र वर्तत इति उच्यते । **सुषोमायाम्** एतन्नामिकायां नद्याम् । सा च कुत्र वर्तत इति तदुच्यते । आर्जीकीये एतन्नामके देशे। एवमुक्तप्रकारेणात्यन्तदूरदेशे वर्तते यः सोमः स एवायमभिषुतः । तं पिबेत्युत्तरत्रान्वयः ॥