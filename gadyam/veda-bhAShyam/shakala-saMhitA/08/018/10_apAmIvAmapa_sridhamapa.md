+++
title = "010"
devataa = "आदित्याः"
RShiH = "इरिंबिठिः काण्वः"
ChandaH = "उष्णिक्"

+++


हे आदित्याः **अमीवां** रोगम् **अप** **सेधत** अस्मत्तोऽपगमयत । **स्रिधं** चापसेधकं शत्रुं च **अप** सेधत । **दुर्मतिम्** अस्माकं दुःखस्य मन्तारं च **अप** सेधत । अपि च हे **आदित्यासः** आदित्याः **नः** अस्मान् **अंहसः** पापात् **युयोतन** पृथक्कुरुत । यौतेर्लोटि छान्दसः शपः श्लुः ।  ‘ तप्तनप्तनथनाश्च' इति तस्य तनबादेशः । पित्त्वादनुदात्तत्वे धातुस्वरः शिष्यते ।  ‘ आमन्त्रितं पूर्वमविद्यमानवत् ' इति पूर्वस्यामन्त्रितस्याविद्यमानत्वेन पदादपरत्वान्निघातो न भवति ॥ ॥ २६ ॥