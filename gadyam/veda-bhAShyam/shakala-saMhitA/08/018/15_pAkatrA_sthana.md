+++
title = "015"
devataa = "आदित्याः"
RShiH = "इरिंबिठिः काण्वः"
ChandaH = "उष्णिक्"

+++


हे **देवाः** दानादिगुणयुक्ता आदित्या यूयं **पाकत्रा** पाकेषु विपक्वप्रज्ञेषु स्तोतृषु **स्थन** भवथ । यद्वा । प्रथमार्थे त्राप्रत्ययः । पाकत्रा पाकाः परिपक्वज्ञाना भवथ । यत एवमतः कारणात् **हृत्सु** आत्मीयेषु हृदयेषु **द्वयुं** द्विप्रकारयुक्तं कपटिनं च **अद्वयुं** **च** तद्विलक्षणं कापट्यरहितं च **मर्त्यं** मनुष्यमुपेत्य हे **वसवः** वासकाः **जानीथ** अवगच्छथ ॥ ॥ २७ ॥