+++
title = "014"
devataa = "आदित्याः"
RShiH = "इरिंबिठिः काण्वः"
ChandaH = "उष्णिक्"

+++


**दुःशंसं** दुष्कीर्तिं **रिपुं** शत्रुं **तं** **मर्त्यम्** **इत्** मनुष्यमेव **अघं** पापं **सम्** **अश्नवत्** सम्यग्व्याप्नोतु । **यः** मर्त्यः **अस्मत्रा** अस्मासु अस्मद्विषये **दुर्हणावान्** दुष्टहननवान् उपजायते **द्वयुः** द्वाभ्यां प्रकाराभ्यां युक्तश्च भवति । अयमर्थः । प्रत्यक्षकृतो हितं वदति परोक्षकृतस्त्वहितम् । तादृशः कपटो द्वयुरित्युच्यते । यश्चास्मद्विषये कपटो भवति तमपि पापं व्याप्नोत्विति ॥