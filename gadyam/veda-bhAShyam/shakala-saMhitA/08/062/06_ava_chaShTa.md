+++
title = "006"
devataa = "इन्द्रः"
RShiH = "प्रगाथः काण्वः"
ChandaH = "पङ्क्तिः"

+++


अयमिन्द्रः **ऋचीषमः** ऋचा स्तुत्या समस्तथा परिच्छिन्नः सन् **अव** **चष्टे** पश्यत्यनुग्रहेणास्मान् । तत्र दृष्टान्तः । **मानुषः** मनुष्यः **अवतान्** अवटान् कूपादिप्रदेशान् **इव** । दृष्ट्वा च जुष्वी ् प्रीतोऽयं **दक्षस्य** प्रवृद्धस्य **सोमिनः** यजमानस्य युजं युज्यमात्मानं **सखायं** **कृणुते** करोति । तस्याभिमतं साधयतीत्यर्थः । अथवा । तृषितो मनुष्यो जलपूर्णानवटानिव स्तुतः सन् पश्यति सोमं पातुम् । पश्चादवेक्षितं तं युज्यमानं सोमं जुष्ट्वी सेवित्वा दक्षस्य सोमिनः सखायं कुरुते ॥ ॥ ४० ॥