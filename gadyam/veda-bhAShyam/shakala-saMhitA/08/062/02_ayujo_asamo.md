+++
title = "002"
devataa = "इन्द्रः"
RShiH = "प्रगाथः काण्वः"
ChandaH = "पङ्क्तिः"

+++


**अयुजः** असहायः **असमः** असदृशोऽन्यैः **नृभिः** देवैः **एकः** मुख्यः **अयास्यः** उपक्षपयितुमशक्यः **पूर्वीः** कृष्टीः पूर्वतन्यः प्रजाः **अति** **प्र** **ववृधे** अतिप्रवर्धते । किंच **विश्वा** सर्वाणि **जातानि** इदानीमुत्पन्नानि **ओजसा** बलेनाति प्र वावृधे । **भद्राः** हि **इन्द्रस्य** **रातयः** । अथवा । अयमृषिरयुजोऽसहायोऽन्यैरसदृश एक एव सन् पूर्वीः प्रजा जातानि सर्वाण्यप्यतिक्रम्य वर्धते । शिष्टं समानम् ॥