+++
title = "010"
devataa = "इन्द्रः"
RShiH = "प्रगाथः काण्वः"
ChandaH = "पङ्क्तिः"

+++


हे **इन्द्र** **उत्** । अयं व्यवहितेनापि **वावृधुः** इत्यनेन संबध्यते । उद्वर्धयन्ति सोमेन । किम् । **ते** **शवः** बलम् । न केवलं बलं किंतु **त्वाम्** उत् वर्धयन्ति स्तुत्यादिना । पश्चात् **तव** **क्रतुं** प्रज्ञां स्वानुकूलाम् **उत्** वर्धयन्ति। **भूरि** इत्येतत् प्रत्याख्यातं संबध्यते । अतिप्रभूतमुद्वर्धयन्तीत्यर्थः । क एवं कुर्वन्तीति उच्यते । हे भूरिगो बहुपशो हे **मघवन्** धनवन्निन्द्र **तव** **शर्मणि** त्वदीये सुखे ये वर्तन्ते ते च कुर्वन्तीति ॥