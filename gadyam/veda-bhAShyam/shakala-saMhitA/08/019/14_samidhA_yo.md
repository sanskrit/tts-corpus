+++
title = "014"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


**यः** **मर्त्यः** मनुष्यः **अस्य** अग्नेः **धामभिः** शरीरैः गार्हपत्यादिरूपेण विभज्य वर्तमानैः सार्धम् **अदितिम्** अखण्डनीयं तमेवाग्निं **निशिती** निशित्या निशानसाधनया प्रज्वलनहेतुभूतया **समिधा** **दाशत्** परिचरेत् **धीभिः** कर्मभिः बुद्धिविशेषैर्वा **सः** **सुभगः** सन् **विश्वेत्** सर्वानेव **जनान्** **द्युम्नैः** द्योतमानैरन्नैर्यशोभिर्वा **उद्नइव** उदकानीव अति **तारिषत्** अतितरेत् अतिक्रामेत् ॥