+++
title = "033"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


हे **अग्ने** **यस्य** **ते** तव **अन्ये** **अग्नयः** **वयाइव** वृक्षस्य शाखा इव **उपक्षितः** समीपे निवसन्तो भवन्ति **जनानां** जनिमतां मनुष्याणां मध्येऽहं तस्य **तव** **क्षत्राणि** बलानि स्तुत्या **वर्धयन्** **विपो** **न** । स्तोतृनामैतत् । अन्ये स्तोतार इव **द्युम्ना** द्योतमानान्यन्नानि यशांसि वा **नि** **युवे** नितरां प्राप्नोमि । त्वत्प्रसादाल्लभेयेत्यर्थः ॥