+++
title = "002"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


ऋषिरात्मानं संबोध्य स्तुतौ प्रेरयति । हे **विप्र** मेधाविन **सोभरे** एतत्संज्ञ ऋषे **अध्वराय** यागाय **ईम्** इमम् **अग्निं** **प्र** **ईळिष्व** प्रस्तुहि । कीदृशम् । **विभूतरातिं** व्याप्तधनं प्रभूतदानं वा **चित्रशोचिषं** चायनीयतेजस्कं विचित्रदीप्तिकं वा **सोम्यस्य** सोमसाध्यस्य **अस्य** **मेधस्य** यज्ञस्य **यन्तुरं** नियन्तारं **पूर्व्यं** चिरंतनम् ॥  आभिप्लविकेषूक्थ्येषु तृतीयसवने प्रशास्तुः शस्त्रे ‘ यजिष्ठं त्वा' इत्यादिकौ प्रगाथौ वैकल्पिकौ स्तोत्रियानुरूपौ । सूत्रितं च--- यजिष्ठं स्वा ववृमहे यः समिधा य आहुती' (आश्व. श्रौ. ७. ८) इति ॥