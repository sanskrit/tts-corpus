+++
title = "010"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


हे अग्ने **यस्य** यजमानस्य **अध्वराय** यागनिष्पादनाय **त्वम्** **ऊर्ध्वः** उद्युक्तः सन् **तिष्ठसि** अवतिष्ठसे **सः** यजमानः **क्षयद्वीरः** निवसद्भिरित्वरैर्वा वीरैः पुत्रादिभिरुपेतः सन् **साधते** सर्वकर्तव्यं साधयति । तदेव विवृणोति । **सः** तादृशो जनः **अर्वद्भिः** अश्वैः **कृतं** निष्पादितं जयादिकं **सनिता** संभजनशीलो भवति । **सः** तादृशो जनः **विपन्युभिः** मेधाविभिः **सः** **शूरैः** च **सनिता** भवति ॥ ॥ ३० ॥