+++
title = "022"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


**तिग्मजम्भाय** तीक्ष्णज्वालाय **तरुणाय** नित्ययूने जरामरणरहिताय **राजते** राजमानाय **अग्नये** **प्रयः** हविर्लक्षणमन्नं **गायसि** हे स्तोतः । प्रवृद्धिं प्रयच्छेत्यर्थः । **यः** **अग्निः** **सूनृताभिः** प्रियसत्यात्मिकाभिर्वाग्भिः स्तुतः **घृतेभिः** घृतैराज्यैः **आहुतः** अभिहुतश्च सन् **सुवीर्यं** शोभनवीर्यं **पिंशते** आश्लेषयति स्तोतृभिः संयोजयति । ‘पिश अवयवे' । तस्मा अग्नय इत्यन्वयः ॥