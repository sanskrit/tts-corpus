+++
title = "031"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


हे **सिष्णो** । सिषिः सेचनार्थः । सोमेनासिच्यमानाग्ने **द्रप्सः** द्रवणशीलः **नीलवान्** शकटनीडेऽवस्थानात् तद्वान् **वाशः** कान्तः शब्दायमानो वा **ऋत्वियः** ऋतौ वसन्तादिकालविशेषे भवः **इन्धानः** संदीपयन् एवंभूतः **तव** सोमः **आ** **ददे** तुभ्यं होमायाध्वर्युणादीयते । अपि च **त्वं** **महीनां** महतीनाम् **उषसां** **प्रियः** मित्रभूतः **असि** । उषसि ह्यग्नयो होमाय प्रज्वाल्यन्ते । तथा **क्षपः** क्षपाया रात्रेः संबन्धिषु **वस्तुषु** **राजसि** प्रकाशसे । यद्वा । रात्रिसंबन्धीनि वस्तूनि पदार्थजातानि त्वं प्रकाशयसि ॥