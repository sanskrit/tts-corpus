+++
title = "008"
devataa = "अग्निः"
RShiH = "सोभरिः काण्वः"
ChandaH = "सतो बृहती"

+++


**प्रशंसमानः** स्तुवन् **अतिथिर्न** अतिथिरिव । यद्वा । व्यत्ययेन कर्मणि कर्तृप्रत्ययः । प्रशस्यमानः सः **अग्निः** **मित्रियः** मित्राणां स्तोतॄणां हितो भवति । तथा **रथो** **न** रथ इव **वेद्यः** । लम्भनीयोऽभीष्टफलसाधनत्वेन ज्ञातव्यो वा । उत्तरोऽर्धर्चः प्रत्यक्षकृतः । हे अग्ने **त्वे** त्वयि **साधवः** साधकाः समीचीनाः **क्षेमासः** धारणानि **अपि** **सन्ति** भवन्ति । तथा **रयीणां** धनानां **त्वम्** एव **राजा** ईश्वरो भवसि । ।