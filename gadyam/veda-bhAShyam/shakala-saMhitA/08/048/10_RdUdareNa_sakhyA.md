+++
title = "010"
devataa = "सोमः"
RShiH = "प्रगाथः काण्वः"
ChandaH = "त्रिष्टुप्"

+++


अहं प्रगाथः **ऋदूदरेण** उदराबाधकेन सोमेन **सख्या** **सचेय** संगच्छेय । संगतो भवामि ।  ‘ ऋदूदरः सोमो मृदूदरः' (निरु. ६. ४) इति यास्कः । **यः** सोमः **पीतः** सन् **मा** मां **न** **रिष्येत्** न हिंस्येत् हे **हर्यश्व** इन्द्र । सौम्ये सूक्त इन्द्रस्य कीर्तनं सोमस्येन्द्रस्वामिकत्वान्न विरुद्धम् । **यः** **अयं** **सोमः** **अस्मे** अस्मासु **न्यधायि** निहितोऽभूत् **तस्मै** सोमाय **प्रतिरम्** **आयुः** जठरे चिरकालावस्थानम् **इन्द्रम्** **एमि** याचे ॥ ॥ १२ ॥