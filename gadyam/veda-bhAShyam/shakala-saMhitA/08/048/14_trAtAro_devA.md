+++
title = "014"
devataa = "सोमः"
RShiH = "प्रगाथः काण्वः"
ChandaH = "त्रिष्टुप्"

+++


हे **त्रातारः** रक्षितारो हे **देवाः** **नः** अस्मान् **अधि** **वोचत** अधिवचनं कुरुत । किंच **नः** अस्मान् **निद्राः** स्वप्नाः **मा** **ईशत** ईश्वरा मा भूवन् बाधितुम् । **उत** अपि च **जल्पिः** निन्दकः अस्मान् मा निन्दतु । **वयं** **सोमस्य** **प्रियासः** प्रियाः स्याम **विश्वह** सर्वेष्वप्यहःसु । सर्वदेत्यर्थः । **सुवीरासः** शोभनपुत्राः सन्तः **विदथं** स्तोत्रम् **आ** **वदेम** आभिमुख्येन वदेम । अथवा सुपुत्रा विदथं गृहमा वदेम । आवदनं पुत्रपौत्राणां धनेनोपच्छन्दनम् ॥