+++
title = "003"
devataa = "सोमः"
RShiH = "प्रगाथः काण्वः"
ChandaH = "त्रिष्टुप्"

+++


हे अमृत अमरण सोम त्वाम् **अपाम** पानं करवाम। कुर्मः। ततः **अमृताः** **अभूम** भवेम । यस्मात्त्वममृतः अतस्तव पानाद्वयमप्यमृताः स्याम । पश्चात् **ज्योतिः** द्योतमानं स्वर्गम् **अगन्म**। **अविदाम** ज्ञातवन्तः **देवान्** । तथाभूतान् **अस्मान्** **नूनम्** इदानीम् **अरातिः** शत्रुः **किं** **कृणवत्** कुर्यात् । **किमु** किं वा **मर्त्यस्य** इदानीं मनुष्यभूतस्य मम **धूर्तिः** हिंसकः किं कृणवत् कुर्यात् ॥