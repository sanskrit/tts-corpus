+++
title = "005"
devataa = "सोमः"
RShiH = "प्रगाथः काण्वः"
ChandaH = "जगती"

+++


**इमे** **पीताः** **यशसः** यशस्कराः **उरुष्यवः** अस्माकं रक्षाकामाः सोमाः **गावः** गोविकारभूता वध्र्यः **रथं** **न** रथमिव ता यथा रथं विस्रस्तं **पर्वसु** **समनाह** संदधते तद्वत् मां पीताः सोमाः पर्वसु संनह्यन्तु । किंच **ते** सोमाः **मा** मां **विस्रसः** विस्रस्तात् **चरित्रात्** चरणादनुष्ठानात् **रक्षन्तु** । सोमः पीतश्चेत् कर्म ह्यविस्रस्तं भवति । **उत** अपि च **मा** मां **स्रामात्** व्याधेः सकाशात् **इन्दवः** पीताः **यवयन्तु** पृथक्कुर्वन्तु ॥ ॥ ११ ॥