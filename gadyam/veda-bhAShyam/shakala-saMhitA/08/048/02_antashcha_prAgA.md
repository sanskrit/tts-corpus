+++
title = "002"
devataa = "सोमः"
RShiH = "प्रगाथः काण्वः"
ChandaH = "त्रिष्टुप्"

+++


हे सोम त्वम् **अन्तश्च** **प्रागाः** । हृदयस्य यागागारस्य वान्तर्गच्छसि । गत्वा च **अदितिः** अदीनस्त्वं **दैव्यस्य** **हरसः** क्रोधस्य **अवयाता** पृथक्कर्ता **भवासि** भवसि । हर इति क्रोधनाम । हे **इन्दो** सोम त्वम् **इन्द्रस्य** **सख्यं** जुषाणः सेवमानः **श्रौष्टी** । श्रुष्टीति क्षिप्रनाम । तत्संबन्धी श्रौष्टी । क्षिप्रगाम्यश्वः **धुरम्** **इव** **राये** अस्माकं धनलाभाय **अनु** **ऋध्याः** अनुगच्छसि । अथवाश्वो यथा धुरं वृत्त्वाभिमतदेशं प्रापयति तद्वदस्मान् प्रापय। अनुपूर्वं ऋधिर्गत्यर्थः॥