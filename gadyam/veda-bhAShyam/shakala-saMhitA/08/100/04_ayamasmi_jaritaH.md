+++
title = "004"
devataa = "इन्द्रः"
RShiH = "इन्द्रः"
ChandaH = "त्रिष्टुप्"

+++


एवं नेमस्यर्षेर्वचनमाकर्ण्य इन्द्रस्तस्य समीपमाजगाम । आगत्य चात्मानमनेन द्वृचेन स्तौति । हे **जरितः** स्तोतः **अयम्** अहम् **अस्मि** । **इह** तव समीपे स्थितं **मा** मां **पश्य** । **विश्वा** सर्वाणि **जातानि'** भुवनानि **मह्ना** महत्त्वेन **अभ्यस्मि** अहमभिभवामि । किंच माम् **ऋतस्य** सत्यस्य यज्ञस्य वा **प्रदिशः** प्रदेष्टारो विद्वांसः स्तोत्रैः **वर्धयन्ति** । अपि च **आदर्दिरः** आदरणशीलोऽहं **भुवना** भुवनानि शत्रुभूतानि **दर्दरीमि** भृशं विदारयामि ॥