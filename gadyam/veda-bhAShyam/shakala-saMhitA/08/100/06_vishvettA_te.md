+++
title = "006"
devataa = "इन्द्रः"
RShiH = "नेमो भार्गवः"
ChandaH = "जगती"

+++


स्वसमीपमागतमिन्द्रं दृष्ट्वा संतुष्ट ऋषिरिन्द्रस्य विविधानि कर्माणि दानं च ' विश्वेत्ता ते इत्यनेन द्वृचेन स्तौति । हे **मघवन्निन्द्र** त्वं **सवनेषु** यज्ञेषु **सुन्वते** सोमाभिषवं कुर्वते यजमानाय **या** यानि कर्माणि **चकर्थ** अकरोः **ते** तव **ता** तानि कर्माणि **प्रवाच्या** प्रवक्तव्यानि **विश्वेत्** अनन्तान्येव । किंच त्वं **पारावतं** परावन्नामकस्य कस्यचिच्छत्रोः स्वभूतं **यत्** धनमस्ति तत् **ऋषिबन्धवे'** **शरभाय** शरभनाम्न ऋषये **अपावृणोः** अपवृतवानसि । **पुरुसंभृतं** यथा बहुसंभृतं भवति ॥ ॥ ४ ॥