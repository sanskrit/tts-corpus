+++
title = "003"
devataa = "इन्द्रः"
RShiH = "नेमो भार्गवः"
ChandaH = "त्रिष्टुप्"

+++


हे जनाः **वाजयन्तः** संग्राममिच्छन्तो यूयम् ।' पौंस्यै वाजे' इति संग्रामनामसु पाठात् । **इन्द्राय** **सत्यं** सत्यभूतं **स्तोमं** **सु** सुष्ठु **प्र** **भरत** । इन्द्रोऽस्तीत्येतत् **यदि** **सत्यमस्ति** भवति । इन्द्रास्तित्वे कः संदेहः । तत्राह। **नेम** **उ** भार्गवो नेम एव **इन्द्रः** नाम **त्वः** कश्चित् **न** **अस्ति** इति **आह** । तत्र कारणं दर्शयति । **क** **ईम्** एनमिन्द्रं **ददर्श** अद्राक्षीत्। न कोऽप्यपश्यत् । अतः **कं** वयम् **अभि** **ष्टवाम** अभिष्टुमः । तस्मादिन्द्रो नाम कश्चिद्विद्यत इति वादमात्रं न तु तत्सत्यमित्यर्थः ॥