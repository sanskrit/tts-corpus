+++
title = "005"
devataa = "अश्विनौ"
RShiH = "कृष्णो विश्वको वा कार्ष्णिः"
ChandaH = "जगती"

+++


ऋषिः सत्यप्रशंसां करोति । हे अश्विनौ **देवः** द्योतमानः सविता सर्वस्य स्वस्वकर्मणि प्रेरक एतन्नामको देवः **ऋतेन** सत्येन **शमायते** सायंकाले स्वकिरणसमूहं शमयति । ततोऽनन्तरं स एव सविता **ऋतस्य** सत्यस्य **शृङ्गम्** अग्रम् **उर्विया** उरु विस्तीर्णं यथा भवति तथा प्रातःकाले **वि** **पप्रथे** विशेषेण प्रथयति । सर्वतो विस्तारयति । किंच **पृतन्यतः** पृतनामिच्छतः संयुयुत्सोः शत्रोः **महि** **चित्** महदपि बलम् **ऋतं** सत्यं स्वयमेवाभिभवति । इत्थमृतं प्रशस्तमभूत् । तस्माद्युवामपि तेनर्तेन **नः** अस्माकं सख्यानि **मा** वि **यौष्टम्** । अत्रागन्तुमश्वरश्मीन् मुञ्चतमिति ॥ ॥ ९ ॥