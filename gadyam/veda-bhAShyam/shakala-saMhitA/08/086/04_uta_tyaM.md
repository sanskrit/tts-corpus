+++
title = "004"
devataa = "अश्विनौ"
RShiH = "कृष्णो विश्वको वा कार्ष्णिः"
ChandaH = "जगती"

+++


हे अश्विनौ **उत** अपि च **वीरं** कर्मणि समर्थं **धनसां** धनानां संभक्तारम् **ऋजीषिणम्** । ऋजीषोऽपार्जितोऽभिषुतः सोमः। तद्वन्तं **दूरे** **चित्** दूर एव **सन्तं** भवन्तं विनष्टमिव **त्यं** तं विष्णाप्वम् **अवसे** अस्माकं रक्षणाय **हवामहे** आह्वयामः । पुत्रो हि पितरं रक्षति । किंच **यस्य** पुत्रस्य पौत्रस्य वा **सुमतिः** शोभना स्तुतिः **स्वादिष्ठा** स्वादुतमा । अतिशयेन देवानां स्वादुकारिणीत्यर्थः । तत्र दृष्टान्तः । **पितुर्यथा** । पितुर्विश्वकस्य स्तुतिर्यथा देवानां प्रीतिकरी तद्वत् । तस्मात्तमाह्वयाम इति शेषः । **मा** **नो** इति गतार्थः ॥