+++
title = "002"
devataa = "अश्विनौ"
RShiH = "कृष्णो विश्वको वा कार्ष्णिः"
ChandaH = "जगती"

+++


हे अश्विनौ **विमनाः** एतन्नामक ऋषिः **नूनं** पुरा **कथा** कथं **वां** युवाम् **उप** **स्तवत्** कथमुपास्तौत् । तेन स्तुतौ **युवं** युवां **वस्यइष्टये** । वस्यो वसीयः प्रशस्तं धनम् । तस्याभिलषितस्येष्टयेऽभिगमनाय यद्वा वसिष्ठधनस्येष्टये प्राप्तये **धियं** बुद्धिं विमनसे **ददथुः** अददाथां खलु । वस्य इति वसुमच्छब्दादीयसुनि ‘विन्मतोर्लुक् ' इति लुक् । ईयसुन ईकारलोपश्छान्दसः ॥ तादृशौ युवां **विश्वको** **हवते** इति गतम् ॥