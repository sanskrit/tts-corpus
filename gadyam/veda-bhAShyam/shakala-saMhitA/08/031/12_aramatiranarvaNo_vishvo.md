+++
title = "012"
devataa = "दंपत्योराशिषः"
RShiH = "मनुर्वैवस्वतः"
ChandaH = "गायत्री"

+++


देवानां मध्ये पूषणमाह । **अनर्वणः** । अर्वा गन्तव्यः । शत्रुभिरगन्तव्यस्य अप्रत्यृतस्य **देवस्य** द्योतमानस्य पूष्णः **विश्वः** सर्वः स्तोतृजनः **मनसा** श्रद्धया भक्त्यैव **अरमतिः** अलंमतिः पर्याप्तस्तुतिर्भवति । तथा हि **आदित्यानाम्** अदितेः पुत्राणां देवानां दानम् **अनेह** **इत्** अपापमेव खलु । तस्मादन्नादिप्राप्तये स्तोतृजनः पूषणं स्तौतीत्यर्थः ॥