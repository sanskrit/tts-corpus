+++
title = "015"
devataa = "दंपत्योराशिषः"
RShiH = "मनुर्वैवस्वतः"
ChandaH = "पङ्क्तिः"

+++


**देववतः** । देवा यष्टव्यतया यस्य सन्ति स देववान् । तस्य **रथः** देवैर्दत्त: **मक्षु** शीघ्रं दुर्गमं मार्गमपि प्रविशति । सर्वत्राप्रतिहतगतिरित्यर्थः । तत्र दृष्टान्तः । **वा** इतिशब्दोऽत्र उपमानवाची । यथा **शूरः** योद्धा **कासु** **चित्** **पृत्सु** पृतनासु तद्वत् । **यः** **देवानाम्** । **इत्** अवधारणे । **मनः** एव **इयक्षति** स्तुतिभिः पूजयितुमिच्छति । यद्वा । देवानां मन इयक्षति हविर्भिर्यष्टुमिच्छति । सः **यजमानः** **अयज्वनः** यागमकुर्वतो जनान् **अभि** **भुवत्** स्वसामर्थ्येनाभिभवत्येव ॥ इयक्षति । ‘ यक्ष पूजायाम् '। यज देवपूजादिषु । उभयोरभ्यासस्य संप्रसारणं छान्दसम् । पूर्वस्य  ‘ स्कोः संयोगाद्योः ' इति ककारलोपः ॥