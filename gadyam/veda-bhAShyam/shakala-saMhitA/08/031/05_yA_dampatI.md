+++
title = "005"
devataa = "दंपती"
RShiH = "मनुर्वैवस्वतः"
ChandaH = "गायत्री"

+++


अत्र यजने दंपत्योः स्तुतिः । हे **देवासः** देवाः **समनसा** समनसौ कर्मणि समानमनस्कौ **या** यौ **दंपती** यज्ञकारिणौ जायापती **सुनुतः** सोमाभिषवं कुरुतः । यौ दंपती ततस्तमभिषुतं सोमम् **आ** **धावतः** **च** दशापवित्रेण शोधयतः ।  ‘ धावु गतिशुद्धयोः '। तथा **नित्यया** । यत्र तृतीयसवने सोमोऽस्ति तत्राश्रयणद्रव्यं गोक्षीरमस्त्येव । तस्मात् नित्यसंबन्धेन **आशिरा** आश्रयणेन गोक्षीरेण संयुतं सोमं यौ प्रयच्छतः तावन्नादीन् प्राप्नुत इत्युत्तरत्र संबन्धः ॥ ॥ ३८ ॥