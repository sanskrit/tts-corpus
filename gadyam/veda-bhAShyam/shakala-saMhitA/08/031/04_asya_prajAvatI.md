+++
title = "004"
devataa = "ईज्यास्तवो यजमानप्रशंसा च"
RShiH = "मनुर्वैवस्वतः"
ChandaH = "गायत्री"

+++


**प्रजावती** पुत्रादियुक्तम् **असश्चन्ती** । सश्चतिर्गतिकर्मा । अगमनशीलं तादृशं **धेनुमती** । पयसा सर्वान् धिनोति प्रणयतीति धेनुर्गौः । तत्सहितम् **इळा** अन्नम् **अस्य** यष्टुः **गृहे** **दिवेदिवे** अहरहः **दुहे** देवैः दुह्यते । यद्वा । इळेति गवां देवता । सा स्थिरा धेनुमती । गवां पतित्वात् धेनुभिर्धेनुमती । इळा गोदेवता । देवैः प्रेरिता सती अस्य यजमानस्य गृहे दोग्धा । पुत्रादिकमस्मै ददातीत्यर्थः । दुहेर्लटि ‘लोपस्त आत्मनेपदेषु ' इति तलोपः । अत्र इज्यास्तवः ॥