+++
title = "014"
devataa = "दंपत्योराशिषः"
RShiH = "मनुर्वैवस्वतः"
ChandaH = "अनुष्टुप्"

+++


हे देवाः **वः** युष्माकं **पूर्व्यं** मुख्यं पुरतो गन्तारं वा **देवं** स्वभासा दीप्यमानम् **अग्निं** **वसूनां** प्राप्तये **गिरा** स्तुतिलक्षणया वाचा **ईळे** अहं स्तौमि । किंच **सपर्यन्तः** युष्मान् परिचरन्तो मनुष्याः **पुरुप्रियं** बहविधप्रियं बहूनामभिमतदानेन प्रीणयितारं वा क्षेत्रसाधसम् । क्षियन्ति निवसन्ति कर्मकरणार्थमत्रेति क्षेत्रो यज्ञः । तस्य साधकम् । साधने दृष्टान्तः । **मित्रं** **न** । यथा मित्रं सुहृदन्यस्य क्षेत्रं केदारादिकं साधयति तद्वद्यज्ञसाधकमग्निं वसुप्राप्तये स्तुवन्ति ॥