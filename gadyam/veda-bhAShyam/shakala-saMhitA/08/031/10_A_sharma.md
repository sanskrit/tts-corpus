+++
title = "010"
devataa = "दंपत्योराशिषः"
RShiH = "मनुर्वैवस्वतः"
ChandaH = "पादनिचृत्"

+++


एतदादिषु दंपत्योराशिषः । यष्टारो वयं **पर्वतानां** फलपुष्पसहितलताभिर्युक्तानां यत् **शर्म** सुखं तत्तेषां स्थैर्यलक्षणं सुखं वा **नदीनां** चोभयकूलवासिभिर्मुनिभिर्मनुष्यैर्वा जपाद्यनुष्ठाने कृते यत्सुखं तासां भवति तत्सुखमेकत्र स्थित्वा सकलपदार्थभोक्तृत्वलक्षणमनुष्ठानलक्षणं सुखम् **आ** **वृणीमहे** संभजामहे । **सचाभुवः** देवैः सह भवतो देवसहितस्य **विष्णोः** अपि शत्रुहननलक्षणं यत्सुखं तदपि वयम् **आ** वृणीमहे । बाधाभावाद्धविष्प्रदानेन देवैः सह वर्तामह इत्यर्थः ॥ ॥ ३९ ॥