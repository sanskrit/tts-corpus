+++
title = "004"
devataa = "विश्वेदेवाः"
RShiH = "मनुर्वैवस्वतः"
ChandaH = "अनुष्टुप्"

+++


हे **देवासः** देवाः **उत** अपि च **वैश्वानराः** । विश्व सर्वे नरः कर्मनेतारोऽध्वर्य्वादयो यस्य स विश्वानरो यज्ञः । तस्मिन् सोमादिहवींषि स्वीकर्तुं भवाः प्रादुर्भूताः । भवार्थेऽण्प्रत्ययः । यद्वा । विश्वानरोऽग्निः । देवानां तन्मुखत्वात् तस्य संबन्धिनः । **विश्वे** सर्वे **ये** देवा यूयम् **इह** अस्मिन्नस्मदीये यज्ञे **स्थन** हवींष्यादातुं भवथ ततः **सप्रथः** । प्रथ प्रख्याने '। सर्वतः प्रसिद्धं सर्वत्र पृथुतमं वा **शर्म** । सर्वं शृणाति हिनस्ति दुःखमिति शर्म सुखम् । तत् **अस्मभ्यं** प्रयच्छत । तथा **गवे** अस्मदीयेभ्यो यज्ञसाधनभूतेभ्यो गोभ्यः **अश्वाय** शर्म सुखं प्रदत्त ॥ ॥ ३७॥ ॥ ४ ॥