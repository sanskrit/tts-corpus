+++
title = "001"
devataa = "विश्वेदेवाः"
RShiH = "मनुर्वैवस्वतः"
ChandaH = "गायत्री"

+++


हे **देवासः** देवाः **वः** युप्माकं मध्ये **अर्भकः** **नहि** **अस्ति** शिशुर्नास्ति खलु । तथा **न** **कुमारकः** युष्माकं मध्ये कुमारोऽपि नास्ति । किंतु सर्वे यूयं सवयसो नित्यतरुणा भवथ । एतदेव प्रतिपादयति । **विश्वे** सर्वे देवा यूयं **सतोमहान्त** **इत्** । सर्वस्माद्विद्यमानात् पृथिव्यामपि ये महान्तस्ते सतोमहान्त इत्युच्यन्ते । तस्माद्युष्माकमर्भकोऽपि कुमारोऽपि नास्तीत्यर्थः ॥