+++
title = "002"
devataa = "इन्द्रः"
RShiH = "नृमेधपुरुमेधौ"
ChandaH = "सतो बृहती"

+++


हे इन्द्र **प्रथमः** सर्वेषां मुख्यः **त्वं** **राधसां** धनानां **दाता** **असि** । यद्वा । धनदातॄणां  मध्ये त्वं प्रथम आदिमो भवसि । तथा **ईशानकृत्** तव स्तोतॄन् ईशानान् ऐश्वर्ययुक्तान् कुर्वंस्त्वं **सत्यः**  सत्यकर्मा **असि** । यथार्थकर्मा भवसीत्यर्थः । यस्मादेवं तस्माद्वयं **तुविद्युम्नस्य** बहुधनवतो बह्वन्नस्य वा **शवसः** बलस्य **पुत्रस्य** शत्रुवधार्थं बलकारणत्वेनोत्पन्नत्वात्तत्पुत्रस्य अत एव **महः** महतस्तव **युज्या** योग्यानि धनानि **आ** **वृणीमहे** संभजामहे ॥