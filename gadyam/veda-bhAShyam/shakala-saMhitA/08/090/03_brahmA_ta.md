+++
title = "003"
devataa = "इन्द्रः"
RShiH = "नृमेधपुरुमेधौ"
ChandaH = "बृहती"

+++


हे **गिर्वणः** गीर्भिर्वननीय **इन्द्र** **अनतिद्भुता** त्वद्गुणान् सर्वानतिक्रम्य न भवन्ति । इन्द्रगुणव्यापकानि । यथार्थभूतानीत्यर्थः । तादृशानि यानि **ब्रह्म** ब्रह्माणि स्तोत्राणि **ते** त्वदर्थमस्माभिः **क्रियन्ते** हे **हर्यश्व** हरिताश्ववन् हे इन्द्र योजनानि तव सम्यग्योजनशीलानि तानि **इमा** इमानि स्तोत्राणि **जुषस्व** सेवस्व । किंच हे **इन्द्र** **ते** त्वदर्थं **या** यानि स्तोत्राणि **अमन्महि** वयमुच्चरामः तानि सर्वाणि सेवस्व ॥