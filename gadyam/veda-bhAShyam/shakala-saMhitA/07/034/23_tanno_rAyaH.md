+++
title = "023"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**नः** अस्माकम् । **तत्** इत्यव्ययम् । ताः **रायः** धनानि **पर्वताः** परिपान्तु। **नः** अस्माकं **तत्** ताः रायः **आपः** च परिपान्तु। **तद्रातिषाचः** दानसहिता देवपत्न्यश्च परिपान्तु। **ओषधीः** ओषधयश्च तत् परिपान्तु । **उत** अपि च **द्यौः** तत् परिपातु । **वनस्पतिभिः** **सजोषाः** सहिता **पृथिवी** अन्तरिक्षं च तत् परिपातु ।'आपः पृथिवी ' इत्यन्तरिक्षनामसु पाठात् । **नः** अस्माकं तत् **उभे** **रोदसी** द्यावापृथिव्यावपि **परि** **पासतः** परिरक्षताम् ॥