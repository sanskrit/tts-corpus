+++
title = "004"
devataa = "मरुतः"
RShiH = "वसिष्ठः"
ChandaH = "सतो बृहती"

+++


हे मरुतः **वः** युष्मदीया **ऊतिः** रक्षा **पृतनासु** युद्धेषु **नहि** **मर्धति** न खलु हिनस्ति । शत्रुभिः कृतां हिंसां न सहत इत्यर्थः । हे **नरः** नेतारः यूयं **यस्मै** जनाय **अराध्वं** कामानदध्वं तं जनं न हिनस्तीति संबन्धः । **नवीयसी** नवतरा **वः** युष्मदीया **सुमतिः** अनुग्रहबुद्धिः **अभि** **आवर्त्**   अस्मानभ्यावर्तताम् । तथा हे **पिपीषवः** सोमपानकामाः यूयमपि **तूयं** क्षिप्रं **यात** आगच्छत ॥