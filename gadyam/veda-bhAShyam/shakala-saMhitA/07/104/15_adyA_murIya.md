+++
title = "015"
devataa = "इन्द्रासोमौ रक्षोहणौ"
RShiH = "वसिष्ठः"
ChandaH = "त्रिष्टुप्"

+++


इयमपि शपथरूपैव । **यदि** अहं वसिष्ठः **यातुधानः** राक्षसः **अस्मि** **अद्य** अस्मिन्नेव दिने **गुरीय** म्रियेय । अपि **वा** **पुरुषस्य** मनुष्यस्य **आयुः** जीवितं **यदि** अहं राक्षसो भूत्वा **ततप** हिंसितवानस्मि तर्ह्यप्यहमद्य म्रियेयेत्यन्वयः । **अध** अथैवं स्यात् अहं वसिष्ठस्त्वं राक्षस इति तर्हि **सः** त्वं **दशभिः** **वीरैः** पुत्रैः । उपलक्षणमेतत् । सर्वैर्बन्धुजनैः **वि** **यूयाः** वियुक्तो भवेः । **यः** राक्षसः **मा** मां **मोघं** मृषैव हे **यातुधान** हे राक्षस **इति** संबोध्य **आह** ॥ ॥ ७ ॥