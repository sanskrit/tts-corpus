+++
title = "004"
devataa = "इन्द्रासोमौ रक्षोहणौ"
RShiH = "वसिष्ठः"
ChandaH = "जगती"

+++


हे इन्द्रासोमौ **दिवः** अन्तरिक्षात् द्युलोकाद्वा **वधं** हननसाधनमायुधं **सं** **वर्तयतम्** उत्पादयतम् । **पृथिव्याः** अस्मादपि लोकात् **तर्हणं** हिंसकमायुधम् **अघशंसाय** अघशंसमनर्थस्याशंसकं राक्षसं हन्तुमुत्पादयतम् । तथा **पर्वतेभ्यः** पर्ववद्भ्यो मेघेभ्यः सकाशात् स्वर्यम्। ‘स्वृ शब्दोपतापयोः'। उपतापकमशनिम् **उत्तक्षतम्** उद्धृतं कुरुतम् । **येन** अशनिना **वावृधानं** वर्धमानं प्रवृद्धं वा **रक्षः** राक्षसं निजूर्वथः निहथः। ‘जुर्वी हिंसायाम् । तमशनिमुत्तक्षतमित्यर्थः ॥