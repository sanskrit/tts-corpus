+++
title = "005"
devataa = "इन्द्रासोमौ रक्षोहणौ"
RShiH = "वसिष्ठः"
ChandaH = "जगती"

+++


हे इन्द्रासोमौ **दिवः** अन्तरिक्षात् परितः सर्वतः **वर्तयतम्** आयुधानि प्रेरयतम् । **युवं** तौ युवाम् **अग्नितप्तेभिः** अग्निना संतप्तैः **तपुर्वधेभिः** तापकप्रहारैः **अजरेभिः** जरारहितैर्दृढैः **अश्महन्मभिः** अश्मसारभूतस्यायसो विकारैर्हननसाधनैस्तैरायुधैः **अत्रिणः** राक्षसस्य **पर्शाने** पार्श्वस्थाने **नि** **विध्यतं** निहतम् । ते च राक्षसाः **निःस्वरं** निःशब्दं **यन्तु** अपयन्तु निर्गच्छन्तु ॥ ॥५॥