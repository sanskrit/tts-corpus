+++
title = "021"
devataa = "इन्द्रः"
RShiH = "वसिष्ठः"
ChandaH = "जगती"

+++


**यातूनां** हिंसकानां रक्षसामयम् **इन्द्रः** **पराशरः** पराशातयिता हिंसिता **अभवत्** । कीदृशानाम् । **हविर्मथीनां** हवींषि मथ्नतामभिमुखम् **आविवासताम्** आगच्छताम् । अपि चायं **शक्रः** इन्द्रः **वनं** वृक्षजातं **परशुर्यथा** छिन्दन् कुठार इव **पात्रेव** मृन्मयानि पात्राणि **भिन्दन्** मुद्गर इव च **सतः** । प्राप्तनामैतत् । यदाह यास्कः-’ तिरः सत इति प्राप्तस्य ' (निरु. ३. २०) इति । प्राप्तान् **रक्षसः** राक्षसान् भिन्दन् हिंसन् **अभि** **एति** अभिगच्छति । इदू पूरणौ ॥