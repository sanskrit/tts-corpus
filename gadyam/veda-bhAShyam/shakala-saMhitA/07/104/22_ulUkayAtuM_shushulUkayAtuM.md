+++
title = "022"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**उलुकयातुम्** । उलूकैः परिकरभूतैः सह यातयति हिनस्तीति याति गच्छतीति वोलूकया यद्वा उलूकरूपी यातीत्युलुकयातुः । हे इन्द्र तादृशं राक्षसं **जहि** विनाशय । तथा च बृहद्देवतामुक्तम्- उलूकयातुं जह्येतान्नानारूपान्निशाचरान् ॥ स्त्रीपुंरूपांश्च तिर्यञ्चो जिघांसूनिन्द्र मे जहि (बृहद्दे. ६. ३२) इति । एवमुत्तरत्रापि योज्यम् । **शुशुलूकयातुम्** । उलूका द्विविधा बृहदुलूक अल्पोलूकाश्चेति । तत्रोलूकयातुमिति बृहदुलूकाभिप्रायेणोक्तम् । शिशुरल्प उलूकः शुशुलूकः । तद्रूपे वर्तमानं राक्षसं **श्वयातुं** श्वरूपेण वर्तमानं राक्षसम् **उत** अपि च **कोकयातुम्** । कोकश्चक्रवाकः तद्रूपेण वर्तमानं राक्षसं **सुपर्णयातुम्** । सुपर्णः श्येनः । तदाकारं यातुधानम् **उत** अपि च **गृध्रयातुं** गृध्ररूपं च यातुधानम् । एतान् सर्वान्नानाकारान् हे **इन्द्र** जहि। किं बहुना **दृषदेव** पाषाणेनेव वज्रेण **रक्षः** राक्षसमात्रं **प्र** **मृण** मारय ॥