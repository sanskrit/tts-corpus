+++
title = "007"
devataa = "इन्द्रासोमौ रक्षोहणौ"
RShiH = "वसिष्ठः"
ChandaH = "जगती त्रिष्टुब्वा"

+++


हे इन्द्रासोमौ **तुजयद्भिः** त्वरमाणैः **एवैः** गन्तृभिरश्वैः **प्रति** **स्मरेथाम्** अभिगच्छतम् । उपसर्गवशेन स्मरतिरत्रार्थान्तरे वर्तते । यथा प्रस्मरणं प्रस्थानमिति । अभिगत्य च **द्रुहः** द्रोग्धॄन् **भङ्गुरावतः** भञ्जनकर्मवतः **रक्षसः** राक्षसान् **हतं** हिंस्तम् । हे इन्द्रासोमौ **दुष्कृते** पापकारिणे राक्षसाय **सुगं** सुखं **मा** **भूत्** मा भवतु । **द्रुहा** द्रोहेण युक्तः **यः** **नः** अस्मान् **कदा** **चित्** अपि **अभिदासति** अभिहन्ति तस्मै दुष्कृत इत्यन्वयः ॥