+++
title = "014"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


**यदि** **वा** **अहमनृतदेवः** अनृता असत्यभूता देवा यस्य तादृशो यद्यहम् **आस** अस्मि । अथवा **मोघं** **वा** निष्फलं वा **देवान्** **अप्यूहे** उपगच्छामि । अहं यद्युक्तरूपोऽस्मि हे **अग्ने** तर्हि मां बाधस्व । न ह्यहं तथाविधोऽस्मि । एवं सति हे **जातवेदः** जातानां वेदितरग्ने **अस्मभ्यं** किं कारणं **हृणीषे** क्रुध्यसि । तव क्रोधोऽस्मासु न जायतामित्यर्थः । **द्रोघवाचः** अनृतवाचो राक्षसाः **ते** तव **निर्ऋथम्** । निष्पूर्वोऽर्तिर्हिंसायां वर्तते । निर्ऋथं निःशेषेणार्तिं हिंसां **सचन्तां** सेवन्ताम् ॥