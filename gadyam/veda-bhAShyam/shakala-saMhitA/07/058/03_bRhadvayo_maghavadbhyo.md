+++
title = "003"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **मरुतः** यूयं **मघवद्भ्यः** हविर्लक्षणान्नवद्भ्योऽस्मभ्यं **बृहत्** महत् **वयः** अन्नं **दधात** प्रयच्छत । **नः** अस्मदीयां **सुष्टुतिं** शोभनं स्तोत्रं **जुजोषन्नित्** सेवन्तामेव । **गतः** मरुद्भिः प्राप्तः **अध्वा** मार्गः **जन्तुं** प्राणिनं **न** **वि** **तिराति** नाहन्ति । उदकेनाप्याययत्येव । यद्वा । वितिरतिर्वर्धनार्थः। नेति चार्थे । मरुद्भिर्गतो मार्गश्च जन्तुं वर्धयति । तथा **नः** अस्मान् **स्पार्हाभिः** स्पृहणीयाभिः **ऊतिभिः** रक्षाभिः **प्र** **तिरेत** प्रवर्धयते ॥