+++
title = "001"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे स्तोतारो यूयं **साकमुक्षे** संततं वर्षित्रे **गणाय** मरुत्समूहाय **प्र** **अर्चत** स्तोत्रं प्रोच्चारयत । **यः** मरुद्गणः **दैव्यस्य** देवसंबन्धिनः **धाम्नः** स्वर्गाख्यस्य स्थानस्य **तुविष्मान्** वृद्धिमान् भवति । सर्वेभ्यो देवेभ्यः प्रवृद्ध इत्यर्थः । तस्मै गणायेति पूर्वेण संबन्धः । **उत** अपि च मरुतः **महित्वा** स्वकीयेन महत्त्वेन सहिताः **रोदसी** द्यावापृथिव्यौ **क्षोदन्ति** भञ्जन्ति । तथा **निर्ऋतेः** भूमेः **अवंशात्** अन्तरिक्षाच्च **नाकं** स्वर्गं **नक्षन्ते** व्याप्नुवन्ति ॥