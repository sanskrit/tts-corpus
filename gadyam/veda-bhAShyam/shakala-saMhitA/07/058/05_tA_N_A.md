+++
title = "005"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


**मीळ्हुषः** कामानां वर्षितुः **रुद्रस्य** ईश्वरस्य पुत्रान् **तान्** मरुतः **आ** **विवासे** अहं होता परिचरामि । ते **मरुतः** **नः** अस्मभ्यं **कुवित्** बहुकृत्वः **पुनः** भूयः **नंसन्ते** नमन्ताम् । अभिमुखीभवन्तु । कुविच्छब्देनैव पुनःशब्दार्थस्य लब्धत्वात् पुनःशब्दग्रहणं किमर्थम् । आदरार्थम् । **सस्वर्ता** अन्तर्हितेनाप्रकाशेन **यत्** येन एनसा **जिहीळिरे** मरुतः क्रुध्येयुः **आविः** प्रकाशेन **यत्** येनैनसा च जिहीळिरे **तुराणां** क्षिप्राणां मरुतां संबन्धि **तत्** उभयम् **एनः** अपराधम् **अव** **ईमहे** स्तोत्रेण वयमपनयामः ॥