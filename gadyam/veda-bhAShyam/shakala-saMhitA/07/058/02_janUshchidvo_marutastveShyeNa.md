+++
title = "002"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **भीमासः** भीमाः **तुविमन्यवः** प्रवृद्धमतयः **अयासः** गन्तार इति त्रीणि संबोधनानि । एवंभूता हे **मरुतः** **वः** युष्माकं **जनूः** जन्म **त्वेष्येण** दीप्तेन रुद्रेण बभूवेति शेषः । **उत** अपि च **ये** मरुतः **महोभिः** तेजोभिः **ओजसा** बलेन च **प्र** **सन्ति** प्रभवन्ति तेषां **वः** युष्माकं **यामन्** यामनि गमने **विश्वः** स्वर्दृक् सूर्यस्य द्रष्टा सर्वो जीवसमूहः। यद्वा । स्वरन्तरिक्षम् । तत् पश्यतीति वृक्षः स्वर्दृक् । सर्वदोत्तिष्ठन्नित्यर्थः । **भयते** बिभेति ॥