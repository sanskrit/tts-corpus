+++
title = "021"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **मरुतः** **वः** युष्माकं **दात्रात्** दानात् **मा** **निरराम** वयं मा निर्गमाम । यूयमस्मान् परित्यक्त्वान्येभ्यो धनं मा दत्तेत्यर्थः । हे **रथ्यः** रथवन्तो मरुतः **विभागे** युष्मदीयस्य धनस्य दाने **पश्चात्** **मा** **दध्म** । दध्यतिर्गतिकर्मा । वयं पश्चाद्भागिनो मा भूम। यूयं प्रथममस्मभ्यमेव दत्तेति यावत् । **स्पार्हे** स्पृहणीये **वसव्ये** धनसमूहे यूयं **नः** अस्मान् **आ** **भजतन** भागिनः कुरुत । हे **वृषणः** वर्षितारो मरुतः **वः** युष्माकं **सुजातं** शोभनजनं **यत्** वसव्यम् **अस्ति** तस्मिन् भागिनः कुरुतेति संबन्धः । **ईम्** इति पूरणः ॥