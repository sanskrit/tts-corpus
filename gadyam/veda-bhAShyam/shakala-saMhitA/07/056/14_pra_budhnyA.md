+++
title = "014"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे मरुतः **वः** युष्मदीयानि **बुध्न्या** बुध्न्यान्यन्तरिक्षे भवानि **महांसि** तेजांसि **प्र** **ईरते** प्रकर्षेण गच्छन्ति। किंच हे **प्रयज्यवः** प्रकर्षेण यष्टव्या मरुतः यूयं **नामानि**। पांसून्  नमयन्तीति नामान्युदकानि । **प्र** **तिरध्वं** वर्धयत । हे **मरुतः** यूयं सहस्रियं सहस्रसंख्याकं **दम्यं** दमे गृहे भवं **गृहमेधीयं** गृहमेधिगुणेभ्यो युष्मभ्यं देयम् **एतम्** एतादृशं **भागं** **जुषध्वं** सेवध्वम्। एकं भागं सहस्रियमिति कथमाह । तथा च श्रूयते – ' यावदेका देवता कामयते यावदेका तावदाहुतिः प्रथते न हि तदस्ति यत्तावदेव स्याद्यावज्जुहोति ' (तै. ब्रा. ३. २. ६. ४) इति ॥