+++
title = "018"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **मरुतः** **सत्त:** होतृषदने निषण्णोऽस्मदीयः **होता** **सत्राचीं** सर्वतो गमनशीलं **रातिं** त्वदीयं दानं **गृणानः** स्तुवन् **वः** युष्मान् **आ** **जोहवीति** भृशमाह्वयति । हे **वृषणः** कामानां वर्षितारो मरुतः **यः** होता **ईवतः** गच्छतः व्यापारवतो यजमानस्य **गोपाः** **अस्ति** युष्मदाह्वाननिमित्तेन रक्षको भवति **सः** होता **अद्वयावी** मायारहितः सन् **वः** युष्मान् **उक्थैः** स्तोत्रैः **हवते** स्तौति ॥