+++
title = "005"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे **हर्यश्व** हरिनामकाश्वेन्द्र त्वं **याभिः** **धीभिः** अस्मदीयाभिः स्तुतिभिः **विवेषः** व्याप्नोषि स त्वं **दाशुषे** **चित्** हविर्दत्तवते यजमानायापि **प्रवतः** प्रवणस्य धनस्य **सनिता** **असि** दाता भवसि । अपि च हे इन्द्र त्वं **नः** अस्मभ्यं **कदा** कस्मिन् काले **रायः** धनानि **आ** **दशस्येः** प्रयच्छेः । **नु** अद्य **ते** तव **युज्याभिः** योग्याभिः **ऊती** उतिभी रक्षाभिः **ववन्म** त्वां संभजेम ॥ ॥ ३ ॥