+++
title = "006"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे इन्द्र **त्वं** **कदा** कस्मिन् काले **नः** अस्मदीयं **वचसः** वचोरूपं स्तोत्रं **बुबोधः** अवगच्छेः। तथा स त्वं **वेधसः** स्तोतॄनस्मान् **वासयसीव**। इवेदानीमर्थे । इदानीं स्वकीये स्थानेऽवस्थापयसि । किंच **वाजी** बलवान् **अर्वा** वेगवांस्त्वदीयोऽश्वः । **तात्या**। तनोतेरिदं रूपम्। संततया **धिया** अस्मत्प्रेरितया स्तुत्या हेतुभूतया **सुवीरं** शोभनपुत्रोपेतं **रयिं** त्वदीयं धनं **पृक्षः** अन्नं च **नः** अस्मदीयम् **अस्तं** गृहं **नि** उहीत निवहेत् ॥