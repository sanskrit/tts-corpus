+++
title = "002"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे **ऋभुक्षणः** हे ऋभवः **स्वर्दृशः** स्वर्गं पश्यन्तः **यूयं** **ह** यूयमेव **मघवत्सु** हविर्लक्षणान्नवत्स्वस्मासु निमित्तेषु **अमृक्तम्** अहिंसितम्। चोरादिभिर्नापहृतमित्यर्थः । **रत्नं** रमणीयं **धत्थ** धारयथ। तदनन्तरं **स्वधावन्तः** बलवन्तस्ते यूयं **यज्ञेषु** अस्मदीययज्ञेषु **सं** **पिबध्वं** सम्यक् सोमं पिबत । अपि च यूयं **मतिभिः** धनहेतुभिः **नः** अस्मभ्यं **राधांसि** धनानि **वि** **दयध्वं** विशेषेण दत्त ॥