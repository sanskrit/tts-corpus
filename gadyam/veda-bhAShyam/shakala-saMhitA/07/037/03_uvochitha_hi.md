+++
title = "003"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


‘ उवोचिथ ' इत्याद्याः पञ्चर्च इन्द्रदेवताकाः। हे **मघवन्** धनवन्निन्द्र त्वं **महः** महतः **अर्भस्य** अल्पस्य च **वसुनः** धनस्य **विभागे** परिचरणानुकूले दाननिमित्ते **देष्णं** धनम् **उवोचिथ** **हि** सेवसे खलु। उचतिः सेवाकर्मा। तथा **ते** त्वदीयौ **उभा** उभौ **गभस्ती** बाहू **वसुना** धनेन **पूर्णा** संपूर्णौ भवतः । ते त्वदीया **सूनृता** वाक् **वसव्या** वसूनि धनानि **न** **नि** **यमते** न नियच्छति । यद्वा । वसव्या वसुषु धनेषु साधुः सूनृता वाक् धनेन संपूर्णौ त्वदीयौ बाहू न नियच्छति । नाल्पं प्रदापयतीत्यर्थः ॥ ।