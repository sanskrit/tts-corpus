+++
title = "007"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**देवी** द्योतमाना **निर्ऋतिश्चित्** भूमिरपि **ईशे** ॥ कृत्यार्थे केन्प्रत्ययः ॥ ईशितव्या स्वभूता सती **यम्** **इन्द्रम्** **अभि** नक्षते व्याप्नोति । **सुपृक्षः** शोभनान्नैरुपेताः **शरदः** संवत्सराश्च यमिन्द्रं **नक्षन्ते** व्याप्नुवन्ति । **मर्ताः** मरणधर्माणः स्तोतारो वयं **यम्** इन्द्रम् **अस्ववेशं** स्वकीये स्थानेऽनुपविशन्तं **कृणवन्त** कुर्वन्ति । त्रिबन्धुः त्रयाणां लोकानां बन्धको विधारकः स इन्द्रः **जरदष्टिं** जरज्जीर्णमष्टिरशनं यस्य बलस्य हेतुभूतं तद्बलम् **उप** **एति** उपगच्छति ॥