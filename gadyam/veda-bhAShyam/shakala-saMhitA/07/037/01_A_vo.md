+++
title = "001"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


अनेन द्वृचेन ऋभवः स्तूयन्ते। **ऋभुक्षणः** विस्तीर्णस्य तेजसो निवासभूता हे **वाजाः** ऋभवः **वाहिष्ठः** वोढ़ृतमः **स्तवध्यै** स्तोतुमर्हः **अमृक्तः** केनाप्यहिंसितो युष्मदीयः **रथः** **वः** युष्मान् **आ** **वहतु** आ समन्तादस्मदीयं यज्ञं प्रापयतु । हे **सुशिप्राः** शोभनहनवः यूयं तेन रथेनागत्य **सवनेषु** अस्मदीययज्ञेषु **मदे** मदनिमित्ते **त्रिपृष्ठैः** क्षीरदधिसक्तुमिश्रैः **महभिः** महद्भिः **सोमैः** **अभि** **पृणध्वं** युष्मदीयं जठरमभिपूरयत । स रथो युष्मानावहत्विति पूर्वेणान्वयः ॥