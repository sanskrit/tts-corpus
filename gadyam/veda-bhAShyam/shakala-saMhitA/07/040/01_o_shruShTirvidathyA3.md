+++
title = "001"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे देवाः **विदथ्या** विदथेन त्वदीयेन चित्तेन संपाद्या **श्रुष्टिः** सुखमस्मान् **ओ** आ **समेतु** आगच्छतु । अथवा श्रुष्टिर्वेगवती विदथ्या विदथे यज्ञे क्रियमाणास्मदीया स्तुतिर्युष्मानागच्छतु । वयं **तुराणां** वेगवतां देवानां **स्तोमं** स्तोत्रं **प्रति** **दधीमहि** कुर्वीमहि। **अद्य** इदानीं **सविता** **देवः** **यत्** धनं **सुवाति** अस्मभ्यं प्रेरयेत् **रत्निनः** रमणीयधनवतः **अस्य** सवितुस्तस्य धनस्य **विभागे** दाने **स्याम** वयं भवेम ॥