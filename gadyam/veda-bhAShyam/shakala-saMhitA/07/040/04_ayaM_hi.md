+++
title = "004"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**ऋतस्य** यज्ञस्य सत्यस्य वा **नेता** प्रापयिता **अयं** हि अयं खलु **वरुणः** च **मित्रः** च **अर्यमा** चैते **राजानः** समर्था देवाः **अपः** अस्मदीयं यज्ञादिलक्षणं कर्म **धुः** अधुः दधति । **अनर्वा** केनाप्यप्रतिगता **देवी** द्योतमाना **अदितिः** अदीना देवमाता **सुहवा** शोभनाह्वाना भवति । **ते** वरुणादयो देवाः **अरिष्टान्** अबाधितान् सतः **नः** अस्मान् **अंहः** दुरितम् **अति** **पर्षन्** अतिपारयन्तु ॥