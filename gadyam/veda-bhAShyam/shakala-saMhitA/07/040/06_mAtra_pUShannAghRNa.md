+++
title = "006"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे **आघृणे** प्राप्तदीप्ते एवंभूत हे **पूषन्** देव **अत्र** अस्मिन् दाने **मा** **इरस्यः** विघातं मा कृथाः। **वरूत्री** सर्वैर्वरणीया सरस्वती **रातिषाचश्च** । रातिर्दानम् । तस्य संभवत्र्यो देवपत्न्यश्च **यत्** धनं **रासन्** अस्मभ्यं प्रयच्छेयुः । अत्र मा कृथा इति पूर्वेण संबन्धः। किंच **मयोभुवः** सुखस्य भावकाः **अर्वन्तः** गच्छन्तो देवाः **नः** अस्मान् **नि** **पान्तु** नितरां पालयन्तु। **परिज्म** परितो गन्ता **वातः** वायुः **वृष्टिं** वृष्टिलक्षणमुदकं **ददातु** प्रयच्छत्वस्मभ्यम् ॥