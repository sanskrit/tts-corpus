+++
title = "003"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**ध्रजतः** गच्छतः **वातस्य** वायोः **इत्याः** गतयः **आ** **रन्ते** अभितो रमन्ते । तथा **सूदाः** ।‘सूद प्रेरणे ' इति धातुः । क्षीरस्य प्रेरयित्र्यः **धेनवो** **न** । नेति चार्थे । गावश्च **अपीपयन्त** प्यायन्ते एधन्ते । अपि च **महः** महतः **दिवः** द्योतमानस्यादित्यस्य **सदने** स्थानेऽन्तरिक्षे **जायमानः** उत्पद्यमानः **वृषभः** वर्षणशीलः पर्जन्यः **सस्मिन्नूधन्** तस्मिन् अन्तरिक्षे **अचिक्रदत्** ॥