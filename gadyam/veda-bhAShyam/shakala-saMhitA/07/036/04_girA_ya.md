+++
title = "004"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


अस्याः पूर्वोऽर्धर्च इन्द्रस्तुतिरपरोऽर्यम्णः स्तुतिः । हे **शूर** विक्रान्त **इन्द्र** **ते** तव **प्रिया** प्रियौ **सुरथा** सुष्ठुरंहणौ **धायू** धारकौ **एता** एतौ **हरी** त्वदीयावश्वौ **यः** जनः **गिरा** स्तुतिरूपया वाचा **युनजत्** रथे युञ्ज्यात् हे इन्द्र त्वम् अस्य यागमायाहीति शेषः । **यः** अर्यमा **रिरिक्षतः** हिंसितुमिच्छतः शत्रोः संबन्धिनं **मन्युं** कोपं **प्र** **मिनाति** प्रकर्षेण हिनस्ति **सुक्रतुं** शोभनकर्माणम् **अर्यमणम्** **आ** **ववृत्यां** स्तुत्यावर्तयामि ॥