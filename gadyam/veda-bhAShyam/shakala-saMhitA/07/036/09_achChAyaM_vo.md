+++
title = "009"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे **मरुतः** **वः** युष्मान् **अयं** **श्लोकः** अस्मदीयमिदं स्तोत्रम् **अच्छ** **एतु** अभिगच्छतु । **निषिक्तपां** निषिक्तस्य गर्भस्य रक्षितारम् । यद्वा । चमसे निषिक्तानां सोमानां पातारम् । **अवोभिः** अस्मद्विषयरक्षणैर्युक्तं **विष्णुं** चास्मदीयं स्तोत्रम् **अच्छ** एतु । **उत** अपि च मरुतो विष्णुश्च **गृणते** स्तुवते मह्यं **प्रजायै** पुत्ररूपां प्रजां **वयः** अन्नं च **धुः** अधुः दधतु । हे मरुतो हे विष्णो **यूयं** **स्वस्तिभिः** अविनाशैः **नः** अस्मान् **सदा** सर्वदा **पात** रक्षत ॥ ॥ १॥