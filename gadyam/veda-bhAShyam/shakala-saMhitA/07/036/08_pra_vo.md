+++
title = "008"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे स्तोतारः **वः** यूयम् **अरमतिम्** उपरतिरहितां **महीं** महतीं भूमिं **प्र** **कृणुध्वम्** आह्वयत । तथा **विदथ्यं** यज्ञार्हं **वीरं** **न** सर्वेषां प्रेरकं च **पूषणम्** एतन्नामकं देवं **प्र** कृणुध्वम् । तथा **अस्याः** **धियः** **नः** अस्मदीयस्यास्य कर्मणः **अवितारं** रक्षितारं **भगं** देवं चाह्वयत । अपि च **सातौ** अस्मदीये यज्ञे युद्धे वा **वाजम्** ऋभूणामन्यतमं देवमाह्वयत । कीदृशं वाजम् । **रातिषाचं** दानसेवकं **पुरंधिं** पुराणां धारयितारम् ॥