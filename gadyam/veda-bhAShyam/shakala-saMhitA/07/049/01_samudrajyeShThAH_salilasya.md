+++
title = "001"
devataa = "आपः"
RShiH = "वसिष्ठः"
ChandaH = "त्रिष्टुप्"

+++


**समुद्रज्येष्ठाः** । समुद्रोऽर्णवो ज्येष्ठः प्रशस्यतमो यासामपां ताः । **सलिलस्य** । अन्तरिक्षनामैतत् । अन्तरिक्षस्य **मध्यात्** माध्यमिकात् स्थानात् **यन्ति** गच्छन्ति । कीदृश्थः । **पुनानाः** विश्वं शोधयन्त्यः **अनिविशमानाः** सर्वदा गच्छन्त्यः । **वज्री** वज्रभृत् **वृषभः** कामानां वर्षिता **इन्द्रः** **याः** निरूद्धा अपः **रराद** लिखति **देवीः** देव्यः **ताः** **आपः** **इह** अस्मिन् प्रदेशे स्थितं **मामवन्तु** रक्षन्तु अभिगच्छन्तु वा ॥