+++
title = "005"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे इन्द्रावरुणौ **यत्** यौ युवां **भुवनस्य** लोकस्य संबन्धीनि **इमानि** परिदृश्यमानानि **विश्वा** सर्वाणि **जातानि** जनिमन्ति भूतजातानि **मज्मना** आत्मीयेन बलेन **चक्रथुः** कृतवन्तौ तयोर्युवयोर्मध्य एकं **वरुणं** **क्षेमेण** रक्षणहेतुना **मित्रः** देवः **दुवस्यति** परिचरति । मित्रावरुणौ हि परस्परं प्राप्तसख्यौ । अत एव सहचरौ दृश्येते। **अन्यः** एक इन्द्रः **मरुद्भिः** मरुद्गणैः **उग्रः** उद्गूर्णबलः सन् **शुभं** शोभनमलंकारम् **ईयते** प्राप्नोति । यद्वा । मरुद्भिर्मध्यस्थानैर्देवगणैः सार्धमुग्र ओजस्वीन्द्रः शुभमुदकमीयते प्रेरयति ॥ ॥ २ ॥