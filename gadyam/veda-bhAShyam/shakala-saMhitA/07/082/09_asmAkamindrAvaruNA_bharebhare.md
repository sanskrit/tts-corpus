+++
title = "009"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे **कृष्ट्योजसा** शत्रूणां कर्षकमोजो बलं ययोस्तादृशौ हे इन्द्रावरुणौ **भरेभरे** संग्रामे संग्रामे **अस्माकं** **पुरोयोधा** पुरस्ताद्योद्धारौ **भवतम्** । **यत्** यौ **वाम्** युवाम् **उभये** उभयविधाः पूर्वकालीना इदानींतनाश्च **नरः** नेतारः स्तोतारः **स्पृधि** युद्धे यौ युवां **हवन्ते** । **अध** अपि च **तोकस्य** पुत्रस्य **तनयस्य** पौत्रस्य **सातिषु** संभजनीयेषु निमित्तभूतेषु च यौ युवां हवन्ते । तावस्माकं पुरोयोधा भवंतमित्यन्वयः ॥