+++
title = "010"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


**अस्मे** अस्मभ्यमिन्द्रादयः **द्युम्नं** द्योतमानं धनं **यच्छन्तु** प्रयच्छन्तु । तथा **महि** महत् **सप्रथः** सर्वतः पृथु विस्तीर्णं **शर्म** गृहं च प्रयच्छन्तु । अपि च **ऋतावृधः** ऋतस्य यज्ञस्य वर्धयित्र्याः **अदितेः** अदीनाया देवमातुः **ज्योतिः** तेजश्च नोऽस्माकम् **अवध्रम्** अहिंसकमस्तु । वयं च **देवस्य** दानादिगुणयुक्तस्य **सवितुः** सर्वस्य प्रेरकस्य **श्लोकं** स्तोत्रं **मनामहे** जानीमः । कुर्म इत्यर्थः। यद्वा । देवेन सवित्रास्मभ्यं देयं श्लोकं यशो मनामहे याचामहे ॥ ॥ ३ ॥