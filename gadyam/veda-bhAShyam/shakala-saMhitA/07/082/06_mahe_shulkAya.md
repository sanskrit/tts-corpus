+++
title = "006"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


**वरुणस्य** । उपलक्षणमेतत् । इन्द्रस्य वरुणस्य च **त्विषे** दीप्त्यर्थम् **ओजः** बलं **नु** क्षिप्रं **मिमाते** स्तोत्रेण निर्मिमाते यजमानपत्न्यौ। स्तोत्रेण हि बलं जायते । किमर्थम् । **महे** महते **शुल्काय** धनाय । ईदृशस्य धनस्य लाभार्थम् । **अस्य** इन्द्रस्य वरुणस्य च **ध्रुवं** नित्यं **स्वं** स्वकीयमसाधारणं **यत्** ओजः विद्यते तदोजो मिमात इत्यन्वयः। तयोरिन्द्रावरुणयोः **अन्यः** एको वरुणः **अजामिम्** अबन्धुमस्तुवन्तं **श्नथयन्तं** हिंसन्तं कर्माण्यकुर्वन्तमस्तोतारमयजमानं च **आतिरत्** अभिहन्ति । **अन्यः** एक इन्द्रः **दभ्रेभिः** अल्पैरेवोपायैः **भूयसः** बहुतराञ्छत्रून् **प्र** **वृणोति** प्रकर्षेणावृतान् बाधितान् करोति । यद्वा । भूयसो यजमानान् प्र वृणोति प्रवरानुत्कृष्टान् करोति ॥