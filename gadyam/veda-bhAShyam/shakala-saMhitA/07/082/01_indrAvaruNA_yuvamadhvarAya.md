+++
title = "001"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे **इन्द्रावरुणा** इन्द्रावरुणौ **युवं** युवां **नः** अस्माकं **विशे** निवेशयित्रे परिचारकाय **जनाय** पुत्रपौत्रादिलक्षणाय **अध्वराय** यज्ञानुष्ठानार्थं **महि** महत् **शर्म** गृहं सुखं वा **यच्छतं** प्रयच्छतम् । अपि च **दीर्घप्रयज्युं** दीर्घप्रततयज्ञमस्मदीयं जनं **यः** शत्रुः अति **वनुष्यति** अतिजिघांसति **पृतनासु** संग्रामेषु **दूढ्यः** दुर्धियो दुष्टाभिसंधींस्ताञ्छत्रून् **वयं** **जयेम** अभिभवेम ॥