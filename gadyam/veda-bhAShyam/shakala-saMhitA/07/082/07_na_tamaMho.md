+++
title = "007"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे **इन्द्रावरुणा** इन्द्रावरुणौ **तं** **मर्त्यं** मनुष्यम् **अंहः** पापं **न** **नशते** न व्याप्नोति । **न** च **दुरितानि** दुर्गमनानि पापफलानि च प्राप्नुवन्ति । **कुतश्चन** कस्मादपि निमित्तात् **तपः** संतापश्च तं **न** प्राप्नोति । हे देवा देवौ दानादिगुणयुक्ताविन्द्रावरुणौ **यस्य** **मर्त्यस्य** मनुष्यस्य **अध्वरं** यज्ञं **गच्छथः** प्राप्नुथो युवां **वीथः** कामयेथे च यस्य हवींषि **तं** मनुष्यं **परिह्वृतिः** परिबाधा **न** नशते उक्तप्रकारेण न व्याप्नोति ॥