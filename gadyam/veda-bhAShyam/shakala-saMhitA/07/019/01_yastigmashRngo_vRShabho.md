+++
title = "001"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**यः** इन्द्रः **तिग्मशृङ्गः** तीक्ष्णशृङ्गः **वृषभो** **न** वृषभ इव **भीमः** भयंकरः सन् **एकः** असहाय एव **विश्वाः** सर्वान् **कृष्टीः** शत्रुजनान् स्थानात् **प्र** **च्यावयति** । **यः** चेन्द्रः **अदाशुषः** अयजमानस्य **शश्वतः** बहोः **गयस्य** गृहस्य धनस्य वा । अपहर्ता भवतीति शेष: । हे इन्द्र स त्वं **सुष्वितराय** अतिशयेन सोमाभिषवं कुर्वते जनाय  **वेदः** धनं **प्रयन्ता** प्रदाता **असि** ॥ तृन्नन्तत्वादत्र षष्ठ्या अभावः । असि इत्यस्याख्यातस्यानुदात्तत्वात् यद्वृत्तयोगाच्चानुदात्तत्वासंभवात् यद्वृत्तयुक्तमाख्यातान्तरमध्याहृत्य योजना कृता ॥