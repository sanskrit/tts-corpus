+++
title = "007"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे **सहसावन्** बलवन् **हरिवः** हरिवन्निन्द्र **ते** तव **अस्यां** स्तोत्रेणास्माभिः क्रियमाणायां **परिष्टौ** अन्वेषणायां **परादै** परादानाय **अघाय** अ(आ?)हन्त्रे वयं **मा** **भूम** । किंच **नः** अस्मान् **अवृकेभिः** अबाधैः **वरूथैः** । वारयन्त्युपद्रवेभ्य इति वरूथानि रक्षणानि । तैः **त्रायस्व** पाहि । **तव** **सूरिषु** स्तोतृषु मध्ये वयं **प्रियासः** प्रियाः स्याम भूयास्म ॥