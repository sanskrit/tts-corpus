+++
title = "009"
devataa = "इन्द्राब्रह्मणस्पती"
RShiH = "वसिष्ठः"
ChandaH = "त्रिष्टुप्"

+++


हे **ब्रह्मणस्पते** तुभ्यं **वज्रिणे** वज्रवते **इन्द्राय** च **वां** युवाभ्याम् । तादर्थ्ये चतुर्थी । **ब्रह्म** मन्त्ररूपा **इयं** **सुवृक्तिः** सुप्रवृत्ता स्तुतिः **अकारि** मया कृताभूत् । तौ युवां **धियः** अस्मदीयानि कर्माणि **अविष्टं** रक्षतम् । तथा **पुरंधीः** पुरुधीर्बह्वीः स्तुतीः **जिगृतं** निगिरतम्। शृणुतमिति यावत् । **अर्यः** अरीरभिगन्त्रीः **वनुषां** संभक्तॄणामस्माकम् **अरातीः** शत्रुसेनाः **जजस्तम्** उपक्षपयतम् ॥