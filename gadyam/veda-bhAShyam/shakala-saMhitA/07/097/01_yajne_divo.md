+++
title = "001"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**यत्र** यस्मिन् यज्ञे **देवयवः** देवान् कामयमानाः **नरः** नेतार ऋत्विजः **मदन्ति** हृष्यन्ति **यत्र** यस्मिंश्च **सवनानि** अभिषोतव्याः सोमाः **इन्द्राय** इन्द्रार्थं **सुन्वे** अभिषूयन्ते **पृथिव्याः** संबन्धिनि **नृषदने** नृणां नेतॄणां सदनभूते तस्मिन् **यज्ञे** **प्रथमं** सर्वेभ्यो देवेभ्यः पूर्वं **दिवः** द्युलोकात् **गमत्** आगच्छतु । किमर्थम् । **मदाय** मदार्थम् । सोमं पातुमित्यर्थः। तथा **वयश्च** गन्तारस्तदीया अश्वाश्च गमत् आगच्छन्तु ॥