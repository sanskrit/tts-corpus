+++
title = "003"
devataa = "इन्द्राब्रह्मणस्पती"
RShiH = "वसिष्ठः"
ChandaH = "त्रिष्टुप्"

+++


**ज्येष्ठं** प्रशस्यतमं **सुशेवं** सुसुखं **ब्रह्मणः** मन्त्रस्य **पतिं** पालयितारमेतत्संज्ञं **तमु** तमेव देवं **नमसा** नमस्कारेण **हविर्भिः** चरुपुरोडाशादिभिश्च सार्धं **गृणीषे** गृणे स्तुवे । अपि च **महि** महान्तम् **इन्द्रं** दैव्यः देवार्हः **श्लोकः** अस्मदीयः स्तावको मन्त्रः **सिषक्तु** सेवताम् । **ब्रह्मणः** अन्नस्य मन्त्रस्य वा **देवकृतस्य** देवैः स्तोतृभिः कृतस्य **यः** इन्द्रो ब्रह्मणस्पतिर्वा **राजा** ईश्वरः भवति । तमिन्द्रं तं ब्रह्मणस्पतिमिति संबन्धः ॥