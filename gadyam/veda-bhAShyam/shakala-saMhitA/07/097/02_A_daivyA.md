+++
title = "002"
devataa = "बृहस्पतिः"
RShiH = "वसिष्ठः"
ChandaH = "त्रिष्टुप्"

+++


हे **सखायः** समानख्यानाः स्तोतारो वयं **दैव्या** दैव्यानि देवसंबन्धीनि **अवांसि** रक्षणानि **आ** **वृणीमहे** अभिभजामहे प्रार्थयामहे । **नः** अस्माकं हविः **बृहस्पतिः** बृहतां पालयिता देवः **आ** **महे** । महतिर्दानार्थः । आमहते आदत्ते । लोपस्त आत्मनेपदेषु' इति तलोपः। **यः** बृहस्पतिः **परावतः** दूरदेशाद्धनान्याहृत्य पुत्रेभ्यः **पितेव** **नः** अस्मभ्यं **दाता** भवति तस्मै **मीळ्हुषे** सेक्त्रे बृहस्पतये **अनागाः** अनागस अनपराधाः **यथा** वयं **भवेम** हे सखायस्तथा यूयं परिचरतेति शेषः ॥