+++
title = "003"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


**यत्** यदा वरुणे प्रसन्ने सति अहं **वरुणश्च** उभौ **नावं** द्रुममयीं तरणसाधनभूताम् **आ** **रुहाव** उभावारूढावभूव । तां च नावं **यत्** यदा **समुद्रं** **मध्यं** समुद्रस्य मध्यं प्रति **प्र** **ईरयाव** प्रकर्षेण गमयाव । **यत्** यदा च **अपाम्** उदकानाम् **अधि** उपरि **स्नुभिः** गन्त्रीभिरन्याभिरपि नौभिः **चराव** वर्तावहै। तदानीं **शुभे** शोभार्थं **प्रेङ्खे** नौरूपायां दोलायामेव **प्र** **ईङ्खयावहै**। निम्नोन्नतैस्तरङ्गैरितश्चेतश्च प्रविचलन्तौ संक्रीडावहै । **कम्** इति पूरकः । यद्वा क्रियाविशेषणम् । कं सुखं यथा भवति तथेत्यर्थः ॥