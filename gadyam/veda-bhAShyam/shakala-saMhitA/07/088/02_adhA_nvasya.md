+++
title = "002"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


**अध** अधुना **अस्य** **वरुणस्य** **संदृशं** संदर्शनं **नु** क्षिप्रं **जगन्वान्** गतवानहम् **अग्नेः** **अनीकं** ज्वालासंघं **मंसि** स्तवानि । तं वरुणं यष्टुमिति शेषः। **यत्** यदा वरुणः **स्वः** सुखकरं **अश्मन्** अश्मन्यभिषवार्थे पाषाणेऽवस्थितम् । अभिषुतमित्यर्थः । ईदृशम् **अन्धः** सोमलक्षणमन्नम् **अधिपाः** अधिकं पाता भवेत् । छान्दसः षष्ठ्यभावः । **उ** इति पूरकः । तदानीं **मा** मां **वपुः** शरीरं स्वकीयम् । वपुरिति रूपनाम । प्रशस्तं रूपं वा **दृशये** दर्शनार्थम् **अभि** **निनीयात्** अभिप्रापयेत् ॥