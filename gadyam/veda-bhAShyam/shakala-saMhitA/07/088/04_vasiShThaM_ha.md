+++
title = "004"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


एवं वसिष्ठेनात्मनोक्ते यद्वरुणेन कृतं तद्दर्शयति । **वसिष्ठं** **ह** वसिष्ठं खलु **वरुणः** **नावि** स्वकीयायाम् **आधात्** आरोहयत् । तथा तम् **ऋषिम्** **अवोभिः** रक्षणैः **स्वपां** स्वपसं-शोभनकर्माणं **चकार** वरुणः कृतवान् । अपि च **विप्रः** मेधावी वरुणः **अह्नां** दिवसानां मध्ये **सुदिनत्वे** यत्फलत्वेन शोभनदिनत्वं तत्र **स्तोतारम्** अस्थापयदि ति शेषः । किं कुर्वन् । **यात्** यातो गच्छतः **द्यावः** दिवसान् **यात्** यातीः **उषासः** उषसोपलक्षिता रात्रीश्च **नु** क्षिप्रं **ततनन्** सूर्यात्मना विस्तारयन् ॥