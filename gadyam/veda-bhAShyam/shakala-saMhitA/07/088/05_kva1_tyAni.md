+++
title = "005"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


हे वरुण **त्यानि** तानि पुरातनानि **नौ** आवयोः **सख्या** सख्यानि सखित्वानि **क्व** कुत्र **बभूवुः** । **पुरा** पूर्वस्मिन् काले **अवृकम्** अहिंस्यात्यन्तिकं **यत्** सख्यमस्ति तत् **सचावहे** आवां सेवावहे। **चित्** इति पूरकः । अपि च हे **स्वधावः** अन्नवन् **वरुण** **ते** त्वदीयं **गृहं** **जगम** गच्छानि । लोडर्थे लिट्। कीदृशं गृहम् । **बृहन्तं** महान्तं **मानम्**। मान्त्यस्मिन् सर्वाणि भूतानीति मानम् । सर्वस्य भूतजातस्य परिच्छेदकमित्यर्थः । सहस्रद्वारं बहुद्वारम् ॥