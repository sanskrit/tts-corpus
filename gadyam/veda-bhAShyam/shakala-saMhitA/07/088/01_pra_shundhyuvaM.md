+++
title = "001"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


ऋषिरात्मानमेव प्रत्यक्षीकृत्य स्तुतौ नियुङ्क्ते । हे **वसिष्ठ** त्वं **मीळ्हुषे** सेक्त्रे **वरुणाय** **शुन्ध्युवं** शोधयित्रीं यद्वा स्वत एव शुद्धां **प्रेष्ठां** प्रियतमां **मतिं** मननीयामीदृशीं स्तुतिं **प्र** **भरस्व** प्रहर प्रापय । **यः** वरुणः **ईम्** एनं सूर्यम् **अर्वाञ्चम्** अस्मदभिमुखं **करते** अन्तरिक्षे करोति तस्मै वरुणायेत्यन्वयः। कीदृशं सूर्यम् । **यजत्रं** यष्टव्यं सहस्रामघं बहुधनं **वृषणं** कामानां वर्षकं **बृहन्तं** महान्तम् ॥