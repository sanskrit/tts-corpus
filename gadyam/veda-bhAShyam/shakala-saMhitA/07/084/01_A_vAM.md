+++
title = "001"
devataa = "इन्द्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे **राजानौ** राजमानावीश्वरौ वेन्द्रावरुणौ अध्वरे हिंसारहितेऽस्मिन् यागे **वां** युवां **हव्येभिः** हविर्भिः **नमोभिः** स्तोत्रैश्च **आ** **ववृत्याम्** अविर्तयामि । अपि च **बाह्वोः** हस्तयोः **दधाना** धार्यमाणा **विषुरूपा** । रूप्यत इति रूपं हविः । विविधहविर्युक्ता **घृताची** घृतमञ्चन्ती जुहूः **त्मना** आत्मना स्वयमेव **वां** युवां **परि** **प्र** **जिगाति** अभिप्रगच्छति । यद्वा । विषुरूपा नानाविधरूपौ वामिति योज्यम् ॥