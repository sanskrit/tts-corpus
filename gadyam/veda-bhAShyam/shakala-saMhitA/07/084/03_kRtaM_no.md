+++
title = "003"
devataa = "इन्द्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे इन्द्रावरुणौ **नः** अस्माकं **विदथेषु** गृहेषु क्रियमाणं **यज्ञं** **चारु** शोभनं फलसहितं **कृतं** कुरुतम् । तथा **सूरिषु** स्तोतृष्वस्मासु विद्यमानानि **ब्रह्माणि** परिवृढानि स्तोत्राणि **प्रशस्ता** प्रशस्तान्युत्कृष्टानि फलभाञ्जि **कृतं** कुरुतम् । अपि च **देवजूतः** देवाभ्यां युवाभ्यां प्रेरितः **रयिः** धनं **नः** अस्मान् **उपैतु** प्राप्नोतु । तथा **स्पार्हाभिः** स्पृहणीयाभिः **ऊतिभिः** रक्षाभिः **नः** अस्मान् **प्र** **तिरेतं** युवां वर्धयेथाम् । प्रपूर्वस्तिरतिर्वर्धनार्थः ॥