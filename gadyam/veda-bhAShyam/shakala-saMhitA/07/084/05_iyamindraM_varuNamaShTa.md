+++
title = "005"
devataa = "इन्द्रावरुणौ"
RShiH = "वसिष्ठः"
ChandaH = "त्रिष्टुप्"

+++


**मे** मदीया **इयं** **गीः** स्तुतिः **इन्द्रं** **वरुणं** च **अष्ट** अश्नुतां व्याप्नोतु । तथा **तूतुजाना** मया प्रेर्यमाणा सा **तोके** पुत्रे **तनये** पौत्रे च विषये **प्रावत्** प्ररक्षत्वस्मान् । वयं च **सुरत्नासः** शोभनधनाः सन्तः **देववीतिं** देवैः कामयितव्यं यज्ञं **गमेम** प्राप्नुयाम । हे इन्द्रावरुणादयः सर्वे देवाः **यूयं** **स्वस्तिभिः** कल्याणैः **नः** अस्मान् **सदा** सर्वदा **पात** रक्षत ॥ ॥ ६ ॥