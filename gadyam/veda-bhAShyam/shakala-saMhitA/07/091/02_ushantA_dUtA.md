+++
title = "002"
devataa = "इन्द्रवायू"
RShiH = "वसिष्ठः"
ChandaH = "त्रिष्टुप्"

+++


हे इन्द्रवायू **उशन्ता** उशन्तौ कामयमानौ दूतौ । देवतेर्गतिकर्मणो दूतशब्दः । गन्तारौ **गोपा** गोपयितारावीदृशौ युवां **दभाय** हिंसायै **न** भवतम् । अपि तु **मासः** मासान् **च** **पूर्वीः** बह्वीः **शरदः** संवत्सरान् **च** चिरकालमस्मान् **पाथः** रक्षतम् । अपि च हे **इन्द्रवायू** **सुष्टुतिः** अस्मदीया शोभना स्तुतिः **वां** युवाम् **इयाना** गच्छन्ती प्राप्नुवन्ती **मार्डीकं** सुखम् **ईट्टे** याचते । यद्वा । सुखं यथा भवति तथा युवामीट्टे स्तौति । तथा **नव्यं** प्रशस्यं **सुवितं** सुष्ठु प्राप्यं धनं **च** ईट्टे ॥