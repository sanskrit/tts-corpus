+++
title = "006"
devataa = "इन्द्रवायू"
RShiH = "वसिष्ठः"
ChandaH = "त्रिष्टुप्"

+++


हे 'इन्द्रवायू **याः** **नियुतः** **शतं** शतसंख्याकाः सत्यः **वां** युवां **सचन्ते** सेवन्ते ।
“याः च **विश्ववाराः** विश्वैर्वरणीया नियुतः **सहस्रं** सहस्रसंख्याकाः सत्यो युवां सचन्ते । **सुविदत्राभिः** शोभनधनप्रदाभिः **आभिः** नियुद्भिः **अर्वाक्** अस्मदभिमुखम् **आ** **यातम्** आगच्छतम् । हे **नरा** नेतारौ **प्रतिभृतस्य** उत्तरवेदिं प्रति नीतस्य **मध्वः** मधुरस्य सोमस्य । द्वितीयार्थे षष्ठी। ईदृशं सोमं **पातं** पिबतम् ॥