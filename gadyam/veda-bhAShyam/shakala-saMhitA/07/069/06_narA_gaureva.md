+++
title = "006"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **नरा** नेतारावश्विनौ **गौरिव** गौरा मृगीव **विद्युतं** विशेषेण दीप्यमानं सोमं प्रति **तृषाणा** तृष्णायुक्तौ **अद्य** अस्माकं **सवना** सवनानि **उप** **यातम्** उपागच्छतम् । **पुरुत्रा** बहुषु यज्ञेषु **वां** युवां यजमानाः **मतिभिः** स्तुतिभिः **हवन्ते** **हि** स्तुवन्ति । अतः **वां** युवाम् **अन्ये** यष्टारः **देवयन्तः** देवौ कामयमाना वां युवां **मा** **नि** **यमन्** मा नियच्छन्तु ॥ ।