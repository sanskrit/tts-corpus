+++
title = "007"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **अश्विना** अश्विनौ **युवं** **भुज्युम्** एतन्नामकम् **अवविद्धं** विक्षिप्तं सखिभिः **समुद्रे** तन्मध्ये निमग्नम् **अर्णसः** उदकात् **उदूहथुः** । किं कुर्वन्ताविति तदुच्यते । **अस्रिधानैः** अक्षीयमाणैः **अश्रमैः** **अव्यथिभिः** च **पतत्रिभिः** पतनवद्भिर्गमनवद्भी रथे नियुक्तैरश्वैः **दंसनाभिः** शारीरैः कर्मभिश्च **पारयन्ता** पारयन्तौ समुद्रमर्णस उदूहथुरिति । ‘नासत्या भुज्युमूहथुः पतङ्गैः । (ऋ. सं. १. ११६. ४) इति ह्युक्तम् ॥