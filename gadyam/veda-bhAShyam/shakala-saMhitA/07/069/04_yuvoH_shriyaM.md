+++
title = "004"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**युवोः** युवयोः **श्रियम्** । श्रयत इति श्री रथः । तं सेवामेव वा **योषा** सर्वदा मिश्रयन्ती योषित् **सूरः** सूर्यस्य **दुहिता** **परि** **अवृणीत** । कदा। परितक्म्यायां रात्रौ परितस्तकनवति संग्रामे यज्ञे वा गन्तव्ये । किंच **यत्** यदा **देवयन्तं** देवकामं यजमानं यज्ञं वा **शचीभिः** युवयोर्गमनादिलक्षणैः कर्मभिः **अवथः** रक्षथः तदानीं **घ्रंसं** दीप्तं **वयः** अन्नं सोमादिलक्षणम् **ओमना** अवनेन रक्षणेन निमित्तेन **वां** **परि** **गात्** पर्यगात् ॥