+++
title = "002"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**सः** रथः **पञ्च** **भूम** भूतानि सर्वप्राणिनः **पप्रथानः** प्रथमानः **त्रिवन्धुरः** । वन्धुरमुच्चावचं सारथ्यवस्थानं काष्ठमयम् । तादृशैस्त्रिभिर्युक्तः **मनसा** अस्मत्स्तुत्या **युक्तः** **अभि** **आ** **यातु** । **येन** रथेन **देवयन्तीः** **विशः** यजमानान् प्रति गच्छथः । हे **अश्विना** अश्विनौ **कुत्र** **चित्** यत्र क्वापि **यामं** गमनं **दधाना** धारयन्तौ येन विशो गच्छथः स यात्विति ॥