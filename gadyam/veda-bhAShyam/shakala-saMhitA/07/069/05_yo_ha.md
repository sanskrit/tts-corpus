+++
title = "005"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**यः** रथः । **ह** इति पूरणः । **स्यः** स प्रसिद्धो रथो हे **रथिरा** रथिनौ । मत्वर्थीयो रः। **उस्राः** तेजांसि **वस्ते** आच्छादयति । यश्च **रथः** **युजानः** अश्वैर्युक्तः सन् **वर्तिः** मार्गं यजमानगृहं वा **परियाति** परिगच्छति । **तेन** रथेन हे **अश्विना** अश्विनौ **नः** अस्माकम् **अस्मिन्** **यज्ञे** **उषसो** **व्युष्टौ** प्रातःकाले **शं** शमनाय पापानां **योः** मिश्रणाय च सुखानां **नि** **वहतं** नितरां प्राप्नुतम् ॥