+++
title = "003"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे देवौ **स्वश्वा** शोभनाश्वेन **यशसा** च **अर्वाक्** अस्मदभिमुखं **यातम्** आगच्छतम् । हे **दस्रा** शत्रूणामुपक्षपयितारौ **मधुमन्तं** मधुररसोपेतं **निधिं** निधिवन्निहितं सोमं **पिबाथः** पिबतम् । **वां** युवयोः **रथः** **वध्वा** सूर्यया सह **यादमानः** गन्तव्यान् प्रति गच्छन् । गमयन्नित्यर्थः । एवं कुर्वन् **वर्तनिभ्यां** स्वचक्राभ्यां **दिवः** **अन्तान्** पर्यन्तप्रदेशान् बाधते शीघ्रगमनेन पीडयति ॥