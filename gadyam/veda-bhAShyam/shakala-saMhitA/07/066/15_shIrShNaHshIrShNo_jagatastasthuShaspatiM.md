+++
title = "015"
devataa = "सूर्यः"
RShiH = "वसिष्ठः"
ChandaH = "सतो बृहती"

+++


**शीर्ष्णःशीर्ष्णः** सर्वस्यापि शिरसः। तृतीयार्थे पञ्चमी । स्वस्वशिरसेत्यर्थ: । सूर्यं वहन्तीत्यनेन संबध्यते । अथवा शिरःशब्देन तद्वान् पदार्थो लक्ष्यते । वीप्सया तस्य कार्त्स्न्यमुच्यते। सर्वस्य श्रेष्ठमित्यर्थः। जगतः जङ्गमस्य **तस्थुषः:** स्थावरस्य **पतिं** **रथे** वर्तमानं सूर्यं **सुविताय** कल्याणाय **विश्वं** **रजः** **समया** सर्वलोकस्य समीपे। अभितः परितःसमया   (पा. म. २. ३. २. १ ) इत्यादिना समयाशब्दयोगात् द्वितीया । **सप्त** सप्तसंख्याकाः **स्वसारः** अन्यनिरपेक्षेण स्वयमेव सरन्त्यः   **हरितः** हरितवर्णा अश्वाः **वहन्ति** ॥ ॥ १० ॥