+++
title = "001"
devataa = "मित्रावरुणौ"
RShiH = "वसिष्ठः"
ChandaH = "गायत्री"

+++


**मित्रयोर्वरुणयोः**। मित्रावरुणयोरित्यर्थः । उभयत्र प्रतियोगापेक्षया द्विवचनत्वम्। **तुविजातयोः** बहुप्रादुर्भावयोर्दैवयोः **नः** अस्मदीयः **शूष्यः** सुखकरः **नमस्वान्** अन्नवान् हविर्भिर्युक्तः **स्तोमः** स्तोत्रं **प्र** **एतु** गच्छतु।  ‘अहोरात्रे वै मित्रावरुणौ ' (तै. सं. २. ४. १०. १) इति श्रुतिः। अनयोरहोरात्रापेक्षत्वात्तयोः पुनःपुनरागमनादनयोस्तुविजातत्वम् । अथवा बहूनामुपकारायानयोः प्रादुर्भावात्तुविजातत्वम् ॥