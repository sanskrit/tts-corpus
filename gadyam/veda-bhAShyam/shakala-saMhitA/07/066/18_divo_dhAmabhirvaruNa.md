+++
title = "018"
devataa = "मित्रावरुणौ"
RShiH = "वसिष्ठः"
ChandaH = "गायत्री"

+++


हे **वरुण** त्वं **मित्रश्च** **अद्रुहा** अद्रोग्धारौ युवां **दिवः** द्युलोकसंबन्धिभ्यः **धामभिः** धामभ्यः स्थानेभ्यः । पञ्चम्यर्थे तृतीया । अथवा धामभिस्तेजोभिर्विभूतिभिः सार्धम् **आ** **यातम्** अस्मद्यज्ञमागच्छतम् । आगत्य च **आतुजी** शत्रूणां सर्वतो हिंसकावादातारौ वा धनानामेवंरूपौ सन्तौ **सोमं** **पिबतम्** । “ तुजि पिजि हिंसाबलादाननिकेतनेषु' । अत्र हिंसायामादाने वा वर्तते ।