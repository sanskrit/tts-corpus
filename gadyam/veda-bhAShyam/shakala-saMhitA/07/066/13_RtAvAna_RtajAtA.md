+++
title = "013"
devataa = "आदित्याः"
RShiH = "वसिष्ठः"
ChandaH = "सतो बृहती"

+++


हे यूयम् **ऋतावानः** ऋतवन्तो यज्ञवन्त उदकवन्तो वा **ऋतजाताः**। उक्त ऋतशब्दार्थः । तदर्थमुत्पन्नाः । अथवा ऋतात् प्रजापतेः सकाशादुत्पन्नाः । **ऋतावृधः** उक्तार्थस्य ऋतस्य वर्धयितारः **घोरासः** घोराः **अनृतद्विषः** अयष्टृद्वेष्टारः **तेषां** **वः** युष्माकं **सुच्छर्दिष्टमे** सुखतमे **सुम्ने** धने अत्यन्तरमणीयगृहयुक्ते सुखे वा ये वयं **ये** **च** अन्ये **सूरयः** स्तोतारस्ते सर्वे **स्याम** भवेम ॥