+++
title = "008"
devataa = "वाजिनः"
RShiH = "वसिष्ठः"
ChandaH = "त्रिष्टुप्"

+++


हे **वाजिनः** एतन्नामका देवाः **विप्राः** मेधाविनः **अमृताः** अमरणधर्माणः **ऋतज्ञाः** सत्यं जानन्त एवंभूताः सन्तो यूयं **वाजेवाजे** सर्वेषु युद्धेषु **नः** अस्मान् **धनेषु** धननिमित्तेषु **अवत** पालयत । ततो यूयम् **अस्य** **मध्वः** मधुरोपेतमिमं सोमं **पिबत** । सोमपानानन्तरं **मादयध्वं** यूयं तृप्ता भवत। ततः **तृप्ताः** यूयं **देवयानैः** देवगमनसाधनैः **पथिभिः** मार्गैः **यात** गच्छत ॥ ॥५॥