+++
title = "007"
devataa = "वाजिनः"
RShiH = "वसिष्ठः"
ChandaH = "त्रिष्टुप्"

+++


**देवताता** देवतातौ यज्ञे **हवेषु** अस्मदीयेषु स्तोत्रेषु **मितद्रवः** मितद्रवणा मितमार्गाः **स्वर्काः** शोभनान्नाः **वाजिनः** एतदभिधायका देवाः **नः** अस्माकं **शं** सुखाय **भवन्तु** । अपि च **अहिम्** आगत्य हन्तारं **वृकं** वसूनामादातारम् । चोरमिति शेषः । **रक्षांसि** च **जम्भयन्तः** हिंसन्तो वाजिनो देवाः **सनेमि**। पुराणनामैतत् । पुरातनाः **अमीवाः** रोगान् **अस्मत्** अस्मत्तः **युयवन्** पृथक्कुर्वन्तु ॥