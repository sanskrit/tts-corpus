+++
title = "006"
devataa = "सविता;सविता भगो वा"
RShiH = "वसिष्ठः"
ChandaH = "त्रिष्टुप्"

+++


**इयानः** अस्माभिर्याच्यमानः **जास्पतिः** प्रजानां पालकः सविता देवः **सवितुः** **देवस्य** स्वस्य संबन्धि **रत्नं** रमणीयं **तत्** प्रसिद्धं धनं **नः** अस्माकम् **अनु** **मंसीष्ट** अनुमन्यताम् । **उग्रः** ओजस्वी स्तोता **भगं** भजनीयं सवितारं भगसंज्ञकं देवं वा **अवसे** नोऽस्माकं रक्षणाय **जोहवीति** भृशं ह्वयति । **अध** अपि च **अनुग्रः** असमर्थः स्तोता **भगम्** एतत्संज्ञकं सवितारं वा **रत्नं** रमणीयं तत्प्रसिद्धं धनं **याति** याचते ॥