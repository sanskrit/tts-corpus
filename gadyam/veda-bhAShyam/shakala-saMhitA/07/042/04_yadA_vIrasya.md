+++
title = "004"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**अतिथिः** सर्वेषामतिथिभूतोऽग्निः **यदा** **वीरस्य** वीरकस्य स्तोत्राणां प्रेरयितुः **रेवतः** हविष्मतो यजमानस्य **दुरोणे** गृहे **स्योनशीः** सुखेन शयनीयः **आचिकेतत्** प्रज्ञायते **अग्निः** **दमे** यज्ञगृहे **सुधितः** । आकाराश्चार्थे । सुनिहितश्च सुष्ठु निहितः सन् यदा **सुप्रीतः** भवति तदा **सः** अग्निः **इयत्यै** उपगच्छन्त्यै **विशे** प्रजायै **वार्यं** वरणीयं धनं **दाति** ददाति प्रयच्छति ॥