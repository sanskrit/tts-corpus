+++
title = "005"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** त्वं **नः** अस्मदीयम् **इमम्** **अध्वरं** यज्ञं **जुषस्व** सेवस्व। किंच **मरुत्सु** इन्द्रस्य सखिभूतेषु देवेषु **इन्द्रे** च **यशसं** यशोयुक्तं हविर्लक्षणान्नवन्तं **नः** अस्मदीयं यज्ञं हे अग्ने त्वं **कृधि** कुरु। स्थापयेत्यर्थः। तथा **नक्ता** रात्रिश्च **उषसा** दिवसश्च । अहर्निशे इत्यर्थः। **बर्हिः** बर्हिषि कुशमये **आ** **सदताम्** उपविशताम् । अपि च हे अग्ने **उशन्ता** उशन्तौ यज्ञमिच्छन्तौ **मित्रावरुणा** मित्रावरुणौ देवौ **इह** अस्मिन् यज्ञे **यज** पूजय ॥