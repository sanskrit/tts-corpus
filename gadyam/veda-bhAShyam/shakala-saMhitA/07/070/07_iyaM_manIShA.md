+++
title = "007"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


अथ सप्तम्या स्तुतिमुपसंहरति । हे **अश्विना** अश्विनौ **इयं** **मनीषा** स्तुतिर्युवयोः कृतेति शेषः । तदेवादरार्थं पुनरुच्यते । **इयं** **गीः** स्तुतिः कृता । हे **वृषणा** कामानां वर्षको **इमाम्** अस्मत्कृतां **सुवृक्तिं** शोभनां स्तुतिं **जुषेथां** सेवेथाम् । **इमा** इमानि **ब्रह्माणि** कर्माणि स्तुतिरूपाणि युवयूनि युवां कामयमानानि सन्ति **अग्मन्** गच्छन्तु युवाम् । यूयं पातेति सिद्धम् ॥ ॥ १७ ॥ ॥ ४ ॥