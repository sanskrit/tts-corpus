+++
title = "004"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **देवा** देवौ युवाम् **ओषधीषु** ओषधिविकारांश्चरुपुरोडाशादिकान् **अप्सु** सोमरसान् **चनिष्टम्** । अत्यन्तकमनीयतमं कामयेथामित्यर्थः। **यत्** यस्मात् **योग्याः** युवयोरुचिता ओषधीरपश्च **ऋषीणां** संबन्धिनीः **अश्नवैथे** व्याप्नुथः तस्मादस्मदीया अपि कामयेथामित्यर्थः । यद्वा । ऋषीणामस्माकमिति पूजार्थं बहुवचनम् । यद्यस्मादोषधीष्वप्सु च चनिष्टं योग्याः स्तुतीश्चाश्नवैथे तस्मात् **अस्मे** अस्मासु **पुरूणि** बहूनि **रत्ना** रमणीयानि धनानि **नि** **दधतौ** **पूर्वाणि** **युगानि** मिथुनानि जायापतिरूपाणि **अनु** **चख्यथुः** ख्यातवन्तौ । अनुकृष्टवन्तावनुग्रहार्थम् ॥