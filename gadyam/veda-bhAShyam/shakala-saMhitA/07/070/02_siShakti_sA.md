+++
title = "002"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**सा** **सुमतिः** अस्माभिः क्रियमाणा शोभना स्तुतिः **चनिष्ठा** कमनीयतमातिशयेनान्नवती वा **वां** युवां **सिषक्ति** सेवते । किंच **घर्मः** प्रवर्ग्यश्च **मनुषः** मनुष्यस्य यजमानस्य **दुरोणे** यागग्रहे **अतापि** तप्तोऽभूत् । यत् घ्राँ इत्यपतत्तद्घर्मस्य घर्मत्वम् ' (तै. आ. ५. १. ५) इति श्रुतिः । यज्ञस्य शिरःस्थानीयत्वादस्य । **यः** घर्मः **वां** युवां प्राप्नुवन्निति शेषः । **समुद्रान्** **सरितः** च **पिपर्ति** पूरयति वृष्टिद्वारा । **एतग्वा** **चिन्न** । चिदिति पूरणः । अश्वाविव यथा **सुयुजा** सुष्ठु युक्तौ रथे भवतस्तथेत्यर्थः। नेत्युपमार्थे । तद्वद्युवां यज्ञे युजानः योजयन् यज्ञः । स एवं करोति ॥