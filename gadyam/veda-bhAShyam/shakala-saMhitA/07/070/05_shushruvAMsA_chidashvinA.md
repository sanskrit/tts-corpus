+++
title = "005"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **अश्विना** अश्विनौ । **चित्** इति पूरणः । युवां **शुश्रुवांसा** श्रुतवन्तौ सन्तौ **पुरूणि** बहूनि **ब्रह्माणि** परिवृढानि कर्माणि स्तुतिलक्षणानि **ऋषीणाम्** अस्माकं संबन्धीनि **अभि** **चक्षाथे** अभिपश्यथो युवाम् । अतः **जनाय** जनस्य यजमानस्य मम **वरं** यज्ञं **प्रति** **प्र** **यातम्** । **वां** युवयोः **चनिष्ठा** उक्तलक्षणा **सुमतिः** अनुग्रहमतिः **अस्मे** अस्मासु **अस्तु** भवतु ॥