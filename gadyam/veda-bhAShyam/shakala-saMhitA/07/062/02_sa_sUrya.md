+++
title = "002"
devataa = "सूर्यः"
RShiH = "वसिष्ठः"
ChandaH = "त्रिष्टुप्"

+++


हे **सूर्य** **सः** प्रसिद्धस्त्वं **नः** अस्मान् **प्रति** **पुरः** पुरस्तात् **उद्गाः** उद्गच्छ। कैः साधनैः । **एभिः** **स्तोमेभिः** स्तोमैः स्तुत्यैः **एतशेभिः** एतवर्णैः । स्वार्थिकः शकारः ‘ या जरन्ता युक्शा ता ' (ऋ. सं. १. १६१. ७) पुरुषः कृष्णशवास्युत्तरतः' (ऐ. ब्रा. ५, १४) इत्यादिवत् । तादृशैः **एवैः** गमनशीलैरश्वैः उद्गाः । अथ तथा कृत्वास्माभिः स्तुतः सन् **नः** अस्मान् **अनागसः** अपापान् **प्र** **वोचः** । केभ्यः । **मित्राय** **वरुणाय** **अर्यम्णे** **अग्नये** **च** । अत्र सौर्ये इतरेषां मित्रादीनां संकीर्तनं तेषामपि निपातभाक्त्वाविरुद्धम् । एवं पूर्वत्रोत्तरत्र च मैत्रावरुणेऽर्यमादीनां संकीर्तनमपि न विरुध्यते ॥