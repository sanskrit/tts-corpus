+++
title = "003"
devataa = "इळः"
RShiH = "वसिष्ठः"
ChandaH = "त्रिष्टुप्"

+++


हे अध्वर्यवः **वः** यूयम् **ईळेन्यं** स्तुत्यम् **असुरं** बलवन्तं **सुदक्षं** सुप्रज्ञं **रोदसी** रोदस्योः **अन्तः** मध्ये **दूतं** देवानां हविर्वहनार्थं चरन्तं **सत्यवाचं** **मनुष्वत्** मनुष्यवत् **मनुना** **समिद्धं** यथेदानीं मनुष्याः समिन्धते तथा पूर्वं मनुना प्रजापतिना समिद्धम् **अग्निम्** **अध्वराय** यज्ञाय **सदमित्** सदैव **सं** **महेम** संपूजयत । मध्यमपुरुषस्य व्यत्ययेनोत्तमपुरुषत्वम् ॥