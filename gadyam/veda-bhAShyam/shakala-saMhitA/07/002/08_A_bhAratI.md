+++
title = "008"
devataa = "तिस्रो देव्यः सरस्वतीळाभारत्यः"
RShiH = "वसिष्ठः"
ChandaH = "त्रिष्टुप्"

+++


एतदाद्यृक्चतुष्टयं द्वितीयाष्टकस्याष्टमाध्याये (ऋ. सं. ३. ४. ८-११ ) यद्यपि व्याख्यातं तथापि व्यवधानात् संक्षेपतोऽत्रापि व्याख्यायते । **भारती** भरतस्यादित्यस्य पत्नी **भारतीभिः** **सजोषाः** सहिता **इळा** **मनुष्येभिः** मनुष्यलोकभवैः **देवैः** सार्धम् **अग्निः** **आ** गच्छतु । **सरस्वती** **सारस्वतेभिः** सारस्वतैः मध्यमस्थानैर्देवैः सार्धम् **अर्वाक्** अस्मदभिमुखमागच्छतु । आगत्य **तिस्रो** **देवीः** देव्यः ॥ प्रथमार्थे द्वितीया ॥ **बर्हिः** **इदम्** **आ** **सदन्तु** ॥