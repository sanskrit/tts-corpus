+++
title = "005"
devataa = "देवीर्द्वारः"
RShiH = "वसिष्ठः"
ChandaH = "त्रिष्टुप्"

+++


**स्वाध्यः** सुकर्माणः **देवयन्तः** देवकामा यजमानाः **रथयुः** रथकामाश्च ॥ जसि पूर्वसवर्णो ह्रस्वश्च ॥ **देवताता** देवतातौ यज्ञे **दुरः** यज्ञगृहद्वाराणि **वि** **अशिश्रयुः** आश्रितवन्तः । किंच **समनेषु** यज्ञेषु **पूर्वी** प्राचीने प्रागग्रे जुहूपभृतौ **शिशुं** **न** वत्समिव मातरौ गावौ **रिहाणे** अग्निं लिहाने **अग्रुवो** **न** यथा नद्यः क्षेत्राण्युदकेन तद्वत् **सम्** **अञ्जन्** अध्वर्यवः आज्येन समञ्जन्ति ॥ ॥ १ ॥