+++
title = "002"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे मित्रावरुणौ **वां** युवयोः **मन्मानि** मननीयानि स्तोत्राणि **सः** प्रसिद्धः **विप्रः** मेधावी **ऋतावा** यज्ञवान् **दीर्घश्रुत्** चिरकालं श्रोता एवमुक्तलक्षणो वसिष्ठः **इयर्ति** प्रेरयति । **यस्य** ऋषेः **ब्रह्माणि** परिवृढानि स्तोत्राणि हे **सुक्रतू** शोभनकर्माणौ **अवाथः** रक्षथः । **यत्** कर्म **शरदः** बहून् संवत्सरान् **आ** **पृणैथे** आपूरयेथे स उदियर्ति ॥