+++
title = "006"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे मित्रावरुणौ **वां** युवयोः **यज्ञं** **नमोभिः** नमस्कारैः स्तुतिभिः **समु** **महयं** संपूजयाम्यहम् । तदर्थं हे **मित्रावरुणा** मित्रावरुणौ **वां** **सबाधः** बाधायुक्तोऽहं **हुवे** आह्वयामि बाधापरिहाराय । **वां** युवाम् **ऋचसे** सेवितुं **नवानि** नूतनानि स्तुत्यानि वा **मन्मानि** स्तोत्राणि **प्र** भवन्वित्यध्याहारः। **कृतानि** मया समूहीकृतानि **इमानि** इदानीं क्रियमाणानि **ब्रह्म** परिवृढानि स्तोत्राणि युवां **जुजुषन्** प्रीणयन्तु ॥