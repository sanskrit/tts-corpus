+++
title = "004"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे ऋषे **मित्रस्य** **वरुणस्य** च **धाम** तेजःस्थानं **शंस** स्तुहि। ययोर्दैवयोः **शुष्मः** बलं **रोदसी** द्यावापृथिव्यौ सह वर्तमाने **महित्वा** स्वमहत्त्वेन **बद्बधे** बध्नाति पृथक् स्थापयति इयं पृथिवीयं द्यौरिति पृथक्करोति । ‘द्यावापृथिवी सहास्ताम् ' (तै. ब्रा. १. १. ३. २) इति श्रुतेः । **अयज्वनाम्** अननुष्ठातॄणां **मासाः** कालावयवाः **अवीराः** अपुत्रा एव **अयन्** यन्तु गच्छन्तु । तद्विपरीतः **यज्ञमन्मा** यज्ञार्थं  मतिमान् यज्वा **वृजनं** बलं **प्र** **तिराते** प्रवर्धयतु । प्रपूर्वस्तिरतिर्वर्धनार्थः ॥