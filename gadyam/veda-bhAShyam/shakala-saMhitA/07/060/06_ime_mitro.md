+++
title = "006"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


**इमे** आदित्याः **मित्रः** **वरुणः** च । एतद्द्यमर्यम्णोऽप्युपलक्षणम् । एते **दूळभासः** दुर्दभाः अनभिभाव्याः **अचेतसं** **चित्** अप्रज्ञानमनुष्ठानविषयज्ञानरहितमपि **दक्षैः** सामर्थ्यैः **चितयन्ति** । **अपि** **सुचेतसं** प्रकृष्टज्ञानवन्तं पुरुषं **क्रतुं** कर्तारं कर्मानुष्ठानवन्तं **वतन्तः** गच्छन्तः **अंहः** दुष्कृतं **तिरश्चित्** तिरो नयन्तोऽस्मान् **सुपथा** शोभनेन मार्गेण **नयन्ति** प्रापयन्त्यभिमतं यज्ञं स्वर्गादिकं वा ॥ ॥ १ ॥