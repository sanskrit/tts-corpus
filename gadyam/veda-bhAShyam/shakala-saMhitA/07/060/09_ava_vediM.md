+++
title = "009"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे मित्रादयः **सः** अस्मद्द्वेषी **वेदिं** यागसाधनं **होत्राभिः**। वाङ्नामैतत् । वाग्रूपाभिः स्तुतिभिः सार्धम् **अव** **यजेत** । वेद्यां कर्माणि कुर्वन् देवान्न स्तुयादित्यर्थः। अवपूर्वो यजतिस्त्यागार्थः । स किं प्राप्नुयादिति तत्राह। **वरुणध्रुतः** वरुणेन त्वया हिंसितः सः **काश्चित्** **रिपः** हिंसाः प्राप्नुयादिति शेषः । अस्मांस्तु **अर्यमा** देवः **द्वेषोभिः** द्वेष्टृभी रक्षःप्रभृतिभिः **परि** **वृणक्तु** वर्जयतु । **उरुं** विस्तीर्णं **लोकं** स्थानं **सुदासे** शोभनदानाय मह्यं प्रयच्छतं हे **वृषणा** वर्षकौ कामानां मित्रावरुणौ ॥