+++
title = "001"
devataa = "सूर्यः"
RShiH = "वसिष्ठः"
ChandaH = "त्रिष्टुप्"

+++


हे **सूर्य** सर्वस्य प्रेरकैतन्नामक देव **उद्यन्** उदयंस्त्वं **यत्** यदि **अद्य** अस्मिन्ननुष्ठानकाले अस्मान् **ब्रवः** ब्रयाः । किमिति । **अनागाः** अनागस इति । एतेऽपापा इति यदि देवेषु मध्ये ब्रूयाः तर्हि **वयं** हे **अदिते** अदीन देव **देवत्रा** देवेषु देवानां मध्ये **मित्राय** **वरुणाय** च **सत्यम्** अवितथं **स्याम** अनागसो भवेम। किंच हे अर्यमन् दातः त्वां **गृणन्तः** स्तुवन्तः **तव** **प्रियासः** प्रियाः स्याम त्वत्प्रेमविषया भवेम । यद्वा । उत्तरार्धं एकं वाक्यम् । हे अदिते हे अर्यमन् उक्तलक्षण देव वयं देवेषु मध्ये त्वां गृणन्तस्तवैव प्रियाः स्याम । यदि मां देवेष्वपापं ब्रूयास्तर्हि तैरयमनपराधीत्यनुगृहीतस्त्वां स्तुत्वा तव प्रियो भवेयमित्यर्थः ॥