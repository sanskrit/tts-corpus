+++
title = "011"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


**यः** यजमानः **ब्रह्मणे** परिवृढस्वकर्मणे युष्मत्स्तोत्ररूपाय **सुमतिं** शोभनां बुद्धिम् **आयजाते** आयजते । यजतिरत्र दाने । ददाति करोति । किमर्थम्। **वाजस्य** अन्नस्य **सातौ** दाने निमित्ते **परमस्य** उत्कृष्टस्य **रायः** धनस्य च सातौ। तस्य **अर्यः** । ईरयति स्तुतीः प्रेरयतीत्यरिः स्तोता। **मन्युं** स्तोत्रं **मघवानः** दानवन्तोऽर्यमादयः **सीक्षन्त** सचन्ते । सेवित्वा च तस्य **उरुक्षयाय** विस्तीर्णनिवासाय **सुधातु** सुधाम शोभनस्थानं **चक्रिरे** कुर्वते ॥