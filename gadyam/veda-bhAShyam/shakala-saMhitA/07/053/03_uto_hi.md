+++
title = "003"
devataa = "द्यावापृथिव्यौ"
RShiH = "वसिष्ठः"
ChandaH = "त्रिष्टुप्"

+++


**उतो** **हि** अपि च खलु हे **द्यावापृथिवी** द्यावापृथिव्यौ **वां** युवयोः **सुदासे** शोभनहविर्दानाय यजमानाय देयानि **पुरूणि** बहूनि **रत्नधेयानि** रमणीयानि धनानि **सन्ति** भवन्ति । तेषां मध्ये **यत्** धनम् अस्कृधोयु । कृधुको ह्रस्वः । अह्रस्वमनल्पम् **असत्** भवेत्तद्धनम् **अस्मे** अस्मभ्यं **धत्तं** प्रयच्छतम् । हे द्यावापृथिव्यौ **यूयं** युवां **नः** अस्मान् सर्वदा कल्याणैः **पात** पालयतम् ॥ ॥२०॥