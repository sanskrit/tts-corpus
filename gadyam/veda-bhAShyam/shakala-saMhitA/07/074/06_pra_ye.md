+++
title = "006"
devataa = "अश्विनौ"
RShiH = "वसिष्ठः"
ChandaH = "सतो बृहती"

+++


**ये** यजमानाः **अवृकासः** परकीयधनस्यानादातारः **जनानां** मनुष्याणां मध्ये **नृपातारः** ऋत्विग्रूपाणां नृणां रक्षितारः सन्तः **ययुः** युवां प्राप्नुवन्ति हविर्भः। प्राप्तौ दृष्टान्तः। **रथाइव** व्रीह्यादिपूर्णा रथा यथा प्राप्नुवन्ति स्वामिगृहम् । उतेत्ययमुत्तरवाक्यापेक्षः । अपि च ते **नरः** यजमानाः **स्वेन** **शवसा** स्वीयेन बलेन **शूशुवुः** वर्धन्ते । **उत** अपि च **सुक्षितिं** सुनिवासं **क्षियन्ति** गच्छन्ति प्राप्नुवन्ति ॥ ॥ २१ ॥