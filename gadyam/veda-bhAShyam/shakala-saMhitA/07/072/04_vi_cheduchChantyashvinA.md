+++
title = "004"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **अश्विनौ** **उषासः** उषसः **वि** **उच्छन्ति** **चेत्** तमांसि विवासयन्ति । चेदिति पूरणश्चार्थे वा । स च वक्ष्यमाणसूर्याद्यपेक्षकः । चेद्योगादनिघातः। अतो युवयोः स्तुतिसमयत्वात् **ब्रह्माणि** स्तोत्राणि **कारवः** स्तोतारः **प्र** **भरन्ते** प्रकर्षेण संपादयन्ति । **ऊर्ध्वम्** **अश्रेत्** आश्रयति **भानुं** तेजः **सविता** **देवः**। **अग्नयः** अपि **समिधा** समिन्धनेन **बृहत्** अतिमहत् **जरन्ते** स्तूयन्ते ॥