+++
title = "006"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **अश्विना** अश्विनौ **नः** अस्मान् **आसु** **धीषु** एषु कर्मसु **अविष्टं** रक्षतम् । **नः** अस्मभ्यम् **अह्रयम्** अक्षीणं **प्रजावत्** पुत्राद्युपेतं पुत्रोत्पादनसमर्थं **रेतः** **अस्तु** । **वां** युवयोरनुग्रहाल्लब्धे **तोके** पुत्रे **तनये** तत्पुत्रादौ च **तुतुजानाः** अभिमतं धनं प्रयच्छन्तः **सुरत्नासः** शोभनधनाश्च सन्तः **देववीतिं** देवानां वीतिः प्राप्तिर्यस्मिंस्तादृशं यज्ञम् **आ** **गमेम** आगच्छेम ॥