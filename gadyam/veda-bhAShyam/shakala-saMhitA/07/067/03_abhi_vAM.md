+++
title = "003"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे अश्विना **वां** युवां **सुहोता** सुष्ठु देवानां स्तोता **विवक्वान्** स्तुतीनां वक्ताहं हे **नासत्या** सत्यभूतौ । इदमश्विनावित्यत्र योज्यम् । **स्तोमैः** **सिषक्ति** सेवते । अतः **अर्वाक्** अस्मदभिमुखं **पूर्वीभिः** **पथ्याभिः** पूर्वक्षुण्णैर्मार्गैः स्वर्विदा स्वर्गमुदकं वा जानता स्वरणवता वा **वसुमता** धनवता वा **रथेन** **यातं** गच्छतम् ॥