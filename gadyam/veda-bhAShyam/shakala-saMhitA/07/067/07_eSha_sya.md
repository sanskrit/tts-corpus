+++
title = "007"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**एषः** पुरतो दीयमानः **स्यः** सः युवयोः प्रियत्वेन प्रसिद्धः सोमो हे **माध्वी** मधुप्रियावश्विनौ **वां** युवयोः पुरतः **निधिः** निधिस्थानीयः **हितः** स्थापितः **अस्मे** अस्माभिः **रातः** दत्तः संकल्पितः संनिहितः । किमिव । **सख्ये** सख्यार्थं **पूर्वगत्वेव** पुरतो गन्ता दूत इव । स यथा प्रियं जनयन स्वामिनः पुरतो वर्तते तद्वदित्यर्थः । यस्मादेवं तस्मात् **अहेळता** अक्रुध्यता **मनसा** अनुग्रहयुक्तेन चेतसा **अर्वाक्** अस्मदभिमुखम् **आ** **यातम्** आगच्छतम् । **अश्नन्ता** **हव्यं** हविः सोमादिकमश्नन्तावभ्यवहरन्तौ । कुत्र । **मानुषीषु** **विक्षु** मनुष्यरूपासु प्रजासु वर्तमानम् ॥