+++
title = "002"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


वरुणं शीघ्रं दिदृक्षमाण ऋषिरनया वितर्कयति । उतेति विचिकित्सायाम्। **उत** किं **स्वया** **तन्वा** स्वीयेनात्मीयेन शरीरेण **सं** **वदे** सहवदनं करोमि । आहो स्वित् **तत्** तेन वरुणेन सह संवदे । **कदा** **नु** कदा खलु **वरुणे** देवे **अन्तः** **भुवानि** अन्तर्भूतो भवानि । वरुणस्य चित्ते संलग्नो भवानीत्यर्थः । अपि च **मे** मदीयं **हव्यं** स्तोत्रं हविर्वा **अहृणानः** अक्रुध्यन् वरुणः **किं** केन हेतुना **जुषेत** सेवेत **सुमनाः** शोभनमनस्कः सन्नहं **कदा** कस्मिन्काले **मृळीकं** सुखयितारं वरुणं **अभि** **ख्यं** अभिपश्येयम्॥२॥