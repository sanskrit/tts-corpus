+++
title = "001"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


**अस्य** वरुणस्य **जनूंषि** जन्मानि **महिना** महिम्ना **तु** क्षिप्रं **धीरा** धीराणि धैर्यवन्ति भवन्ति । **यः** वरुणः **उर्वी** विस्तीर्णे **रोदसी** **चित्** द्यावापृथिव्यावपि **वि** **तस्तम्भ** विविधं स्तब्धे स्वकीये स्थाने स्थिते अकरोत् । यश्च **बृहन्तं** महान्तं **नाकम्** **आदित्यं** नक्षत्रं च **ऋष्वं** दर्शनीयं **द्विता** द्वैधं **प्र** **नुनुदे** प्रेरयति स्म । अहनि सूर्यं दर्शनीयं प्रेरयति रात्रौ नक्षत्रं तथेति द्विप्रकारः । **भूम** भूमिं **च** यः **पप्रथत्** अप्रथयत् विस्तारितवान् । तस्यास्य वरुणस्येत्यन्वयः ॥