+++
title = "007"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **मरुतः** **स्तुतासः** एवमस्माभिः स्तुताः **विश्वे** सर्वे यूयम् **ऊती** ऊत्या रक्षया सहिताः **सूरीन्** स्तोतॄन् **अच्छ** अभिलक्ष्य **सर्वताता** सर्वतातौ यज्ञे **आ** **जिगात** आगच्छत । **ये** मरुतः **त्मना** आत्मनैव **नः** अस्मान् **शतिनः** शतसंख्याकान् **वर्धयन्ति**। यथा वयं पुत्रपौत्रादिभिः शतिनो भवेम तथा वर्धयन्तीत्यर्थः । ते यूयमा जिगातेति पूर्वेण संबन्धः। एवंभूता मरुतः यूयं सर्वदा अस्मान् पालयत ॥ ॥ २७ ॥