+++
title = "001"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **यजत्राः** यजनीया मरुतः **वः** युष्मदीयं **मारुतं** मरुत्संबन्धि **नाम** नामधेयं **मध्वः** मधवो मादयितारः स्तोतारः **यज्ञेषु** यागेषु **शवसा** बलेन **प्र** **मदन्ति** प्रकर्षेण स्तुवन्ति । उच्चैः स्तुवन्तीत्यर्थः। **ये** मरुतः **उर्वी** विस्तीर्णे **रोदसी** **चित्** द्यावापृथिव्यावपि **रेजयन्ति** कम्पयन्ति किंच **उत्सं** मेघं **पिन्वन्ति** वर्षयन्ति **उग्राः** उद्गूर्णाः **यत्** ये मरुतः **अयासुः** यान्ति सर्वत्र गच्छन्ति । तेषां मरुतां युष्माकं नाम प्र मदन्तीति पूर्वेणान्वयः ॥