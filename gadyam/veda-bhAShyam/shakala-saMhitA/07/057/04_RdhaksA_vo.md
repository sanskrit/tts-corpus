+++
title = "004"
devataa = "मरुतः"
RShiH = "वसिष्ठः"
ChandaH = "त्रिष्टुप्"

+++


हे **मरुतः** **वः** युष्मदीया **सा** प्रसिद्धा **दिद्युत्** हेतिः **ऋधक्** **अस्तु** अस्मत्तः पृथग्भवतु । **यत्** यद्यपि वयं **वः** युष्माकम् **आगः** अपराधं **पुरुषता** पुरुषतया मनुष्यत्वेन **कराम** करवाम। मनुष्याणां हि प्रमादः सुलभ इत्यर्थः । हे **यजत्राः** यजनीया मरुतः **वः** युष्मदीयायां **तस्यां** दिद्युति **अपि** ईषदपि **मा** **भूम** । **चनिष्ठा** अन्नवत्तमा । अतिशयेनान्नप्रदेत्यर्थः। **वः** युष्मदीया **सुमतिः** अनुग्रहबुद्धिः **अस्मे** अस्मासु **अस्तु** ॥