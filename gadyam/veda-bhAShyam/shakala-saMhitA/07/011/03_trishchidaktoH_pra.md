+++
title = "003"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **त्वे** त्वयि **अन्तः** मध्ये **अक्तोः** अह्नः। यद्यप्यक्तुरिति रात्रेर्नाम तथाप्यत्राज्यन्ते व्यज्यन्ते रूपादीन्यस्मिन्नित्यह्नो नाम । **त्रिः** त्रिवारं त्रिषु सवनेषु **वसूनि** हवींषि **दाशुषे** हविषां प्रदात्रे मर्त्याय मनुष्याय । तदर्थमित्यर्थः। **प्र** **चिकितुः** प्रवेदयन्त्यृत्विजः । यद्वा । अक्तोरह्नि त्रिस्त्रीन् अग्निमश्वमजं च त्वय्यन्तर्निहितानि प्र चिकितुः । अविदन्नित्यर्थः । अपि च **मनुष्वत्** मनोरिव **इह** ममास्मिन् यज्ञे **दूतः** त्वं **देवान्** **यक्षि** यज । **नः** अस्माकम् **अभिशस्तिपावा** अभिशस्तेः अभिशंसकात् शात्रवात् पावा रक्षिता **भव** ॥