+++
title = "013"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**अज** **एकपात्** अज एकपान्नामधेयः **देवः** **नः** अस्माकं **शं** शान्त्यै **अस्तु** । **अहि** र्बुध्न्यः च **नः** अस्माकं **शं** शान्त्या अस्तु । **समुद्रः** अपि नः **शं** शान्त्या अस्तु । **पेरुः** उपद्रवेभ्यः पारथिता **अपां** **नपात्** अपांनपान्नामधेयोऽपि देवः **नः** अस्माकं **शं** शान्त्यै **अस्तु** । **देवगोपा** देवा गोपायितारो यस्यां सा **पृश्निः** मरुतां माता **नः** अस्माकं **शं** शान्त्यै **भवतु** ॥