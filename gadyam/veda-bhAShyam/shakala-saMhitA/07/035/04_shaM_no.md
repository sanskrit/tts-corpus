+++
title = "004"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**ज्योतिरनीकः** ज्योतिर्मुखः **अग्निः** **नः** अस्माकं **शं** शान्त्यै अस्तु भवतु । मित्रावरुणा मित्रावरुणावपि **नः** अस्माकं **शं** शान्त्यै भवताम् । **अश्विना** अश्विनावपि **शं** भवताम् । **सुकृतां** पुण्यकर्मणां पुरुषाणां **सुकृतानि** पुण्यकर्माण्यपि **नः** अस्माकं **शं** शान्त्यै **सन्तु** भवन्तु । **इषिरः** गमनशीलोऽपि **वातः** वायुरपि **नः** अस्माकं **शं** शान्त्यै **अभि** **वातु** ॥