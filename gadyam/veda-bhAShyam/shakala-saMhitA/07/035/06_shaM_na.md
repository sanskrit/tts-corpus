+++
title = "006"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**देवः** द्योतनादिगुणयुक्तः **इन्द्रः** **वसुभिः** देवैः सार्धं **नः** अस्माकं **शं** शान्त्यै भवतु । **सुशंसः** शोभनस्तुतिः **वरुणः** देवः **आदित्येभिः** आदित्यैर्देवैः सार्धं **शं** शान्त्यै **अस्तु** भवतु । **जलाषः** **रुद्रः** दुःखद्रावको देवः **रुद्रेभिः** रुद्रैः सार्धं **शं** शान्त्यै **नः** अस्माकं भवतु । **इह** यज्ञे **त्वष्टा** देवः **ग्नाभिः** देवपत्नीभिः सार्धं **नः** **शं** शान्त्यै भवतु । इह यज्ञे नः स्तोत्रं **शृणोतु** च ॥