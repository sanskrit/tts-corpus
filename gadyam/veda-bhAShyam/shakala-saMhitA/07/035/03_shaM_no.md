+++
title = "003"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**नः** अस्माकं **शं** शान्त्यै **धाता** देवः **अस्तु** । **नः** अस्माकं **शमु** शान्त्या एव **धर्ता** पुण्यपापानां विधारयिता वरुणो देवोऽप्यस्तु । **नः** अस्माकं **शं** शान्त्यै **उरूची** विवर्तगमना पृथिव्यपि **स्वधाभिः** अन्नैः सहास्तु । **बृहती** महत्यौ **रोदसी** द्यावापृथिव्यावपि **शं** भवताम् । **अद्रिः** पर्वतोऽपि **नः** अस्माकं **शं** शान्त्यै भवतु । शं शान्त्यै **नः** अस्माकं **देवानां** **सुहवानि** सुष्टुतयः **सन्तु** भवन्तु ॥