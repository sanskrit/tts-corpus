+++
title = "001"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**नः** अस्माकमस्मभ्यं वा **इन्द्राग्नी** **अवोभिः** रक्षणैः **शं** शान्त्यै **भवताम्**। **रातहव्या** रातहव्यौ यजमानैर्दत्तहविष्कौ **इन्द्रावरुणा** इन्द्रावरुणावपि **नः** अस्मभ्यं **शं** शान्त्यै भवताम् । **इन्द्रासोमा** इन्द्रासोमावपि नः **शं** शान्त्यै **सुविताय** कल्याणाय च भवताम् । **शं** शान्त्यै सुखाय च। पुनरुक्तिरादरार्था। अथवा शं शमनहेतुकं सुखं **योः** विषययोगनिमित्तं सुखमित्यपुनरुक्तिः । इन्द्रापूषणा इन्द्रापूषणावपि **वाजसातौ** युद्धे अन्नलाभे निमित्ते वा **नः** **शं** शान्त्यै भवतामित्यर्थः ॥