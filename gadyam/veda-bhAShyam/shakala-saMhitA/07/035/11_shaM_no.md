+++
title = "011"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**विश्वदेवाः** बहुस्तोत्रकाः **देवाः** **नः** अस्माकं **शं** शान्त्यै **भवन्तु** । **सरस्वती** च **धीभिः** स्तुतिभिः कर्मभिर्वा **सह** नोऽस्माकं **शं** शान्त्यै **अस्तु** । **अभिषाचः** यज्ञमभितः सेवमानाश्च नः **शं** शान्त्यै भवन्तु । **रातिषाचः** दानं सेवमाना अपि **शमु** शान्त्या एव भवन्तु । **दिव्याः** दिवि भवाश्च **नः** अस्माकं **शं** शान्त्यै भवन्तु । **पार्थिवाः** पृथिव्यां संभूताश्च नः शं भवन्तु । **अप्याः** अप्स्वन्तरिक्षे भवाश्च । आकाशमापः' इत्यन्तरिक्षनामसु पाठात् । **नः** अस्माकं **शं** शान्त्यै भवन्तु ॥