+++
title = "003"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


अयं **यज्ञः** **प्राचीनः** । सम्यगनुष्ठीयत इत्यर्थः । यद्वा । यज्ञो यष्टा होता प्राचीनः । यद्वा । यज्ञो हविः प्राचीनः प्राचीनं प्राङमुखमासन्नम्। **बर्हिः** **हि** बर्हिश्च **सुधितं** सुनिहितम् । **ईळितः** स्तुतः **अग्निः** **प्रीणीते** तृप्तश्च भवति । **होता** **न** होता च । नेति चार्थे । **विश्ववारे** विश्वैर्वरणीये **मातरा** द्यावापृथिव्यौ इडायाम् **आ** **हुवानः** भवति । कदेत्यत आह । **यतः** यदा **यविष्ठ** हे युवतमाग्ने त्वं **सुशेवः** सुसुखः **जज्ञिषे** जायसे ॥