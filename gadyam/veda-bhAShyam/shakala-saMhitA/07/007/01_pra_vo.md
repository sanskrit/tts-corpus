+++
title = "001"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे अग्ने **वः** त्वां **देवं** द्योतमानादिगुणयुक्तं **सहसानं** राक्षसानभिभवन्तं बलमाचरन्तं वा **अग्निम्** अग्रस्य नेतारम् **अश्वं** **न** अश्वमिव **वाजिनं** वेगवन्तं बलवन्तं वा नमोभिः स्तुतिभिर्हविर्भिर्वा **प्र** **हिषे** हे अग्ने त्वां **चित्** प्रहिणोम्येव । किंच हे अग्ने त्वं **विद्वान्** जानन् **नः** अस्माकम् **अध्वरस्य** यज्ञस्य **दूतः** **भव** । अथ परोक्षस्तुतिः। **त्मना** आत्मना स्वयमेव **देवेषु** **मितद्रुः** दग्धद्रुमोऽग्निरिव **विविदे** प्रज्ञायते ॥