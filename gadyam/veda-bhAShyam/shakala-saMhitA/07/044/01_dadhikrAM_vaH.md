+++
title = "001"
devataa = "लिङ्गोक्तदेवताः"
RShiH = "वसिष्ठः"
ChandaH = "जगती"

+++


हे स्तोतारः **वः** युष्माकम् **ऊतये** रक्षणाय **प्रथमं** **दधिक्राम्** अश्वाभिमानिनीं देवतां **हुवे** आह्वयामि । ततः **अश्विना** अश्विनौ देवौ **उषसम्** उषोदेवतां च **समिद्धं** सम्यग्दीप्तम् **अग्निं** च **भगम्** एतदाख्यं देवं च आह्वयामि । **इन्द्रं** **विष्णुं** **पूषणं** च **ब्रह्मणस्पतिमादित्यान्** **द्यावापृथिवी** **अपः** उदकदेवताः **स्वः** सूर्यमित्येतान् देवानाह्वयामि ॥