+++
title = "007"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे **चित्र** चायनीय **इन्द्र** **यत्** धनं **पूर्वः** पिता ज्येष्ठो भ्राता वा **अपराय** पुत्राय कनीयसे वा **शिक्षन्** प्रयच्छन् । शिक्षतिर्दानकर्मा ‘प्रीणाति शिक्षति' इति दानकर्मसु पाठात् । भवतीति शेषः। यच्च  **देष्णं** देयं धनं **ज्यायान्** ज्येष्ठः **कनीयसः** **अयत्** प्राप्नुयात् । यच्चापि धनं पितृतो लब्ध्वा पुत्रः **अमृत** **इत्** अमृत एव सन् पितृगृहं विहाय **दूरं** **पर्यासीत** आस्ते तत्त्रिविधं **चित्र्यं** चायनीयं **रयिं** धनं **नः** अस्मभ्यम् **आ** **भर** आहर ॥