+++
title = "010"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे **इन्द्र** **सः** त्वं **त्वयताया** **इषे** त्वया दत्तमन्नं भोक्तुं **नः** अस्मान् **धाः** धारय । **ये** **च** **मघवानः** हविष्मन्तः **त्मना** स्वयमेव **जुनन्ति** हवींषि त्वां प्रति प्रेरयन्ति तानपि त्वयताया इषे धाः । अपि च वस्वीषु अत्यन्तं प्रशस्तासु स्तुतिषु **ते** तव **जरित्रे** स्तोत्रे मह्यं **शक्तिः** सामर्थ्यम् **अस्तु** । यद्वा । जरित्रे मह्यं ते तव वस्वी षु प्रशस्ता शक्तिर्दानमस्तु । स्पष्टमन्यत् ॥ ॥ २ ॥