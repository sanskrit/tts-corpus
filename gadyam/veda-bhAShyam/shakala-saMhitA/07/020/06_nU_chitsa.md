+++
title = "006"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**यः** जनः **अस्य** इन्द्रस्य **घोरं** शत्रूणां बाधकं **मनः** **यज्ञैः** **आविवासात्** परिचरति **सः** **जनः** । नु इति प्रतिषेधे वर्तते । चिदित्येवकारार्थे । **नू** **चित्** नैव **भ्रेषते** स्थानान्न भ्रश्यति । **न** **रेषत्** नैव क्षीयेत । अपि च **यः** जनः **दुवांसि** परिचरणसाधनानि स्तोत्रशस्त्राणि **इन्द्रे** **दधते** निधत्ते तस्मै जनाय **ऋतपाः** यज्ञपाता **ऋतेजाः** यज्ञे जातश्च **सः** इन्द्रः **राये** धनाय **क्षयत्** निवसति । भवेदित्यर्थः ॥