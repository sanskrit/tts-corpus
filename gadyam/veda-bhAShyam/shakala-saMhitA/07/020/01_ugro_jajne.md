+++
title = "001"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**स्वधावान्** बलवान् उग्रः ओजस्वी उद्गूर्णो वा **इन्द्रः** **वीर्याय** वीर्यं कर्तुं **जज्ञे** बभूव । **नर्यः** नरहितः सन् यत् कर्म करिष्यन् भवति तत्  **अपः** कर्म चक्रिः कर्तैव ॥ चक्रिः इति किन्प्रत्ययस्य लिड्वद्भावात् ‘न लोकाव्ययनिष्ठाखलर्थतृनाम् ' इति षष्ठीप्रतिषेधः ॥ अपि च **नृषदनं** यज्ञगृहं **युवा** नित्यतरुणः सन् **अवोभिः** रक्षणैः सार्धं **जग्मिः** गन्ता  **महश्चित्** महतोऽपि **एनसः** पापात्  **नः** अस्माकं **त्राता** रक्षिता च भवेति ॥