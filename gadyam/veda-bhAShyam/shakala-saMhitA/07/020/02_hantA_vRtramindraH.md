+++
title = "002"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**इन्द्रः** **शूशुवानः** वर्धमानः सन्  **वृत्रम्** असुरम् **हन्ता** भवति ॥ तृन्नन्तत्वादत्र षष्ठ्यभावः ॥ **वीरः** वीरः सन् **जरितारं** स्तोतारं **नु** क्षिप्रम् **ऊती** ऊत्या रक्षया **प्रावीत्** प्रारक्षञ्च । **सुदासे** राज्ञे **लोकं** जनपदं **कर्ता** च । यद्वा । सुदासे कल्याणदानाय यजमानाय लोकं कर्ता च भवति ॥ इहाप्युत्तरत्रापि तृन्नन्तत्वात् षष्ठ्यभावः ॥ **अह** **वा** **उ** इति त्रयः पूरणाः । **दाशुषे** यजमानाय **वसु** धनं **मुहुः** भूयो भूयः **दाता** च **भूत्** अभूत् । **आ** इति चार्थे ।