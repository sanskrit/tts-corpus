+++
title = "003"
devataa = "वायुः"
RShiH = "वसिष्ठः"
ChandaH = "त्रिष्टुप्"

+++


हे **वायो** **दुरोणे** यज्ञगृहे स्थितं **दाश्वांसं** हविषां दातारं यजमानम् **इष्टये** यागाय **याभिः** **नियुद्भिः** वडवाभिः **अच्छ** **यासि** अभिगच्छसि ताभिरस्मान् प्रत्यागच्छेति शेषः । आगत्य च **नः** अस्मभ्यं **सुभोजसं** शोभनान्नयुक्तं **रयिं** धनं **नि** **युवस्व** नितरां मिश्रय प्रयच्छ । तथा **वीरं** पुत्रं **गव्यं** गोसंघम् **अश्व्यम्** अश्वसंघमेतदुभयात्मकं **राधः** धनं **च** **नि** युवस्व प्रयच्छ ॥ ।