+++
title = "002"
devataa = "इन्द्रवायू"
RShiH = "वसिष्ठः"
ChandaH = "त्रिष्टुप्"

+++


**जीरः** क्षिप्रकारी **सोता** अभिषोताध्वर्युः **इन्द्राय** **वायवे** च **पिबध्यै** पानार्थम् **अध्वरेषु** यागेषु **सोमं** **प्र** **अस्थात्** प्रातिष्ठिपत् । पुरस्तादुत्तरवेदिं प्रापितवान् । हे इन्द्रवायू **यत्** येषु यज्ञेषु **मध्वः** सोमस्य **अग्रियम्** अग्रभवं प्रथमभागं **देवयन्तः** देवकामाः **अध्वर्यवः** **शचीभिः** कर्मभिरभिषवादिलक्षणैः **वां** युवयोरर्थं **प्र** **भरन्ति** प्रकर्षेण भरन्ति संपादयन्ति । तेष्वध्वरेष्वित्यन्वयः॥