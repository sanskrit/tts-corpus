+++
title = "009"
devataa = "वसिष्ठपुत्राः"
RShiH = "वसिष्ठः"
ChandaH = "त्रिष्टुप्"

+++


**त** **इत्** त एव वसिष्ठाः **निण्यं** तिरोहितं दुर्ज्ञानम् । ‘निण्यं सस्वः' इत्यन्तर्हितनामसु पाठात् । **सहस्रवल्शं** सहस्रशाखं संसारं **हृदयस्य** **प्रकेतैः** प्रज्ञानैः **अभि** **सं** **चरन्ति** । एवं स्वाच्छन्द्येन' अभिसंचरन्तस्ते **वसिष्ठाः** **यमेन** कारणात्मना सर्वनियन्त्रा **ततं** विस्तृतं **परिधिं** वस्त्रम्। परिधिरित्यनेन जन्मादिप्रवाहो विवक्षितः । तं **वयन्तोऽप्सरसः** जननीत्वेन **उप** **सेदुः** । अत्र वसिष्ठा इति बहुवचनं पूजायाम् । वसिष्ठः पूर्वं प्रजापतेरुत्पन्नं देहमुत्सृज्याप्सरःसु जायेयेति बुद्धिमकरोदिति भावः ॥