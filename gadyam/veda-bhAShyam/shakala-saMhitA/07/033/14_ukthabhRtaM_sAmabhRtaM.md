+++
title = "014"
devataa = "ट्-९ वसिष्ठः"
RShiH = "वसिष्ठपुत्राः"
ChandaH = "त्रिष्टुप्"

+++


हे **प्रतृदः** । प्रतृद इति तृत्सव एवाभिधीयन्ते नामान्तरेण । **वः** युष्मान् **वसिष्ठः** **आ** **गच्छाति** आगच्छति । **एनं** वसिष्ठं **सुमनस्यमानाः** सुमनसः सन्तः **उप** **आध्वं** उपतिष्ठत । आगतश्चासौ वसिष्ठः यज्ञे **अग्रे** पुरोहितो ब्रह्मा सन् **उक्थभृतं** शस्त्राणां संभक्तारं **बिभर्ति** ॥ **सामभृतम्** उद्गातारं बिभर्ति । **ग्रावाणम्** अभिषवणं **बिभ्रत्** बिभ्रतम् अध्वर्युं च बिभर्ति । **प्र** **वदाति** यज्ञे यत्प्रवदितव्यं भ्रेषादिनिमित्ते कर्तव्यमस्ति तदपि वदतीति तृत्सून् प्रतीन्द्रो ब्रवीति ॥ ॥ २४ ॥ ॥ २ ॥