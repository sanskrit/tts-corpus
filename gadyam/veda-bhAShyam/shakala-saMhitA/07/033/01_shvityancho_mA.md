+++
title = "001"
devataa = "वसिष्ठपुत्राः"
RShiH = "वसिष्ठः"
ChandaH = "त्रिष्टुप्"

+++


**श्वित्यञ्चः** । श्वित्यं श्वेतवर्णमञ्चन्तीति श्वित्यञ्चः । श्वेतवर्णा इत्यर्थः । **धियंजिन्वासः** कर्मणां पूरयितारः **दक्षिणतस्कपर्दाः** । दक्षिणे शिरसो भागे कपर्दाश्चूडा येषां ते दक्षिणतस्कपर्दाः । चूडाकर्मणि दक्षिणतो वसिष्ठानामिति स्मर्यते । **मा** माम् **अभि** **प्रमन्दुः** विद्याबलेनाभिप्रहर्षयन् । यतो मामभि प्रमन्दुरतः **बर्हिषः** यज्ञात् । **परि** इति पञ्चम्यनुवादः। **उत्तिष्ठन्** अहं **नॄन्** यज्ञस्य नेतॄन् **वोचे** ब्रवीमि। **मे** मत्तः **दूरात** **वसिष्ठाः** वसिष्ठस्य मम पुत्राः। **अवितवे** गन्तुं **न** अर्हन्तीति शेषः ॥