+++
title = "003"
devataa = "वसिष्ठपुत्राः"
RShiH = "वसिष्ठः"
ChandaH = "त्रिष्टुप्"

+++


**एवेत्** यथा पाशद्युम्नस्य सवाख्ये' सोमयागे चमसस्थं सोमं पिबन्तमपीन्द्रं वसिष्ठैः सुदाः प्राप्तवान् एवमेव **सिन्धुं** नदीम् **एभिः** वसिष्ठैः **कं** सुखेन **ततार** तीर्णं आसीत् । **नु** इति पूरणः । तथा च निगमान्तरम्-’ अर्णांसि चित्पप्रथाना सुदासे' (ऋ. सं. ७. १८, ५) इति । **एवेत्** एवमेव **भेदं** भेदनामकं शत्रुमपि **एभिः** वसिष्ठैरेव **जघान** । अथ प्रत्यक्षस्तुतिः । **एवेत्** एवमेव हे **वसिष्ठाः** **वः** युष्मदीयेन **ब्रह्मणा** स्तोत्रेण **दाशराज्ञे** दशभी राजभिः सह युद्धे प्रवृत्ते सति **सुदासं** राजानम् **इन्द्रः** **प्रावत्** प्रारक्षत् । तथा च निगमान्तरं - दश राजानः समिता अयज्यवः सुदासमिन्द्रावरुणा न युयुधुः' (ऋ. सं. ७, ८३. ७) इति ‘दाशराज्ञे परियत्ताय विश्वतः' (ऋ. सं. ७, ८३.८) इति च ॥