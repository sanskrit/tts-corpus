+++
title = "002"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


अग्निः **वस्तोः** अहनि । **वस्तोः** द्युः' इत्यहर्नामसु पाठात् । **उषसाम्** अग्रे **स्वर्ण** आदित्य इव । तथा च यास्कः----‘स्वरादित्यो भवति सु अरणः सु ईरणः ' ( निरु. २:१४ ) इति । **अरोचि** दीप्यते । **उशिजो** **न** ऋत्विजश्च **यज्ञं** **तन्वानाः** विस्तारयन्तः **मन्म** मन्मानि मननीयानि स्तोत्राणि पठन्तीति शेषः । नेति संप्रत्यर्थे । अपि च **विद्वान्** जानन् **दूतः** देवानां **देवयावा** देवान् प्रति गच्छन् **वनिष्ठः** दातृतमः **अग्निः** वि **आ** **द्रवत्** विविधमाद्रवति ॥