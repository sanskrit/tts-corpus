+++
title = "005"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


**उशिजः** कामयमानाः **विशः** मनुष्याः **मन्द्रं** स्तुत्यं **होतारम्** आह्वातारं **यविष्ठं** युवतमम् **अग्निम्** **अध्वरेषु** यागेषु **ईळते** स्तुवन्ति । **हि** यस्मात् कारणात् **सः** अग्निः **क्षपावान्** रात्रिमान् । रात्रौ खल्वग्नयेऽग्निहोत्रं हूयते । **रयीणां** रयिमतां हविष्मतां यजमानानां **देवान्** **यजथाय** यष्टुम् **अतन्द्रः** तन्द्रारहितः **दूतः** **अभवत्** । तथा च श्रूयते – यस्माद्दूतोऽभवत्तस्माद्विशस्तमध्वर ईळते' इति ॥ ॥ १३ ॥