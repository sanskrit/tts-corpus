+++
title = "003"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**उराणाः** उरु स्तोत्रं कुर्वाणाः स्तोतारो वयं **पथां** पततामागच्छतां देवानामर्थाय **यज्ञं** यागं तत्साधनं हविर्वा **अहेम** वर्धयेम । हे **वृषणा** वर्षकौ कामानाम् **इमां** **सुवृक्तिं** शोभनस्तुतिं **जुषेथां** सेवेथाम् । **वां** युवां **श्रुष्टीवेव**। श्रुष्टीति क्षिप्रनाम । क्षिप्रगन्ता दूत इव **प्रेषितः** अहम् **अबोधि** । बोधयति शीघ्रं गन्तव्यमिति । किं कुर्वन् । **स्तोमैः** स्तोत्रैः **प्रति** **जरमाणः** प्रतिस्तुवन् । कः। **वसिष्ठः** अहमबोधीति ॥