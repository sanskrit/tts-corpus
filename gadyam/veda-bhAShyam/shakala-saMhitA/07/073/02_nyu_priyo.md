+++
title = "002"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**प्रियः** युवयोः प्रियभूतः **मनुषः** मानुषो मनुषः सकाशाज्जातो वा **होता** देवानामाह्वाता स्तोतायं **नि** **षादि** न्यसादि निषण्णो भवति । युवयोः कर्मणि वर्तत इत्यर्थः । हे **नासत्या** अश्विनौ **यः** **यजते** यागं करोति **वन्दते** स्तौति **च** तस्य संबन्धिनं **मध्वः** मधुरं सोमरसं हे **अश्विना** अश्विनौ **उपाके** अन्तिक एव समीपे स्थित्वैव **अश्नीतम्** । पिबतमित्यर्थः । **विदथेषु** यज्ञेषु **वां** युवा **प्रयस्वान्** अन्नवान् सन् **आ** **वोचे** आह्वये ॥