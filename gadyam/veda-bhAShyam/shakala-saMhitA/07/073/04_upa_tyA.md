+++
title = "004"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


**त्या** त्यौ तौ **वह्नी** हविषां वोढारौ **नः** अस्माकं **विशं** प्रजामृत्विजम् **उप** **गमतः** उपगच्छताम् । कीदृशौ तौ। **रक्षोहणा** रक्षसां हन्तारौ **संभृता** सम्यग्भृतौ पुष्टाङ्गौ **वीळुपाणी** दृढपाणी । यद्वा । अयमर्धर्चोऽश्वपरतया व्याख्येयः । तथा सति तौ रथस्य वोढारौ दृढपादावश्विनोरश्वावुपगच्छतामिति तस्यार्थः। **अन्धांसि** अन्नानि **मत्सराणि** मदकराणि सोमान् **सम्** **अग्मत** समगच्छतं युवाम् । **नः** अस्मान् **मा** **मर्धिष्टं** मा हिंस्तम्। किंतु **शिवेन** मङ्गलेन धनेन सार्धम् **आ** **गतम्** आगच्छतम् ॥ १.