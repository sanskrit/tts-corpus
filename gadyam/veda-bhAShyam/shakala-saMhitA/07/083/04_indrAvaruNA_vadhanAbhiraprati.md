+++
title = "004"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे **इन्द्रावरुणा** इन्द्रावरुणौ **वधनाभिः** वधकरैरायुधैरप्रतिगतमप्राप्तं **भेदम्** एतत्संज्ञं सुदासः शत्रुं **वन्वन्ता** हिंसन्तौ युवां **सुदासम्** । शोभनं ददातीति सुदाः । एतत्संज्ञं मम याज्यं राजानं **प्र** **आवतं** प्रकर्षेणारक्षतम् । **एषां** तृत्सूनां मम याज्यानां **ब्रह्माणि** स्तोत्राणि शृणुतम् अशृणुतम् । कदा। **हवीमनि** । आहूयन्तेऽस्मिन् युद्धार्थं परस्परमिति हवीमा संग्रामः। तस्मिन् । यस्मादेवं तस्मात् **तृत्सूनाम्** एतत्संज्ञानां मम याज्यानां **पुरोहितिः** मम पुरोधानं **सत्या** सत्यफलम् **अभवत्** । तेषु यन्मम पौरोहित्यं तत् सफलं जातमित्यर्थः ॥