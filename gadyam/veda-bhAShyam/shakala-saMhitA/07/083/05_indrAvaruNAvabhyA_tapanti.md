+++
title = "005"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे **इन्द्रावरुणौ** **अर्यः** अरेः शत्रोः संबन्धीनि **अघानि** आहन्तॄण्यायुधानि **मा** माम् **अभ्या** **तपन्ति** अभितो बाधन्ते । अपि च **वनुषां** हिंसकानां मध्ये **अरातयः** अभिगमनशीलाः शत्रवश्व मामभितपन्ति । **युवं** **हि** युवां खलु **उभयस्य** पार्थिवस्य दिव्यस्य **वस्वः** वसुनो धनस्य **राजथः** ईशाथे। राजतिरैश्वर्यकर्मा । **अध** **स्म** अतः कारणात् **पार्ये** तरणीये **दिवि** दिवसे युद्धदिने **नः** अस्मान् **अवतं** रक्षतम् ॥ ॥ ४ ॥