+++
title = "003"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


हे इन्द्रावरुणौ **भूम्याः** **अन्ताः** पर्यन्ताः **ध्वसिराः** सैनिकैर्ध्वस्ताः **सम्** **अदृक्षत** संदृश्यन्ते । तथा **दिवि** द्युलोके **घोषः** सैनिकानां शब्दश्च **आरुहत्** आरूढोऽभूत् । **जनानाम्** अस्मदीयानां भटानाम् **अरातयः** शत्रवः **माम्** **उप** **अस्थुः** उपस्थिताः। एवं प्रवर्तमानेऽस्मिन् युद्धे हे **हवनश्रुता** । आह्वानशीलाविन्द्रावरुणौ **अर्वाक्** अस्मदभिमुखम् **अवसा** रक्षणेन सह **आ** **गतम्** आगच्छतम् ॥