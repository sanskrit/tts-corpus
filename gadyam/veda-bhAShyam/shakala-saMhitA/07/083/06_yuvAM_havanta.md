+++
title = "006"
devataa = "इन्द्रावरुणौ"
RShiH = "वसिष्ठः"
ChandaH = "जगती"

+++


**उभयासः** उभयविधाः सुदाःसंज्ञो राजा तत्सहायभूतास्तृत्सवश्चैवं द्विप्रकारा जनाः **आजिषु** संग्रामेषु **इन्द्रं** च **वरुणं** **च** **युवां** **हवन्ते** आह्वयन्ते । किमर्थम् । **वस्वः** धनस्य **सातये** संभजनार्थम् । **यत्र** येष्वाजिषु **दशभिः** दशसंख्याकैः **राजभिः** शत्रुभूतैर्नृपैः **निबाधितं** नितरां हिंसितं **सुदासं** **तृत्सुभिः** **सह** वर्तमानं **प्र** **आवतं** युवां प्रकर्षेणारक्षतम् । तेष्वाजिष्वित्यन्वयः ॥