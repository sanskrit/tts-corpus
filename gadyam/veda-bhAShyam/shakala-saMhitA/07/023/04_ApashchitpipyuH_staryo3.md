+++
title = "004"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे **इन्द्र** त्वत्प्रसादात्  **आपश्चित्** आपः **स्तर्यो** **न** **गावः** स्तर्यो वशा गाव इव **पिप्युः** वर्धन्ताम् । अप्रसूता गावो मांसला भवन्ति हि । **ते** तव **जरितारः** स्तोतारश्च **ऋतम्** उदकं **नक्षन्** व्याप्नुवन् । अपि च त्वं **नः** अस्मान् **नियुतः** **वायुर्न** वायुरिव **अच्छ** **याहि** अभियाहि । **त्वं** **हि** **धीभिः** प्रज्ञाभिः कर्मभिर्वा **वाजान्** अन्नानि **वि** **दयसे** स्तोतृभ्यः प्रयच्छसि ॥