+++
title = "001"
devataa = "वायुः"
RShiH = "वसिष्ठः"
ChandaH = "त्रिष्टुप्"

+++


हे वायो **वीरया** वीराय विविधमीरयित्रे ॥ ‘सुपां सुलुक्' इति चतुर्थ्या याजादेशः ॥ **वां** ते । व्यत्ययेन द्विवचनम् । तुभ्यं **शुचयः** शुद्धाः **मधुमन्तः** माधुर्योपेताः **सुतासः** अभिषुताः सोमा ऐतरेयिभिर्नवमेऽहनि प्रउगे **अध्वर्युभिः** अध्वरस्य नेतृभिर्ऋत्विग्भिः **प्र** **दद्रिरे** प्रदीयन्ते । **दद** दाने' इत्यस्यैतद्रूपम् । यत एवमतः कारणात् हे **वायो** **नियुतः** वडवाः **वह** रथं प्रापय । तेन च रथेन **अच्छ** **याहि** । अस्मद्यज्ञमभिगच्छ । अभिगत्य च **सुतस्य** अभिषुतस्य **अन्धसः** अन्नस्य सोमलक्षणस्य स्वकीयं भागं **पिब** । किमर्थम् । **मदाय** मदोत्पत्यर्थम् ॥