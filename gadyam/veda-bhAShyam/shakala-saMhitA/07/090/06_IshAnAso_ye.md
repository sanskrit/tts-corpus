+++
title = "006"
devataa = "इन्द्रवायू"
RShiH = "वसिष्ठः"
ChandaH = "त्रिष्टुप्"

+++


हे **इन्द्रवायू** **ईशानासः** ईश्वराः प्रभवः **ये** जनाः **नः** अस्मभ्यं **गोभिः** **अश्वेभिः** अश्वैः **वसुभिः** निवासकैः **हिरण्यैः** च सहितं **स्वः** सुष्ठ्वरणीयं सुखं **दधते** ददति प्रयच्छन्ति । यद्वा । हिरण्यव्यतिरिक्तानि धनानि वसूनि । तैर्हिरण्यैश्च सहेत्यर्थः । ते **सूरयः** दातारः **विश्वं** व्याप्तम् **आयुः** अन्नं जीवनं वा शत्रूणां स्वभूतं **पृतनासु** संग्रामेषु अर्वद्भिः अश्वैः **वीरैः** शूरभटैश्च साधनभूतैः **सह्युः** अभिभवेयुः । यद्वा सहार्थे तृतीया । अर्वद्भिर्वीरैः पुत्रैश्च सहितं शत्रूणामायुरभिभवेयुरित्यर्थः ॥