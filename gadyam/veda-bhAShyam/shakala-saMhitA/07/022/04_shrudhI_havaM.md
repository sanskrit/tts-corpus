+++
title = "004"
devataa = "इन्द्रः"
RShiH = "वसिष्ठः"
ChandaH = "विराट्"

+++


हे इन्द्र **विपिपानस्य** विपीतवतो विपिबतो वा मस **अद्रेः** ग्राव्णः **हवम्** आह्वानं **श्रुधि** शृणु । तथा च निगमान्तरं--’ ग्रावभ्यो वाचं वदता वदद्यः् ' (ऋ. सं. १०. ९४. १ ) इति । **विप्रस्य** प्राज्ञस्य वसिष्ठस्य **अर्चतः** स्तुवतः **मनीषां** स्तुतिं **बोध** बुध्यस्व च। **इमा** इमानि क्रियमाणानि **दुवांसि** परिचरणानि **अन्तमा** अन्तिकतमानि बुद्धिस्थानि **सचा** सह सहायभूतः सन् वा **कृष्व** कुरु च ॥