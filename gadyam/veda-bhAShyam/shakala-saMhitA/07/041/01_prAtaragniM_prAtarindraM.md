+++
title = "001"
devataa = "लिङ्गोक्तदेवताः"
RShiH = "वसिष्ठः"
ChandaH = "जगती"

+++


**प्रातः** उषःकाले **अग्निं** देवं **हवामहे** वयं स्तोतार आह्वयामः । तथा प्रातःकाले **इन्द्रं** हवामहे। तथा **मित्रावरुणा** मित्रावरुणावहोरात्राभिमानिनौ देवौ **प्रातः** वयं हवामहे । तथाश्विनौ देवानां भिषजौ **प्रातः** वयं हवामहे । तथा **प्रातः** **भगं** देवं **पूषणं** देवं **ब्रह्मणस्पतिं** मन्त्राभिमानिनमेतत्संज्ञकं चाह्वयामः। तथा **प्रातः** **सोमम्** एतत्संज्ञकं देवम् **उत** अपि च **रुद्रं** देवं च **हुवेम** आह्वयामः ॥