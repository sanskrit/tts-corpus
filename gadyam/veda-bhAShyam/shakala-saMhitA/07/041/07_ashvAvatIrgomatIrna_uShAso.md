+++
title = "007"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**भद्राः** भजनीयाः **उषसः** उषोदेवताः **अश्वावतीः** अश्ववत्योऽश्वसहिताः सत्यः **गोमतीः** गोमत्यश्च **वीरवतीः** वीरवत्यः पुत्रादिजनोपेताश्च भवन्त्यः **नः** अस्मभ्यं **सदं** सर्वदा **उच्छन्तु** व्युच्छन्तु नैशं तमो विवासयन्तु । कीदृश्यः। **घृतम्** उदकं **दुहानाः** सिञ्चन्त्यः **विश्वतः** सर्वैर्गुणैः **प्रपीताः** प्रवृद्धाः । एवंभूता उषसस्तम उच्छन्तु । अस्मिन् सूक्ते प्रतिपादिता हे सर्वे देवाः **यूयं** **नः** अस्मान् **सदा** सर्वदा **स्वस्तिभिः** कल्याणैः **पात** पालयत ॥ ॥ ८ ॥