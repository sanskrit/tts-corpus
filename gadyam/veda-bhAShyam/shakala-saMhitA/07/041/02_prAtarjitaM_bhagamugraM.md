+++
title = "002"
devataa = "भगः"
RShiH = "वसिष्ठः"
ChandaH = "त्रिष्टुप्"

+++


**यः** भगो देवः **विधर्ता** विश्वस्य जगतो धारकः **जितं** जयशीलम् **उग्रम्** उद्गूर्णम् **अदितेः** **पुत्रं** **भगं** देवं प्रातःकाल एव **वयं** **हुवेम** आह्वयामः । **आध्रश्चित्** दरिद्रोऽपि स्तोता **यं** भगं देवं **मन्यमानः** स्तुवन् **भगं** भजनीयं धनं **भक्षि** भज विभज मह्यं देहि इति **आह** ब्रवीति । **तुरश्चित्** । तुरतिर्गतिकर्मा। प्राप्तधनोऽपि **राजा** **चित्** समर्थोऽपि जनः **यं** भगं देवं भजनीयं धनं मह्यं भक्षि देहीत्याह । तं भगं प्रातरेव वयं हुवेमेति संबन्धः ॥