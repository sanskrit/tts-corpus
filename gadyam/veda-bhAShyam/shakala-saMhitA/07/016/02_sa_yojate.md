+++
title = "002"
devataa = "अग्निः"
RShiH = "वसिष्ठः"
ChandaH = "सतो बृहती"

+++


**सः** अग्निः **अरुषा** आरोचमानौ विश्वभोजसा विश्वस्य पालयितारावश्वौ **योजते** रथे युनक्तु । यद्वा । सोऽरुषा आरोचमानेन तेजसा विश्वभोजसा विश्वस्य रक्षकेण योजते युज्यते । किंच **सः** अग्निः **दुद्रवत्** आनेतुं देवान् प्रति भृशं द्रवतु द्रवति वा । **स्वाहुतः** सुष्ठु आहुतः **सुब्रह्मा** सुस्तुतिः शोभनान्नो वा **यज्ञः** यष्टव्यः **सुशमी** सुकर्मा च भवति । तमिमं **देवं** द्योतमानं **वसूनां** वासकानां **जनानां** वसिष्ठानां **राधः** हविः अभिगच्छत्विति शेषः । यद्वा । एवंगुणविशिष्टोऽग्निर्वसूनां धनानां मध्ये देवमत्यन्तप्रकाशमानं राधो धनं जनानां यजमानानाम् । धनवत् प्रियतम इत्यर्थः ॥