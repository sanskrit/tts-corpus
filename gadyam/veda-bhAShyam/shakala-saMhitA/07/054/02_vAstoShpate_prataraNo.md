+++
title = "002"
devataa = "वास्तोष्पतिः"
RShiH = "वसिष्ठः"
ChandaH = "त्रिष्टुप्"

+++


हे **वास्तोष्पते** गृहस्य पालयितर्देव त्वं **नः** अस्माकं **प्रतरणः** प्रवर्धकः **गयस्फानः** गयस्य अस्मदीयस्य धनस्य स्फाययिता प्रवर्धकः **एधि** भव । हे **इन्दो** सोमवदाह्लादक **ते** त्वया सह **सख्ये** सति वयं **गोभिः** पशुभिः **अश्वेभिः** अश्वैश्च सहिताः **अजरासः** जरारहिताः **स्याम** भवेम । विनाशरहिता इत्यर्थः । **पितेव** **पुत्रान्** यथा पिता पुत्रान् रक्षकत्वेन सेवते तथा त्वमपि **नः** अस्मान् **प्रति** **जुषस्व** सेवस्व ॥