+++
title = "007"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**सत्या** अन्यैरबाध्या **महती** पूजनीया प्रवृद्धा वा गुणैः  **देवी** द्योतमाना **यजता** यजनीयोषाः **सत्येभिः** सत्यैः **महद्भिः** देवैः **यजत्रै.** उक्तलक्षणैः किरणैर्निपातभाग्भिरन्यैर्देवैर्वा सहिता सती **दृळहानि** अत्यन्तं स्थिराणि तमांसि **रुजत्** भिनत्ति । **उस्रियाणाम्** । गोनामैतत् । उत्स्राविण आसां भोगा इति तद्व्युत्पत्तिः । तासां संचाराय **ददत्** ददाति । सामर्थ्यात् प्रकाशमित्यर्थः । अथवोस्रिया गा ददत् ददाति स्तोतृभ्यः । किंच **गावः** । उपलक्षणमेतत् । सर्वेऽपि तमोऽवरुद्धाः प्राणिनः **उषसं** **वावशन्त** उशन्ति कामयन्ते । विशेषेण गवां प्रभाते संचारार्थमुषसोऽपेक्षितत्वात्तासां प्राधान्येनोक्तिः ॥