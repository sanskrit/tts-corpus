+++
title = "002"
devataa = "ऋभवः"
RShiH = "वसिष्ठः"
ChandaH = "त्रिष्टुप्"

+++


हे ऋभवः **ऋभुभिः** युष्माभिर्वयम् **ऋभुः** । उरु भवन्तीत्यृभवः । सन्तः **विभुभिः** युष्माभिः **विभ्वः** विभवश्च सन्तः **शवांसि** शत्रूणां बलानि **शवसा** युष्मदीयेन बलेन **अभि** **स्याम** अभिभवेम । तथा **वाजसातौ** संग्रामे **वाजः** एतत्संज्ञक ऋभुः **अस्मानवतु** पालयतु । अपि च **युजा** सहायभूतेन **इन्द्रेण** **वृत्रं** शत्रुं वयं **तरुषेम** हनाम । प्रायेणर्भवोऽपीन्द्रेण सह स्तूयन्त इति ॥