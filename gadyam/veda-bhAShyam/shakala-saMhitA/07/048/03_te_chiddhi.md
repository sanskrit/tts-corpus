+++
title = "003"
devataa = "ऋभवः"
RShiH = "वसिष्ठः"
ChandaH = "त्रिष्टुप्"

+++


**ते** तादृशाः इन्द्रः ऋभवश्व **पूर्वीः** बह्वीरस्मच्छत्रुसेनाः **शासा** शासनेन स्वकीययाज्ञया । यद्वा । विशस्यते हिंस्यतेऽनेनेति शासशब्द आयुधवाची । तेन **अभि** **सन्ति** अभिभवन्ति । **चिद्धि** इतीमौ पूरणौ । किंच **उपरताति** ॥ सप्तम्या लुक् ॥ उपरैः उपलैः पाषाणसदृशैरायुधैस्तायते विस्तार्यत इत्युपरताति युद्धम् । तस्मिन् **विश्वान्** समस्तान् **अर्यः** अरीञ्छत्रून् **वन्वन्** हिंसन्ति । **विभ्वा** **ऋभुक्षाः** **वाजः** एतत्संज्ञका ऋभवश्च **इन्द्रः** च **अर्यः** शत्रूणामभिगन्तारः सन्तः **शत्रोः** संबन्धि **नृम्णं** बलं **मिथत्या** । मेथतेरिदं रूपम् । मिथतिर्हिंसा । तया **वि** कृणवन् विकुर्वन्तु । विनाशयन्वित्यर्थः ॥