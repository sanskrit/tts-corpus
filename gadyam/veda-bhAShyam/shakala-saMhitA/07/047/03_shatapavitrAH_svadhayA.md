+++
title = "003"
devataa = "आपः"
RShiH = "वसिष्ठः"
ChandaH = "त्रिष्टुप्"

+++


**शतपवित्राः** शतं बडूनि पवित्राणि पावनानि रूपाणि यासां ताः **स्वधया** स्वकार्यभूतेनान्नेन **मदन्तीः** जनान् मादयन्त्यः **देवीः** देव्यो द्योतमाना आपः **देवानाम्** इन्द्रादीनां **पाथः** स्थानम् **अपि** **यन्ति** प्रविशन्ति । **ताः** तादृश्य आपः **इन्द्रस्य** प्रीणनानि **व्रतानि** यज्ञादीनि कर्माणि **न** **मिनन्ति** न हिंसन्ति । उत्पादयन्तीत्यर्थः । हे अध्वर्यवः यूयं **सिन्धुभ्यः** ताभ्योऽद्भ्यः **घृतवत्** उपस्तरणाभिघारणलक्षणाज्ययुक्तं **हव्यं** पुरोडाशादिकं हविः **जुहोत** जुहुत ॥