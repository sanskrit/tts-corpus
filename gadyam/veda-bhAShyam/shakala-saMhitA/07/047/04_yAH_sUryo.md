+++
title = "004"
devataa = "आपः"
RShiH = "वसिष्ठः"
ChandaH = "त्रिष्टुप्"

+++


**सूर्यः** देवः **याः** अपः **रश्मिभिः** स्वकीयैः किरणैः **आततान** विस्तारयति । सूर्यो हि रश्मिभिरुदकसारमादाय वर्षतीत्यर्थः । **याभ्यः** अद्भ्यश्च **ऊर्मिम्** । अर्तेरिदं रूपम् गमनयोग्यं **गातुं** मेघेभ्यो निर्गमनसाधनं मार्गम् **इन्द्रः** अपि **अरदत्** वज्रेण मेघांस्ताडयन् प्रयच्छति हे **सिन्धवः** आपः **ते** यूयं **नः** अस्मभ्यं **वरिवः** धनं **धातन** धत्त प्रयच्छत । ते इति सिन्धुशब्देन समानाधिकरणत्वात् पुंलिङ्गत्वम् । हे अब्देवताः **यूयं** सर्वदा **नः** अस्मान् कल्याणैः पालयत ॥१४॥