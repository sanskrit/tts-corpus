+++
title = "001"
devataa = "आपः"
RShiH = "वसिष्ठः"
ChandaH = "त्रिष्टुप्"

+++


**देवयन्तः** देवानिच्छन्तोऽध्वर्यवः हे **आपः** हे अब्देवताः **वः** युष्माकं कार्यभूतम् **इन्द्रपानम्** इन्द्रेण पातव्यम् **इळः** इळायाः भूम्याः संभूतं **यम्** **ऊर्मिं** सोमाख्यं यं रसं **प्रथम** पुरा **अकृण्वत** अभिषवणपवनादिभिः समस्कुर्वत **अद्य** इदानीं **वयम्** अपि **वः** युष्मदीयं **तम्** ऊर्मिं **वनेम** संभजेमहि । कीदृशम् । **शुचिं** शुद्धम् **अरिप्रं** पापरहितं **घृतप्रुषं** वृष्टिलक्षणमुदकं सिञ्चन्तं **मधुमन्तं** मधुररसोपेतम् । एवंभूतं तं वनेमेति संबन्धः ॥