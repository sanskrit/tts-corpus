+++
title = "003"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** त्वं **कया** स्वधया हविषा **नः** अस्माकं **सुवृक्तिं** स्तुतिं **वि** **वसः** व्याप्नुषे आच्छादयसि वा । **कामु** कां च **स्वधां** **शस्यमानः** स्तूयमानस्त्वम् **ऋणवः** प्राप्नुयाः । हे **सुदत्र** शोभनदानाग्ने । तथा च यास्कः-- सुदत्रः कल्याणदानः ' (निरु. ६.१४ ) इति । वयं **कदा** **दुष्टरस्य** शत्रुभिर्दुर्हिंसकस्य **साधोः** समीचीनस्य **रायः** धनस्य **पतयः** स्वामिनः **भवेम** । **वन्तारः** संभक्तारश्च कदा भवेम ॥