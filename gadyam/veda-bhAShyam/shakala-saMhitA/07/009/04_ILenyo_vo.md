+++
title = "004"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे अग्ने **वः** त्वम् । अत्र विभक्तिवचनव्यत्ययः। **मनुषः** मनुष्यस्य **युगेषु** यागकालेषु सर्वेष्वपि दिवसेषु वा **ईळेन्यः** स्तुत्यः । अतः परं परोक्षस्तुतिः । **यः** अग्निः **जातवेदाः** जातधनः **समनगाः** युद्धेषु संगन्ता सन् **अशुचत्** दीप्यते । सुसंदृशा सुसंदर्शनेन **भानुना** तेजसा **विभाति** च। तमग्निं **समिधानं** समिध्यमानं **गावः** स्तुतयः **प्रति** **बुधन्त** प्रतिबोधयन्ति ॥