+++
title = "006"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **त्वां** **वसिष्ठः** ऋषिः **समिधानः** भवति । त्वं च **जरूथं** परुषभाषिणं जरणीयं वा रक्षोगणं **हन्** जहि । **राये** धनवते यजमानाय **पुरंधिं** बहुधियं देवगणम् । तथा च यास्कः-- ‘पुरंधिर्बहुधीः' इति । 'यक्षि यज । किंच हे **जातवेदः** अग्ने **पुरुणीथा** पुरुनीथेन बहुना स्तोत्रेण **जरस्व** देवान् स्तुहि। यद्वा । पुरुणीथानेकमार्गाणि रक्षांसि जरयेत्यर्थः ॥ ॥ १२ ॥