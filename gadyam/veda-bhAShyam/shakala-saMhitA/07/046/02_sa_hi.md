+++
title = "002"
devataa = "रुद्रः"
RShiH = "वसिष्ठः"
ChandaH = "जगती"

+++


**स** **हि** स खलु रुद्रो देवः **क्षम्यस्य** । क्षमायां पृथिव्यां भवः। तस्य **जन्मनः** जनस्य **क्षयेण** ऐश्वर्येण **चेतति** प्रज्ञायते । **दिव्यस्य** जनस्य च **साम्राज्येन** ऐश्वर्येण प्रज्ञायते । शेषः प्रत्यक्षकृतः । हे **रुद्र** देव त्वं च **अवन्तीः** त्वां स्तोत्रैस्तर्पयन्तीः **नः** अस्मदीयाः प्रजाः **अवन्** पालयन् **दुरः** दुर्याणि अस्मदीयानि गृहाणि **उप** **चर** उपगच्छ। किंच त्वं **नः** अस्मदीयासु प्रजासु **अनमीवः** । अमीवा रोगः । तामकुर्वन् **भव** ॥