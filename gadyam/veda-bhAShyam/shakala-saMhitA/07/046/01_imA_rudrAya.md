+++
title = "001"
devataa = "रुद्रः"
RShiH = "वसिष्ठः"
ChandaH = "जगती"

+++


हे अस्मदीयाः स्तोतारः यूयम् **इमाः** **गिरः** स्तुतीः **रुद्राय** एतन्नामकाय **देवाय** **भरत** धारयत । कीदृशाय । **स्थिरधन्वने** दृढधनुष्काय **क्षिप्रेषवे** शीघ्रगामिबाणाय स्वधाव्ने अन्नवते **अषाळ्हाय** केनाप्यनभिभूताय **सहमानाय** शत्रूणामभिभवित्रे **वेधसे** विधात्रे **तिग्मायुधाय** तीक्ष्णास्त्राय । एवंभूताय रुद्राय स्तुतीः भरत । स च रुद्रः **नः** अस्मदीयाः स्तुतीः **शृणोतु** ॥