+++
title = "010"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **एता** एतानि परिदृश्यमानानि **सौभगा** सौभगानि शोभनानि धनानि **नः** अस्मभ्यं **दिदीहि** दीपय देहि वा । **अपि** अपि च **क्रतुं** कर्म यज्ञानां कर्तारं वा **सुचेतसं** शोभनप्रज्ञानयुक्तं सुप्रज्ञानं पुत्रं वा **वतेम** संभजेमहि ॥ वनतेः संभजनार्थस्य वर्णान्तरागमे सति रूपम् ॥ **विश्वा** विश्वानि धनानि **स्तोतृभ्यः** उद्गातृभ्यः **गृणते** शंसते **च** **सन्तु** । **यूयं** त्वत्परिवाराश्च सर्वे यूयं नः अस्मान् **स्वस्तिभिः** क्षेमैः **सदा** सर्वदा **पात** रक्षत ॥ ॥ ४ ॥