+++
title = "004"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे अग्ने **यस्य** दावरूपस्य **ते** तव **पाजः** तेजः **पृथिव्यां** भूम्यां **तृषु** क्षिप्रं **वि** **अश्रेत्** विश्रयति **यत्** यदा अन्नानि काष्ठादीनि **जम्भैः** दन्तैः । ज्वालाभिरित्यर्थः । **समवृक्त** वृङ्क्ते खादति । तथा **सेनेव** **सृष्टा** उद्युक्ता **ते** तव **प्रसितिः** ज्वाला **एति** गच्छति । **दस्म** हे दर्शनीयाग्ने त्वं **यवं** **न** यवमिव **जुह्वा** ज्वालया **विवेक्षि** काष्ठादीनि भक्षयसि व्याप्नोषि वा ॥