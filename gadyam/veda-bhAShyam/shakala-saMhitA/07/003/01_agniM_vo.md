+++
title = "001"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे देवाः **वः** यूयं **देवं** द्योतमानम् **अग्निभिः** अन्यैरग्निभिः **सजोषाः** सजोषसं सहितम् । द्वितीथार्थे प्रथमा । **यजिष्ठं** यष्टृतमम् **अग्निम्** **अध्वरे** कौटिल्यरहिते यज्ञे **दूतं** **कृणुध्वं** कुरुत । **यः** अग्निर्देवोऽपि सन् **मर्त्येषु** **निध्रुविः** नितरां ध्रुवस्तिष्ठति **ऋतावा** यज्ञवान् सत्यवान् वा **तपुर्मूर्धा** तापकतेजाः **घृतान्नः** **पावकः** शोधकश्च भवति ॥