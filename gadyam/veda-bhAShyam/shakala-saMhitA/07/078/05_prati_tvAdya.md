+++
title = "005"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


हे उषः **त्वा** त्वाम् **अद्य** अस्मिन् काले **सुमनसः** शोभनस्तुतिकाः **मघवानः** हविर्लक्षणान्नवन्तः **अस्माकासः** अस्माका अस्मदीयाः पुरुषा ऋत्विजः। यद्वा । मघवान इत्येतद्वयमित्येतस्य विशेषणम् । हविष्मन्तो वयम् । **प्रति** **बुधन्त** प्रत्यबोधयन् स्तुतिभिः । हे **उषसः** यूयं च **विभातीः** व्युच्छन्त्यः सत्यः तिल्विलायध्वं जगत् स्निग्धभूमिकं कुरुत।  ‘ तिल स्नेहने' इत्यस्मात्तिलुः । तिलुरिला भूमिर्यस्य तत्तिल्विलम् । तत् कुरुते । शिष्टं स्पष्टम् ॥ ॥ २५ ॥