+++
title = "003"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**एता** **उ** । उ इति पूरणः । **त्याः** ताः प्रसिद्धा एताः **विभातीः** विभात्यो विभानं कुर्वत्यः **ज्योतिः** तेजः **यच्छन्तीः** प्रयच्छन्त्यः **उषसः** **पुरस्तात्** पूर्वस्यां दिशि **प्रत्यदृश्रन्** प्रतिदृश्यन्ते । ता उषसः **सूर्यं** यज्ञमग्निं च **अजीजनन्** प्रादुरकुर्वन् । उषस उदयानन्तरं तेषां संभवात्तज्जनकत्वमुपचर्यते । किंच **अपाचीनं** नीचीनम् **अजुष्टम्** अप्रियम्। सर्वेषां दृष्टिनिरोधकत्वादप्रियत्वम् । तादृशं **तमः** **अगात्** अपगतमभूत् ॥