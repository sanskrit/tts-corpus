+++
title = "025"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **मे** मम मदर्थं **ब्रह्माणि** अन्नानि **नु** क्षिप्रम् **उच्छशाधि** उत्कर्षेण शोधितानि कुरु । किंच हे **देव** द्योतमानाग्ने **मघवद्भ्यः** हविष्मद्भ्योऽस्मभ्यं सुषूदः अन्नानि प्रेरय । **ते** त्वदीयायां **रातौ** दाने **उभयासः** स्तोत्रिणः शस्त्रिणश्च अथवा स्तुवन्तो यजमानाश्च वयम् **आ** **स्याम** अत्यर्थं भवेम । **नः** अस्मान् **यूयं** त्वत्परिवाराश्च सर्वे **स्वस्तिभिः** अविनाशिभिर्मङ्गलैः । तथा च यास्कः– स्वस्तीत्यविनाशनामास्तिरभिपूजितः स्वस्ति' (निरु. ३. २१) इति । **सदा** **पात** रक्षत ॥ ॥ २६ ॥