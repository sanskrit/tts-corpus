+++
title = "019"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **नः** अस्मान् **अवीरते** अपुत्रताय **मा** **परा** **दाः** मा देहि । **दुर्वाससे** दुष्टवस्त्राय च नो मा परा दाः । **अस्यै** **अमतये** अभिहान्यै **नः** अस्मान् **मा** परा दाः । **क्षुधे** अशनायायै **नः** अस्मान् **मा** च परा दाः । **रक्षसे** बलिने चास्मान् **मा** परा दाः । हे **ऋताव:** सत्यवन् अग्ने **नः** अस्मान् **दमे** गृहे **मा** जुहूर्थाः मा हिंसीः ॥ ‘हुर्च्छा कौटिल्ये' इति धातुः ॥ **वने** चास्मान् **मा** जुहूर्थाः ॥