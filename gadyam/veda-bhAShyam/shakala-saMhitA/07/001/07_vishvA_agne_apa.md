+++
title = "007"
devataa = "अग्निः"
RShiH = "वसिष्ठः"
ChandaH = "विराट्"

+++


हे **अग्ने** **विश्वाः** विश्वान् **अरातीः** शत्रून् **तपोभिः** तेजोभिः **अप** **दह** । **येभिः** यैः तपोभिः **जरूथं** परुषशब्दकारिणं राक्षसम् ॥ गृणातेरूथन्प्रत्यये सति जरूथशब्दनिष्पत्तिः ॥ **अदहः** दहसि । किंच **अमीवां** रोगं **निस्वरं** न्यक्कृतोपतापं यथा भवति तथा ॥ ‘ स्वृ शब्दोपतापयोः' इति धातुः ॥ **प्र** **चातयस्व** प्रकर्षेण नाशय । ‘ चततिर्गत्यर्थो वा ' इति भट्टभास्करमिश्रः ॥