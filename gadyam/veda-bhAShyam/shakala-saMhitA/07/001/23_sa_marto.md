+++
title = "023"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


**स्वनीक** सुतेजस्क हे **अग्ने** अमर्त्ये अमनुष्ये देवतात्मनि त्वयि **हव्यं** हविः **यः** **आजुहोति** **स** **मर्तः** मनुष्यः **रेवान्** धनवान् भवति । **यं** मर्त्यं **सूरिः** प्राज्ञः **अर्थी** धनादिकामः **पृच्छमानः** असौ उदारः क्वास्ते' इति पृच्छन् **एति** अभिगच्छति **सः** एव मनुष्यः **देवता** देवताभ्यः **वसुवनिं** धनपोषं ददाति । यद्वा । स देवताग्निर्वसुवनिं यजमानं दधाति धारयति यमग्निं सूरिः स्तोता अर्थी प्रयोजनवान् पृच्छमानः कोऽसावग्निरिति पृच्छमान एति ॥