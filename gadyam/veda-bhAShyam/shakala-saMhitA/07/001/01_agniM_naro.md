+++
title = "001"
devataa = "अग्निः"
RShiH = "वसिष्ठः"
ChandaH = "विराट्"

+++


**नरः** नेतार ऋत्विजः **प्रशस्तं** प्रकर्षेण स्तुतं **दूरेदृशं** दूरे दृश्यमानं दूरे पश्यन्तं वा **गृहपतिं** गृहाणां पालकम् **अथर्युम्** आगम्यमतनवन्तं वा **अग्निम्** **अरण्योः** विद्यमानं **हस्तच्युती** हस्तप्रच्युत्या हस्तगत्या **दीधितिभिः** अङ्गुलिभिः **जनयन्त**। दीधितयोऽङ्गुलयो भवन्ति धीयन्ते कर्मसु । अरणी प्रत्यृत एने अग्निः समरणाज्जायत इति वा । हस्तच्युती हस्तप्रच्युत्या जनयन्त प्रशस्तं  दूरेदर्शनं गृहपतिमतनवन्तम् ' ( निरु. ५.१०) इति ॥