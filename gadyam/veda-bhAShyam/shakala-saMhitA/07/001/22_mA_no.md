+++
title = "022"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **सचा** सहायभूतस्त्वं **देवेद्धेषु** ऋत्विग्भिः समिद्धेषु **एषु** **अग्निषु** दुर्भृतये कृच्छ्रभरणाय **नः** अस्मान् **मा** **प्र** **वोचः** न ब्रूहि। त्वत्सहायभूता अग्नयो यथा मामकृच्छ्रेण बिभृयुः तथा ब्रूहीत्यर्थः । किंच **सहसः** **सूनो** हे बलस्य पुत्र अग्ने **देवस्य** द्योतमानस्य **ते** तव **दुर्मतयः** निग्रहबुद्धयः **भूमाच्चित्** भ्रमादपि । अत्र संप्रसारणं छान्दसम् । प्रमादादपीत्यर्थः । **अस्मान्** **मा** **नशन्त** मा व्याप्नुवन्तु । नशदिति व्याप्तिकर्मसु पाठात् ॥