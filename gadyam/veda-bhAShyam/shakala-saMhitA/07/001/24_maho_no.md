+++
title = "024"
devataa = "अग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **नः** अस्मदीयस्य **महः** महतः **सुवितस्य** कल्याणस्य कर्मणः **विद्वान्** । अस्मदीयं कल्याणं कर्म जानन्नित्यर्थः । त्वं **सूरिभ्यः** स्तोतृभ्योऽस्मभ्यं **बृहन्तं** महान्तं **रयिं** धनम् **आ** **वह** । रयिमेव विशिनष्टि । हे **सहसावन्** बलवन् अग्ने **येन** धनेन **वयं** स्तोतारः **अविक्षितासः** अविक्षीणाः **आयुषा** पूर्णायुषः **सुवीराः** कल्याणपुत्रपौत्राश्च सन्तः **मदेम** हृष्येम ॥