+++
title = "006"
devataa = "पर्जन्यः"
RShiH = "वसिष्ठः कुमारो वाग्नेयः"
ChandaH = "त्रिष्टुप्"

+++


**सः** पर्जन्यः **शश्वतीनां** बह्वीनामोषधीनां **रेतोधाः** रेतस उदकस्य बीजभूतस्य धाता विनिधाता भवति । **वृषभः** इत्युपमा । यथा कश्चिद्वृषभो बह्वीनां गवां गर्भस्याधाता भवति तद्वत् । अतः **तस्मिन्** पर्जन्ये **जगतः** जङ्गमस्य **तस्थुषः** स्थावरस्य च **आत्मा** देहो वर्तते । **तत्** पर्जन्येन दत्तम् **ऋतम्** उदकं **मा** मां **शतशारदाय** शतसंवत्सरजीवनार्थ **पातु** रक्षतु ॥ माशब्दस्य  ‘ ऋत्यकः ' इति प्रकृतिभावो ह्रस्वत्वं च । अन्यद्गतम् ॥ ॥ १ ॥