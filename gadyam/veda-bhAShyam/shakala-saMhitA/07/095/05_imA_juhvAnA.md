+++
title = "005"
devataa = "सरस्वती"
RShiH = "वसिष्ठः"
ChandaH = "त्रिष्टुप्"

+++


हे **सरस्वति** **इमा** इमान्यस्मदीयानि हवींषि **जुह्वानाः** तुभ्यं जुह्वतो वयं **नमोभिः** त्वद्विषयैः नमस्कारैः **युष्मदत्** त्वत्सकाशात् **आ**। उपसर्गश्रुतेर्योग्यक्रियाध्याहारः । आददीमहि धनानीति शेषः । **स्तोमं** चास्मदीयं स्तोत्रं **प्रति** जुषस्व प्रतिसेवस्व । वयं च प्रियतमे अतिशयेन प्रिये **तव** त्वदीये **शर्मन्** शर्मणि सुखे **दधानाः** निधीयमानाः सन्तः **शरणं** न **वृक्षम्** आश्रयभूतं वृक्षमिव **उप** **स्थेयाम** त्वामुपतिष्ठेम संगच्छेमहि ॥