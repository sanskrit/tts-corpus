+++
title = "002"
devataa = "सरस्वती"
RShiH = "वसिष्ठः"
ChandaH = "त्रिष्टुप्"

+++


सहस्रवत्सरेण क्रतुना यक्ष्यमाणो नाहुषो नाम राजा सरस्वतीं नदीं प्रार्थयामास । सा च तस्मै सहस्रसंवत्सरपर्याप्तं पयो घृतं च प्रददौ । अथमर्थोऽत्र प्रतिपाद्यते । नदीनाम् अन्यासां मध्ये **शुचिः** शुद्धा **गिरिभ्यः** सकाशात् **आ** **समुद्रात्** समुद्रपर्यन्तं **यती** गच्छन्ती **एका** **सरस्वती** नदी **अचेतत्** । नाहुषस्य प्रार्थनामज्ञासीत् । तथा **भुवनस्य** भूतजातस्य **भूरेः** बहुलस्य **रायः** धनानि **चेतन्ती** प्रज्ञापयन्ती प्रयच्छन्ती **नाहुषाय** राज्ञे **घृतं** पयः च सहस्रसंवत्सरक्रतोः पर्याप्तं **दुदुहे** दुग्धवती दत्तवती ॥