+++
title = "003"
devataa = "सरस्वान्"
RShiH = "वसिष्ठः"
ChandaH = "त्रिष्टुप्"

+++


मध्यस्थानो वायुः सरस्वान् । **नर्यः** नृभ्यो हितः वृषा सेचनसमर्थः **शिशुः** अल्पः प्रादुर्भावसमयेऽल्पतया दृश्यमानः **वृषभः** वर्षिता एवंभूतः **सः** सरस्वान् **यज्ञियासु** यज्ञार्हासु **योषणासु** योषित्स्वात्मनः कलत्रभूतासु मध्यमस्थानास्वप्सु मध्ये **ववृधे** वर्धते । **सः** तादृशः सरस्वान् **मघवद्भ्यः** हविष्मद्भ्यो यजमानेभ्यः **वाजिनं** बलिनं पुत्रं **दधाति** ददाति । तथा **सातये** लाभार्थं **तन्वं** तेषां शरीरं **वि** **मामृजीत** विमार्ष्टि । लाभार्थं संस्करोतीत्यर्थः । यद्यप्येषा सरस्वतः स्तुतिस्तथापि सरस्वत्याः प्रीणनार्थं तत्स्तवनमिति छान्दोमिके सारस्वते तृचेऽस्या उक्तो विनियोगो न विरुध्यते ॥