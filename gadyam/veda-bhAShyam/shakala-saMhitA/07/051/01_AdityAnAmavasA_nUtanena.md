+++
title = "001"
devataa = "आदित्याः"
RShiH = "वसिष्ठः"
ChandaH = "त्रिष्टुप्"

+++


**आदित्यानाम्** अदितेः पुत्राणामेतत्संज्ञकानां देवानाम् **अवसा** रक्षणेन । तद्धेतुभूतेनेत्यर्थः । **नूतनेन** अद्यतनेन **शंतमेन** । शं सुखम्। अतिशयेन तत्करणेन **शर्मणा** । शर्मेति गृहनामैतत् । गृहेण **सक्षीमहि** वयं संगच्छेमहि । **तुरासः** तुरास्त्वरिता आदित्याः **श्रोषमाणाः** अस्मदीयानि स्तोत्राणि शृण्वन्तः **यज्ञं** यष्टारम् **इमं** जनम् **अनागास्त्वे** अनपराधत्वे च **अदितित्वे** अदीनत्वे च **दधतु** स्थापयन्तु ॥