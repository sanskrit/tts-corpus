+++
title = "002"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र **प्रदिवि** प्रगतेषु दिवसेषु पूर्वस्मिन् काले **चारु** शोभनं **यत्** सोमलक्षणम् **अन्नं** **दधिषे** पानेनोदरे धारयसि **अस्य** सोमस्य **पीतिमित्** पानमेव **दिवेदिवे** प्रतिदिवसमिदानीमपि **वक्षि** कामयसे । ‘वश कान्तौ' इत्यस्य सिपि शपो लुकि षत्वकत्वषत्वेष्वेतद्रूपम् । **उत** अपि च हे **इन्द्र** **हृदा** हृदयेन । उतशब्दश्चार्थे । **मनसा** च **जुषाणः** सेवमानः **उशन्** अस्मान् कामयमानस्त्वं **प्रस्थितान्** पुरस्तान्नीतानुत्तरवेदिस्थान् **सोमान्** **पाहि** पिब ॥