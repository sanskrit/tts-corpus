+++
title = "006"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र **पशव्यम्** । पशवो द्विविधा द्विपादश्चतुष्पादश्च । तेभ्यो हितम् **अभितः** सर्वतो विद्यमानम् **इदं** **विश्वं** सर्वं जगत् **तवेत्** तवैव स्वभूतम् । **सूर्यस्य** प्रेरकस्यादित्यस्य **चक्षसा** तेजसा **यत्** विश्वं **पश्यसि** त्वं प्रकाशयसि । अपि च हे **इन्द्र** **एकः** एव त्वं **गोपतिः** **असि** । न केवलमेकस्या एव गोः पतिः अपि तु सर्वासामित्याह **गवाम्** इति । अतः कारणात् **ते** त्वया **प्रयतस्य** प्रत्तस्य । द्वितीयार्थे षष्ठी । प्रत्तं **वस्वः** धनं **भक्षीमहि** भजेमहि ॥