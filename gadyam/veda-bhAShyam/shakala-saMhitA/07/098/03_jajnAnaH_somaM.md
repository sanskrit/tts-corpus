+++
title = "003"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र त्वं **जज्ञानः** जायमान एव **सहसे** बलाय **सोमं** **पपाथ** पीतवानसि । **ते** तव **महिमानं** महत्त्वं **माता** त्वदीया जनन्यदितिः **प्र** **उवाच** प्रोक्तवती । संवादसूक्ते ‘अयं पन्था' इत्यादिके ‘नही न्वस्य' (ऋ. सं. ४. १८. ४) इत्यर्धर्चादारभ्य आदित्येन्द्रमहत्त्वस्योक्तत्वात् । अतः कारणात् हे **इन्द्र** त्वम् **उरु** विस्तीर्णम् **अन्तरिक्षम्** **आ** **पप्राथ** स्वतेजसापूरितवानसि । अपि च **युधा** युद्धेन **देवेभ्यः** स्तोतृभ्यो देवेभ्य एव वा **वरिवः** धनं **चकर्थ** कृतवानसि ॥