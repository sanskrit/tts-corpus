+++
title = "004"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र **महतः** प्रभूतान् **मन्यमानान्** शत्रून् **यत्** यदा योधयाः अस्माभिर्योधयेः । तैः सह योद्धं बलं प्रयच्छेरित्यर्थः । तदानीं **शाशदानान्** हिंसतः **तान्** शत्रून् **बाहुभिः** आयुधनिरपेक्षैर्हस्तैरेव त्वत्प्रसादात् **साक्षाम** सहेम अभिभवेम। **यद्वा** यदि वा हे **इन्द्र** **नृभिः** नेतृभिर्मरुद्भिः **वृतः** परिवृतस्त्वमेव **अभियुध्याः** अस्मदीयाञ्छत्रूनभियुध्येश्च **सौश्रवसम्** । श्रवोऽन्नं यशो वा । शोभनस्य श्रवसो हेतुं **तम्** **आजिं** संग्रामं **त्वया** सहायेन वयं **जयेम** ॥