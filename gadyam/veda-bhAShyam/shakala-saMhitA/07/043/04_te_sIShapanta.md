+++
title = "004"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**यजत्राः** यजनीयाः **ते** इन्द्रादयो देवाः **ऋतस्य** उदकस्य **सुदुघाः** सुखेन दोग्धुं शक्याः **धाराः** **दुहानाः** वर्षन्तः **जोषं** पर्याप्तं यथा भवति तथा **आ** **सीषपन्त** । सपतिः परिचरणार्थः । स्तुतिभिः आ समन्तात् पर्यचीचरन् । अस्मान् परिचरणं कुर्वन्तु । स्वीकुर्वन्त्विति यावत् । **अद्य** अस्मिन् दिने हे देवाः **वसूनां** धनानां मध्ये **ज्येष्ठं** श्रेष्ठं **वः** युष्मदीयं **महः** मंहनीयं धनम् **आ** गच्छतु। यूयमपि **समनसः** तुल्यमतयः सन्तः **आ** **गन्तन** आगच्छत। हे देवाः यूयं --- आगन्तनेति संबन्धः ॥