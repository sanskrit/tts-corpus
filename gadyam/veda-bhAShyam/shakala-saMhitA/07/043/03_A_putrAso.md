+++
title = "003"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**मातरं** जननीं **विभृत्राः** विशेषेण भर्तव्याः **पुत्रासो** **न** पुत्रा इव तद्वदस्माकं भरणीयाः **देवासः** देवाः **बर्हिषः** कुशमयस्य वेद्यामास्तीर्णस्य **सानौ** उन्नते देशे **आ** **सदन्तु** उपविशन्तु । हे **अग्ने** **विदथ्यां** यज्ञयोग्यां त्वदीयां ज्वालां **विश्वाची** । विश्वं सर्वं हविरञ्चति गच्छतीति विश्वाची जुहूः। **आ** **अनक्तु** आ समन्तात् सिञ्चतु । **देवताता** देवतातौ युद्धे **नः** अस्माकं **मृधः** हिंसकान् हे अग्ने त्वं **मा** **कः** मा कार्षीः । यज्ञवाचको देवतातिशब्दोऽत्र संग्रामे वर्तते ॥