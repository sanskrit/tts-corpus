+++
title = "009"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


अथेन्द्रः परुष्ण्या विच्छिन्नानि पर्वाणि संदधे । ततः परुष्ण्या आपः यथापूर्वम् **अर्थं** गन्तव्यमेव प्रवणदेशं प्रति **परुष्णीम्** **ईयुः** आययां चक्रुः ॥ ‘इण् गतौ ' इति धातोरन्तर्भावितण्यर्थात् लिटि ईयुः इति । अतो द्विकर्मकमाख्यातम् ॥ **न्यर्थम्** अगन्तव्यं परुष्ण्याः पार्श्वयोः स्थितं निम्नं देशं प्रति परुष्णीं **न** ईयुः । **आशुश्चन** राज्ञः सुदासोऽश्वोऽपि **अभिपित्वम्** अभिप्राप्तव्यमेव **जगाम** । **इन्द्रः** च **सुदासे** राज्ञे **मानुषे** लोके **वध्रिवाचः** जल्पकान् **अमित्रान्** शत्रून् **सुतुकान्** सुतोकान् । ‘तुक् तोकम्' इत्यपत्यनामसु पाठात् । **अरन्धयत्** वशमानयत् ॥