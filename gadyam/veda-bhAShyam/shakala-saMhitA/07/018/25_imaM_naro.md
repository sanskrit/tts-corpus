+++
title = "025"
devataa = "सुदासः पैजवनस्य दानस्तुतिः"
RShiH = "वसिष्ठः"
ChandaH = "त्रिष्टुप्"

+++


हे **नरः** नेतारः **मरुतः** **इमं** सुदासं राजानं **सुदासः** राज्ञः **पितरं** **दिवोदासं** **न** दिवोदासमिव । दिवोदास इति पिजवनस्यैव नामान्तरम् । **अनु** **सश्चत** अनुसेवध्वम् । किंच **दुवोयु** परिचरणकामस्य ॥ षष्ठ्या लुक् ॥ **पैजवनस्य** पिजवनपुत्रस्य सुदासः **केतं** मन्त्रं गृहं वा **अविष्टन** रक्षत । अपि चास्य सुदासः **क्षत्रं** बलं **दूणाशं** दुर्नशमविनाशि **अजरम्** अशिथिलं चास्तु ॥ ॥ २८॥