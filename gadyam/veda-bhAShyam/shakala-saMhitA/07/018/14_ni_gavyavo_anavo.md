+++
title = "014"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**गव्यवः** गोकामाः **अनवः** अनोः संबन्धिनः **द्रुह्यवः** द्रुह्योः संबन्धिनः **च** **वीरासः** वीराः **षष्टिः** **शता** शतानि । सहस्राणीत्यर्थः। **षट्** **सहस्रा** सहस्राणि च **षष्टिः** च अधि **षट्** अधिकाः षट् च **दुवोयु** दुवोयुवे । चतुर्थीलुक् । परिचरणकामाय सुदासे। ‘नमस्यति दुवस्यति' इति परिचरणकर्मसु पाठात् । **नि** सुषुपुः नितरां शेरते । निहता इत्यर्थः । तान्येतानि **विश्वा** विश्वानि **कृतानि** कार्याणि 'इन्द्रस्य **इत्** इन्द्रस्यैव **वीर्या** वीर्याणीति ॥