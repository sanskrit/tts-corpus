+++
title = "002"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र त्वं **जनिभिः** जायाभिः **राजेव** **द्युभिः** दीप्तिभिः सह **क्षेष्येव** निवसस्येव। **हि** इति पूरणः । किंच हे मघवन् धनवन्निन्द्र **विदुः** विद्वान् **कविः** क्रान्तकर्मा क्रान्तप्रज्ञो वा **सन्** **गिरः** स्तोतॄनस्मान् **पिशा** रूपेण हिरण्यादिना वा **गोभिः** च **अश्वैः** च **अभि** अभितः रक्ष । **त्वायतः** त्वत्कामान् **अस्मान्** **राये** **शिशीहि** धनार्थं च संस्कुरु॥