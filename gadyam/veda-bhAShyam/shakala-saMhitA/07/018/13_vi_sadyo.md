+++
title = "013"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**एषां** कवषादीनां **विश्वा** विश्वानि **दृंहितानि** दृढानि दुर्गाणि **पुरः** नगरीश्च तद्रक्षासाधनभूतान् **सप्त** प्राकारांश्च **इन्द्रः** **सहसा** बलेन **सद्यः** एव **वि** **दर्दः** विदारयामास । अपि च **आनवस्य** अनोः संबन्धिनो बलस्य अनोः पुत्रस्य वा **गयं** गृहं धनं वा **तृत्सवे** तृत्सुनामकाय राज्ञे तृत्सूनां गणाय वा **वि** **भाक्** व्यभजत् । अदादित्यर्थः । इत्थमिन्द्रं स्तुवन्तो वयं **विदथे** युद्धे **मृधवाचं** बाधवाचं **पूरुं** मनुष्यं **जेष्म** जयेम ॥