+++
title = "017"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**इन्द्रः** **तत्** तदा **आध्रेण** **चित्** दरिद्रेणापि सुदासा **एकं** मुख्यं दानकर्म **चकार** कारयामास । **सिंह्यं** चित् । प्रवयाः सिंहः सिंह्यः । तमपि **पेत्वेन** छागेन **जघान** घातयामास। **वेश्या** । वेशी सूची । तया **स्रक्तीः** यूपादेरश्रीन् **अव** **अवृश्चत्** अववृक्तवान् । वेश्यादेः कृत्यं सूच्यैवाकरोदित्यर्थः । तान्येतानि त्रीणि कर्माणि असंभावितानीति नाशङ्कनीयानि इन्द्रस्य महिम्नोऽधिकत्वात् । **विश्वा** विश्वानि **भोजना** भोजनानि भोग्यानि धनानि **सुदासे** राज्ञे **प्रायच्छत्** अदाच्च ॥