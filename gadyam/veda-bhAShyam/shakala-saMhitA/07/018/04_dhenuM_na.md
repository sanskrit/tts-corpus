+++
title = "004"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र **सुयवसे** सुतृणे गोष्ठे वर्तमानां **धेनुं** **न** धेनुमिव सुहविष्के यज्ञगृहे। दृष्टान्तसामर्थ्यात् दार्ष्टान्तिकलाभः । वर्तमानं त्वां **दुधुक्षन्** । संहितायां व्यत्ययेन दकारः । कामान् दोग्धुमिच्छन् **वसिष्ठः** **ब्रह्माणि** वत्सस्थानीयानि स्तोत्राणि **उप** ससृजे उपसृजते । **मे** मम **विश्वः** सर्वः जनः **त्वामित्** त्वामेव **गोपतिं** गवां स्वामिनम् **आह** ब्रवीति । अथ परोक्षस्तुतिः । **नः** अस्माकं **सुमतिं** सुष्टुतिम् **अच्छ** अभि **इन्द्रः** **आ** **गन्तु** आगच्छतु ॥