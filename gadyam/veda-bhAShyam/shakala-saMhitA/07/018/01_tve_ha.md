+++
title = "001"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे **इन्द्र** **त्वे** **ह** त्वय्येव **नः** अस्माकं **पितरश्चित्** पितरोऽपि **जरितारः** स्तोतारः सन्तः **यत्** यस्मात्कारणात् **विश्वा** विश्वानि **वामा** वामानि वननीयानि धनानि । तथा च यास्कः-- ‘वामं वननीयं भवति' (निरु. ६. ३१ ) इति । **असन्वन्** अलभन्त तस्माद्वयमपि धनकामास्त्वां स्तुमः । तद्युक्तम् । **हि** यस्मात् कारणात् **त्वे** त्वयि **गावः** **सुदुघाः** दोग्धुं सुशकाः सन्ति **त्वे** त्वयि **अश्वाः** सन्ति **त्वं** **वसु** धनं **देवयते** देवं त्वामिच्छते यजमानाय **वनिष्ठः** दातृतमो भवसि ॥