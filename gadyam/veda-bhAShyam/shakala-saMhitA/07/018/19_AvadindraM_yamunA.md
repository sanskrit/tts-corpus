+++
title = "019"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


**अत्र** अस्मिन् **सर्वताता** सर्वतातौ युद्धे य इन्द्रः **भेदं** नास्तिकं भेदनामकं वा सुदासः शत्रुं **प्र** **मुषायत्** प्रामुष्णात् । अवधीदित्यर्थः । तम् **इन्द्रं** **यमुना** **आवत्** अतोषयत् । तत्तीरवासी जनः सर्वोऽप्यतोषयदित्यर्थः। **तृत्सवः** तृत्सोः पुरुषाश्चावन् । आवत् इत्येकवचनं बहुवचनान्ततया विपरिणतं सदत्र संबध्यते । किंच **अजासः** अजाः जनपदाः **शिग्रवः** जनपदाः **यक्षवश्व** जनपदाः **अश्व्यानि** अश्वसंबन्धीनि **शीर्षाणि** शिरांसि । युद्धे हतानामश्वानां शिरांसीत्यर्थः । **बलिम्** उपहारं तस्मा इन्द्राय उप **जभ्रुः** उपजह्रुः । यद्वा । अश्व्यानि शीर्षाणि युद्धे गृहीतान् मुख्यानश्वानिन्द्राय उपहारं जह्रुरित्यर्थः ॥ ।