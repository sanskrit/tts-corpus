+++
title = "003"
devataa = "आदित्याः"
RShiH = "वसिष्ठः"
ChandaH = "त्रिष्टुप्"

+++


**तुरण्यवः** यज्ञादिकर्मसु त्वरिताः **अङ्गिरसः** एतन्नामका ऋषयः **इयानाः** सवितारं याचमानाः सन्तः **सवितुः** प्रेरकस्य **देवस्य** संबन्धि **रत्नं** रमणीयं यद्धनं **नक्षन्त** आश्नुवन्त। उत्तरार्धगततच्छब्दापेक्षया यच्छब्दोऽत्राध्याह्रियते। **यजत्रः** यजनशीलः **महान्** प्रभूतः **पिता** **च** वसिष्ठस्य पितृभूतो वरुणश्च । यद्वा । सर्वेषां पिता प्रजापतिः । **विश्वे** सर्वे **देवाः** **समनसः** समानमनस्काः **तत्** तादृशं रत्नं **नः** अस्मान् **जुषन्त** सेवयन्तु । यद्वा नोऽस्मभ्यं ददतु ॥ ॥१९॥