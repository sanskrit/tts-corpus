+++
title = "012"
devataa = "इन्द्राग्नी"
RShiH = "वसिष्ठः"
ChandaH = "अनुष्टुप्"

+++


हे इन्द्राग्नी **तौ** युवां **दुःशंसं** दुष्टाभिशंसनं **दुर्विद्वांसं** दुर्विज्ञानं **रक्षस्विनं** बलवन्तम् **आभोगम्** आहृत्यास्मत्तोऽपहृत्य भोक्तारं **मर्त्यं** मनुष्यं शत्रुं **हन्मना** हननसाधनेनायुधेन **हतं** हिंस्तम् । उक्तमेवार्थं दृष्टान्तेन द्रढयति । **उदधिम्** । लुप्तोपममेतत् । उदधानं कुम्भमिव । यथा कुम्भोऽनायासेन भिद्यत एवमनायासेनैव शत्रुमायुधेन युवां हिंस्तम् ॥ ॥ १८ ॥