+++
title = "002"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


**ता** **हि** तौ खलु देवौ **देवानां** मध्ये **असुरा** बलवन्तौ । **अर्या** **अर्यौ** **तौ** सर्वस्येश्वरौ **ता** तौ **नः** अस्माकं क्षितीः पुत्रादिरूपाः प्रजाः **ऊर्जयन्तीः** प्रवृद्धाः **करतं** कुरुतम्। हे **मित्रावरुणा** मित्रावरुणौ **वयं** **वां** युवाम् **अश्याम** व्याप्नुयाम । **यत्र** यस्यां युवयोर्व्याप्तौ **द्यावा** द्यावापृथिव्यौ । सर्वदा तयोः सहभावादयमर्थो लभ्यते । **अहा** **च** । एतद्रात्रेरुपलक्षणम् । अहोरात्राणि च **पीपयन्** अस्मान् प्याययेयुः ॥