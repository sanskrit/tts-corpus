+++
title = "004"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे **मित्रावरुणा** मित्रावरुणौ **नः** अस्माकं **हव्यजुष्टिं** हविःसेवनवन्तं यज्ञम् **आ** गच्छतमिति शेषः । आगत्य च **इळाभिः** अन्नैः सह **घृतैः** उदकैः **गव्यूतिम्** अस्मदीयां भूमिम् **उक्षतं** सिञ्चतम्। **वां** युवां **प्रति** **अत्र** अस्मिँल्लोके **वरम्** उत्कृष्टं हविः स्तोत्रं वा क **आ** यच्छेदिति शेषः । अतः केवलं कृपयैव **दिव्यस्य** दिवि भवस्य **चारोः** चरणीयस्थ उद्नः उदकस्य । कर्मणि षष्ठी । उक्तलक्षणमुदकं **पृणीतं** प्रयच्छतम् ॥