+++
title = "003"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे शिप्रिन् उष्णीषिन्निन्द्र **ते** त्वदीयाः **शतं** बह्यः ी **ऊतयः** रक्षाः **सुदासे** शोभनदानाय मह्यं सन्तु । **सहस्रं** **शंसाः** शंसनीयाः कामाश्च सन्तु। **उत** अपि च **रातिः** धनम् **अस्तु** । **वनुषः** हिंसकस्य **मर्त्यस्य** **वधः** हिंसासाधनमायुधं च **जहि** । अपि च **अस्मे** **अधि** अस्मासु **द्युम्नं** दीप्तिमदन्नं यशो वा **रत्नं** **च** **धेहि**। तथा च यास्कः- द्युम्नं द्योततेर्यशो वान्नं वा । अस्मे द्युम्नमधि रत्नं च धेहि । अस्मासु द्युम्नं च रत्नं च धेहि' (निरु. ५. ५) इति ॥