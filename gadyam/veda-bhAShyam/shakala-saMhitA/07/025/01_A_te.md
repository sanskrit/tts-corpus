+++
title = "001"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे **उग्र** उद्गूर्ण ओजस्विन् **इन्द्र** **यत्** यदा **समन्यवः** । समो मन्युरभिमानो वासां ताः समन्यवः । **सेनाः** **समरन्त** युध्यन्ते संगच्छन्ते' वा तदा **नर्यस्य** नरहितस्य **महः** महतः । **ते** तव **बाह्वोः** स्थिता **दिद्युत्** आयुधम् । **दिद्युत्** हेतिः' इति वज्रनामसु पाठात् । **ऊती** ऊत्यै अस्मद्रक्षायै **आ** **पताति** आपततु । तव **विष्वद्र्यक्** विष्वग्गन्तृ **मनः** च **मा** **वि** चारीत् अस्मास्वेव स्थिरं भवतु ॥