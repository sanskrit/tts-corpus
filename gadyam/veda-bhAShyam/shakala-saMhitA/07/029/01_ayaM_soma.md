+++
title = "001"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे 'इन्द्र **तुभ्यं** त्वदर्थम् **अयम्** एषः **सोमः** **सुन्वे** अभिषुतोऽभवत् । हे **हरिवः** हरिवन्निन्द्र **तदोकाः** । सवनीयो यस्यासौ तदोकाः । **तु** क्षिप्रम् **आ** **प्र** **याहि** । **सुषुतस्य** सम्यगभिषुतस्य **चारोः** शोभनस्य **अस्य** सोमस्य । द्वितीयार्थे षष्ठी । सम्यगभिषुतं शोभनमित्यर्थः । **तु** क्षिप्रं **पिब** च । अपि च हे **मघवन्** **इयानः** उपगम्यमानो याच्यमानो वा त्वं **मघानि** धनानि **ददः** अस्मभ्यं देहि ॥