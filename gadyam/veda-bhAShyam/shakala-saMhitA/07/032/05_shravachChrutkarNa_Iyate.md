+++
title = "005"
devataa = "इन्द्रः"
RShiH = "वसिष्ठः"
ChandaH = "बृहती"

+++


**श्रुत्कर्णः** याञ्चाश्रवणरूपकर्ण इन्द्रः **वसूनां** वसूनि **ईयते** याच्यते । **नः** अस्मदीयाः **गिरः** याञ्चावाक्यानि **श्रवत्** शृणोतु । **नू** **चित्** नैव **मर्धिषत्** हिनस्तु । अश्रवणेन याञ्चावाक्यानि निष्फलानि न करोत्वित्यर्थः । अपि चेन्द्रः **सद्यश्चित्** सद्य एव याञ्चानन्तरमेव **सहस्राणि** शतानि च **ददत्** प्रयच्छेत् । **दित्सन्तं** दातुमिच्छन्तं तमिन्द्रं **नकिः** **आ** **मिनत्** न हिंस्यात् । कश्चिदपि न वारयेदित्यर्थः ॥ ॥ १७ ॥