+++
title = "013"
devataa = "इन्द्रः"
RShiH = "वसिष्ठः"
ChandaH = "बृहती"

+++


हे जनाः **अखर्वम्** अनल्पं **सुधितं** सुविहितं **सुपेशसं** शोभनरूपं **मन्त्रं** स्तोत्रं **यज्ञियेषु** यजनीयेषु देवेषु मध्य इन्द्राय **दधात** विधत्त । **यः** जनः **कर्मणा** स्तुत्यादिरूपेण **इन्द्रे** इन्द्रस्य चित्ते **भुवत्** भवेत् **तं** जनं **पूर्वीः** बह्व्यः **प्रसितयः** पाशादीनि बन्धनानि । **चन** इति समुदायो नेत्यर्थे वर्तते । न **तरन्ति** । न व्याप्नुवन्ति' इत्यर्थः ॥