+++
title = "019"
devataa = "इन्द्रः"
RShiH = "वसिष्ठः"
ChandaH = "बृहती"

+++


**कुहचिद्विदे**। कुत्रचिद्विद्यमानः कुहचिद्वित्। तस्मै। यत्र क्वापि विद्यमानायेत्यर्थः । **महयते** पूजयते जनाय **दिवेदिवे** प्रतिदिनं **रायः** धनानि **शिक्षेयमित्** दद्यामेव । आकारः पूरणः । एवमिन्द्रस्य वाक्यं श्रुत्वा संतुष्ट ऋषिर्वदति । हे मघवन् **त्वत्** त्वत्तः **अन्यत्** अस्माकम् **आप्यं** ज्ञातेयं **नहि** **अस्ति**। **वस्यः** प्रशस्यः **पिता** **चन** पालयिता च त्वदन्यो नास्तीत्यर्थः ॥