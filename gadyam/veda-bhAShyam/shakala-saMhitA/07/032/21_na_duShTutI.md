+++
title = "021"
devataa = "इन्द्रः"
RShiH = "वसिष्ठः"
ChandaH = "बृहती"

+++


**मर्त्यः** मनुष्यः **दुष्टुती** दुष्टुत्या **वसु** धनं **न** विन्दते । इन्द्रं स्तुवन्नेव वसु लभत इत्यर्थः । **स्रेधन्तं** हिंसन्तम् । इन्द्रविषयस्तुत्यादिकर्माण्यकुर्वन्तमित्यर्थः। **रयिः** धनं **न** **नशत्** न व्याप्नोति । हे **मघवन्** त्वया **पार्ये** **दिवि** सौत्ये दिवसे **मावते** मत्सदृशाय **देष्णं** दातव्यं **यत्** धनमस्ति तत् **तुभ्यं** त्वत्तः **सुशक्तिरित्** सुकर्मैव । विन्दत इति व्यवहितमप्यनुषज्यते अध्याहारस्यान्तिकत्वात् ॥