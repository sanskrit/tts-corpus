+++
title = "005"
devataa = "इन्द्राविष्णू"
RShiH = "वसिष्ठः"
ChandaH = "त्रिष्टुप्"

+++


हे **इन्द्राविष्णू** **दृंहिताः** दृढीकृताः **नव** **नवतिं** **च** नवोत्तरनवतिसंख्याकाः **पुरः** पुराणि **शम्बरस्य** स्वभूतानि **श्नथिष्टम्** अहिंसिष्टम्। 'श्नथ हिंसायाम्। अपि च **शतं** **सहस्रं** **च** **वर्चिनः** **असुरस्य** **वीरान्** **अप्रति** प्रतिद्वन्द्विनो यथा न भवन्ति तथा **साकं** सह संघश एव **हथः** अहिंसिष्टम् । 'यो वर्चिनः शतमिन्द्रः सहस्रम् '। (ऋ. सं. २. १४. ६) इति हि निगमान्तरम् ॥