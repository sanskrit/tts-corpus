+++
title = "003"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


**मित्रः** **वरुणः** **देवः** **अर्यः** अर्यमा चैते त्रयोऽपि **नः** अस्मान् **तत्** तदा यदास्माकमपेक्षितं तदा **साधिष्ठेभिः** साधकतमैः **पथिभिः** मार्गेः '“नयन्तु प्रापयन्तु। किंच **नः** अस्मान् **सुदासे** शोभनदानाय जनाय **अरिः** अर्यमा **यथा** **ब्रवत्** असावनुकम्प्य इति ब्रूयात्तथा कुर्वन्तु । अर्यम्णः पुनरभिधानमादरार्थम् । **देवगोपाः** देवा यूयं गोपायितारो येषामस्माकं ते वयम् **इषा** युष्माभिर्दातव्येनान्नेन **सह** पुत्रादिसहिताः **मदेम** हृष्येम ॥