+++
title = "001"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


**दिवि** द्युलोकेऽन्तरिक्षे **पृथिव्यां** च वर्तमानस्य **रजसः** उदकस्य **क्षयन्ता**। क्षयतिरैश्वर्यकर्मा। स्वामिनौ भवथः । हे मित्रावरुणौ **वां** युवाभ्यां प्रेरिता मेघाः **घृतस्य** **निर्णिजः** उदकस्य रूपाणि **ददीरन्** ददते प्रयच्छन्ति । अथवा वां युवाभ्यां घृतस्य निर्णिजो रूपाणि । घृतानीत्यर्थः । तानि ददीरन् दीयन्ते । **नः** अस्माकं संबन्धि **हव्यं** **मित्रः** **सुजातः** सुष्ठु प्रादुर्भूतः **अर्यमा** **राजा** सर्वस्य स्वामी **सुक्षत्रः** शोभनबलः **वरुणः** चैते **जुषन्त** सेवन्ताम् ॥