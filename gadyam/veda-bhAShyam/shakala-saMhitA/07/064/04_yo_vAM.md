+++
title = "004"
devataa = "मित्रावरुणौ"
RShiH = "वसिष्ठः"
ChandaH = "त्रिष्टुप्"

+++


हे मित्रावरुणौ **यः** **वां** युवयोः **एतं** **गर्तं** रथं **मनसा** **तक्षत्** स्तोमेन संकल्पयेत् तथा कृत्वा **ऊर्ध्वाम्** उन्नतां **धीतिं** कर्म स्तुतिरूपं **कृणवत्** कुर्यात् उच्चैः स्तुयात् एवं कृत्वा **धारयच्च** यागे धारयेत् हे **राजाना** स्वामिनौ **मित्रावरुणा** मित्रावरुणौ **ता** तौ युवां जनं **घृतेन** उदकेन **उक्षेथां** सिञ्चतम् । तस्मै **सुक्षितीः** शोभननिवासाः प्रजाः **तर्पयेथाम्** । यथा सुक्षितयो भवन्ति तथा तर्पयेथामिति ॥