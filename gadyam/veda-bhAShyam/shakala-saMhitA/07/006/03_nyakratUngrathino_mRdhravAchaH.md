+++
title = "003"
devataa = "वैश्वानरोग्निः"
RShiH = "वसिष्ठः"
ChandaH = "त्रिष्टुप्"

+++


**अक्रतून्** अयज्ञान् **ग्रथिनः** जल्पकान् **मृधवाचः** हिंसितवचस्कान् **पणीन्** पणिनामकान् वार्धुषिकान् **अश्रद्धान्** यज्ञादिषु श्रद्धारहितान् **अवृधान्** स्तुतिभिरग्निमवर्धयतः **अयज्ञान** यज्ञहीनान् **तान्** **दस्यून्** वृथा कालस्य नेतॄन् **अग्निः** **प्रप्र** अत्यन्तं **नि** **विवाय** नितरां गमयेत् । तदेवाह । अग्निः **पूर्वः** मुख्यः सन् **अयज्यून्** अयजमानान् **अपरान्** जघन्यान् **चकार** ॥