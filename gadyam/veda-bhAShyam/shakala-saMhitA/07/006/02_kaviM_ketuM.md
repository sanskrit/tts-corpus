+++
title = "002"
devataa = "वैश्वानरोग्निः"
RShiH = "वसिष्ठः"
ChandaH = "त्रिष्टुप्"

+++


**कविं** प्राज्ञं **केतुं** विश्वस्य प्रज्ञापकं **धासिम्** **अद्रेः** धर्तारमादर्तुः स्तोतुर्वा **भानुं** भासकं **शं** सुखकरं **रोदस्योः** द्यावापृथिव्योः **राज्यं** राजानं वैश्वानरमग्निं **हिन्वन्ति** । मदीयाः प्रीणयन्ति प्रेरयन्ति वा देवाः । अहं च **पुरंदरस्य** पुरां दारयितुः **अग्नेः** पूर्व्या पूर्व्याणि पुरातनानि **महानि** महान्ति **व्रतानि** कर्माणि **गीर्भिः** **आ** **विवासे** परिचरामि ॥