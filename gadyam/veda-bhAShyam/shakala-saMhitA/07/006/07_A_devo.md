+++
title = "007"
devataa = "वैश्वानरोग्निः"
RShiH = "वसिष्ठः"
ChandaH = "त्रिष्टुप्"

+++


**वैश्वानरः** विश्वनरहितोऽग्निः **देवः** द्योतमानः **बुध्न्या** बुध्न्यानि आन्तरिक्षाणि । बुध्नमन्तरिक्षम् । तथा च यास्कः-’ बुध्नमन्तरिक्षं बद्धा अस्मिन् धृता आप इति वा ' (निरु. १०. ४४ ) इति । **वसूनि** आच्छादकानि तमांसि ॥ ‘वस आच्छादने' इति धातुः ॥ **सूर्यस्य** **उदिता** उदितावुदये' सति **आ** **ददे**। **समुद्रात्** अन्तरिक्षात् । ‘सगरः समुद्रः' इत्यन्तरिक्षनामसु पाठात् । **अवरात्** पृथिव्याः तमांसि **आ** **ददे** । समुद्रात् **परस्मात्** दिवोऽपि तमांसि **आ** ददे। तदेव दर्शयति । **अग्निः** **दिवः** तमांसि **आ** **ददे** **पृथिव्याः** च तमांसि **आ** ददे ॥ ॥ ९ ॥