+++
title = "006"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


**द्यौरिव** सूर्य इव दीप्तः **वरुणः** **सिन्धुं** समुद्रम् **अव** **स्थात्** वेलायामवस्थापयति । यथा वेलां नातिक्रामति तथा करोतीत्यर्थः । कीदृशो वरुणः । **द्रप्सो** **न** द्रवणशील उदबिन्दुरिव **श्वेतः** शुभ्रवर्णः **मृगः**। लुप्तोपममेतत्। गौरमृग इव **तुविष्मान्** बलवान् प्रवृद्धो वा **गम्भीरशंसः** । गम्भीरो महान् शंसः स्तोत्रं यस्य स तथोक्तः। **रजसः** उदकस्य **विमानः** निर्माता सुपारक्षत्रः सुष्ठु दुःखात् पारकं क्षत्रं बलं धनं वा यस्य तादृशो वरुणः **सतः** विद्यमानस्य **अस्य** जगतः **राजा** ईश्वरो भवति ॥