+++
title = "001"
devataa = "वरुणः"
RShiH = "वसिष्ठः"
ChandaH = "त्रिष्टुप्"

+++


अयं **वरुणः** देवः **सूर्याय** सर्वस्य प्रेरकायादित्याय **पथः** मार्गानन्तरिक्षप्रदेशान् **प्र** **रदत्** प्रायच्छत् । **समुद्रिया** समुद्र उदधौ भवानि । यद्वा। समुद्भवन्त्यस्मादाप इति समुद्रमन्तरिक्षम् । तत्र भवानि । **अर्णांसि** उदकानि **नदीनां** प्रासृजत् । **सर्गो** **न** । सृज्यते युद्धभूमौ सादिना प्रेर्यत इति सर्गोऽश्वः । स यथा **अर्वतीः** वडवाः प्रति शीघ्रं गच्छति तद्वत् **ऋतायन्** ऋतं शीघ्रं गमनमात्मन इच्छन् **महीः** महतीः **अवनीः** रात्रीः **अहभ्यः** अहोभ्यः सकाशात् **चकार** भेदेन कृतवान् । अस्तं गच्छन् सूर्य एव वरुण इत्युच्यते । स हि स्वगमनेन रात्रीर्जनयति ॥