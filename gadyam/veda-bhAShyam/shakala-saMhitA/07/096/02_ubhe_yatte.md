+++
title = "002"
devataa = "सरस्वती"
RShiH = "वसिष्ठः"
ChandaH = "सतो बृहती"

+++


हे **शुभ्रे** शुभ्रवर्णे सरस्वति **यत्** यस्याः **ते** तव **महिना** महिम्ना **उभे** **अन्धसी** उभयविधं दिव्यं पार्थिवं चाग्निं ग्राम्यमारण्यं वा **पूरवः** पूरयितव्या मनुष्याः **अधिक्षियन्ति** अधिगच्छन्ति **सा** त्वम् **अवित्री** रक्षित्री सती **नः** अस्मान् **बोधि** बुध्यस्व । अपि च **मरुत्सखा** । मरुतो माध्यमिका देवगणाः। ते सखायो यस्या माध्यमिकाया वाचस्तादृशी त्वं **मघोनां** हविर्लक्षणधनोपेतानामस्माकं **राधः** धनं **चोद** प्रेरय ॥