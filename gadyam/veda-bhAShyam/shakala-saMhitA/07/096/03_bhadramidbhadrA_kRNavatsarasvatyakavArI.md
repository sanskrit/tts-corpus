+++
title = "003"
devataa = "सरस्वती"
RShiH = "वसिष्ठः"
ChandaH = "प्रस्तारपङ्क्तिः"

+++


**भद्रा** कल्याणी भजनीया वा **सरस्वती** **भद्रमित्** भद्रमेव कल्याणमेव **कृणवत्** अस्माकं करोतु । तथा **अकवारी** अकुत्सितगमना **वाजिनीवती** अन्नवती **चेतति** चेतयतु अस्मान् प्रज्ञापयतु। यद्वा । मदीयं स्तोत्रं चेतति जानातु । तथा **जमदग्निवत्** जमदग्निनर्षिणेव मया **गृणाना** स्तूयमाना **वसिष्ठवत्** । अर्हार्थे वतिप्रत्ययः । वसिष्ठार्हं वसिष्ठस्यानुरूपं **स्तुवाना** स्तूयमाना **च** भव ॥