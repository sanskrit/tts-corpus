+++
title = "003"
devataa = "वैश्वानरोग्निः"
RShiH = "वसिष्ठः"
ChandaH = "त्रिष्टुप्"

+++


हे **वैश्वानर** विश्वनरहित **अग्ने** **त्वत्** त्वत्तः **भिया** भीत्या **असिक्नीः** असितवर्णा राजस्यः ॥ प्रथमार्थे द्वितीया ॥ **विशः** प्रजाः **असमनाः** परस्परमसमेताः **भोजनानि** धनानि **जहतीः** त्यजन्त्यः **आयन्** आगच्छन् । कदेत्यत आह । **यत्** यदा **पूरवे** राज्ञे **शोशुचानः** दीप्यमानः **पुरः** तस्य शत्रूणां पुरः **दरयन्** दारयन् **अदीदेः** अज्वलः । तथा च निगमः-’ अंहो राजन्वरिवः पूरवे कः' (ऋ. सं. १. ६३. ७) इति ॥