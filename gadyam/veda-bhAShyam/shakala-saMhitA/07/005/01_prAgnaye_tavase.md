+++
title = "001"
devataa = "वैश्वानरोग्निः"
RShiH = "वसिष्ठः"
ChandaH = "त्रिष्टुप्"

+++


हे स्तोतारः **तवसे** प्रवृद्धाय **दिवः** अन्तरिक्षस्य **पृथिव्याः** च अरतये गन्त्रे **अग्नये** वैश्वानरसंज्ञकायाग्नये **गिरं** स्तुतिं **प्र** **भरध्वम्** । **यः** **वैश्वानरः** विश्वनरहितोऽग्निः **विश्वेषां** सर्वेषाम् **अमृतानां** देवानाम् **उपस्थे** उपस्थाने यज्ञे जागृवद्भिः प्रबुद्धैर्देवैः सहितः सन् **ववृधे** स्तुतिभिर्हविर्भिश्च वर्धते ॥