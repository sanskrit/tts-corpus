+++
title = "005"
devataa = "वैश्वानरोग्निः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **कृष्टीनां** प्रजानाम् । ‘क्षितयः कृष्टयः' इति मनुष्यनामसु पाठात् । **पतिं** स्वामिनं **रयीणां** धनानां **रथ्यं** नेतारम् **उषसाम्** **अह्नां** केतुं प्रज्ञापकं **वैश्वानरं** विश्वनरहितं **त्वां** **हरितः** अश्वाः **वावशानाः** कामयमानाः **सचन्ते** सेवन्ते । तथा **गिरः** नृणां स्तुतिरूपा वाचः **धुनयः** पापं धुन्वानाः **घृताचीः** घृतमञ्चन्त्यः । हविषा सहिता इत्यर्थः । सचन्ते ॥ ॥ ७ ॥