+++
title = "002"
devataa = "विष्णुः"
RShiH = "वसिष्ठः"
ChandaH = "त्रिष्टुप्"

+++


हे **एवयावः** । एवाः प्राप्तव्याः कामाः । तान् यापयति प्रापयति स्तोतॄनित्येवयावा । हे एवयावन् **विष्णो** **त्वं** **विश्वजन्यां** सर्वजनहिताम् **अप्रयुतां** दोषैर्वियुक्तां **सुमतिम्** अनुग्रहबुद्धिं **दाः** अस्मभ्यं देहि । **सुवितस्य** सुष्ठु प्राप्तव्यस्य **भूरेः** बहुलस्य **अश्वावतः** अश्वयुक्तस्य **पुरुश्चन्द्रस्य** पुरूणां बहूनामाह्लादकस्य **रायः** धनस्य **पर्चः** संपर्कः **नः** अस्माकं **यथा** भवति तथा देहीत्यन्वयः॥