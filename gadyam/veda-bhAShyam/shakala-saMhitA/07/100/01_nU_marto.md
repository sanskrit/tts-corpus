+++
title = "001"
devataa = "विष्णुः"
RShiH = "वसिष्ठः"
ChandaH = "त्रिष्टुप्"

+++


सः **मर्तः** मनुष्यः **सनिष्यन्** धनमिच्छन् **नु** क्षिप्रं **दयते** धनमादत्ते । दयतिराङ्पूर्वार्थे द्रष्टव्यः । **यः** मनुष्यः **उरुगायाय** बहुभिः कीर्तनीयाय **विष्णवे** **दाशत्** हवींषि दद्यात् । **यः** च **सत्राचा** सहाञ्चता **मनसा** मननेन स्तोत्रेण **प्र** **यजाते** प्रकर्षेण पूजयेत् **एतावन्तम्** एतावत्परिमाणं महान्तं **नर्यं** नरेभ्यो हितं विष्णुम् **आविवासात्** नमस्कारादिभिः परिचरेत् । स मर्तो दयत इत्यन्वयः । यद्वा । सनिष्यन्निति सनतेर्लाभार्थस्य लृटि रूपम् । स मर्तः सनिष्यन् धनादीनि लप्स्यमानो भवन्नेव हविरादिकं नु क्षिप्रं दयते विष्णवे ददातीति योज्यम् ॥