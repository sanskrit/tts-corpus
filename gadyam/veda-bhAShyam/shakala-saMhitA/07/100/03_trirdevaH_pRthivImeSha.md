+++
title = "003"
devataa = "विष्णुः"
RShiH = "वसिष्ठः"
ChandaH = "त्रिष्टुप्"

+++


**एषः** **देवः** दानादिगुणयुक्तो विष्णुः **शतर्चसं** शतसंख्यान्यर्चींषि यस्यास्तादृशम् **एतां** **पृथिवीम्** । उपलक्षणमेतत् । पृथिव्यादींस्त्रीँल्लोकान् महित्वा महत्त्वेन **त्रिः** **वि** **चक्रमे** त्रिभिः पदैर्विक्रान्तवान् । **तवसः** तवस्विनो वृद्धादपि **तवीयान्** तवस्वितरः **विष्णुः** **प्र** **अस्तु** अस्माकं प्रभवतु स्वामी भवतु। **अस्य** **स्थविरस्य** वृद्धस्य विष्णोः **नाम** नामकं रूपं विष्णुरित्येतन्नामैव वा **त्वेषं** **हि** यस्माद्दीप्तं तस्मात्कारणात् स विष्णुः प्रभवत्वित्यर्थः ॥