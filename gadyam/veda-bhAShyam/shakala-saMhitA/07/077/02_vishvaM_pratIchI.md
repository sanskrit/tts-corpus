+++
title = "002"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**विश्वं** कृत्स्नं जगत् प्रति **प्रतीची** अभिमुखी **सप्रथाः** सर्वतः पृथुतरा **उदस्थात्** उदगच्छत् । उदिता च **रुशत्** दीप्तं **शुक्रं** तेजोमयं **वासः** वसनीयं तेजःसमूहं **बिभ्रती** धारयन्ती **अश्वैत्** वर्धते । **हिरण्यवर्णा** हितरमणीयवर्णोपेता **सुदृशीकसंदृक्** । संदर्शयतीति संदृक् तेजः । सुष्ठु दर्शनीयं संदृक् तेजो यस्याः सा तादृशी । **गवां** वाचां गवामेव वा **माता** निर्मात्री । उषःकाले हि पक्षिमनुष्यादीनां वाचो निर्गच्छन्ति । गवामपि तस्मिन् काले संचारात्तन्निर्मातृत्वम् । अथवा रश्मीनां निर्मात्री । **अरोचि** रोचते **अह्नां** **नेत्री** दिवसानां प्रापयित्री ॥