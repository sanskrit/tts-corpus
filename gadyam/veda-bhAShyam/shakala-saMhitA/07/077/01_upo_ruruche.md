+++
title = "001"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


इयमुषाः **उपो** समीप एव सूर्यस्य **रुरुचे** दीप्यते । **युवतिः** यौवनोपेता **योषा** **न** योषिदिव। सा थथा वस्त्राभरणादिना पत्युः समीपे प्रदीप्यते तद्वत् । किं कुर्वती । **विश्वं** सर्वं **जीवं** जीवसंघं **चरायै** संचाराय **प्रसुवन्ती** प्रेरयन्ती । किंच **अग्निः** **मानुषाणां** मनुष्याणामर्थाय **समिधे** **अभूत्** समिन्धनीयोऽभवत्। कृत्यार्थे केन् । समिद्धः सन् **तमांसि** अन्धकारान् **बाधमाना** बाधमानं बाधकं **ज्योतिः** तेजःसंघम् **अकः** अकार्षीत् । अथवा । औषसं ज्योतिस्तमांसि बाधमाना बाध्यमानान्यकः अकरोत् ॥