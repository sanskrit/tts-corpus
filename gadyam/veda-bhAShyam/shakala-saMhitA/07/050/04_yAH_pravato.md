+++
title = "004"
devataa = "नद्यः"
RShiH = "वसिष्ठः"
ChandaH = "अतिजगती शक्वरी वा"

+++


**याः** नद्यः **प्रवतः** प्रवणदेशे गच्छन्त्यः । याः **निवतः** निम्नदेशे गच्छन्त्यः । याः **उद्वतः** उन्नतदेशे गच्छन्त्यः । याः **उदन्वतीः** उदन्वत्य उदकयुक्ताः । **अनुदकाश्च** उदकरहिताश्च **याः** नद्यो यान्ति । **पयसा** उदकेन **पिन्वमानाः** विश्वमाप्याययन्त्यः **देवीः** देव्यो द्योतमानाः **ताः** तादृश्यो नद्यः **अस्मभ्यम्** **अशिपदाः** । शिपदं नाम रोगविशेषः । तदकुर्वत्यः सत्यः **शिवाः** कल्याण्यः **भवन्तु** । अपि च **सर्वाः** ताः **नद्यः** **अशिमिदाः** । शिमिर्वधकर्मा। अहिंसाप्रदाः **भवन्तु** ॥ ॥ १७ ॥