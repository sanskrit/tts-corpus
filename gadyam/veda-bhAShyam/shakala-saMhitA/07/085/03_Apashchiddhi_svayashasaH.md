+++
title = "003"
devataa = "इन्द्रावरुणौ"
RShiH = "वसिष्ठः"
ChandaH = "त्रिष्टुप्"

+++


**आपश्चित्** अब्विकाराः सोमाश्च **स्वयशसः** स्वायत्तयशस्काः **देवीः** द्योतमानाः सन्तः **सदःसु** सदनेषु स्थानेषु **इन्द्रं** **वरुणं** च **देवता** एते द्वे देवते **धुः** धारयन्ति अवस्थापयन्ति । सोमेनाप्यायिता हि देवताः स्वे स्वे स्थानेऽवतिष्ठन्ते । यद्वा । वसतीवर्याख्या आप एव सोमाभिषवद्वारा सदनेष्विन्द्रं वरुणं च धारयन्ति । तयोरिन्द्रावरुणयोः **अन्यः** एकः **प्रविक्ताः** पृथक्कृताः पुण्यापुण्य विवेकेन विचित्रफलभोक्त्रीः **कृष्टीः** प्रजा असांकर्येण **धारयति** । **अन्यः** इन्द्रः **वृत्राणि** शत्रुजातानि **अप्रतीनि** अन्यैरप्रतिगतानि **हन्ति** हिनस्ति ।