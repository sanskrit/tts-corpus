+++
title = "007"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**नु** अद्य **रोदसी** द्यावापृथिव्यौ **वसिष्ठैः** अस्माभिः । पूजार्थं बहुवचनम्। **अभिष्टुते** अभितः सर्वतः स्तुते अभूताम्। तथा **ऋतावानः** अस्माभिः क्रियमाणैर्यज्ञैरुपेताः **वरुणः** **मित्रः** **अग्निः** स एवंभूता देवा अस्माभिरभिष्टुता आसन् । **चन्द्राः** आह्लादकाः सर्वे देवाः **नः** अस्मभ्यम् **उपमम्** उपमानभूतमुत्कृष्टम् **अर्कम्** अन्नं **यच्छन्तु** ददतु । अस्मिन् सूक्ते प्रतिपादिता ये देवास्ते सर्वे **यूयं** **नः** अस्मान् **स्वस्तिभिः** अविनाशैः **सदा** सर्वदा **पात** पालयत ॥ ॥ ६ ॥