+++
title = "001"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**अग्निः** अञ्जनादिगुणविशिष्टः **ऊर्ध्वः** उद्गमनः सन् **वस्वः** वासकस्य स्तोतुः **सुमतिम्** अस्मदीयां शोभनां स्तुतिम् **अश्रेत्** श्रयतु सेवताम् । **प्रतीची** अभिमुखी **जूर्णिः** सर्वासां प्रजानां जरयित्र्युषोदेवता **देवतातिं** यज्ञम् **एति** गच्छति । **अद्री** आद्रियन्तौ श्रद्धावन्तौ पत्नीयजमानौ **पन्थां** पन्थानं यज्ञमार्गं **रथ्येव** रथिनाविव **भेजाते** सेवेते । तथा **इषितः** संप्रेषितः **नः** अस्मदीयः **होता** **ऋतं** यज्ञं **यजाति** यजतु । करोत्वित्यर्थः ॥