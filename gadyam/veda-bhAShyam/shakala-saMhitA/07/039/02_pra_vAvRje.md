+++
title = "002"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**एषां** यजमानानां संबन्धि **सुप्रयाः** शोभनान्नेन युक्तं **बर्हिः** कुशमयं **प्र** **ववृजे** प्रवृज्यते । आसाद्यत इत्यर्थः । **विश्पतीव** । इवेतीदानीमर्थे । इदानीमस्मदीयानां प्रजानां पालकौ **नियुत्वान्** । नियुच्छब्देन वडवा उच्यन्ते । तद्वान् **वायुः** **पूषा** च **विशां** प्रजानां **स्वस्तये** क्षेमाय **अक्तोः** रात्रेः संबन्धिन्याः **उषसः** सकाशात् पूर्वहूतौ पूर्वस्मिन्नाह्वाने सति **बीरिटे** अन्तरिक्षे **आ** **ड्याते** आगच्छताम् । यद्वा । विश्पतीवेत्युपमा। विशां मनुष्याणां बीरिटे गणे विश्पतीव राजानौ यथागच्छतां तद्वत् । अस्मिन् पक्षे विशामित्युभयत्र संबध्यते ॥