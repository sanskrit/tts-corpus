+++
title = "006"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**यज्ञियानाम्** । चतुर्थ्यर्थे षष्ठी । यज्ञार्हेभ्यो देवेभ्यः **मतिभिः** अस्मदीयाभिः स्तुतिभिः सह **हव्यं** हविः **ररे** अस्माभिर्दीयते । **मर्त्यानां** मनुष्याणामस्माकं **कामम्** अभिलाषम् **असिन्वन्** अप्रतिबध्नवन्नग्निः **नक्षत्** अस्मदीयं यज्ञं व्याप्नोतु । हे देवा यूयम् **अविदस्थम्** अनुपक्षपणीयं **सदासां** सर्वदा संभजनीयं **रयिं** धनं **धात** अस्मभ्यं दत्त । **नु** अद्य वयं **युज्येभिः** सहायभूतैरिह यज्ञे समागतैः **देवैः** **सक्षीमहि** । यद्वा । न्वित्युपमार्थे । युज्येभिर्नु बन्धुभिरिव देवैः सक्षीमहि ॥