+++
title = "003"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


**वसवः** वसुसंज्ञकाः **देवाः** **अत्र** अस्मिन् यज्ञे **ज्मयाः** पृथिव्यां भवाः **रन्त** रमयन्ताम् । **उरौ** विस्तीर्णे **अन्तरिक्षे** स्थिताः **शुभ्राः** दीप्यमाना मरुतश्च **मर्जयन्त** परिचर्यन्ते । हे **उरुज्रयः** प्रभूतगमना वसवो मस्तश्च यूयं **पथः** युष्मदीयान् मार्गान् **अर्वाक्** अस्मदभिमुखं यथा भवति तथा **कृणुध्वं** कुरुत । अपि च यूयं **जग्मुषः** युष्मान् प्रति गतवतः **नः** अस्मदीयस्य **अस्य** **दूतस्य** अग्नेराह्वानं **श्रोत** शृणुत। अग्निर्हि यजमानानां दूतः सन् देवानाह्वयतीत्यर्थः ॥