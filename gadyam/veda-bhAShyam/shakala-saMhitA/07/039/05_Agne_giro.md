+++
title = "005"
devataa = "विश्वेदेवाः"
RShiH = "वसिष्ठः"
ChandaH = "त्रिष्टुप्"

+++


हे **अग्ने** त्वं **दिवः** द्युलोकात् सकाशात् **गिरः** गरणीयान् स्तुत्यान् देवानस्मदीयं यज्ञं प्रति **आ** **वह** आह्वानं कुरु । **पृथिव्याः** अन्तरिक्षाच्च **आ** वह । कान् देवानिति तदुच्यते । **मित्रम्** एतत्संज्ञकं **वरुणं** च **इन्द्रं** च देवेषु देवतास्वरूपेणावस्थितं च **अग्निम्** **अर्यमणम्** एतत्संज्ञकम् **अदितिम्** अदीनां पृथिवीं च विष्णुं च । एवंभूतान् देवान् **एषाम्** अस्माकं यजमानानामर्थाय **आ** वह । **सरस्वती** वाग्देवता च **मरुतः** च **मादयन्ताम्** । अस्मदीयैः स्तोत्रैर्हविर्भिश्च माद्यन्तु ॥