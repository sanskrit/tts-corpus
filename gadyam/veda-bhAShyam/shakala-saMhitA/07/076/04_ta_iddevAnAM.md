+++
title = "004"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**त** **इत्** तेऽङ्गिरस एवर्षीणां मध्ये **देवानां** **सधमादः** सह माद्यन्तः **आसन्** अभवन् । त इत्युक्तं क इत्याह । ये **ऋतावानः** सत्यवन्तः **कवयः** अनूचानाः। ये वा अनूचानास्ते कवयः' (ऐ. ब्रा. २. ३८) इति श्रुतेः । **पूर्व्यासः** पूर्वकालीनाः **पितरः** पालयितारः सर्वस्याङ्गिरसः **गूळ्हं** तमसावृतं **ज्योतिः** सौर्यं तेजः **अन्वविन्दन्** लब्धवन्तो मन्त्रसामर्थ्यात् ते **सत्यमन्त्राः** सत्यस्तुतयः सन्तः **उषासम्** उषसम् **अजनयन्** प्रादुरकुर्वन् । ‘तुरीयेण ब्रह्मणाविन्ददत्रिः' (ऋ. सं. ५. ४०. ६) **अत्रयस्तमन्चविन्दन्'** (ऋ. सं. ५. ४०.९) इति निगमौ । अत्राङ्गिरसां स्तुत्योषस एव स्तुतिर्ज्ञातव्या ॥