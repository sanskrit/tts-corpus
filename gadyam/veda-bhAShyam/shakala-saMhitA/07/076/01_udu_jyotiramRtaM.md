+++
title = "001"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**अमृतम्** अमृतत्वसाधकमविनाशि वा **विश्वजन्यं** विश्वेषां जनानां हितकरं **ज्योतिः**
“विश्वानरः सर्वेषां नेता **सविता** **देवः** **उत्** अश्रेत् ऊर्ध्वं श्रयति । **देवानां** व्यवहर्तॄणां स्तोतॄणां वा यजमानानां **क्रत्वा** कर्मणा निमित्तेन । यागानुष्ठानार्थमित्यर्थः । तदर्थं यद्वा देवानां **चक्षुः** चक्षुःस्थानीयमौषसं तेजः क्रत्वा कर्मणा निमित्तेन **अजनिष्ट** प्रादुरभूत् । उत्पन्ना च **उषाः** **विश्वं** सर्वं **भुवनं** भूतजातम् **आविरकः** प्रादुरकः अकरोत् । समस्तं जगदाविष्कृतवती। ॥