+++
title = "003"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


हे उषः **तानीत्** तान्येव तव तेजांसि **बहुलानि** **अहानि** **आसन्** । उषःप्रकाशयुक्तस्यैव कालस्याहःशब्दव्यवहारात् । तानीत्युक्तं कानीत्याह। **या** यानि **सूर्यस्य** **उदिता** उदितावुदये सति **प्राचीनं** तस्य प्राग्देशं प्रत्युदयन्ति । यद्वा सूर्यस्य प्राचीने देशे या यान्युदितोदितानि तानीत्यर्थः । .. हे **उषः** **यतः** यैश्च तेजोभिः **परि** **ददृक्षे** दृश्यसे त्वम् । **जारइव** पत्याविव **आचरन्ती** समीपे संचरन्ती साध्वी नारीव जारे रात्रेर्जरयितरि सूर्ये संचरन्ती त्वं दृश्यते। यथा लोके दुष्टं भ्रमणशीलमपि पतिमत्यज्यैव साध्वी संचरति तद्वत् तमविमुञ्चती त्वमित्यर्थः। **न** **पुनर्यतीव** यती पतिं परित्यज्येतस्ततः संचरन्ती व्यभिचारिणीव सूर्यमपरित्यजन्ती त्वम् । पुनरित्यर्थं वैलक्षण्यद्योतनार्थः । एवं यैस्तेजोभिर्युक्ता परिदृश्यसे तान्येवाहान्यासन्निति संबन्धः ॥