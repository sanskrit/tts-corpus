+++
title = "002"
devataa = "इन्द्रः"
RShiH = "वसिष्ठः"
ChandaH = "त्रिष्टुप्"

+++


हे इन्द्र **द्विबर्हाः** । षष्ठ्यर्थे प्रथमा । द्विबर्हसो द्वयोः स्थानयोः परिवृढस्य **ते** तव **मनः** **गृभीतम्** अस्माभिः परिगृहीतम् । **सोमः** च **सुतः** अभिषुतः । **मधूनि** च **परिषिक्ता** पात्रेषु परिषिक्तानि । **विसृष्टधेना** विसृष्टजिह्वा मध्यमस्वरेणोच्चार्यमाणा **सुवृक्तिः** सुसमाप्तिः **इयं** **मनीषा** स्तुतिः **इन्द्रं** **जोहुवती** भृशमाह्वयन्ती **भरते** संभ्रियते च ॥