+++
title = "002"
devataa = "सूर्यः"
RShiH = "वसिष्ठः"
ChandaH = "त्रिष्टुप्"

+++


अयं **सूर्यस्य** सूर्यः । विभक्तिव्यत्ययः । **उद्वेति** उद्गच्छति । कीदृशोऽयम् । **जनानां** सर्वेषां **प्रसविता** सर्वेषु कर्मस्वनुज्ञाता **महान्** पूज्यः **केतुः** सर्वस्य प्रज्ञापकः **अर्णवः** उदकप्रदः । किं कुर्वन्नुदेतीति उच्यते । **समानं** सर्वेषामेकरूपमेकमेव **चक्रं** रथाङ्गं चरणशीलं रथं वा **पर्याविवृत्सन्** पर्यावर्तयितुमिच्छन् । **यत्** रथचकं **धूर्षु** रथस्य **युक्तः** **एतशः** एतशवर्णो हरितवर्णोऽश्वः **वहति** । ‘एको अश्वो वहति सप्तनामा' (ऋ. सं. १. १६४. २) इत्युक्तम् ॥