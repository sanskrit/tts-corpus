+++
title = "004"
devataa = "सूर्यः"
RShiH = "वसिष्ठः"
ChandaH = "त्रिष्टुप्"

+++


अयं सूर्यः **रुक्मः** रोचमानः **उरुचक्षाः** प्रभूततेजाश्च सन् **दिवः** अन्तरिक्षात् **उदेति** । यद्वा दिवोऽन्तरिक्षस्य रुक्म आभरणस्थानीयः । कीदृशोऽयम्। 'दूरेअर्थः दूरे गन्ता। अर्थोऽर्तेः । दूरे प्रार्थ्यमानो वा । **तरणिः** तारकः **भ्राजमानः** दीप्यमानः सन्नुदेति । **नूनं** निश्चयं **जनाः** सर्वे प्राणिनः **सूर्येण** प्रेरकेण देवेन **प्रसूताः** अनुज्ञाताः प्रेरिताः सन्तः **अर्थानि** गन्तव्यानि अनुष्ठेयानि **अपांसि** कर्माणि 'कृणवन् कुर्वन्ति ॥