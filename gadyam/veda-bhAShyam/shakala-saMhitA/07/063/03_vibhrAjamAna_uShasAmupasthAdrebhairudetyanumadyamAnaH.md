+++
title = "003"
devataa = "सूर्यः"
RShiH = "वसिष्ठः"
ChandaH = "त्रिष्टुप्"

+++


अयं सूर्यः **विभ्राजमानः** विशेषेण दीप्यमानः **उषसामुपस्थात्** उपस्थे मध्ये **रेभैः** स्तोतृभिः **अनुमद्यमानः** सन् **उदेति** । किंच **एषः** **देवः** द्योतमानः **सविता** **मे** मह्यं **चच्छन्द** उपच्छन्दयति कामान् । एष इत्युक्तं क इति । **यः** देवः **समानं** सर्वेषां प्राणिनामेकरूपं **धाम** स्वीयं तेजःस्थानं न **प्रमिनाति** न हिनस्ति न संकोचयति स देव उदेतीति ॥