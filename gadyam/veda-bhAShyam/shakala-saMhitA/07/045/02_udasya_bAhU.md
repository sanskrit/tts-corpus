+++
title = "002"
devataa = "सविता"
RShiH = "वसिष्ठः"
ChandaH = "त्रिष्टुप्"

+++


**शिथिरा** शिथिलौ दानार्थं प्रसारितौ **बृहन्ता** बृहन्तौ महान्तौ **हिरण्यया** हिरण्ययौ सुवर्णमयौ **अस्य** सवितुः संबन्धिनौ **बाहू** हस्तौ **दिवः** अन्तरिक्षस्य **अन्तान्** पर्यन्तान् **उत्** **अनष्टाम्** ऊर्ध्वौ सन्तौ व्याप्नुवताम् । **नूनम्** अद्य **अस्य** ईदृग्भूतस्य सवितुः **सः** तादृशः **महिमा** महत्त्वं **पनिष्ट** अस्माभिः स्तूयते । **सूरश्चित्** सूर्योऽपि **अस्मै** सवित्रे **अपस्यां** कर्मेच्छाम् **अनु** **दात्**  अनुददातु ॥