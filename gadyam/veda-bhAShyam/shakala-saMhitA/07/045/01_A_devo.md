+++
title = "001"
devataa = "सविता"
RShiH = "वसिष्ठः"
ChandaH = "त्रिष्टुप्"

+++


**सुरत्नः** शोभनरत्नोपेतः **अन्तरिक्षप्राः** स्वकीयेन तेजसान्तरिक्षस्य पूरयिता **अश्वैः** स्वकीयैर्वाहैः  **वहमानः** उह्यमानः **सविता** सर्वस्य प्रेरकः **देवः** **आ** **यातु** आगच्छतु । कीदृशः। **नर्या** नर्याणि मनुष्यहितानि **पुरूणि** बहूनि धनानि **हस्ते** पाणौ **दधानः** दातुं धारयन् **भूम** भूतानि **निवेशयंश्च**   रात्रिषु स्वे स्थाने स्थापयंश्च **प्रसुवंश्च** अहःसु प्रेरयंश्च । एवंभूतः सविता देव आ यातु ॥