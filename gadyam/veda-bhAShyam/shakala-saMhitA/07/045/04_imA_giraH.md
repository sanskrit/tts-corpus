+++
title = "004"
devataa = "सविता"
RShiH = "वसिष्ठः"
ChandaH = "त्रिष्टुप्"

+++


**इमाः** ईदृग्भूताः **गिरः** । गृणन्ति स्तुवन्तीति गिरः स्तोत्र्यः प्रजाः । यद्वा । इमाः स्तुतिरूपा वाचः । **सुजिह्वं** शोभनजिह्वम् । शोभनवाचमित्यर्थः । **पूर्णगभस्तिं** संपूर्णधनहस्तं **सवितारं** देवम् **ईळते** स्तुवन्ति । स च सविता **चित्रं** चायनीयं **बृहत्** महत् **वयः** अन्नम् **अस्मे** अस्मासु **दधातु** । यद्वा अस्मे अस्मभ्यं प्रयच्छतु । हे सवितृप्रमुखा देवाः **यूयं** **नः** अस्मान् **स्वस्तिभिः** कल्याणैः **सदा** सर्वदा **पात** पालयत । ॥ १२ ॥