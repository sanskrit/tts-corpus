+++
title = "004"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


हे **उषः** **यावत्** **राधः** धनं **स्तोतृभ्यः** पूर्वम् **अरदः** दत्तवत्यसि **तावत्** राधो धनं **गृणाना** स्तूयमाना **अस्मभ्यम्** अपि **रास्व** देहि । **यां** त्वा **त्वां** **वृषभस्य** **रवेण** । लुप्तोपमैषा। वृषभस्येति कर्मणि षष्ठी । वृषभं रवेणेव त्वां प्रकाशेन **जज्ञुः** जानन्ति प्राणिनः । अथवा वृषभस्य प्रवृद्धस्य स्तोत्रस्य रवेण शब्देन जज्ञुः ज्ञापयन्ति । **दृळहस्य** दृढस्य **अद्रेः** **दुरः** द्वाराणि पणिभिर्गाः प्रवेश्य पिहितानि **वि** **और्णौः** विवृतान्यकरोः ॥