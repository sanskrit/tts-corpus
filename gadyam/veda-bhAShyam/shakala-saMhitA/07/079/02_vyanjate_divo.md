+++
title = "002"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


सुतेजोभिः **उक्षभिः** गोभिः **भानुमश्रेत्** । ‘अरुणैरुषा आजिमधावत् ' ( ऐ. ब्रा. ४. ९) इति हि श्रुतिः। 'अरुण्यो गाव उषसाम्' (नि. १. १५, ७) इति निरुक्तम् । **सूर्यः** च **रोदसी** द्यावापृथिव्यौ तमोयुक्ते **चक्षसा** प्रकाशकेन तेजसा **वि** **आवः** विवृणोति ॥  **उषसः** **अक्तून्** तेजांसि **दिवः** अन्तरिक्षस्य **अन्तेषु** पर्यन्तप्रदेशेषु **व्यञ्जते** व्यक्तीकुर्वन्तीत्यर्थः। **युक्ताः** परस्परं संयुक्ताः **विशो** **न** प्रजा इव सेना इव **यतन्ते** प्रयतन्ते तमोनाशनाय अत्र गमनाय वा । अथ प्रत्यक्षवादः । हे उषः **ते** तव **गावः** रश्मयः **तमः** अन्धकारं **सम्** **आ** **वर्तयन्ति** नाशयन्ति **ज्योतिः** तेजो **यच्छन्ति** प्रयच्छन्ति । **सविता** सूर्यः **बाहू** **इव** ॥