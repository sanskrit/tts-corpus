+++
title = "002"
devataa = "अश्विनौ"
RShiH = "वसिष्ठः"
ChandaH = "विराट्"

+++


हे अश्विनौ **वां** युवाभ्यां **मद्यानि** मदजनकानि **अन्धांसि** सोमलक्षणान्यन्नानि **प्र** **अस्थुः** प्रास्थिषत । गृहीतान्यासन्नित्यर्थः । अतो युवां **मे** मम **हविषः** **वीतये** पानाय **अरम्** अत्यर्थं शीघ्रं **गन्तम्** आगच्छतम् । **अर्यः** अरेरस्मद्विरोधिनः **हवनानि** **तिरः** तिरस्कृत्य **नः** । अस्मदाह्वानमित्यर्थः। तत् **श्रुतं** शृणुतम् । श्रुतमित्यस्य वाक्यादित्वादनिघातः ॥