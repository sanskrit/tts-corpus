+++
title = "006"
devataa = "अश्विनौ"
RShiH = "वसिष्ठः"
ChandaH = "विराट्"

+++


**उत** अपि च हे **अश्विना** अश्विनौ **वां** युवयोः कर्म कुर्वते **जुरते** जूर्णाय 'हविर्दे हविर्दात्रे **च्यवानाय** एतन्नामकाय महर्षये **त्यत्** तत् **प्रतीत्यं** प्रतिगमनं तस्य रूपस्य प्रत्याप्त्यै **भूत्** अभूत् । किं तदिति । **यद्वर्पः** रूपम् इतऊति इतोगमनाख्यं मृत्योः सकाशादितःप्राप्तिरूपम् **अधि** **धत्थः** अध्यधत्तम् । ‘युवं च्यवानमश्विना जरन्तं पुनर्युवानं चक्रथुः शचीभिः' ( ऋ. सं. १. ११७. १३) इत्यादिषु च्यवानस्य युवयोर्नवीकरणं प्रसिद्धम् ॥