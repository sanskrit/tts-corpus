+++
title = "007"
devataa = "अश्विनौ"
RShiH = "वसिष्ठः"
ChandaH = "विराट्"

+++


**उत** अपि च **त्यं** तं **भुज्युम्** एतन्नामानं **समुद्रे** **मध्ये** समुद्रोदकस्य मध्ये **सखायः** भुज्युसखिभूताः **दुरेवासः** दुष्टगमनाः **जहुः** त्यक्तवन्तः । **ईम्** एनं समुद्रमध्ये क्षिप्तं **निः** **पर्षत्** निरपारयतम् । **यः** भुज्युः **युवाकुः** युवां कामयिता **अरावा** अरणवानभिगन्ता च तमेनं निरपारयतम् ।अत्राश्विनेषु सूक्तेषु कथाः सूच्यन्ते । अत्रिभुज्य्वादीनामग्निजलादिभ्यो रक्षणरूपास्ताः सर्वा महता प्रपञ्चेनास्माभिः ‘नासत्याभ्यां बर्हिरिव' (ऋ. सं. १. ११६. १) इत्यत्र प्रपञ्चिताः । तास्तत्र द्रष्टव्याः ॥