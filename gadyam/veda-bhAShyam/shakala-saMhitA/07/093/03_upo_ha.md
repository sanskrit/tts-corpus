+++
title = "003"
devataa = "इन्द्राग्नी"
RShiH = "वसिष्ठः"
ChandaH = "त्रिष्टुप्"

+++


**वाजिनः** हविष्मन्तः **विप्राः** मेधाविनः **प्रमतिं** प्रकृष्टां मतिमिन्द्राग्न्योरनुग्रहबुद्धिम् **इच्छमानाः** आत्मन इच्छन्तः **यत्** ये यजमानाः **विदथम्** । विदन्ति जानन्ति देवानत्र यष्टव्यत्वेनेति विदथो यज्ञः । तं **धीभिः** कर्मभिर्बुद्धिभिर्वा **उपो** **गुः** उपगच्छन्ति । उ इति पूरकः । **ते** **नरः** कर्मणां नेतारो जनाः **अर्वन्तो** **न** **काष्ठां** यथाश्वाः शीघ्रं युद्धभूमिं व्याप्नुवन्ति तथा **नक्षमाणाः** ऐन्द्राग्नानि कर्माणि व्याप्नुवन्तः **इन्द्राग्नी** इन्द्रमग्निं च **जोहुवतः** पुनःपुनराह्वयन्तो भवन्ति ॥