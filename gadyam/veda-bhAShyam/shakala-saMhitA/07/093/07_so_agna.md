+++
title = "007"
devataa = "इन्द्राग्नी"
RShiH = "वसिष्ठः"
ChandaH = "त्रिष्टुप्"

+++


हे **अग्ने** **सः** त्वम् **एना** एनेन **नमसा** अन्नेनास्मदीयेन हविषा **समिद्धः** संदीप्तः सन् **मित्रं** **वरुणमिन्द्रं** च **अच्छ** **वोचेः** अभिब्रूयाः । अयमस्मदीयो रक्षणीय इति कथय । वयं **यत्** **आगः** अपराधम् । सीमिति परिग्रहार्थीयः । **सीं** सर्वतो वाङ्मनःकायैः **चकृम** कृतवन्तो वयं **तत्** तस्मादागसः **सु** **मृळ** अस्मान् सुष्ठु रक्ष । **तत्** चागः **अर्यमा** **अदितिः** मिश्रादयश्च **शिश्रथन्तु** अस्मत्तो वियोजयन्तु ॥