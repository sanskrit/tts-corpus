+++
title = "006"
devataa = "इन्द्राग्नी"
RShiH = "वसिष्ठः"
ChandaH = "त्रिष्टुप्"

+++


हे **इन्द्राग्नी** **इमामु** इमामेव **नः** अस्मदीया **सोमसुतिं** सोमाभिषवक्रियां **सौमनसाय** सुमनसो भावाय **सु** सुष्ठु **उप** **आ** **यातम्** उपागच्छतम् । अपि च युवाम् **अस्मान्** परित्यज्य **नू** **चित्** नैव **मम्नाथे** अन्यान्न मन्येथे । अस्मानेव सर्वदा बुध्येथे। **हि** यस्मादेवं तस्मात् **वां** युवां **शश्वद्भिः** बहुभिः **वाजैः** अन्नैर्हविर्लक्षणैः **आ** **ववृतीय** आवर्तयामि ॥