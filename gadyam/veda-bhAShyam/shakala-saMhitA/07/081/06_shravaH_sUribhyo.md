+++
title = "006"
devataa = "उषाः"
RShiH = "वसिष्ठः"
ChandaH = "सतो बृहती"

+++


हे उषः सूरिभ्यः स्तोतृभ्योऽस्मभ्यम् **अमृतं** मरणरहितं नित्यं **वसुत्वनं** वासकं वसुत्वयुक्तं वा **श्रवः** श्रवणीयं यशो रास्वेत्यनुषङ्गः । तथा **गोमतः** बहुभिर्गोभिर्युक्तान **वाजान्** अन्नानि च **अस्मभ्यं** रास्व। शिष्टः परोक्षकृतः । **मघोनः** हविष्मतो यजमानस्य **चोदयित्री** प्रेरयित्री **सूनृतावती** । प्रियसत्यात्मिका वाक्सूनृता । तद्वती **उषाः** **स्रिधः** शोषकान्छत्रून् **अप** **उच्छत्** अपगमयतु ॥ ॥१॥