+++
title = "001"
devataa = "उषाः"
RShiH = "वसिष्ठः"
ChandaH = "बृहती"

+++


**आयती** आगच्छन्ती व्युच्छन्ती तमांसि विवासयन्ती वर्जयन्ती **दिवः** द्युलोकस्य सूर्यस्य वा **दुहिता** पुत्री एवंभूतोषाः **प्रति** **अदर्शि** सर्वैः प्रतिदृश्यते । **उ** इति पूरकः । सैषा **महि** महत् **तमः** नैशमन्धकारम् । अप उ इति निपातद्वयसमुदायोऽपेत्यस्यार्थे। **अपो** **व्ययति** अपवृणोति । किमर्थम् । **चक्षसे** दर्शनार्थम् । एवं कृत्वा **सूनरी** जनानां सुष्ठु नेत्र्युषाः **ज्योतिः** प्रकाशं **कृणोति** करोति ॥