+++
title = "001"
devataa = "उषाः"
RShiH = "वसिष्ठः"
ChandaH = "त्रिष्टुप्"

+++


**विप्रासः** मेधाविनः **वसिष्ठाः** वसिष्ठगोत्राः **स्तोमेभिः** स्तोतृभिः प्रयुज्यमानाः **गीर्भिः** स्तुतिभिः **प्रथमाः** इतरयजमानेभ्यः पूर्वभूताः सन्तः **उषसं** **प्रति** **अबुध्रन्** प्रतिबोधयन्ति । कीदृशीमुषसं च । **रजसी** द्यावापृथिव्यौ **समन्ते** समानपर्यन्ते एकीभूतप्रान्ते **विवर्तयन्तीं** व्यावर्तयन्तीं **विश्वा** सर्वाणि **भुवनानि** भूतजातानि **आविष्कृण्वतीं** प्रकटीकुर्वतीं स्वभासा ॥