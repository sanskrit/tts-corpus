+++
title = "004"
devataa = "अश्विनौ"
RShiH = "वसिष्ठः"
ChandaH = "त्रिष्टुप्"

+++


हे **नृपती** नृणां यजमानानां पालकावश्विनौ **वां** युवयोः **यः** **रथः** **वोळ्हा** युवयोर्वाहकः **अस्ति** सर्वदा संनिहितो वर्तते । कीदृशोऽसौ । **त्रिवन्धुरः** सारथ्यधिष्ठानस्थानत्रयोपेतः **वसुमान्** धनवान् **उस्रयामा** उस्रं दिवसं प्रति गन्ता । **एना** एतेन रथेन हे **नासत्या** अश्विनौ **नः** अस्मान् **उप** **आ** **यातम्** । **यत्** रथः यश्च रथः **वां** **विश्वप्स्न्यः** व्याप्तरूपः **अभि** **जिगाति** अभिगच्छति । अन्य आह । यद्यस्माद्विश्वप्स्न्यो वसिष्ठो वां जिगाति स्तौति अत उपा यातम् ॥