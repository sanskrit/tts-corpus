+++
title = "002"
devataa = "अग्निः"
RShiH = "कतो वैश्वामित्रः"
ChandaH = "त्रिष्टुप्"

+++


हे **अग्ने** त्वं **यथा** **पृथिव्याः** यजमानभूतायाः पृथिवीदेवतायाः पूर्वं होता सन् **होत्रं** होमसाधनं हविः **अयजः** अयाजीः **जातवेदः** जातप्रज्ञ हे अग्ने **चिकित्वान्** कर्म विषयज्ञानवान् त्वं **यथा** च **दिवः** यजमानभूताया द्युदेवताया होता भूत्वा हविरयजः । **एव** एवं त्वमस्मिन् कर्मणि होता सन् **अनेन** अस्माभिर्दीयमानेन **हविषा** **देवान** **यक्षि** यज । किंच त्वम् **अद्य** इदानीम् अस्माभिः क्रियमाणम् **इमं** **यज्ञं** **प्र** **तिर** अनुष्ठानसंपूर्त्या पारं गमय । तत्र दृष्टान्तः **मनुष्वत्** इति । यथा मनोः यज्ञमनुष्ठानसंपूर्त्या पारमनैषीस्तद्वदिमं यज्ञं पारं नयेत्यर्थः ॥ यथा । ' प्रकारवचने थाल्' इति थाल् । ‘ लिति' इति प्रत्ययात्पूर्वस्योदात्तत्वम् । अयजः । यजेर्लङि रूपम् । यच्छब्दयोगादनिघातः । होत्रम् । **हु** दानादनयोः'। 'हुयामाश्रुभसिभ्यस्त्रन! इति त्रन्प्रत्ययेनान्तोदात्त: । दिवः । ‘ उडिदम्' इति विभक्तेरुदात्तत्वम् । चिकित्वान् । ‘कित ज्ञाने' इत्यस्य क्वसौ रूपम् । प्रत्ययस्वरः । अनेन । इदंशब्दस्य तृतीयैकवचने 'अनाप्यकः ' ( पा. सू. ७. २. ११२ ) इत्यनादेशः । यक्षि । यजेर्लेटि रूपम् । मनुष्वत् । तत्र तस्येव ' इति वतिः । ‘ नभोऽङ्गिरोमनुषां वत्युपसंख्यानम्' इति भसंज्ञात्वात् रुत्वाभावः । प्रत्ययस्वरः । तिर । तरतेर्लोटि व्यत्ययेन शः । ‘ ऋत इद्धातोः' इति इत्वम् । निघातः ॥