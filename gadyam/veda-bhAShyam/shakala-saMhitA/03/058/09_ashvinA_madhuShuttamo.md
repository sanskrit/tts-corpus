+++
title = "009"
devataa = "अश्विनौ"
RShiH = "गाथिनो विश्वामित्रः"
ChandaH = "त्रिष्टुप्"

+++


हे अश्विनौ यः **सोमः** **मधुषुत्तमः** मधुरसमत्यन्तं प्रेरयन् **युवाकुः** युवां कामयमानो वर्तते । यद्वा । युवाकुर्वसतीवरीप्रभृतिभिर्मिश्रित इत्यर्थः । **तम्** इमं सोमं **पातं** पिबतम् । **दुरोणे** अस्माकं गृहे **आ** **गतम्** आगच्छतम् । **भूरि** प्रभूतं **वर्पः** वारकं तेजः रूपं वा सर्वेर्वरणीयं धनं वा **करिक्रत्** पुनःपुनः कुर्वन् **वां** युवयोः **रथः** **सुतवतः** सोमम् अभिषुतवतः यजमानस्य **निष्कृतम्**। ' निरित्येष समित्येतस्य स्थाने' (निरु. १२.७) इति यास्कः। संस्कारि । यद्वा । संस्कृतं गृहम् **आगमिष्ठः** अतिशयेनागच्छन् भवति ॥ युवाकुः । यौतेः  ‘ कटिकुषिभ्यां ' काकुः' इति बाहुलकादस्मादपि भवति । प्रत्ययस्वरेण मध्योदात्तः । करिक्रत् । करोतेर्यङ्लुकि शतरि  ‘ दाधर्ति दर्धर्ति दर्धर्षि° ' इत्यादिना चुत्वाभावे यणादेशे कृतेऽङ्गस्यानृकारान्तत्वादभ्यासस्य रिगागमो न प्राप्नोतीति सोऽपि निपात्यते । अभ्यस्तस्वरः। निष्कृतम् । करोतेरादिकर्मणि क्तः। संस्कर्तुं प्रवृत्त इत्यर्थः । थथादिस्वरः ॥४॥