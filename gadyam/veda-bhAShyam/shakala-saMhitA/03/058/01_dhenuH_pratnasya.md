+++
title = "001"
devataa = "अश्विनौ"
RShiH = "गाथिनो विश्वामित्रः"
ChandaH = "त्रिष्टुप्"

+++


**धेनुः** प्रीणयित्र्युषाः **प्रत्नस्य** पुरातनस्याग्नेः **काम्यं** कमनीयं पयः **दुहाना** दोग्ध्री भवति । **दक्षिणायाः** उषसः **पुत्रः** सूर्यस्तस्याः **अन्तः** **चरति** । उषसोऽनन्तरं **शुभ्रयामा** । सूर्यकिरणसंपर्कात् शुभ्रतया गमनं यस्यासौ शुभ्रयामा दिवसः। **द्योतनिं** सर्वस्य प्रकाशकं सूर्यम्, **आ** **वहति** बिभर्ति । अतः **उषसः** पुरा **अश्विनौ** स्तोतुं **स्तोमः** स्तोत्रकारी होत्रादिः **अजीगः** जागर्ति उत्तिष्ठति ॥ शुभ्रयामा । ' या प्रापणे ' । आतो मनिन् । बहुव्रीहौ पूर्वपदस्वरः। अजीगः । ‘जागृ निद्राक्षये'। लङि तिपि अदादित्वात् शपो लुक् । आकारस्य ईकारश्छान्दसः । गुणे कृते हल्यङ्यादिना तिपो लोपः ॥