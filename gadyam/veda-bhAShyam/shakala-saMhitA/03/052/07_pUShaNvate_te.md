+++
title = "007"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **पूषण्वते** । पूषा नाम कश्चिद्देवोऽदन्तकः । तद्वते **ते** तुभ्यं **करम्भं** दधिमिश्रं सक्तुं **चकृम** भक्षणार्थं कुर्मः। तथा च श्रुतिः- पूषा प्रपिष्टभागोऽदन्तको हि' (तै. सं. २.६.८.५) इति । हरिवते । हरिनामकावश्वौ तद्वते **हर्यश्वाय** हरितवर्णाश्वयुक्तायेन्द्राय तुभ्यं धानाः चकृम भक्षणार्थं कुर्मः। तथा च मन्त्रवर्णः-‘ग्रसेतामश्वा वि मुचेह शोणा दिवेदिवे सदृशीरद्धि धानाः' (ऋ. सं. ३.३५.३) इति । **मरुद्भिः** **सगणः** त्वम् **अपूपं** पुरोडाशम् **अद्धि** भक्षय । हे **शूर** असहाय हे इन्द्र **वृत्रहा** वृत्रस्य हन्ता **विद्वान्** सर्वं जानानस्त्वं **सोमं** **पिब** ॥ पूषण्वते । पूषशब्दस्य मतुप् ।' अनो नुट्' इति नुडागमः । ‘ रषाभ्याम् ' इति णत्वम् । चकृम । करोतेश्छान्दसे वर्तमाने लिटि क्रादित्वात् इडभावः । निघातः । हरिवते । छन्दसीरः' इति मतुपो वत्वम् ॥