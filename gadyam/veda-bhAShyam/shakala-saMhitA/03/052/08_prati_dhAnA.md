+++
title = "008"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


यजमानोऽध्वर्य्वादीन् प्रति ब्रूते । हे अध्वर्य्वादयः **अस्मै** इन्द्राय **धानाः** **तूयं** क्षिप्रं **प्रति** **भरत** संपादयत । **नृणां** **वीरतमाय** अस्मै इन्द्राय **पुरोडाशं** च संपादयत । अथ प्रत्यक्षकृतः। हे **धृष्णो** शत्रूणामभिभवनशील हे **इन्द्र** **सदृशीः** एकविधाः स्तुतयः **तुभ्यं** त्वदर्थं **दिवेदिवे** प्रतिदिवसम् अस्माभिः क्रियन्ते । ताः स्तुतयः **सोमपेयाय** सोमपानार्थं **त्वा** त्वां **वर्धन्तु** उत्साहेन प्रवृद्धं कुर्वन्तु ॥ सदृशीः ।' समानान्ययोश्च' इति कञ्प्रत्ययः । ‘टिड्ढाणञ्' इत्यादिना ङीप् ।' दृग्दृशवतुषु ' इति समानस्य सभावः ॥ ॥ १८ ॥