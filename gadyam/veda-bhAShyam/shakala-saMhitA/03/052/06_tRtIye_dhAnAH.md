+++
title = "006"
devataa = "इन्द्रः"
RShiH = "गाथिनो विश्वामित्रः"
ChandaH = "जगती"

+++


हे **पुरुष्टुत** पुरुभिर्बहुभिः स्तोतृभिः स्तुत हे इन्द्र **तृतीये** **सवने** **नः** अस्मदीयान् **धानाः** हुतान् भृष्टयवान् **आहुतं** **पुरोळाशं** च **मामहस्व** भक्षणेन महय संभावय । हे **कवे** इन्द्र **प्रयस्वन्तः** संभृतहविष्का वयम् **ऋभुमन्तम्** । ऋभवो ये केचन देवास्तद्वन्तं **वाजवन्तम्** । वाजो नाम सुधन्वनः पुत्रस्तद्वन्तं **त्वा** त्वां **धीतिभिः** स्तुतिभिः **उप** **शिक्षेम** समीपे परिचरेम ॥ आहुतम् । जुहोतेः कर्मणि क्तः । ‘ गतिरनन्तरः' इति गतेः स्वरः । मामहस्व । मह पूजायाम् ' इत्यस्य यङ्लुगन्तस्य लोटि व्यत्ययेनात्मनेपदम् । शपो लुगभावश्छान्दसः । शिक्षेम । शिक्षतेः आशीर्लिङि  • लिङ्याशिष्यङ्' इत्यङ्प्रत्ययः । निघातः । धीतिभिः । ‘ हिष्ठवत्सरतिशत्थान्तानाम् । इत्यन्तोदात्तत्वम् ॥