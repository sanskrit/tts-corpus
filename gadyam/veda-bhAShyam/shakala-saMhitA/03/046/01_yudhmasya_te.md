+++
title = "001"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** **युध्मस्य** योधनशीलस्य **वृषभस्य** अभिमतफलसेचकस्य **स्वराजः** धनाधिपतेः **उग्रस्य** समर्थस्य **यूनः** नित्यतरुणस्य **स्थविरस्य** चिरंतनस्य **घृष्वेः** शत्रूणां संघर्षकस्य **अजूर्यतः** जरारहितस्य **वज्रिणः** **श्रुतस्य** त्रिषु लोकेषु प्रसिद्धस्य अत एव **महतः** **ते** तव **वीर्याणि** **महानि** महान्ति खलु ॥ युध्मस्य ।' युध संप्रहारे । इषियुधीन्धिदसि° ' इत्यादिना मक्प्रत्ययः । यूनः । यौतेः ‘ कनिन्युवृषि° ' इत्यादिना कनिन् । ‘ श्वयुवमघोनामतद्धिते ' इति संप्रसारणम् । नित्स्वरः । स्थविरस्य । ' अजिरशिशिरशिथिल ' इत्यादिना किरन्प्रत्ययान्तो निपातितः । घृष्वेः । 'घृषु संघर्षे ' ।' कृविघृष्विच्छवि ' इत्यादिना क्विन्प्रत्ययान्तो निपात्यते । नित्त्वादाद्युदात्तः ॥