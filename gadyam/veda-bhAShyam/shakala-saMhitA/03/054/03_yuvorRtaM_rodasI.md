+++
title = "003"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


हे **रोदसी** द्यावापृथिव्यौ **युवोः** युवयोः **ऋतम्** आनृशंस्यं **सत्यं** यथार्थम् **अस्तु** । युवां **नः** अस्माकं **महे** महते **सुविताय** अभ्युदयाय यज्ञसमाप्त्यर्थं **सु** सुष्टु **प्र** **भूतं** प्रभवतम् । हे **अग्ने** **दिवे** **पृथिव्यै** च **इदं** **नमः** अस्तु । **प्रयसा** हविर्लक्षणेनान्नेन **सपर्यामि** परिचरामि । **रत्नम्** उत्तमं धनं **यामि** याचे। यातिर्याञ्चाकर्मा ईमह इत्यादिषु पठितत्वात् ॥ सु। संहितायां ‘सुञः ' (पा. सू. ८. ३. १०७ ) इति षत्वम्। नः। संहितायां ‘नश्च धातुस्थोरुषुभ्यः' इति णत्वम् । सुविताय । इण् गतौ । अधिकरणे क्तः । शोभनं गम्यतेऽस्मिन्निति तत् सुवितम् । उवङादेशः
छान्दसः। भूतम् । भवतेर्लोटि  बहुलं छन्दसि ' इति शपो लुकि रूपम् । यद्वा । छान्दसे लुङि सिचः  ‘ गातिस्था° ' इति लुक् । निघातः । दिवे पृथिव्यै । ' नमः स्वस्ति°' (पा. सू. २. ३.१६ ) इत्यादिना चतुर्थी । सपर्यामि । कण्ड्वादिः परिचरणे वर्तते । प्रत्ययस्वरः। यामि । यातेर्लटि रूपम् । वाक्यभेदादनिघातः ॥