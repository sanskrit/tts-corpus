+++
title = "004"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**उतो** अपि च हे **ऋतावरी** । ऋतं सत्यम् । तद्वत्यौ हे **रोदसी** द्यावापृथिव्यौ **पूर्व्याः** पूर्वे भवाः पुरातनाः **सत्यवाचः** महर्षयः **वां** युवाभ्याम् **आविविद्रे** **हि** तं तमपेक्षितमर्थं लेभिरे खलु । तथा हे **पृथिवि** **शूरसातौ** शूराणां सातिर्लाभो यस्मिन् तस्मिन् **समिथे** संगमननिमित्ते युद्धे **नरश्चित्** अद्यतनाः मनुष्याश्च **वां** युवयोर्माहात्म्यं **वेविदानाः** जानन्तः अतः द्यावापृथिव्यौ **ववन्दिरे** स्तुवन्ति ॥ आविविद्रे । **विद्लृ** लाभे' इत्ययमुभयपदी । लिटि ‘इरयो रे' इति रे इत्यादेशः ।  ‘ सह सुपा ' इत्यत्र 'सह ' इति योगविभागादाङा सह समासः । समिथे।  ‘ इण् गतौ ' । ' समीणः ' ( उ. सू. २.१६८ ) इति थक्प्रत्ययः । प्रत्ययस्वरः ॥