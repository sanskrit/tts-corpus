+++
title = "002"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


हे स्तोतः **महे** महत्यै **दिवे** द्युलोकदेवतायै महत्यै **पृथिव्यै** च **महि** महत् त्वं **प्रजानन्** स्तोत्रम् **अर्च** कुरु। **मे** मम **कामः** मनोरथः सर्वान् भोगान् **इच्छन्** **चरति** सर्वत्र वर्तते । **आयोः** मनुष्यस्य **विदथेषु** यज्ञेषु **ययोः** द्यावापृथिव्योः **स्तोमे** स्तोत्रे **सपर्यवः** पूजाकामाः **देवाः** स्तोतारो वा **सचा** **मादयन्ते** **ह** सह माद्यन्ति खलु ॥ पृथिव्यै। उदात्तयणः ' इति विभक्तेरुदात्तत्वम् । सपर्यवः । सपर्यामिच्छतीत्यर्थे सुपः क्यच् ॥