+++
title = "021"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


हे अग्ने अस्माकं **पन्थाः** मार्गः **सदा** सर्वदा **सुगः** सुखेन गन्तुं शक्यः **पितुमान्** अन्नवांश्च **अस्तु** । हे **देवाः** **मध्वा** माधुर्योपेतेनोदकेन **ओषधीः** **सं** **पिपृक्त** संपर्चयत । सेचयतेत्यर्थः । हे **अग्ने** त्वया **सख्ये** संजाते सति **मे** मम **भगः** धनं **न** **मृध्या:** न विनश्यतु । किंच **रायः** धनस्य **पुरुक्षोः** बह्वन्नस्य च **सदनं** स्थानम् **उत्** **अश्यां** प्राप्नुयाम् ॥ सदा । स्वरादिवाद्युदात्तत्वेन पाठादाद्युदात्तः। पिपृक्त।' पृची संपर्के'। लोटि ' बहुलं छन्दसि ' इति शपः श्लुः । बहुलं छन्दसि' इति अभ्यासस्य इत्वम् । मृध्याः। मृधिर्हिंसार्थः । लिङि • तिङा तिङो भवन्ति' इति तिपः सिप् ॥