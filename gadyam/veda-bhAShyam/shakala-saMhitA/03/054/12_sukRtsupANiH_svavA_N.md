+++
title = "012"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**सुकृत्** सुष्ठु जगतः कर्ता **सुपाणिः** कल्याणपाणिः **स्ववान्** धनवान् **ऋतावा** सत्यसंकल्पः **त्वष्टा** **देवः** **तानि** यान्यस्माकमपेक्षितानि **अवसे** रक्षणाय **नः** अस्मभ्यं **धात्** ददातु । **ऋभवः** । उरु भान्तीत्यृभवः । हे ऋभवः **पूषण्वन्तः** पूष्णा सहिता यूयं **मादयध्वम्** । अस्मान् धनप्रदानेन हृष्टान् कुरुत। **ऊर्ध्वग्रावाणः** सोमाभिषवार्थमुद्यतग्रावाणः सन्तः ऋत्विज इममस्मदीयम् **अध्वरमतष्ट** अकुर्वन् । अतप्त ।  ‘ तक्षू त्वक्षू तनूकरणे' । ऊदित्त्वादत्रेडभावः ।  ‘ झलो झलि' इति सिलोपः ।  ‘ स्कोः संयोगाद्योः' इति ककारलोपः । बहुवचनस्यैकवचनं छान्दसम् ॥ विद्युथा मरुतं ऋष्टिमन्तौ दिवो मय ऋतजाता अयासः ।