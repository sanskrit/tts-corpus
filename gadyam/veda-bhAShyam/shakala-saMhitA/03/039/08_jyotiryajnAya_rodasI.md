+++
title = "008"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **ज्योतिः** जगत्प्रकाशकः सूर्यः **यज्ञाय** अग्निहोत्रादिकर्मकरणाय **रोदसी** द्यावापृथिव्यौ **अनु** **ष्यात्** अनुभवतु प्रकाशयतु । वयं **भूरेः** प्रभूतस्य **दुरितस्य** पापस्य **आरे** दूरे **स्याम** भवेम । हे **वसवः** सर्वस्य वासयितार इन्द्रादयः **सुपारासः** सुपाराः शोभनपाराः स्तुत्याभिमुखीकर्तुं शक्या यूयं **भूरि** **चित्** अतिप्रभूतं **बर्हणावत्** समृद्धियुक्तं धनं **तुजतः** भूरिप्रदस्य **मर्त्यस्य** प्रयच्छथ । अत्र योग्यक्रियाध्याहारः ॥ स्यात् । अस्तेर्लिङि रूपम् । संहितायाम् अनोरुत्तरस्यास्तेः ' उपसर्गप्रादुर्भ्यामस्तिर्यच्परः ' ( पा. सू. ८. ३. ८७ ) इति षत्वम् । निघातः । तुजतः ।' तुजि पिजि लजि हिंसादाननिकेतनेषु' । ‘शतुरनुमः' इति विभक्तेरुदात्तत्वम् । बर्हणावत् । ‘ बृहि वृद्धौ ' इत्यस्य भावे औणादिको युप्रत्ययः । प्रत्ययस्वरः ॥