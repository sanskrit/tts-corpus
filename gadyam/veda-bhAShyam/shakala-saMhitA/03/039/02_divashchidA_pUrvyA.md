+++
title = "002"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **दिवश्चित्** द्योतमानात् सूर्यादपि **पूर्व्या** पूर्वे भवा उषःकालसंबन्धिनी **आ** **जायमाना** या स्तुतिलक्षणा वाक् विभवति **सेयं** वाक् **विदथे** यज्ञे **शस्यमाना** **जागृविः** स्तुत्यस्य तव जागरणं कुर्वाणा **भद्रा** कल्याणानि **अर्जुना** शुक्लवर्णानि **वस्त्राणि** योग्यतया तेजांसि **वसाना** **अस्मे** अस्माकं **पित्र्या** पितृक्रमागता अत एव **सनजा** पुरातनी सती **धीः** तव स्तुतिर्भवति ॥ दिवः । दिवेः क्विप् । ‘ ऊडिदम्' इति विभक्तेरुदात्तत्वम् । अर्जुना । ‘ अर्जेर्णिलुक्च' ( उ. सू. ३. ३३८) इति उनन् । नित्स्वरः। सनजा। जनेः “ अन्येभ्योऽपि दृश्यते ' इति डः। प्रत्ययस्वरः । पित्र्या । पितृशब्दात्तत आगत इत्यर्थे ‘ पितुर्यच्च' इति यत्प्रत्ययः । ‘ रीङृतः ' (पा. सू. ७. ४. २७ ) इति रीङादेशः । **यस्य”** इति लोपः ।' यतोऽनावः' इत्याद्युदात्तत्वम् ॥