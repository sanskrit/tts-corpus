+++
title = "009"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **मरुतः** यः **एषः** इन्द्रः **अप्तूर्ये** अपां प्रेरणे **आपिः** युष्माकं सखा सन् वर्तते **दातिवाराः**। वारो वरणीयं बलं धनं वा । दत्तबला दत्तधना वा । ते मरुतस्तम् **इन्द्रमनु** **अमन्दन्** अहृष्यन् । **वृत्रखादः** वृत्रस्य हिंसकः स इन्द्रः **तेभिः** तैर्मरुद्भिः **साकं** **दाशुषः** हविर्दत्तवतो यजमानस्य **स्वे** स्वकीये **सधस्थे** । सह तिष्ठन्त्यस्मिन्निति सधस्थं गृहम् । तस्मिन् **सुतम्** अभिषुतं **सोमं** **पिबतु** ॥ अप्तूर्ये । ' तूरी त्वराहिंसयोः' इत्यस्मात् “ अघ्न्यादयश्च ' इति यत्प्रत्ययः । यतोऽनावः' इत्याद्युदात्तः । समासे कृदुत्तरपदस्वरः । अमन्दन् । मदि स्तुत्यादिषु । परस्मैपदी । पादादित्वादनिघातः । वृत्रखादः । ‘ खादृ भक्षणे '। कर्मण्यण् । दाशुषः । दाशृ दाने ' इत्यस्य क्वसौ ' दाश्वान्साह्वान्मीढ्वांश्च ' इति द्विर्वचनाद्यभावः । वसोः संप्रसारणम् । प्रत्ययस्वरः । सधस्थे । ‘ सध मादस्थयोश्छन्दसि ' इति सहस्य सधादेशः ॥