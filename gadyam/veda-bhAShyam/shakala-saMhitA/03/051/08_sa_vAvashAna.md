+++
title = "008"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** **वावशानः** सोमं कामयमानः **सः** तादृशस्त्वं **सखिभिः** समानख्यानैः **मरुद्भिः** सह **नः** अस्मत्संबन्धिनि **इह** अस्मिन् यज्ञे **सुतम्** अभिषुतं **सोमं** पाहि पिब । हे **पुरुहूत** पुरूभिः बहुभिः आहूतेन्द्र **जातं** सोमपानेन प्रबलं संपन्नं **यत्** यं त्वां **विश्वे** सर्वे **देवाः** **महे** महते **भराय** । ह्रियन्ते योधानामायूंष्यत्रेति भरः संग्रामः । तस्मै संग्रामाय **परि** **अभूषन्** सर्वतोऽलमकुर्वन्॥ वावशानः । वशेर्यङ्लुकि चानशि रूपम् । चित्त्वादन्तोदात्तः । अभूषन् ।' भूष अलंकारे । भूवादिः । लङि रूपम् । यद्योगादनिघातः । भराय । “ हृञ् हरणे' । अधिकरणे घः । ‘ हृग्रहोर्भश्छन्दसि' इति हकारस्थ भकारः । वृषादित्वादाद्युदात्तः ॥