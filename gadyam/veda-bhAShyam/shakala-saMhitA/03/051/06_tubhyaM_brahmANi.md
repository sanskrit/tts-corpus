+++
title = "006"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **हरिवः** अश्ववन् **इन्द्र** **तुभ्यं** त्वदर्थं **ब्रह्माणि** स्तोत्राणि तथा **तुभ्यं** **गिरः** शस्त्राणि च **सत्रा** सत्यमेव **दधिरे** ऋत्विजो धारयन्ति । तानि **जुषस्व** सेवस्व । हे **वसो** सर्वस्य वासयितः सखे सखिभूत हे इन्द्र **आपिः** व्याप्तस्त्वं **नूतनस्य** नवतरम् **अवसः** अन्नलक्षणं हविः **बोधि** त्वदर्थं दीयमानं जानीहि । अतस्त्वं **जरितृभ्यः** स्तोतृभ्योऽस्मभ्यं **वयः** अन्नं **धाः** देहि ॥ तुभ्यम् । ‘ ङयि च ' इत्याद्युदात्तत्वम् । जुषस्व । जुषी प्रीतिसेवनयोः' इत्यस्य लोटि रूपम् । वाक्यभेदात् अनिघातः । बोधि । ‘ बुध अवगमने ' इत्यस्य लोटि वा छन्दसि ' इति हेर्विकल्पेन ङित्त्वादत्र पित्त्वात् गुणः । ‘ हुझल्भ्यो हेर्धिः' इति ध्यादेशः । ङित्त्वादन्तोदात्त: ॥।