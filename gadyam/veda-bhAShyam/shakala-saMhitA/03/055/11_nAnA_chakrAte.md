+++
title = "011"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**यम्या** यमरूपे मिथुनभूते अहश्च रात्रिश्चेत्येते **नाना** नानाविधानि **वपूंषि** शुक्लकृष्णादीनि रूपाणि **चक्राते** कुरुतः । **श्यावी** कृष्णवर्णा **अरुषी** शुक्लतया आरोचमाना **यत्** ये परस्परं **स्वसारौ** भवतः **तयोः** मध्ये **अन्यत्** अर्जुनमहः **रोचते** किरणसंबन्धाद्दीप्यते । **अन्यत्** रात्रिलक्षणं **कृष्णं** तमःसंबन्धात् कृष्णवर्णमाभाति ॥ यम्या । सुपो डादेशः । रोचते ।  ‘ एकान्याभ्यां समर्थाभ्याम्' इति न निघातः ॥