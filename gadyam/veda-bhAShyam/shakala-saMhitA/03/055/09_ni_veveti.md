+++
title = "009"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**पलितः** पालयिता पूर्णो वा देवानां **दूतः** अग्निः **आसु** ओषधीषु **नि** **वेवेति** नितरां व्याप्य वर्तते । 'महान् सोऽग्निः **रोंचनेन** सूर्येण सह **अन्तः** रोदस्योर्मध्ये **चरति** । **वपूंषि** नानाविधानि रूपाणि **बिभ्रत्** सोऽग्निः **नः** अस्मान् यष्टॄन् **अभि** **वि** **चष्टे** विशेषेणानुग्रहदृष्ट्या पश्यति ॥ वेवेति । वी गत्यादिषु । यङ्लुकि ईडभावे रूपम् । रोचनेन । सहार्थे तृतीया । बिभ्रत् ॥ डुभृञ् धारणपोषणयोः' इत्यस्य शतरि रूपम् । अभ्यस्तस्वरः ॥