+++
title = "010"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**विष्णुः** व्याप्तः **गोपाः** सर्वस्य गोपायिता **प्रिया** प्रियतमानि **अमृता** क्षयरहितानि **धामानि** तेजांसि **दधानः** सोऽग्निः **परमं** **पाथः** स्थानं **पाति** रक्षति । यद्वा । धामानि लोकधारकाणि अमृता उदकानि दधानः सन् परमं पाथः उदकस्य स्थानमन्तरिक्षं पाति । सः **अग्निः** **ता** तानि **विश्वा** सर्वाणि **भुवनानि** भूतजातानि **वेद** जानाति ॥ गोपाः । गोपायतेः क्विपि अतोलोपयलोपौ । अग्निष्टा इत्यत्र सहितायां  ‘ युष्मत्तत्ततक्षुःष्वन्तःपादम्' इति षत्वम् ॥ ॥ २९ ॥