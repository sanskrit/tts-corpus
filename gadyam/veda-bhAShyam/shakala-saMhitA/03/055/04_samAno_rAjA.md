+++
title = "004"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**समानः** साधारणः सर्वेषाम् । यद्वा एक एव । राजा दीप्यमानोऽग्निः **पुरुत्रा** बहुषु देशेषु **विभृतः** अग्निहोत्रार्थं विहृतो भवति । यद्वा । राजा अभिषुतः सोमः सर्वेषु देशेषु यज्ञार्थं विहृतो भवति । स चाग्निः सोमो वा **शयासु** वेदिषु । शेरते हविरादयः पदार्था अत्रेति शया वेद्यः । तासु **शये** शेते निवसति । **वनानु** अनुवनं वनेश्वरणिरूपेषु काष्ठेषु **प्रयुतः** विभक्तोऽग्निर्वर्तते । सोमश्चेत् वनेषु चमसेषु विभक्तो वर्तते । तस्य द्वे मातरौ द्यावापृथिव्यौ। तयोः **अन्या** द्यौः अस्याः भूमेः जायमानतया **वत्सं** वत्सभूतमग्निं सोमं वा **भरति** वृष्ट्यादिरूपेण भरति पोषयति । **माता** वसुधा **क्षेति** केवलं निवासयति ॥ विभृतः ।  ‘ हृञ् हरणे ' । कर्मणि क्तः ।  ‘ गतिरनन्तरः' इति गतेः प्रकृतिस्वरत्वम् । पुरुत्रा। अधिकरणे त्राप्रत्ययः । शये । ‘शीङ् स्वप्ने । लोपस्तः' इति तकारलोपः । ‘शीङः सार्वधातुके गुणः । शयासु । ‘शीङ् स्वप्ने । **एरच्** ' इत्यधिकरणेऽच् । भरति । भृञ् भरणे । भूवादिः ।  ‘ एकान्याभ्यां समर्थाभ्याम्' इति पूर्वस्य न निघातः । क्षेति । क्षि निवासगत्योः' इत्यस्य लटि ‘ बहुलं छन्दसि ' इति विकरणस्य लुक् ॥