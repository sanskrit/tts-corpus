+++
title = "014"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**पद्या** । जगत्स्रष्टुः परमेश्वरस्य पद्भ्यां जातत्वात् पद्या भूमिः । तथा च मन्त्रवर्णः -- ‘पद्यांया भूमिः' (ऋ. सं. १०.९०.१४) इति । यद्वा पादसंचारे साधुः पद्या भूमिः **पुरुरूपा** नानाविधस्वरूपाणि **वपूंषि** स्थावरजङ्गमात्मकानि रूपाणि **वस्ते** आच्छादयति । सैषा भूमिः **ऊर्ध्वा** उत्तरवेद्यात्मनोन्नता सती स्वसारभूतेन हविषा **त्र्यविम्** । सार्धसंवत्सरवयस्को वत्सस्त्र्यविरित्युच्यते । तस्प्रमाणमादित्यम्। त्रीन् लोकान् अवति स्वतेजसा व्याप्नोतीति त्र्यविरिति वा । **रेरिहाणा** लिहती **तस्थौ** । **ऋतस्य** सत्यभूतस्यादित्यस्य **सद्म** स्थानं **विद्वान्** जानानोऽहं **वि** **चरामि** हविर्भिः तमादित्यं परिचरामि ॥ पद्या । पादशब्दात् ' भवे छन्दसि' इति यत् । **पद्यत्यतदर्थे** ' ( पा. सू. ६.३.५३ ) इति पादस्य पद्भावः । यद्वा । तत्र साधुः' इति यत् । यतोऽनावः' इति