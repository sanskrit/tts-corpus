+++
title = "006"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**द्विमाता** । द्वे द्यावापृथिव्यौ मातरौ यस्य स द्विमाता । यद्वा द्वयोर्लोकयोर्निर्माता । सूर्यः **परस्तात्** पश्चिमायां दिशि अस्तवेलायां **शयुः** शयानोऽव्याप्रियमाणो भवति । **अध** **नु** अथोदयवेलायाम् **एकः** द्यावापृथिव्योः साधारणः तयो रसादानात् **वत्सः** पुत्रः **अबन्धनः** अप्रतिबद्धगतिः अनालम्बनः एकः सन् **चरति** नभसि गच्छति । **ता** तानीमानि **मित्रस्य** **वरुणस्य** मित्रावरुणयोः **व्रतानि** कर्माणि ॥ शयुः ।  ‘शीङ् स्वप्ने '। भृमृशीतॄचरि' इत्यादिना उप्रत्ययः । द्विमाता । ‘नद्यृतश्च ' इति प्राप्तस्य कपः  ‘ ऋतश्छन्दसि' इति प्रतिषेधः ॥