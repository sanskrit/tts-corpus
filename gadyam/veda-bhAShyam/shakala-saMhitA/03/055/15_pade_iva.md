+++
title = "015"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**पदेइव** । पद्येते ज्ञायेते तत्तदसाधारणलिङ्गेनेति पदे । अहश्च रात्रिश्चेत्येते **दस्मे** सर्वैर्दर्शनीये ते  उभे **अन्तः** नभसि मध्ये **निहिते** स्थापिते इव वर्तेते । **तयोः** अहोरात्रयोः **अन्यत्** रात्रिलक्षणं **गुह्यम्** अप्रकाशमानतया गूढमिवास्ते । **अन्यत्** अहः **आविः** सूर्यप्रकाशेन प्रकटं भवति । **सधीचीना** अहोरात्रयोः परस्परमेलनरूपा **पथ्या** मार्गः । काल इत्यर्थः। **सा** **विषूची** । पुण्यकृतोऽपुण्यकृतश्च प्राप्नोतीति विषूची भवति । सर्वे जना अहोरात्रयोर्वर्तन्ते । यद्वा । पदेइव देवमनुष्यादीनां स्थानभूते द्यावापृथिव्यौ अन्तरन्तरिक्षे निहिते वर्तेते । तयोरन्यत् अन्या द्यौः गुह्यमस्माभिः अदृश्यमानतया गूढा वर्तते । अन्या पृथिवी आविः सर्वैः दृश्यमानत्वेन प्रकटा भवति। सध्रीचीनेति पूर्ववत् ॥ सध्रीचीना । सहपूर्वादञ्चतेः क्विन् । 'सहस्य सध्रिः' इति सध्र्यादेशः । ‘विभाषाञ्चेरदिक्स्त्रियाम्' इति स्वः(स्वरः) ॥ ॥ ३० ॥