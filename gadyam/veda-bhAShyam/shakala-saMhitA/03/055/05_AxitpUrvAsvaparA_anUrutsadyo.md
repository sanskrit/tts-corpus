+++
title = "005"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**पूर्वासु** जीर्णास्वोषधीषु **आक्षित्** आवर्तमानः तथा **अपराः** नव्या ओषधीः **अनूरुत्** अनुरुन्धन् उत्पत्त्यानुगुण्येनानुतिष्ठन्नग्निः सूर्यो वा **सद्यो** **जातासु** तदानीमुत्पन्नासु **तरुणीषु** पल्लवितास्वोपधीषु **अन्तः** वर्तते । ता ओषधयः **अप्रवीताः** केनापि पुरुषेणानिषिक्तरेतस्काः अनभ्यक्ता वा **अन्तर्वतीः** अग्निना गर्भवत्यो भूत्वा **सुवते** फलं पुष्पं चोत्पादयन्ति । तदिदं देवानामैश्वर्यम् ॥ आक्षित् । ‘क्षि निवासगत्योः' । क्विप् । अनूरुत् ।  ‘ अनो रुध कामे ' । अस्मात् क्विप् । अन्येषामपि दृश्यते ' इति दीर्घः। कृत्स्वरः। तरुणीषु ।' नञ्स्नञीकक्ख्युंस्तरणतलुनानामुपसंख्यानम् ' ( पा. म. ४.१:१५.६ ) इति डीप् । अन्तर्वतीः।  ‘ झयः' इति मतुपो वत्वम् । सुवते ।  ‘ षूङ् प्राणिगर्भविमोचने ' इत्यस्य लटि रूपम् । निघातः ॥ ॥ २८॥