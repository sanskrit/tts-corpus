+++
title = "013"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**अन्यस्याः** पृथिव्याः **वत्सम्** अग्निं **रिहती** उदकधारारूपया जिह्वया लिहती द्यौः **मिमाय** मेघद्वारा ध्वनिं करोति । **धेनुः** प्रीणयित्री सा द्यौः **कया** जलवर्जितया **भुवा** तत्रत्यं जलमादाय स्वकीयम् **ऊधः** मेघरूपं **नि** **दधे** उदकेन निहितमकरोत् । **सा** जलवर्जिता **इळा** पृथिवी **ऋतस्य** सत्यभूतस्यादिस्यस्य **पयसा** उदकेन **अपिन्वत** वर्षकाले सिक्ता भवति । आदित्याज्जायते वृष्टिः' (मनु. ३.७६ ) इति स्मृतेः ॥ रिहती ।  ‘ लिह आस्वादने' इत्यस्य शतरि रूपम् । ‘शतुरनुमः' इति ङीप उदात्तत्वम् । अपिन्वत । ' पिवि सेचने' । मुचादिरात्मनेपदी । निघातः ॥