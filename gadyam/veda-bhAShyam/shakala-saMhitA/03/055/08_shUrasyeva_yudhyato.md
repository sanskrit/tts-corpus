+++
title = "008"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**अन्तमस्य** समीपे वर्तमानस्य दावाग्नेः **आयत्** अभिमुखमागच्छत् **विश्वं** भूतजातं **प्रतीचीनं** पराङ्मुखं **ददृशे** दृश्यते । तत्र दृष्टान्तः । **शूरस्येव** । यथा **युध्यतः** युद्धं कुर्वाणस्य शूरस्य समर्थस्य राज्ञः अभिमुखमागच्छत् परबलं पराङ्मुखं दृश्यते तद्वत् । **मतिः** सर्वैर्ज्ञायमानः सोऽग्निः **गोः** उदकस्य **निष्षिधं** हिंसिकां दीप्तिम् **अन्तः** **चरति** अन्तर्धारयति ॥ युध्यतः ।  ‘ युध संप्रहारे'। दिवादिः । तस्य शतरि रूपम् । अन्तमस्य । अन्तशब्दात्  ‘ अत इनिठनौ ' इति ठन् । अतिशयेनान्तिकः इत्यर्थें तमप् ।  ‘ तमे तादेश्च' इति तादिलोपः । नित्त्वादाद्युदात्तः । प्रतीचीनम् । प्रतिपूर्वस्याञ्चतेः क्विन् । तस्मात् “ विभाषाञ्चेरदिक्स्त्रियाम्' इति खः । ईनादेशः । प्रत्ययस्वरः । आयत् । **या** प्रापणे ' इत्यस्याङ्पूर्वस्य शतरि रूपम्; आङ्पूर्वस्य • अय पय गतौ ' इत्यस्य शतरि रूपं वेति व्युत्पत्त्यनवधारणादनवग्रहः ॥