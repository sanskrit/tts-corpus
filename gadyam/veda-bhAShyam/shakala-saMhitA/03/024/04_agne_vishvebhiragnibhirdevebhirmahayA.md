+++
title = "004"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


हे **अग्ने** **देवेभिः** द्योतमानैः **विश्वेभिः** सर्वैः **अग्निभिः** यष्टव्यतया स्थितैरग्निभिः सहितस्त्वं **चायवः** त्वद्विषयस्तुतिरूपाभि: वाग्भिरनन्यमनस्कतया पूजकाः **ये** विद्यन्ते तेषां **यज्ञेषु** ज्योतिष्टोमादिषु **गिरः** स्तोत्रशस्त्रादिलक्षणानि वाक्यानि **महय** पूजय ॥ महय ।  ‘ मह पूजायाम् । चुरादिः । अदन्तत्वादुपधावृद्ध्यभावः । निघातः । चायवः ।  ‘ चायृ पूजानिशामनयोः । • मृगय्वादयश्च ' इति कुप्रत्ययः । प्रत्ययस्वरः ॥