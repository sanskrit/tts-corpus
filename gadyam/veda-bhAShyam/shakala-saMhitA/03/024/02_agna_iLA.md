+++
title = "002"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


हे **अग्ने** **वीतिहोत्रः** । वीतिः प्रीतिविषयं होत्रम् अग्निहोत्रादिकं यस्यासौ वीतिहोत्रः । यज्ञेषु प्रीतिमानित्यर्थः । **अमर्त्यः** मरणधर्मरहितस्त्वम् **इळा** इळायामीड्यायाम् उत्तरवेद्यां **समिध्यसे** आज्याहुतिप्रक्षेपेण सम्यक् प्रज्वाल्यसे । तादृशस्त्वं **नः** अस्माकम् **अध्वरम्** इमं यज्ञं **सु** सुष्ठु **जुषस्व** आहुतिस्वीकरणेन सेवस्व ॥ वीतिहोत्रः । वी कान्त्यादिषु । अस्मात्कर्मणि ‘मन्त्रे वृषेषपच° ' इत्यादिना क्तिन्नुदात्तः । बहुव्रीहौ पूर्वपदप्रकृतिस्वरः । जुषस्व । जुषतेर्लोटि रूपम् । शस्वरः । सु ।' निपातस्य च ' इति संहितायां दीर्घः ॥