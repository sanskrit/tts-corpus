+++
title = "002"
devataa = "अग्निः"
RShiH = "उत्कीलः कात्यः"
ChandaH = "सतो बृहती"

+++

<details><summary>Thomson & Solcum</summary>

इमं꣡ नरो मरुतः सश्चता वृ꣡धं  
य꣡स्मिन् रा꣡यः शे꣡वृधासः  
अभि꣡ ये꣡ स꣡न्ति पृ꣡तनासु दूढि꣡यो  
विश्वा꣡हा श꣡त्रुम् आदभुः꣡
</details>

<details><summary>Vedaweb annotation</summary>

#### Strata
Normal

#### Pāda-label
genre M;; uneven lyric; see Arnold (1905) 154, 244 (Appendix III).  
genre M;; uneven lyric; see Arnold (1905) 154, 244 (Appendix III).  
genre M;; uneven lyric; see Arnold (1905) 154, 244 (Appendix III).  
genre M;; uneven lyric; see Arnold (1905) 154, 244 (Appendix III).
#### Morph
imám ← ayám (pronoun)  
{case:ACC, gender:M, number:SG}

marutaḥ ← marút- (nominal stem)  
{case:VOC, gender:M, number:PL}

naraḥ ← nár- (nominal stem)  
{case:VOC, gender:M, number:PL}

saścata ← √sac- 1 (root)  
{number:PL, person:2, mood:INJ, tense:PRS, voice:ACT}

vŕ̥dham ← vŕ̥dh- (nominal stem)  
{case:ACC, gender:F, number:SG}

rā́yaḥ ← rayí- ~ rāy- (nominal stem)  
{case:NOM, gender:M, number:PL}

śévr̥dhāsaḥ ← śévr̥dha- (nominal stem)  
{case:NOM, gender:M, number:PL}

yásmin ← yá- (pronoun)  
{case:LOC, gender:M, number:SG}

abhí ← abhí (invariable)  
{}

dūḍhyàḥ ← dūḷhī́- (nominal stem)  
{case:ACC, gender:M, number:PL}

pŕ̥tanāsu ← pŕ̥tanā- (nominal stem)  
{case:LOC, gender:F, number:PL}

sánti ← √as- 1 (root)  
{number:PL, person:3, mood:IND, tense:PRS, voice:ACT}

yé ← yá- (pronoun)  
{}

ādabhúḥ ← √dabh- (root)  
{number:PL, person:3, mood:INJ, tense:AOR, voice:ACT}

śátrum ← śátru- (nominal stem)  
{case:ACC, gender:M, number:SG}

viśvā́hā ← viśvā́hā (invariable)  
{}

</details>

<details><summary>पद-पाठः</summary>

इ॒मम् । न॒रः॒ । म॒रु॒तः॒ । स॒श्च॒त॒ । वृध॑म् । यस्मि॑न् । रायः॑ । शेऽवृ॑धासः ।  
अ॒भि । ये । सन्ति॑ । पृत॑नासु । दुः॒ऽध्यः॑ । वि॒श्वाहा॑ । शत्रु॑म् । आ॒ऽद॒भुः ॥
</details>

<details><summary>Hellwig Grammar</summary>

-   *imaṃ* ← *imam* ← *idam*
- \[noun\], accusative, singular, masculine
- “this; he,she,it (pers. pron.); here.”
------------------------------------------------------------------------
- *naro* ← *naraḥ* ← *nṛ*
- \[noun\], nominative, plural, masculine
- “man; man; nṛ \[word\]; crew; masculine.”
------------------------------------------------------------------------
- *marutaḥ* ← *marut*
- \[noun\], nominative, plural, masculine
- “Marut; vāta; wind; Vayu.”
------------------------------------------------------------------------
- *saścatā* ← *sac*
- \[verb\], plural, Present injunctive
- “accompany; follow; company; obey; participate; enter.”
------------------------------------------------------------------------
- *vṛdhaṃ* ← *vṛdham* ← *vṛdh*
- \[verb noun\]
- “increase; grow; vṛdh; increase; succeed; strengthen; grow up;
    spread.”
------------------------------------------------------------------------
- *yasmin* ← *yad*
- \[noun\], locative, singular, masculine
- “who; which; yat \[pronoun\].”
------------------------------------------------------------------------
- *rāyaḥ* ← *rai*
- \[noun\], nominative, plural, masculine
- “wealth; possession; rai \[word\]; gold.”
------------------------------------------------------------------------
- *śevṛdhāsaḥ* ← *śevṛdha*
- \[noun\], nominative, plural, masculine
- “precious.”
------------------------------------------------------------------------
- *abhi*
- \[adverb\]
- “towards; on.”
------------------------------------------------------------------------
- *ye* ← *yad*
- \[noun\], nominative, plural, masculine
- “who; which; yat \[pronoun\].”
------------------------------------------------------------------------
- *santi* ← *as*
- \[verb\], plural, Present indikative
- “be; exist; become; originate; happen; result; be; dwell; be born;
    stay; be; equal; exist; transform.”
------------------------------------------------------------------------
- *pṛtanāsu* ← *pṛtanā*
- \[noun\], locative, plural, feminine
- “army; battle; pṛtanā \[word\]; pṛtanā.”
------------------------------------------------------------------------
- *dūḍhyo* ← *dūḍhyaḥ* ← *dūḍhī*
- \[noun\], accusative, plural, masculine
- “malevolent.”
------------------------------------------------------------------------
- *viśvāhā*
- \[adverb\]
- “always.”
------------------------------------------------------------------------
- *śatrum* ← *śatru*
- \[noun\], accusative, singular, masculine
- “enemy; foe; enemy; Asura.”
------------------------------------------------------------------------
- *ādabhuḥ* ← *ādabh* ← *√dabh*
- \[verb\], plural, Root aorist (Ind.)
------------------------------------------------------------------------
</details>

<details><summary>सायण-भाष्यम्</summary>

**नरः** कर्मणां नेतारो हे **मरुतः** देवा यूयं **वृधं** पशुपुत्रादिवर्धकम् **इमम्** अस्माभिः स्तूयमानम् इमम् अग्निं **सश्चत** हविरानयनार्थं सेवध्वम् । कीदृशोऽग्निः इत्याकाङ्क्षायामाह। **यस्मिन्** देवे **रायः** धनानि **शेवृधासः** दानभोगाद्युपयोगेन सुखस्य वर्धकानि **अभि** अभितः  **सन्ति** । **ये** च देवाः **पृतनासु** सेनासु तदुपलक्षितेषु संग्रामेषु **दूढ्यः** दुष्टध्यानोपेतानात्मनो हिंसकाञ्छत्रून् अभि सन्ति अभिभवन्ति । ये च **विश्वाहा** विश्वान्यहानि यस्मिन्नखण्डे काले तस्मिन् सर्वदा **शत्रुम्** आत्मनो द्वेष्टारम् **आदभुः** आदभ्नुवन्ति हिंसन्ति । एवंभूतास्ते सर्वे मरुतो यूयं तमिममग्निं सेवध्वमिति पूर्वेणान्वयः॥ सश्चत । षस्ज संगे ' इत्यस्मात् लोटि रूपम् । जकारस्य व्यत्ययेन चकारः । निघातः । शेवृधासः । वर्णव्यत्ययः । शं सुखं वर्धयतीति। असुन्' इत्यसुन् । गुणाभावश्छान्दसः। ‘ गतिकारकयोरपि पूर्वपदप्रकृतिस्वरत्वं च ' इत्यौणादिकसूत्रात् पूर्वपदप्रकृतिस्वरः । सन्ति । ' अस भुवि ' । दूढ्यः । ‘ ध्यै चिन्तायाम् ' । ‘ अन्येभ्योऽपि दृश्यते' इति क्विप् । दृशिग्रहणात्संप्रसारणम् । ‘ दुरो दाशनाशदभध्येषूत्वं वक्तव्यमुत्तरपदादेः ष्टुत्वं च ' इति उत्वढत्वे । ‘ छन्दस्युभयथा' इति शसीयाङादेशं बाधित्वा यणादेशः । कृदुत्तरपदप्रकृतिस्वरेणान्तोदात्तः । शसः सुप्तत्वात् अनुदात्तत्वे कृते ‘ उदात्तस्वरितयोर्यणः  इति शसः स्वरितत्वम् । आदभुः । ‘ दम्भु दम्भे' । अस्माल्लिट्युसि रूपम् । श्रन्थिग्रन्थिदम्भिस्वञ्जीनामुपसंख्यानम् ' इति किद्वद्भावादनुनासिकलोपः। ‘ द्विर्वचनप्रकरणे छन्दसि वेति वक्तव्यम् ' ( का. ६. १. ८) इति द्विर्वचनाभावः । यद्वृत्तयोगादनिघातः । ‘ सतिशिष्टस्वरो बलीयान्' इति प्रत्ययस्वरः ॥
</details>

<details><summary>Wilson</summary>

### English translation:

“**Maruts**, leaders (of rites), associate with this augmenter (of our prosperity), in whom (abide) riches contributing to felicity, you who (are victorious) over (your) enemies in battle, who daily humble (your) foes.”
</details>

<details><summary>Jamison Brereton</summary>

Follow this one, you superior men, you Maruts, to strengthen him, in  whom are riches that grow strong with kindness,  
that overcome those of evil intent in battles, and that every day swindle  his rival.
</details>

<details><summary>Griffith</summary>

Wait, Maruts, Heroes, upon him the Prosperer in whom is bliss-increasing wealth;  
     Who in fights ever conquer evil-hearted men, who overcome the enemy.
</details>

<details><summary>Oldenberg</summary>

O Maruts 1, ye men, cling to this furtherer 2 who possesses joy-furthering boons—(the Maruts) who 3 in battles overcome ill-minded (foes), who have deceived the enemy 4 day by day.
</details>

<details><summary>Geldner</summary>

Ihr Herren Marut, haltet euch dazu, diesen Agni zu stärken, bei dem die glückmehren - den Reichtümer sind, welche in den Kämpfen die Übelgesinnten überwinden und allezeit den Feind zu Fall bringen.
</details>

<details><summary>Grassmann</summary>

O Marut-Mannen macht euch diesen Segner hold, in welchem werthe Schätze ruhn; Die in den Schlachten über Böse siegreich sind, die Feinde stets bewältigen.
</details>

<details><summary>Elizarenkova</summary>

Следуйте за ним, о мужи Маруты, для усиления,  
(За тем,) у кого богатства, усиливающие счастье,  
(Те,) что в сражениях превосходят злоумышленников  
(И) всегда уничтожают врага !
</details>



<details><summary>अधिमन्त्रम् (VC)</summary>

- अग्निः
- उत्कीलः कात्यः
- निचृत्पङ्क्ति
- पञ्चमः
</details>

<details><summary>दयानन्द-सरस्वती (हि) - विषयः</summary>

फिर उसी विषय को अगले मन्त्र में कहा है।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हे (मरुतः) वायु के सदृश बलयुक्त मनुष्यो ! (नरः) विद्या और नम्रता के नायक आप लोग (यस्मिन्) जिस व्यवहार में (शेवृधासः) सुखवृद्धिकारक (रायः) धन (सन्ति) होते हैं उस (इमम्) इस (वृधम्) पुत्र आदि की वृद्धिकारक व्यवहार को (विश्वाहा) सर्वदा (सश्चत) प्राप्त करो (ये) जो (पृतनासु) मनुष्यों की सेनाओं में (दूढ्यः) कठिनता से पराजित होने योग्य पुरुष हैं ऐसे और (शत्रुम्) शत्रु को (आदभुः) सब ओर से नाश करें उन पुरुषों को (अभि) सबप्रकार प्राप्त होओ ॥२॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  राजपुरुषों को चाहिये कि जिस प्रकार धन राजस्थिति और प्रतिष्ठा बढ़े और जिस प्रकार सेनाओं में उत्तम वीर पुरुष होवें, वैसा सत्य व्यवहार सदा करें ॥२॥
</details>

<details><summary>दयानन्द-सरस्वती (हि) - अन्वयः</summary>

अन्वय:  हे मरुतो नरो यूयं यस्मिञ्छेवृधासो रायः सन्ति तमिमं वृधं विश्वाहा सश्चत। ये पृतनासु दूढ्यः सन्ति शत्रुमादभुस्तानभि सश्चत ॥२॥
</details>

<details><summary>दयानन्द-सरस्वती (हि) - विषयः</summary>

पुनस्तमेव विषयमाह।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  (इमम्) (नरः) विद्याविनयनेतारः (मरुतः) वायव इव मनुष्याः (सश्चत) प्राप्नुत। अत्र संहितायामिति दीर्घः। (वृधम्) वर्द्धकं व्यवहारम् (यस्मिन्) यस्मिन् व्यवहारे (रायः) श्रियः (शेवृधासः) शेवॄन् सुखानि दधति येभ्यस्ते (अभि) (ये) (सन्ति) (पृतनासु) मनुष्यसेनासु (दूढ्यः) दुःखेन ध्यातुं योग्यान् (विश्वाहा) सर्वाण्यहानि (शत्रुम्) (आदभुः) समन्ताद्धिंसन्तु ॥२॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  राजपुरुषैर्यथा धनराजसत्ताप्रतिष्ठा वर्धेरन् यथा च सेनासूत्तमा वीरा जायेरन् यथा सत्यव्यवहारः सदाऽनुष्ठेयः ॥२॥
</details>

<details><summary>सविता जोशी ← दयानन्द-सरस्वती (म) - भावार्थः</summary>

भावार्थभाषाः -  ज्या प्रकारे धन, राज्याची स्थिती व प्रतिष्ठा वाढेल, ज्या प्रकारे सेनेमध्ये उत्तम वीर पुरुष निर्माण होतील तसा सत्य व्यवहार राजपुरुषांनी करावा. ॥ २ ॥
</details>