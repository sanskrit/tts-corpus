+++
title = "002"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र त्वं **यत्** यस्मिन्नहनि **जायथाः** अजायथाः **तदहः** तस्मिन्नेवाहनि **अस्य** सोमरस्य **कामे** पिपासायां सत्यां **गिरिष्ठां** गिरिस्थां पर्वतस्य उच्चस्थाने वर्तमानम् **अंशोः** सोमलताखण्डविशिष्टस्य ऋजीषस्य पीयूषम् अभिनवं रसम् **अपिबः** पीतवानसि । उत्पत्तिक्षणे एव सोमपाने कारणं दर्शयति । **ते** तव **जनित्री** **माता** **योषा** युवतिरदितिः **महः** महतः **पितुः** जनकस्य कश्यपस्य **दमे** सूतिकागृहे **अग्रे** स्तन्यदानात् प्राक् **तं** तादृशं सोमं **परि** **आसिञ्चत्** तवास्ये परितोऽक्षारयत् ॥ जायथाः । ‘जनी प्रादुर्भावे ' इत्यस्य लडि  बहुलं छन्दसि ' इत्यडभावः । यद्वृत्तयोगादनिघातः । जनित्री । ‘जनिता मन्त्रे' इति निपातनात् णेर्लोपः ॥ ।