+++
title = "003"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


स इन्द्रः **मातरम्** **उपस्थाय** प्रार्थयित्वा **अन्नमैट्ट** तामन्नमयाचत । ‘ईळिरध्येषणाकर्मा: ( निरु. ७. १५) इति यास्कः । ततस्तस्याः **ऊधः** ऊधसि क्षीररूपेण स्थितं तिग्मं दीप्तं **सोमम्** अभि **अपश्यत्** सर्वतोऽदर्शत्। **गृत्सः** । अभिकाङ्क्ष्यते सर्वैर्देवैः शत्रुहननार्थमिति गृत्स इन्द्रः। **अन्यान्** सपत्नान् **प्रयवयन”** स्वस्वस्थानात् प्रकर्षेणोच्चालयन् **अचरत्** सर्वत्र चरति । किंच **पुरुधप्रतीकः** तेजोयोगात् बहुधा विक्षिप्ताङ्ग सन् **महानि** महान्ति वृत्रहननादीनि कर्माणि **चक्रे** ॥ उपस्थाय । तिष्ठतेर्ल्यपि ' घुमास्था" ' इतीत्वे प्राप्ते न ल्यपि ' इति प्रतिषेधः । लित्स्वरः । ऐट्ट । ईळिर्याञ्चार्थः । तस्माल्लङि रूपम् । ‘आडजादीनाम् ' इत्याडागमः । ष्टुत्वम् । निघातः । तिग्मम् । तिज निशाने ' अस्मात् ‘युजिरुचितिजां कुश्च ' इति मक्प्रत्ययः कवर्गादेशश्च । प्रयवयन्।' यु मिश्रणामिश्रणयोः ' इत्यस्य ण्यन्तस्य शतरि रूपम् । लित्स्वरः । गृत्सः । ‘गृधु अभिकाङ्क्षायाम्'। ‘गृधिपण्योर्दकौ च ' इति सप्रत्ययो दकारश्चान्तादेशः । वृषादित्वात् आद्युदात्तः । पुरुधप्रतीकः । पुरुशब्दः' इह संख्यावाची । ‘संख्याया विधार्थे धा' इति धाप्रत्ययः । ह्रस्वछान्दसः । बहुव्रीहौ पूर्वपदप्रकृतिस्वरः ॥