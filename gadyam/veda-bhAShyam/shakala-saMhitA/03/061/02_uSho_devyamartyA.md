+++
title = "002"
devataa = "उषाः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **उषो** देवि **अमर्त्या**  मरणधर्मरहिता **चन्द्ररथा** सुवर्णमयरथोपेता **सूनृताः** प्रियसत्यरूपा वाचः **ईरयन्ती** उच्चारयन्ती । तथा च मन्त्रवर्णः - सुम्नावरी सूनृता ईरयन्ती' (ऋ. सं. १. ११३. १२) इति । तादृशी त्वं **वि** **भाहि** सूर्यकिरणसंबन्धात् विशेषेण दीप्यस्व' । **पृथुपाजसः** प्रभूतबलयुक्ता अरुणवर्णाः **ये** **अश्वाः** विद्यन्ते **सुयमासः** सुष्ठु नियन्तुं शक्या रथे योजितास्तेऽश्वाः **हिरण्यवर्णा** **त्वा** त्वाम् **आ** **वहन्तु** ॥ सुयमासः । यमेरकृच्छ्रार्थे खल् । लित्स्वरः ॥