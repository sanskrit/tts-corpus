+++
title = "006"
devataa = "उषाः"
RShiH = "गाथिनो विश्वामित्रः"
ChandaH = "त्रिष्टुप्"

+++


**ऋतावरी** सत्यवती येयमुषाः **दिवः** द्युलोकात् **अर्केः** तेजोभिः **अबोधि** सर्वैर्ज्ञायते । ततः **रेवती** धनवती येयं **रोदसी** द्यावापृथिव्यौ **चित्रं** नानाविधरूपयुक्तं यथा भवति तथा **आ** **अस्थात्** सर्वतो व्याप्य तिष्ठति हे **अग्ने** **आयतीं** त्वदभिमुखमागच्छन्तीं **विभातीं** भासमानाम् **उषसम्** उषोदेवीं **भिक्षमाणः** हवींषि याचमानस्त्वं **वामं** वननीयं **द्रविणम्** अग्निहोत्रादिलक्षणं धनम् **एषि** प्राप्नोषि ॥ अबोधि ।  ‘ बुध अवगमने'। कर्मणि लुङि  ‘ चिण् भावकर्मणोः' इति चिण् ।  ‘ चिणो लुक्' । रेवती । रयिशब्दात् मतुप् । छन्दसीरः' इति वत्वम् ।  ‘ रयेर्मतौ बहुलम्' इति संप्रसारणपरपूर्वत्वे । गुणः ।  ‘ उगितश्च ' इति ङीप् । ' रेशब्दाच्चोपसंख्यानम् ' इति मतुप उदात्तत्वम् ॥