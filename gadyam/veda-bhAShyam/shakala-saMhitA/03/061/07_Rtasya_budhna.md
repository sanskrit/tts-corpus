+++
title = "007"
devataa = "उषाः"
RShiH = "गाथिनो विश्वामित्रः"
ChandaH = "त्रिष्टुप्"

+++


**वृषा** वृष्टिद्वारा अपां प्रेरक आदित्यः **ऋतस्य** अग्निहोत्रादिकर्मकरणे सत्यभूतस्याह्नः **बुध्ने** मूले **उषसामिषण्यन्** प्रेरणं कुर्वन् **मही** महत्यौ **रोदसी** द्यावापृथिव्यौ **आ** **विवेश** स्वतेजोभिः सर्वतः प्रविष्टवान् । यद्वा । वृषा वर्षितेषण्यन् सर्वतो गच्छन्नुषसां संबन्धी रश्मिसमूहो रोदसी द्यावापृथिव्यौ विष्टवानिति योजनीयम् । तत उषाः **मही** महती **मित्रस्य** **वरुणस्य** मित्रावरुणयोः **माया** प्रभारूपा सती **चन्द्रेव** सुवर्णानीव **भानुं** स्वप्रभां **पुरुत्रा** बहुषु देशेषु वि **दधे** विदधाति सर्वत्र प्रसारयति ॥ मही। अल्लोपश्छान्दसः । पुरुत्रा ।' देवमनुष्य° ' इत्यादिना अधिकरणे त्राप्रत्ययः ॥ ॥ ८ ॥