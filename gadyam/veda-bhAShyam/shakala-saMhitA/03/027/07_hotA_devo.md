+++
title = "007"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


**होता** होमनिष्पादकः **अमर्त्यः** मरणधर्मरहितः **देवो** द्योतमानः **विदथानि** वेदितव्यानि कर्माणि **प्रचोदयन्** प्रकर्षेण प्रेरयन् सोऽग्निः **मायया** कर्मविषयाभिज्ञानेन युक्तः सन् **पुरस्तात्** कर्मप्रारंभकाले एव **एति** अस्मानागच्छति ॥ मायया । ' माङ् माने शब्दे च ' इत्यस्मात् ‘ माच्छाससिसूभ्यो यः' इति कर्तरि कर्मणि वा यप्रत्ययः । मिमीते जानीते कर्म मीयतेऽनयेति वा माया कर्मविषयज्ञानम् । प्रत्ययस्वरः। विदथानि । **विद** ज्ञाने' इत्यस्मात् ‘ रुदिविदिभ्यां कित्' (उ, सू. ३. ३९५) इति कर्मणि अथप्रत्ययः । कित्त्वादगुणः । प्रत्ययस्वरः ॥