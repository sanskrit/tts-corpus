+++
title = "008"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


**वाजी** बलवानग्निः **वाजेषु** युद्धेषु **धीयते** देवैः शत्रुहननार्थं निधीयते । किंच **अध्वरेषु** अग्निहोत्रादिषु **प्र** **णीयते** अध्वर्वा्रदिभिः प्रकर्षेण आहवनीयादिस्थानेषु प्रक्षिप्यते । अत एव **विप्रः** मेधावी सन्नग्निः **यज्ञस्य** अग्निहोत्रादेः **साधनः** साधको भवति ॥ धीयते । दधातेः कर्मणि यक्। घुमास्थागापा ' इत्यादिना ईत्वम् । निघातः । नीयते । ‘णीञ् प्रापणे' इत्यस्य कर्मणि यकि रूपम् । उपसर्गादसमासेऽपि णोपदेशस्य' इति णत्वम् । साधनः । ‘ साध संसिद्धौ' । नन्द्यादित्वात्कर्तरि ल्युः । लित्स्वरः ॥