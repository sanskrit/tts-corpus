+++
title = "011"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


**वनुषः** कर्मसिद्ध्यर्थं संभजमानाः **विप्राः** मेधाविनोऽध्वर्वाघादयः **यन्तुरं** सर्वस्य नियन्तारम् । यद्वा क्षिप्रं गन्तारम् । **अप्तुरम्** अपां प्रेरकं तमिमम् **अग्निम्** **ऋतस्य** सत्यभूतस्य ज्योतिष्टोमादेः **योगे** प्रयोगार्थं **वाजैः** हविर्लक्षणैरन्नैः **समिन्धते** सम्यग्दीपयन्ति ॥ यन्तुरम् । वर्णव्यत्ययः । यन्तारमित्यर्थः । अप्तुरम् । ‘ तुर त्वरणे' । अपस्तुतोर्ति त्वरयतीति क्विप् । कृदुत्तरपदस्वरः । योगे । ‘ युजिर् योगे'। भावे घञ् । चजोः कुघिण्ण्यतोः' इति कुत्वम् । ञित्स्वरः । वनुषः । ‘ वन षण संभक्तौ । ‘ जनेरुसिः ' इत्यधिकारे बहुलवचनादस्मादपि उसिः । प्रत्ययस्वरः । इन्धते । ‘ ञिइन्धी दीप्तौ ' । निघातः ॥