+++
title = "002"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


**विपश्चितं** मेधाविन **यज्ञस्य** **साधनं** यज्ञस्य निर्वाहकं **श्रुष्टीवानं** सुखवन्तं यद्वा वेगवन्तं **धितावानम्** । वानं वननीयं धनं धितं निहितं यस्य तं निहितधनम् । तमिमम् **अग्निं** **गिरा** स्तुतिलक्षणया वाचा **ईळे** विश्वामित्रोऽहं स्तौमि ॥ ईळे । 'ईड स्तुतौ ' । श्रुष्टीवानम् । ' वन षण संभक्तौ' इत्यस्माद्विच् । श्रुष्टी वनतीति श्रुष्टीवा । कृदुत्तरपदस्वरः । धितावानम् । दधातेः निष्ठायां धिरादेशश्छान्दसः । वन संभक्तौ' । कर्मणि घञ्  । बहुव्रीहौ निष्ठा ' इति धितशब्दस्य पूर्वनिपातः । पूर्वपदप्रकृतिस्वरः ॥