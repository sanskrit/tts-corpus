+++
title = "009"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


योऽग्निः **धिया** आधानपवमानेष्टिरूपेण कर्मणा **चक्रे** आहवनीयरूपतया कृतोऽभूत् अत एव **वरेण्यः** सर्वैर्यजमानैः कर्माङ्गत्वेन वरणीयः यश्चाग्निः **भूतानां** स्थावरजङ्गमात्मकानां भूतजातानामन्तः **गर्भं** स्वात्मानमेव गर्भरूपतया **आ** **दधे** सर्वत्र दधार **पितरं** सर्वस्य जगतः पालकं तमिममग्निं **दक्षस्य** दक्षप्रजापतेः **तना** तनया वेदिरूपा भूमिर्दर्शपूर्णमासाग्निहोत्रादिकर्मसिद्ध्यर्थं धारयति । भूमेर्दक्षदुहितृत्वे' मन्त्रवर्णः- अदितिर्ह्यजनिष्ट दक्ष या दुहिता तव ' (ऋ. सं. १०. ७२. ५) इति ॥ चक्रे । करोतेः कर्मणि लिटि रूपम् । गर्भम् । 'गॄ निगरणे' इत्यस्मात् ‘अर्तिगॄभ्यां भन्' इति भन् । गिरति गीर्यते वा गर्भः । नित्त्वादाद्युदात्तः । दधे । दधादेर्लिटि रूपम् । पितरम् । • पा रक्षणे'। ‘नप्तृनेष्टृ' इत्यादिना तृजन्तत्वेन निपातनादित्वम् । पाति पालयतीति पिता पालकः । चित्स्वरः । तना । यलोपश्छान्दसः ॥