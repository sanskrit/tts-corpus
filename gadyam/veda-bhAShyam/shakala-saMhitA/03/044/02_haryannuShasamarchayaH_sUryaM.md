+++
title = "002"
devataa = "इन्द्रः"
RShiH = "गाथिनो विश्वामित्रः"
ChandaH = "बृहती"

+++


हे **इन्द्र** **हर्यन्** सोमं कामयमानस्त्वम् **उषसम्** उषःकालम् **अर्चयः** पूजयसि । तथा **हर्यन्** उदिते सूर्ये सोमं कामयमानस्त्वं **सूर्यम्** **अरोचयः** दीपयसि । हे **हर्यश्व** इन्द्र “ विद्वान् एतत्सर्वं जानानः **चिकित्वान्** अस्मदभिलषितफलविषयज्ञानवांस्त्वं **विश्वाः** सर्वाः **श्रियः** नः संपदः **अभि** **वर्धसे** अभिमतफलप्रदानेनाभितो वर्धयसि । चिकित्वान् । ' कित ज्ञाने इत्यस्य क्वसौ रूपम् । प्रत्ययस्वरः । वर्धसे । **वृधु** वर्धने' इत्यस्य अन्तर्भावितण्यर्थस्य लटि रूपम् । निघातः ॥