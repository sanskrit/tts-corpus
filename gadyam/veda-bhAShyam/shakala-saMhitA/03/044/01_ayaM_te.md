+++
title = "001"
devataa = "इन्द्रः"
RShiH = "गाथिनो विश्वामित्रः"
ChandaH = "बृहती"

+++


हे **इन्द्र** **हरिभिः**। हरन्ति सोमरसानेभिः इति हरयो ग्रावाणः । तैः **आ** **सुतः** सर्वतोऽभिषुतः **हर्यतः** कमनीयः **जुषाणः** प्रीतिविषयः **अयं** **सोमः** **ते** तुभ्यम् **अस्तु** । त्वं **हरिभिः** अश्वैर्युक्तं **हरितं** हरिद्वर्णं **रथम्** **आ** **तिष्ठ** अधितिष्ठ । ततः नः अस्मानभिलक्ष्य **आ** **गहि** आगच्छ । हर्यतः । ‘ हर्य गतिकान्त्योः' इत्यस्मात् ' भृमृदृशि°' इत्यादिना अतच्प्रत्ययः । चित्त्वादन्तोदात्तः । हरितम् । ‘ हृञ् हरणे'। ‘ हृश्याभ्यामितन् ' ( उ. सू. ३. ३७३ ) इतीतन्प्रत्ययः । नित्त्वादाद्युदात्तः । रथम् ।  रमु क्रीडायाम् । ‘ हनिकुषिनी ' इत्यादिना क्थन्प्रत्ययः । कित्त्वादनुनासिकलोपः । नित्स्वरः ॥