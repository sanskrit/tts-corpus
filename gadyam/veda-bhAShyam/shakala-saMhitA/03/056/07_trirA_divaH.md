+++
title = "007"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**सविता** देवः **दिवः** दिवसस्य **त्रिः** त्रिषु कालेषु **आ** **सोषवीति** अस्मभ्यं धनान्यासुवतु। प्रेरयतु । किंच **राजाना** राजानौ **सुपाणी** कल्याणपाणी मित्रावरुणौ **आपः** । आप्नोति सर्वं जगत् इत्यापः अन्तरिक्षम्। नित्यबहुवचनान्तत्वात् बहुवचनम् । **चित्** अपि च **उर्वी** विस्तीर्णे **रोदसी** द्यावापृथिव्यौ एता देवताः **सवितुः** प्रेरकस्य **अस्य** देवस्य **सवाय** सवेन प्रेरणेन **रत्नम्** अपेक्षितमर्थं **भिक्षन्त** याचन्ते ॥ सोसवीति । 'षू प्रेरणे' इत्यस्य यङ्लुकि लटि रूपम् । मित्रावरुणा । ‘देवताद्वन्द्वे च' इत्युभयपदप्रकृतिस्वरत्वम् । भिक्षन्त । भिक्ष याञ्चायाम्' इत्यस्य लङि रूपम् । सवाय ।  ‘ जव सवौ च' (पा. सू. ३. ३. ५६. ४ ) इति अजन्तत्वेन निपातनादन्तोदात्तत्वम् ॥