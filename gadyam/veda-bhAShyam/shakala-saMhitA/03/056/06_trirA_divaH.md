+++
title = "006"
devataa = "विश्वेदेवाः"
RShiH = "प्रजापतिर्वैश्वामित्रः प्रजापतिर्वाच्यो वा"
ChandaH = "त्रिष्टुप्"

+++


**सवितः** सर्वस्य प्रेरक हे आदित्य **दिवः** द्युलोकादागत्य त्वं **वार्याणि** सर्वैः संभजनीयानि धनानि **दिवेदिवे** प्रतिदिनं **त्रिः** **आ** **सुव** त्रिवारमस्मभ्यं प्रेरय प्रयच्छेत्यर्थः । तदेवोच्यते । **भग** सर्वैर्भजनीय **त्रातः** अस्माकं रक्षक हे आदित्य **त्रिधातु** त्रिधातूनि पशुकनकरत्नभेदेन त्रिप्रकाराणि **वसूनि** धनानि **रायः** । रान्ति क्षीरादीनीति रायो गोधनानि । तानि च **नः** अस्मभ्यम् **अह्नः** संबन्धिषु **त्रिः** त्रिषु सवनेषु **आ** **सुव** प्रयच्छ । **धिषणे** माध्यमिके हे वाक् **सातये** धनलाभाय **धाः** अस्मान् कुरु ॥ त्रिः। द्वित्रिचतुर्भ्यः सुच् ' ( पा. सू. ५. ४. १८) इति सुच् । चित्स्वरः । सुव ।' षू प्रेरणे '। तुदादिः । लोटि रूपम् । त्रिधातु ।' डुधाञ् धारणपोषणयोः । इत्यस्मात् ' सितनिगमिमसि' इत्यादिना तुन्प्रत्ययः । धिषणे । आमन्त्रितत्वात् निघातः ॥