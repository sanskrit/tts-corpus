+++
title = "003"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


शंसिष्यन् होताध्वर्युं ब्रूते । हे अध्वर्यो आवां **शंसाव** । होतस्त्वमेव शंससि । कथमहं शंसानि । अत आह । **प्रति** **मे** **गृणीहि** इति । त्वं मे प्रतिगृणीहि ।' ओथामोदैव' इत्यादिकः होतुरुत्साहजननः प्रतिगरः ( आश्व. श्रौ. ७. ११ )। तं दत्स्व' । तथा **इन्द्राय** **जुष्टं** प्रीतियुक्तं **वाहः** स्तोत्रं **कृणवाव** करवाव। त्वं **यजमानस्य** **इदं** **बर्हिः** अस्मिन् बर्हिषि **आ** **सीद** उपविश । **अथ** **च** अनन्तरम् **इन्द्राय** इन्द्रार्थमावाभ्यां क्रियमाणम् **उक्थं** शस्त्रं **शस्तं** प्रशस्तं **भूत्** भवतु ॥ शंसाव । 'शंसु स्तुतौ ' इत्यस्य लोट्युत्तमद्विवचने रूपम् । ‘ आडुत्तमस्य° ' इत्याडागमः । उत्तमस्य पिद्वद्भावादनुदात्तत्वे धातुस्वरः । मे। ‘ अनुप्रतिगृणश्च ' ( पा: सू: १. ४. ४१ ) इति संप्रदानसंज्ञा । जुष्टम् । नित्यं मन्त्रे' इत्याद्युदात्तत्वम् ॥