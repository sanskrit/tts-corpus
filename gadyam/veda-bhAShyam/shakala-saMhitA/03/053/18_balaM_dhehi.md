+++
title = "018"
devataa = "रथाङ्गानि"
RShiH = "गाथिनो विश्वामित्रः"
ChandaH = "बृहती"

+++


हे **इन्द्र** **नः** अस्माकं **तनूषु** शरीरेषु **बलं** **धेहि** । **नः** अस्मत्संबन्धिरथवाहेषु **अनळुत्सु** अनडुत्सु **बलं** धेहि । **तोकाय** पुत्राय **तनयाय** पौत्राय च **जीवसे** चिरं जीवनाय **बलम्** आयुर्विधेहि। एतादृशं दातृत्वं कुत इत्यत आह । **त्वं** **बलदाः** । बलं ददातीति बलदाः । **असि** **हि** सर्वेषु लोकेषु प्रसिद्धोऽसि खलु॥ अनळुत्सु। ‘वह प्रापणे'। अनसि वहेः क्विबनसो डश्च' इति क्विप्। अनसः सकारस्य डत्वम्। वहेर्यजादित्वात् संप्रसारणम् । **वसुस्रंसुध्वंस्वनडुहां** दः' इति हकारस्य दत्वम् । कृदुत्तरस्वरः। असि । हियोगादनिघातः । सिपः पित्त्वादनुदात्तत्वे धातुस्वरः ॥