+++
title = "022"
devataa = "इन्द्रः (अभिशापः)"
RShiH = "गाथिनो विश्वामित्रः"
ChandaH = "अनुष्टुप्"

+++


हे **इन्द्र** **परशुं** **चित्** यथा कुठारं प्राप्य वृक्षः **वि** **तपति** विशिष्टतापयुक्तो भवति । एवं मदीयो द्वेष्टा वितपतु । **शिम्बलं** **चित्** शल्मलीकुसुमं यथा अनायासेन वृन्तात् विच्छिद्यते । एवं मद्द्वेष्टा **वि** **वृश्चति** विच्छिन्नावयवः भवतु । **प्रयस्ता** प्रहता **येषन्ती** स्रवन्ती **उखा** **चित्** स्थालीव स द्वेष्टा मदीयमन्त्रसामर्थ्येन प्रहतः सन् **फेनमस्यति** फेनं मुखाद्गिरतु ॥