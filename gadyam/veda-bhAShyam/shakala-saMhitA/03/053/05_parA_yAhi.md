+++
title = "005"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **मघवन्** धनवन् **इन्द्र** त्वं **परा** **याहि** अस्माद्देवयजनात् पराङ्मुखो गृहं प्रति गच्छ । अथवा देवयजनं प्रति **आ** **याहि** । हे **भ्रातः** पोषक **उभयत्र** अपि **ते** तव **अर्थम्** । अर्यते प्राप्यत इत्यर्थः प्रयोजनम् । अस्ति तत्र जाया अत्र सोमः । प्रयोजनान्तरमाह । **यत्र** गृहं प्रति गमने **बृहतः** महतः **रथस्य** उपरि **निधानम्** अवस्थानं प्रयोजनम् । अत्र स्थितौ **रासभस्य** हेषारवं कुर्वतः **वाजिनः** अश्वस्य रथात् **विमोचनं** प्रयोजनम् ॥ अर्थम् । ऋ गतौ ।' उषिकुषिगार्तिभ्यस्थन् । इति थन् । नित्स्वरः । निधानम् । दधातेर्भावे ल्युट् । ‘लिति' इति प्रत्ययात्पूर्व स्योदात्तत्वम् । रासभस्य । ‘रासृ शब्दे'। 'रासिवल्लिभ्यां च ' ( उ. सू. ३. ४०५) इति कर्तरि अभच्प्रत्ययः । ग्रामादित्वादाद्युदात्तः ॥ ॥ १९ ॥