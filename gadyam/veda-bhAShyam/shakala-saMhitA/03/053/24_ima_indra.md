+++
title = "024"
devataa = "इन्द्रः (अभिशापः)"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** **भरतस्य** **पुत्राः** भरतवंश्याः **इमे** विश्वामित्राः **अपपित्वम्** अपगमनं वसिष्ठेभ्यः **चिकितुः** जानन्ति । **प्रपित्वं** प्रगमनं **न** जानन्ति । शिष्टैः सह तेषां संगतिर्नास्ति । बाह्याः एव त इत्यर्थः । अपि च **आजौ** संग्रामे **नित्यं** सहजम् **अरणं** **न** अरिमिव वसिष्ठान् प्रति **अश्वं** **हिन्वन्ति** प्रेरयन्ति । ततश्च **ज्यावाजं** बलं धनुः **परि** **णयन्ति** । वसिष्ठान् हन्तुं शरसंधानेन चरन्ति ॥ ॥ २३॥