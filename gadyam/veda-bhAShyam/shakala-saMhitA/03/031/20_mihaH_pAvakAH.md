+++
title = "020"
devataa = "इन्द्रः"
RShiH = "गाथिनो विश्वामित्रो वा कुशिक ऐषीरथिः"
ChandaH = "त्रिष्टुप्"

+++


हे **इन्द्र** ते **पावकाः** पापानां शोधयित्र्यः **मिहः** सेचनसाधनान्यापः **प्रतताः** लोके प्रकर्षेण विस्तृताः **अभूवन्** । **आसाम्** अपां **स्वस्ति** विनाशरहितं **पारं** तीरं **नः** अस्मदर्थं **पिपृहि** जलैः संपूर्णं कुरु । जलमवारपारीणं कुर्वित्यर्थः । **रथिरः** रथवान् **त्वं** **रिषः** हिंसकात् शत्रोः सकाशात् **नः** अस्मान् **पाहि** पालय । अनन्तरं **नः** अस्मान् **मक्षुमक्षु** अतिशीघ्रं **गोजितः** गवादिपशूनां जेतॄन्
“कृणुहि कुरु । वृष्टिप्रदानेन तटाकादिजलाशयान् संपूर्णान् कृत्वा गवादिधनयुक्तान् कुर्विति भावः ॥ अभूवन् ।' भू सत्तायाम्' इत्यस्य लुङि रूपम् । निघातः । पिपृहि । 'पॄ पालनपूरणयोः' । जुहोत्यादिः । ‘अर्तिपिपर्त्योश्च' इत्यभ्यासस्येत्वम् । हेर्ङित्त्वादगुणः । निघातः । रथिरः । मत्वर्थे ‘मेधारथभ्यामिरन्निरचौ ' इतीरच्प्रत्ययः । रिषः । ‘रिष हिंसायाम् ' । क्विप् । 'सावेकाच: ' इति विभक्तेरुदात्तत्वम् । मक्षूमक्षू ।' नित्यवीप्सयोः' इति द्विर्वचनम् । संहितायाम् ऋचि तुनुघमक्षुतङ्' इति दीर्घः ॥