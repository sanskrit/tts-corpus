+++
title = "015"
devataa = "इन्द्रः"
RShiH = "गाथिनो विश्वामित्रो वा कुशिक ऐषीरथिः"
ChandaH = "त्रिष्टुप्"

+++


योऽयम् इन्द्रः **महि** महत् **क्षेत्रं** केदारादि **पुरु** प्रभूत **चन्द्रं** हिरण्यं च **विविद्वान** अर्थिभ्यः **सखिभ्यः** अस्मभ्यं लम्भयन् । **आदित्** अनन्तरं **चरथं** चरात्मकं गवादिकं च **समैरत्** सम्यक् प्रैरयत् । दत्तवानित्यर्थः । **दीद्यानः** दीप्यमानः सोऽयम् **इन्द्रः** **नृभिः** नेतृभिः कर्मसहायभूतैर्मरुद्भिः **साकं** सहितः सन् **सूर्यं** कालस्य निर्वाहकम् आदित्यम् **उषसम्** उषःकालं **गातुम्** । गायन्ति स्तुवन्त्यस्यामिन्द्रादिदेवानिति गातुः पृथिवी । ताम् । **अग्निम्** अग्निहोत्रादिकर्मसाधनभूतम् आहवनीयादिलक्षणमग्निं च **अजनत्** अजनयत् ॥ पुरु चन्द्रम् । संहितायां ‘ह्रस्वाच्चन्द्रोत्तरपदे मन्त्रे इति सुडागमः । तस्य श्रुत्वेन शकारः । पदकाले नास्ति सुडागमः । पुरु । कुप्रत्ययस्वरः । चन्द्रम् । रक् । प्रत्ययस्वरः । चरथम् । चर गत्यर्थः । अस्मादौणादिकोऽथप्रत्ययः । प्रत्ययस्वरः । ऐरत् । ‘ईर गतौ ' इत्यस्य लङि • आडजादीनाम्' इत्याडागमः । निघातः । अजनत् । जनेर्ण्य॑न्तस्य लङि रूपम् । ‘बहुलमन्यत्रापि संज्ञाच्छन्दसोः' इति णिलुक् । गातुम् । ‘गै शब्दे'। ‘°गापायाहिभ्यः' इति तुप्रत्ययः । प्रत्ययस्वरः ॥ ॥ ७ ॥