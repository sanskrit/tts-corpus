+++
title = "021"
devataa = "इन्द्रः"
RShiH = "गाथिनो विश्वामित्रो वा कुशिक ऐषीरथिः"
ChandaH = "त्रिष्टुप्"

+++


**वृत्रहा** वृत्रस्य हन्ता **गोपतिः** गवां स्वामी सन्निन्द्रः **गाः** **अदेदिष्ट** अस्मभ्यं दिशतु । तथा **कृष्णान्** कर्मविघ्नकारिणोऽसुरान् **अरुषैः** आरोचमानैः **धामभिः** तेजोभिः **अन्तर्** अन्तर्धानं विनाशं **गात्** गमयतु । तथा **सूनृताः** प्रियतमा गाः **ऋतेन** प्रतारणवर्जितेन’ सत्येन वाक्येन **प्र** **दिशमानः** अङ्गिरोभ्यः प्रदिशन्निन्द्रः **विश्वाः** सर्वाणि **दुरः** गवां स्वेच्छया निर्गमनद्वाराणि **स्वाः** स्वकीया गाः **च** **अप** अवृणोत् । व्रजे गाः स्थापयित्वा तानि द्वाराण्याच्छादितवानित्यर्थः । अदेदिष्ट । *दिश अतिसर्जने' इत्यस्मात् यङ्लुकि लङि व्यत्ययेनात्मनेपदम् । अडागमस्वरः । गोपतिः । ‘पत्यावैश्वर्ये ' इति पूर्वपदप्रकृतिस्वरः । गात् । ‘इण् गतौ ' । अन्तर्भावितण्यर्थः । दिशमानः । दिशेः व्यत्ययेन शानच् । तस्य लसार्वधातुकस्वरेणानुदात्तत्वे शस्वरः । अवृणोत् । ‘वृञ् वरणे' इत्यस्य लङि रूपम् ॥