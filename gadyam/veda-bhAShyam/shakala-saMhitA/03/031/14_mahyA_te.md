+++
title = "014"
devataa = "इन्द्रः"
RShiH = "गाथिनो विश्वामित्रो वा कुशिक ऐषीरथिः"
ChandaH = "त्रिष्टुप्"

+++


हे इन्द्र **ते** तव **महि** महत् **सख्यम्** **आ** **वश्मि** आकामये । **शक्तीः** त्वत्संबन्धीनि दानानि चाकामये । **वृत्रघ्ने** वृत्रासुरस्य हन्त्रे तुभ्यं **पूर्वीः** बह्व्यः **नियुतः** वडवाः **आ** **यन्ति** वहनार्थमागच्छन्ति । **सूरेः** विदुषस्तव **महि** महत् स्तोत्रम् **अवः** हविर्लक्षणमन्नं च **आ** **अगन्म** प्रापयामः। हे **मघवन्** इन्द्र तादृशस्त्वं **अस्माकं** **सु"** सुष्ठु **गोपाः** पालयिता भवामीति **बोधि** बुध्यस्व ॥ सख्यम् । **सख्युर्यः'** इति भावार्थे यप्रत्ययः । प्रत्ययस्वरः । वश्मि । ‘वश कान्तौ । लटि रूपम् । नियुतः । ‘यु मिश्रणे'। क्विप् । नितरां युवन्ति मिश्रयन्त्यात्मानं रथेष्विति नियुतो वडवाः । अगन्म । गमेर्लङ्युत्तमबहुवचने ‘बहुलं छन्दसि' इति शपो लुक् । ‘म्वोश्च ' इति मकारस्य नकारः । निघातः । बोधि । बुधेर्लोटि हेर्धौ रूपम् । निघातः । गोपाः । ‘गुपू रक्षणे '। ‘गुपूधूप' इत्यादिना आयप्रत्ययः। तदन्तात् क्विप् । अतोलोपयलोपौ । प्रत्ययस्वरः॥