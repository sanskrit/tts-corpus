+++
title = "003"
devataa = "इन्द्रः"
RShiH = "गाथिनो विश्वामित्रो वा कुशिक ऐषीरथिः"
ChandaH = "त्रिष्टुप्"

+++


हे इन्द्र **अरुषस्य** रोचमानस्य तव **प्रयक्षे** यज्ञार्थं **जुह्वा** ज्वालाभिः **रेजमानः** कम्पमानः **अग्निः** **महः** प्रभूतानु **पुत्रान्** रश्मीन् **जज्ञे** उत्पादयामास । **एषां** रश्मीनां **गर्भः** जलात्मना क्रोडीकारः **महान्** आसीत् । किंच एषां रश्मीनां मेलनम् **आ** **जातं** सर्वत ओषध्यात्मना जातं **महि** महदभूत् । किंच एषां रश्मीनां **प्रवृत्** अनेन प्रकारेण प्रवृत्तिः **हर्यश्वस्य** इन्द्रस्य **यज्ञैः** यजनार्हैः सोमाज्याहुतिभिः **मही** महती भवति ॥ जज्ञे । **जनी** प्रादुर्भावे ' इत्यस्य लिटि रूपम् । अन्तर्भावितण्यर्थः । जुह्वा । ‘जुहोतेर्द्वे दीर्घश्च' इति क्विप् द्विर्वचनं दीर्घश्च धातोः । ‘उदात्तस्वरितयोः  इति स्वरितत्वम् । हर्यश्वस्य । हरी अश्वौ यस्येति बहुव्रीहौ पूर्वपदप्रकृतिस्वरः ॥