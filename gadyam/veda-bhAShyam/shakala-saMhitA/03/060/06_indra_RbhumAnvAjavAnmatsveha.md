+++
title = "006"
devataa = "इन्द्र ऋभवश्च"
RShiH = "गाथिनो विश्वामित्रः"
ChandaH = "जगती"

+++


**पुरुष्टुत** बहुभिः स्तुत हे **इन्द्र** **ऋभुमान्** ऋभुणा तद्वान् **वाजवान्** वाजेन ऋभोर्भ्रात्रा युक्तः **शच्या** इन्द्राण्या कर्मणा वा सहितः सन् **नः** अस्माकम् **इह** कर्मणि **अस्मिन्** तृतीयसवने **मत्स्व** हृष्टो भव । हे इन्द्र **तुभ्यं** त्वदर्थम् **इमानि** **स्वसराणि** अहानि **येमिरे** । तव सोमपानार्थं त्रिषु सवनेषु नियतान्यासते । किंच **देवानाम्** अग्न्यादीनां **व्रता** व्रतानि कर्माणि **च** **मनुषः** मनुष्यस्य **धर्मभिः** कर्मभिः साकं त्वदर्थं नियतान्यासते ॥