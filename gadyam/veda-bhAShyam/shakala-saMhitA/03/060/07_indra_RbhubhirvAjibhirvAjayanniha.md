+++
title = "007"
devataa = "इन्द्र ऋभवश्च"
RShiH = "गाथिनो विश्वामित्रः"
ChandaH = "जगती"

+++


हे **इन्द्र** **वाजिभिः** वाजयुक्तैः **ऋभुभिः** सहितस्त्वं **वाजयन्** स्तोतुर्वाजमन्नं कुर्वाणः **इह** यज्ञे **यज्ञियं** यज्ञार्हं **जरितुः** स्तोतुः **स्तोमं** स्तोत्रम् **उप** **याहि** आगच्छ । पुनः किंविशिष्टः । **केतेभिः** । केत्यते ज्ञायते सर्वमेभिरिति केताः प्राज्ञाः मरुतः । तैः **शतं** शतसंख्याकैः **इषिरेभिः** इषिरैर्गमनकुशलैः अश्वैः सहितः **आयवे** मनुष्याय यजमानाय **सहस्रनीथः** बहुप्रकारनयनोपेतः **अध्वरस्य** । न विद्यते ध्वरो हिंसा यस्य तादृशस्य सोमस्य **होमनि** होमे आगच्छेति शेषः॥ वाजयन्। वाजं करोतीति णिच् । ‘णाविष्ठवत्' इतीष्ठवद्भावात् “ तुरिष्ठेमेयःसु' इति टिलोपः । केतेभिः । ‘कित ज्ञाने' । घञ् । ञित्त्वादाद्युदात्तः ॥ ॥ ७ ॥