+++
title = "011"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++

<details><summary>Thomson & Solcum</summary>

शुनं꣡ हुवेम मघ꣡वानम् इ꣡न्द्रम्  
अस्मि꣡न् भ꣡रे नृ꣡तमं वा꣡जसातौ  
शृण्व꣡न्तम् उग्र꣡म् ऊत꣡ये सम꣡त्सु  
घ्न꣡न्तं वृत्रा꣡णि संजि꣡तं ध꣡नानाम्
</details>

<details><summary>Vedaweb annotation</summary>

#### Strata
Cretic on metrical evidence alone

#### Pāda-label
genre M;; repeated line  
genre M;; repeated line  
genre M;; repeated line  
genre M;; repeated line
#### Morph
huvema ← √hū- (root)  
{number:PL, person:1, mood:OPT, tense:AOR, voice:MED}

índram ← índra- (nominal stem)  
{case:ACC, gender:M, number:SG}

maghávānam ← maghávan- (nominal stem)  
{case:ACC, gender:M, number:SG}

śunám ← śuná- (nominal stem)  
{case:NOM, gender:N, number:SG}

asmín ← ayám (pronoun)  
{case:LOC, gender:M, number:SG}

bháre ← bhára- (nominal stem)  
{case:LOC, gender:M, number:SG}

nŕ̥tamam ← nŕ̥tama- (nominal stem)  
{case:ACC, gender:M, number:SG}

vā́jasātau ← vā́jasāti- (nominal stem)  
{case:LOC, gender:F, number:SG}

samátsu ← samád- (nominal stem)  
{case:LOC, gender:F, number:PL}

śr̥ṇvántam ← √śru- (root)  
{case:ACC, gender:M, number:SG, tense:PRS, voice:ACT}

ugrám ← ugrá- (nominal stem)  
{case:ACC, gender:M, number:SG}

ūtáye ← ūtí- (nominal stem)  
{case:DAT, gender:F, number:SG}

dhánānām ← dhána- (nominal stem)  
{case:GEN, gender:N, number:PL}

ghnántam ← √han- (root)  
{case:ACC, gender:M, number:SG, tense:PRS, voice:ACT}

saṁjítam ← saṁjít- (nominal stem)  
{case:ACC, gender:M, number:SG}

vr̥trā́ṇi ← vr̥trá- (nominal stem)  
{case:NOM, gender:N, number:PL}

</details>

<details><summary>पद-पाठः</summary>

शु॒नम् । हु॒वे॒म॒ । म॒घऽवा॑नम् । इन्द्र॑म् । अ॒स्मिन् । भरे॑ । नृऽत॑मम् । वाज॑ऽसातौ ।  
शृ॒ण्वन्त॑म् । उ॒ग्रम् । ऊ॒तये॑ । स॒मत्ऽसु॑ । घ्नन्त॑म् । वृ॒त्राणि॑ । स॒म्ऽजित॑म् । धना॑नाम् ॥
</details>

<details><summary>Hellwig Grammar</summary>

-   *śunaṃ* ← *śunam* ← *śuna*
- \[noun\], accusative, singular, neuter
- “well-being; success.”
------------------------------------------------------------------------
- *huvema* ← *hu*
- \[verb\], plural, Aorist optative
- “sacrifice; offer; pour; worship.”
------------------------------------------------------------------------
- *maghavānam* ← *maghavan*
- \[noun\], accusative, singular
- “Indra; maghavan \[word\].”
------------------------------------------------------------------------
- *indram* ← *indra*
- \[noun\], accusative, singular, masculine
- “Indra; leader; best; king; first; head; self; indra \[word\];
    Indra; sapphire; fourteen; guru.”
------------------------------------------------------------------------
- *asmin* ← *idam*
- \[noun\], locative, singular, masculine
- “this; he,she,it (pers. pron.); here.”
------------------------------------------------------------------------
- *bhare* ← *bhara*
- \[noun\], locative, singular, masculine
- “battle; weight; foray; bhṛ; load.”
------------------------------------------------------------------------
- *nṛtamaṃ* ← *nṛtamam* ← *nṛtama*
- \[noun\], accusative, singular, masculine
------------------------------------------------------------------------
- *vājasātau* ← *vājasāti*
- \[noun\], locative, singular, feminine
- “victory; battle.”
------------------------------------------------------------------------
- *śṛṇvantam* ← *śru*
- \[verb noun\], accusative, singular
- “listen; come to know; hear; hear; listen; study; heed; learn.”
------------------------------------------------------------------------
- *ugram* ← *ugra*
- \[noun\], accusative, singular, masculine
- “powerful; awful; dangerous; intense; mighty; potent; colicky;
    atrocious.”
------------------------------------------------------------------------
- *ūtaye* ← *ūti*
- \[noun\], dative, singular, feminine
- “aid; favor; ūti \[word\].”
------------------------------------------------------------------------
- *samatsu* ← *samad*
- \[noun\], locative, plural, masculine
- “conflict; strife.”
------------------------------------------------------------------------
- *ghnantaṃ* ← *ghnantam* ← *han*
- \[verb noun\], accusative, singular
- “kill; cure; māray; remove; destroy; hit; injure; damage; destroy;
    paralyze; hurt; forge; beat; cut off; stop; overwhelm; kick; hunt;
    affect; strike; hammer; love; obstruct; shoot.”
------------------------------------------------------------------------
- *vṛtrāṇi* ← *vṛtra*
- \[noun\], accusative, plural, neuter
- “enemy.”
------------------------------------------------------------------------
- *saṃjitaṃ* ← *saṃjitam* ← *saṃjit*
- \[noun\], accusative, singular, masculine
------------------------------------------------------------------------
- *dhanānām* ← *dhana*
- \[noun\], genitive, plural, neuter
- “wealth; property; money; treasure; prize; dhana \[word\]; valuable;
    dhan; capital; fight.”
------------------------------------------------------------------------
</details>

<details><summary>सायण-भाष्यम्</summary>

हे इन्द्र वाजसातौ । वाजस्यान्नस्य सातिर्लाभो यस्मिन् सोऽयं वाजसातिः । अस्मिन्भरे । बिभ्रति जयलक्ष्मीमनेन योद्धार इति भरः सङ्ग्रामः । तस्मिन्सङ्ग्रामे शुनं शूनमुत्साहेन प्रवृद्धम् । यद्वा शुनमिति सुखनाम । सुखकरं मघवानं धनवन्तं अत एवेन्द्रं निरतिशयैश्वर्यसम्पन्नं नृतमं सर्वस्य जगतोऽतिशयेन नेतारं त्वां हुवेम । कुशिका वयं यज्ञार्थमाह्वयेम । तधा शृण्वन्तमस्माभिः क्रियमाणां स्तुतिं शृण्वन्तमुग्रं शत्रूणां भयङ्करं समत्सु सङ्ग्रामेषु वृत्राणि वृत्रोपलक्षितानि सर्वाणि रक्षांसि घ्नन्तं हिंसन्तं धनानां शत्रुसम्बन्धिनां सञ्जितं समग्जेतारं त्वामूतये रक्षणाय वयमाह्वयेम । शुनम् । टुओश्वि गतिवृध्योरित्यस्य निश्ठायां यस्य विभाशेतीट् प्रतिषेधः । यजादित्वात्सम्प्रसारणम् । दीर्घाभावश्छान्दसः । प्रत्ययस्वरः । हुवेम । ह्वयतेर्बहुलं छन्दसीति सम्प्रसारणे कृते शपो लुकि कृते च लिङि रूपम् । निघातः । भरे । भृञ् भरणे । घः । वृषादित्वादाद्युदात्तः । वाजसातौ । षणु दाने । भावे क्तिन् । जनसनेत्यादिनानुनासिकस्यात्वम् । बहुव्रीहौ पूर्वपदस्वरः । समत्सु । अद भक्षणे । सम्पूर्वात् क्विप् । सम्भक्षयन्ति योद्धॄणामायूंषीति समदः सङ्ग्रामाः । कृदुत्तरपदस्वरः । घ्नन्तम् । हन हिंसागत्योरित्यस्य शतरि गमहनेत्यादिनोपधालोपः । हो हन्तेरिति घत्वम् । सञ्जितम् । जि जये । क्विप् ॥ ११ ॥
</details>

<details><summary>Wilson</summary>

### English translation:

“We invoke for our protection the opulent **Indra**, distinguished in this combat; the leader in the food-bestowing (strife), hearing (our praises), terrible in battles, the destroyer of foes, the conqueror of wealth.”
</details>

<details><summary>Jamison Brereton</summary>

– For blessing we would invoke bounteous Indra, most manly, at this  raid, at the winning of the prize of victory,  
the strong one who listens, (we would invoke) for help in battles, him  who smashes obstacles, the winner of prizes.
</details>

<details><summary>Griffith</summary>

Call we on Indra, Maghavan, auspicious, best Hero in the fight where spoil is gathered,  
     The Strong, who listens, who gives aid in battles, who slays the Vrtras, wins and gathers riches.
</details>

<details><summary>Geldner</summary>

Um Glück möchten wir den gabenreichen Indra anrufen in diesem Kampf, den männlichsten zum Beutegewinn, den erhörenden, gewaltigen zum Beistand in den Fehden, der die Feinde erschlägt, der Schätze erobert.
</details>

<details><summary>Grassmann</summary>

Den mächt'gen Indra rufen wir zum Heil uns, den männlichsten in diesem Kampf um Beute; Den starken, der erhört zur Hülf' in Schlachten, die Feinde tödtet und ihr Gut erbeutet.
</details>

<details><summary>Elizarenkova</summary>

Мы хотим призывать на счастье щедрого Индру,  
Самого мужественного, для захвата добычи в этой битве,  
(Бога,) слышащего (нас), грозного-для поддержки в сражениях,  
Убивающего врагов, завоевывающего награды!
</details>



<details><summary>अधिमन्त्रम् (VC)</summary>

- इन्द्र:
- गोपवन आत्रेयः सप्तवध्रिर्वा
- त्रिष्टुप्
- धैवतः
</details>

<details><summary>दयानन्द-सरस्वती (हि) - विषयः</summary>

फिर उसी विषय को अगले मन्त्र में कहते हैं।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हे मनुष्यो ! जैसे हम लोग (अस्मिन्) इस (वाजसातौ) अन्न आदि का विभाग जिसमें ऐसे (भरे) पालन में (शुनम्) सब प्राणियों के सुखकारक (मघवानम्) बहुत विद्या और धनयुक्त (नृतमम्) अतिशय पुरुषों में अग्रणी (ऊतये) रक्षा आदि के लिये (शृण्वन्तम्) सकल शास्त्र सुननेवाले (उग्रम्) तेजधारी (समत्सु) संग्रामों में (वृत्राणि) मेघों के अवयवों को जैसे सूर्य वैसे शत्रुओं को (सञ्जितम्) उत्तम प्रकार जीतनेवाले (इन्द्रम्) दुष्टजनों के नाशकर्त्ता राजा को (हुवेम) स्वीकार करैं वैसे इसका आप लोग भी स्वीकार करैं ॥११॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  इस मन्त्र में वाचकलुप्तोपमालङ्कार है। जो सम्पूर्ण विद्याविशिष्ट शुभगुणी सबको सुख देनेवाला प्रजाओं के पालन में तत्पर शत्रुओं के नाश करने में उद्यत धर्मी और पुरुषों में श्रेष्ठ पुरुष हो, उसके लिये राज्य में अधिकार दे और उसकी आज्ञा में वर्त्तमान होकर सबलोग अत्यन्त सुख भोग करो ॥११॥ इस सूक्त में इन्द्र विद्वान् राजा और प्रजा के गुण वर्णन करने से इस सूक्त के अर्थ की इससे पूर्व सूक्त के अर्थ के साथ सङ्गति जाननी चाहिये ॥ यह छत्तीसवाँ सूक्त और बीसवाँ वर्ग समाप्त हुआ ॥
</details>

<details><summary>दयानन्द-सरस्वती (हि) - अन्वयः</summary>

अन्वय:  हे मनुष्या यथा वयमस्मिन् वाजसातौ भरे शुनं मघवानं नृतममूतये शृण्वन्तमुग्रं समत्सु वृत्राणि घ्नन्तं धनानां सञ्जितमिन्द्रं हुवेम तथैतं यूयमपि स्वीकुरुत ॥११॥
</details>

<details><summary>दयानन्द-सरस्वती (हि) - विषयः</summary>

पुनस्तमेव विषयमाह।
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  (शुनम्) सर्वेषां सुखकरम् (हुवेम) स्वीकुर्याम (मघवानम्) बहुविद्याधनम् (इन्द्रम्) दुष्टविदारकं राजानम् (अस्मिन्) भरे पोषणे (नृतमम्) अतिशयेन नायकम् (वाजसातौ) वाजानामन्नादीनां विभागो यस्मिंस्तस्मिन् (शृण्वन्तम्) सकलशास्त्रश्रोतारम् (उग्रम्) तेजस्विनम् (ऊतये) रक्षणाद्याय (समत्सु) सङ्ग्रामेषु (घ्नन्तम्) (वृत्राणि) मेघावयवान्सूर्य इव शत्रून् (सञ्जितम्) सम्यग् जयशीलम् (धनानाम्) ॥११॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  अत्र वाचकलुप्तोपमालङ्कारः। योऽखिलविद्याशुभगुणः सर्वेषां सुखप्रदः प्रजापालनतत्परः शत्रुविनाशने रतो धार्मिको नरोत्तमो भवेत्तं राज्येऽधिकृत्य तच्छासने वर्त्तित्वा सर्वेऽतुलं सुखं भुञ्जतामिति ॥११॥  अत्रेन्द्रविद्वद्राजप्रजागुणवर्णनादेतदर्थस्य पूर्वसूक्तार्थेन सह सङ्गतिर्वेद्या ॥इति षट्त्रिंशत्तमं सूक्तं विंशतितमो वर्गश्च समाप्तः ॥
</details>

<details><summary>सविता जोशी ← दयानन्द-सरस्वती (म) - भावार्थः</summary>

भावार्थभाषाः -  या मंत्रात वाचकलुप्तोपमालंकार आहे. जो संपूर्ण विद्या, शुभगुणयुक्त, सर्वांना सुख देणारा, प्रजेचे पालन व शत्रूंचा नाश करण्यात तत्पर, धार्मिक व श्रेष्ठ पुरुष असेल त्यालाच राज्याचा अधिकार द्यावा व त्याच्या आज्ञेत राहून सर्व सुख भोगावे. ॥ ११ ॥
</details>