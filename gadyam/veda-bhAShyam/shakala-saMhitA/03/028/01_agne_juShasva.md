+++
title = "001"
devataa = "अग्निः"
RShiH = "गाथिनो विश्वामित्रः"
ChandaH = "गायत्री"

+++


विश्वामित्रः स्तौति । **जातवेदः** जातप्रज्ञ **धियावसो** । धिया स्तोत्रेण वसु धनं यस्माद्भवति सोऽयं धियावसुः । तस्य संबुद्धिः । कर्मानुरूपधनप्रद हे **अग्ने** **प्रातःसावे** अग्निष्टोमे प्रातःसवने **नः** अस्मत्संबन्धि **पुरोडाशं** पुरोडाशाख्यं **हविः** **जुषस्व** सेवस्व । जुषस्व । ‘जुषी प्रीतिसेवनयोः' इत्यस्मात् लोटि रूपम् । आमन्त्रितस्याविद्यमानवत्त्वेन पादादित्वादनिघातः। प्रातःसावे । षुञ् अभिषवे । सवनं सावः । भावे घञ् । **थाथघञ्क्ताजबित्रकाणाम्** ' इत्यन्तोदात्तत्वम् । धियावसो । विभक्त्यलोपश्छान्दसः । आमन्त्रितत्वान्निघातः  ॥