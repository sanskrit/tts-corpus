+++
title = "004"
devataa = "अग्निः"
RShiH = "गाथिनो विश्वामित्रः"
ChandaH = "त्रिष्टुप्"

+++


**कवे** मेधाविन् हे **जातवेदः** **इह** अस्मिन् अग्निष्टोमाख्ये कर्मणि तत्र च **माध्यंदिने** मध्यंदिनसंबन्धिनि **सवने** **पुरोडाशं** माध्यंदिनसवनीयपुरोडाशं **जुषस्व** सेवस्व । हे **अग्ने** **विदथेषु** यज्ञेषु **धीराः** कर्मकुशला अध्वर्य्वादयः **यह्वस्य** । यान्ति प्राप्नुवन्ति देवा हवींष्यनेनेति यह्वो महानग्निः । यह्वस्य महतः **तव** **भागधेयं** भागतया परिकल्पितमिमं पुरोडाशं **न** **प्र** **मिनन्ति** न हिंसन्ति । किंतु तुभ्यं प्रयच्छन्ति । तं जुषस्वेति शेषः ॥ माध्यंदिने । मध्यंदिनस्येदमित्यर्थे उत्सादित्वादञ् । ञित्वादादिवृद्धिः । ञित्त्वादेवाद्युदात्तत्वम् । यह्वस्य ।  ‘ या प्रापणे ' इत्यस्मात् ' शेवयह्वजिह्व° ' इति निपातनात्करणे वन्प्रत्ययः । हुगागमधातुह्रस्वौ । यान्त्यनेनेति यह्वोऽग्निः । व्यत्ययेनान्तोदात्तः । भागधेयम् । भागशब्दात्स्वार्थे ' भागरूपनामभ्यो धेयप्रत्ययो वक्तव्यः' ( पा. सू. ५. ४. ३६. २ ) इति धेयः । प्रत्ययस्वरः । मिनन्ति ।  ‘ मिञ् हिंसायाम्' इत्यस्य क्रयादित्वात् । । तस्मिन् “ मीनातेर्निगमे ' इति ह्रस्वत्वम् । ' हिनु मीना ' ( पा. सू. ८. ४.१५) इति णत्वं न भवति सर्वविधीनां छन्दसि विकल्पितत्वादिति ॥