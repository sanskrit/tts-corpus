+++
title = "003"
devataa = "मित्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे मित्र **अनमीवासः** रोगवर्जिताः **इळया** अन्नेन **मदन्तः** माद्यन्तः **पृथिव्याः** **वरिमन्** विस्तीर्णे प्रदेशे **मितज्ञवः** मितजानुकाः **आ** यथाकामं सर्वत्र गच्छन्तः **आदित्यस्य** संबन्धि **व्रतं** कर्म **उपक्षियन्तः** तस्य कर्मणः समीपे निवसन्तः । तदीयं कर्म कुर्वाणा इत्यर्थः । तादृशाः **वयं** **मित्रस्य** आदित्यस्य **सुमतौ** शोभनायामनुग्रहबुद्ध्यां **स्याम** वर्तेमहि ॥ मदन्तः । मदी हर्षे ' इत्यस्य शतरि व्यत्ययेन शप् । मितज्ञवः । जानुशब्दस्य ज्ञुश्छान्दसः । वरिमन् । उरुशब्दात् पृथ्वादित्वादिमनिच् । ' प्रियस्थिर' इत्यादिना वरादेशः ।  ‘ सुपां सुलुक्° ' इति सप्तम्या लुक् । व्यत्ययेनाद्युदात्तः ॥