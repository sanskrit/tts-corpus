+++
title = "009"
devataa = "इन्द्रः"
RShiH = "गाथिनो विश्वामित्रः"
ChandaH = "गायत्री"

+++


हे **इन्द्र** **घृतस्नू** श्रमजनितजलप्रस्रवणयुक्तौ **केशिना** केशिनौ स्कन्धप्रदेशे लम्बमान केशयुक्तौ हरी **आसदे** आसदनीय **बर्हिः** अभिलक्ष्य **सुखे** सुखकरे **रथे** अर्वाञ्चम् अस्मदभिमुखं **त्वा** त्वां **वहताम्** ॥ अर्वाञ्चम् । अञ्चतेः क्विनि उगिदचाम् ' इति नुम् । **वहताम्** ॥ वहेर्लोटि रूपम् । तसो लसार्वधातुकस्वरे कृते धातुस्वरः।  आसदे।  सदेः कृत्यार्थे केन्प्रत्ययः।  नित्स्वरः  कृदुत्तरपदप्रकृतिस्वरः ॥ ॥ ४ ॥