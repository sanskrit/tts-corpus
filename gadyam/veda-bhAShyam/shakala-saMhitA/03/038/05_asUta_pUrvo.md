+++
title = "005"
devataa = "इन्द्रः"
RShiH = "प्रजापतिर्वैश्वामित्रः (वाच्यो वा द्वौ वा तौ विश्वामित्रो वा)"
ChandaH = "त्रिष्टुप्"

+++


**वृषभः** कामानां वर्षकः **पूर्वः** चिरन्तनोऽत एव **ज्यायान्** इन्द्रः **असूत** । अपः ससर्ज । **पूर्वीः** बह्व्यः **इमाः** अनेन सृष्टा आपः **अस्य** **शुरुधः** । शुचः पिपासाया रोधयित्र्यः **सन्ति** भवन्ति । **दिवो** **नपाता** दिवो न पातयितारौ हे राजानौ इन्द्रावरुणौ **प्रदिवः** प्रकर्षेण द्योतमानस्य **विदथस्य** यज्ञकारिणः स्तोतुः **धीभिः** स्तुतिभिः **क्षत्रं** धनं **दधाथे** अस्मभ्यं दातुं धारयेथे ॥ असूत । पूङ् प्राणिगर्भविमोचने ' इत्यस्य लङि रूपम् । अडागमस्वरः । ज्यायान् । प्रशस्यशब्दात् ईयसुनि ‘ज्य च ' ( पा. सू. ५. ३. ६१ ) इति ज्यादेशः । ‘ ज्यादादीयसः' ( पा. सू. ६. ४. १६० ) इति ईयसः आदेः ईकारस्य' आकारादेशः । नित्त्वादाद्युदात्तः । शुरुधः । पृषोदरादिः । नपाता । ‘ नभ्राण्नपात्' इति निपातनात् नञः प्रकृतिभावः । आमन्त्रितत्वात निघातः । धीभिः । ‘ सावेकाचः° ' इति विभक्तेरुदात्तत्वम् । राजाना । आमन्त्रितत्वात निघातः । दधाथे । दधातेर्लटि रूपम् । निघातः ॥ ॥ २३ ॥