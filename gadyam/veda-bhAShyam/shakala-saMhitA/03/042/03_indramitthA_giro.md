+++
title = "003"
devataa = "इन्द्रः"
RShiH = "गाथिनो विश्वामित्रः"
ChandaH = "गायत्री"

+++


हे इन्द्र **इषिताः** त्वदर्थं प्रेरिताः **इत्था** इत्थमनेन प्रकारेण उच्यमानाः **मम** **गिरः** स्तुतिलक्षणा वाचः **इन्द्रं** त्वाम् **इतः** अस्माद्देवयजनदेशात् **अच्छागुः** आभिमुख्येन गच्छन्तु । किमर्थम् । **सोमपीतये** सोमपानार्थम् **आवृते** त्वामावर्तयितुम् ॥ इत्था । इदंशब्दात् “ था हेतौ च छन्दसि ' इति व्यत्ययेन थाप्रत्ययः । इदमः ‘एतेतौ रथोः' इति इदित्यादेशः । प्रत्ययस्वरः । अच्छ। ‘अच्छ गत्यर्थवदेषु ' इति गतिसंज्ञा । अगुः । ‘ इण् गतौ ' इत्यस्य लुङि रूपम् । निघातः ॥