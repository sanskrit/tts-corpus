+++
title = "007"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


**नमसा** हविर्लक्षणेनान्नेन **वृद्धं** प्रवृद्धम् अत एव **बृहन्तं** महान्तम् 'ऋष्वम् । ऋष्यते गम्यते स्तुतिलक्षणैर्मन्त्रैरिति ऋष्वं स्तोतव्यम् । **अजरं** जरारहितम् अत एव **युवानं** नित्यतरुणम् एवंविधम् **इन्द्रं** **यजाम** **इत्** । कुशिका वयं यज्ञसिद्ध्यर्थं स्तुतिवाक्यैः पूजयामः । **प्रिये** प्रियतमे अपरिमिते **रोदसी** द्यावापृथिव्यौ **यज्ञियस्य** यज्ञार्हस्य **यस्य** इन्द्रस्य तव **महिमानं** वैभवं **न** **ममतुः** न परिच्छेत्तुं शक्नुतः । न **ममाते** इति द्वितीयं क्रियापदमादरार्थम् ॥ यजामः । यजेर्लटि रूपम् । ऋष्वम् । ‘ ऋषी गतौ'। ‘ सर्व निघृष्वऋष्व' ' इत्यादिना वप्रत्ययान्तो निपातितः । प्रत्ययस्वरः । प्रिये । ‘ ईदूदेत्' इति प्रगृह्यसंज्ञा । ममतुः । ‘ मा माने ' इत्यस्य लिट्यतुसि रूपम् । यद्वृत्तयोगादनिघातः । प्रत्ययस्वरः । महिमानम् । महिशब्दात् तस्य भावः इत्यर्थे पृथ्वादित्दिवामनिच् । चित्स्वरः । ममाते । ‘माङ् माने शब्दे च ' इत्यस्य लिट्यातामि रूपम् ॥