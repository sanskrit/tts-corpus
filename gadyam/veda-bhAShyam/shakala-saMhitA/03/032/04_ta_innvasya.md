+++
title = "004"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


**ये** **मरुतः** **इन्द्रस्य** **शर्धः** बलभूताः **आसन्** **ते** **इत्** त एव मरुतः **अस्य** । द्वितीयार्थे षष्ठी । इममिन्द्रं **मधुमत्** । तव सहाया वयमास्महे त्वं युद्धमभिगच्छेति माधुर्योपेतं वाक्यं यथा भवति तथा **विविप्रे** **नु** क्षिप्रं प्रैरयन् । **येभिः** यैर्युद्धसहायैर्मरुद्भिः **इषितः** प्रेरित इन्द्रः **अमर्मणः** परैः अविदितमर्मस्थानस्य अत एव **मन्यमानस्य** न कोऽपि मम हन्तेत्यभिमन्यमानस्य **वृत्रस्य** असुरस्य **मर्म** यस्मिन् स्थाने प्रहृतौ सत्यां स मरिष्यति तादृशं स्थानं **विवेद** अज्ञासीत् ॥ विविप्रे । ‘ विप क्षेपणे ' इत्यस्य लिटि व्यत्ययेनात्मनेपदम् । इरेचः • इरयो रे' इति रे इत्यादेशः । निघातः॥ आसन् ।' अस भुवि ' इत्यस्य लङि रूपम् । यद्वृत्तयोगान्निघाताभावः । विवेद । ‘ विद ज्ञाने इत्यस्य लिटि रूपम् । लित्स्वरः । मर्म ।' मृङ् प्राणत्यागे ' इत्यस्मादौणादिको मनिन् । नित्स्वरः ॥