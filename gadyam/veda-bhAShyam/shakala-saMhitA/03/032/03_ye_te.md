+++
title = "003"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** **ये** **मरुतः** **ते** तव **शुष्मं** शत्रूणां शोषकं तेजः **ये** च मरुतः **तविषीं** बलं च **अवर्धन्** युद्धसहकारितयावर्धयन् ते मरुतः **अर्चन्तः** त्वां स्तुवन्तः सन्तः **ते** तव **ओजः** युद्धसामर्थ्यम् अवर्धयन् । **वज्रहस्त** वज्रयुक्तः हस्तः यस्येति तादृश **सुशिप्र** शोभनहनो। शिप्रे हनू नासिके वा' इति यास्कः । हे इन्द्र **रुद्रेभिः** । रोदयन्ति शत्रूनिति रुद्राः मरुतः । तैः **सगणः** त्वं **माध्यंदिने** **सवने** सोमं **पिब** ॥ अवर्धन् । 'वृधु वर्धने' । अन्तर्भावितण्यर्थः । यद्वृत्तयोगादनिघातः । माध्यंदिने । उत्सादित्वादञ् । ञित्त्वादाद्युदात्तः ॥