+++
title = "012"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** अस्मदीयोऽयं **यज्ञः** **ते** तव **वर्धनः** हविष्प्रदानेन वर्धयिता **भूत्** **हि** भवति खलु। **उत** अपि च **सुतसोमः** अभिषुतसोमवान् **मियेधः** सारभूतोऽयं यज्ञः तव **प्रियः** । स त्वं **यज्ञियः** यज्ञार्हः **सन्** 'यज्ञं यज्ञस्य कर्तारं यजमानं **यज्ञेन** अनुष्ठीयमानेनानेन **अव** फलप्रदानेन रक्ष। किंचायं **यज्ञः** **ते** तव **वज्रमहिहत्ये** वृत्रहनने कर्मणि **आवत्** रक्षतु ॥ वर्धनः । वृधु वर्धने ' इत्यस्य ण्यन्तस्य नन्द्यादित्वात् ल्युप्रत्ययः । लित्स्वरः । भूत् । हियोगादनिघातः । अव । अवतेर्लोटि रूपम् । निघातः । सन् । असेः शतरि रूपम् । प्रत्ययस्वरः । अहिहत्ये । **हन** हिंसागत्योः । इत्यस्य भावे ‘हनस्त च ' इति क्यप् तकारश्चान्तादेशः । कृदुत्तरपदस्वरः । आवत् । अवतेश्छान्दसे लहङि रूपम् । निघातः ॥