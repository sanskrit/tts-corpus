+++
title = "013"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र सर्वो यजमानः **अवसा** स्वरक्षकेण **यज्ञेन** **इन्द्रं** त्वाम् **अर्वाक्** **आ** **चके** हविष्प्रदानेनाभिमुखं करोति । तथाहं **नव्यसे** नवतराय **सुम्नाय** धनाय **एनं** त्वाम् **आ** **ववृत्याम्** यज्ञेनावृत्तं मदभिमुखं कुर्याम् । कीदृशस्त्वम् । **यः** पूर्व्येभिः पुरातनैः **स्तोमेभिः** स्तोत्रैः **ववृधे** । तथा **यः** इन्द्रः **मध्यमेभिः** मध्ये भवैः स्तोत्रैः **उत** अपि च **नूतनेभिः** अस्माभिः क्रियमाणैः अधुनातनैः स्तोत्रैर्वर्धते । चक्रे । करोतेर्लिटि रूपम् । नव्यसे । नवशब्दादीयसुनि भसंज्ञायामकारलोपे ईकारलोपश्छान्दसः । नित्त्वदाद्युदात्तः । ववृत्याम् । ‘वृतु वर्तने '। लिङि' बहुलं छन्दसि ' इति शप: श्लुः । व्यत्ययेन परस्मैपदम् । निघातः । ववृधे । ' वृधु वर्धने ' इत्यस्य लिटि रूपम् । प्रत्ययस्वरः । मध्यमेभिः । मध्यशब्दात् शैषिकार्थे  मध्यान्मः' ( पा. सू. ४. ३. ८) इति मप्रत्ययः । प्रत्ययस्वरः । नूतनेभिः । नवशब्दस्य ' त्नप्तनन्खाश्च प्रत्यया वक्तव्या नृ इत्यादेशश्च' ( पा. म. ५, ४. ३०.६ ) इति तन-न्र्सत्ययो नू इत्यादेशश्च ॥