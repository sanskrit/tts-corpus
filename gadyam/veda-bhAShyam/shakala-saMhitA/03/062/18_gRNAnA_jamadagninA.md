+++
title = "018"
devataa = "मित्रावरुणौ"
RShiH = "गाथिनो विश्वामित्रो जमदग्निर्वा"
ChandaH = "गायत्री"

+++


हे मित्रावरुणौ **जमदग्निना** एतन्नामकेन महर्षिणा **गृणाना** स्तूयमानौ । यद्वा । जमदग्निना प्रज्वलिताग्निना विश्वामित्रेण स्तूयमानौ युवाम् **ऋतस्य** यज्ञस्य **योनौ** देवयजनाख्ये देशे **सीदतम्** उपविशतम् । **ऋतावृधा** ऋतस्य कर्मफलस्य वर्धयितारौ युवां **सोमं** **पातं** पिबतम् ॥ गृणाना ।  ‘गॄ शब्दे'। व्यत्ययेन कर्मणि शानच् । चित्त्वादन्तोदात्तः । सीदतम् । सदेर्लोटि • पाघ्रा° ' इत्यादिना सीदादेशः । पातम् । ‘पा पाने'। बहुलं छन्दसि ' इति शपो लुक् ॥ ॥ ११ ॥