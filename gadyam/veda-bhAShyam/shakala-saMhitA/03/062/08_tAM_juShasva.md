+++
title = "008"
devataa = "पूषा"
RShiH = "गाथिनो विश्वामित्रः"
ChandaH = "गायत्री"

+++


हे पूषन् स्तोत्रं कुर्वाणस्य **मम** **तां** तादृशीं **गिरं** स्तुतिलक्षणां वाचं **जुषस्व** सेवस्व । स्तुत्या प्रीतस्त्वं **वाजयन्तीं** वाजमन्नमिच्छन्तीं हर्षकारिणीं **धियम्** इमां स्तुतिं प्रति **अव** अभिगच्छ। तत्र दृष्टान्तः । **वधूयुरिव** । यथा वधूयुः स्त्रीकामः **योषणं** स्त्रियं प्रत्यागच्छति तद्वत् ॥ वाजयन्तीम् । वाजशब्दादिच्छतीत्यर्थे क्यच् । तदन्ताच्छतरि ङीपि रूपम् । ङीपोऽनुदात्तत्वे प्रत्ययस्वरः । अव । अव रक्षणादिषु इत्यस्य लोटि रूपम् ॥