+++
title = "014"
devataa = "सोमः"
RShiH = "गाथिनो विश्वामित्रः"
ChandaH = "गायत्री"

+++


**सोमः** स्तोतृभ्यः **अस्मभ्यं** तथा **द्विपदे** अस्मदीयाभ्यो द्विपाद्भ्यः प्रजाभ्यः **चतुष्पदे** **पशवे** चतुष्पाद्भ्यो गवादिपशुभ्यः **च** **अनमीवाः** रोगवर्जितानि **इषः** अन्नानि **करत्** करोतु ॥ चतुष्पदे । भसंज्ञायां पादस्य पद्भावः ।  ‘ इसुसोः सामर्थ्ये ' इति संहितायां सत्वम् ।' आदेशप्रत्यययोः' इति षत्वम् । बहुव्रीहौ पूर्वपदस्वरः । करत् । करोतेर्लेट्यडागमः । इषस्करत् इत्यत्र संहितायां ' कः करत्करति° ' इत्यादिना सत्वम् ॥