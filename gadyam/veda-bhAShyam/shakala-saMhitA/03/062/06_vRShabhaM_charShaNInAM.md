+++
title = "006"
devataa = "बृहस्पतिः"
RShiH = "गाथिनो विश्वामित्रः"
ChandaH = "गायत्री"

+++


**चर्षणीनां** मनुष्याणां **वृषभम्** अभिमतफलवर्षकं **विश्वरूपं** व्याप्तरूपम् । यद्वा । विश्वरूपानामकगोवाहनोपेतम् । तथा च मन्त्रवर्णः -- बृहस्पतिर्विश्वरूपामुपाजत ' ( ऋ. सं. १. १६१. ६ इति । **अदाभ्यं** केनाप्यतिरस्करणीयं **वरेण्यं** सर्वैर्भजनीयं **बृहस्पतिम्** । अभिमतफलं याचे ‘ इति पूर्वेणान्वयः ॥ विश्वरूपम् ।  ‘ बहुव्रीहौ विश्वं संज्ञायाम् ' इति पूर्वपदान्तोदात्तत्वम् । यद्वा । विश्वरूपास्य अस्तीति अर्शआदित्वात् अच्प्रत्ययः । मरुद्वृधादित्वात् पूर्वपदान्तोदात्तत्वम् । अदाभ्यम् ।  ‘ दभेश्चेति वक्तव्यम्' इति ण्यत्प्रत्ययः ॥