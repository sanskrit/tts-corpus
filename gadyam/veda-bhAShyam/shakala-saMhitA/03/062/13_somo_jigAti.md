+++
title = "013"
devataa = "सोमः"
RShiH = "गाथिनो विश्वामित्रः"
ChandaH = "गायत्री"

+++


**गातुर्** मार्गः । गाङ् गतौ, 'कमिमनिजनि' इत्यादिना तुप्रत्ययः । गातुं वेत्ति विन्दतीति वा **गातुवित्** । क्विपि कृदुत्तरपदप्रकृतिस्वरत्वम् । ईदृशोयं सोमो जिगाति गच्छति । गा स्तुतौ छन्दसि इति जुहोत्यादिकः उदात्तेत्, 'बहुलं छन्दसि' इत्यभ्यासस्येत्वम् । इह त्व् अयं गतिकर्मा गतिकर्मसु हि जिगातीति निरुक्तकाराः पठन्ति ।

कं देशं गच्छतीत्याह - देवानामिति । **देवानाम् आसदं**, आ समन्तात् सीदन्त्य् अस्मिन्न् इत्य् आसदः । 'घञर्थे कविधानम्' इति कः, 'परादिश्छन्दसि' इत्युत्तरपदाद्युदात्तत्वम् । **निष्कृतम्** अलङ्कृतम् । प्रबृद्धादेराकृतिगणत्वादुत्तरपदान्तोदात्तत्वम् । **ऋतस्य** सत्यस्य यज्ञस्य वा **योनिम्** उत्पत्तिस्थानं हविर्-धानम् एति प्रपद्यते । 'सौम्यर्चा प्र पादयाति' इत्यादि ब्राह्मणम् ॥

**गातुवित्**। गातुः वेदिमार्गः । तं जानानः **सोमो** **जिगाति** गच्छति । गन्तव्यं स्थानं दर्शयति । **देवानां** संबन्धि **निष्कृतं** संस्कृतम् **आसदं** सर्वैरासदनीयम् **ऋतस्य** यज्ञस्य **योनिं** स्थानं हविर्धानाख्यम् **एति** प्राप्नोति ॥ जिगाति । • गा स्तुतौ ' । जुहोत्यादिः ॥