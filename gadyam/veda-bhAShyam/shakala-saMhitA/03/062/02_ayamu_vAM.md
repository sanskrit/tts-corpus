+++
title = "002"
devataa = "इन्द्रावरुणौ"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्रावरुणा** इन्द्रावरुणौ **रयीयन्** रयिमात्मन इच्छन् **अयमु** **पुरुतमः** वैदिककर्मप्रवृत्ततयातिशयेन पुनर्महानयं यजमानः **अवसे** रक्षणायान्नाय वा **वां** युवां **शश्वत्तमं** सर्वदा **जोहवीति** भृशमाह्वयति । **मरुद्भिः** देवविशेषैः **दिवा** **पृथिव्या** च **सजोषौ** संगतौ युवां **मे** मम **हवं** युष्मदीयमाह्वानं **शृणुतम्** ॥ पुरुतमः । तमपो व्यत्ययेनाद्युदात्तत्वम् ॥ जोहवीति । ह्वयतेर्यङ्लुकि  ‘ अभ्यस्तस्य च ' इति संप्रसारणे कृते रूपम् । दिवा । ' ऊडिदम्' इति विभक्तेरुदात्तत्वम् । पृथिव्या ।  ‘ उदात्तयणो हल्पूर्वात् ' इति उदात्तत्वम् । हवम् । ह्वयतेः  ‘ भावेऽनुपसर्गस्य ' इति अप् । प्रत्ययस्य पित्त्वादनुदात्तत्वम् ॥