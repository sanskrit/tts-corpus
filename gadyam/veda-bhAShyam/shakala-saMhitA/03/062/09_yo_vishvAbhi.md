+++
title = "009"
devataa = "पूषा"
RShiH = "गाथिनो विश्वामित्रः"
ChandaH = "गायत्री"

+++


**यः** पूषा **विश्वा** **भुवना** सर्वान् लोकान् **अभि** आभिमुख्येन **विपश्यति** विशेषेण पश्यति । किंच तानि **सं** **पश्यति** तत्तद्वस्तुयाथात्म्यं सम्यक् जानाति । **सः** तादृशः **पूषा** देवः **नः** अस्माकम् **अविता** रक्षकः **भुवत्** भवतु ॥ विपश्यति । यद्वृत्तयोगदनिघातः । शपः पित्त्वादनुदात्तत्वे धातुस्वरः ।  ‘ तिङि चोदात्तवति ' इति गतेर्निघातः । पश्यति । अत्र सकर्मकत्वात् परस्मैपदम् । पूर्ववदनिघातः । भुवत् । भवतेर्लेटि अडागमः ।  ‘ भूसुवोस्तिङि ' इति गुणप्रतिषेधे उबङादेशः । निघातः ॥