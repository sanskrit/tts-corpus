+++
title = "001"
devataa = "अग्निः"
RShiH = "गाथिनो विश्वामित्रः"
ChandaH = "विराट्"

+++


विश्वामित्रः स्तौति । हे **अग्ने** **विश्ववेदाः** सर्वविषयज्ञानवान् **प्रचेताः** कर्मविषयज्ञानवांस्त्वं **दिवः** द्युलोकाभिमानिदेवतायाः **सूनुरसि** पुत्रो भवसि। **उत** अपि च **पृथिव्याः** पृथिव्यभिमानिदेवतायाः **तना** तनयोऽसि । किंच **चिकित्वः** चेतनावन् हे अग्ने **इह** अस्माभिः क्रियमाणेऽस्मिन् कर्मणि **देवान्** यजनीयानिन्द्रादिदेवान् **ऋधक्** पृथक् क्रमेण **यज** हविष्प्रदानेन पूजय ॥ असि ।  ‘ अस भुवि ' इत्यस्य लटि  तासस्त्योर्लोपः' इति सलोपः । निघातः । विश्ववेदाः ।  ‘ बहुव्रीहौ विश्वं संज्ञायाम् ' इति विश्वस्यान्तोदात्तत्वम् ॥