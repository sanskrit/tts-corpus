+++
title = "005"
devataa = "अग्निः"
RShiH = "गाथिनो विश्वामित्रः"
ChandaH = "विराट्"

+++


**सहसः** **सूनो** बलस्य पुत्र **जातवेदः** जातप्रज्ञ हे **अग्ने** **नित्यः** अविनाशी **ऊती** ऊत्या रक्षणेन 'सधस्थानि प्राणिनां निवासभूतान् लोकान् **महयमानः** परिचरंस्त्वम् **अपां** **दुरोणे** अपां स्थानेऽन्तरिक्षे **समिध्यसे** सम्यक् दीप्यसे ॥ दुरोणे । 'अव रक्षणे' इत्यस्मादौणादिको नक्प्रत्ययः ।  ‘ ज्वरत्वर' इत्यादिना ऊठ् । गुणः ।  ‘ दुरोण इति गृहनाम, दुरवा भवन्ति ' (निरु, ४. ५) इति यास्कः । प्रत्ययस्वरः । महयमानः ।  ‘ मह पूजायाम् ' । व्यत्ययेन शानच् । शानचो लसार्वधातुकस्वरेणानुदात्तत्वे णिच्स्वरः । ऊती । अव रक्षणादिषु ।' उतियूतिजूति' इत्यादिना निपातनादन्तोदात्तः ।  ‘ सुपां सुलुक् ' इति तृतीयायाः सवर्णदीर्घः ॥ ॥ २५ ॥