+++
title = "002"
devataa = "इन्द्रः"
RShiH = "गाथिनो विश्वामित्रः"
ChandaH = "बृहती"

+++


सोयमिन्द्रो **वृत्रखादः** । वृत्रं खादति हिनस्तीति **वृत्रखादः** ।  
**वलंरुजः** । वृणोत्याकाशमिति वलो मेघः । तस्य भञ्जकः । तथा च मन्त्रवर्णः । बिभेद वलम् । ऋग्वे. ३-३४-१० । इति ।  
ततो **ऽपामजो** मेघभेदन-द्वारा ऽपां प्रेरकः  
**पुरां** शत्रुसम्बन्धिनां पुराणां **दर्मो** दारकः ।  
तथा **हर्योर्** अश्वयोर् **अभिस्वरे** ऽस्मद्-आभिमुख्येन प्रेरणे निमित्तभूते सति **रथस्य स्थाता** रथम् अधिष्ठाता ।  
तथा **दृळ्हा चित्** दृढानामति बलवतां शत्रूणामप्य् **आरजः** समन्ताद् भञ्जको भवति । 

**वृत्रखादः** । खादृ भक्षण इत्यस्मात्कर्मण्यण् । कृदुत्तरपदस्वरः ।  
**वलंरुजः** । रुजो भङ्गे । कर्मण्य्पुपदे मूलविभुजादित्वात्कप्रत्ययः । तत्पुरुषे कृति बहुलमिति द्वितीयायां अलुक् । थाथादिस्वरः ।  
**आरुजः** । रुजो भङ्ग इत्यास्मादिगुणफदलक्षण कः । समासे थाथादिस्वरः ॥ २ ॥