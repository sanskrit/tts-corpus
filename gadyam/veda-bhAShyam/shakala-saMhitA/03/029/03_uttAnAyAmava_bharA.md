+++
title = "003"
devataa = "अग्निः"
RShiH = "गाथिनो विश्वामित्रः"
ChandaH = "त्रिष्टुप्"

+++


**चिकित्वान्** ज्ञानवानध्वर्युस्त्वम् **उत्तानायाम्** अधरारण्यामुत्तानशयायाम् उत्तरारणिम् **अव** **भर** अधोमुखां धारय । अनन्तरं सा अधरारणिः **सद्यः** **प्रवीता** तदानीमेव निषिक्तरेतस्का सती **वृषणं** कामानां वर्षकमग्निं **जजान** जनयतु । अथ **अस्य** अग्नेः **रुशत्** तमो विनाशयत् **पाजः** तेजोमात्रं तत्राभूत्। अनन्तरम् **अरुषस्तूपः** आरोचमानतेजःसंघोपेतः **इळायास्पुत्रः** उत्तरवेद्या: उत्पन्नः अग्निः **वयुने** अरण्यां योनिस्थाने **अजनिष्ट** अजनि ॥ जजान । जन जनने '। लोडर्थे लिटि  ‘ बहुलमन्यत्रापि संज्ञाछन्दसोः' इति णिलोपः । प्रत्ययान्तत्वाभावादाम्न भवति । निघातः ॥ अरुषस्तूपः । न विद्यते रुषः क्रोधो यस्येत्यरुषः । क्रोधराहित्येन रोचमान इत्यर्थः ।  ‘ नञ्सुभ्याम् इत्युत्तरपदान्तोदात्तत्वम् ।  ‘ ष्टुञ् स्तुतौ ' ।  ‘ स्तौतेर्दीर्घश्च ' ( उ. सू. ३. ३०५ ) इति पप्रत्ययः किञ्च धातोर्दीर्घश्च । स्तूयते इति स्तूपस्तेजःसंघः । अरुषः अरोचमानस्तेजःसंघो यस्येति बहुव्रीहौ पूर्वपदस्वर: । रुशत् । ‘रुश हिंसायाम् ' । शतरि रूपम् । वयुने ।  ‘ अज गतिक्षेपणयोः ।  ‘ अजियमिशीङ्भ्यश्च ' इत्युनन् चित्संज्ञकः । अजति वीयते वा वयुनमङ्गम् । प्रत्ययस्य व्यत्ययेनाद्युदात्तत्वम् । अजनिष्ट । जनी प्रादुर्भावे । लुङि सिचि रूपम् । निघातः ॥