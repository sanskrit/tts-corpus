+++
title = "012"
devataa = "अग्निः"
RShiH = "गाथिनो विश्वामित्रः"
ChandaH = "अनुष्टुप्"

+++


हे **अग्ने** **कविः** मेधावी **सुनिर्मथा** शोभनेन मन्थनेन **निर्मथितः** नितरां मथितोऽसि । तथा **सुनिधा** शोभनेन निधानेन **निहितः** असि । उत्तरवेद्यादिस्थानेषु नितरां प्रक्षिप्तोऽसि । किंच **स्वध्वरा** अस्माभिः क्रियमाणानि कर्माणि सुष्ठु हिंसारहितानि **कृणु** कुरु । तथा **देवयते** देवान्कामयमानाय यजमानाय **देवान्** यजनीयानिन्द्रादीन् **यज** पूजय ॥ सुनिर्मथा । मथे विलोडने ' । अस्मात् संपदादिलक्षणो भावे क्विप् । प्रादिसमासः । कृदुत्तरपदस्वरः । निर्मथितः ।  ‘ गतिरनन्तरः' इति गतेः प्रकृतिस्वत्वम् । सुनिधा । निपूर्वस्य दधातेर्भावे  ‘ आतश्चोपसर्गे' इत्यङ् । ‘सुपां सुलुक्° ' इति तृतीयाया लुक् । कृदुत्तरपदस्वरः । कृणु । ' कृवि हिंसाकरणयोः । इत्यस्य लोटि ‘धिन्विकृण्व्योः ' इत्युप्रत्ययः ।  ‘ उतश्च प्रत्ययात्° ' इति हेर्लुक् । निघातः ॥