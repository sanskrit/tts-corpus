+++
title = "010"
devataa = "अग्निः"
RShiH = "गाथिनो विश्वामित्रः"
ChandaH = "अनुष्टुप्"

+++


हे **अग्ने** **ऋत्वियः** वसन्ताद्यृतौ भवः **अयम्** अङ्गुल्या निर्दिश्यमानः पलाशाश्वत्थादिमयः काष्ठविशेषोऽरणिः **ते** तव **योनिः** उत्पत्तिस्थानं **यतः** अरणेः **जातः** त्वम् **अरोचथाः** अशोभथाः । **जानन** त्वं **तम्** अरणिरूपं काष्ठविशेषम् **आ** **सीद** । तस्यामरण्यामारोपितः सन् नैरन्तयेंण तिष्ठ । **अथ** अनन्तरं **नः** अस्माकं **गिरः** स्तुतिलक्षणा वाचः **वर्धय** । यद्वा गीःशब्देन तद्वन्तो लक्ष्यन्ते । तथा स्तोतॄनस्मान् वर्धय । पशुपुत्रादिभिः समृद्धान् कुरु ॥ योनिः ।  ‘ यु मिश्रणे ' ।  ‘ वहिश्रि ' इत्यादिना निप्रत्ययः ।  ‘ नित ' इत्युक्तत्वादाद्युदात्तः । ऋत्वियः । 'छन्दसि घस्' ( पा. सू. ५, १. १०६ ) इति ऋतुशब्दात् प्राप्तार्थे घस्प्रत्ययः । घस्य इयादेशः ।  ‘ सिति  इति पदसंज्ञायाम् ' ओर्गुणः' ( पा. सू. ६. ४. १४६ ) इति भसंज्ञाधीनो गुणो न भवति । प्रत्ययस्वरः । अरोचथाः । रुच दीप्तौ ' इत्यस्य लङि रूपम् । यद्वृत्तयोगादनिघातः । सीद । सदेर्लोटि • पाघ्रा° ' इत्यादिना सीदादेशः । निघातः । अथा। ' निपातस्य च ' इति सांहितिको दीर्घः । वर्धय । ' वृधु वर्धने ' । हेतुमति णिच् । निघातः ॥ ॥ ३३ ॥