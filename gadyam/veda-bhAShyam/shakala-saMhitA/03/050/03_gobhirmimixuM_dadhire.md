+++
title = "003"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


**गृणानाः** स्तोत्रं कुर्वाणा ऋत्विजः **मिमिक्षुं** स्तोतॄणामभिमतफलं वर्षितुमिच्छन्तं **सुपारं** शोभनपारम् । स्तुतिभिरभिमुखीकर्तुं शक्यमित्यर्थः । तादृशम् **इन्द्रं** **ज्यैठ्याय** धनादिसंपत्त्या श्रेष्ठत्वाय **धायसे** चिरकालमायुर्धारणाय च **गोभिः** गोमिश्रितैः सोमैः **दधिरे** धारयन्ति । शेषः प्रत्यक्षः । हे **ऋजीषिन्** सोमवन्निन्द् स त्वं **मन्दानः** मोदमानः **सोमं** **पपिवान्** सोमस्य पाता सन् स्तोतृभ्यः **अस्मभ्यं** **पुरुधा** बहुधा **गाः** अग्निहोत्रादिकर्मसिद्ध्यर्थं धेनूः **सम्** इषण्य सम्यक् प्रेरय ॥ गोभिः । ‘ सावेकाचः०' इति विभक्तेरुदात्तत्वे प्राप्ते नः गोश्वन्साववर्ण° ' इति प्रतिषेधः । मिमिक्षुम् । मिह सेचने ' इत्यस्य सनि ' एकाचः° ' ( पा. सू. ७. २. १० ) इतीट्प्रतिषेधे ‘ हलन्ताच्च ' इति किद्वद्भावः । ‘ सनाशंसभिक्ष उः । प्रत्ययस्वरः । ज्यैष्ठ्याय । ज्येष्ठस्य भाव इत्यर्थे ब्राह्मणादित्वात् ष्यञ् । ञित्त्वादाद्युदात्तः । गृणानाः । ‘ गॄ शब्दे' । क्र्यादित्वात् श्ना । चित्त्वादन्तोदात्तः । मन्दानः । मदि स्तुत्यादिषु इत्यस्य शानचि ‘बहुलं छन्दसि ' इति शपो लुक् । पुरुधा । पुरुशब्दः इह संख्यावाची । ‘ संख्याया विधार्थे धा' इति धाप्रत्ययः । इषण्य । ‘ इष गतौ । इषणमिच्छतीति छन्दसि परेच्छायां क्यच् । तदन्तादन्तर्भावितण्यर्थाल्लोटि रूपम् ॥