+++
title = "001"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


अयम् **इन्द्रः** **स्वाहा** स्वाहाकृतमिमं सोमं **पिबतु** । **यस्य** इन्द्रस्यायं **सोमः** स इन्द्रो यज्ञं प्रति **आगत्य** **तुम्रः** कर्मविघ्नकारिणां हिंसकः **वृषभः** यष्टॄणामभिमतफलवर्षकः **मरुत्वान्** मरुद्भिस्तद्वान् **उरुव्यचाः** प्रभूतव्याप्तिः सन् **एभिः** अस्माभिर्दत्तैः **अन्नैः** सोमादिलक्षणैर्हविर्भिः **आ** **पृणतां** समन्तात् पूरयतु । ततः **अस्य** इन्द्रस्य संबन्धिनः **तन्वः** शरीरस्य **कामं** पुष्ट्यादि
लक्षणविषयमभिलाषं **हविः** अस्माभिर्दत्तम् **आ** **ऋध्याः** सर्वतः पूरयतु ॥ तुम्रः । तुमिराहननार्थः । उरुव्यचाः । व्यचेरसुन् । ‘ व्यचेः कुटादित्वमनसीति वक्तव्यम्' इत्यत्र ‘ अनसि' इति पर्युदासात् ङित्त्वाभावः । कृदुत्तरस्वरः । ऋध्याः । ऋध्नोतेः आशीर्लिंङि रूपम् ॥