+++
title = "004"
devataa = "विश्वेदेवाः"
RShiH = "गाथिनो विश्वामित्रः"
ChandaH = "त्रिष्टुप्"

+++


**अध्वरे** यज्ञे **ग्राव्णः** सोमाभिषवार्थमुपलान् **युजानः** प्रयुञ्जानोऽहं **सुमेके** सुरूपे **रोदसी** द्यावापृथिव्यौ **मनीषा** मनस ईषया स्तुतिलक्षणया वाचा **अच्छ** **विवक्मि** आभिमुख्येन स्तौमि । हे अग्ने **ते** तव **भूरिवाराः** यजमानैर्बहुवारं वरणीयाः **दर्शताः** कमनीयतया दर्शनीयाः **यजत्राः** पूज्याः **इमाः** दीप्तयः **मनवे** मनुष्यव्यवहारार्थम् **ऊर्ध्वाः** ऊर्ध्वमुखाः **भवन्ति** ॥ विवक्मि। ‘वच परिभाषणे ' । लटि  ‘ बहुलं छन्दसि ' इति शपः श्लुः ।  ‘ अर्तिपिपर्त्योश्च, बहुलं छन्दसि' इत्यभ्यासस्य इत्वम् । चकारस्य कुत्वं व्यत्ययेन । युजानः । ‘युजिबुधिदृशः किच्च' इति आनच् । कित्त्वात् अगुणः । चित्त्वादन्तोदात्तः । मनीषा । सुपो डादेशः ॥