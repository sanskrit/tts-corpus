+++
title = "005"
devataa = "विश्वेदेवाः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **अग्ने** **ते** तव **मधुमती** उदकवती **सुमेधाः** । शोभना मेधा प्रज्ञा यस्याः सा । सर्वस्य ज्ञापयित्री **या** **जिह्वा** ज्वाला **उरूची** बहुव्याप्तिः सती **देवेषु** मध्ये आह्वानार्थम् **उच्यते** प्रेर्यते **तया** जिह्वया **यजत्रान्** यजनीयान् विश्वान् देवान् **इह** कर्मण्यस्माकम् **अवसे** रक्षणाय **आ** **सादय** उपवेशय । किंच तान् विश्वान् देवान् **मधूनि** मदकरान् सोमान् **पायय** ॥ सुमेधाः ।  नित्यमसिच्प्रजामेधयोः' इति असिच् । उच्यते । ‘वच परिभाषणे ' । कर्मणि यकि रूपम् । यद्वृत्तयोगादनिघातः । उरूची । अञ्चतेः क्विन् ।  ‘ अञ्चतेश्चोपसंख्यानम् ' इति ङीप् । ' अनुदात्तस्य च यत्रोदात्तलोपः' इति ङीप उदात्तत्वम् । पायय । ‘पा पाने ' इत्यस्य णौ परतः ‘शाच्छासाह्वाव्यावेपां युक्' इति युक् । तिङ उत्तरत्वादनिघातः ॥