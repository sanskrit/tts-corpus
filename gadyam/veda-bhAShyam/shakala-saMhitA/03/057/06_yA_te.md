+++
title = "006"
devataa = "विश्वेदेवाः"
RShiH = "गाथिनो विश्वामित्रः"
ChandaH = "त्रिष्टुप्"

+++


**देव** दीप्यमान हे **अग्ने** **चित्रा** नानारूपा **असश्चन्ती** अस्मादन्यत्र संगतिमकुर्वाणा **या** **ते** तव प्रमतिः प्रकृष्टा बुद्धिः **पीपयत्** अपेक्षितफलदानेनास्मान् वर्धयति । तत्र दृष्टान्तः। **पर्वतस्येव** **धारा** । यथा पर्वतस्य मेघस्योदकधारा ओषधिवनस्पत्यादिषु संगतिं कुर्वाणा तान् वर्धयति तद्वत् । **वसो** सर्वस्य वासयितः **जातवेदः** जातप्रज्ञ हे अग्ने **तां** **प्रमतिं** परहितकरणसमर्थां बुद्धिम् **अस्मभ्यं** **रास्व** दत्स्व । तथा **विश्वजन्यां** सर्वजनहितां **सुमतिं** शोभनां बुद्धिं दत्स्व ॥ असश्चन्ती । सश्चतिर्गतिकर्मा । शतरि • उगितश्च' इति ङीप् । नञा समासे नञ्स्वरः । पीपयत् । **पा** पाने'। ण्यन्तस्य लुडि चङि रूपम् । ‘चङयन्यतरस्याम्' इति चडि परतः पूर्वस्योदात्तत्वम् । यद्वृत्तयोगादनिघातः । प्रमतिम् । तादौ च निति कृत्यतौ ' इति गतेः प्रकृतिस्वरत्वम् । रास्व । ‘रा दाने ' । व्यत्ययेन आत्मनेपदम् । लोटि रूपम् । आमन्त्रितस्याविद्यमानत्वात् निघाताभावः ॥