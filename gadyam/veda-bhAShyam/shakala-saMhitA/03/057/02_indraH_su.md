+++
title = "002"
devataa = "विश्वेदेवाः"
RShiH = "गाथिनो विश्वामित्रः"
ChandaH = "त्रिष्टुप्"

+++


**वसवः** सर्वस्य वासयितारो हे देवाः **इन्द्रः** **पूषा** च **वृषणा** अभिमतफलस्य सेक्तारौ **सुहस्ता** कल्याणपाणी नासत्यौ मित्रावरुणौ वा । ‘राजाना मित्रावरुणा सुपाणी' इत्यादिषु दृष्टत्वात् । एते सर्वे देवाः । **न** इति संप्रत्यर्थे । इदानीं **प्रीताः** सन्तः **शशयं** नभसि शयानं मेघं **दिवः** नभसः सकाशात् **सु** **दुदुहे** । वृष्टिद्वारापेक्षितं फलं सुष्ठु दुहन्ति । **यत्** यस्मात् **विश्वे** सर्वे **देवाः** **अस्यां** वेद्यां **रणयन्त** रमयन्ते **वः** युष्माकं संबन्धिनि **अत्र** लोके **सुम्नं** सुखकरमपेक्षितं फलं **प्र** **अश्यां** प्राप्नुयाम् ॥ सुहस्ता । हसेः ‘असिहसि°' इत्यादिना तन्प्रत्ययः । नित्त्वादाद्युदात्तः । बहुव्रीहौ ' आद्युदात्तं द्व्यच्छन्दसि' इत्युत्तरपदाद्युदात्तत्वम् । दुदुहे । ‘दुह प्रपूरणे' इत्यस्य लिटि ‘इरयो रे । रणयन्त। ‘रमु क्रीडायाम्'। ण्यन्तस्य लङि रूपम् । वर्णव्यापत्तिः । अश्याम् । 'अशू व्याप्तौ ' इत्यस्य लिङि • बहुल छन्दसि ' इति विकरणस्य लुक् । व्यत्ययेन परस्मैपदम् ॥