+++
title = "003"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


**देव** द्योतमान हे **इन्द्र** **नः** अस्माकं **नमोवृधं** नमसोऽन्नस्य वर्धकमिमं **यज्ञं** **हरिभिः** अश्वैः **सजोषाः** सहप्रीतिः त्वं **तूयं** क्षिप्रम् **आ** **याहि** । **घृतप्रयाः** । घृतसहितानि प्रयांस्यन्नरूपाणि हवींषि यस्य स तथोक्तः । तादृशः **अहं** **मधूनां** सोमानां **सधमादे** । सह माद्यन्ति यत्र सोमे इति सधमादः । तस्मिन् स्थाने **मतिभिः** स्तुतिभिः **त्वा** त्वां **जोहवीमि** **हि** भृशमाह्वयामि खलु ॥ जोहवीमि । यङ्लुकि ‘ अभ्यस्तस्य च ' इति संप्रसारणम् । गुणो यङलुकोः  इत्यभ्यासस्य गुणः । ‘ यङो वा ' इतीडागमः । हियोगादनिघातः । ‘ अभ्यस्तानामादिः । इत्याद्युदात्तः । घृतप्रयाः । **घृ** क्षरणदीप्त्योः' इत्यस्मात् **अञ्जिघृसिभ्यः** क्तः' इति क्तप्रत्ययः । बहुव्रीहौ पूर्वपदस्वरः ॥