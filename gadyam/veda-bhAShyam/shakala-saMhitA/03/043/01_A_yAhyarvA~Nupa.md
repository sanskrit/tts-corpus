+++
title = "001"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **वन्धुरेष्ठाः** । वन्धुरशब्देन ईषाद्वयसंबन्धस्थानम् अभिधीयते । तेन तद्विशिष्टो रथो लक्ष्यते । तस्मिन् रथे तिष्ठंस्त्वम् **अर्वाङ्** अस्मदभिमुखः सन् **आ** अभिलक्ष्य **उप** **याहि** समीप अगच्छ। **प्रदिवः** प्रत्नं पूर्वक्रमागतं **तवेत्** तवैव संबन्धि **सोमपेयं** सोमपानं त्वम् **अनु** उद्दिश्य **प्रिया** तव प्रियतमौ **सखाया** समानख्यानावश्वौ **बर्हिः** **उप** बर्हिषः समीपे **वि** **मुच** विमुञ्च । **हव्यवाहः** । हव्यं वहन्तीति हव्यवाहः। **इमे** ऋत्विजः **त्वां** **हवन्ते** सोमपानार्थमाह्वयन्ति । तस्मात् आगच्छेति भावः ॥ वन्धुरेष्ठाः । तिष्ठतेर्विच् । तत्पुरुषे कृति वहुलम्' इति सप्तम्या अलुक् । प्रदिवः । सकारान्तमव्ययम् । सोमपेयम् ।' पा पाने ' इत्यस्य भावे ' अचो यत्' इति यत्प्रत्ययः । ‘ ईद्यति' इतीत्वम्। आर्धधातुकलक्षणो गुणः । ‘ यतोऽनावः' इत्याद्युदात्तत्वम् । समासे कृदुत्तरपदस्वरः । मुच । मुञ्चतेर्लोटि आगमानुशानस्यानित्यत्वान्नुमभावः ॥