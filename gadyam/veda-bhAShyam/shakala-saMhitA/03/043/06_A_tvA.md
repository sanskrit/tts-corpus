+++
title = "006"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** **त्वा** त्वां **बृहन्तः** महान्तः **युजानाः** रथे युज्यमानाः **हरयः** अश्वाः **सधमादः** सह मादयन्तः सन्तः **अर्वाक्** अस्मदभिमुखम् **आ** **वहन्तु** । **वृषभस्य** कामानां वर्षितुरिन्द्रस्य **मूराः** शत्रूणां मारकाः **सुसंमृष्टासः** इन्द्रस्य हस्ताभ्यां पृष्ठभागे सुष्ठु संस्पृष्टाः **दिवः** नभसः सकाशादागच्छन्तः **ये** अश्वाः **आताः** । आभिमुख्येन गम्यन्ते प्राणिभिस्तत्तत्कार्यं प्रति इत्याताः दिशः । सर्वा दिशः **द्विता** । द्विधा यथा भवति तथा **प्र** **ऋञ्जन्ति** प्रकर्षेण साधयन्ति ॥ युजानाः । ‘युजिर् योगे' । 'युजिबुधिदृशः किच्च' ( उ. सू. २. २४७ ) इत्यानच् । चित्त्वादन्तोदात्तः । सधमादः । मदी हर्षे ' इत्यस्माप्प्यन्तात् क्विप् । कृदुत्तरपदस्वरः । द्विता । द्विशब्दात् “ संख्याया विधार्थे धा' इति धाप्रत्ययः । धकारस्य तकारश्छान्दसः । प्रत्ययस्वरः । दिवः । ‘ ऊडिदम् ' इति विभक्तेरुदात्तत्वम् । आताः । ‘ अत सातत्यगमने' इत्यस्मात् कर्मणि घञ् । व्यत्ययेनाद्युदात्तः ॥