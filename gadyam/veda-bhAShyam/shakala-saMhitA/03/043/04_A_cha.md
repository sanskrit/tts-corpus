+++
title = "004"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **वृषणा** सेचनसमर्थौ **सुधुरा** शोभनया धुरान्वितौ **स्वङ्गा** शोभनावयवोपेतौ **सखाया** शोभनख्यानौ **एता** एतौ **हरी** **त्वाम्** **आ** **वहात:** यज्ञं प्रत्यागमनाय रथे त्वामावहतः । अथ **धानावत्** भृष्टयवोपेतं **सवनं** **जुषाणः** सेवमानः **सखा** सखिभूतः सः **इन्द्रः** **सख्युः** स्तोतुर्मम **वन्दनानि** स्तोत्राणि **शृणवत्** **च** शृणुयात् ॥ वहातः । वहेर्लेट्याडागमे रूपम् । ‘ चवायोगे प्रथमा' इति न निघातः । शृणवत् । ‘श्रु श्रवणे' इत्यस्य लेट्यडागमे रूपम् । निघातः॥