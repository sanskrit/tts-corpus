+++
title = "004"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **त्वम्** **एकः** असहाय एव **अच्युतानि** च्युतिरहितानि दृढमूलान्यपि तव प्रतिपक्षभूतानि रक्षांसि **च्यावयन्** स्वस्वस्थानात् पातयन् तथा **वृत्रा** वृत्राणि पापानि **जिघ्नमानः** हिंसन् **चरसि** **हि** **स्म** वर्तसे खलु। किंच एवंविधसामर्थ्योपेतस्य **तव** **व्रताय** कर्मणे आज्ञायै द्यावापृथिव्यौ **पर्वतासः** पर्वताश्च **निमितेव** निखाता निश्चला इव **अनु** तस्थुः अनुकूलास्तिष्ठन्ति ॥ स्म । चादित्वादनुदात्तः । च्यावयन् । 'च्युङ् गतौ ' इत्यस्य ण्यन्तस्य शतरि रूपम् । णिच्स्वरः । चरसि । चर गतिभक्षणयोः । हियोगादनिघातः । जिघ्नमानः । 'हन हिंसागत्योः' इत्यस्य ‘घञर्थे कविधानम् ' इति कः । तस्य ‘छन्दस्युभयथा' इति सार्वधातुकत्वाच्छप् । तस्य श्लुः । ‘बहुलं छन्दसि' इत्यभ्यासस्येत्वम् । हन्तीति जिघ्नः । आचारार्थे क्विप् । अस्मात्ताच्छील्यार्थे चानश् । शप् । व्यत्ययेनाद्युदात्तत्वम् । द्यावापृथिवी । देवताद्वन्द्वे च ' इत्युभयपदप्रकृतिस्वरत्वम् ॥ निमितेव । डुमिञ् प्रक्षेपणे' इत्यस्य कर्मणि निष्ठा । ' गतिरनन्तरः' इति गतेः प्रकृतिस्वरत्वम् । ‘सुपां सुलुक्° इति सुपो डादेशः। ‘इवेन विभक्त्यलोपः' इत्युक्तत्वात् पूर्वपदस्वरः । तस्थुः। ‘ष्ठा गतिनिवृत्तौ' इत्यस्य लिटयुसि आतो लोपे कृते तस्य  द्विर्वचनेऽत्ति' इति स्थानिवद्भावात् द्विर्वचनम् । निघातः ॥