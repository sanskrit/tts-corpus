+++
title = "016"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे इन्द्र **अवमैः** समीपे वर्तमानैः **अमित्रैः** शत्रुभिरसुरैरुत्सृष्टो योऽशनिः **घोषः** घुष्यमाणः **सं** **शृण्वे** सम्यगस्माभिः श्रूयते **तपिष्ठाम्** अतिशयेन तापिकां ताम् **अशनिम्** **एषु** शत्रुष्वेव निधाय **जहि** मारय । तैः प्रयुक्तामशनिं तानेव प्रापयेति भावः । **ईम्** एनान् शत्रून् **अधस्तात्** मूलतः **वृश्च** छिन्धि । किंच **वि** **रुज** तान् विशेषेण बाधस्व **सहस्व** अभिभव च । हे **मघवन्** इन्द्र **रक्षः** कर्मविघ्नकारीणि रक्षांसि **जहि** मारय । अनन्तरमिमं यज्ञं **रन्धयस्व** पारं नय॥ शृण्वे। निघातः । जहि । ‘हन हिंसागत्योः'। अस्य लोटि रूपम् । अशनिम्।' अशू व्याप्तौ ।' अश्यवितॄभ्योऽनिः' इत्यनिप्रत्ययः। प्रत्ययस्वरः । तपिष्ठाम् । तप्तृशब्दादिष्ठन्प्रत्ययः । नित्स्वरः। वृश्च । ‘ओव्रश्चू छेदने' । तुदादिः । ग्रहिज्यादिना संप्रसारणम् । सहस्व। वाक्यभेदादनिघातः । रन्धयस्व। 'रध हिंसासंराद्धयोः' इत्यस्य ण्यन्तस्य लोटि • रधिजभोरचि' इति नुमागमः । वाक्यभेदादनिघातः ॥