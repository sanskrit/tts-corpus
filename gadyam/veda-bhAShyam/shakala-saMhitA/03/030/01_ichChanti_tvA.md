+++
title = "001"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


विश्वामित्रः स्तौति । हे **इन्द्र** **सोम्यासः** सोमार्हा ब्राह्मणाः **त्वा** त्वां शंसितुम् **इच्छन्ति** अत एव **सखायः** ते ब्राह्मणास्त्वदर्थं **सोमं** **सुन्वन्ति** अभिषुण्वन्ति । **प्रयांसि** इतराण्यपि हवींषि **दधति** त्वदर्थं धारयन्ति । त्वया प्रेरिताः सन्तः **जनानां** सपत्नानाम् **अभिशस्तिं** तत्कृतां हिंसां **तितिक्षन्ते** सहन्ते । एवमनुग्राहकः **त्वत्** त्वत्तोऽन्यः **कश्चन** **हि** को नाम पुरुषः खलु **आ** **प्रकेतः** सर्वतो जगति । प्रकेत्यते ज्ञाप्यत इति प्रकेतः । प्रज्ञापितः विद्यते ॥ सोग्यासः । सोममर्हतीत्यर्थे ' सोममर्हति यः' इति यः । प्रत्ययस्वरः । सुन्वन्ति । षुञ् अभिषवे'। स्वादित्वात् श्नुः। ‘सति शिष्टस्वरो बलीयान् ' इति झिप्रत्ययस्वर: । दधति । दधातेर्लटि रूपम् । ' समानवाक्ये युष्मदस्मदादेशनिघाताः ' ( पा. सू. ८. १. १८. ५. ) इति सोमपदस्य इतरवाक्येन अन्वयान्न निघातः । ‘अभ्यस्तानामादिः' इत्याद्युदात्तत्वम् । तितिक्षन्ते । ‘तिज निशाने ' इत्यस्य क्षमायां ‘गुप्तिज्किद्यः्य सन्' इति सन् । अभ्यस्तस्वरः । अभिशस्तिम् । शसु हिंसायाम् ' इत्यस्मात् भावे क्तिन् । ' तादौ च निति कृत्यतौ ' इति गतेः प्रकृतिस्वरत्वम् । प्रकेतः । ‘कित ज्ञाने'। कर्मणि घञ्° ।' थाथघञ्क्त ' इत्यन्तोदात्तत्वम् ॥