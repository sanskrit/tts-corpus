+++
title = "018"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


**प्रणेतः** प्रकर्षेण जगतो निर्वाहक हे **इन्द्र** अस्मान् **वाजिभिः** अश्वैः सहितान् कुरु **स्वस्तये** **च** अविनाशाय कुरु । **यत्** यदा त्वं **सम्** **आसत्सि** अस्माकं समीपे यज्ञनिर्वाहार्थमासीदसि तदा वयं **महीः** महान्ति **इषः** अन्नानि **पूर्वीः** प्रभूतानि **रायः** धनानि **वन्तारः** तेषां संभक्तारः सन्तः **बृहतः** महान्तः **स्याम** भवेम । किंच **प्रजावान्** अपत्योपेतं **भगः** धनम् **अस्मे** अस्मासु **अस्तु** भवतु ॥ आसत्सि । षद्लृ विशरणादिषु । ‘बहुलं छन्दसि' इति शपो लुक् । यद्योगादनिघातः । इषो राय इति च द्वे षष्ट्यर्थे द्वितीये । वन्तारः। ‘वन षण संभक्तौ ' इत्यस्य तृचि आगमानुशासनस्य अनित्यत्वादिडभावः । चित्स्वरः । स्याम। ' अस भुवि ' इत्यस्य लिङि रूपम् । अस्मे । अस्मच्छब्दस्य सप्तम्याः ‘सुपां सुलुक् ' इति शे इत्यादेशः ॥