+++
title = "006"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


हे **इन्द्र** **ते** तव **हरिभ्याम्** अश्वाभ्यां युक्तो रथः शत्रूनभिलक्ष्य **प्रवता** प्रवणेन मार्गेण **सु** सुष्ठु **प्र** **एतु** शीघ्रं गच्छतु । तथा **ते** **वज्रः** अशनिः **शत्रून्** असुरान् **प्रमृणन्** हिंसन् **प्र** एतु। त्वं च **प्रतीचः** त्वदाभिमुख्येनागच्छतः शत्रून् **जहि** मारय । तथा **अनूचः** अनुगच्छतः पार्ष्णिग्राहानसुरान्  **पराचः** पलायनपरांश्च जहि । एवं शत्रुषु बाधितेषु सत्सु **विश्वं** जगत् **सत्यं** **कृणुहि** सत्यभूताग्निहोत्रादिकर्मपरं कुरु । एवंविधं सामर्थ्यं त्वयि **विष्टं** निविष्टम् **अस्तु** ॥ प्रवता । प्रशब्दात् उपसर्गाच्छन्दसि धात्वर्थे ' इति वतिः । प्रत्ययस्वरः । प्रमृणन् । मृण हिंसायाम् । जहि ।' हन हिंसागत्योः' इत्यस्य लोटि सिपो हिरादेशः । तस्मिन् ‘हन्तेर्जः' इति जादेशः । ‘अतो हेः' इति लुकि प्राप्ते आभाच्छास्त्रस्यासिद्धत्वान्निवृत्तिः । हेर्ङित्त्वादन्तोदात्तः । प्रतीचः । ‘अञ्चु गतिपूजनयोः' । ' अञ्चेश्छन्दस्यसर्वनामस्थानम्' इति विभक्तेरुदात्तत्वम् । पराचः । ‘अनिगन्तोऽञ्जतौ वप्रत्यये ' इति गतेः प्रकृतिस्वरत्वम् । कृणुहि । ‘कृवि हिंसाकरणयोः । अस्तु । ' अस भुवि ' ॥