+++
title = "021"
devataa = "इन्द्रः"
RShiH = "गाथिनो विश्वामित्रः"
ChandaH = "त्रिष्टुप्"

+++


**गोपते** स्वर्गाधिपते हे इन्द्र **नः** अस्मदर्थं **गोत्रा** गोत्राण्यभ्राणि **गाः** अपः प्रति **आ** **दर्दृहि** आद्रियस्व । अभ्राणि विदीर्य जलानि प्रापयेत्यर्थ । ततः **सनयः** संभजनीयानि **वाजाः** अन्नानि **अस्मभ्यम्** अस्मदर्थं **सं** **यन्तु** समागच्छन्तु । **वृषभ** कामानां वर्षितर्हे इन्द्र त्वं **दिवक्षाः** **असि** दिवं व्याप्य वर्तमानत्वेन महानसि । अत एव **सत्यशुष्मः** सत्यसामर्थ्यः **मघवन्** धनवन् हे इन्द्र **अस्मभ्यं** **गोदाः** गवां प्रदाता भवामीति **सु** **बोधि** सुष्ठु बुध्यस्व ॥ दर्दृहि ।' दृङ् आदरे ' । यङ्लुकि लोटि रूपम् । 'ऋतश्च ' ( पा. सू. ७. ४. ९२ ) इत्यभ्यासस्य रुगागमः । निघातः । गाः । ' औतोऽम्शसोः ' ( पा. सू. ६. १. ९३ ) इत्योकारस्याकारः । एकादेशस्वरः । अस्मभ्यम् । ‘भ्यसो भ्यम्' इति चतुथींबहुवचनस्य भ्यमादेशः । यन्तु ।“ इण गतौ । लोटि रूपम् । दिवक्षाः । ‘अक्षू व्याप्तौ ' । असुन् । दिवं व्याप्नोतीति दिवक्षाः। कृदुत्तरपदस्वरः। गोदाः । ‘डुदाञ् दाने '। अस्मात् विच् । कृदुत्तरपदस्वरः ॥