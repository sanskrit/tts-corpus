+++
title = "008"
devataa = "इन्द्रः"
RShiH = "गाथिनो विश्वामित्रः"
ChandaH = "गायत्री"

+++


**शतक्रतो** हे **इन्द्र** **शुष्मिन्तमं** बलवतां मध्येऽतिशयेन बलवन्तं **द्युम्निनं** दीप्तिमन्तम् । यद्वा शुष्मिन्तमं शत्रूणां शोषकतमं द्युम्निनं यशस्विनम्। **जागृविं** जागरणशीलम् । पीतः सोमो जागृविः स्वप्ननिवारक इति । तादृशं **नः** अस्माकं संबन्धिनं **सोमम्** **ऊतये** अस्माकं रक्षणाय **पाहि** अत्रागत्य पिब ॥ शुष्मिन्तमम् । तमपः पित्वादनुदात्तत्वे प्रत्ययस्वरः । पाहि । पातेर्लोटि • बहुलं छन्दसि ' इति शपो लुक् । निघातः । जागृविः । क्विन्प्रत्ययान्तः । नित्त्वादाद्युदात्तः ॥