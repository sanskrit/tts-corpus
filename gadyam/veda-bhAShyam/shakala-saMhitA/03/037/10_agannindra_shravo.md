+++
title = "010"
devataa = "इन्द्रः"
RShiH = "गाथिनो विश्वामित्रः"
ChandaH = "गायत्री"

+++


हे **इन्द्र** वृत्रहन्” **बृहत्** महत् **श्रवः** सोमलक्षणमस्माभिर्दीयमानमन्नम् **अगन्** त्वां गच्छतु । त्वं **दुष्टरं** दुस्तरं शत्रुभिः तरितुम्' अशक्यं **द्युम्नं** धनं **दधिष्व** अस्मभ्यं प्रयच्छ । वयं तु **ते** त्वदीयं **शुष्मं** बलम् उत्कृष्टं **तिरामसि** सोमाज्यादिभिर्वर्धयामः ॥ अगन् । गमेर्लङि ‘ बहुलं छन्दसि' इति शपो लुक् । हल्ङ्यादिना तिलोपः । ‘मो नो धातोः '। अडागमस्वरः । दधिष्व । दधातेर्लोटि ‘छन्दस्युभयथा ' इति थास आर्धधातुकत्वादिडागमः । निघातः । दुस्तरम् । तरतेः कृच्छ्रार्थे  खल् । सुषामादित्वात् संहितायां षत्वम् । लित्स्वरः । तिरामसि । इदन्तो मसिः । निघातः ॥