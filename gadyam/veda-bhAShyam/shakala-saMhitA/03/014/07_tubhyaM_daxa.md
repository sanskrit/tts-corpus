+++
title = "007"
devataa = "अग्निः"
RShiH = "ऋषभो वैश्वामित्रः"
ChandaH = "त्रिष्टुप्"

+++


**दक्ष** समृद्धतया सामर्थ्योपेत **कविक्रतो** अतीन्द्रियविषयप्रज्ञोपेत सर्वज्ञ **देव** दीप्यमान हे अग्ने **मर्तासः** यजमाना वयं **तुभ्यं** त्वदर्थं **यानीमा** यानि इमा इमानि हवींषि **अध्वरे** यज्ञे **अकर्म** हविस्त्यागमकार्ष्म । **त्वं** च **सुरथस्य** शोभनयानोपेतस्य **विश्वस्य** सर्वस्य यजमानस्य  **बोधि** गोपायिता भवामीति बुध्यस्व । हे **अमृत** मरणधर्मरहित **अग्ने** **इह** अस्मिन्कर्मणि अस्माभिः दत्तं **तत्** **सर्वं** हविः **स्वद** आस्वादय ॥ अकर्म। डुकृञ् करणे' इत्यस्य लङि ‘छन्दस्युभयथा' इति मस आर्धधातुकत्वेन ङित्त्वाभावाद्गुणः । यद्वृत्तयोगादनिघातः । बोधि । ‘बुध अवगमने'। ‘छन्दसि लुङ' इति लोडर्थे लुङ् । ‘ तिङा तिङो भवन्ति इति सिपस्तादेशः । ‘ दीपजनबुध° । इत्यादिना कर्तरि चिण् । ' चिणो लुक् ' इति तप्रत्ययस्य लोपः । अडभावश्छान्दसः । स्वद । स्वद आस्वादने । अन्तर्भावितण्यर्थः । लोटि रूपम् । निघातः ॥ ॥ १४ ॥