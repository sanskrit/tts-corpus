+++
title = "008"
devataa = "इन्द्राग्नी"
RShiH = "गाथिनो विश्वामित्रः"
ChandaH = "गायत्री"

+++


हे **इन्द्राग्नी** **वां** युवयोः **तविषाणि** बलानि **प्रयांसि** अन्नानि **च** **सधस्थानि** परस्परमवियुज्य वर्तन्ते । तथा **अप्तूर्यं** वृष्टिद्वारा प्रेरकत्वं **युवोः** युवयोरेव **हितं** निहितं वर्तते । तस्मात्सोमपानप्रभृतिषु सर्वकर्मसु इन्द्राग्न्योः सहैव वर्तमानत्वमिति भावः ॥ वाम् । षष्ठीद्विवचने वामित्यादेशः । सधस्थानि । ष्ठा गतिनिवृत्तौ । आतोऽनुपसर्गे कः ।  ‘ सध मादस्थयोश्छन्दसि ' इति सहस्य सधादेशः ॥