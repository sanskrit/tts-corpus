+++
title = "009"
devataa = "इन्द्राग्नी"
RShiH = "गाथिनो विश्वामित्रः"
ChandaH = "गायत्री"

+++


हे **इन्द्राग्नी** **दिवः** **रोचना** स्वर्गस्य रोचकौ प्रकाशकौ युवां **वाजेषु** संग्रामेषु **परि** **भूषथः** परितः सर्वतोऽलंकृतौ भवथः । शत्रून्पराजित्य सर्वतो विजयमानौ वर्तेथे । **वां** युवयोः **वीर्यं** सामर्थ्यमेव **तत्** तादृशं संग्रामविजयं **प्र** **चेति** प्रकर्षेण ज्ञापयति । यद्वा युवां वाजेषु संग्रामेषु परिभूषथः शत्रून्परिभवथः । शेषं पूर्ववत् ॥ रोचना । ' रुच दीप्तौ' इत्यस्य ‘अनुदात्तेतश्च हलादेः' इति युच् । चित्त्वादन्तोदात्तः । भूषथः ।  ‘ भूष भूषणे' । निघातः । चेति ।  ‘ चिती संज्ञाने' । अयमन्तर्भावितण्यर्थः । 'बहुलं छन्दसि' इति शपो लुक् । तकारलोपः छान्दसः ॥ ॥ १२ ॥ ॥ १ ॥