+++
title = "004"
devataa = "अग्निः"
RShiH = "वामदेवो गौतमः"
ChandaH = "अनुष्टुप्"

+++


**यः** अग्निः **विश्वाः** **चर्षणीः** सर्वाः प्रजाः **अभि** भवति **आयवः** मनुष्याः । आयव इति मनुष्यनाम ‘आयवः ‘ यदवः ' ( नि. २. ३. १७ ) इति मनुष्यनामसु पाठात् । **आशुं** क्षिप्रगामिनं **विवस्वतः** मनुष्यस्य यजमानस्य **दूतम्** । विवस्वन्त इति मनुष्यनाम । **केतुं** प्रज्ञापकं **भृगवाणं** भृगुवदाचरन्तम् । दीप्यमानमित्यर्थः ॥  ‘ सर्वप्रातिपदिकेभ्यः क्विब्वक्तव्यः' इति क्विप् । तदन्ताल्लटो व्यत्ययेन शानच् । अदुपदेशाल्लसार्वधातुकानुदात्तत्वे प्राप्ते वृषादेराकृतिगणत्वात् आद्युदात्तत्वम् ॥ तमग्निं **विशेविशे** सर्वस्यै प्रजायै **आ** **जभ्रुः** आजह्रुः॥ ‘हृग्रहोर्भः' इति भत्वम् ॥