+++
title = "002"
devataa = "अग्निः"
RShiH = "वामदेवो गौतमः"
ChandaH = "अनुष्टुप्"

+++


हे **अग्ने** **अध** अतः कारणात् **देवस्य** द्योतमानस्य **ते** तव संबन्धि **चेतनं** तेजः कदा **आनुषक्** अनुषक्तं **भुवत्** भवेत् ॥ लेट्यडागमः ।  ‘ बहुलं छन्दसि ' इति विकरणस्य लुक् ।  ‘ भूसुवोस्तिङि ' इति गुणप्रतिषेधः ॥ अतः कारणादित्युक्तम् । कस्माद्धेतोरित्युच्यते । **हि** यस्मात् कारणात् **मर्तासः** मनुष्याः **विक्षु** विड्भिः प्रजाभिः **ईड्यं** स्तुत्यं **त्वा** त्वां जगृभ्रिरे जगृहिरे गृह्णन्ति ॥ ग्रहेर्धातोर्लिटि ‘ हृग्रहोर्भः' इति भत्वम् । 'बहुलं छन्दसि' इति रुडागमः ॥