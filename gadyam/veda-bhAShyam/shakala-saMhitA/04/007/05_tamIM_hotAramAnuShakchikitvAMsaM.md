+++
title = "005"
devataa = "अग्निः"
RShiH = "वामदेवो गौतमः"
ChandaH = "अनुष्टुप्"

+++


ऋत्विगादयो मनुष्याः **आनुषक्** अनुपूर्व्येण **होतारं** देवानामाह्वातारं **चिकित्वांसं** जानन्तम् ॥  ‘कित ज्ञाने '। लिटः क्वसुः । द्विर्भावहलादिशेषचुत्वदीर्घाः। प्रत्ययस्वरः ॥ **तमीं** तमिममग्निं **नि** **षेदिरे** निषादयन्ति स्म । कीदृशम् । **रण्वं** रमणीयं पावकशोचिषं शोधकदीप्तिं **यजिष्ठं** यष्टृतमं **सप्त** सप्तभिः **धामभिः** तेजोभिर्युक्तम् ॥ ॥ ६ ॥