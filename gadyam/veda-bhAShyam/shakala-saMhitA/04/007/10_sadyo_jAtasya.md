+++
title = "010"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**सद्यो** **जातस्य** अरणिनिर्मथनादनन्तरमेवोत्पन्नस्याग्नेः **ओजः** तेजः **ददृशानम्** । ऋत्विगादिभिर्दृश्यमानं भवतीति शेषः । **वातः** वायुः **यत्** यदा **अस्य** अग्नेः **शोचिः** दीप्तिम् **अनु** लक्षीकृत्य **वाति** गच्छति तदा सोऽयमग्निः **अतसेषु** वृक्षसंघेषु **तिग्मां** तीक्ष्णां **जिह्वां** ज्वालां **वृणक्ति** संयोजयति । **स्थिरा** **चित्** स्थिराण्यपि **अन्ना** अन्नरूपाणि काष्ठादीनि **जम्भैः** तेजोभिः **वि** **दयते** विखण्डयति। भक्षयतीत्यर्थः ॥