+++
title = "009"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे अग्ने **रुशतः** रोचमानस्य **ते** तव संबन्धि । अत्र एमञ्शब्देन गमनमार्ग उच्यते । **एम** वर्त्म **कृष्णं** कृष्णवर्णं भवति । **भाः** तव संबन्धिनी दीप्तिः **पुरः** पुरस्ताद्भवति । **चरिष्णु** संचरणशीलम् **अर्चिः** त्वदीयं तेजः **वपुषां** वपुष्मतां रूपवताम् । तेजस्विनामित्यर्थः । **एकम्** **इत्** मुख्यमेव भवति । **यत्** यं त्वाम् **अप्रवीता** अनुपगता यजमानाः **गर्भं** त्वज्जननहेतुमरणिं **दधते** **ह** धारयन्ति खलु । स त्वं **सद्यश्चित्** सद्य एव **जातः** उत्पन्नः सन् **दूतः** **भवसीदु** यजमानस्य दूतो भवस्येव ॥