+++
title = "007"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**यत्** यमग्निं **देवाः** स्तोतारः **ससस्य** स्वप्नस्य **वियुता** वियुते वियोगे । उषसीत्यर्थः । **ऋतस्य** उदकस्य **धामन्** धामनि स्थाने **सस्मिन्** सर्वस्मिन् **ऊधन्** ऊधनि यज्ञे **रणयन्त** रमयन्ति । स्तोत्रैरिति शेषः । **महान्** प्रभूतः **नमसा** नमस्कारेण **रातहव्यः** दत्तहविष्कः **ऋतावा** सस्यवान् सः **अग्निः** **सदमित्** सदैव **अध्वराय** अध्वरं यजमानैः कृतं यज्ञम् ॥  ‘ सुपा सुपो भवन्तीति वक्तव्यम् ' ( पा. म. ७. १. ३९ ) इति वचनादत्र द्वितीयार्थे चतुर्थी ॥ **वेः** वेत्ति जानाति । यद्वा । देवा इन्द्रादयः ससस्य ऋत्विग्भिः सेव्यस्य यद्यस्याग्नेर्वियुता विशिष्टे सस्मिन् भजनीये ऋतस्य सत्यस्य धामन् धामनि योनौ ऊधन्नूधनि यज्ञे रणयन्त रमयन्ते । महान् प्रभूतो नमसा हविषा रातहव्यो दत्तहविष्क ऋतावा सत्यवान् सोऽग्निरध्वराय यज्ञार्थं सदमित् सदैव वेः गन्ता भवति । अध्वराय यज्ञ वेः कामयते वा ॥