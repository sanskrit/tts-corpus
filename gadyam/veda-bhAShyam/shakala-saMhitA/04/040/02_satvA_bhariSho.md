+++
title = "002"
devataa = "दधिक्राः"
RShiH = "वामदेवो गौतमः"
ChandaH = "जगती"

+++


**सत्वा** गन्ता **भरिषः** भरणकुशलः **गविषः** गवां प्रेरकः एष्टा वा दुवन्यसत् । दुवः परिचरणमिच्छन्तो दुवन्याः । तेषु सीदतीति दुवन्यसत् । **इषः** इष्यमाणायाः **उषसः** संबन्धिनि काले इत्यर्थः । यद्वा । इषः एष्टा एषणीयो वा । **श्रवस्यात्** श्रवस्येत् अन्नमिच्छेत् । किंच **तुरण्यसत्'**। त्वरया सीदतीति तुरण्यसत्' । **सत्यः** सत्सु तायमानः **द्रवः** गन्ता **द्रवरः** प्रकृष्टवेगवान् **पतङ्गरः** । पतनेनोत्प्लवनेन पतनं पतङ्गः । तद्वान् पतङ्गरः । उक्तलक्षणः **दधिक्रावा** देवः **इषम्** अन्नम् **ऊर्जं** बलं **स्वः** स्वर्गं च **जनत्** जनयेत् उत्पादयेत् ॥