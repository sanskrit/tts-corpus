+++
title = "003"
devataa = "दधिक्राः"
RShiH = "वामदेवो गौतमः"
ChandaH = "जगती"

+++


**उत** **स्म** अपि च खलु **द्रवतः** गच्छतः **तुरण्यतः** त्वरमाणस्य **प्रगर्धिनः** प्रकर्षेणाभिकाङ्क्षतः **अस्य** **दधिक्राव्णः** देवस्य गतिं **वेः** गन्तुः पक्षिणः**पर्णं** **न** गमनं पत्रं वा अनुसृत्य यथा वान्त्यन्ये पक्षिणस्तद्वत् **अनु** **वाति** सर्वो वेगवान् जनः । सर्वेषामपि शीघ्रगामीत्यर्थः । किंच **ध्रजतः** गच्छतः **तरित्रतः** तारयतोऽन्यान् ॥ अन्तर्भावितण्यर्थोऽयम् ॥ **श्येनस्येव** **अङ्कसं** पादाधारम् उरःप्रदेशं वा **परि** परितः **ऊर्जा** बलेन निमित्तेनान्नार्थं वा **सह** एकीभूय । संघेन गच्छन्तीति शेषः ॥