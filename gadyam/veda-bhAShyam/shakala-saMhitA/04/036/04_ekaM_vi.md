+++
title = "004"
devataa = "ऋभवः"
RShiH = "वामदेवो गौतमः"
ChandaH = "जगती"

+++


हे ऋभवः **एकं** **चमसम्** एकमेव सन्तं पानसाधनं चमसं **चतुर्वयम्** । वयाः शाखाः । चतुःशाखं चतुरवयवं **वि** **चक्र** व्यकुरुत । तथा **धीतिभिः** कर्मभिः **चर्मणः** नूतनां **गां** **निः** **अरिणीत** समस्कुरुत । निरित्येष समित्येतस्य स्थाने । **अथ** अतः कारणात् **देवेषु** मध्ये **अमृतत्वमानश** प्राप्नुत । हे **वाजाः** हे **ऋभवः** **तत्** तादृशं **वः** युष्माकं कर्म । **श्रुष्टी** इति क्षिप्रनामैतत् । क्षिप्रम् **उक्थ्यं** स्तुत्यं भवति ॥