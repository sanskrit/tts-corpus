+++
title = "012"
devataa = "इन्द्रः"
RShiH = "गर्भिणी वामदेवस्य माता"
ChandaH = "त्रिष्टुप्"

+++


हे इन्द्र **यत्** यस्मात् कारणात् पितुः सकाशात् जनिष्यमाणात् भीतस्त्वं त्वदीयं **पितरं** **पादगृह्य** पादेषु गृहीत्वा **प्राक्षिणाः** प्रकर्षेणावधीः । तस्मात् कारणात् **ते** त्वत्तोऽन्यः **कः** देवः **मातरं** स्वकीयजननीं विधवां पितृवधेन पतिरहिताम् **अचक्रत्** अकरोत् । **कः** त्वत्तोऽन्यः **शयुं** शयानं **चरन्तं** जाग्रतं वा **त्वाम्** **अजिघांसत्** हन्तुमैच्छत् । ते त्वत्तोऽन्यः कः **देवः** मार्डीके प्रजानां सुखकरणे **अधि** अधिकः **आसीत्** । अयमर्थः ‘ऋक्सामे वै देवेभ्यः' (तै. सं. ६. १. ३. ६) इत्यनुवाके यज्ञो दक्षिणामभ्यध्यायत्' इत्यादिब्राह्मणेन तैत्तिरीयकैर्बहुधा प्रपञ्चितः ॥