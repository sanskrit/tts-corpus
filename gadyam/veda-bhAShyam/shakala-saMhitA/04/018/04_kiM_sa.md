+++
title = "004"
devataa = "इन्द्रः;वामदेवः"
RShiH = "वामदेवः~अदितिः"
ChandaH = "त्रिष्टुप्"

+++


अदितिः **यम्** इन्द्रं **सहस्रं** बहून् 'मासः मासान् **पूर्वीः** बह्वीः **शरदश्च** संवत्सरांश्च **जभार** बभार ॥ बिभर्तेरिदं रूपम् ॥ गर्भे स्थित इन्द्रो बहुषु संवत्सरेष्वदितिं क्लेशितवानित्यर्थः । एवंभूतः **सः** इन्द्रः **किं** यत् किमपि । सर्वमपीत्यर्थः। **ऋधक्** विरुद्धं कर्म **कृणवत्** अकरोत् । इन्द्रस्य आक्षेपम् असहमानादितिरिन्द्रमातापि एनं प्रति ब्रूते। हे वामदेव **जातेषु** उत्पन्नेषु देवादिषु **अन्तः** मध्ये **अस्य** इन्द्रस्य प्रतिमानम् उपमानं **नहि** **अस्ति** न विद्यते खलु। **नु** इति पादपूरणार्थः। **उत** अपि च **ये** देवादयः **जनित्वाः** जनयितव्या जनयिष्यमाणास्तेषु मध्येऽस्येन्द्रस्य प्रतिमानं नास्ति ।