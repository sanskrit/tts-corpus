+++
title = "009"
devataa = "इन्द्रः"
RShiH = "गर्भिणी वामदेवस्य माता"
ChandaH = "त्रिष्टुप्"

+++


हे **मघवन्** धनवन्निन्द्र **ममच्चन** प्रमाद्यन्नेव व्यंसो नाम राक्षसः **निविविध्वान्** प्रविध्यन् **ते** **हनू** त्वदीये हनू मुखपार्श्वे **अप** **जघान** अपहतवान् । **अध** अथानन्तरं है इन्द्र निविद्धः राक्षसेन ताडितः त्वम् **उत्तरः** व्यंसाधिकबलः **बभूवान्** भूतः सन् **दासस्य** क्षीणस्य व्यंसस्य **शिरः** **वधेन** वज्रेण **सं** **पिणक्** पिष्टवानसि ॥