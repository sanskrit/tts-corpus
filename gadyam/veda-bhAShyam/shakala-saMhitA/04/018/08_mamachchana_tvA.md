+++
title = "008"
devataa = "इन्द्रः"
RShiH = "गर्भिणी वामदेवस्य माता"
ChandaH = "त्रिष्टुप्"

+++


सूक्तशेषेण ऋषिरिन्द्रं स्तौति । हे इन्द्र **ममञ्चन** माद्यन्त्येव । प्रमत्तैवेत्यर्थः । **युवतिः** त्वदीया मातादितिः **त्वा** त्वां **परास** पराचिक्षेप । किंच कुषवानाम्नी काचित् राक्षसी सा **ममच्चन** प्रमत्तैव **त्वा** त्वां **जगार** गिरति स्म । हे इन्द्र **ममच्चित्** प्रमाद्यन्त्य एव **आपः** **शिशवे** जाताय तुभ्यं ममृड्युः सुखयांचक्रुः । भमञ्चित् माद्यन्नेव **इन्द्रः** **सहसा** स्वेन वीर्येण **उदतिष्ठत्** सूतिकागृहात् राक्षसीं बाधमानः सन् उत्कर्षेण तस्थौ ॥