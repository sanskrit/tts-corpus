+++
title = "002"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


वामदेव एवमुक्तवन्तमिन्द्रं प्रत्याह । **अहम्** **अतः** योनिमार्गात् **न** **निरया** न निरयाणि । न निर्गच्छानि। **एतत्** योनिनिर्गमरूपं वर्त्म **दुर्गहा** दुर्ग्रहम् । दुःखेन ग्राह्यम्। न प्राप्यं भवतीत्यर्थः। किंतु **तिरश्चता** तिरश्चीनात् **पार्श्वात्** **निर्गमानि** निर्गच्छानि । योनिदेशादनिर्गतोऽहं पार्श्वं भित्त्वा निर्गच्छानीत्यर्थः । अन्यैरकृतमिदमेव न केवलं मया क्रियते किंत्वन्यैः अकृतानि **बहूनि** कर्माणि **मे** **कर्त्वानि** कर्तव्यानि सन्ति। **त्वेन** एकेन सपत्नेन विवदमानेन सह **युध्यै** युद्धं करवाणि । **त्वेन** एकेन बुभुत्सुना **सं** पृच्छै सम्यक् पृच्छानि ॥