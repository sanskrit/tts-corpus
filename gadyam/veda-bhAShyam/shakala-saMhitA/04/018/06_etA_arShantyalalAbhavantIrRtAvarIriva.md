+++
title = "006"
devataa = "वामदेवः"
RShiH = "अदितिः"
ChandaH = "त्रिष्टुप्"

+++


**अललाभवन्तीः** अललेत्येवंरूपं शब्दं कुर्वत्यः **ऋतावरीरिव** उदकवत्य एव **एताः** नद्यः **संक्रोशमानाः** इन्द्रमहत्त्वप्रतिपादकोद्भूतेन हर्षेण बहुविधं शब्दायमानाः सत्यः **अर्षन्ति** गच्छन्ति । एवंभूता नद्यः **इदं** **किं** **भनन्ति** श्रोत्रग्राह्यं शब्दायमानं किं वदन्तीममर्थं हे ऋषे त्वम् **एताः** नदीः **वि** **पृच्छ** विशेषेण पृष्टवान् भव । एवं संपृच्छ । विचारिते सति एतच्छब्दायमानमिन्द्रमाहात्म्यस्यैव वचनं भवतीत्यर्थः । किंच **आपः** उदकानि **परिधिम्** आवरकं **कम्** **अद्रिं** कं मेघं **रुजन्ति** भञ्जन्ति । 'अपः कमपि मेघं न भञ्जन्ति किंतु इन्द्रो मम पुत्र एव उदकावरकं मेघं भङ्क्त्वा आपः प्रवर्तयतीत्यर्थः ॥