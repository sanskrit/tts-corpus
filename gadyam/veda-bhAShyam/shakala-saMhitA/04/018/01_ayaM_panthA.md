+++
title = "001"
devataa = "वामदेवः"
RShiH = "इन्द्रः"
ChandaH = "त्रिष्टुप्"

+++


इन्द्रवाक्यम्। **पुराणः** अनादिः **अयं** प्रत्यक्षेणोपलभ्यमानः **पन्थाः** योनिनिर्गमनरूपो मार्गः **अनु** अनुपूर्व्येण **वित्तः** सर्वैर्जायमानैर्लब्धः । **यतः** यस्माद्योनिमार्गात् **विश्वे** सर्वे **देवाः** **उदजायन्त** उत्कर्षेणोत्पन्ना भवन्ति । तस्माद्योनिमार्गान्मनुष्या उत्पन्ना भवन्तीति किमु वक्तव्यम् । **अतश्चित्** अस्माद्योनिमार्गादेव **प्रवृद्धः** गर्भे प्रकर्षेण वृद्धिं गतो वामदेवः **आ** **जनिषीष्ट** अ समन्तात् जायताम् । **अमुया** अमूं **मातरं** **पत्तवे** पतनाय । मरणायेत्यर्थः। **मा** **कः** मा करोतु ॥