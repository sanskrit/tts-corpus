+++
title = "004"
devataa = "दधिक्राः"
RShiH = "वामदेवो गौतमः"
ChandaH = "त्रिष्टुप्"

+++


**यः** **स्म** यः खलु देवः **गध्या** गध्यानि ।' गध्यतिर्मिश्रीभावकर्मा ' ( निरु. ५. १५ ) इति निरुक्तम् । मिश्रयितव्यानि फलानि **समत्सु** संग्रामेषु **आरुन्धानः** सर्वतो निरोधयन् **सनुतरः** संभक्तृतरः **गोषु** सर्वासु दिक्षु गोषु वा निमित्तभूतेषु **गच्छन्** **आविर्ऋजीकः** आविर्भूतसाधन: आविर्भूतमुष्को वा **विदथा** विदथानि ज्ञातव्यानि **निचिक्यत्** । पश्यतिकर्मैतत् । जानन् **अरतिम्** अरमणं दुःखमभिगन्तारम् अरिं वा **परि** सर्वतः **तिरः** **चरति** तिरस्करोति । कस्यारतिमिति । **आपः** व्याप्तत्य स्तोतुः **आयोः** मनुष्यस्य यजमानस्य ॥