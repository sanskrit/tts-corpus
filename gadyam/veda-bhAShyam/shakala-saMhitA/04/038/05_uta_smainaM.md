+++
title = "005"
devataa = "दधिक्राः"
RShiH = "वामदेवो गौतमः"
ChandaH = "त्रिष्टुप्"

+++


**उत** **स्म** अपि खलु **एनं** दधिक्रां **भरेषु** संग्रामेषु **वस्त्रमथिं** **तायुं** **न** वस्त्रमाथिनं तस्करमिव । तं दृष्ट्वा **क्षितयः** मनुष्या यथा **अनु** क्रोशन्ति तद्वद्वैरिणः अनुक्रोशन्ति। किंच **नीचा** नीचैः **अयमानं** गच्छन्तं **जसुरिं** **न** **श्येनं** क्षुधितं श्येनं पक्षिणमिव । तं यथा दृष्ट्वा पक्षिणः पलायन्ते तद्वत् । **श्रवः** अन्नं कीर्तिं वा **पशुमत्** **यूथं** **च** **अच्छ** अभिलक्ष्य गच्छन्तमेनमनुक्रोशन्तीति संबन्धः । ‘अपि स्मैनं वस्त्रमथिमिव वस्त्रमाथिनम् ' (निरु. ४. २४ ) इत्यादिनिरुक्तमत्रानुसंधेयम् ॥ ॥ ११ ॥