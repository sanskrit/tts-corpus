+++
title = "002"
devataa = "अग्निः"
RShiH = "वामदेवो गौतमः"
ChandaH = "गायत्री"

+++


**देवेषु** द्योतमानेष्विन्द्रादिषु । प्रयः इत्यन्ननामेदम् । **प्रयः** यजमानैर् दत्तं हवीरूपम् अन्नम् आ **दधत्** आ समन्ताद्धारयन् **अग्निः** अङ्गनादिगुणविशिष्टोऽग्निः **त्रिविष्टि** त्रिवारम् ।सवनत्रयेऽपीत्यर्थः । **परि** परितः समन्तात् **अध्वरं** यजमानैः कृतं यागं **याति** गच्छति । परिगमने दृष्टान्तः । **रथीरिव** । रथवान् पुरुषो यथा शीघ्रं याति तद्वत् । तथा च ब्राह्मणं - ’परि त्रिविष्ट्यध्वरं यास्यग्नी रथीरिवेत्येष हि रथीरिवाध्वरं पर्येति' ( ऐ. बा. २. ५) इति ॥