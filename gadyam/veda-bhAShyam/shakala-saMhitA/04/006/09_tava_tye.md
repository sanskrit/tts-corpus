+++
title = "009"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **त्ये** ते प्रसिद्धाः **तव** **हरितः** त्वत्संबन्धिनोऽश्वाः **देवतातिम्** अस्मदीयं यागं प्रति **आ** **अह्वन्त** ऋत्विग्भिराहूयन्ते ॥ लुङि: लिपिसिचिह्वश्च ' इत्यादेशः ॥ कीदृशाः। **घृतस्नाः** घृतस्नुवः बलातिशयान्नासापुटादिस्थानेभ्य उदकं क्षरन्तः **रोहितासः** रोहिता लोहितवर्णाः **ऋज्वञ्चः** । ऋजु अकुटिलमञ्चन्ति गच्छन्तीत्यृज्वञ्चः । **स्वञ्चः** सुष्ठु गच्छन्तः **अरुषासः** आरोचमानाः **वृषणः** युवानो वर्षितारः वा ॥  ‘ वा षपूर्वस्य निगमे ' इति विकल्पेन दीर्घविधानादत्र दीर्घाभावः ॥ **ऋजुमुष्काः** ऋजुवृषणाः **दस्माः** दर्शनीयाः ॥