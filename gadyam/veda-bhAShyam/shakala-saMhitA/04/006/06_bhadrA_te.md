+++
title = "006"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **स्वनीक** शोभनज्वाल **अग्ने** **घोरस्य** भीतिजनकस्यापि **सतः** **विषुणस्य** विष्वक् सर्वतो व्याप्तस्य **ते** तव **चारुः** रमणीया **भद्रा** स्तुत्या कल्याणी वा मूर्तिः **संदृक्** संदृष्टिः । सम्यक् दृश्या भवतीत्यर्थः। **यत्** यस्मात् **ते** **शोचिः** दीप्तिं **तमसा** अन्धकारेण **न** **वरन्त** न वारयन्ति निशाः ॥ यस्माच्च **ध्वस्मानः** ध्वंसका राक्षसादयः ते **तन्वि** तव शरीरे **रेपः** पापं ध्वंसनादिरूपं **न** **आ** **धुः** न दधति । न कुर्वन्ति । अतः संदृगिति संबन्धः ॥