+++
title = "011"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **समिधान** समिध्यमानाग्ने **तुभ्यं** त्वदर्थं **ब्रह्म** स्तोत्रम् **अकारि** अस्माभिः कृतम् । होता **उक्थं** शस्त्ररूपं स्तोत्रं **शंसाति** शंसति ॥  ‘ शंसु स्तुतौ ' । 'लेटोऽडाटौ ' इत्याडागमः ॥ त्वां यजमानः **यजते** । अतः कारणात् अस्मभ्यं धनं **वि** **धाः** विधेहि ॥ दधातेश्छान्दसे लुङि  ‘ बहुलं छन्दसि ' इत्यडभावः ॥ **उ** इति पादपूरणः । किंच **आयोः** मनुष्यस्य **शंसं** शंसनीयं **होतारं** देवानामाह्वातारम् **अग्निं** त्वां **नमस्यन्तः** पूजयन्तः **उशिजः** पश्वादिलक्षणं धनं कामयमानाः **मनुषः** मनुष्या ऋत्विजः **नि** **षेदुः** उपाविशन् । सेवन्ते इत्यर्थः ॥ ॥ ५ ॥