+++
title = "004"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**बर्हिषि** वेद्यां **स्तीर्णे** आस्तृते सति **अग्नौ** आहवनीयादिके **समिधाने** सम्यगिध्यमाने च सति **अध्वर्युः** अध्वरस्य नेता **जुजुषाणः** देवान् प्रीणयन **ऊर्ध्वः** **अस्थात्** तिष्ठति । **होता** होमनिष्पादकः **प्रदिवः**। पुराणनामैतत् । पुरातनः **उराणः** स्वल्पमपि हविर्देवयोग्यत्वसंपादनेन उरु कुर्वाणः ।  ‘ उराण उरु कुर्वाणः' इति निरुक्तम् । यद्वै देवैर्जोष्यते हविस्तद्गिरिमात्रं वर्धते । इति श्रुतेः अग्नेरुरुकरणमुचितम् । ईदृशः **अग्निः** **पशुपा** **न** पशूनां पालक इव पशून् **त्रिविष्टि** त्रिरावृत्य **परि** **एति** । त्रिर्हि पर्यग्निः क्रियते ॥