+++
title = "007"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**जनितोः** जनयितुर्वृष्ट्युत्पादकस्य **यस्य** वैश्वानरस्य **सातुः** सनिः पश्वादिलक्षणं दानं दीप्तिर्वा **न** **अवारि** केनापि न वार्यते । किंच **मातापितरा** मातापितरौ द्यावापृथिव्यौ यस्य **इष्टौ** प्रेषणे **नू** **चित्** क्षिप्रमेव **न** प्रभवतः । **अध** अपि च **मित्रो** °न सखेव **सुधितः** सुतृप्तः **पावकः** शोधकः **अग्निः** **मानुषीषु** मनोः संबन्धिनीषु **विक्षु** प्रजासु **दीदाय** दीप्यते ॥ ' दीपी दीप्तौ । पकारलोपश्छान्दसः । व्यत्ययेन परस्मैपदम् । लिट्यभ्यासस्य ह्रस्वे कृते तुजादित्वाद्दीर्घत्वम् ॥