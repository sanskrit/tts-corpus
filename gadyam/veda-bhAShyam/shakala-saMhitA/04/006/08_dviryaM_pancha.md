+++
title = "008"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**मानुषीषु** मनोः संबन्धिनीषु **विक्षु** प्रजासु **संवसानाः** संगच्छमानाः **द्विः** **पञ्च** दश **स्वसारः** अङ्गुलयः **यम्** **अग्निं** **जीजनन्** मथनेन उदपादयन् ॥  ‘ जनी प्रादुर्भावे'। लुङि छान्दसत्वादडभावः ॥ कीदृश्य अङ्गुलयः । **अथर्यो** **न** स्त्रिय इव । कीदृशमग्निम् । **उषर्बुधम्** उषसि बुध्यमानं **दन्तम्** अदन्तं हविषां भक्षकं **शुक्रं** रश्मिभिर्दीप्यमानं **स्वासं** शोभनास्यं **तिग्मं** तीक्ष्णं **परशुं** **न** परशुमिव रक्षसां हन्तारमिति शेषः ॥