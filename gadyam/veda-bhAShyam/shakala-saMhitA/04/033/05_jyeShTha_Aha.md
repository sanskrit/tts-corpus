+++
title = "005"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


' एकं चमसं चतुरस्कृणोतन ' ( ऋ. सं. १. १६१. २ ) इति यदा देवदूतोऽग्निर्ऋभूनाह देवत्वप्राप्त्युक्थेन तदा तेषु मध्ये देवत्वप्राप्त्युत्कः एकः **ज्येष्ठः** ऋभुरितरौ **आह** । किमिति । उच्यते । **चमसा** **द्वा** **करेति** । एकमेव सन्तं द्वौ कृणवामेति । **कनीयान्** तदनन्तरो विभ्वा **त्रीन्** **कृणवाम** करवाम **इत्याह** । तदवरः **कनिष्ठः** वाजः **चतुरस्कर** चतुर्धा करवाम **इति** **आह** **तत्** एव चतुष्करणरूपं हे **ऋभवः** **त्वष्टा** युष्मद्गुरुः **वः** **वचः** युष्मद्वचनं **पनयत्** अस्तौत् । अङ्गीचकार इत्यर्थः ॥ ॥ १ ॥