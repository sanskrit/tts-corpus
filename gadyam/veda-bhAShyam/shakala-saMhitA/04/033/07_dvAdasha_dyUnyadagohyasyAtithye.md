+++
title = "007"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


तत्र रश्मय एव ऋभव इत्युक्तत्वात् तद्रूपेण स्तूयन्ते । **यत्** यदा **द्वादश** **द्यून्** दिवसान् । आर्द्रादिद्वादशवृष्टिनक्षत्राणीत्यर्थः । **अगोह्यस्य** अगोप्यस्यादित्यस्य गृहे **आतिथ्ये** । अकस्मादागतोऽतिथिः । तदुचितं सत्काररूपं कर्म आतिथ्यम् । तदर्थं **ससन्तः** स्वपन्तः सुखेन निवसन्तः **ऋभवः** **रणन्** रमन्ते ।  ‘ अगोह्यस्य यदसस्तना गृहे ' ( ऋ. सं. १. १६१. ११.) इत्युक्तम् । तदानीं **सुक्षेत्राकृण्वन्** । अकृष्टानि शून्यानि क्षेत्राणि वृष्ट्या सस्यादिसमृद्धान्यकुर्वन् । सिन्धून् नदीः
“अनयन्त प्रैरयन् । तस्मिन् काले **ओषधीः** ओषधयः **धन्वं** निरुदकस्थानमाश्रित्य **आतिष्ठन्** । **निम्नं** नीचस्थानम् **आपः** अतिष्ठन् । ' उद्वत्स्वस्मा अकृणोतना तृणं निवत्स्वपः ' ( ऋ. सं. १. १६१. ११) इत्युक्तम् ॥