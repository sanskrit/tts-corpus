+++
title = "008"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**ये** ऋभवः **सुवृतं** सुचक्रं सुष्ठु वर्तमानं वा **नरेष्ठां** नेतरि चक्रे वर्तमानं **रथं** **चक्रुः** । **ये** च **विश्वजुवं** विश्वस्य प्रेरयित्रीं **विश्वरूपां** बहुरूपामेतन्नामिकां वा **धेनुं[१]** गां चक्रुः अकुर्वन् । बृहस्पतिर्विश्वरूपामुपाजत' ( ऋ. सं. १. १६१. ६ ) इति ह्युक्तम् । **ते** महान्तः **ऋभवः** **नः** अस्माकं **रयिं** धनम् **आ** **तक्षन्तु** सर्वतो निष्पादयन्तु । कीदृशास्त ऋभवः । **स्वपसः** सुकर्माणः **स्ववसः** शोभनान्नोपेताः सुरक्षणा वा **सुहस्ताः** शोभनहस्ताः कुशलहस्ताः ॥