+++
title = "004"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**संवत्सम्** । संवसन्ति भूतान्यस्मिन्निति संवत्सः संवत्सरः। संवत्सरपर्यन्तम् **ऋभवो** **गां** मृताम् **अरक्षन्** अपालयन् । स्वसामर्थ्यादिति **यत्** यदेतत्कर्मास्ति । तथा **संवत्सं** संवत्सरम् **ऋभवो** **माः** तस्या एवं गोर्मांसम् **अपिंशन्** अवयवानकुर्वन्निति **यत्** । किंच **संवत्सं** संवत्सरपर्यन्तम् **अस्याः** **भासः** **अभरन्** दीप्तीः अवयवशोभा अकुर्वन्निति **यत्** **ताभिः** **शमीभिः** मृताया गोर्नवीकरणविषयैः कर्मभिः **अमृतत्वमाशुः** देवत्वं प्राप्ताः ।  ‘ धेनुः कर्त्वा ' इति देवत्वप्राप्तिसाधनत्वेन देवैः प्रतिश्रुतत्वात् । यद्वा । अत्र संवत्समित्येतत् वत्सेन सहेति व्याख्येयम् ।