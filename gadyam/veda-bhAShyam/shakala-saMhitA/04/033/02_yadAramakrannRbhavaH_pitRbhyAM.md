+++
title = "002"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**यदा** यस्मिन् काले **ऋभवः** **पितृभ्यां** मातापितृभ्यां **परिविष्टी** परिवेषणेन परिचर्यया **वेषणा** वेषणेन व्याप्त्या । यद्वा वेषेण जरद्रूपयोर्युवत्वकरणेन **दंसनाभिः** अन्यैश्चमसनिर्माणादिकर्मभिः **अरम्** अत्यर्थम् **अक्रन्** **आदित्** अनन्तरमेव **देवानाम्** इन्द्रादीनां **सख्यं** सखित्वं समानख्यानत्वं देवतात्वम् **उप** आयन् आगमन् । “ युवशा कर्त्वा' ( ऋ. सं. १.१६१. ३ ) इति देवत्वप्राप्तेरेकान्तत्वेन देवैरुक्तत्वादिति भावः । किंच **धीरासः** धीरा बुद्धिमन्तस्तेषां **पुष्टिं** गवादिविषयां **मनायै** मतिकृते यजमानाय **अवहन** वहन्ति धारयन्ति । यद्वा । सविषयां पुष्टिं मनायै मनसे प्रकृष्टमनस्कत्वायावहन् ।