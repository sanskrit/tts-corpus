+++
title = "006"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**धिषण्यन्तः** धिषणामिन्द्रविषयां स्तुतिमिच्छन्तः **औशिजस्य** । उशिजः कामयमाना ऋत्विजः। तेषां संबन्ध्यौशिजो यजमानः । तस्य **गोहे** गृहे **सदन्तः** निषीदन्तो जनाः **अद्रिम्** । आदृणाति शत्रून् इत्यद्रिरिन्द्रः । तमिन्द्रं **धिषा** स्तुत्या **यदि** यदा **सरण्यान्** उपागच्छेयुः तदा स इन्द्रः **आ** यातु । **नः** अस्माकं संवरणेषु शत्रुसंबन्धिषु निरोधेषु **वह्निः** वोढा पास्त्यस्य पस्त्ये गृहे वसता यजमानेन **होता** आह्वाता **दुरोषाः** दुस्तरक्रोधः **यः** इन्द्रः **महान्** प्रभूतो भवति । स आयात्विति ॥