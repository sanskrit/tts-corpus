+++
title = "001"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


सः **इन्द्रः** **नः** अस्माकम् **अवसे** रक्षणाय **उप** **आ** **यातु** उपागच्छतु । य इन्द्रः **इह** अस्मिन् यज्ञे **स्तुतः** । **शूरः** विक्रान्तः **ववृधानः** प्रवृद्धोऽयमिन्द्रः **सधमादस्तु** अस्माभिः सह माद्यन् भवतु । **यस्य** इन्द्रस्य **तविषीः** तविष्यो बलानि **पूर्वीः** पूर्व्यो बहूनि । सन्तीति शेषः । यश्चेन्द्रः **द्यौर्न** द्योतमानः सूर्य इव **अभिभूति** परकीयं बलमभिभावुकं **क्षत्रं** स्वकीयं बलं तेजो वा **पुष्यात्** पुष्यतु । स इन्द्र उपायात्विति पूर्वेण संबन्धः ॥