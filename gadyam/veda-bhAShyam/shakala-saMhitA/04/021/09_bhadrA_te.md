+++
title = "009"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्र** **ते** त्वदीयौ **भद्रा** भद्रौ कल्याणौ **हस्ता** हस्तौ **सुकृता** सुकृतौ शोभनकर्माणौ भवतः । **उत** अपि च **पाणी** त्वदीयौ हस्तौ **स्तुवते** स्तोत्रे यजमानाय **राधः** धनं **प्रयन्तारा** प्रयन्तारौ प्रदातारौ भवतः । हे इन्द्र **ते** त्वदीया **निषत्तिः** निषदनं स्थितिः **का** । त्वमस्मान् **किमु** किमर्थं **नो** **ममत्सि** न मादयसि । **किम्** **उदुदु** किमर्थमेव **दातवै** अस्माकं धनं दातुं **न** **हर्षसे** हृष्टो न भवसि ॥