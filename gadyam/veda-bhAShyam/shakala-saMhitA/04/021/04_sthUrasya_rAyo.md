+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**यः** इन्द्रः **स्थूरस्य** स्थूलस्य **बृहतः** महतः **रायः** धनस्य **ईशे** ईष्टे **विदथेषु** यज्ञेषु । विदथ इति यज्ञनामैतत् । **तम्** इन्द्रम् **उ'** तमिन्द्रमेव वयं स्तोतारः **स्तवाम** । **यः** इन्द्रः **वायुना** प्राणरूपेण बलेन **गोमतीषु** सेनासु **जयति** शत्रून् विजयते । **धृष्णुया** धृष्णुः प्रगल्भो य इन्द्रः स्तोतॄन् **वस्यः** वसीयः श्रेष्ठं पश्वादिधनम् **अच्छ** अभि **प्र** **नयति** प्रापयति । तमेवेन्द्रं स्तवामेति पूर्वेण संबन्धः ॥