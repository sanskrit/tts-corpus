+++
title = "010"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**एवा** एवमुक्तप्रकारेण स्तूयमानः **सत्यः** सत्यवान् **वस्वः** धनस्य **सम्राट्** ईश्वरः **वृत्रं** वृत्रनामानमसुरं **हन्ता** हिंसिता **इन्द्रः** **पूरवे** मनुष्याय यजमानाय **वरिवः** धनं **कः** करोति । ददातीत्यर्थः । 'क्रत्वा कर्मणा स्तुतिहेतुना हे **पुरुष्टुत** बहुभिर्यजमानैः स्तुतेन्द्र त्वं **नः** अस्मभ्यं **रायः** धनानि **शग्धि** देहि ॥ **ते** त्वया दीयमानस्य **दैव्यस्य** देवसंबन्धिनः **अवसः** अन्नस्य ॥ कर्मणि षष्ठी ॥ अन्नं **भक्षीय** अहं भजेय ॥