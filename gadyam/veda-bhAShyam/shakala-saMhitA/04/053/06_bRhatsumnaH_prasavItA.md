+++
title = "006"
devataa = "सविता"
RShiH = "वामदेवो गौतमः"
ChandaH = "जगती"

+++


यः **बृहत्सुम्नः** प्रभूतधनः प्रभूतसुखो वा **प्रसविता** प्रकर्षेणानुज्ञाता कर्मणां **निवेशनः** सर्वैर्गन्तव्यः । **जगतः** जङ्गमस्य **स्थातुः** स्थावरस्य **उभयस्य** **यो** **वशी** **सः** महान् **सविता** **देवः** **नः** अस्मभ्यं **शर्म** सुखं **यच्छतु** । कीदृशं शर्म । **त्रिवरूथम्** । त्रीणि वरूथानि गृहाणि स्थानानि क्षित्यादीनि यस्य तत्तादृशम् । **अस्मे** अस्माकम् **अंहसः** पापस्य **क्षयाय** भवत्विति शेषः ॥