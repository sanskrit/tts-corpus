+++
title = "002"
devataa = "सविता"
RShiH = "वामदेवो गौतमः"
ChandaH = "जगती"

+++


**दिवः** द्युलोकस्य **धर्ता** धारकः । न केवलं दिव एवं अपि तु **भुवनस्य** कृत्स्नस्यापि लोकस्य धर्ता **प्रजापतिः** प्रजानां प्रकाशवृष्ट्यादिना पालयिता **कविः** प्राज्ञो देवः **पिशङ्गं** **द्रापिं** हिरण्मयं कवचं प्रति **मुञ्चते**। आच्छादयति प्रत्युदयम् । **विचक्षणः** विविधं द्रष्टा स एव देवः **प्रथयन्** प्रख्यापयन् तेजः **आपृणन्** आपूरयन् परितः **उरु** प्रभूतं **सुम्नं** सुखम् **उक्थ्यं** स्तुत्यम् **अजीजनत्** उत्पादयति ॥