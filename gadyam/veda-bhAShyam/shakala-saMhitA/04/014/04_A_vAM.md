+++
title = "004"
devataa = "अग्निर्लिङ्गोक्तदेवता वा"
RShiH = "वामदेवो गौतमः"
ChandaH = "त्रिष्टुप्"

+++


हे अश्विनौ **इह** यज्ञे **वहिष्ठाः** वोढृतमाः **ते** प्रसिद्धाः **रथाः** रंहणा गन्तारः **अश्वासः** **वां** युवाम् **उषसः** उषोदेवतायाः **व्युष्टौ** व्युच्छनकाले **आ** **वहन्तु** समन्तात् नयन्तु । **हि** यस्मात् कारणात् हे **वृषणा** वृषणौ कामानां वर्षितारौ हे अश्विनौ **इमे** **सोमाः** **वां** युवां **मधुपेयाय** मधोः सोमस्य पानाय **अस्मिन्यज्ञे** **मादयेथां** हर्षयेथाम् ॥