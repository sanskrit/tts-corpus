+++
title = "002"
devataa = "श्येनः"
RShiH = "वामदेवो गौतमः"
ChandaH = "त्रिष्टुप्"

+++


**सः** गर्भः **मां** वामदेवं **जोषं** पर्याप्तं **न** **घ** नैव **अप** **जभार** अपजहार । गर्भेऽपि वसतो मे मोहो नाभूदित्यर्थः । अहं तु **ईम्** इदं गर्भस्थं दुःखं **त्वक्षसा** तीक्ष्णेन **वीर्येण** ज्ञानसामर्थ्येन **अभि** **आस** अभ्यभवम् । **ईर्मा** सर्वस्य प्रेरकः **पुरंधिः** पुरां धारकः परमात्मा **अरातीः** गर्भसंश्रितान् शत्रून् **अजहात्** अत्यजत् । जघान । **उत** अपि च **शूशुवानः** वर्धमानः परिपूर्णः परमात्मा **वातान्** गर्भक्लेशकरान् वायून् **अतरत्** अतारीत् ॥