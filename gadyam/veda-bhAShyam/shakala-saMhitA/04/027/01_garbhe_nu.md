+++
title = "001"
devataa = "श्येनः"
RShiH = "वामदेवो गौतमः"
ChandaH = "त्रिष्टुप्"

+++


अत्रैषः श्लोकः पठ्यते -- श्येनभावं समास्थाय गर्भाद्योगेन निःसृतः । ऋषिर्गर्भे शयानः सन् ब्रूते गर्भे नु सन्निति ॥ **गर्भे** **नु** गर्भे एव **सन्** विद्यमानः **अहं** वामदेवः **एषाम्** इन्द्रादीनां **देवानां** **विश्वा** विश्वानि सर्वाणि **जनिमानि** जन्मानि **अनु** **अवेदम्** आनुपूर्व्येणाज्ञासिषम् । परमात्मनः सकाशात् सर्वे देवा जाता इत्यवेदिषमित्यर्थः । इतः पूर्वं **शतं** बहूनि **आयसीः** अयोमयानि अभेद्यानि **पुरः** शरीराणि **मा** माम् **अरक्षन्** अपालयन् । यथाहं शरीरात् व्यतिरिक्तमात्मानं न जानीयां तथा मामरक्षन्नित्यर्थः । **अध** अधुना **श्येनः** श्येनवत्थि्ततः अहं **जवसा** वेगेन **निरदीयं** शरीरान्निरगमम् । अनावरणमात्मानं जानन्निर्गतोऽस्मीत्यर्थः । ‘ पुरुषे ह वा अयमादितः  इति खण्डे • गर्भ एवैतच्छयानो वामदेव एवमुवाच ' ( ऐ, आ. २. ५. १ ) इत्यादिनायमर्थः सम्यक् प्रतिपादितः ॥