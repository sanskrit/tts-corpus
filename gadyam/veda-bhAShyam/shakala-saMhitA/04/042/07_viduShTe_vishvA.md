+++
title = "007"
devataa = "इन्द्रावरुणौ"
RShiH = "त्रसदस्युः पौरुकुत्स्यः"
ChandaH = "त्रिष्टुप्"

+++


इतः परमिन्द्रावरुणयोः स्तुतिः । हे वरुण **तस्य** **ते** । कर्मणि षष्ठी। तं त्वां **विश्वा** सर्वाणि **ता** तानि **भुवनानि** भूतजातानि **विदुः** जानन्ति । हे **वेधः** । स्तोतृनामैतत् । हे स्तोतः **वरुणाय** **प्र** **ब्रवीषि** वरुणं स्तौषि । हे **इन्द्र** **त्वं** **वृत्राणि** वैरिणः **जघन्वान्** हतवानिति **शृण्विषे** श्रूयसे। किंच हे इन्द्र **त्वं** **वृतान्** आच्छन्नान् **सिन्धून्** स्यन्दनस्वभावानप्संघान् **अरिणाः** अगमयः॥