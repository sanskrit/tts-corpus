+++
title = "004"
devataa = "त्रसदस्युः"
RShiH = "त्रसदस्युः पौरुकुत्स्यः"
ChandaH = "त्रिष्टुप्"

+++


**अहम्** एव **उक्षमाणाः** सिञ्चतीः **अपः** **अपिन्वम्** असेचयम् । तथा **ऋतस्य** उदकस्य आदित्यस्य वा **सदने** स्थाने निमित्ते सति **दिवं** द्युलोकं **धारयम्** । यद्वा । उदकाधारे स्थाने दिवमादित्यं धारयम् । अहमेव **ऋतेन** उदकेन निमित्तेन **अदितेः** **पुत्रः** **ऋतावा** अभूवम् । **उत** अपि च **भूम** व्याप्तमाकाशं **त्रिधातु** त्रिप्रकारं **वि** विशेषेण **प्रथयत्** । मदर्थमेव क्षित्यादिलोकत्रयमकार्षीत् परमेश्वरः ॥