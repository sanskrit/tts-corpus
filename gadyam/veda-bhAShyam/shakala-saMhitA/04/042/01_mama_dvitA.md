+++
title = "001"
devataa = "त्रसदस्युः"
RShiH = "त्रसदस्युः पौरुकुत्स्यः"
ChandaH = "त्रिष्टुप्"

+++


**क्षत्रियस्य** क्षत्रियजात्युत्पन्नस्य **विश्वायोः** कृत्स्नमनुष्याधीशस्य । मम इत्यात्मनो निर्देशः । **द्विता** क्षितिस्वर्गभेदेन द्वित्वापन्नं **राष्ट्रम्** । **मम** त्रसदस्योः **विश्वे** सर्वे **अमृताः** देवाः **यथा** **नः** अस्माकं भवन्ति तथा राष्ट्रं प्रजाश्चेत्यर्थः । **वरुणस्य** वारकस्य वरुणात्मनो वा **कृष्टेः** मनुष्यस्य तद्वतो वा **उपमस्य** । अन्तिकनामैतत् । सर्वेषामन्तिकतमस्य **वव्रेः** । रूपनामैतत् । रूपवतो मम **क्रतुं** कर्म **सचन्ते** सेवन्ते **देवाः** सर्वेऽपि । अहं च **राजामि** । राजतिरैश्वर्यकर्मा। सर्वेश्वरः भवामि । यद्वा । उपमस्य वव्रेः कृष्टे राजामीति योज्यम् ॥