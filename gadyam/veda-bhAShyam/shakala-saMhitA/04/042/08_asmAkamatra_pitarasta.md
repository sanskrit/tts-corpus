+++
title = "008"
devataa = "इन्द्रावरुणौ"
RShiH = "त्रसदस्युः पौरुकुत्स्यः"
ChandaH = "त्रिष्टुप्"

+++


पुरुकुत्सस्य महिषी दौर्गहे बन्धनस्थिते । पत्यावराजकं दृष्ट्वा राष्ट्रं पुत्रस्य लिप्सया ॥ यदृच्छया समायातान् सप्तर्षीन्पर्यपूजयत् । ते च प्रीताः पुनः प्रचुर्यजेन्द्रावरुणौ भृशम् ॥ सा चेन्द्रावरुणाविष्ट्वा त्रसदस्युमजीजनत् । इतिहासमिमं जानन्नृषिर्ब्रूते ऋचाविह॥ अथ **अस्माकमत्र** अस्मिन्नराजके देशेऽस्यां पृथिव्यां वा **पितरः** पालयितारः उत्पादकाः **ते** **आसन्** अभवन् । एते **सप्त** **ऋषयः** प्रसिद्धाः **दौर्गहे** दुर्गहस्य पुत्रे पुरुकुत्से **बध्यमाने** दृढं पाशैर्यस्मात् **अस्याः** अस्यै पुरुकुत्सान्यै **त्रसदस्युम्** **आयजन्त** प्रादुरिन्द्रावरुणयोरनुग्रहात। कीदृशं तम्। **वृत्रतुरं** वृत्रस्य शत्रोर्हन्तारम् **अर्धदेवं** देवानामर्धे समीपे वर्तमानम् । यद्वा । देवानामर्धभूतम् **इन्द्रं** **न** इन्द्रमिव स्थितं पुत्रं दत्तवन्तः।  ‘ यत्सर्वेषामर्धमिन्द्रः प्रति तस्मादिन्द्रो देवतानां भूयिष्ठभाक्तमः' (तै. सं. ५. ४. ८. ३) इति तैत्तिरीयकम् ॥