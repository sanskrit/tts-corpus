+++
title = "001"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **सहसिन्** बलवन् **अग्ने** **ते** त्वदीयं **भद्रं** भजनीयम् **अनीकं** तेजः **सूर्यस्य** **उपाके** समीपभूते । दिवसे इत्यर्थः । **आ** **रोचते** समन्ताद्दीप्यते । **रुशत्** रोचमानं **दृशे** दर्शनीयं तेजः **नक्तया** **चित्** रात्रावपि **ददृशे** दृश्यते । आ इत्ययं शब्दः चेत्यर्थे वर्तते । **आ** किंच **अरूक्षितं** स्निग्धं **दृशे** दर्शनीयम् **अन्नं** पुरोडाशादिरूपं हविः **रूपे** रूपवति त्वयि ऋत्विगादिभिः हुतं भवति ॥