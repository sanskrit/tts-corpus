+++
title = "004"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **वाजी** बलवान् **वाजंभरः** हविर्लक्षणान्नस्य वाहकः । अग्नेर्वाजंभर इत्येषा वैदिकी संज्ञा ॥  ‘ संज्ञायां भृतॄवृजि ' इति वाजशब्दे कर्मण्युपपदे खच्प्रत्ययः ।  ‘ अरुर्विस षदजन्तस्य ' इति मुमागमः ।  ‘ चितः' इत्यन्तोदात्तत्वम् ॥ **विहायाः** महान् **अभिष्टिकृत्** यज्ञकृत् अभ्येषणकृत् वा । **सत्यशुष्मः** सत्यबलः पुत्रः **त्वत्** त्वत्तः **जायते** उत्पद्यते । **देवजूतः** देवैः प्रेरितः **मयोभुः** सुखप्रदः । मय इति सुखनामैतत् । **रयिः** धनं **त्वत्** जायते । **आशुः** शीघ्रगामी । अप्रतिहतगमन इत्यर्थः । 'जूजुवान् वेगेन गच्छन् **अर्वा** अश्वः **त्वत्** भवतो जायते ॥