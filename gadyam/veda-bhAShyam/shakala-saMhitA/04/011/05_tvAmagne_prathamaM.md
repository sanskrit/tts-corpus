+++
title = "005"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अमृत** अमरणशील **अग्ने** **देवयन्तः** देवानिच्छन्तः **मर्ताः** मर्त्याः मनुष्या यजमानाः **त्वां** **धीभिः** स्तुतिभिः कर्मभिर्वा **आ** **विवासन्ति** समन्तात् परिचरन्ति । कीदृशं त्वाम् । **प्रथम** देवानाम् आद्यं **देवं** द्योतमानं 'मन्द्रजिह्वम् । देवानां मादयित्री जिह्वा यस्य तम्। **द्वेषोयुतं** द्वेषसां पापानां पृथक्कर्तारं **दमूनसं** रक्षसां दमनकरेण मनसोपेतम् । दमूनःशब्दस्य कथमयमर्थं इति दमूना दममना वा दानमना वा दान्तमना वापि वा दम इति गृहनाम तन्मनाः स्यात् ' ( निरु. ४. ४ ) इति यास्केनोक्तत्वात् इति ॥  ‘ दमु उपशमे । दमेरूनसिः' इत्यौणादिक ऊनसिप्रत्ययः ॥ **गृहपतिं** गृहाणां पालयितारम् **अमूरम्** अमूढम् । प्रगल्भमित्यर्थः ॥