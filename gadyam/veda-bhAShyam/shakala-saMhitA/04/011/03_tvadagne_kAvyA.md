+++
title = "003"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे अग्ने **काव्या** काव्यानि हविर्वहनदेवतानयनादीन्यग्निसंबन्धीनि कर्माणि आध्वर्यवाणि कर्माणि वा **त्वत्** त्वत्तः **जायन्ते** उत्पद्यन्ते । **मनीषाः** स्तुतिरूपा वाचः **त्वत्** एव जायन्ते । **राध्यानि** राद्धुं योग्यानि **उक्था** उक्थानि शस्त्राणि **त्वत्** त्वत्तो जायन्ते । **इत्थाधिये**। धीरिति कर्मनाम । इत्थेति सत्यनामसु पाठात् सत्यकर्मणे **दाशुषे** हवींषि दत्तवते **मर्त्याय** मनुष्याय यजमानाय **वीरपेशाः** । पेश इति रूपनाम । इदं विक्रान्तरूपम् । अत्र लिङ्गव्यत्ययेन वीरपेशा इति रूपम् । **द्रविणं** पश्वादिधनं **त्वत्** त्वत्तः **एति** निर्गच्छति । उत्पद्यत इत्यर्थः ॥