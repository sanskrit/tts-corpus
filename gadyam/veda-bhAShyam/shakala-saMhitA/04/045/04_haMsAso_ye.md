+++
title = "004"
devataa = "अश्विनौ"
RShiH = "वामदेवो गौतमः"
ChandaH = "जगती"

+++


**हंसासः** अध्वनि शीघ्रं गन्तारः **मधुमन्तः** माधुर्योपेताः **अस्रिधः** अद्रोग्धारः **हिरण्यपर्णाः** हितरमणीयपर्णाः **उहुवः** वोढारः **उषर्बुधः** उषसि बुध्यमानाः **उदप्रुतः** उदकस्य प्लावयितारः **मन्दिनः** हर्षयितारः **मन्दिनिस्पृशः** मन्दिनं सोमं स्पृशन्तः । इत्थंलक्षणा: अश्वा **ये** सन्ति तैरश्वैः **मध्वो** **न** मध्विव **मक्षः** मक्षिकाः **सवनानि** अस्मदीयानि गच्छथः ॥