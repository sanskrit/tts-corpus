+++
title = "002"
devataa = "अश्विनौ"
RShiH = "वामदेवो गौतमः"
ChandaH = "जगती"

+++


**पृक्षासः** पृक्षास्त्रिविधान्नवन्तः **मधुमन्तः** सोमरसोपेताः **अश्वासः** अश्वयुक्ताः **वां** युवयोः **रथाः** । यद्वा । मधुमन्तः पृक्षा रथा अश्वासोऽश्वाः **उषसो** **व्युष्टिषु** व्युच्छनेषु सत्सु **उत्** **ईरते** उन्मुखं गच्छन्ति । किं कुर्वन्तः । **परीवृतं** परितो व्याप्तं **तमः** **आ** सर्वतः **अपोर्णुवन्तः** अपाकुर्वन्तः **स्वर्न** आदित्य इव **शुक्रं** दीप्तं **रजः** तेजश्च **तन्वन्तः** । आकारश्चार्थे । यद्वा । रजोऽन्तरिक्षं शुक्रं दीप्तं तन्वन्तः ॥