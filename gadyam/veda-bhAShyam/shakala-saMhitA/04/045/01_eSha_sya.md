+++
title = "001"
devataa = "अश्विनौ"
RShiH = "वामदेवो गौतमः"
ChandaH = "जगती"

+++


**एषः** पुरतो दृश्यमानः **स्यः** सः **भानुः** दीप्तिमानादित्यः **उदियर्ति** ऊर्ध्वं गच्छति । पुरस्तात् **रथः** च युवयोः संबन्धी **परिज्मा** परितो गन्ता **अस्य** **दिवः** द्योतमानस्यादित्यस्य **सानविः** सानौ समुच्छ्रितप्रदेशे उदियर्तीति विरप्शते इति वा संबन्धनीयम् । **अस्मिन्** रथे **अधि** उपरिभागे **मिथुनाः** मिथुनीभूताः **त्रयः** त्रिविधाः **पृक्षासः** अन्नानि । त्रेधा विहितं चान्नम् । इदमन्नमशनं पानं खादश्च ' इति हि श्रुतम् । त्रिष्वपि पदार्थेषु मिथुनशब्दः तैत्तिरीयेषु दृश्यते-- माता पिता पुत्रस्तदेव तन्मिथुनम्' इति । **दृतिस्तुरीयः** । रसद्रव्याधारः पदार्थश्चर्ममयो दृतिरित्युच्यते । **मधुनः** सोमरसस्य संबन्धी मधुपूर्णश्चतुर्थः **वि** **रप्शते** विविधं राजते ॥