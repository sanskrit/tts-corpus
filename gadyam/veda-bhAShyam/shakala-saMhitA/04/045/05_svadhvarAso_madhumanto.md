+++
title = "005"
devataa = "अश्विनौ"
RShiH = "वामदेवो गौतमः"
ChandaH = "जगती"

+++


**स्वध्वरासः** शोभनयागसाधनाः **मधुमन्तः** होतव्यसोमवन्तः **अग्नयः** गार्हपत्यादयः **उस्रा** सह निवसन्तावश्विनौ **प्रति** **वस्तोः** अन्वहमुषःकाले **जरन्ते** स्तुवन्ति । **यत्** यदा **निक्तहस्तः** समन्त्रेणोदकेन शोधितहस्तः **तरणिः** कर्मणस्तारयिता **विचक्षणः** विविधं द्रष्टा अध्वर्युः **सोमं** **मधुमन्तम्** **अद्रिभिः** ग्रावभिः **सुषाव** अभिषुतवान् । तदा तेऽग्नयः स्तुवन्ति तस्मादागच्छतमित्यर्थः ।