+++
title = "004"
devataa = "इन्द्रासोमौ"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्र** त्वं **सीम्** एनान् **दस्यून्** **विश्वस्मात्** सर्वस्मात् गुणात् **अधमान्** हीनान् **अकृणोः** अकरोः । किंच **दासीः** कर्महीनाः **विशः** मानुषीः प्रजाः **अप्रशस्ताः** गर्हिता अकृणोः । हे इन्द्रासोमौ युवां **शत्रून्** **अबाधेथाम्** । **नि** **अमृणतं** नितरां हिंसितवन्तौ । अपि च **वधत्रैः** तेषां शत्रूणां प्रहारैः **अपचितिं** पूजां जनेभ्यः **अविन्देथाम्** अलभेथाम् ॥