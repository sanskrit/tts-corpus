+++
title = "003"
devataa = "इन्द्रासोमौ"
RShiH = "वामदेवो गौतमः"
ChandaH = "त्रिष्टुप्"

+++


हे **इन्दो** सोम **अभीके** संग्रामे **दस्यून्** शत्रून् **इन्द्रः** **अहन्** अवधीत् । **अग्निः** कांश्चिच्छत्रून् **अदहत्** ददाह। कीदृशाविन्द्राग्नी। **मध्यंदिनात्** मध्याह्नात् **पुरा** पुरस्तात् पूर्वाह्णे तव पानात् लब्धबलाविति' शेषः। **यातां** गच्छतामसुराणां **पुरु** पुरूणि बहूनि सर्वा सर्वाणि निरवशेषाणि **सहस्रा** सहस्राण्यपरिमितानि **नि** **बर्हीत्** न्यबर्हीत् । इन्द्रोऽवधीत् । तत्र दृष्टान्तः । **दुरोणे** दुरवने रक्षितुमशक्ये **दुर्गे** दुरवगाहे देशे **क्रत्वा** **न** कर्मणा स्वकीयं कार्यमुद्दिश्य गच्छतः पथिकान् यथा धनलोलुपश्चोरो हन्ति तद्वत् ॥