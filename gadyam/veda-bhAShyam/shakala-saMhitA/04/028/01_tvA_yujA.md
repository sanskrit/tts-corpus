+++
title = "001"
devataa = "इन्द्रासोमौ"
RShiH = "वामदेवो गौतमः"
ChandaH = "त्रिष्टुप्"

+++


हे **सोम** **तव** स्वदीये **तत्** तस्मिन् **सख्ये** सखित्वे सति **त्वा** त्वया **युजा** सहायेन **इन्द्रः** **सस्रुतः** सरणशीलाः **अपः** वृष्टिलक्षणान्युदकानि **मनवे** मनुष्येभ्यः **कः** अकरोत् । किंच **अहिं** वृत्रमसुरम् **अहन्** हतवान् । **सप्त** सर्पणशीलाः **सिन्धून्** अपः **अरिणात्** प्रैरयत् । **अपिहितेव** अपिहितानीव वृत्रेण तिरोहितानि च । अत्रेवशब्दश्चार्थे । **खानि** स्रोतसां द्वाराणि **अपावृणोत** उद्घाटितवान् ॥