+++
title = "005"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


हे **वाजाः** **ऋभुक्षाः** **नरः** नेतारो यूयं **नः** अस्मान् **उप** **आ** **यात** । किं कुर्वन्तः । **महः** महतः **द्रविणसः** धनस्य ॥ कर्मणि षष्ठ्यौ ॥ महत् द्रविणं **गृणानाः** स्तुवन्तः । किंच **अह्नाम्** **अभिपित्वे** अभिपतने समाप्तौ । तृतीये सवने इत्यर्थः । **वः** युष्मान् **इमाः** **पीतयः** पानानि **आ** **ग्मन्** आगच्छन्ति । तत्र दृष्टान्तः । **अस्तम्** । गृहनामैतत् । गृहं **नवस्वः** नवप्रसवा गावः **इव** ॥ ॥ ३ ॥