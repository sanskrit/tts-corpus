+++
title = "003"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


हे **ऋभवः** **वः** युष्मदर्थम् **अयं** **यज्ञः** **अकारि** । **यं** यज्ञं **मनुष्वत्** मनुष्यवत् **प्रदिवः** प्रकर्षेण द्योतमानाः सन्तः **आ** **दधिध्वे** धारयत जठरे । तदर्थं **वः** युष्मान् **अच्छ** आभिमुख्येन **जुजुषाणासः** सेवमानाः सोमाः **प्र** **अस्थुः** प्रतिष्ठन्ते । **उत** अपि च धारयित्वा च हे **वाजाः** ऋभवः **विश्वे** यूयम् **अग्रिया** अग्रार्हा अग्रत्वसंपादिनो वा **अभूत** भवथ॥