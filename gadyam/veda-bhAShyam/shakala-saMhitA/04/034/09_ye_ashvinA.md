+++
title = "009"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**ये** **ऋभवः** **अश्विना** अश्विनौ **ऊती** ऊत्या क्रियया रथनिर्माणरूपया अप्रीणयन् । **ये** च **पितरा** पितरौ **ततक्षुः** तक्षणेन समपादयन् जीर्णौ सन्तावूती ऊत्या युवानौ **चक्रुः** । **ये** च **धेनुं** ततक्षुः मृतायाः पुनर्नवीकरणेन । **ये** च **अश्वा** अश्वौ ततक्षुः ।  ‘ निश्चर्मणो गामरिणीत धीतिभिर्या जरन्ता युवशा ताकृणोतन ' (ऋ. सं.१. १६१.७) इत्याद्युक्तम् । **ये** च **अंसत्रा** अंसत्राणि कवचानि देवेभ्यश्चक्रुः । **ये** च **रोदसी** द्यावापृथिव्यौ **ऋधक्** पृथक् चक्रुः । एवमुक्तप्रकारेण **ये** **विभ्वः** व्याप्ता ऋभवः **नरः** नेतारः **स्वपत्यानि** स्वपतनसाधनानि तत्प्राप्तिसाधनानि वा कर्माणि चक्रुः । तेऽग्रेपाः' इत्युत्तरत्र संबन्धः ॥