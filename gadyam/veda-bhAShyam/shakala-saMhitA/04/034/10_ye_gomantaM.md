+++
title = "010"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


हे ऋभवः **ये** यूयं **गोमन्तं** **गोसहितं** **वाजवन्तम्** अन्नवन्तं **सुवीरं** शोभनपुत्रोपेतं **वसुमन्तं** निवासयोग्यगृहादिधनोपेतं **पुरुक्षुं** बह्वन्नं **रयिं** धनं **धत्थ** धारयथ मह्यं दातुम्। हे **ऋभवः** **ते** यूयम् **अग्रेपाः** प्रथमं पातारः **मन्दसानाः** माद्यन्तः सन्तः **अस्मे** अस्मभ्यं **धत्त** दत्त रयिम्। **ये** **च** यूयं **रातिं** दानं दत्तं सोमं वा **गृणन्ति** स्तुवन्ति । ते धत्त । यद्वा। ये च रातिं गृणन्ति यजमानाः तेभ्योऽपि धत्त ॥