+++
title = "007"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्र** त्वं **वरुणेन** रात्र्याभिमानिदेवेन **सजोषाः** समानप्रीतिः सन् **सोमं** **पाहि** पिब । हे **गिर्वणः** गीर्भिर्वननीय संभजनीयेन्द्र त्वं **मरुद्भिः** **सजोषाः** संगतः सन् सोमं **पाहि** पिब ॥ किंच **अग्रेपाभिः** प्रथमपातृभिः **ऋतुपाभिः** ऋतुयाजदेवैश्च **ग्नाः** पत्नीभिः । स्त्रीणां पालयित्र्यो देव्यो ग्नाः पत्न्यः । ताभिः ।  ‘ मेना ग्ना इति स्त्रीणाम् ' ( निरु. ३. २१ ) इति निरुक्तम् । **रत्नधाभिः** रमणीयधनदातृभिर्ऋभुभिः सह पिब । यद्वा । एतत् ग्नाः पत्नीभिरित्यस्य विशेषणम् । ताभिर्वा **सजोषाः** सोमं पिब ॥