+++
title = "020"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**यथा** इन्द्रः **नः** अस्मदीयानि **सख्या** सख्यानि कर्माणि **नू** **चित्** क्षिप्रमेव **वियोषत्** न पृथक्कुर्यात् । **उग्रः** तेजस्वी **तनूपाः** शरीराणां पालक इन्द्रो यथा **नः** अस्मान् **अविता** रक्षिता **असत्** स्यात् । तथा वयं यजमानाः **एवेत्** एवमेवोक्तप्रकारेण **इन्द्राय** **वृषभाय** कामानां वर्षित्रे **वृष्णे** नित्यतरुणाय **ब्रह्म** स्तोत्रम् **अकर्म** अकुर्म । तत्र दृष्टान्तः । **भृगवः** दीप्तास्तक्षाणः **रथं** **न** रथमिव तद्वत् । यजमानेभ्यो यथेन्द्रोऽभीप्सितफलप्रदो भवति तथेन्द्रं यजमानाः स्तुवन्तीत्यर्थः ॥ १८ ॥