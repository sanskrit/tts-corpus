+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**यद्ध** यदा खलु **महि** महत् प्रभूतं **ज्योतिः** तेजोरूपं **यत्** **स्वः** यो द्युलोकः **अर्कैः** रश्मिभिः **सुदृशीकं** सुष्ठु दर्शनीयं **वेदि** अवेदि ज्ञायते तदानीं देवास्तस्मिन् स्वर्गे **वस्तो:** निवासार्थं **रुरुचुः** दीप्तियुक्ता बभूवुः । **नृतमः** नेतृतमः सूर्यः **अभिष्टौ** अभ्यागमने **नृभ्यः** नॄणां **विचक्षे** विशेषेण दर्शनाय **अन्धा** अन्धकाररूपाणि निबिडानि **तमांसि** **दुधिता** दुधितानि नाशितानि **चकार** कृतवान् ॥