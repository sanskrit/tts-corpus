+++
title = "015"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**कामाः** राक्षसादिभयनिवारणार्थमिन्द्रं कामयमानाः **वसूयन्तः** पश्वादिधनमिच्छन्तः स्तोतारः **इन्द्रं** परमैश्वर्ययुक्तम् **अग्मन्** अगमन् गच्छन्ति ॥ वर्तमानेऽर्थे छान्दसो लुङ् ॥ कीदृशाः स्तोतारः । **स्वर्मीळ्हे** **न** युद्धे इव **सवने** यज्ञे **चकानाः** याचमानाः **श्रवस्यवः** अन्नकामाः **उक्थैः** स्तोत्रैः **शशमानासः** शंसमानाः स्तुवन्तः । तदा सोऽयमिन्द्रः **ओको** **न** स्तोतॄणामावास इव भवति । **रण्वा** रमणीया **सुदृशीव** **पुष्टिः** शोभनदर्शना लक्ष्मीरिव भवति ॥ ॥ १९ ॥