+++
title = "001"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**ऋजीषी**। ऋजीषशब्देन निष्पिष्टो विगतसारः सोमोऽभिधीयते । तद्वान् **सत्यः** सत्यवान् **मघवान्** धनवानिन्द्रः **नः** अस्माकम् **उप** समीपे **आ** **यातु** आगच्छतु। किंच **अस्य** इन्द्रस्य **हरयः** अश्वाः नोऽस्माकम् उप समीपे **द्रवन्तु** आगच्छन्तु । वयं यजमानाः **इह** अस्मिन् यज्ञे **तस्मै** इन्द्राय **सुदक्षं** शोभनबलम्। सारोपेतमित्यर्थः। **इत्** इदं प्रत्यक्षेणोपलभ्यमानम् **अन्धः** अन्नरूपं सोमं **सुषुम** अभिषुतं कुर्याम। **गृणानः** अस्माभिः स्तूयमान इन्द्रः **अभिपित्वम्** अस्मदभिमतप्राप्तिं **करते** करोतु ॥