+++
title = "019"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे मघवन् धनवन् **इन्द्र** **विश्वे** विश्वस्मिन् **आजौ** संग्रामे **त्वायुभिः** शत्रुजयार्थं त्वां कामयमानैः **मघवद्भिः** त्वदर्थं दीयमानहविर्लक्षणैर्धनैरुपेतैः **एभिः** प्रत्यक्षेणोपलभ्यमानैः **नृभिः** पुत्रपौत्राद्यैः परिजनैः सहिता वयं यजमानाः **द्युम्नैः** धनैः **द्यावो** **न** द्योतमानाः प्रकाशमाना धनिनो यथा तथा **अर्यः** अरीन् शत्रून् **अभि** **सन्तः** अभिभवन्तः **क्षपः** सर्वा रात्रीः **पूर्वीः** बह्वीः **शरदश्च** संवत्सरांश्च **मदेम** स्तवाम । यजमानाः सर्वेषु कालेषु स्तोत्रैरिन्द्रं हर्षयन्तीत्यर्थः ॥