+++
title = "013"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र **त्वं** **पिप्रुं** पिप्रुनामानमसुरं **शूशुवांसं** प्रवृद्धं **मृगयं** मृगयनामानमसुरं च हतवानसि किंच स त्वं **वैदथिनाय** विदथिनः पुत्राय **ऋजिश्वने** ऋजिश्वनाम्ने राज्ञे **रन्धीः** वशमनयः । **पञ्चाशत्** पञ्चाशत्संख्याकानि **सहस्रा** सहस्राणि **कृष्णा** कृष्णवर्णानि रक्षांसि **नि** **वपः** न्यवपः अवधीः । तथा स त्वं **जरिमा** जरा **अत्कं** **न** वयोविशेषं रूपमिव **पुरः** शम्बरस्य नगराणि **वि** **दर्दः** विदारितवानसि ॥