+++
title = "017"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे **शूर** विक्रान्तेन्द्र **यत्** यदा **कस्मिंश्चित्** सर्वस्मिन्नपि **जनानां** मनुष्याणां **मुहुके** मोहके युद्धे **अन्तः** अस्माकं मध्ये **तिग्मा** तीक्ष्णा **अशनिः** **पताति** पतेत् । हे **अर्य** स्वामिन्निन्द्र **यत्** यदास्माकं शत्रुभिः सह **घोरा** भीमरूपा **समृतिः** युद्धं **भवाति** भवेत् । **अध** तदानीं **नः** अस्मदीयस्य **तन्वः** शरीरस्य **गोपाः** रक्षकः **बोधि** **स्म** अबोधि । शत्रुभ्यः सकाशात् अस्मान् रक्षकत्वेन बुद्धवानसि खलु ॥