+++
title = "005"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**ऋजीषी** । ऋजीषशब्देन निष्पिष्टो विगतसारः सोमोऽभिधीयते । तद्वान् **इन्द्रः** परमैश्वर्ययुक्तः **अमितम्** इयत्तारहितं महिमानं **ववक्षे** उवाह । किंच **महित्वा** महत्त्वेन स्वेन महिम्ना **उभे** **रोदसी** उभे द्यावापृथिव्यौ **आ** **पप्रौ** समन्तादपूरयत् । **यः** इन्द्रः **विश्वा** **भुवना** सर्वाणि भुवनानि **अभि** **बभूव** तिरश्चकार । अतश्चित् एभ्योऽपि विश्वेभ्यो भुवनेभ्यः **अस्य** इन्द्रस्य **महिमा** **वि** **रेचि** अतिरिरिचे । अधिको बभूवेत्यर्थः ॥ ॥ १७ ॥