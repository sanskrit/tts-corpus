+++
title = "014"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र **सूरः** प्रेरकस्य सूर्यस्य **उपाके** समीपे **तन्वं** त्वदीयं शरीरं **यत्** यदा **दधानः** धारकोऽभवः तदा **अमृतस्य** मरणरहितस्य **ते** त्वदीयं **वर्पः** रूपं **वि** **चेति** व्यचेति । हे इन्द्र ज्ञातृभिर्विशेषेण अज्ञायत । सूर्यस्य समीपे सर्वाणि रूपाणि मलिनीभवन्ति न तथेन्द्रस्य रूपं किंतु सूर्यस्य समीपे इन्द्रस्य रूपं विशेषेण भासमानं बभूवेत्यर्थः । अपि च हे इन्द्र **हस्ती** **मृगः** **न** गजविशेषो मृग इव **तविषीं** परेषां बलम् **उषाणः** दहन **आयुधानि** वज्रादीनि शस्त्राणि **बिभ्रत्** बिभ्राणस्त्वं **सिंहो** **न** सिंह इव **भीमः** भयंकरोऽभूः ॥