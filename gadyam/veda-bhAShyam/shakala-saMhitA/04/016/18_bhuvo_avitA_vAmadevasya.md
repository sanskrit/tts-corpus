+++
title = "018"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र त्वं **वामदेवस्य** वामदेवाख्यस्य मन्त्रद्रष्टुर्मम संबन्धिनीनां **धीनां** कर्मणाम् **अविता** रक्षिता **भुवः** भव । **अवृकः** हिंसारहितस्त्वं **वाजसातौ** युद्धे **सखा** मम सुहृत् **भुवः** भव । हे इन्द्र वयं **प्रमतिं** प्रकृष्टज्ञानं **त्वामनु** लक्षीकृत्य **आ** **जगन्म** आगच्छाम । स त्वं **विश्वध** सर्वदा **जरित्रे** स्तोत्रे **उरुर्वांसः** महता शंसनेन युक्तः **स्याः** भवेः ॥