+++
title = "012"
devataa = "वैश्वानरोग्निः"
RShiH = "वामदेवो गौतमः"
ChandaH = "त्रिष्टुप्"

+++


पूर्वमन्त्रेण यस्य धनस्य अग्निस्वामित्वमुक्तम् **अस्य** धनस्य **किं** **द्रविणं** किं साधनभूतं **नः** अस्मभ्यं दातव्यं धनमस्ति । **कद्ध** **रत्नं** किं च रमणीयं हितकरं धनमस्ति । तद्धनं हे जातवेदः जातधनाग्ने **चिकित्वान्** चेतनावानभिज्ञस्त्वं **नः** अस्मभ्यं **वि** **वोचः** विब्रूहि । यद्वा । किं दातव्यं द्रविणमस्ति । अस्य द्रविणराशेः कद्ध रत्नमिति वा योज्यम् । **अस्य** **अध्वनः** धनप्राप्तिमार्गस्य **यत्** **गुहा** **गुहायां** निहितं गूढं **परमम्** उत्कृष्टं प्राप्तव्यमस्ति तदपि **नः** अस्मभ्यं विवोचः । वयं **रेकु** रिक्तं **पदं** गन्तव्यं स्थानं गृहादिकं **निदानाः** अन्यैर्निन्द्यमानाः॥ कर्मणि कर्तृप्रत्ययः॥ **न** **अगन्म** न प्राप्नुमः ॥  का मर्यादा वयुना कई वाममच्छा गमेम रघवो न वाजम् ॥