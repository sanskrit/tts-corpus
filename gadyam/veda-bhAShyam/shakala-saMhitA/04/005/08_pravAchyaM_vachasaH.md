+++
title = "008"
devataa = "वैश्वानरोग्निः"
RShiH = "वामदेवो गौतमः"
ChandaH = "त्रिष्टुप्"

+++


**मे** मदीयस्य **अस्य** वक्ष्यमाणस्य **वचसः** वाक्यस्य **किं** **प्रवाच्यम्** अस्ति । तथ्यमेवोच्यत इत्यर्थः । किं तद्वच इत्युच्यते । उस्रियाणाम् । गोनामैतत् । क्षीराद्युत्स्राविणीनां गवां संबन्धि **यत्** क्षीरं **वारिव** उदकमिव तद्यथा सेकेनाविष्कुर्वन्ति तथा **अप** **व्रन्** अपवृण्वन्ति दोग्धारः । **निणिक्** । नितरां नेनेक्ति शोधयतीति निणिक् क्षीरमुच्यते । तादृक् क्षीरमनेन वैश्वानरेण **गुहा** गुहायाम् **उप** **हितम्** उपनिहितं **वदन्ति** वेत्तारः । किंचायं  **वेः** व्याप्तायाः **रुपः** भूम्याः **प्रियं** सर्वेषाम् आधारत्वेन प्रियभूतम् **अग्रं** श्रेष्ठं **पदं** स्थानं **पाति** रक्षति ॥