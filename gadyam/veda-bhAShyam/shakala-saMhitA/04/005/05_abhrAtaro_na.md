+++
title = "005"
devataa = "वैश्वानरोग्निः"
RShiH = "वामदेवो गौतमः"
ChandaH = "त्रिष्टुप्"

+++


**अभ्रातरः** भ्रात्रादिबन्धुरहिताः **योषणः** **न** गतभर्तृका योषित इव ॥ ‘ वा षपूर्वस्य निगमे इति विकल्पनात् दीर्घाभावः ॥ ता यथा भर्तृगृहात् पितृगृहं प्रत्यायन्ति तद्वत् **व्यन्तः** गच्छन्तः । यज्ञादीनपहाय अमागें वर्तमाना इत्यर्थः । तथा **पतिरिपो** **न** **जनयः** पतिद्वेषिण्यः स्त्रिय इव **दुरेवाः** दुष्टगतयो दुराचारा अत एव **पापासः** पापाः **सन्तः** **अनृताः** मानससत्यरहिताः **असत्याः** वाचिकसत्यरहिता मनसा वाचाग्निमभजमानाः **इदं** पापिभिरनुभूयमानतया प्रसिद्धं **गभीरम्** अगाधं **पदं** नरकस्थानम् **अजनत** अजनयन्त उत्पादयन्ति ॥ लङि जनेरन्तर्भावितण्यर्थात् व्यत्ययेनैकवचनम् ॥ ॥ १ ॥