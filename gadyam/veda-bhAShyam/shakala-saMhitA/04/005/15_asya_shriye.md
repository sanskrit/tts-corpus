+++
title = "015"
devataa = "वैश्वानरोग्निः"
RShiH = "वामदेवो गौतमः"
ChandaH = "त्रिष्टुप्"

+++


**समिधानस्य** समिध्यमानस्य ॥ कर्मणि कर्तृप्रत्ययः ॥ **वृष्णः** वर्षितुः फलस्य **वसोः** वासयितुः **अस्य** अग्नेः **अनीकं** तेजःसंघः **दमे** यागगृहे **आ** **रुरोच** सर्वतो दीप्यते । किमर्थम् । **श्रिये** श्रेयसे यजमानानाम् । सोऽग्निः **रुशत्** । वर्णनामैतत् । दीप्तं तेजः **वसानः** आच्छादयन् अत एव **सुदृशीकरूपः** सुष्ठु दर्शनीयरूपः **पुरुवारः** बहुभिः ऋत्विग्भिर्यजमानैः वरणीयः सन् **अद्यौत्** द्योतते । किमिव । **राया** अश्वादिधनेन **क्षितिर्न** राजादिरिव । क्षितिरिति मनुष्यनाम ॥ ॥ ३ ॥