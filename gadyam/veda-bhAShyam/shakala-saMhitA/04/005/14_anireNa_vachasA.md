+++
title = "014"
devataa = "वैश्वानरोग्निः"
RShiH = "वामदेवो गौतमः"
ChandaH = "त्रिष्टुप्"

+++


**अनिरेण** । इरा अन्नं तद्रहितेन । **फल्ग्वेन** तुच्छेन’ **प्रतीत्येन** प्रतिगन्तव्येन । आरोह्येणेत्यर्थः। **कृधुना** ह्रस्वेन । कृध्विति ह्रस्वनाम ‘ कृधुको वम्रकः ' (नि. २. २. ६ ) इति तन्नामसूक्तत्वात् । एवंविधेन **वचसा** **अतृपासः** अतृप्ता जनाः **अध** अधुना **इह** अस्मिन् लोके हे **अग्ने** **ते** त्वां **किं** **वदन्ति** । निर्हविष्केण वचसा न किंचिल्लभ्यत इत्यर्थः । किंतु **अनायुधासः** । आयुधशब्दः साधनं लक्षयति । हविरादिसाधनरहितास्ते **असता** दुःखेन **सचन्तां** संगच्छन्ताम् ॥