+++
title = "004"
devataa = "वैश्वानरोग्निः"
RShiH = "वामदेवो गौतमः"
ChandaH = "त्रिष्टुप्"

+++


**यः** **अग्निः** **सुराधाः** शोभनधनः सः **तिग्मजम्भः** तीक्ष्णदंष्ट्रः सन् **तपिष्ठेन** **शोचिषा** अतिशयेन शत्रूणां तापकेन तेजसा **तान्** वक्ष्यमाणान् द्वेष्टॄन् **प्र** **बभसत** प्रकर्षेण भर्त्सयतु । दहतु इत्यर्थः ॥ ‘भस भर्त्सनदीप्त्योः '। लेटि ‘ इतश्च लोपः' इतीकारलोपः। ‘लेटोऽडाटौ ' इत्यडागमः ॥ तानित्युक्तं कानित्याह। ये द्वेष्टारः **चेततः** जानतः । एतदुभयविशेषणम् । **मित्रस्य** **वरुणस्य** च **प्रिया** प्रियाणि **ध्रुवाणि** स्थिराणि **धाम** धामानि तेजःस्थानानि कर्माणि वा **प्र** **मिनन्ति** प्रकर्षेण हिंसन्ति ॥ ‘ मीञ् हिंसायाम्' । “ मीनातेर्निगमे ' इति ह्रस्वत्वम् । विकरणस्वरः ॥