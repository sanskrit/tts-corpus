+++
title = "003"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


हे ऋभवो यूयं **चमसं** **चतुर्धा** **व्यकृणोत** व्यकुरुत । कृत्वा च हे **सखे** हे सखिभूताग्ने **वि** **शिक्ष** अनुगृहाण सोमपानम् **इत्यब्रवीत** अवदत यूयम् । **अथ** सोऽग्निर्युष्मानवादीत् खलु । किमिति । हे **वाजाः** **ऋभवः** **सुहस्ताः** कुशलहस्ता यूयम् **अमृतस्य** **अमरणधर्मकस्य** स्वर्गस्य **पन्थां**  पन्थानम् **ऐत** गच्छत । किं तदमृतमिति । **देवानाम्** इन्द्रादीनां **गणं** संघातमैत ॥