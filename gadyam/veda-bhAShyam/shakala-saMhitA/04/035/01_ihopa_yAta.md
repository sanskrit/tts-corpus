+++
title = "001"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


हे **शवसो** **नपातः** बलस्य पुत्रास्तस्य न पातयितारो वा हे **सौधन्वनाः** सुधन्वनः पुत्राः हे **ऋभवः** यूयम् **इहोप** **यात** अस्मिन् तृतीयसवने उपगच्छत । **माप** **भूत** अपगता न भवत । **अस्मिन्** **सवने** **रत्नधेयं** रमणीयधनस्य दातारम् **इन्द्रमनु** अनुसृत्य **वः** युष्मान् **मदासः** मदकराः सोमाः **गमन्तु** गच्छन्तु । अन्विति क्रियया वा संबध्यते । इन्द्रं युष्मांश्चान्वागच्छन्तु इत्यर्थः । **हि** पूरणः ॥