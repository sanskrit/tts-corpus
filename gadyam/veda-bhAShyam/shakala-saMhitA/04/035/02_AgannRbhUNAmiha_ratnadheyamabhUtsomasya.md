+++
title = "002"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**ऋभूणां** युष्माकम् **इह** तृतीयसवने **रत्नधेयं** रत्नदानम् **आगन्** आगच्छतु मह्यम् । यद्वा । युष्माकमेव सोमाख्यं रत्नमागन्। यस्मात् **सोमस्य** **सुषुतस्य** **पीतिः** पानम् **अभूत्** प्रजापतिना लब्धमित्यर्थः । तदपि कुत इति चेत् । उच्यते । **यत्** यस्मात् **सुकृत्यया** शोभनहस्तव्यापारेण **स्वपस्यया** शोभनरथनिर्माणादिकर्मेच्छया **च** **एकं** सन्तं **चमसं** **चतुर्धा** **विचक्र** कृतवन्तः ॥