+++
title = "006"
devataa = "रक्षोहाग्निः"
RShiH = "वामदेवो गौतमः"
ChandaH = "त्रिष्टुप्"

+++

<details><summary>Thomson & Solcum</summary>

स꣡ ते जानाति सुमतिं꣡ यविष्ठ  
य꣡ ई꣡वते ब्र꣡ह्मणे गातु꣡म् अइ꣡रत्  
वि꣡श्वानि अस्मै सुदि꣡नानि रायो꣡  
द्युम्ना꣡नि अर्यो꣡ वि꣡ दु꣡रो अभि꣡ द्यौत्
</details>

<details><summary>Vedaweb annotation</summary>

#### Strata
Strophic

#### Pāda-label
genre M  
genre M  
genre M  
genre M
#### Morph
jānāti ← √jñā- (root)  
{number:SG, person:3, mood:IND, tense:PRS, voice:ACT}

sá ← sá- ~ tá- (pronoun)  
{case:NOM, gender:M, number:SG}

sumatím ← sumatí- (nominal stem)  
{case:ACC, gender:F, number:SG}

te ← tvám (pronoun)  
{case:DAT, number:SG}

yaviṣṭha ← yáviṣṭha- (nominal stem)  
{case:VOC, gender:M, number:SG}

aírat ← √īr- (root)  
{number:SG, person:3, mood:IND, tense:AOR, voice:ACT}

bráhmaṇe ← bráhman- (nominal stem)  
{case:DAT, gender:N, number:SG}

gātúm ← gātú- (nominal stem)  
{case:ACC, gender:M, number:SG}

ī́vate ← ī́vant- (nominal stem)  
{case:DAT, gender:N, number:SG}

yáḥ ← yá- (pronoun)  
{case:NOM, gender:M, number:SG}

asmai ← ayám (pronoun)  
{case:DAT, gender:M, number:SG}

rāyáḥ ← rayí- ~ rāy- (nominal stem)  
{case:GEN, gender:M, number:SG}

sudínāni ← sudína- (nominal stem)  
{case:NOM, gender:N, number:PL}

víśvāni ← víśva- (nominal stem)  
{case:NOM, gender:N, number:PL}

abhí ← abhí (invariable)  
{}

aryáḥ ← arí- (nominal stem)  
{case:GEN, gender:M, number:SG}

dúraḥ ← dvā́r- (nominal stem)  
{case:ACC, gender:F, number:PL}

dyaut ← √dyut- (root)  
{number:SG, person:3, mood:INJ, tense:AOR, voice:ACT}

dyumnā́ni ← dyumná- (nominal stem)  
{case:NOM, gender:N, number:PL}

ví ← ví (invariable)  
{}

</details>

<details><summary>पद-पाठः</summary>

सः । ते॒ । जा॒ना॒ति॒ । सु॒ऽम॒तिम् । य॒वि॒ष्ठ॒ । यः । ईव॑ते । ब्रह्म॑णे । गा॒तुम् । ऐर॑त् ।  
विश्वा॑नि । अ॒स्मै॒ । सु॒ऽदिना॑नि । रा॒यः । द्यु॒म्नानि॑ । अ॒र्यः । वि । दुरः॑ । अ॒भि । द्यौ॒त् ॥
</details>

<details><summary>Hellwig Grammar</summary>

-   *sa* ← *tad*
- \[noun\], nominative, singular, masculine
- “this; he,she,it (pers. pron.); respective(a); that; nominative;
    then; particular(a); genitive; instrumental; accusative; there; tad
    \[word\]; dative; once; same.”
------------------------------------------------------------------------
- *te* ← *tvad*
- \[noun\], genitive, singular
- “you.”
------------------------------------------------------------------------
- *jānāti* ← *jñā*
- \[verb\], singular, Present indikative
- “know; diagnose; perceive; know; come to know; notice; determine;
    think of; find; learn; perceive; identify; recognize; understand;
    know; learn; ascertain; detect; deem.”
------------------------------------------------------------------------
- *sumatiṃ* ← *sumatim* ← *sumati*
- \[noun\], accusative, singular, feminine
- “benevolence; favor; Sumati.”
------------------------------------------------------------------------
- *yaviṣṭha*
- \[noun\], vocative, singular, masculine
- “youngest.”
------------------------------------------------------------------------
- *ya* ← *yaḥ* ← *yad*
- \[noun\], nominative, singular, masculine
- “who; which; yat \[pronoun\].”
------------------------------------------------------------------------
- *īvate* ← *īvat*
- \[noun\], dative, singular, neuter
- “such(a).”
------------------------------------------------------------------------
- *brahmaṇe* ← *brahman*
- \[noun\], dative, singular, neuter
- “brahman; mantra; prayer; spell; Veda; Brahmin; sacred text; final
    emancipation; hymn; brahman \[word\]; Brāhmaṇa; study.”
------------------------------------------------------------------------
- *gātum* ← *gā*
- \[verb noun\]
- “sing; praise; jap; recite; describe.”
------------------------------------------------------------------------
- *airat* ← *īr*
- \[verb\], singular, Imperfect
- “go.”
------------------------------------------------------------------------
- *viśvāny* ← *viśvāni* ← *viśva*
- \[noun\], accusative, plural, neuter
- “all(a); whole; complete; each(a); viśva \[word\]; completely;
    wholly.”
------------------------------------------------------------------------
- *asmai* ← *idam*
- \[noun\], dative, singular, masculine
- “this; he,she,it (pers. pron.); here.”
------------------------------------------------------------------------
- *sudināni* ← *su*
- \[adverb\]
- “very; well; good; nicely; beautiful; su; early; quite.”
------------------------------------------------------------------------
- *sudināni* ← *dināni* ← *dina*
- \[noun\], accusative, plural, neuter
- “day; day; day of the week; one.”
------------------------------------------------------------------------
- *rāyo* ← *rāyaḥ* ← *rai*
- \[noun\], accusative, plural, masculine
- “wealth; possession; rai \[word\]; gold.”
------------------------------------------------------------------------
- *dyumnāny* ← *dyumnāni* ← *dyumna*
- \[noun\], accusative, plural, neuter
- “magnificence.”
------------------------------------------------------------------------
- *aryo* ← *aryaḥ* ← *ari*
- \[noun\], genitive, singular, masculine
------------------------------------------------------------------------
- *vi*
- \[adverb\]
- “apart; away; away.”
------------------------------------------------------------------------
- *duro* ← *duraḥ* ← *dvār*
- \[noun\], accusative, plural, feminine
- “door; means.”
------------------------------------------------------------------------
- *abhi*
- \[adverb\]
- “towards; on.”
------------------------------------------------------------------------
- *dyaut* ← *dyut*
- \[verb\], singular, Aorist inj. (proh.)
- “shine; inflame.”
------------------------------------------------------------------------
</details>

<details><summary>सायण-भाष्यम्</summary>

**यविष्ठ** युवतम यद्वा देवानां हवींषि मिश्रयितृतम हे अग्ने **यः** पुमान् **ईवते** गमनवते कल्याणहेतुभूतागमनाय **ब्रह्मणे** परिवृढाय तुभ्यं **गातुम्** ॥ गीयते उच्चार्यते इति गातुः स्तोत्रम् । तत् **ऐरत्** प्रेरयति । **सः** पुमान् **ते** तव **सुमतिं** कल्याणकरीमनुग्रहात्मिकां बुद्धिं **जानाति** लभत इत्यर्थः । **अस्मै** स्तोत्रं कृतवते यजमानाय तदर्थं **विश्वानि** सर्वाणि **सुदिनानि** शोभनानि दिनानि **रायः** धनानि **द्युम्नानि** द्युतिमन्ति रस्नकनकादीनि **दुरः** गृहान् **अभि** अभिलक्ष्य **अर्यः** यज्ञानां स्वामी त्वं **वि** **द्यौत्** विशेषेण द्योतस्व । केचिदत्र वाक्यभेदमङ्गीकुर्वते । स्तोत्रं कृतवते यजमानाय विश्वानि सुदिनानि अभ्युदयकारीणि भवन्ति । रायः । रान्ति क्षीरादीनीति रायो गोधनानि । द्युम्नानि द्योतमानानि कनकादीनि चास्मै भवन्ति। अर्यः कर्मणामनुष्ठाता सः यजमानो दुरो गृहानभि वि द्यौत् विशेषेण द्योतते॥ ईवते। ‘ई गतौ ' । क्विप् । तदस्यास्ति' इति मतुप् । छन्दसीरः ' इति मतुपो वत्वम् । ऐरत् ।' ईर गतौ ' । यद्वृत्तयोगादनिघातः । अर्यः ।  ‘ ऋ  गतौ ।' अर्यः स्वामिवैश्ययोः' इति यत्प्रत्ययान्तो निपातितः । स्वामिन्यन्तोदात्तत्वम् । द्यौत् । ‘द्युत् दीप्तौ । छान्दसे लुङि 'द्युद्भ्यो लुङि' इति परस्मैपदम् ।  ‘ बहुलं छन्दसि ' इत्यडभावः ॥
</details>

<details><summary>भट्टभास्करटीका</summary>

6अथ षष्ठी - स त इति ॥ हे अग्ने यविष्ठ युवतम । यद्वा - हविर्देवानाम्मिश्रयितृतम । यौतेः तृजन्तादिष्ठन् । स ते तव जानाति सुमतिं शोभनां कल्याणकारिणीं मतिं स एव तवानुग्रहबुद्धिं यथावत् भजत इति यावत् । यद्वा - स एव त्वत्प्रसादात्सुमतिमात्महितं जानाति, स एवात्महिते प्रवर्तत इति यावत् । कृदुत्तरपदप्रकृतिस्वरत्वम्, 'मन्त्रे वृष' इति मतिशब्दोन्तोदात्तः ।  
क इत्याह - य ईवते गमनवते प्रशस्तगतये कल्याणहेतुभूतागमनाय । यद्वा - गृहमागताय ब्रह्मणे परिबृढाय । तुभ्यं गातुमन्नं हविर्लक्षणं ऐरत् ईरयति ददाति । ईर क्षेपे, चुरादिराधृषीयः, छान्दसो लुङ् । इङ् गतौ, क्विबन्तात्प्रशंसायां मतुप्, 'छन्दसीरः' इति मतुपो वत्वम् ।

यद्वा - ईवते गमनवते गमनकारिणे तुभ्यं यो गातुम्मार्गमैरत् करोति, मार्गं हविरादिसम्पन्नं प्रवर्तयति अलङ्कृतमिव राजमार्गम् । स एव सुमतिं जानाति । तस्मात्त्वया इत्थमस्यैवोपकर्तव्यमित्याह - अस्मै इत्थं त्वयि श्रद्धां कुर्वते यजमानाय यजमानार्थम् । अन्वादेशविषयत्वादनुदात्तत्वम् । रायो धनानि द्युम्नानि यशांसि दुरो गृहान्, एतानि विश्वान्यपि सुदिनानि शोभनानि दिनान्यभिलक्षीकृत्य, त्वं विद्यौत् विशेषेण द्योतस्व । यैर्द्युम्नादिभिश्शोभनानि दिनानि क्रियन्ते तानि सुदिनानि । 'आद्युदात्तं द्व्यच्छन्दसि' इत्युत्तरपदाद्युदात्तत्वम्, 'नपुंसकमनपुंसकेन' इति नपुंसकस्यैकशेषः । 'ऊडिदम्' इति रायो विभक्तेरुदात्तत्वम् । दुर्वेर्हिंसाकर्मणः क्विपि वलोपः । द्योततेश्छान्दसो लुङ्, 'द्युद्भ्यो लुङि' इति परस्मैपदम्, सिचि वृद्धिः, 'बहुळं छन्दसि' इतीडभावः, 'बहुळं छन्दस्यमाङ्योगेपि' इत्यडभावः । यथैतानि विश्वान्यपि सुदिनानि भवन्ति इष्टदिनानि भवन्ति तथा विद्योतस्व अर्यस्त्वम् । अर्यस्स्वामी, 'अर्यस्स्वामिवैश्ययोः' इति यत्प्रत्ययान्तो निपात्यते ।

अपरा योजना - विश्वानि द्युम्नानि दीप्तिमन्ति सुदिनानि शोभनदिनानि । अत्यन्तसंयोगे द्वितीया । यथा शोभनानि विश्वानि दिनानि भवन्ति, तथा तेषु विद्योतस्व । 'परादिश्छन्दसि बहुळम्' इत्युत्तरपदाद्युदात्तत्वम् । दुरोभि गृहानभिलक्षीकृत्य विश्वानि दिनानि द्योतस्व । रायो धनस्य स्वामी त्वम् । अन्ये तु वाक्यभेदेन व्याचक्षते - विश्वान्यपि सुदिनान्यस्मै भवन्ति । द्युम्नानि यशांसि च भवन्ति । रायो धनस्य स्वामी भवति । गृहानभि विद्योतते, गृहस्थश्च भवतीति ॥
</details>

<details><summary>Wilson</summary>

### English translation:

“He experiences your good favour, young (of the gods), who offers praise to you a **Brahman**, coming quickly (to bestow felicity); to him are all prosperous days and wealth (of cattle) and treasures; do you as the lord of sacrifice, shine upon his dwelling.”

### Commentary by Sāyaṇa: Ṛgveda-bhāṣya

A brahman coming quickly: ivate brahmaṇe, i.e., parivṛdhāya, to the greatly augmented; shine upon his dwelling: aryo vi duro abhidyaut, he the worshipper especially shines over his house, aryo yajamāno gṛhān abhi viśeṣeṇa dyotate
</details>

<details><summary>Jamison Brereton</summary>

That one knows your good will, o youngest one, who has set the course  for a sacred formulation like this.  
For him you have flashed open the doors to all the day-bright (days), to  the riches, to the brilliant things of the stranger.
</details>

<details><summary>Jamison Brereton Notes</summary>

The 2nd hemistich has been variously interpr. Most recently Witzel Gotō take the neut.

pls. víśvāni … sudínāni … dyumnā́ni as subjs. of the sg. verb dyaut, in the wellknown, inherited, but relatively rare constr. of neut. pl. + sg. verb (“Zu ihm strahlen alle …”). Renou takes all of the half-verse through aryáḥ as nominal sentences: “que tous (les jours) soient de beaux jours pour lui …,” and the rest of d as an abrupt command. Geldner has Agni shining the various good things through the doors to the fortunate asmai. My interpr. is closest to Oldenberg (Noten, not SBE) and Geldner’s alternative in his n. 6cd. I take ví dúraḥ as referring to the usual opening of the doors, an expression that usually contains a form of the verb √vṛ ‘(un)cover’ (e.g., IX.45.1 ví … dúro vṛdhi). Here the more dramatic verb dyaut has been substituted, blending the lexeme ví … dyaut ‘flashed forth (like lightning)’ with the straightforward ví √vṛ ‘open’ -- hence my “flashed open the doors.” I am not sure why all the standard tr.

(except for Witzel Gotō) render the injunctive dyaut as a modal (e.g., Geldner “… sollst du … scheinen”).

I supply ‘days’ with sudínāni on the basis of passages like VII.11.2 áhāny asmai sudínā bhavanti.

rāyáḥ can be either acc. pl. (so Oldenberg, Geldner, Renou) or gen. sg. dependent on víśvāni … sudínāni (so Thieme [Fremdl. 61] “All die Sonnentage des Reichtums,” Witzel Gotō). In the published translation I took it as acc. pl. but, to my mind, nothing rides on it either way.
</details>

<details><summary>Griffith</summary>

Most Youthful God, he knoweth well thy favour who gave an impulse to this high devotion.  
     All fair days and magnificence of riches hast thou beamed forth upon the good man's portals.
</details>

<details><summary>Oldenberg</summary>

He knows thy favour, O youngest one, who makes a way for a sacred speech like this. Mayst thou beam forth to his doors all auspicious days and the wealth and the splendour of the niggard.
</details>

<details><summary>Keith</summary>

He knows thy [2] loving kindliness, O most youthful one,  
Who hath given furtherance to this devotion;  
All happy days for him, glory, and wealth  
--Opening the doors of the miser--he hath revealed.'
</details>

<details><summary>Geldner</summary>

Der erfährt deine Gunst, o Jüngster, der ein erbauliches Wort wie dieses Zuwege bringt. Ihm sollst du lauter schöne Tage, Reichtümer, die Herrlichkeiten des hohen Herrn durch die Tür scheinen.
</details>

<details><summary>Grassmann</summary>

Der spüret recht, o jüngster, deine Güte, wer einer solchen Andacht Fortgang schaffet; Dem strahlst du alle Herrlichkeit des Reichthums vom Feind hinweg, ins Haus hinein ihm Schätze.
</details>

<details><summary>Elizarenkova</summary>

Тот познает твою милость, о самый юный,  
Кто исполняет молитву, подобную (этой).  
Воссвети ему, от(крыв) врата, все прекрасные дни,  
Богатства, все великолепие врага!
</details>



<details><summary>अधिमन्त्रम् (VC)</summary>

- रक्षोहाऽग्निः
- वामदेवो गौतमः
- विराट्त्रिष्टुप्
- धैवतः
</details>

<details><summary>दयानन्द-सरस्वती (हि) - विषयः</summary>

फिर उसी विषय को अगले मन्त्र में कहते हैं ॥
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हे (यविष्ठ) अत्यन्त युवावस्थायुक्त ! (यः) जो (अर्यः) स्वामी (ईवते) विद्या से व्याप्त (ब्रह्मणे) वेद जाननेवाले के लिये (गातुम्) प्रशंसित वाणी को (ऐरत्) प्राप्त कराये (अस्मै) इसके लिये (विश्वानि) सम्पूर्ण (सुदिनानि) सुख करनेवाले दिनों (रायः) धनों (द्युम्नानि) प्रकाशित यशों (दुरः) और यश के द्वारों को (अभि, वि, द्यौत्) प्रकाशित करे (सः) वह विद्वान् (ते) आपकी (सुमतिम्) श्रेष्ठ बुद्धि को (जानाति) जानता है ॥६॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  हे राजन् ! जो लोग नित्य मङ्गल आचरण करनेवाले यशयुक्त अनुरक्त अर्थात् स्नेही शूरवीर और राज्यव्यवहार के जाननेवाले आपको चितावें, उनको आप मित्र जानिये ॥६॥
</details>

<details><summary>दयानन्द-सरस्वती (हि) - अन्वयः</summary>

अन्वय:  हे यविष्ठ ! योऽर्य ईवते ब्रह्मणे गातुमैरदस्मै विश्वानि सुदिनानि रायो द्युम्नानि दुरोऽभि वि द्यौत् स ते सुमतिं जानाति ॥६॥
</details>

<details><summary>दयानन्द-सरस्वती (हि) - विषयः</summary>

पुनस्तमेव विषयमाह ॥
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  (सः) विद्वान् (ते) तव (जानाति) (सुमतिम्) श्रेष्ठां प्रज्ञाम् (यविष्ठ) (यः) (ईवते) विद्याव्याप्ताय (ब्रह्मणे) वेदविदे (गातुम्) प्रशंसितां वाणीम् (ऐरत्) प्रापयेत् (विश्वानि) सर्वाणि (अस्मै) (सुदिनानि) सुखकराणि (रायः) धनानि (द्युम्नानि) यशांसि (अर्यः) स्वामी (वि) (दुरः) द्वाराणि (अभि) (द्यौत्) द्योतयेत् ॥६॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  हे राजन् ! ये नित्यमङ्गलाचारिणो यशस्विनोऽनुरक्ताश्शूरा राजव्यवहारविदस्त्वां बोधयेयुस्ताँस्त्वं सुहृदो जानीहि ॥६॥
</details>

<details><summary>सविता जोशी ← दयानन्द-सरस्वती (म) - भावार्थः</summary>

भावार्थभाषाः -  भावार्थ -हे राजा ! जे लोक नित्य शुभाचरणी, यशस्वी, स्नेही, शूरवीर व राज्यव्यवहार कुशल असून तुला जाणतात त्यांना तू मित्र समज. ॥ ६ ॥
</details>