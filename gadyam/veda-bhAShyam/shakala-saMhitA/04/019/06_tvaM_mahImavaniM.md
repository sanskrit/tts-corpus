+++
title = "006"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र **त्वं** **महीं** महती **विश्वधेनां** विश्वस्य प्रीणयित्रीं **तुर्वीतये** तुर्वीतिनाम्ने राज्ञे **वय्याय** वय्यनाम्ने च **क्षरन्तीम्** अभीष्टान् कामान् दुहतीम् **अवनिं** भूमिं **नमसा** अन्नेन **एजत्** एजता चलता **अर्णः** अर्णसोदकेन च **अरमयः** रमयसि । इन्द्रः पृथिवीमन्नोदकसमृद्धां करोतीत्यर्थः । किंच हे **इन्द्र** त्वं **सिन्धून्** जलानि **सुतरणान्** सुष्ठु तीर्णानि **अकृणोः** अकार्षीः ॥