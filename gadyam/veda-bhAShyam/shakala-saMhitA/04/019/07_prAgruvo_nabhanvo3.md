+++
title = "007"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


इन्द्रः **नभन्वः** शत्रूणां हिंसिकाः **वक्वाः** **न** सेना इव **ध्वस्राः** कूलानां ध्वंसिकाः **युवतीः** अद्भिर्मिश्रिताः **ऋतज्ञाः** ऋतस्यान्नस्य जनयित्रीः **अग्रुवः** । अग्रुव इति नदीनामैतत् । अग्रगामिनीः नदीः **प्र** **अपिन्वत्** प्रकर्षेणापूरयत् । तथा **धन्वानि** निर्जलानुन्नतान् देशांश्च वृष्ट्या **अपृणक्** अपूरयत् । तथा **अज्रान्** मार्गस्य गन्तॄन् **तृषाणान्** पिपासया युक्तान् पुरुषान् अपृणक् अपूरयत् । किंच **इन्द्रः** **दंसुपत्नीः** दमनपरा असुराः सुष्ठु पतयो यासां ताः **स्तर्यः** स्तरीर्निवृत्तप्रसवी गाः **अधोक्** अधुक्षत् । इन्द्रो राक्षसकृतनिरोधदुःखात् निरुद्धप्रसवा अपि गा विमुच्य सप्रसवाश्चकारेत्यर्थः ॥