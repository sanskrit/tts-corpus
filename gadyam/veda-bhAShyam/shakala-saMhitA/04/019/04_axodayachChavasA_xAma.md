+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**इन्द्रः** परमैश्वर्ययुक्तः **शवसा** बलेन **बुध्नम्** अन्तरिक्षं **क्षाम** क्षीणोदकम् **अक्षोदयत्** संपिपेष । तत्र दृष्टान्तः । **वातः** वायुः **तविषीभिः** बलैः **वार्ण** उदकमिव तद्वत् । किंच **ओजः** बलम् **उशमानः** कामयमान इन्द्रः **दृळ्हानि** दृढानि स्थिराण्यप्यभ्राणि **औभ्नात्** अभाङ्क्षीत् । तथा **पर्वतानां** गिरीणां **ककुभः** पक्षान् **अवाभिनत्** अत्यन्तमभैत्सीत् ॥