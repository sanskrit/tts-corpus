+++
title = "008"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**वृत्रं** वृत्राख्यमसुरं **जघन्वान्** हतवानिन्द्रः **गूर्ताः** तमिस्रया गीर्णाः **पूर्वीः** बह्वीः **उषसः** **शरदश्च** संवत्सरांश्च **वि** **असृजत्** विशेषेण ससर्ज । तथा **सिन्धून्** वृत्रेणावृतान्युदकानि व्यसृजत् । किंच **इन्द्रः** **परिष्ठिताः** मेघेषु परितः स्थिताः **बद्बधानाः** वृत्रेण परितो बध्यमानाः **सीराः** नदीः । सीरा इति नदीनामैतत् । **पृथिव्या** पृथिवीरूपेण मार्गेण **स्रवितवे** स्रवितुं गमनार्थम् **अतृणत्** अविध्यत् ॥