+++
title = "015"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**नरः** कर्मणां नेतारः **उशिजः** अग्निं कामयमानाः **ते** अङ्गिरसः **गव्यता** गा इच्छता **मनसा** **रध्रं** गवां निर्गमनद्वारनिरोधकम् **उब्धं** समुब्धं संहतम् । यद्वा । उभिः पूरणार्थः । गोभिः पूर्णं **गा** **येमानं** नियच्छंन्तं **परि** सर्वतः **सन्तम्** वर्तमानं **दृळ्हं** दृढं **गोमन्तं** गोभिर्युक्तं **व्रजं** गवां निवासस्थानम् **अद्रिं** पर्वतं **दैव्येन** अग्निविषयेण **वचसा** वेदात्मकेन स्तोत्रेण **वि** **वव्रुः** गोनिर्गमनार्थमुद्घाटितवन्तः ॥ उब्धम् । उभ्नातिर्हन्तिना समानार्थः। यद्वा ।  ‘ उभ उम्भ पूरणे' । कर्मणि क्तः । येमानम् । यमेः कानचि एत्वाभ्यासलोपौ । चित्त्वादन्तोदात्तः । परि षन्तम् इत्यत्र संहितायाम्  ‘ उपसर्गप्रादुर्भ्यामस्तिर्यच्परः' इति षत्वम् ॥ ॥ १४ ॥