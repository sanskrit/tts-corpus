+++
title = "011"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**सः** अग्निः **प्रथमः** अहवनीयादिरूपतया श्रेष्ठः सन् **पस्त्यासु** यजमानानां गृहेषु **जायत** आहुत्यधिकरणतया संपद्यते । तथा **महः** महतः **अस्य** **रजसः** अन्तरिक्षस्य **बुध्ने** मूले पृथिव्यां तत्रापि **योनौ** उत्तरवेद्यादिस्थाने संपद्यते । सोऽग्निः **अपात्** पादवर्जितः **अशीर्षा** शिरोवर्जितः । तदेवाह । **अन्ता** आद्यन्ते पादशिरसी **गुहमानः** गूहमानः । अविज्ञेयपादशिरा इत्यर्थः । **वृषभस्य** बर्षणसमर्थस्य मेघस्य **नीळे** निलये नभसि **आयोयुवानः** धूमाकारेणात्मानमायोजयन् वर्तते । यद्वा । यः प्रथमो वैद्युतोऽग्निः पस्त्यासु नदीषु बुध्नेऽन्तरिक्षे महो महतो रजस उदकस्य तेजसो वा योनौ स्थाने च चरति । अपादशीर्षा पादशिरोवर्जितः अन्ता आत्मनः पर्यन्तप्रदेशान् स्वतेजसा गुहमान आच्छादयन् पुनश्च आयोयुवानः तानि तेजांसि स्वात्मनि मिश्रीकुर्वन् वृषभस्य मेघस्य नीळे स्थाने नभसि चरति सोऽग्निरधुना कर्मयोग्यतया अजायत । अपात् । **पादस्य** लोपोऽहस्त्यादिभ्यः' इति अकारलोपः समासान्तः । गुहमानः ।  ‘ गुहू संवरणे' । शब्विकरणी। शानचि रूपम् । शानचो लसार्वधातुकस्वरे कृते प्रत्ययस्वरः । आयोयुवानः ।  ‘ यु मिश्रणे' । यङ्लुकि शानचि रूपम् । अभ्यस्तस्वरेणाद्युदात्तः ॥