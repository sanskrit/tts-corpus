+++
title = "012"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे अग्ने **विपन्या** स्तुत्या युक्तम् **ऋतस्य** उदकस्य **योना** योनौ स्थाने **वृषभस्य** वर्षणसमर्थस्य मेघस्य **नीळे** कुलायभूतेऽन्तरिक्षे वैद्युताग्निरूपेण वर्तमानं त्वां **शर्धः** तेजः **प्रथमं** **प्र** **आर्त** प्रकर्षेण गच्छति । यश्चाग्निः **स्पार्हः** सर्वैः स्पृहणीयः **युवा** नित्यतरुणः **वपुष्यः** कमनीयः **विभावा** दीप्तिमान् तस्मै **वृष्णे** अभिमतफलवर्षकाय अग्नये **प्रियासः** प्रियाः **सप्त** होत्रकाः **अजनयन्त** स्तोत्रम् अकुर्वन् ॥ आर्त ।  ‘ऋ  गतौ'। लङि व्यत्ययेनात्मनेपदम् । निघातः । विपन्या ।  ‘ एन च ' इत्यस्य इन्प्रत्ययः ।  ‘ कृदिकारादक्तिनः' इति ङीष् । प्रत्ययस्वरेणान्तोदात्तः ।  ‘ उदात्तयणो हल्पूर्वात् ' इति विभक्तेरुदात्तत्वम् । विपन्यँ  ऋतस्य इत्यत्र संहितायाम् “ इकोऽसवर्णे शाकल्यस्य ह्रस्वश्च ' ( पा. सू. ६.१.१२७ ) इत्यनिकोऽपि ह्रस्वोऽनुनासिकश्च ॥