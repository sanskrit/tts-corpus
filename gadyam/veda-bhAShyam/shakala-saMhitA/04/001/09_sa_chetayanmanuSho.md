+++
title = "009"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**यज्ञबन्धुः** । यज्ञेऽग्निहोत्रादौ बन्धनं विनियोजनं यस्य स तथोक्तः । **सः** अग्निः **मनुषः** कर्मणि प्रवृत्तान् मनुष्यान् **चेतयत्** जानाति । **मह्या** महत्या **रशनया** स्तुतिरूपया रज्वाप् युक्तं **तं** तादृशमग्निं **प्र** **नयन्ति** उत्तरवेद्यादिष्वध्वर्य्वादयः प्रक्षिपन्ति । **मर्तस्य** मनुष्यस्य **अस्य** यजमानस्य **दुर्यासु** गृहेषु **साधन्** अभीष्टानि साधयन् **सः** अग्निः **क्षेति** वसति । सः **देवः** द्योतमानोऽग्निः **सधनित्वं** यस्य गृहे निवसति तेन धनिना साहित्यम् **आप** प्राप्नोति । प्रभूतं धनं यजमानाय दापयित्वा तेन सहितोऽभवदित्यर्थः ॥ साधन् । ‘राध साध संसिद्धौ ' । ण्यन्तस्य शतरि रूपम् ॥