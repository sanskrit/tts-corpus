+++
title = "006"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**सुभगस्य** सुधनस्य सुष्ठु भजनीयस्याग्नेः **देवस्य** **श्रेष्ठा** अतिशयेन प्रशस्या **संदृक्** संदृष्टिः **मर्त्येषु** **चित्रतमा** अतिशयेन चायनीया पूजनीया भवति । **स्पार्हा** सर्वैः स्पृहणीया भवति । तत्र दृष्टान्तः । यथा **देवस्य** क्षीरं कामयमानस्य पुरुषस्य **अघ्न्यायाः** अहन्तव्याया गोः **शुचि** तेजोयुक्तं **घृतं** क्षरणयुक्तं **तप्तं** क्षीरं स्पृहणीयं भवति । तत्रैव दृष्टान्तान्तरम् । यथा गां भिक्षमाणस्य मर्त्यस्य **धेनोः** दोग्ध्र्या गोः **मंहनेव** । महतिर्दानकर्मा । दानं यथा प्रियकरं भवति तद्वत् ॥ सुभगस्य ।  ‘ आद्युदात्तं द्व्यच्छन्दसि ' इत्युत्तरपदाद्युदात्तत्वम् । स्पार्ह । **कर्षात्वतो** घञोऽन्त उदात्तः'।. देवस्य । दीव्यतीति देवः । दीव्यतेः कान्त्यर्थस्य पचाद्यचि रूपम् ॥