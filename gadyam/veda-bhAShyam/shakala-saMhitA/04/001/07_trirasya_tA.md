+++
title = "007"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**अग्नेः** अग्न्यभिमानिनः **अस्य** **देवस्य** **त्रिः** त्रीण्यग्निवायुसूर्यात्मना त्रीणि **ता** तानि प्रसिद्धानि **परमा** उत्तमानि **सत्या** यथार्थभूतानि **जनिमानि** जन्मानि **स्पार्हा** सर्वैः स्पृहणीयानि **सन्ति** । यद्वा । अग्नेरेव त्रीणि जन्मानि  दिवस्परि प्रथमं जज्ञे अग्निः ' ( ऋ. सं. १०. ४५. १ ) इति त्रीणि जाना परि भूषन्त्यस्य' ( ऋ. सं. १.९५.३ ). इत्येवमादिषु मन्त्रेषु प्रसिद्धानि । **अनन्ते** अपर्यन्ते नभसि **अन्तः** मध्ये स्वतेजसा **परिवीतः** परिवेष्टितः **शुचिः** सर्वस्य शेाधकः **शुक्रः** दीप्तियुक्तोऽत एव **रोरुचानः** भृशं दीप्यमानः **अर्यः** स्वामी तादृशो देवः **आगात्** अस्मदीयं यज्ञं प्रत्यागच्छतु ॥ सत्या। ‘शेश्छन्दसि बहुलम्' इति शेर्लुक् । परिवीतः । व्येञ् संवरणे' । कर्मणि क्तः । यजादित्वात् संप्रसारणम् । ‘गतिरनन्तरः' इति गतेः प्रकृतिस्वरत्वम् । अर्यः ।  ‘  ऋ गतौ । ' अर्यः स्वामिवैश्ययोः' इति यत्प्रत्ययान्तो निपातितः ।  ‘ स्वामिन्यन्तोदात्तत्वं वक्तव्यम्' इत्यन्तोदात्तत्वम् ॥