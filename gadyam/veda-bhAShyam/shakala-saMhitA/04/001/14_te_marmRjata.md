+++
title = "014"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**ते** अङ्गिरसः **अद्रिं** पणिभिरपहृतानां गवां निरोधकं पर्वतं **ददृवांसः** विदारयन्तः सन्तः **मर्मृजत** अग्निं पर्यचरन् । **एषाम्** अङ्गिरसां **तत्** तादृशं कर्म **अन्ये** महर्षयः **अभितः** सर्वत्र जगति **वि** **वोचन्** विशेषेणाकथयन् । **पश्वयन्त्रासः** पशुनिर्गमनार्थानि यन्त्राण्युपाया येषां तेऽङ्गिरसः **कारम्** अभिमतस्य प्रयोजनस्य कर्तारमग्निम् **अभि** **अर्चन्** अस्तुवन् । ततस्तमोपहम् आदित्याख्यं **ज्योतिः** **विदन्त** अलभन्त । ततः **धीभिः** बुद्धिभिः **चकृपन्त** यज्ञानकुर्वन् । मर्मृजत ।' मृजू शुद्धौ । यङ्लुकि लङि व्यत्ययेनात्मनेपदम्। निघातः । चकृपन्त ।  ‘ कृपू सामर्थ्ये'। ण्यन्तस्य लुङि चङि सन्वद्भावाभावश्छान्दसः ।