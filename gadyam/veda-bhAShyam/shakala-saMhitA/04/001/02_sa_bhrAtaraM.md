+++
title = "002"
devataa = "अग्निः अग्नीवरुणौ वा"
RShiH = "वामदेवो गौतमः"
ChandaH = "अतिजगती"

+++


हे **अग्ने** **सः** तादृशस्त्वं **भ्रातरम्** एकस्थानवासेन भ्रातरं **वरुणम्** । वृणोत्युदकमिति वरुणः । तं देवं **यज्ञवनसं** यज्ञैर्यजनीयैर्हविभिः संभजनीयं **यज्ञवनसं** च यज्ञस्य संभक्तारं **ज्येष्ठम्** अतिशयेन प्रशस्यम् **ऋतावानम्** अपां स्वामितयोदकवन्तं सत्यवन्तं वा **आदित्यम्** अदितेः पुत्रं **चर्षणीधृतं** मनुष्याणामुदकप्रदानेन धारकं **सुमती** शोभनबुद्ध्या हेतुना **चर्षणीधृतं** चर्षणिभिर्विद्वद्भिर्धृत **राजानं** राजन्तम् एतादृशं वरुणं देवं **देवान्** देवनशीलान् स्तोतॄन्’ **अच्छ** अभि **आ** **ववृत्स्व** आवर्तय अभिमुखीकुरु ॥ ववृत्स्व ।' वृतु वर्तने । लोटि ' बहुलं छन्दसि ' इति विकरणस्य श्लुः । निघातः । सुमती । ' मन्त्रे वृष° ' इत्यादिना क्तिन्नुदात्तः ।‘सुपां सुलुक् । इति तृतीयायाः पूर्वसवर्णदीर्घः । एकादेशस्वरः । ज्येष्ठम् । प्रशस्यस्येष्ठनि ‘ज्य च ' इति ज्यादेशः । नित्त्वादाद्युदात्तः । एकादेशस्वरः । यज्ञवनसम् ।  ‘ वन षण संभक्तौ । कर्मकर्तरि च असुन्प्रत्ययः ।  ‘ गतिकारकयोरपि पूर्वपदप्रकृतिस्वरत्वं च ' इति पूर्वपदस्वरः ॥ ।