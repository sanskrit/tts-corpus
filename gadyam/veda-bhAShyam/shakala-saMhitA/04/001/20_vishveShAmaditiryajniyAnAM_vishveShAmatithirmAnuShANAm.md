+++
title = "020"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


अयमग्निः **विश्वेषां** सर्वेषां **यज्ञियानां** यज्ञार्हाणां देवानाम् **अदितिः**। अदितिर्देवमाता । तद्वद्देवानां पोषक इत्यर्थः । यद्वा । विश्वेषां देवानामदितिर्भूस्थानीयः आधारभूत इति यावत् । इयं वा अग्निर्वैश्वानरः' (तै. ब्रा. ३.९.१७) इति श्रुतेः। तथायमग्निः **विश्वेषां** **मानुषाणां** मनुष्याणाम् **अतिथिः** अतिथिवत् पूज्यो भवति । **देवानां** देवनशीलानां स्तोतॄणाम् **अवः** अन्नं हविः **आवृणानः** संभजन् **जातवेदाः** । जातं सर्वं वेत्तीति जातवेदाः । सः **अग्निः** तेषां स्तोतॄणां **सुमृळीकः** सुखकरः **भवतु** ॥ अतिथिः । अत सातत्यगमने '।' ऋतन्यञ्जि°' इत्यादिना इथिन्प्रत्ययः । नित्त्वादाद्युदात्तः । मानुषाणाम् । मनोरपत्यानीत्यर्थे ‘मनोर्जातावञ्यतौ षुक्च' इति अञ्प्रत्ययः । ञित्त्वादाद्युदात्तः ॥॥ १५ ॥