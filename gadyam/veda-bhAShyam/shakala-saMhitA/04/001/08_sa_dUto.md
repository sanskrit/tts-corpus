+++
title = "008"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


देवानां **दूतः** **होता** देवानामाह्वाता **हिरण्यरथः** सुवर्णमयरथोपेतः **रंसुजिह्वः** रमणीयशोभनज्वालोपेतः **सः** तादृशोऽग्निः **विश्वेत्** सर्वाण्येव **सद्म** देवयजनस्थानानि **अभि** **वष्टि** कामयते । पुनश्च कीदृशः । **रोहिदश्वः** । रोहितवर्णाः अश्वाः यस्य स तथोक्तः । **वपुष्यः** वपुषि रूपे साधुः **विभावा** कान्तियुक्तोऽत एव **सदा** **रण्वः** रमणीयो भवति । तत्र दृष्टान्तः । **पितुमतीव** **संसत्** ॥ यथा अन्नादिमत् समृद्धं गृहं रमणीयं तद्वत् ॥ रंसुजिह्वः । रमतेः  ‘ अन्येभ्योऽपि दृश्यन्ते' इति विच् । बहुव्रीहौ पूर्वपदस्वरः । वपुष्यः । तत्र साधुः' इति यत् । तित्स्वरितः । विभावा। ‘छन्दसीवनिपौ° ' इति वनिप् ॥