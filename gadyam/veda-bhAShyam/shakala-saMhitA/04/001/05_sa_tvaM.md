+++
title = "005"
devataa = "अग्निः अग्नीवरुणौ वा"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **सः** तादृशः **त्वम्** **ऊती** ऊत्या रक्षणेन **नः** अस्माकम् **अवमः** अर्वाचीनः प्रत्यासन्नः सन् **अस्या** **उषसो** **व्युष्टौ** व्युच्छने प्रातःकालेऽग्निहोत्रादिकर्मसिद्ध्यर्थं **नेदिष्टः** **भव** अतिशयेनास्मदन्तिकस्थो भव । यद्वा । ऊत्या गमनेनास्माकमवमो रक्षको भव । किंच **नः** अस्माकं **वरुणं** वरुणकृतं जलोदरादिरोगम् आवरकं पापं वा **अव** **यक्ष्व** अवयज । विनाशयेत्यर्थः । **रराणः** अस्मद्दत्ते हविषि रममाणः । यद्वा । यजमानेभ्यः अत्यन्तमीप्सितफलप्रदः त्वं **मृळीकं** सुखकरमिदं हविः **वीहि** भक्षय। किंच **नः** अस्माकं **सुहवः** शोभनाह्वानोपेतः **एधि** भव । नेदिष्टः । अन्तिकशब्दादिष्ठनि  अन्तिकबाढयोर्नेदसाधौ ' इति नेद इत्यादेशः । नित्त्वादाद्युदात्तः । रराणः । रमतेः कानचि मकारलोपश्छान्दसः । यद्वा! रातेः यङ्लुकि व्यत्ययेन कानच् । ‘अभ्यस्तानामादिः । एधि । अस्तेर्लोटि  ‘ ध्वसोरेद्धावभ्यासलोपश्च' इति ए इत्यादेशः । तस्यासिद्धत्वात् ‘हुझल्भ्यो हेर्धिः' । निघातः ॥ ॥ १२ ॥