+++
title = "001"
devataa = "अश्विनौ"
RShiH = "पुरुमीळ्हाजमीळ्हौ सौहोत्रौ"
ChandaH = "त्रिष्टुप्"

+++


**यज्ञियानां** यज्ञार्हाणां देवानां मध्ये **क** **उ** देवः **श्रवत्** शृणुयात् स्तुतिम् । **कतमः** देवः **वन्दारु** वन्दनशीलं स्तोत्रम् । **कतमः** **देवः** **जुषाते** सेवते । **कस्य** **हृदि** **इमां** **प्रेष्ठां** प्रियतरां **देवीं** द्योतमानां **सुहव्यां** शोभनान्नोपेतां शोभनैर्हविभिर्युक्तां वा **सुष्टुतिं** शोभनां स्तुतिम् **अमृतेषु** मध्ये **श्रेषाम** श्लेषयेम श्राययेम वा । अश्विनावन्तरेण स्तुतेः को देवः स्वामी भवेदिति ॥