+++
title = "003"
devataa = "अश्विनौ"
RShiH = "पुरुमीळ्हाजमीळ्हौ सौहोत्रौ"
ChandaH = "त्रिष्टुप्"

+++


**मक्षु** शीघ्रम् । **हि** **स्म** इति पूरणौ । **ईवतः** गमनवत आगामिनः **द्यून्** दिवसान् सुत्यासंबन्धिनः प्रति **गच्छथः**। **इन्द्रः** **शक्तिं** **न** स्वकीयां शक्तिं यथा **परितक्म्यायां** रात्रावतीतायाम् । प्रदर्शयतीति शेषः । सुत्याहन्युषःकाले इन्द्रो यथा गच्छति तद्वत् युवामपि गच्छतमित्यर्थः । दिवः द्युलोकात् **आजाता** आगतौ **दिव्या** दिवि भवौ **सुपर्णा** शोभनगमनौ युवां **शचीनां** युष्मदसंबन्धिनां कर्मणां शक्तीनां वा मध्ये **कया** शच्या **शचिष्ठा**  शक्तिमत्तरौ शोभनकर्मवन्तौ वा **भवथः** ॥