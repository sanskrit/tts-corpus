+++
title = "004"
devataa = "अश्विनौ"
RShiH = "पुरुमीळ्हाजमीळ्हौ सौहोत्रौ"
ChandaH = "त्रिष्टुप्"

+++


**वां** युवयोः **का** **उपमातिः** । उप समीपे मातिर्मानं गुणानां परिच्छित्तिर्यस्यां सा स्तुतिः का **भूत्** भवेत् । **कया** स्तुत्या **हूयमाना** आहूयमानौ सन्तौ **नः** अस्मान् **आ** **गमथः** आगच्छथः । **वां** युवयोः **अभीके** आसन्नप्रदेशे **महश्चित्** महत: **त्यजसः** । त्यज्यते परित्यज्यते सर्वैरिति त्यजः क्रोधः । तस्य सोढा **कः** भवेत् । हे **माध्वी** मधुररसस्योदकस्य स्रष्टारौ हे **दस्रा** शत्रूणामुपक्षपयितारौ अश्विनौ **नः** अस्मान् **ऊती** ऊत्या रक्षया **उरुष्यतम्** । रक्षाकर्मैतत् । रक्षतम् ॥