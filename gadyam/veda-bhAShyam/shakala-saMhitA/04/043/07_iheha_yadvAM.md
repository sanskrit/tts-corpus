+++
title = "007"
devataa = "अश्विनौ"
RShiH = "पुरुमीळ्हाजमीळ्हौ सौहोत्रौ"
ChandaH = "त्रिष्टुप्"

+++


हे अश्विनौ **यत्** यस्मात् । यया वा सुमत्या । **इहेह** अस्मिन्नेव यज्ञे **समना** समानमनस्कौ । सदृशावित्यर्थः । तौ वां युवां सुमत्या पपृक्षे स्तुत्या संयोजयामि । **सेयम्** इदानीं क्रियमाणा **सुमतिः** शोभनस्तुति: **अस्मे** अस्माकमेव फलवती भवत्विति शेषः । हे **वाजरत्ना** रमणीयान्नौ । ‘अन्नं वै वाजः ' ( श. बा. ९. ३. ४. १ ) इति श्रुतेः । **युवं** युवां **जरितारं** गरितारं स्तोतारं माम् **उरुष्यतं** रक्षतम् । हे **नासत्या** अश्विनौ **कामः** अस्मदीयः **युवद्रिक्** **ह** युवामेव गच्छन् **श्रितः** प्राप्तः ॥ ॥ १९ ॥