+++
title = "002"
devataa = "इन्द्रावरुणौ"
RShiH = "वामदेवो गौतमः"
ChandaH = "त्रिष्टुप्"

+++


**इन्द्रा** **वरुणा** इन्द्रावरुणौ **देवौ** । हशब्दः पूरणः प्रसिद्धौ वा । **यः** **मर्तः** मरणधर्मा **प्रयस्वान्** हविर्लक्षणान्नवान् सन् **सख्याय** सखित्वाय **आपी** बन्धू **चक्रे** करोति। **सः** मर्तः **वृत्रा** आवरकाणि पापानि **हन्ति** । तथा **समिथेषु** संग्रामेषु **शत्रून्** हन्ति । वाशब्दश्चार्थे। **महद्भिः** **अवोभिः** रक्षणैः **सः** नरः **प्र** **शृण्वे** प्रकृष्टं श्रूयते विख्यातो भवति ॥