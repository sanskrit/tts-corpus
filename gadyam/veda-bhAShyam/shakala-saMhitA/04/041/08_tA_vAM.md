+++
title = "008"
devataa = "इन्द्रावरुणौ"
RShiH = "वामदेवो गौतमः"
ChandaH = "त्रिष्टुप्"

+++


**सुदानू** शोभनफलदातारौ हे देवौ **वां** युवां **वाजयन्तीः** रत्नमिच्छन्त्यः **धियः** स्तुतयः **जग्मुः** गच्छन्ति । **युवयूः** युवां कामयमानाः पदातयः **अवसे** रक्षणाय **आजिं** **न** संग्राममिव । किंच **श्रिये** दध्यादिश्रयणाय **गावः** **सोमं** **न** सोममिव **इन्द्रं** **वरुणं** च **मे** मदीयाः **मनीषाः** मनस ईश्वराः **गिरः** स्तुतयः **उप** **अस्थुः** तिष्ठन्ति प्रीणयन्तीत्यर्थः ॥