+++
title = "001"
devataa = "इन्द्रावरुणौ"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्रा** हे **वरुणा** हे इन्द्रावरुणौ । परस्परापेक्षया द्विवचनम् । **वां** युवयोः **सुम्नं** सुखं **कः** **स्तोमो** **हविष्मान्** हविर्भिरुपेतः सोमाज्यादिप्रदेयद्रव्योपेतं कतमत् स्तोत्रं सुम्नम्न **आप** । फलकत्वेन प्राप्नुयादित्यर्थः । यद्वा । हविष्मानित्येतदुत्तरत्र योज्यम् । हविष्मान् हविर्युक्तः **अमृतः** अमरणलक्षणः स्वर्गसाधनो **होता** अग्निरिव । स यथा तथा **यः** स्तोमो हे इन्द्रावरुणौ **वां** युवयोः **हृदि** हृदये **क्रतुमान्** प्रज्ञोपेतः **अस्मत्** अस्मत्सकाशात् **उक्तः** उदितः **नमस्वान्** हविष्मान् नमस्कारोपेतो वा **पस्पर्शत्** स्पृशेत् हृदयंगमो भवेत् । स क इति स्तोमप्रशंसा ॥