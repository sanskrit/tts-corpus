+++
title = "007"
devataa = "इन्द्रावरुणौ"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्रावरुणौ **गविषः** गा इच्छन्तो वयं **युवामित्** । **हि** इति पादपूरणः । युवामेव **पूर्व्याय** पुरातनाय युवाभ्यां कृताय **अवसे** रक्षणाय । वृणीमहे इति संबन्धः । **प्रभूती** प्रभवन्तौ **स्वापी** शोभनबन्धुभूतौ । आपिरिति बन्धुनाम । यद्वा । सुष्ठु व्यापनशीलौ **शूरा** विक्रान्तौ **मंहिष्ठा** अतिशयेन पूज्यौ युवां **सख्याय** समानख्यानाय **प्रियाय** च **परि** **वृणीमहे** परितः प्रार्थयामहे । **शंभू** सुखस्य भावयितारौ **पितरेव** पितरौ पुत्राय तद्वत् ॥