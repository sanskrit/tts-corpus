+++
title = "004"
devataa = "इन्द्रावरुणौ"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्रा** इन्द्रौ **वरुणा** वरुणौ हे **उग्रा** उग्रौ । अत्र सर्वत्र परस्परापेक्षया द्विवचनं  ‘ प्र मित्रयोर्वरुणयोः ' (ऋ. सं. ७.६६.१) इतिवत्। यद्वा । छान्दसत्वात् व्यवहितस्यापि आनङ् । **अस्मिन्** शत्रौ **दिद्युं** दीप्तम् **ओजिष्ठम्** अतिशयेन तेजोवत् **वज्रम्** आयुधं **नि** **वधिष्टम्** । वधार्थं प्रेरयतमित्यर्थः ।“यः शत्रुः **नः** अस्माकं **दुरेवः** दुष्प्रापः **वृकतिः** अतिशयेनादाता **दभीतिः** हिंसक **तस्मिन्** शत्रौ **अभिभूति** अभिभावुकम् **ओजः** बलं **युवं** युवां **मिमाथां** कुरुतमित्यर्थः ॥ इन्द्रा युवं वरुणा भूतमस्या धियः प्रेतारा वृषभेवं धेनोः ।