+++
title = "002"
devataa = "अश्विनौ"
RShiH = "पुरुमीळ्हाजमीळ्हौ सौहोत्रौ"
ChandaH = "त्रिष्टुप्"

+++


हे **दिवो** **नपाता** अदित्यस्य पुत्रस्थानीयौ द्युलोकस्य वा न पातयितारौ हे अश्विनौ **युवं** युवां **देवता** देवते ॥ विभक्तिव्यत्ययः ॥**तां** प्रसिद्धां **श्रियं** शचीभिः कर्मभिः शक्तिभिर्वा **वनथः** संभजेथे । यद्वा । वनतिर्दानार्थः । **युवोः** युवयोः **वपुः** शरीरं **पृक्षः** अन्नानि सोमलक्षणानि **अभि** **सचन्ते** प्राप्नुवन्ति **यत्** यदा **रथे** **वां** **वहन्ति** **ककुहासः** महान्तोऽश्वाः । यद्वा । स्तुतयो वां युवां रथे वहन्ति ॥