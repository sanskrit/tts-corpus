+++
title = "004"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **स्वश्वः** शोभनाश्वोपेतः **सुरथः** शोभनरथः **सुराधाः** शोभनधनोपेतः त्वम् **एषां** मर्त्यानां मध्ये **सुहविषे** शोभनहविष्काय **जनाय** यजमानाय **अर्यमणं** **वरुणं** **मित्रं** **इन्द्राविष्णू** **मरुतः** **अश्विना** अश्विनौ च यष्टव्यान् देवान् **आ** **वह** **इदु** आह्वयैव । उः पूरणः ॥ इन्द्राविष्णू ।  ‘ ऋज्रेन्द्र ' इत्यादिना निपातनादिन्द्रशब्द आद्युदात्तः । देवताद्वन्द्वे च ' इत्युभयपदप्रकृतिस्वरत्वम् । सुहविषे ।' नञ्सुभ्याम्' इत्युत्तरपदान्तोदात्तत्वम् ॥