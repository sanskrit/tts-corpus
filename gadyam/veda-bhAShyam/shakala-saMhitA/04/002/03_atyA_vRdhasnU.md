+++
title = "003"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे अग्ने **ऋतस्य** सत्यभूतस्य तव संबन्धिनौ **मनसा** मनसोऽपि **जविष्ठा** वेगवत्तमौ **वृधस्नू** । वर्धयतीति वृधमन्नम् । तत् क्षरन्तौ । **घृतस्नू** । घृतमुदकं तत्स्रवन्तौ **रोहिता** रोहितवर्णौ **अत्या** अश्वौ **मन्ये** स्तौमि । **अरुषा** आरोचमानौ तावश्वौ **युजानः** रथे युञ्जानस्त्वं **युष्मान्** । देवेष्वग्नेरन्तर्भावात् यजनीयरूपेण कीर्तनम् । युष्मान् यष्टव्यान् **देवान्** **विशः** परिचारकान् **मर्तान्** मनुष्यान्
"अन्तः । षष्ठ्यर्थे द्वितीया । तेषां मध्ये **आ**  समन्तात् **ईयसे** हविः स्वीकर्तुं यजमानान् गच्छसि । तद्धविः प्रदातुं देवान् गच्छसि ॥ मन्ये । मन्यतिः अर्चतिकर्मा । मनसा । ‘सुपां सुलुक्' इति पञ्चम्या आकारः । युजानः । ‘युजिर योगे'। ‘युजिबुधिदृशः किञ्च' इत्यानच्प्रत्ययः । चित्त्वादन्तोदात्तः ॥