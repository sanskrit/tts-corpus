+++
title = "014"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **अधा** **ह** अथ खलु **वयं** **त्वाया** त्वत्कामनया **पड्भिः** पादैः **हस्तेभिः** हस्तैः **तनूभिः** अन्यैश्चावयवैः **चकृम** **यत्** यस्मात् कारणात् कर्मसिद्ध्यर्थं त्वामुपपादयामस्तस्मात् **सुध्यः** सुकर्माणः **आशुषाणाः** कर्माणि व्याप्नुवन्तस्तेऽङ्गिरसः **ऋतं** सत्यभूतं त्वां **भुरिजोः** । बिभृतः कर्मकरणसामर्थ्यं पदार्थान् वेति भुरिजौ बाहू । तयोः **अपसा** मन्थनाख्येन कर्मणा **येमुः** उद्यच्छन्ति । तत्र दृष्टान्तः । **रथं** **न** । यथा **क्रन्तः** कारवः शिल्पिनः क्रामन्तोऽध्वगा वा हस्तयोः यथा रथमुद्यच्छन्ति तद्वत् । यद्वा । भुरिजोः । देवान् मनुष्यांश्च बिभृत इति भुरिजौ द्यावापृथिव्यौ । तयोर्मध्येऽपसा परिचरणकर्मणा सत्यभूतं तमग्निं येमुः उद्यच्छन्ति ॥ अध । संहितायां: निपातस्य च ' इति दीर्घः । क्रन्तः । करोतेः शतरि ' बहुलं छन्दसि ' इति विकरणस्य लुक् । प्रत्ययस्वरः ॥ भुरिजोः ।  ‘ डुभृञ् धारणपोषणयोः ।  ‘ भृञ उच्च' इति इजिप्रत्ययः । धातोरुकारो रपरः । प्रत्ययस्वरः ॥