+++
title = "009"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **यः** यजमानः **अमृताय** मरणधर्मरहिताय **तुभ्यं** **दाशत्** हवींषि प्रयच्छेत् । **यतस्रुक्** संयतस्रुक् ‘ यश्च यजमानः **त्वे** त्वयि **दुवः** परिचर्या **कृणवते** करोति **शशमानः** स्तोत्रं कुर्वाणः **सः** यजमानः **राया** धनेन **न** **वि** **योषत्** न पृथग्भवेत् । सदा धनयुक्तो भवेदित्यर्थः। **अघायोः** पापमिच्छतो हिंसकस्य संबन्धि **अंहः** आहननं पापम् **एनं** यजमानं **न** **परि** **वरत्** न परिवृणुयात् । न स्पृशेदित्यर्थः ॥ दाशत् । दाशृ दाने '। लेट्यडागमे रूपम् । त्वे । ' सुपां सुलुक् । इति सप्तम्याः शे इत्यादेशः । कृणवते । यद्वृत्तयोगादनिघातः । योषत् ।' यु मिश्रणे'। लेटि  ‘ सिब्बहुलम् ' इति सिप् । अडागमः । निघातः । वरत् ।' वृञ् वरणे'। लेटि रूपम् ॥