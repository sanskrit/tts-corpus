+++
title = "017"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**सुकर्माणः** सुष्ठ्वनुष्ठितयागादिकर्माणः **सुरुचः** शोभनदीप्तयः **देवयन्तः** देवान् कामयमानाः **देवाः** देवनशीलाः स्तोतारः **जनिम** स्वकीयं मानुषं जन्म **धमन्तः** यागादिलक्षणेन कर्मणा निर्मलीकुर्वन्तः । तत्र दृष्टान्तः । **अयो** **न** । यथा कर्मारा अयो भस्त्रेण धमन्ति तद्वत् । तादृशाः **अग्निं** **शुचन्तः** हविर्भिर्दीपयन्तः **इन्द्रं** **ववृधन्तः** सोमेन स्तुत्या वा वर्धयन्तोऽङ्गिरसः **परिषदन्तः** परितः सीदन्तः सन्तः **ऊर्वं** महान्तं **गव्यं** गोसंघम् **अग्मन्** प्राप्नुवन् ॥ सुकर्माणः । **सोर्मनसी°** ' इत्युत्तरपदाद्युदात्तत्वम् । धमन्तः । ध्मा शब्दाग्निसंयोगयोः । शतरि पाघ्रादिना धमादेशः । शपः पित्त्वात् अनुदात्तत्वे ‘ शतुर्लसार्वधातुकस्वरः । ववृधन्तः । वृधु वर्धने'। व्यत्ययेन परस्मैपदम् । शतरि शपः श्लुः । गव्यम् । गवां समूह इत्यर्थे ‘खलगोरथात् ' इति यः । अग्मन् । गमेर्लुङि च्लेर्लुकि रूपम् ॥