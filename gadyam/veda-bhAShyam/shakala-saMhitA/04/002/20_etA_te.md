+++
title = "020"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**वेधः** विधातर्हे **अग्ने** **कवये** मेधाविने **ते** तुभ्यम् **एता** एतानि **उचथानि** उक्थानि शस्त्राणि **अवोचाम** । त्वं **ता** तानि **जुषस्व** सेवस्व । किंच त्वम् **उच्छोचस्व** उद्दीप्यस्व । **न:** अस्मान् **वस्यसः** अतिशयेन धनयुक्तान् **कृणुहि** कुरु । तदेवोच्यते । **पुरुवार** पुरुभिर्बहुभिर्वरणीय **महो** **रायः** महद्धनं **प्र** **यन्धि** अस्मभ्यं प्रयच्छ ॥ अवोचाम।  ‘ वच परिभाषणे ' । लुङि च्लेरङादेशः । पादादित्वादनिघातः । कृणुहि । 'कृवि हिंसाकरणयोः' इत्यस्य लोटि रूपम् । तिङः उत्तरत्वादनिघातः । वस्यसः । वसुमच्छब्दात् ईयसुनि ‘विन्मतोर्लुक्' इति मतुपो लुकि टिलोपे च कृते ईकारलोपश्छान्दसः । यन्धि । यमेर्लोटि ‘बहुलं छन्दसि ' इति विकरणस्य लुक् ।  ‘ वा छन्दसि ' इति हेर्विकल्पेन पित्त्वात् ‘अङितश्च ' इति धिरादेशः ॥ ॥ १९ ॥