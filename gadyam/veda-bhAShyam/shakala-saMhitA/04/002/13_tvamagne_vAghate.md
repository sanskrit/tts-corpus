+++
title = "013"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **यविष्ठ** युवतम **घृष्वे** दीप्तियुक्त । यद्वा । परेषां घर्षणशील हे **अग्ने** **चर्षणिप्राः** अपेक्षितफलप्रदानेन मनुष्याणां कामपूरकः **सुप्रणीतिः** सुष्ठूत्तरवेद्यां प्रणयनीयः **त्वं** **सुतसोमाय** **विधते** तव परिचरणं कुर्वते **शशमानाय** त्वां स्तुवते **वाघते** यज्ञनिर्वाहकाय यजमानाय **पृथु** प्रभूतं **चन्द्रम्** आह्लादकारि **रत्नम्** उत्तमं धनम् **अवसे** रक्षणाय **भर** आहर प्रयच्छेत्यर्थः ॥ सुप्रणीतिः। ‘णीञ् प्रापणे ' । कर्मणि क्तिन् ।' तादौ च निति कृति° 'इत्यनन्तरप्रशब्दस्योदात्तत्वम् । पृथु श्चन्द्रम् इत्यत्र संहितायां ' ह्रस्वाच्चन्द्रोत्तरपदे मन्त्रे' इति सुडागमः । श्रुत्वेन शकारः ॥