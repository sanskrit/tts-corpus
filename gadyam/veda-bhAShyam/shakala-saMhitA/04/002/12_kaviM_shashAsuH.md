+++
title = "012"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **आयोः** मनुष्यस्य **दुर्यासु** गृहेषु **अदब्धाः** केनाप्यतिरस्कृताः **निधारयन्तः** निवसन्तः **कवयः** क्रान्तदृशो देवाः **कविं** मेधाविनं त्वां **शशासुः** । होता भवेति शशंसुः । **अतः** कारणात् **अर्यः** यज्ञस्य स्वामी **त्वं** **दृश्यान्** दर्शनीयान् अद्भुतान् आश्चर्यरूपोपेतानिन्द्रादीन् **एतान्** देवान् **एवैः** गमनशीलैः **पड्भिः** पादैः स्वतेजोभिः **पश्येः** जानीयाः ॥ दृश्यान् ।' दृशिर प्रेक्षणे'। ऋदुपधाच्चाक्लृपिचृतेः ' ( पा. सू. ३. १. ११० ) इति कर्मणि क्यप् । कित्त्वादगुणः । पित्त्वादनुदात्तत्वे धातुस्वरः ॥