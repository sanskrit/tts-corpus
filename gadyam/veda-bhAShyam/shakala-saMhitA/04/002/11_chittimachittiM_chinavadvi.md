+++
title = "011"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**विद्वान्** प्राणिनां पुण्यपापरूपाणि कर्माणि जानानः सोऽग्निः **चित्तिं** ज्ञातव्यं पुण्यम् **अचित्तिम्** अनुपादेयत्वेनाचेतनीयं पापम् । यद्वा । चित्तिं ज्ञानमचित्तिमज्ञानं **वि** **चिनवत्** विचिनोतु पृथक्करोतु । तत्र दृष्टान्तः । **पृष्ठेव** । यथाश्वपालोऽश्वानां **वीता** कान्तानि **वृजिना** दुर्वहाणि च पृष्ठा पृष्ठानि हेयोपादेयत्वेन पृथक्करोति तद्वत् । किंच **मर्तान्** पुण्यकृतोऽपुण्यकृतः **च** मनुष्यान् पृथक्करोतु । हे **देव** अग्ने **स्वपत्याय** शोभनपुत्रोपेताय **राये** धनाय **नः** अस्मान् कुरु । **दितिं** दातारं **च** **रास्व** देहि । **अदितिम्** । पञ्चम्यर्थे द्वितीया । अदातुः सकाशात् **उरुष्य** रक्ष ॥ चित्तिम् ।' चिती संज्ञाने'। स्त्रियां क्तिन् । नित्त्वदाद्युदात्तः । चिनवत् । चिनोतेर्लेट्यडागमः । दितिम् । ‘दाण् दाने । कर्तरि क्तिन् । रास्व। ‘रा दाने ' । लोटि व्यत्ययेनात्मनेपदम् । ‘चवायोगे प्रथमा' इति न निघातः ॥