+++
title = "003"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**नरः** नेतारो मनुष्याः **समीके** युद्धे **तमित्** तमेवेन्द्रं **वि** **ह्वयन्ते** विविधमाह्वानं कुर्वते । **तन्वः** स्वकीयानि शरीराणि **रिरिक्वांसः** तपसा रेचयन्तो यजमानास्तमेवेन्द्रं **त्रां** त्रातारं **कृण्वत** कृण्वते कुर्वते । **यत्** यदा **मिथः** परस्परं संगताः **उभयासः** उभये यजमानाः स्तोतारश्च **त्यागं** त्यागकर्तारं दातारमिन्द्रम् **अग्मन्** उपगच्छन्ति तदा **नरः** उभयविधा मनुष्याः **तोकस्य** पुत्रस्य **तनयस्य** पौत्रस्य च **सातौ** लाभे निमित्तभूते सति तमेवेन्द्रं त्रातारं कुर्वन्तीति संबन्धः ॥