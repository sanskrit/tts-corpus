+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे **उग्र** उद्गूर्णबलेन्द्र **आशुषाणासः** व्याप्नुवन्तः **क्षितयः** मनुष्याः । क्षितय इति मनुष्यनामैतत् । **अर्णसातौ** सस्यादिफलसिद्ध्यर्थमुदकलाभे निमित्ते सति **मिथः** परस्परं **योगे** संबन्धे सति **क्रतूयन्ति** क्रतूनि कर्माणीच्छन्ति । **यत्** यदा **युध्माः** योधयित्र्यः **विशः** प्रजाः **अभीके** युद्धे । अभीक इति संग्रामनामैतत् । **सम्** **अववृत्रन्त** संवर्तन्ते परस्परं संगच्छन्ते **आदित्** तदानीमेव **नेमे**  केचन भाग्यवन्तो योधकाः **इन्द्रयन्ते** युद्धे इन्द्रमिच्छन्ति ।