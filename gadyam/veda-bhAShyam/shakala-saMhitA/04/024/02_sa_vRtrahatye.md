+++
title = "002"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**सः** इन्द्रः **वृत्रहत्ये** वृत्राणां शत्रूणां हत्ये हनने निमित्तभूते सति **यामन्** युद्धे **हव्यः** आह्वातव्यो भवति । **सः** इन्द्रः **ईड्यः** स्तुत्यो भवति । **सः** **इन्द्रः** सुष्टुतः सन् 'सत्यराधाः यजमानेभ्यो दातुं सत्यधनो भवति । **मघवा** धनवान् **सः** इन्द्रः **ब्रह्मण्यते** स्तोत्रमिच्छते **सुष्वये** सोम सुन्वते मर्त्याय मनुष्याय यजमानाय **वरिवः** धनम् । वरिव इति धननामैतत् । **आ** **धात्** आ समन्तात् ददाति ॥