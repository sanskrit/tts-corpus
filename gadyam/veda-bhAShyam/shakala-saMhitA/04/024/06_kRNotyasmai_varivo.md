+++
title = "006"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**यः** यजमानः **सोमम्** **उशते** कामयमानाय **इत्था** अमुत्र स्वर्गलोके स्थिताय **इन्द्राय** सुनोति अभिषवं करोति इन्द्रोऽपि **अस्मै** यजमानाय **वरिवः** धनं **कृणोति** करोति । **सध्रीचीनेन** संगतेन **मनसा** प्रवणेन चित्तेन **अविवेनम्** । वेनतिः कान्तिकर्मा । विवेनो विगतेच्छः । तदन्योऽविवेनः । आत्मानं कामयमानं **तमित्** तमेव सुन्वन्तं यजमानं **सखायं** मित्रं **समत्सु** संग्रामेष्विन्द्रः **कृणुते** करोति ॥