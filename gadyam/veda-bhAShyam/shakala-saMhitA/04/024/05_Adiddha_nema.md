+++
title = "005"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**आदित्** तदानीमेव युद्धकाले **नेमे** अन्ये योधाः **इन्द्रियं** बलवन्तमिन्द्रं **यजन्ते** **ह** पूजयन्ति खलु । कश्चित् **आदित्** अनन्तरमेव **पुरोळाशं** पिष्टरूपं हविः पक्तिः पचन् **रिरिच्यात्** इन्द्राय दद्यात् । **आदित्** अनन्तरमेव **सोमः** अभिषुतसोमो यजमानः **असुष्वीन्** अनभिषुतसोमान् यजमानान् **वि** **पपृच्यात्** धनैः पृथक्कुर्यात् । **आदित्** अनन्तरमेव कश्चित् **वृषभं** कामानां वर्षितारमिन्द्रं **यजध्यै** यष्टुं **जुजोष** सेवते ॥ ॥ ११ ॥