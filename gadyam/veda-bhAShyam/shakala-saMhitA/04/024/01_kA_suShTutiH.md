+++
title = "001"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**का** कीदृशी **सुष्टुतिः** **शवसः** **सूनुं** बलस्य पुत्रम् । अतिबलिनमित्यर्थः । **अर्वाचीनम्** अस्मदभिमुखम् **इन्द्रं** परमैश्वर्ययुक्तं **राधसे** धनाय अस्मभ्यं धनं दातुम् **आ** **ववर्तत्** आवर्तयेत् । हे **जनासः** जना यजमानाः **वीरः** विक्रान्तः **गोपतिः** पश्वादिधनस्य पालकः **सः** इन्द्रः **निष्षिधां** निष्षेद्धॄणां शत्रूणां संबन्धीनि **वसूनि** धनानि गृणते गृणद्भ्यः  स्तोतृभ्यः **नः** अस्मभ्यं **ददिर्हि** दाता खलु भवति ।