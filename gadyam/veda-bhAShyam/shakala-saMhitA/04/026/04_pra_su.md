+++
title = "004"
devataa = "श्येनः"
RShiH = "वामदेवो गौतमः"
ChandaH = "त्रिष्टुप्"

+++


अथैतदादिभिः श्येनः स्तूयते । हे **मरुतः** वेगेन मरुत्सदृशाः पक्षिणः सः प्रसिद्धः श्येनाख्यः विः पक्षी विभ्यः पक्षिभ्यो युष्मत्तः प्र सु **अस्तु** बलेन प्रकृष्टो भवतु । किंच श्येनेभ्यः शंसनीयगमनेभ्यः स्वसमानजातिभ्यः पक्षिभ्यः सकाशात् **आशुपत्वा** आशुपतनः शीघ्रगामी श्येनः प्रकृष्टो भवतु । 'सुपर्णः शोभनपतनः यत् यदा श्येनः **अचक्रया** चक्रवर्जितया स्वधया रथेन देवजुष्टं देवैः सेवितं **हव्यं** सोमलक्षणं हविः **मनवे** प्रजापतये भरत् अहरत द्युलोकसकाशादाहृतवान् । अत्र स्वधाशब्दो रथवाची अचक्रया स्वधया वर्तमानम् ' ( ऋ. सं. १०. २७. १९) इत्यादौ दर्शनात् ॥