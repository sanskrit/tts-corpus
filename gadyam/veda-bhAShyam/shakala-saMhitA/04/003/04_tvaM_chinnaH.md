+++
title = "004"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **त्वं** **चित्** त्वमेव शम्यै। शमीशब्दः कर्मनाम। **अस्याः** शम्यै **नः** अस्मत्संबन्धिनोऽस्य कर्मणो देवता भवसि । हे **ऋतचित्** सत्यज्ञ हे अग्ने **स्वाधीः** सुकर्मा सुध्यानो वा त्वम् **ऋतस्य** **बोधि** अस्मदीयं स्तोत्रं बुध्यस्व । **ते** तव **सधमाद्यानि** सहमदनिमित्तानि **उक्था** शस्त्राणि **कदा** कस्मिन् काले **भवन्ति** भविष्यन्ति । तथास्मदीये **गृहे** **ते** त्वया सह **सख्या** सख्यानि **कदा** भविष्यन्ति ॥ सधमाद्यानि । मादयतेर्ण्यन्तस्य 'अचो यत्' इति यत् । ‘सध मादस्थयोः' इति सहस्य सधादेशः । भवन्ति । “ विभाषा कदाकर्ह्योः' (पा. सू. ३. ३. ५) इति भविष्यदर्थे लट् ॥