+++
title = "012"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे अग्ने **अमृताः** अमरणहेतवः **अमृक्ताः** रक्षःप्रभृतिभिरबाधिताः **मधुमद्भिः** माधुर्योपेतैः **अर्णोभिः** उदकैर्युक्ताः **देवीः** देव्यो नद्यः **ऋतेन** सत्येन यज्ञेन वा हेतुना **आपः** आप्तव्याः सत्यः **सदमित्** सदैव **स्रवितवे** स्रवणाय **प्र** **दधन्युः** प्रगच्छन्ति । तत्र दृष्टान्तः । **वाजी** **न** । यथा **सर्गेषु** प्रेरणेषु **प्रस्तुभानः** प्रोत्साह्यमानः अश्वः प्रगच्छति तद्वत् ॥ आपः।  ‘ आप्लृ व्याप्तौ ।  ‘ आप्नोतेः क्विप् ह्रस्वश्च ' इति कर्मणि क्विप् । 'अप्तृन्' इत्यादिना जसि दीर्घः । प्रस्तुभानः । स्तोभतिरर्चतिकर्मा ॥