+++
title = "006"
devataa = "अग्निः"
RShiH = "वामदेवो गौतमः"
ChandaH = "गायत्री"

+++


हे अग्ने त्वं **मर्तस्य** मनुष्यस्य/“यस्य यजमानस्य **अध्वरं** यागं **हव्यं** हविः **वोळ्हवे** वोढुम् ॥ वहेर्धातोः ‘तुमर्थे सेसेनसे ' इति तवेन्प्रत्ययः ।  ‘ ञ्नित्यादिर्नित्यम्' इत्याद्युदात्तत्वम् ॥ **जुजोषः** सेवेथाः ॥ ‘जुषी प्रीतिसेवनयोः' । लेट्। 'बहुलं छन्दसि ' इति शपः श्लुर्द्विर्भावश्च । 'लेटोऽडाटौ' इत्यडागमः ॥ **अस्य** यजमानस्य दूत्यं दूतकर्म **वेषीदु** कामयस एव ॥