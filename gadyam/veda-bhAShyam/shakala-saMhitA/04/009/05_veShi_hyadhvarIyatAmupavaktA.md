+++
title = "005"
devataa = "अग्निः"
RShiH = "वामदेवो गौतमः"
ChandaH = "गायत्री"

+++


**अध्वरीयतां** यज्ञमिच्छतां **मानुषाणां** मनुसंबन्धिनां **जनानां** **हव्या** **च** हव्यानि हवींषि  हे अग्ने **वेषि** **हि** कामयसे खलु । **उपवक्ता** अध्वर्युप्रभृतीनां सर्वेषां कर्मणामनुज्ञार्थं  ‘ मां प्रणय ' इत्यादिरूपस्य वाक्यस्य वक्ता सन् ब्रह्मा चासि ।  ‘ ब्रह्मा त्वो वदति जातविद्याम् ' ( ऋ. सं. १०. ७१. ११ ) इति श्रुतेः । उपवक्ता सर्वेषां कर्मणामवैकल्यार्थमुपद्रष्टा वा सदस्योऽसि । ' स हि सप्तदशः कर्मणामुपद्रष्टा भवति' इत्यापस्तम्बेनोक्तत्वात् ॥