+++
title = "009"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**शचिष्ठः** अतिशयेन प्राज्ञः । तदिति लिङ्गब्यत्ययः । **तत्** स इन्द्रः **कया** **शच्या** कया प्रज्ञया । शचीति प्रज्ञानामैतत् । **शृण्वे** श्रूयते । **ऋष्वः** महानिन्द्रः **मुहु** मुहुः **यया** प्रज्ञया **का** **चित्** कानिचित् कर्माणि **कृणोति** करोति । स इन्द्रः **दाशुषे** हविर्दत्तवते यजमानाय **पुरु** भूयिष्ठम् **अंहः** पापं **विचयिष्ठः** अतिशयेन नाशको भवति । **अथ** अपि च **जरित्रे** स्तोत्रे **“द्रविणं** पश्वादिधनं **दधाति** ददाति ॥