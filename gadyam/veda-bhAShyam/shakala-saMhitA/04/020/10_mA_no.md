+++
title = "010"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र त्वं **नः** अस्मान् **मा** 'मर्धीः मा हिंसीः । किंतु त्वम् **आ** **भर** पोषको भव। हे इन्द्र **ते** त्वदीयं **भूरि** बह्वपि **यत्** धनं **दाशुषे** हविर्दत्तवते यजमानाय **दातवे** दातुम् । **प्र** भवतीति शेषः । **नः** अस्मभ्यं **तत्** धनम् आहृत्य **दद्धि** देहि । हे **इन्द्र** त्वां स्तुवन्तः **वयम्** **अस्मिन्** **उक्थे** अस्मिन्निष्केवल्याख्यशस्त्रे **ते** त्वदर्थं **नव्ये** नूतने **शस्ते** प्रशस्ते **देष्णे** दातव्ये हविषि निमित्तभूते सति **प्र** **ब्रवाम** प्रकर्षेण त्वां वदाम ॥