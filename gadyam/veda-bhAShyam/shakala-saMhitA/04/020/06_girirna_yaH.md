+++
title = "006"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**गिरिर्न** पर्वत इव **स्वतवान्** स्वयं प्रवृद्धः **ऋष्वः** महान् । ऋष्व इति महन्नाम ‘ महत् ब्रध्नः ऋष्वः ' ( नि. ३. ३. ३) इति तन्नामसु पाठात् । **उग्रः** ओजस्वी **यः** **इन्द्रः** **सहसे** शत्रोरभिभवाय **सनादेव** चिरादेव **जातः** उत्पन्नः **भीमः** शत्रूणां भयंकरः स इन्द्रः **उद्नेव** **कोशम्** उदकेन जलपात्रमिव **वसुना** तेजसा **न्यृष्टं** निगतं **स्थविरं** बृहत् **वज्रं** **न** वज्रं च । नेति चार्थे । **आदर्ता** आदृतवान् आसीत् ॥