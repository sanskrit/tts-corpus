+++
title = "008"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र त्वं **चर्षणीनां** प्रजानां **रायः** धनस्य **क्षयस्य** गृहस्य च **ईक्षे** ईक्षसे । **उत** अपि च **गोनां** गवां **व्रजं** समूहम् **अपवर्ता** अपवारकः **असि** । निरोधकेभ्योऽसुरेभ्यो गवां मोचयिता भवसीत्यर्थः । किंच हे इन्द्र **शिक्षानरः** शिक्षया नेता प्रज्ञानां शासकः **समिथेषु** युद्धेषु **प्रहावान्** प्रहरणवांस्त्वं **भूरिं** प्रभूतं **वस्वः** धनस्य **राशिं** समूहम् अभिनेतासि प्रापयिता च भवसि ॥