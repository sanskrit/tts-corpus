+++
title = "001"
devataa = "बृहस्पतिः"
RShiH = "वामदेवो गौतमः"
ChandaH = "त्रिष्टुप्"

+++


यः **बृहस्पतिः** बृहतो देवस्य यज्ञस्य वा पालयिता देवः **सहसा** बलेन **ज्मः** पृथिव्याः **अन्तान्** । दश दिश इत्यर्थः । तान् **वि** **तस्तम्भ** विविधं स्तम्भितवान् नियमितवान् । **त्रिषधस्थः** त्रिषु स्थानेषु वर्तमानः **रवेण** एवं तिष्ठतेत्यनेन शब्देन **तं** देवं **प्रत्नासः** पुराणाः **ऋषयः** अतीन्द्रियद्रष्टारः **दीध्यानाः** दीप्यमानाः **विप्राः** मेधाविनो यजमानादयः **पुरः** **दधिरे** पुरस्तात् स्थापितवन्तः स्तुत्यादिना । **मन्द्रजिह्वं** मादनजिह्वं मोदनजिह्वम् ॥