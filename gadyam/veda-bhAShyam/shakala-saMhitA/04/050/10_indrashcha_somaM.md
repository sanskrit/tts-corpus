+++
title = "010"
devataa = "इन्द्राबृहस्पती"
RShiH = "वामदेवो गौतमः"
ChandaH = "जगती"

+++


हे **बृहस्पते** त्वं **इन्द्रश्च** **सोमं** **पिबतम्** । कीदृशौ युवाम् । **अस्मिन्यज्ञे** **मन्दसाना** हृष्यन्तौ **वृषण्वसू** वर्षितृधनौ यजमानेभ्यो दीयमानधनावित्यर्थः । **वां** युवां **स्वाभुवः** सुष्ठु सर्वतो भवन्तः । कृत्स्नशरीरव्यापनसमर्था इत्यर्थः । तादृशाः **इन्दवः** सोमाः **विशन्तु** युवयोः शरीरं प्रविशन्तु । **अस्मे** अस्मभ्यं **रयिं** धनं **सर्ववीरं** सर्वपुत्राद्युपेतं **नि** **यच्छतं** दत्तम् ॥