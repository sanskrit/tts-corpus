+++
title = "002"
devataa = "बृहस्पतिः"
RShiH = "वामदेवो गौतमः"
ChandaH = "त्रिष्टुप्"

+++


हे **बृहस्पते** **धुनेतयः** । धुना शत्रूणां कम्पयित्रीतिर्गतिर्येषां ते । तादृशाः **सुप्रकेतं** शोभनप्रज्ञं त्वां **मदन्तः** मादयन्तः **नः** अस्मत्संबन्धिनः **ये** ऋत्विजः **अभि** **ततस्रे** आत्मानमुपक्षिपन्ति स्तुवन्ति वा **अस्य** एषां **योनिं** कारणं यज्ञं यजमानं वा मां रक्षतात् रक्ष । योनिर्विशेष्यते । **पृषन्तं** फलानि सिञ्चन्तं **सृप्रं** सर्पणस्वभावम् अदब्धम् अहिंसितम् **ऊर्वम्** उरुम् ॥