+++
title = "008"
devataa = "बृहस्पतिः"
RShiH = "वामदेवो गौतमः"
ChandaH = "त्रिष्टुप्"

+++


**स** **इत्** स एव **क्षेति** निवसति । **सुधितः** सुष्ठु तृप्तः सन् **स्वे** स्वकीये एव **ओकसि** सदने । स एव समृद्धो निर्बाधः सन् सुखेनास्ते । **तस्मा** **इळा** भूमिः **विश्वदानीं** सर्वकालं **पिन्वते** वर्धते फलैः । **तस्मै** **विशः** प्रजाः **स्वयमेव** **नमन्ते** प्रणता भवन्ति । दण्डनमन्तरेण स्वयमेव दत्तकरा भवन्ति । **यस्मिन्** **राजनि** **ब्रह्मा** **पूर्वः** प्रथमं पूज्यः सन् **एति** गच्छति । वर्तत इत्यर्थः ॥ .