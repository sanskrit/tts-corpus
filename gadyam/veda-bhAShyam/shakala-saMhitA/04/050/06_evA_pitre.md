+++
title = "006"
devataa = "बृहस्पतिः"
RShiH = "वामदेवो गौतमः"
ChandaH = "त्रिष्टुप्"

+++


**पित्रे** पालकाय **विश्वदेवाय** सर्वदेवतारूपाय । देवानां मन्त्रप्रतिपाद्यत्वादस्य च मन्त्राभिमानित्वात् विश्वदेवत्वम् । यद्वा । अत्र देवशब्दः स्तुत्यर्थः । सर्वैः स्तुत्याय **वृष्णे** वर्षकाय बृहस्पतये देवाय **एव** एवमुक्तप्रकारेण **यज्ञैः** तत्साधनैः **हविर्भिः** आज्यचर्वादिलक्षणैः **नमसा** स्तुत्या च **विधेम** परिचरेम । हे **बृहस्पते** **सुप्रजाः** शोभनपुत्राः **वीरवन्तः** वीर्योपेताः **वयं** **रयीणां** धनानां **पतयः** **स्याम** ॥