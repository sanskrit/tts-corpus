+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**भारतः** हविषो भर्ताग्निः । ' प्राणो भूत्वा प्रजा धारयन् भारतः' इति वाजसनेयकम् । **अग्निः** **तस्मै** यजमानाय **शर्म** सुखं **यंसत्** यच्छेत् । किंचायमग्निः **ज्योक्** चिरकालम् **उच्चरन्तम्** उद्यन्तं **सूर्यं** **पश्यात्** पश्येत् । **यः** यजमानः **इन्द्राय** **सुनवामेत्याह** इन्द्रार्थं सोमाभिषवं कुर्यामिति ब्रवीति । कीदृशायेन्द्राय । **नरे** नेत्रे **नर्याय** नरहिताय **नृणां** नराणां नेतॄणां मध्ये **नृतमाय** नेतृतमाय ॥