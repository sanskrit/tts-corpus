+++
title = "006"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**प्राशुषाट्** शत्रूणां प्रकर्षेण शीघ्रमभिभविता **वीरः** विक्रान्तः **एषः** **इन्द्रः** **सुप्राव्यः** सुष्ठु उपगच्छतो हविर्भिः सुष्ठु प्रतर्पयितुर्वा **सुष्वेः** सुन्वतो यजमानस्य संबन्धिनीं **केवला** केवलामसाधारणां **पक्तिं** **कृणुते** आत्मनः कुरुते । किंचेन्द्रः **असुष्वेः** असुन्वतोऽयजमानस्य **आपिः** व्याप्तः **न** भवति । इन्द्रोऽयजमानस्य **सखा** **न** भवति । **जामिः** बन्धुश्च **न** भवति । अपि च दुष्प्राव्यः दुरुपगमनस्य **अवाचः** स्तुतिरहितस्य पुरुषस्य **अवहन्तेत्** हिंसितैव भवति ॥