+++
title = "003"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**अद्य** अस्मिन् दिने **कः** यजमानः **देवानां** द्योतमानानामिन्द्रादीनाम् **अवः** रक्षणं **वृणीते** प्रार्थयते । **क** **आदित्यान्** देवान् **अदितिं** देवमातरं च **ज्योतिः** उदकं च **ईट्टे** याचते । **अश्विनौ** अश्विदेवौ **इन्द्रः** च **अग्निः** च **मनसा** स्तुत्या प्रीताः सन्तः **अविवेनम्** अविगतकामम् । यथाकाममित्यर्थः । **कस्य** यजमानस्य संबन्धिनं **सुतस्य** अभिषुतस्य **अंशोः** सोमस्य । सोममित्यर्थः । **पिबन्ति** पानं कुर्वन्ति ॥