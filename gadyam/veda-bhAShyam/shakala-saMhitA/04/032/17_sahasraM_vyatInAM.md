+++
title = "017"
devataa = "इन्द्रः"
RShiH = "वामदेवो गौतमः"
ChandaH = "गायत्री"

+++


वयं स्तोतारः **इन्द्रं** परमैश्वर्ययुक्तं **युक्तानां** शिक्षितानां **व्यतीनां** गमनवतामश्वानां **सहस्रं** सहस्रसंख्याकम् **ईमहे** याचामहे । तथा **सोमस्य** अभिषुतसोमस्य **शतं** शतसंख्याकाः **खार्यः** खारीः ईमहे द्रोणकलशान् याचामहे। अत्र मानविशेषवाचिना खारीशब्देन द्रोणकलश उपलक्ष्यते । अपरिमितद्रोणकलशान् बहून् यज्ञान् याचामह इत्यर्थः ॥