+++
title = "003"
devataa = "विश्वेदेवाः"
RShiH = "वामदेवो गौतमः"
ChandaH = "त्रिष्टुप्"

+++


**पस्त्यां** सर्वैर्गन्तव्याम् अदितिम् अदीनां देवमातरं तां **देवीं** **सिन्धुं** स्यन्दनशीलां नद्यभिमानिदेवीं **स्वस्तिं** सुखनिवासामेतन्नामिकां देवीं **सख्याय** अनुकूल्याय **अर्कैः** मन्त्रैः **ईळे** स्तौमि। **उभे** **अहनी** द्यावापृथिव्यौ **यथा** **नः** अस्मान् **निपातः** नितरां पातः तथा स्तौमि । **उषासानक्ता** अहोरात्राभिमानिदेवते **अदब्धे** अदम्भनीये **करतां** कुरुताम् । अभिमतमिति शेषः ॥