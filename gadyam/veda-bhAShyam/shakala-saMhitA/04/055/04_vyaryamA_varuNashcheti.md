+++
title = "004"
devataa = "विश्वेदेवाः"
RShiH = "वामदेवो गौतमः"
ChandaH = "त्रिष्टुप्"

+++


**अर्यमा** देवः अस्माकं **पन्थां** यज्ञादिमार्गं **वि** **चेति** ज्ञापयति । तथा **वरुणः** वि चेति । **इषः** अन्नस्य हविर्लक्षणस्य **पतिः** पालकः **अग्निः** **सुवितं** सुखकरं **गातुं** गमनं मार्गं वा स्वर्गादेः वि चेति । **इन्द्राविष्णू** 'सु सुष्ठु **स्तवाना** स्तूयमानौ **नृवत्** मनुष्यवत् मनुष्योपेतं **वरूथं** वरणीयम् **अमवत्** बलोपेतं **शर्म** गृहं सुखं वा **नः** अस्माकं **यन्तं** यच्छतम् । **उ** पूरणः ॥