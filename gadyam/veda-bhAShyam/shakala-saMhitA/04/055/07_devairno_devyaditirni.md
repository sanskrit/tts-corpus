+++
title = "007"
devataa = "विश्वेदेवाः"
RShiH = "वामदेवो गौतमः"
ChandaH = "त्रिष्टुप्"

+++


**अदितिः** **देवी** अदीना देवमाता **देवैः** अन्यैर्मित्रादिभिः सह **नः** अस्मान् **नि** **पातु** पालयतु। तथा **त्राता** पालकः **देवः** । इन्द्रः इत्यर्थः । सोऽपि **अप्रयुच्छन्** अप्रमाद्यन् **त्रायताम्** । वयं च **मित्रस्य** **वरुणस्य** **अग्नेः** च **सानु** समुच्छ्रितं **धासिम्** अन्नं सोमादिलक्षणं **प्रमियं** हिंसितुं **नहि** **अर्हामसि** अर्हामः । समर्था भवामः । किंत्वनुष्ठानेन संवर्धितुम् अर्हाम इत्यर्थः ॥