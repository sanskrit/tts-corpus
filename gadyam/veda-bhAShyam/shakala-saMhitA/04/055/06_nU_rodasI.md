+++
title = "006"
devataa = "विश्वेदेवाः"
RShiH = "वामदेवो गौतमः"
ChandaH = "त्रिष्टुप्"

+++


हे **रोदसी** द्यावापृथिव्यौ युवाम् **अहिना** **बुध्न्येन** अहिर्बुध्न्यनामकेन देवेन सह **नु** क्षिप्रम् **अप्येभिः** आपनीयैः **इष्टैः** कामैर्निमित्तभूतैः **स्तुवीत** स्तुवे । **सनिष्यवः** धनानां संभक्तुमिच्छन्तः **संचरणे** संचाराय समुद्रमध्यगमनाय **समुद्रं** **न** समुद्रमिव । तं यथा स्तुवन्ति तद्वत् । यस्मादेते देवाः **घर्मस्वरसः** दीप्तध्वनयः **नद्यः** नदीः **अप** **व्रन्** अपवृण्वन्तीति परोक्ष इव । अथवा ते देवा नदीरपवृण्वन्तु इत्याशीः । तस्मात् स्तुवे इति संबन्धः ॥