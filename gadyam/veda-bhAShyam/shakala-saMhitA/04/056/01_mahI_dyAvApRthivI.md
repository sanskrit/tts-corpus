+++
title = "001"
devataa = "द्यावापृथिव्यौ"
RShiH = "वामदेवो गौतमः"
ChandaH = "त्रिष्टुप्"

+++


**इह** यज्ञे **मही** महत्यौ **ज्येष्ठे** प्रशस्ये **द्यावापृथिवी** द्यावापृथिव्यौ **रुचाः** दीप्त्या युक्ते **शुचयद्भिः** दीपयद्भिः **अर्कैः** मन्त्रैः सोमादिहविर्भिर्वा युक्ते **भवताम्** । **यत्** यस्मात् **सीं** सर्वतः **वरिष्ठे** उरुतरे **बृहती** महत्यौ द्यावापृथिव्यौ **विमिन्वन्** परिच्छिन्दन् स्थापयन् **उक्षा** सेक्ता पर्जन्यः **पप्रथानेभिः** प्रथमानैः **एवैः** गमनशीलैर्मरुद्भिर्मेघैर्वा सह **रुवत्** रौति शब्दं करोति । **ह** इति पूरणः । तस्माद्रुचा भवतामिति संबन्धः ॥