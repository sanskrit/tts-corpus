+++
title = "006"
devataa = "द्यावापृथिव्यौ"
RShiH = "वामदेवो गौतमः"
ChandaH = "गायत्री"

+++


हे देव्यौ **तन्वा** स्वकीयया मूर्त्या **स्वेन** **दक्षेण** बलेन च **मिथः** प्रत्येकं **पुनाने** शोधयन्त्यौ यज्ञं यजमानं वा युवां **राजथः** । यद्वा । तन्वा स्वस्वशरीरैकदेशेन मिथः परस्परं पुनाने शोधयन्त्यौ । द्यौः स्वीयेनासारेण भुवं सा च स्वकीयेन कार्ष्ण्येन चन्द्रमसि स्थितेन दिवम् इति विवेकः । **सनात्** सदाकालम् **ऋतं** यज्ञम् **ऊह्याथे** वहथः ॥