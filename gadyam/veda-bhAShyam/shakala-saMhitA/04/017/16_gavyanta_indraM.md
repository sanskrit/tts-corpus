+++
title = "016"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**गव्यन्तः** गा इच्छन्तः **अश्वायन्तः** अश्वानिच्छन्तः **वाजयन्तः** वाजमन्नमिच्छन्तः **जनीयन्तः** जायाश्च इच्छन्तः **विप्राः** मेधाविनः स्तोतारो वयं **सख्याय** इन्द्रसंबन्धिने सखित्वाय **वृषणं** कामानां वर्षितारं **जनिदां** जयाप्रदम् **अक्षितोतिम्** अक्षीणरक्षम् । सर्वदा रक्षाकरमित्यर्थः। एवंभूतम् **इन्द्रम्** **आ** **च्यावयामः** आगमयामः । तत्र दृष्टान्तः । **अवते** कूपे । अवत इति कूपनाम ' अवतः अवटः क्रिविः ' (नि. ३. २३. ७ ) इति कूपनामसु पाठात् । **कोशं** **न** जलोद्धरणपात्रमिव । पुरुषा जलोद्धरणपात्रं जलेन पूरयितुं कूपे यथा आच्यावयन्ति तथा वयमाच्यावयाम इत्यर्थः ॥