+++
title = "003"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**सहसानः** शत्रूणामभिभवन् **ओजः** तेजः आविष्कृण्वानः आविष्कुर्वन् इन्द्रः **वज्रमिष्णन्** वज्रं प्रेरयन् **शवसा** बलेन **गिरिं** पर्वतं जातं **भिनत्** अभिनत् बिभेद । किंच **मन्दसानः** सोमेन मोदमान इन्द्रः **वज्रेण** **वृत्रं** वृत्रनामानमसुरं **वधीत्** अवधीत् जघान । ततः **आपः** वृत्रेणावृतान्युदकानि **हतवृष्णीः** । हतो वृषा वृत्रो यासां ता हतवृष्ण्यः । ता वृत्रवधानन्तरं निवारणरहिताः सत्यः **जवसा** वेगेन **सरन्** असरन् अगच्छन् ॥