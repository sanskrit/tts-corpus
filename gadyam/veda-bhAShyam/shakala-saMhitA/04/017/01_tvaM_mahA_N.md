+++
title = "001"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्र** **त्वं** **महान्** प्रभूतो भवसि । **क्षाः** पृथिवी । क्षा इति पृथिवीनामैतत् । **मंहना** महत्त्वेन युक्ता सती **तुभ्यं** **ह** त्वदर्थमेव **क्षत्रं** त्वदीयं बलम् **अनु** मन्यत अन्वमन्यत । अनुमतीचकार । **द्यौः** च त्वदर्थं बलमन्वमन्यत । हे इन्द्र **त्वं** **शवसा** त्वदीयेन बलेन **वृत्रं** लोकानाम् आवरकं वृत्रनामकम्" असुरं **जघन्वान्** हतवान् । किंच **अहिना** वृत्रेण **जग्रसानान्** जग्रहाणान् ग्रस्तान् ॥ ग्रसतेर्लिटः कानजादेशः ॥ **सिन्धून्** अपः **सृजः** असृजः सृष्टवानसि ॥