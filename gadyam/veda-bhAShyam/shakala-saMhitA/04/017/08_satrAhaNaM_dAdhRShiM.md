+++
title = "008"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**सत्राहणं** बहूनां शत्रूणां हन्तारं **दाधृषिम्** अत्यन्तं धर्षकं **तुम्रम्** । तुमिः प्रेरणकर्मा'। शत्रूणां प्रेरकं **महां** महान्तम् **अपारम्** अपरिमाणम् । विनाशरहितमित्यर्थः। **वृषभं** कामानां वर्षितारं **सुवज्रं** शोभनेन वज्रेणोपेतम् **इन्द्रम्** । वयं स्तोतारः स्तुमेति शेषः । **यः** इन्द्रः **वृत्रं** वृत्रनामानम् असुरं **हन्ता** हिंसिता भवति । **उत** अपि च य इन्द्रः **वाजम्** अन्नं **सनिता** दाता भवति । **सुराधाः** शोभनधनयुक्तो यः **मघवा** इन्द्रः **मघानि** धनानि **दाता** भवति । तमिन्द्रं स्तुमेति पूर्वेण अन्वयः ॥ अत्र सर्वत्र तृनन्तत्वात् ' न लोकाव्यय°' इति षष्ठीप्रतिषेधे सति द्वितीयैव भवति ॥