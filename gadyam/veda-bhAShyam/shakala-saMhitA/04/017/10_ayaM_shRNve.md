+++
title = "010"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**अध** अपि च **अयम्** इन्द्रः **जयन्** शत्रून् विजयन् **शृण्वे** श्रूयते । सर्वत्र प्रख्यातो भवति । **उत** अपि च **घ्नन्** शत्रून् हिंसन् सर्वत्र श्रूयते । **उत** अपि च **अयम्'** इन्द्रः **युधा** युद्धेन **गाः** पशून् **प्र** **कृणुते** शत्रुसकाशात् आहरति । किंच **इन्द्रः** **यदा** **मन्युं** कोपं **सत्यम्** एव **कृणुते** द्विषदर्थं करोति तदानीं **दृळ्हं** दृढं स्थिर स्थावररूपम् **एजत्** कम्पमानं जङ्गमरूपं च **विश्वं** समस्तं जगत् **अस्मात्** इन्द्रात् **भयते** बिभेति ॥ ॥ २२ ॥