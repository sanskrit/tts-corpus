+++
title = "019"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**यद्ध** यदा खलु **मघवा** धनवान् **इन्द्रः** **स्तुतः** अस्माभिः स्तुतो भवति तदेन्द्रः **एकः** असहाय एव **भूरीणि** बहूनि **अप्रतीनि** अप्रतिगमनानि । अभिगमनयुक्तानीत्यर्थः । **वृत्रा** वृत्राणि शत्रून् **हन्ति** हिनस्ति । **यस्य** इन्द्रस्य **शर्मन्** शर्मणि आश्रये वर्तमानं स्तोतारं **देवाः** **नकि** **वारयन्ते** निवारणं न कुर्वन्ति । **मर्ताः** च **न** निवारयन्ते"। **अस्य** इन्द्रस्य **जरिता** स्तोता **प्रियः** भवति ॥