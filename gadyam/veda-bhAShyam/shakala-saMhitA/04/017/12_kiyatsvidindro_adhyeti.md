+++
title = "012"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


यः **इन्द्रः** **मातुः** जनन्याः सकाशात् **कियत्स्वित्** यावद्बलम् **अध्येति** अधिगच्छति । **पितुः** सकाशात् **कियत्** यावद्बलमधिगच्छति । **यः** इन्द्रः **जनितुः** जनयितुर्यस्मात् प्रजापतेः सकाशादिदं दृश्यमानं जगत् **जजान** अजनयत् । **यः** इन्द्रः तस्मात् प्रजापतेः सकाशात् **अस्य** जगतः **शुष्मं** यावद्धलं **मुहुकैः** मुहुर्मुहुः **इयर्ति** प्रेरयति । **स्तनयद्भिः** गर्जद्भिः अभ्रैः मेघेः **जूतः** प्रेरितः **वातो** **न** वायुरिव तथा स इन्द्रः स्तोतृभिर्जूतः प्रेरितः हविष्यदानार्थमाहूतो भवति ॥॥१०॥