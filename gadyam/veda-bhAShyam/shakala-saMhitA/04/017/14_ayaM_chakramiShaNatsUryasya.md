+++
title = "014"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


प्रैतशं सूर्ये पस्पृधानम्' (ऋ. सं. १. ६१.१५ ) इत्यर्धर्चे पूर्वं काचिदाख्यायिका सूचिता । अत्रापि • अयं चक्रम्' इति पूर्वार्धे सा सूच्यते । स्वश्वनामा कश्चिद्राजा । स च पुत्रार्थं सूर्यमुपास्ते । स च सूर्यः पुत्ररूपेण स्वयमेव तत्रोत्पन्नः सन् एतशाख्येन महर्षिणा सार्धं युद्धं चकार । तदानीं स ऋषिः युद्धे जयार्थमिन्द्रं तुष्टाव। स इन्द्रः तेन स्तूयमानः सन् स्वश्वपुत्रस्य सूर्यस्य संबन्धिनः संग्रामात् एनमपालयदिति । **अयम्** इन्द्रः **सूर्यस्य** **चक्रम्** आयुधम् **इषणत्** प्रैरयत्। **ससृमाणं** युद्धार्थं सरन्तं गच्छन्तम् **एतशम्** एतशनामानमृषिं **नि** **रीरमत्** न्यरीमत् निवारितवान्। **जुहुराणः** कुटिलं यथा भवति तथा संचरन् **कृष्णः** कृष्णवर्णो मेघः **त्वचः** तेजसः **बुध्ने** मूलभूते **रजसो** **अस्य** उदकस्य  **योनौ** स्थानेऽन्तरिक्षे स्थितम् **ईम्** एनमिन्द्रम् **आ** **जिघर्ति** आसिञ्चति । शत्रूणां प्रेरिताञ्चक्रादेस्त्रस्तं ररक्षेत्यर्थः ॥