+++
title = "009"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**मघवा** धनवान् **यः** इन्द्रः **आजिषु** संग्रामेषु **एकः** मुख्य एव **शृण्वे** श्रूयते । **अयम्** इन्द्रः **समीचीः** संगताः **वृतः** । वृण्वन्त्याच्छादयन्ति लोकानिति वृतः शत्रुसेनाः । ताः **चातयते** नाशयति । **अयम्** इन्द्रः **यं** **वाजं** यदन्नं **सनोति** यजमानाय ददाति तं वाजं **भरति** यजमानस्य तदन्नं दातुं बिभर्ति । स्तोतारो वयम् **अस्य** एवंभूतस्येन्द्रस्य **सख्ये** सखित्वे प्रियासः प्रियाः **स्याम** भवेम ॥