+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे इन्द्र **यः** प्रजापतिः **स्वर्यम्** ऋत्विगादिभिः स्तुत्यं **सुवज्रं** शोभनवज्रोपेतं **सदसः** स्वकीयात् स्वर्गाख्यात् स्थानात् **अनपच्युतं** विच्युतिरहितं च । **न** इति समुच्चयार्थे । 'भूम भूम्ना महत्त्वेन युक्तम् **ईम्** एनं त्वां **जजान** अजीजनत् ॥ ‘ जन जनने ' इति धातुः ॥ **द्यौः** द्योतमानः **ते** तव **जनिता** जनयिता स प्रजापतिः **सुवीरः** शोभनपुत्रवानहमस्मीति **मन्यत** अमन्यत । किंच **इन्द्रस्य** **कर्ता** इन्द्रस्य जनयिता प्रजापतिः **स्वपस्तमः** अत्यन्तं शोभनकर्मा अभूत् ॥