+++
title = "004"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **देव** द्योतमान सूर्य त्वं जगन्निर्वाहात्मकस्य रसस्यादानार्थं **तन्तुं** रश्मिसमूहं **विहरन** विस्तारयन् **असितं** कृष्णवर्णं **वस्म** नक्तंचराणां निवासभूतां रात्रिम् **अब्रव्ययन्** अवाचीनं यथा भवति तथा संवृण्वन् । तिरस्कुर्वन्नित्यर्थः । **वहिष्ठेभिः** वोढुमत्यन्तं शक्तैः अश्वैः **यासि** गमनमार्गं गच्छसि । अस्यामृचि पूर्वार्धे सूर्यस्य प्रत्यक्षमर्थं प्रतिपाद्योत्तरार्धे परोक्षमर्थं प्रतिपादयितुमाह । **दविध्वतः** धुन्वानाः **सूर्यस्य** संबन्धिनः **रश्मयः** किरणाः **अप्सु** अन्तरिक्षे । आप इत्यन्तरिक्षनाम  ‘ आकाशम् आपः पृथिवी' (नि. १. ३.८) इति तन्नामसु पाठात् । **अन्तः** मध्ये **चर्मेव** चर्मवत् स्थितं **तमः** अन्धकारम् **अवाधुः** अवाचीनमदधुः । तिरस्कुर्वन्तीत्यर्थः ॥