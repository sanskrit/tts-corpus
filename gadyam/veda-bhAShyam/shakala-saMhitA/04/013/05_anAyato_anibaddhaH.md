+++
title = "005"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


आयतशब्दो दूरवाची । तद्विपरीतः **अनायतः** आसीनः सन् **अयं** प्रत्यक्षेणोपलभ्यमानो मण्डलाभिमानी सूर्यः **अनिबद्धः** केनापि बद्धो न क्रियते । अपि चायं सूर्यः **न्यङ्** अवाङ्मुखः सन् केनचित् **कथा** कथं **न** **अव** **पद्यते** न हिंस्यते । किंचायम् **उत्तानः** ऊर्ध्वमुखत्वेन तिष्ठन् **कया** **स्वधया** केन बलेन **याति** गच्छति । स्वधाशब्दोऽन्नवाची अत्र तत्कार्यं बलं लक्षयति । अपि च **दिवः** द्युलोकस्य **स्कम्भः** स्तम्भः **समृतः** नाकेन समवेतः सूर्यः **नाकं** स्वर्गं **पाति** पालयति । **को** **ददर्श** तत्त्वतः कः पश्यति । न कोऽपि जानातीत्यर्थः ॥ ॥ १३ ॥