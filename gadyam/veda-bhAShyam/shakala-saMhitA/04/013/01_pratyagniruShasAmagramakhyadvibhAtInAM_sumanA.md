+++
title = "001"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**सुमनाः** शोभनमनस्कः **अग्निः** **विभातीनां** व्युच्छन्तीनाम् **उषसाम्** उषोदेवतानां **रत्नधेयं** रत्नधानम् । धनप्रकाशकमित्यर्थः । **अग्रं** **प्रति** पूर्वकालं लक्षीकृत्य **अख्यतः** प्रवृद्धो भवति । हे **अश्विना** अश्विनौ युवां **सुकृतः** यजमानस्य **दुरोणं** गृहम् । दुरोणे' इति गृहनाम ‘दुरोणे दुर्याः । (नि. ३. ४. ७ ) इति गृहनामसु पाठात् । **यातं** गच्छतम् । **सूर्यः** ऋत्विगादीनां प्रेरकः **देवः** **ज्योतिषा** स्वेन तेजसा **उत्** **एति** उषःकाले प्रादुर्भवतीत्यर्थः ॥