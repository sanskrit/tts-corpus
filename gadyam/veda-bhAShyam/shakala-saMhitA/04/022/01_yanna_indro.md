+++
title = "001"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**इन्द्रः** **नः** अस्मदीयं **यत्** हविर्लक्षणान्नादिकं **जुजुषे** सेवते **यच्च** हविरादिकं च **वष्टि** कामयते **महान्** प्रभूतः **शुष्मी** बलवानिन्द्रः । चिदिति चार्थे । **ब्रह्म** **चित्** हविर्लक्षणपुरोडाशादिकमन्नं च **स्तोमं** स्तोत्रसमूहं च **सोमम्** अभिषुतं सोमं च **उक्था** उक्थानि शस्त्राणि चेत्येवंभूतं **तत्** ब्रह्मादिचतुष्टयम् **आ** **करति** आकरोतु स्वीकरोतु । **मघवा** धनवान् । अत्र अश्मशब्दः वज्रवाची । **अश्मानं** वज्रं **बिभ्रत्** धारयन् **शवसा** बलेन युक्तः **यः** इन्द्रः **एति** आगच्छति । स इन्द्रः स्वीकरोत्विति पूर्वेण संबन्धः ॥६ ॥