+++
title = "009"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे **सहुरे** सहनशीलेन्द्र त्वं **सत्रा** सर्वदा **सहांसि** शत्रूनभिभावुकानि **वर्षिष्ठा** वर्षिष्ठानि प्रवृद्धानि **ज्येष्ठा** ज्येष्ठानि प्रशस्तानि **नम्णानि** बलानि **अस्मे** अस्मभ्यं **कृणुहि** कुरु। हे इन्द्र त्वम् **अस्मभ्यं** **सुहनानि** शोभनवधानि **वृत्रा** वृत्राणि शत्रून् **रन्धि** रन्धय वशं नय । किंच **वनुषः** हिंसकस्य **मर्त्यस्य** मरणधर्मणः शत्रोः संबन्धि **वधः** हननसाधनमायुधं **जहि** नाशय ॥