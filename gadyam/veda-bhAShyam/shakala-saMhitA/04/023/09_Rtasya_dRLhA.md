+++
title = "009"
devataa = "इन्द्र ऋतदेवता वा"
RShiH = "वामदेवो गौतमः"
ChandaH = "त्रिष्टुप्"

+++


**वपुषे** वपुष्मतः । षष्य्ार्थे चतुर्थी । **ऋतस्य** ऋतदेवस्य संबन्धीनि **दृळ्हा** दृढानि **धरुणानि** धारकाणि **पुरूणि** बहूनि **चन्द्रा** चन्द्राण्याह्लादकानि **वपूंषि** रूपाणि **सन्ति** भवन्ति । **ऋतेन** ऋतदेवेन **दीर्घम्** अत्यधिकं **पृक्षः** अन्नम् **इषणन्त** स्तोतार इच्छन्ति । **ऋतेन** ऋतदेवेन **गावः** धेनवः **ऋतं** यज्ञं दक्षिणात्वेन **आ** **विवेशुः** प्रविशन्ति । यद्वा । गावो रश्मय ऋतमुदकम् आविवेशुः ॥