+++
title = "003"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**इन्द्रः** परमैश्वर्ययुक्तः **हूयमानम्** आह्वयन्तं स्तोतारं कथा कथं **शृणोति** । स्तोत्राणि **शृण्वन्** **अस्य** स्तोतुः संबन्धीनि **अवसां** रक्षणानि **कथा** कथं च **वेद** वेत्ति । **पूर्वीः** पुरीतनानि **अस्य** इन्द्रस्य संबन्धीनि **उपमातयः** दानानि **काः** **ह** कानिचित् सन्तीति शेषः । तानि दानानि **जरित्रे** स्तोतुः संबन्धिनां कामानां **पपुरिं** पूरयितारम् **एनम्** इन्द्रं **कथा** कथं च **आहुः** वदन्ति ॥