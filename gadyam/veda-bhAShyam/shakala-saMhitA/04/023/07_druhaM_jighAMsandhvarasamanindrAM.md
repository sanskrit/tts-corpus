+++
title = "007"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


अयमिन्द्रः **द्रुहं** द्रोहं कुर्वतीं **ध्वरसं** हिंसिकाम् **अनिन्द्राम्** इन्द्रमजानतीं राक्षसीं **जिघांसन्** हन्तुमिच्छन् **तिग्मा** तिग्मानि पूर्वमेव तीक्ष्णानि **अनीका** अनीकानि आयुधानि **तुजसे** तद्वधाय **तेतिक्ते** अत्यर्थं तीक्ष्णीकरोति । यत्र यासूषःसु तदुपलक्षितेष्वहःसु **ऋणा** **चित्** ऋणान्यपि **नः** । अस्मान् बाधन्त इति शेषः । ताः **उषसः** च **उग्रः** उद्गूर्णबलः **ऋणयाः** ऋणस्य हन्तेन्द्रः। यातिः वधकर्मा । **दूरे** **अज्ञाताः** अननुभूताः सतीः **बबाधे** अपीडयत् ॥