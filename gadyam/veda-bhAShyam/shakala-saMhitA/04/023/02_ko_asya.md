+++
title = "002"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**अस्य** इन्द्रस्य संबन्धिनं **सधमादम्** । सह माद्यन्तीति सधमादः संग्रामः । तं सह सोमपानं वा **वीरः** स्तोत्राणाममित्राणां वा वीरयिता **कः** पुमान् **आप** प्राप्नोति । **कः** च **अस्य** इन्द्रस्य **सुमतिभिः** शोभनाभिरनुग्रहबुद्धिभिः **समानंश** संगच्छते । **कत्** कदा वा **अस्य** इन्द्रस्य **चित्रं** चायनीयं धनं **चिकिते** प्रज्ञायते । तत्प्रदानसमयं न कोऽपि जनातीत्यर्थः । **कत्** कदा वा **शशमानस्य** स्तुवतः **यज्योः** यष्टुर्यजमानस्य **वृधे** वर्धनाय **ऊती** ऊत्या रक्षया **भुवत्** भवेत् ॥