+++
title = "003"
devataa = "सविता"
RShiH = "वामदेवो गौतमः"
ChandaH = "जगती"

+++


हे **सवितः** वयम् **अचित्ती** अप्रज्ञया **दैव्ये** **जने** देवे त्वयि **दीनैः** दुर्बलैः पुत्रादिभिर्ऋत्विग्भिर्वा  तथा **दक्षैः** प्रवृद्धैर्वा तैः **प्रभूती** प्रभूत्या। ऐश्वर्यमदेनेति यावत् । **पुरुषत्वता** पुरुषवत्तया च **यत्** आगः **चकृम** । न केवलं त्वय्येव कृतम् अपि तु **देवेषु** अन्येषु **मानुषेषु** च अज्ञानादिभिः यच्चकृम **नः** कृतवतोऽस्मान् **त्वम्** **अत्र** अस्मिन् कर्मणि **अनागसः** अपापान **सुवतात्** अनुजानीहि ॥