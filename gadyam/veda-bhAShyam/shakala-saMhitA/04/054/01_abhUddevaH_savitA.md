+++
title = "001"
devataa = "सविता"
RShiH = "वामदेवो गौतमः"
ChandaH = "जगती"

+++


सः **सविता** **देवः** **अभूत्** प्रादुरासीत् । अतः **नु** क्षिप्रमेव **नः** अस्माकं **वन्द्यः** वन्दनीयो भवति । **इदानीं** यागकाले **अह्नः** तृतीयसवने **नृभिः** अस्मदीयैर्होतृभिः **उपवाच्यः** स्तुत्यः भवति । **यः** देवः **मानवेभ्यः** मनोरपत्येभ्यो यजमानेभ्यस्तेषामर्थाय **रत्ना** रमणीयानि धनानि **वि** **भजति** स देवः **श्रेष्ठं** प्रशस्यं **द्रविणं** गवादिलक्षणं धनं **नः** अस्मभ्यम् **अत्र** अस्मिन् कर्मणि **यथा** **दधत्** दद्यादित्यर्थः । तथा वन्द्य उपवाच्यश्चाभूदिति ॥