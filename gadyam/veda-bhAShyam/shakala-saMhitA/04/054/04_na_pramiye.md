+++
title = "004"
devataa = "सविता"
RShiH = "वामदेवो गौतमः"
ChandaH = "जगती"

+++


**सवितुर्दैव्यस्य** देवस्य **तत्** कर्म **न** **प्रमिये** न प्रमीयेत न प्रहिंस्येत । हिंसार्हं न भवतीत्यर्थः ॥ कृत्यार्थे केन्प्रत्ययः ॥ यद्वा । दैव्यस्येति अधिकरणे षष्ठी । सा च कर्मार्था । दैव्यं कर्मेत्यर्थः । कथमहिंस्यमित्यत आह । **यथा** **विश्वं** **भुवनं** **धारयिष्यति** धारयति । विश्वधारणरूपं यत् कर्मास्ति तन्न प्रमिये । तथा 'स्वङ्गुरिः शोभनाङ्गुल्युपलक्षितहस्तः **यत्** यः **पृथिव्या** **वरिमन्ना** । आकारश्चार्थे । भूम्या उरुत्वे च **सुवति** प्रेरयति । तथा **दिवः** द्युलोकस्य **वर्ष्मन्** उरुत्वे च सुवति । **अस्य** देवस्य **तत्** उक्तं कर्म **सत्यम्** अबाध्यमिति ॥