+++
title = "002"
devataa = "इन्द्रवायू"
RShiH = "वामदेवो गौतमः"
ChandaH = "गायत्री"

+++


हे **वायो** **नियुत्वान्** नियुद्भिस्तद्वान् **इन्द्रसारथिः** इन्द्रसहायः सन् त्वं **शतेन** अपरिमितैः **अभिष्टिभिः** अभित एषणीयैः कामैर्निमित्तभूतैरागच्छेति शेषः । आगत्य च **सुतस्य** सुतमभिषुतं **नः** अस्मदीयं सोमं **तृम्पतं** पिबतं त्वमिन्द्रश्च । इन्द्रस्य साहित्यं ब्राह्मणे एवोक्तं -- तत्तुरीयभागिन्द्रोऽभवत्त्रिभाग्वायुः' इति, ‘तुरीये हैव संग्रहीतारो वदन्तेऽमुनैवानूकाशेन यदद इन्द्रः सारथिरिव भूत्वोदजयत्' ( ऐ. ब्रा. २. २५ ) इति वा ॥