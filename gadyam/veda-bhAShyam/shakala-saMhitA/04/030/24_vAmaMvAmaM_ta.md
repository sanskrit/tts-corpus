+++
title = "024"
devataa = "इन्द्रः"
RShiH = "वामदेवो गौतमः"
ChandaH = "अनुष्टुप्"

+++


हे **आदुरे** शत्रूणाम् आदारयितरिन्द्र **ते** तव **वामंवामं** यद्यत् वननीयं संभजनीयं धनमस्ति लोके तद्वामं वसु **अर्यमा** अरीणां नियमयिता एतन्नामकः **देवो** **ददातु** प्रयच्छतु। तथा **करूळती** कृत्तदन्तः **पूषा** पोषकः **देवः** **वामं** धनं ददातु । तथा **भगः** अपि **वामं** धनं ददातु । ननु करूळतीत्येतत् संनिहितत्वाद्भग इत्यनेन संबन्धनीयम् । अथवा अर्यमादीनां त्रयाणामपि विशेषणत्वेन भाव्यम् । कथं पूष्णो विशेषणं स्यादिति साकाङ्क्षत्वात् । न । सांनिध्याकाङ्क्षयोः सद्भावेऽपि योग्यतामन्तरेण अन्वयायोगात् । तस्मात् पूषा प्रपिष्टभागोऽदन्तको हि' (तै. सं. २. ६. ८. ५) इत्यादिश्रुतिषु पूष्ण एवादन्तकत्वेन प्रसिद्धेः व्यवहितस्यापि तस्यैव विशेषणत्वं युक्तम् । वामं बननीयं भवति' (निरु. ६. ३१) इत्यादि निरुक्तमत्र द्रष्टव्यम् ॥ ॥ २३ ॥