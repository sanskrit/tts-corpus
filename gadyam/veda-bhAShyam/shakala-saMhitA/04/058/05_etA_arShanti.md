+++
title = "005"
devataa = "अग्निः सूर्यो वापो वा गावो वा घृतं वा"
RShiH = "वामदेवो गौतमः"
ChandaH = "त्रिष्टुप्"

+++


**एताः** आपो घृतधारा वा **अर्षन्ति** अधः पतन्ति। **शतव्रजाः** अपरिमितगतयः सत्यः **हृद्यात्** हृदयङ्गमात् **समुद्रात्** अन्तरिक्षात् रिपुणा जलमोकप्रतिबन्धकारिणा शत्रुणा वृत्रेण **नावचक्षे** न अवदर्शनाय यथादृष्टं भवति तथा अर्षन्ति । ताः **घृतस्य** **धारा** **अभि** **चाकशीमि** अभिपश्यामि । कुत्रेति तदुच्यते **हिरण्ययः** हिरण्मयः **वेतसः** अप्संभवोऽग्निर्वैद्युतः **आसाम्** अपां **मध्ये** वर्तत इति शेषः । अत्र घृतस्य धारा अभि चाकशीमीत्यनेन चरमपादेन होमाधारोऽग्निर्वैद्युतोऽग्निरादित्यो वोक्तः ॥ ॥१०॥