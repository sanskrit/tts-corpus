+++
title = "002"
devataa = "अग्निः सूर्यो वापो वा गावो वा घृतं वा"
RShiH = "वामदेवो गौतमः"
ChandaH = "त्रिष्टुप्"

+++


**वयं** यजमानाः **घृतस्य** **नाम** **प्र** **ब्रवाम** स्तुमः । अस्मिन्यज्ञे **नमोभिः** नमस्कारैः हविर्भिर्वा **धारयाम** च । **ब्रह्मा** परिवृढो देवः **शस्यमानं** स्तूयमानमिदम् **उप** **शृणवत्** शृणुयात् । **चतुःशृङ्गः** । चत्वारि शृङ्गाणि वेदचतुष्टयरूपाणि यस्य सः । आदित्याग्निपक्षे एवम् । इतरेष्वपि यास्कोक्तव्युत्पत्त्या शृङ्गशब्दो व्याख्येयः । **गौरः** अरुणवर्णः तादृशो देवः **एतत्** कर्म जगद्वा **अवमीत्** उद्गिरति निर्वहतीत्यर्थः ॥