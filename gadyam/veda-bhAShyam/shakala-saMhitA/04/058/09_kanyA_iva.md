+++
title = "009"
devataa = "अग्निः सूर्यो वापो वा गावो वा घृतं वा"
RShiH = "वामदेवो गौतमः"
ChandaH = "त्रिष्टुप्"

+++


**कन्याइव** अनूढा बालिका इव । ता यथा **वहतुम्** उद्वाहं प्राप्तुम् **एतवा** **उ** एतुं पतिं गन्तुम् **अञ्जि** अञ्जकमाभरणं तेजो वा **अञ्जानाः** व्यञ्जयन्त्यः । एवं कुर्वत्यः कन्याइव स्वभर्तृभूतमाध्वरं वैद्यतं वाग्निमादित्यं वा वहतुम् एतुम् अञ्जि व्यञ्जकं तदीयं रूपमञ्जाना व्यञ्जयन्तीः **घृतस्य** **धाराः** **अभि** **चाकशीमि** अभिपश्यामि । घृतेनोदकेन च भौमस्य वैद्युतस्य चाग्नेः प्रज्वलनं प्रसिद्धम् । किंच ता धाराः **सोमः** **सूयते** **यत्र** **यत्र** चेतर: **यज्ञः** तायते **तत्** तं यज्ञमभिलक्ष्य **पवन्ते** गच्छन्ति खलु ॥