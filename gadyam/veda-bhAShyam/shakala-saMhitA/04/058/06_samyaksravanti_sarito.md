+++
title = "006"
devataa = "अग्निः सूर्यो वापो वा गावो वा घृतं वा"
RShiH = "वामदेवो गौतमः"
ChandaH = "त्रिष्टुप्"

+++


अस्याग्नेरुपरि **सम्यक्** **स्रवन्ति** क्षरन्ति । घृतस्य धाराः। किमिव । **सरितो** **न** **धेनाः** प्रीणयित्र्यो नद्य इव । **अन्तर्हृदा** **मनसा** हृदयमध्यगतेन चित्तेन । भावनासचिवेनेति यावत् । तेन **पूयमानाः** शुद्धीकृताः । तदेवोच्यते । **एते** **घृतस्य** **ऊर्मयः** रसाः **अर्षन्ति** गच्छन्ति । जुह्वाः सकाशादग्नेरुपरि पतन्ति । किमिव । **क्षिपणोः** क्षेपकात् व्याधात् । **ईषमाणाः** पलायमानाः **मृगाइव** । ते यथा कक्षं प्रविशन्ति तद्वत् । अनेन शैघ्र्यमुक्तं भवति ॥