+++
title = "008"
devataa = "अग्निः सूर्यो वापो वा गावो वा घृतं वा"
RShiH = "वामदेवो गौतमः"
ChandaH = "त्रिष्टुप्"

+++


**घृतस्य** धाराः अमुम् **अग्निं** **समनेव** समानमनस्काः **योषाः** योषितः पतिमिव **अभि** **प्रवन्त** अभिनमयन्ति । निमग्नं कुर्वन्ति । कीदृश्यस्ताः । **कल्याण्यः** भद्ररूपाः 'स्मयमानासः हसन्त्यः । किंच ताः **समिधः** सम्यग्दीपयित्र्यः सत्यः **नसन्त** व्याप्नुवन्ति । **ताः** एव धाराः **जुषाणः** प्रीयमाणः सेवमानो वा अयं **जातवेदाः** **हर्यति** कामयते । घृतशब्दस्योदकमिति पक्षेऽग्निजातवेदःशब्दाभ्यां वैद्युतोऽग्निरादित्यो वा गृह्यते । तं देवमुदकधारा अभि प्रवन्त नसन्त च । स ताश्च हर्यति ॥