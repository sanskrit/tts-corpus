+++
title = "002"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**नर्यः** नृभ्यो हितः **चिकित्वान्** सर्वं जानन् **सोतृभिः** सोममभिषुण्वद्भिर्ऋत्विग्भिः **हूयमानः** आहूयमान इन्द्रोऽस्मदीयं **यज्ञम्** **उप** प्रति **आ** **याति** आगच्छतु । **हि** **स्म** इति पूरणौ । **स्वश्वः** शोभनाश्वोपेतः **अभीरुः** निर्भयशीलः सुस्वानेभिः सुन्वद्भिर्यजमानैः **मन्यमानः** स्तूयमानः **यः** इन्द्रः **वीरैः** शूरैर्मरुद्भिः सह **सं** **मदति** **ह** सह माद्यत्येव। स इन्द्र आगच्छत्विति पूर्वेण संबन्धः ॥