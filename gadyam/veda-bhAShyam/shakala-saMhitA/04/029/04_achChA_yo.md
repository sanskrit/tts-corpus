+++
title = "004"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


**वज्रबाहुः** वज्रहस्तः **यः** इन्द्रः **त्मनि** आत्मनि स्थितानात्मवश्यान् **सहस्राणि** सहस्रसंख्याकान् **शतानि** शतसंख्याकान् **आशून्** शीघ्रगामिनोऽश्वान् **धुरि** रथवहनप्रदेशे **उप** **दधानः** संस्थापयन् **ऊती** रक्षणार्थं **नाधमानं** याचमानं **विप्रं** मेधाविनं **हवमानम्** आह्वयन्तम् **इत्था** इत्थमनेन प्रकारेण **गृणन्तं** स्तुवन्तं यजमानम् **अच्छ** आभिमुख्येन **गन्ता** गमनशीलः । भवतीति शेषः । स इन्द्रः सुतीर्थानि अभयं च करोत्विति पूर्वेण संबन्धः ॥