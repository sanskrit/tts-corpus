+++
title = "001"
devataa = "इन्द्रः"
RShiH = "वामदेवो गौतमः"
ChandaH = "त्रिष्टुप्"

+++


हे **इन्द्र** **स्तुतः** त्वं **वाजेभिः** वाजैरन्नैः सह **तिरश्चित्** प्राप्तानि । ' तिरः सत इति प्राप्तस्य' ( निरु. ३. २० ) इति यास्कः । **पुरूणि** पूर्णानि **सवना** सवनानि **नः** अस्मदीयान् यज्ञान **उप** प्रति **ऊती** ऊत्यै नोऽस्माकं रक्षणार्थं **हरिभिः** अश्वैः **आ** **याहि** आगच्छ । कीदृशः । **मन्दसानः** मोदमानः **अर्यः** स्वामी **आङ्गूषेभिः** स्तोत्रैः **गृणानः** स्तूयमानः **सत्यराधाः** सत्यधनः ॥