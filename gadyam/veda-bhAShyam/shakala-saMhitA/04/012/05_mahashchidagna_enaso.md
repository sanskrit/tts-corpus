+++
title = "005"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **देवानाम्** इन्द्रादीनाम् **उत** अपि च **मर्त्यानां** मनुष्याणाम् **अभीके** अन्तिके । अभीक इत्यन्तिकनामैतत् । अस्माभिर्यत्पापं कृतं **महश्चित्** महतोऽपि **ऊर्वात्** विस्तृतादस्मात् **एनसः** पापात् **ते** त्वदीयाः **सखायः** मित्रभूताः स्तोतारो वयं **सदमित्** सर्वदैव **मा** **रिषाम** मा हिंसिता भूम । हे अग्ने त्वं **तोकाय** पुत्राय **तनयाय** पौत्राय **शं** पापरूपोपद्रवाणां शान्तिं **योः** सुकृतोत्पादितं सुखं च **यच्छ** देहि ॥