+++
title = "003"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


**अग्निः** **बृहतः** महतः **क्षत्रियस्य** बलस्य **ईशे** ईश्वरः भवति ॥ वर्तमानेऽर्थे लिट् ॥ किंच **अग्निः** **परमस्य** उत्कृष्टस्य **वाजस्य** अन्नस्य **रायः** पश्वादेर्धनस्य चेशे। **यविष्ठः** युवतमः **स्वधावान्** अन्नवान् तेजस्वी वाग्निः **विधते** परिचरते । विधतिः परिचरणकर्मा' इति यास्कः । **मर्त्याय** मनुष्याय यजमानाय **रत्नं** रमणीयं धनम् **आनुषक्** अनुषक्तं **वि** **दधाति** करोति ॥