+++
title = "001"
devataa = "अग्निः"
RShiH = "वामदेवो गौतमः"
ChandaH = "त्रिष्टुप्"

+++


हे **अग्ने** **यतस्रुक्** स्रुचा संबद्धः **यः** यजमानः **त्वाम्** **इनधते** दीप्तियुक्तं कुर्यात् । यः **सस्मिन्नहन्** सर्वस्मिन्नहनि **ते** तुभ्यं **त्रिः** त्रिवारं सवनत्रये **अन्नं** हविर्लक्षणमन्नं **कृणवत्** कुर्यात् । हे **जातवेदः** जातानां वेदितरग्ने **तव** तोषकेण **क्रत्वा** इन्धनादिहेतुना कर्मणा **प्रसक्षत्** प्रसहमानं त्वदीयं तेजः **चिकित्वान्** जानन् **सः** यजमानः **द्युम्नैः** धनैर्यशोभिर्वा **सु** अत्यन्तम् **अभ्यस्तु** शत्रून् अभिभवतु ॥