+++
title = "008"
devataa = "उषाः"
RShiH = "वामदेवो गौतमः"
ChandaH = "त्रिष्टुप्"

+++


**ताः** उषसः **आ** सर्वतः **चरन्ति** । **समना** सर्वतः समाना: **पुरस्तात्** पूर्वस्यां दिशि **समानतः** समानाद्देशात् अन्तरिक्षात् **समना** सर्वतः **पप्रथानाः** प्रथमाना: **ऋतस्य** यज्ञस्य **सदसः** सदः । तत्रत्यम् ऋत्विग्घविरादिकम् इत्यर्थः । **बुधानाः** बोधयन्त्यः ॥ अन्तर्भावितण्यर्थोऽयम् ॥ एवं महानुभावाः **उषसो** **जरन्ते** स्तूयन्ते । **गवां** **सर्गाः** **न** उदकानां सृष्टय इव।  ‘ गवां सर्गा न रश्मयः ' ( ऋ. सं. ४. ५२. ५) इति हि श्रुतम् । ता यथा सर्वत्र प्रसंगादुपकारत्वाच्च स्तूयन्ते तद्वत् ॥