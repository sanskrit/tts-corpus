+++
title = "010"
devataa = "उषाः"
RShiH = "वामदेवो गौतमः"
ChandaH = "त्रिष्टुप्"

+++


हे **दिवो** **दुहितरः** द्योतमानस्यादित्यस्य दुहितृस्थानीयाः **विभातीः** विभात्यो विशेषेण भानं कुर्वत्यः **अस्मासु** **प्रजावन्तं** **रयिं** पुत्राद्युपेतं धनं **यच्छत** दत्त । हे **देवीः** देव्यः **स्योनात्** सुखात् निमित्तभूतात् **वः** युष्मान् प्रतिबुध्यमानाः प्रतिबोधयन्तो वयं **सुवीर्यस्य** **पतयः** **स्याम** । पुत्रादिसहितस्य धनस्य पालका भवेम ॥