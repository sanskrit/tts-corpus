+++
title = "007"
devataa = "उषाः"
RShiH = "वामदेवो गौतमः"
ChandaH = "त्रिष्टुप्"

+++


**ता** **घ** । घेति प्रसिद्धौ । ताः खलूपकारिण्यः **ता** **भद्राः** कल्याण्यः स्तुत्या वा **उषसः** **पुरा** पूर्वम् **आसुः** अभवन् । **अभिष्टिद्युम्नाः** अभिगमनमात्रेण द्युम्नं धनं यासां ताः । **ऋतजातसत्याः** । ऋतार्थं यज्ञार्थं जाताश्च ताः सत्याः सत्यफलाश्च तादृश्यः । **यासु** उषःसु **ईजानः** यागं कुर्वाणः उक्थैः शस्त्रैः **शशमानः** शंसमानः **स्तुवन्** सामभिः स्तोत्रं निष्पादयन् **शंसन्** शस्त्राणि कुर्वन् **द्रविणं** धनं **सद्यः** **आप** प्राप्नोति । ता भद्रा इति संबन्धः ॥