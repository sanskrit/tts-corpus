+++
title = "006"
devataa = "उषाः"
RShiH = "वामदेवो गौतमः"
ChandaH = "त्रिष्टुप्"

+++


**आसाम्** उषसां मध्ये **क्व** **स्वित्** अभूदद्य **कतमा** **पुराणी** पुरातनी । **यया** **ऋभूणां** संबन्धीनि **विधाना** चमसादिनिर्माणानि **विदधुः** अकुर्वन् ऋभवः। **यत्** याश्च **उषसः** **शुभ्राः** दीप्ताः **शुभं** **चरन्ति** शोभां दीप्तिं कुर्वन्ति । ताः **अजुर्याः** अशीर्णा नित्यनूतनाः **न** **वि** **ज्ञायन्ते** । यतः **सदृशीः** सदृश्यः सर्वेष्वपि दिवसेष्वेकरूपा अतोऽद्यतन्य एता एताः पुराण्य इति न ज्ञायन्ते । उषासादृश्यं  सदृशीरद्य सदृशीरिदु श्वः' (ऋ. सं. १. १२३. ८) इत्यत्र प्रतिपादितम् ॥