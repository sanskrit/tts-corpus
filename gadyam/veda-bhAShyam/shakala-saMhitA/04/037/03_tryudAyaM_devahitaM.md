+++
title = "003"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**त्र्युदायं** त्र्युदयं सवनत्रयगमनोपेतं **देवहितं** सोमाख्यमन्नं देवेभ्यो हितं देवैर्वा विहितम् । तृतीयसवनस्थम् इत्यर्थः । तत् **यथा** **वः** युष्मान् **ददे** धारयति । हे **वाजाः** हे **ऋभुक्षणः** ऋभवो यथा **स्तोमः** स्तोत्रं **वः** ददे धारयति । **उपरासु** । उप देवयजनसमीपे रमन्ते इत्युपराः । तासु **विक्षु** प्रजासु **बृहद्दिवेषु** प्रभूतदीप्तिषु देवेषु मध्ये **मनुष्वत्** मनुरिव **युष्मे** युष्मदर्थं **सचा** सह अनेकग्रहेषु प्रस्थितं **जुह्वे** जुहोमि **सोमम्** ॥