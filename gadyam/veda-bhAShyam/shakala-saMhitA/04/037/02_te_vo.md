+++
title = "002"
devataa = "ऋभवः"
RShiH = "वामदेवो गौतमः"
ChandaH = "त्रिष्टुप्"

+++


**अद्य** अस्मिन् यागदिने **ते** एते **यज्ञाः** यागसाधनाः सोमाः **वो** **हृदे** युष्मद्धृदयाय **मनसे** तत्प्रीतये **सन्तु** भवन्तु । अद्यास्मिन् दिने **जुष्टासः** पर्याप्ताः सोमाः **घृतनिर्णिजः** मिश्रणद्रव्येण दीप्तरूपाः **गुः** गच्छन्तु युष्मद्धृदयम् । **सुतासः** अभिषुताः सोमाः चमसेषु **पूर्णाः** **वः** युष्मदर्थं **प्र** **हरयन्त** प्रह्रियन्ते । यद्वा । हर्यंतेः कान्तिकर्मण इदं रूपम् । प्रकर्षेण वः युष्मान् कामयन्ते । **क्रत्वे** क्रतवे कर्मणे **दक्षाय** उत्साहाय **पीताः** **हर्षयन्त** हर्षयन्तु ॥