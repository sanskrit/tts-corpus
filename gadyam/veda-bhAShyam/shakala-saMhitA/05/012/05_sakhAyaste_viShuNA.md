+++
title = "005"
devataa = "अग्निः"
RShiH = "सुतंभर आत्रेयः"
ChandaH = "त्रिष्टुप्"

+++


हे **अग्ने** **ते** तव **सखायः** स्तोतारः **विषुणाः** विप्रकीर्णाः सर्वत्र व्याप्ताः **एते** पूर्वम् **अशिवाः** परनिन्दादीनि कुर्वाणास्त्वत्परिचर्यां त्यजन्तोऽभद्राः **सन्तः** इदानीं त्वत्परिचर्याँ कुर्वन्तः **शिवासः** शिवा आढ्याः **अभूवन्** । किंच ये **ऋजूयते** ऋजु सम्यगाचरतेऽपि मह्यं **वचोभिः** असाधूक्तिभिः **वृजिनानि** कुटिलानि **ब्रुवन्तः** ते **एते** मम सपत्नाः **स्वयम्** एव **अधूर्षत** अहिंस्यन्त ॥ धूर्वतेर्हिंसाकर्मण इदं रूपम् ॥