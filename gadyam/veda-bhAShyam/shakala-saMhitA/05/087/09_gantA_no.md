+++
title = "009"
devataa = "मरुतः"
RShiH = "एवयामरुदात्रेयः"
ChandaH = "अतिजगती"

+++


हे **यज्ञियाः** मरुतः यूयं **नः** अस्माकं **यज्ञं** **गन्त** आगच्छत । **सुशमि** शोभनकर्म यथा भवति तथा । सुकर्मत्वायेत्यर्थः । तदर्थं नः **हवम्** अस्मदीयमाह्वानं **श्रोत** शृणुत । **अरक्षः** रक्षोवर्जिता यूयम् । लिङ्गवचनयोर्व्यत्ययः ॥ **ज्येष्ठासो** **न** ज्येष्ठा इव **पर्वतासः** विन्ध्यादय इवातिप्रवृद्धाः **व्योमनि** अन्तरिक्षे वर्तमानाः **प्रचेतसः** **यूयं** **तस्य** निदः निन्दकस्य **दुर्धर्तवः** दुर्धराः **स्यात** भवत ॥ ॥ ३४ ॥