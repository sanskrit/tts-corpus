+++
title = "006"
devataa = "मरुतः"
RShiH = "एवयामरुदात्रेयः"
ChandaH = "अतिजगती"

+++


हे मरुतः **वः** युष्माकं **महिमा** **अपारः** अनवधिकः । हे **वृद्धशवसः** प्रवृद्धबलाः **त्वेषं** दीप्तं **शवः** युष्माकं बलम् **अवतु** रक्षतु एवयामरुतं माम् ॥ द्वितीयैकवचनस्य लुक् ॥ यूयं **प्रसितौ** प्रबलबन्धने नियमनवति यज्ञे **संदृशि** संदर्शने निमित्ते **स्थातारो** **हि** स्थाननियमेन तिष्ठन्तो भवथ खलु। **ते** **नः** अस्मान् **निदः** निन्दकात् शत्रोः सकाशात् **उरुष्यत** रक्षत । **अग्नयः** इव **शशुक्वांसः** यूयमिति ॥