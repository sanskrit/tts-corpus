+++
title = "008"
devataa = "मरुतः"
RShiH = "एवयामरुदात्रेयः"
ChandaH = "अतिजगती"

+++


हे **मरुतः** **अद्वेषः** अद्वेषसो यूयं **नः** अस्माकं **गातुं** गमनस्वभावं स्तोत्रं प्रति **एतन** आगच्छत । तदर्थं **जरितुः** स्तोतुः **एवयामरुत्** एवयामरुतो मम **हवं** **श्रोत** शृणुत । **विष्णोः** व्यापकस्येन्द्रस्य **महः** महतः हे **समन्यवः** समानयज्ञा यूयं **स्मत्** । अयं प्रशस्तनाम । प्रशस्ताः **रथ्यो** **न** रथिनो योद्धार इव । ते यथा शत्रूनपाकुर्वन्ति तद्वदस्माकं **दंसना** कर्मणा **सनुतः** । अन्तर्हितनामैतत् । अन्तर्हितान् द्वेषांसि द्वेष्टॄन् **अप** **युयोतन** दूरे वियोजयत पृथकुरुत ॥