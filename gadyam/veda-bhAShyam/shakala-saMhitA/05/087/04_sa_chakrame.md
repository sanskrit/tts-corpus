+++
title = "004"
devataa = "मरुतः"
RShiH = "एवयामरुदात्रेयः"
ChandaH = "अतिजगती"

+++


**सः** मरुद्गणः **महतः** प्रवृद्धात् **समानस्मात्** सर्वेषां साधारणात् **सदसः** स्थानात् अन्तरिक्षात् 'उरुक्रमः विस्तीर्णक्रमणः सन् **निः** **चक्रमे** निरगच्छत् । **एवयामरुत्** ऋषिः **यदा** **स्वात्** स्वकीयस्थानात् । **अधि** इति पञ्चम्यर्थानुवादी । **त्मना** आत्मनैव **स्नुभिः** गन्तृभिः **नृभिः** स्वनेतृभिरश्वैः **अयुक्त** युक्तोऽभवत् आगमनप्रार्थनाय । अथ बहुवदुच्यते । तदानीं **विस्पर्धसः** विविधस्पर्धाः । अहं पुरतो गच्छाम्यहं पुरतो गच्छामीति तेषां स्पर्धा । अथवा विगतस्पर्धाः । न ह्येषां सार्धं स्पर्धकाः सन्ति । **विमहसः** विशिष्टबलाः **शेवृधः** शेवस्य सुखस्य वर्धयितारः **जिगाति** निर्गच्छन्ति । व्यत्ययेन एकवचनम् ॥