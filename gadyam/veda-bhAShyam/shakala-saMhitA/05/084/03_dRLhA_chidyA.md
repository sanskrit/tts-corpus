+++
title = "003"
devataa = "पृथिवी"
RShiH = "भौमोत्रिः"
ChandaH = "अनुष्टुप्"

+++


हे पृथिवि **या** त्वं **दृळ्हा** **चित्** ॥ ‘ सुपा सुलुक्' इति तृतीयाया आकारः ॥ दृढया **क्ष्मया** भूम्या सह **वनस्पतीन्** वृक्षान् **ओजसा** बलेन **दधर्षि** धारयसि । अथवा दृढेति विधेयविशेषणम् । वनस्पतीन् दृढान् कृत्वा धारयसि इत्यर्थः । **यत्** यस्याः **ते** तव संबन्धिनः **वृष्टयः** वर्षका मेघाः **विद्युतः** विद्योतमानात् **अभ्रस्य** ॥ पञ्चम्यर्थे षष्ठी । अभ्रात् अपां हर्तुः **दिवः** अन्तरिक्षात् आदित्याद्वा **वर्षन्ति** । अथवा यत् यस्यास्ते तवाभ्रस्य मेघस्य वृष्टय उदकसंघाता विद्युतो विद्योतमानाया दिवः सकाशात् वर्षन्ति पतन्ति  ॥ ॥ २९ ॥