+++
title = "002"
devataa = "अग्निः"
RShiH = "द्युम्नो विचर्षणिरात्रेयः"
ChandaH = "अनुष्टुप्"

+++


हे अग्ने सहस्वः महाबल । 'मतुवसोः' इति रुत्वम् । पृतनासहं सर्वशत्रुसेनाभिभवनसमर्थं तत्र पर्याप्तं रयिं धनं आभर आहर । पूर्ववद्भत्वम् । सहेः क्विप्, कृदुत्तरपदप्रकृतिस्वरत्वम् । यस्मात्त्वमेव सत्यः अवितथः अद्भुतः आश्चर्यभूतः वाजस्यान्नस्य दाता गोमतः गोसहितस्य वाजस्य दातेत्यर्थः । तस्मात्तादृशमन्नमस्मभ्यं देहि येन वयं शत्रूनभिभविष्याम इति ॥

हे **अग्ने** **सहस्वः** बलवन् **पृतनासहं** पृतनाः सेना अभिभवितारं **रयिं** पुत्रं त्वम् **आ** **भर** आहर । **त्वं** **हि** **सत्यः** सत्यभूतः **अद्भुतः** महान् **गोमतः** गोभिर्युक्तस्य **वाजस्य** अन्नस्य **दाता** ॥