+++
title = "011"
devataa = "विश्वेदेवाः"
RShiH = "स्वस्त्यात्रेयः"
ChandaH = "जगती त्रिष्टुब्वा"

+++


**नः** अस्मभ्यम् **अश्विना** अश्विनौ **स्वस्ति** अविनाशं क्षेमं **मिमीतां** कुरुताम् । **भगः** च **स्वस्ति** क्षेमं मिमीताम् । तथा **देव्यदितिः** च स्वस्ति मिमीताम् । **अनर्वणः** अप्रत्यृतः **पूषा** **असुरः** शत्रूणां निरसिता प्राणानां बलानां दाता वा नः **स्वस्ति** दधातु । **नः** अस्मभ्यं **द्यावापृथिवी** द्यावापृथिव्यावपि **सुचेतुना** शोभनेन प्रज्ञानेन विशिष्टे **स्वस्ति** मिमीताम् ॥