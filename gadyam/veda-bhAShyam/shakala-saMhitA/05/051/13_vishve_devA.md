+++
title = "013"
devataa = "विश्वेदेवाः"
RShiH = "स्वस्त्यात्रेयः"
ChandaH = "जगती त्रिष्टुब्वा"

+++


**विश्वे** सर्वेऽपि **देवाः** **नः** अस्मान् **अद्य** अस्मिन् यागदिने **स्वस्तये** क्षेमाय अवन्तु । **वैश्वानरः** । विश्व एनं नरा नयन्तीति वैश्वानरः । **वसुः** सर्वस्य वासयिता **अग्निः** देवः ।  ‘ अयमेवाग्निर्वैश्वानर इति शाकपूणिः ' (निरु. ७, २३ ) इति यास्कः । सोऽपि **स्वस्तये** अवतु । **देवाः** **ऋभवः** अपि **स्वस्तये** **अवन्तु** । **रुद्रः** दुःखात् द्रावयिता देवोऽपि **अंहसः** पापात् **स्वस्ति** **पातु** **नः** अस्मान् ॥