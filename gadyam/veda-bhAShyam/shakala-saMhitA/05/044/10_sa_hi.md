+++
title = "010"
devataa = "विश्वेदेवाः"
RShiH = "अवत्सारः, काश्यपः (अन्ये च ऋषयो दृष्टलिङ्गाः)"
ChandaH = "जगती"

+++


इयमपि सौरी। **स** **हि** स खलु सविता देवः सर्वैः स्तुत्यः। सर्वकामपूरक इत्यर्थः । हिशब्दो लोकवेदयोः प्रसिद्धिद्योतकः । तस्मात् सकाशात् । अत्र 'अन्ये च ऋषयोऽत्र दृष्टलिङ्गाः' इत्युक्तत्वात् क्षत्रादय ऋषयः। **क्षत्रस्य** **मनसस्य** **एवावदस्य** **यजतस्य** **सध्रेः** **अवत्सारस्य** चैषामृषीणामस्माकं **रण्वभिः** रमणीयाभिः **चित्तिभिः** स्पृणवाम पूरयाम । किम् । **शविष्ठं** **वाजम्** अतिशयेन बलवदन्नम् । 'अन्नं वै वाजः' (तै. ब्रा १. ३. ६. ६) इति श्रुतेः । **विदुषा** **चित्** विपश्चिता **अर्घ्यं** समर्धनीयं स्पृणवाम । क्षत्रादयो वयमिति संबन्धः ॥२४॥