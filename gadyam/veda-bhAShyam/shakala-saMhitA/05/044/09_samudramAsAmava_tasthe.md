+++
title = "009"
devataa = "विश्वेदेवाः"
RShiH = "अवत्सारः, काश्यपः (अन्ये च ऋषयो दृष्टलिङ्गाः)"
ChandaH = "जगती"

+++


इयमपि सौरी । **आसां** स्तुतीनां **समुद्रं** समुद्रवत्पर्यवसानभूतं सूर्यम् **अग्रिमा** अत्यन्तं श्रेष्ठा अस्मदीया स्तुतिः **अव** **तस्थे** अवगच्छति । यद्वा आसां प्रजानामृत्विजां स्तुतिरिति संबन्धः । **सवनम्**। सूयते सोमोऽत्रेति सवनं यज्ञगृहम् । **न** **रिष्यति** न हिंस्यते । किंतु प्रवर्धते इत्यर्थः । **यस्मिनायता** विस्तीर्णानि स्तोत्राणि तत्सवनमिति । **अत्र** अस्मिन् यजमानगृहे **क्रवणस्य** स्तुतिकर्तुः **हार्दि** हृदयसंबन्धि हृदयगतं काम्यं फलं **न** **रेजते** न विचलति । न मृषा भवति । **यत्र** यस्मिन् स्तोतृगृहे **मतिः** स्तुतिः **पूतबन्धनी** पूतं सूर्यम् अनुबध्नती **विद्यते** अत्र न रेजत इति ॥