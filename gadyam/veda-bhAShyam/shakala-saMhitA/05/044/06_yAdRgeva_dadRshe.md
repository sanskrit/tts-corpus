+++
title = "006"
devataa = "विश्वेदेवाः"
RShiH = "अवत्सारः, काश्यपः (अन्ये च ऋषयो दृष्टलिङ्गाः)"
ChandaH = "जगती"

+++


एषा वैश्वदेवी। **यादृगेव** **ददृशे** यादृग्रूपमेव दृश्यते **तादृगुच्यते** तादृग्रूपमेवोच्यते । यथादृष्टमेव स्तूयते न तु परवचनप्रत्ययेन । यस्मात् **छायया** दीप्त्या **सिध्रया** साधिकया सह **अप्सु** व्यापिकासु स्तुतिषु अप्स्वेव वा **आ** **सं** **दधिरे** सम्यग्धारयन्ति स्वीयं रूपं स्तुतिं वा । ते देवाः **महीं** महतीं पूज्याम् **उरुषां** बहुदात्रीं रयिम् **उरु** प्रभूतं **ज्रयः** वेगं **बृहत्** महत् **सुवीरं** शोभनवीर्यमपत्यम् **अनपच्युतम्** अनुपक्षीणं **सहः** बलं चाभिभावुकम् **अस्मभ्यं** प्रयच्छन्त्वित्यर्थः ॥