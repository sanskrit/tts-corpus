+++
title = "005"
devataa = "विश्वेदेवाः"
RShiH = "अवत्सारः, काश्यपः (अन्ये च ऋषयो दृष्टलिङ्गाः)"
ChandaH = "जगती"

+++


हे **ऋजुगाथ** शोभनस्तुतिक अग्ने **तरुभिः** तरुविकारैर्ग्रहै: **सुतेगृभम्** अभिषुतेन रसेन गृहीतं **वयाकिनम्** । कुत्सिता वयाः: शाखा वयाका लताः । तद्वन्तं सोमं **चित्तगर्भासु** चित्तग्राहिणीषु स्तुतिषु स्तुतिभिः सह **संजर्भुराणः** गृभ्णन् गृह्णन् **सुस्वरुः** शोभनगमनः शोभनस्तुतिको वा त्वं **धारवाकेषु** । धारयन्ति वाकान् स्तोत्राणीति धारवाका ऋत्विग्यजमानाः। तेषु मध्ये **शोभसे** । किंच **अध्वरे** **जीवः** सर्वस्य जीवयिता **पत्नीः** पालयित्रीरोषधीर्ज्वाला वा **अभि** अभिमुखं **वर्धस्व** अभिवर्धय ॥ ॥२३॥