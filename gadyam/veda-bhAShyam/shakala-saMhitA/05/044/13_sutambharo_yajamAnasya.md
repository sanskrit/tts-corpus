+++
title = "013"
devataa = "विश्वेदेवाः"
RShiH = "अवत्सारः, काश्यपः (अन्ये च ऋषयो दृष्टलिङ्गाः)"
ChandaH = "जगती"

+++


**यजमानस्य** अवत्सारस्य मम **सुतंभरः** यागनिर्वाहक एतन्नामा ऋषिः **सत्पतिः** सतां विद्यमानानां फलानां पालयिता होता भवतीत्यर्थः । **सः** च **विश्वासां** **धियां** सर्वेषां कर्मणाम् **ऊधः** उद्धततरं फलम् **उदञ्चनः** ऊर्ध्वमुद्गमयिता फलप्रापक इत्यर्थः । **धेनुः** गौः **रसवत्** सारवत् **पयः** **भरत्** अहरत् । तत्र पयः **शिश्रिये** श्रयति चास्य सामर्थ्यात् । तत्सर्वम् **अनुब्रुवाण:** अनुक्रमेण संकीर्तयन् **न** **स्वपन्** स्वापमकुर्वन् अनवरतम् **अध्येति** स्मरत्यवत्सारः। सुतंभरस्तादृश इति ॥