+++
title = "012"
devataa = "विश्वेदेवाः"
RShiH = "अवत्सारः, काश्यपः (अन्ये च ऋषयो दृष्टलिङ्गाः)"
ChandaH = "जगती"

+++


**सदापृणः** सर्वदा दानशील एतन्नामा **यजतः** यष्टा च **बाहुवृक्तः** बाहुभ्यां वृक्तदर्भश्च **श्रुतवित्** श्रुतस्य वेत्ता च **तर्यः** च । एतेषां पञ्चानां परस्परापेक्षया प्रत्येकमेकवचनम् । सः सः ऋषिः **द्विषः** शत्रून् **वि** **वधीत्** हिंस्यात् **वः** युष्माकं **सचा** सहितः । युष्माभिः सहित इत्यर्थः । **सः** ऋषिः **वरा** श्रेष्ठौ **उभा** उभौ इहलोकपरलोकविषयौ कामौ **प्रत्येति** अभिगच्छति । **भाति** **च** । **यत्** यस्मात् **ईम्** एनं **गणं** देवसंघं **सुप्रयावभिः** सुष्ठु प्रकर्षेण मिश्रयद्भिः स्तोत्रैः **भजते** तस्मादेवं भवतीति ॥