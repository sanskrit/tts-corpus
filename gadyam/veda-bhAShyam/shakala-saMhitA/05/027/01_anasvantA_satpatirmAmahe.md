+++
title = "001"
devataa = "अग्निः"
RShiH = "त्र्यरुणस्त्रैवृष्णस्त्रसदस्युः पौरुकुत्सः भारतोश्वमेधश्च राजानः भौमोत्रिर्वा"
ChandaH = "त्रिष्टुप्"

+++


अत्री राजर्षीणां दानमग्नेः पुरतोऽनेन सूक्तेनावर्णयत् । हे **वैश्वानर** विश्वेषां नराणां नेतः **अग्ने** **सत्पतिः** सतां पालयिता **चेतिष्ठः** ज्ञातृतमः **असुरः** बलवान् **मघोनः** मघवा धनवान् ॥ प्रथमार्थे ङसिः ॥ **त्रैवृष्णः** त्रिवृष्णपुत्रः **त्र्यरुणः** त्र्यरुणः इत्येतन्नामा राजर्षिः **अनस्वन्ता** अनस्वन्तौ अनसा शकटेन संयुक्तौ **गावा** गावावनड्वाहौ गवां हिरण्यानां वा **दशभिः** **सहस्रैः** सह **मे** मह्यं **ममहे** ददौ । “ महि दाने '। स राजर्षिः **चिकेत** सर्वैर्जनैरनेन दानेन ज्ञायते ॥