+++
title = "011"
devataa = "इन्द्रः"
RShiH = "गातुरात्रेयः"
ChandaH = "त्रिष्टुप्"

+++


हे इन्द्र **त्वा** त्वाम् **एकं** **नु** मुख्यमेव **जनेषु** सर्वेषु मनुष्येषु मध्येऽहं मन्त्रद्रष्टा **शृणोमि** ऋषिमुख्येभ्यः । कीदृशम् । **सत्पतिं** सतां पालकं **पाञ्चजन्यं** पञ्चजनेभ्यो मनुष्येभ्यो हितं **जातम्** उत्पन्नं **यशसं** यशोयुक्तम् । **दोषा** क्षपायां **वस्तोः** वासरे च **हवमानासः** स्तुवन्तः **आशसः** कामानां शंसमानाः **मे** मदीया: प्रजाः **नविष्ठम्** अतिशयेन स्तुत्यं **तम्** **इन्द्रं** जगृभ्रे गृह्णन्तु स्वीकुर्वन्तु ॥