+++
title = "002"
devataa = "इन्द्रः"
RShiH = "गातुरात्रेयः"
ChandaH = "त्रिष्टुप्"

+++


हे **वज्रिन्**, वज्रवन्निन्द्र **त्वम्** **ऋतुभिः** ऋतुषु वृष्टिकालेषु **बद्बधानान्** प्रतिबध्यमानान् **उत्सान्** मेघान् प्रतिबन्धनादमोचयः' इति शेषः । अपि च **पर्वतस्य** मेघस्य संबन्धि **ऊधः** जलम् **अरंहः** अगमयः । हे **उग्र** उद्गूर्णबलेन्द्र **प्रयुतम्** उद्युक्तं **शयानं** जले शयनं कुर्वन्तम् **अहिं** **चित्** वृत्रं च **जघन्वान्** हतवानसि । हे **इन्द्र** त्वं **तविषीं** बलम् अधत्थाः अधारयः । वृत्रवधानन्तरमिन्द्रो लोके प्रख्यातो भवतीत्यर्थः ॥