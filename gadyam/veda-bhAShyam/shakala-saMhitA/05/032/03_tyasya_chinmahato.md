+++
title = "003"
devataa = "इन्द्रः"
RShiH = "गातुरात्रेयः"
ChandaH = "त्रिष्टुप्"

+++


निर्जघानायुधं शक्रो वृत्रेण क्षिप्तमोजसा । वृत्रस्य गात्रादन्यो यः प्रादुर्भूतो महासुरः ॥ वृत्रं पूर्वं निहत्येन्द्रो द्वितीयं शुष्णसंज्ञकम् । पुनर्जघानेन्द्र इति पराभिः कीर्तयत्यृषिरिति ॥ **इन्द्रः** **महतः** प्रभूतस्य **मृगस्य** मृगवच्छीघ्रगामिनः **त्यस्य** **चित्** तस्य वृत्रस्य संबन्धि **वधः** आयुधं **तविषीभिः** स्वकीयैर्बलैः **निः** **जघान** निःशेषेणावधीत् । **एक** **इत्** असहाय एव **अप्रतिः** प्रतिद्वन्द्विरहितः **मन्यमानः** आत्मानं **यः** अस्तीति शेषः । **आत्** तदानीम् **अस्मात्** वृत्रात् **तव्यान्** प्रवृद्धतरः **अन्यः** असुरः शुष्णः **अजनिष्ट** प्रादुरभूत् ॥