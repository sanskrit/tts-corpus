+++
title = "012"
devataa = "इन्द्रः"
RShiH = "गातुरात्रेयः"
ChandaH = "त्रिष्टुप्"

+++


**एव** एवमुक्तप्रकारेण **हि** **ऋतुथा** कालेकाले **यातयन्त** जन्तून् प्रेरयन्तं हे इन्द्र **त्वां** **विप्रेभ्यः** स्तोतृभ्यः **मघा** मघानि धनानि **ददतं** यच्छन्तं **शृणोमि** निशामयामि । एतन्मृषैव प्रतिभाति । हे **इन्द्र** **त्वाया** त्वयि **ये** स्तोतारः **कामं** स्वकीयाभिलाषं **निदधुः** न्यक्षिपन् **ब्रह्माणः** बृहन्तः **ते** त्वदीयाः **सखायः** स्तोतारः **किं** **गृहते** त्वत्तः किं गृह्णते । ऋषिः स्वकीयाभिलाषप्राप्तिविलम्बनादेवमुक्तवानित्यर्थः ॥ ॥ ३३ ॥ ॥ २ ॥