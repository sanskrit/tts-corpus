+++
title = "009"
devataa = "इन्द्रः"
RShiH = "गातुरात्रेयः"
ChandaH = "त्रिष्टुप्"

+++


**अस्य** इन्द्रस्य संबन्धिनीं **शुष्मं** शोषणीं **तविषीं** बलं **कः** **वराते** निवारयेत् ॥ शुष्मशब्दस्य स्त्रीलिङ्गविशेषणत्वेऽपि नियतलिङ्गत्वात् पुँल्लिङ्गत्वमेव ॥ **अप्रतीतः** केनाप्यप्रतिगत इन्द्रः **एकः** असहाय एव **धना** धनानि शत्रूणां वसूनि **भरते** बिभर्ति हरते वा । **देवी** देव्यौ द्योतमाने **इमे** **चित्** एव द्यावापृथिव्यौ **ज्रयसः** वेगवतः अस्य **इन्द्रस्य** संबन्धिनः **ओजसः** बलादुद्भूतेन **भियसा** भयेन **नु** क्षिप्रं **जिहाते** गच्छतः । चलत इत्यर्थः ॥