+++
title = "010"
devataa = "अग्निः"
RShiH = "कुमार आत्रेयो वृशो वा जान उभौ वा"
ChandaH = "त्रिष्टुप्"

+++


**उत** अपि च **अग्नेः** **स्वानासः** शब्दं कुर्वाणा ज्वालाः **दिवि** **षन्तु** द्युलोके प्रादुर्भवन्तु । किमर्थम् । **तिग्मायुधाः** तीक्ष्णायुधस्थानीया ज्वालाः । **रक्षसे** **हन्तवा** **उ** रक्षसो हननाय । उ इति पूरणः । **मदे** **चित्** हर्षे सति **अस्य** अग्नेः **भामाः** क्रोधा दीप्तयो वा **प्र** **रुजन्ति** प्रकर्षेण भङ्गं गच्छन्ति पीडयन्ति वा रक्षांसि । **परिबाधः** परितो बाधिकाः **अदेवीः** अदेवनाः आसुर्यः सेनाः **न** **वरन्ते** न वारयन्त्येनम् ॥