+++
title = "007"
devataa = "अग्निः"
RShiH = "कुमार आत्रेयो वृशो वा जान उभौ वा"
ChandaH = "त्रिष्टुप्"

+++


हे अग्ने **निदितं** नितरां बद्धं **शुनःशेपम्** ऋषिं **सहस्रात्** अनेकरूपात् **यूपात्** **अमुञ्चः** अमोचयः। **चित्** इति पूरणः। शुनःशेपमिति पदस्य मध्ये पदान्तरस्य संहितायां व्यत्ययेनावस्थितिः । **सः** ऋषिः **अशमिष्ट** हि शान्तवान् खलु । यद्वा । स हि यस्मादशमिष्ट । स्तुतिकर्मैतत् । अस्तावीत् । तस्मादमुञ्च इति संबन्धः। **एव** एवम् **अस्मत्** अस्मत्तः **पाशान्** **वि** **मुमुग्धि** विमोचय । हे **होतः** हे **चिकित्वः** चेतनावन् **अग्ने** **इह** **तु** वेद्यां **निषद्य** अवस्थाय ॥