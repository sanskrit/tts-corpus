+++
title = "006"
devataa = "अग्निः"
RShiH = "कुमार आत्रेयो वृशो वा जान उभौ वा"
ChandaH = "त्रिष्टुप्"

+++


**वसां** वसतां प्राणिनां **राजानं** स्वामिनं **जनानां** प्राणिनां **वसतिम्** आवासभूतं त्र्यरुणमुक्तलक्षणमग्निं वा **अरातयो** **नि** **दधुः** अगोपयन् **मर्त्येषु** लोकेषु मध्ये। **अत्रेः** अत्रिगोत्रस्य वृशस्य **ब्रह्माणि** मन्त्राः स्तोत्राणि वा **तं** कुमारम् अग्निं वा **अव** **सृजन्तु** । अथवा अत्रेः अत्रिगोत्रस्य कुमारं ब्रह्माणि । यद्वा । वृशस्य ब्रह्माण्यत्रेत्रिगोत्रम् ॥ कर्मणि षष्ठी ॥ तं कुमारमव सृजन्तु विसृजन्तु । **निन्दितारः** अस्मन्निन्दकाः **निन्द्यासः** अस्माभिर्निन्द्याः **भवन्तु** । अत्रेर्ब्रह्माणीत्येतत् उपजीव्य वृशमप्यात्रेयं वदन्ति। आत्रेयः कुमार इति पक्षे स एव प्राणमयम् आत्मानमवसृजन्त्वित्याशास्ते ॥१४॥