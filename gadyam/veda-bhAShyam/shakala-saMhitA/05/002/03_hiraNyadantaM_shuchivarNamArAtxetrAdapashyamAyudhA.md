+++
title = "003"
devataa = "अग्निः"
RShiH = "कुमार आत्रेयो वृशो वा जान उभौ वा"
ChandaH = "त्रिष्टुप्"

+++


**हिरण्यदन्तं** हिरण्यसदृशदन्तस्थानीयज्वालोपेतं **शुचिवर्णं** प्रदीप्तवर्णम् **आयुधा** आयुधानि आयुधस्थानीयान् स्फुलिङ्गान् ज्वाला वा **मिमानं** निर्मिमाणमग्निम् **आरात्** समीपे **क्षेत्रात्** क्षेत्रे देशे **अपश्यं** पश्येयम् । एवं वृशः कामयते । अहम् **अस्मै** अग्नये **अमृतम्** अविनाश्यमृतत्वसाधनं वा **विपृक्वत्** सर्वतो व्याप्तं हविः स्तोत्रं वा ददानः दातास्मि । **माम्** **अनिन्द्राः** । इन्द्रः परमैश्वर्योऽग्निः । तद्रहिता अनिन्द्राः । इन्द्रमयजन्त इत्यर्थः । अनुक्थाः अस्तुतय इन्द्रमस्तुवन्तश्च **किं** **कृणवन्** किं कुर्युः ॥