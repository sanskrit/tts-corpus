+++
title = "004"
devataa = "इन्द्रः"
RShiH = "भौमोत्रिः"
ChandaH = "त्रिष्टुप्"

+++


**ऋजीषी** । सवनद्वयेऽभिषुतस्य गतसारस्य सोमस्य तृतीयसवने आप्यायाभिषुतः योऽस्ति स ऋजीषः सोमः । सोऽस्यास्तीत्यृजीषी । **वज्री** वज्रवान् **वृषभः** वर्षिता **तुराषाट्** तुराणां त्वरमाणानां शत्रूणां सोढा **शुष्मी** बलवान् **राजा** ईश्वरः सर्वस्य **वृत्रहा** वृत्रस्य हन्ता **सोमपावा** सोमरसस्य पाता एवं महानुभाव इन्द्रः **हरिभ्यां** **युक्त्वा** रथं योजयित्वा **उप** **यासत्** उपगच्छतु । **अर्वाङ्** अस्मदभिमुखमागच्छतु । आगत्य च **माध्यंदिने** **सवने** मत्सत् माद्यतु सोमेन **इन्द्रः** ॥