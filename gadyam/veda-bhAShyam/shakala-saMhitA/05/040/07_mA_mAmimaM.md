+++
title = "007"
devataa = "अत्रिः"
RShiH = "भौमोत्रिः"
ChandaH = "त्रिष्टुप्"

+++


इदं सूर्यवाक्यम् । हे **अत्रे** मामिमम् ईदृगवस्थं मां **तव** **सन्तं** तव स्वभूतम् **इरस्या** अन्नेच्छया **द्रुग्धः** द्रोग्धासुरः **भियसा** भयजनकेन तमसा **मा** **नि** **गारीत्** मा गिरतु । किंच हे मित्र **त्वं** **मित्रः** असि । प्रमीतेः सकाशात् त्राता भवसि । **सत्यराधाः** सत्यधनश्च । **तौ** **राजा** **वरुणश्च** त्वं च तौ युवां **मा** माम् **इहावतं** रक्षतम् । यद्वा । अत्रिरेव मित्र उच्यते । स च वरुणश्च युवाम् ॥