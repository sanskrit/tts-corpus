+++
title = "002"
devataa = "अश्विनौ"
RShiH = "भौमोत्रिः"
ChandaH = "त्रिष्टुप्"

+++


अश्विनौ **संस्कृतं** घर्मं **न** **प्र** **मिमीतः** न हिंस्ताम् । किंतु **अन्ति** अन्तिके घर्मसमीपे **नूनम्** इदानीम् **इह** यज्ञे **गमिष्ठा** गन्तृतमौ’ **अश्विना** अश्विनौ **उपस्तुता** उपस्तुतौ भवतः। **दिवाभिपित्वे** दिवसस्याभिपतने प्रातःकाले **अवसा** रक्षणेन सह **आगमिष्ठा** आगन्तृतमौ । **अवर्तिं** **प्रति** द्वन्द्वभूतौ । वर्तिर्जीवनम् । तदभावोऽवर्तिः । तद्रहितमन्नं यथा भवति तथागन्तृतमौ । आगत्य च **दाशुषे** हविर्दत्तवते यजमानाय **शंभविष्ठा** सुखस्य भावयितारौ भवताम् ॥