+++
title = "004"
devataa = "अश्विनौ"
RShiH = "भौमोत्रिः"
ChandaH = "त्रिष्टुप्"

+++


हे **अश्विना** **वां** युवयोः **प्रदिवि** पुराणम् **इदं** **हि** **ओकः** निवासयोग्यं **स्थानम्** उत्तरवेद्याख्यम् । अथ सौमिकवेद्यभिप्रायेणाह । **इमे** **गृहाः** प्राचीनवंशादयः । **इदं** **दुरोणं** देवयजनगृहम् । **नः** अस्मदर्थं **दिवः** द्युलोकात् **बृहतः** पर्वतात् पर्ववतो मेघात् **अद्भयः** अपां कारणादन्तरिक्षात् **आ** **यातम्** आगच्छतम् । किं तूष्णीम् । न । **इषमूर्जं** च अन्नं बलं च । बलसाधनमन्नं सारभूतमित्यर्थः । तादृशं **वहन्ता** वहन्तौ ॥