+++
title = "007"
devataa = "मित्रावरुणौ"
RShiH = "अर्चनाना आत्रेयः"
ChandaH = "पङ्क्तिः"

+++


**उच्छन्त्याम्** उषसि । मे सोममिति संबन्धः । **यजता** यष्टव्यौ **रुशद्गवि** रोचमानरश्मौ प्रातःसवने **देवक्षत्रे** देवानां क्षत्रं बलं यस्मिन् यज्ञे तद्देवक्षत्रम् । तस्मिन् **मे** मदीयं **सुतम्** अभिषुतं **सोमं** **न** । नेति संप्रत्यर्थे । इदानीं **हस्तिभिः** हस्तवद्भिः ॥ हन्तेर्गतिकर्मणो हस्तशब्दः ॥ गमनसाधनपादवद्भिरित्यर्थः । **पड्भिः** पादवद्भिश्च पादचतुष्टयोपेतैरश्वैः **आ** **धावतम्** आगच्छतं **नरा** हे नेतारौ मित्रावरुणौ ॥ **अर्चनानसं** **बिभ्रतौ** अर्चनानसमृर्षि धारयन्तौ युवाम् ॥ ॥ २ ॥