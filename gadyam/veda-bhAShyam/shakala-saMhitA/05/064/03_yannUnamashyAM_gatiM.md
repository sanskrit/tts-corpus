+++
title = "003"
devataa = "मित्रावरुणौ"
RShiH = "अर्चनाना आत्रेयः"
ChandaH = "अनुष्टुप्"

+++


**यत्** यदा **नूनम्** इदानीं **गतिं** गमनम् **अश्यां** प्राप्नुयाम् ॥ यद्योगादनिघातः ॥ तदा **मित्रस्य** मित्रभूतस्य **पथा** मार्गेण मित्रप्रापकेण मार्गेण **यायां** गच्छेयम् ।  ‘ मित्रो नयतु विद्वान् । ( ऋ. सं. १, ९०.१ ) इत्यादिषु मित्रस्येष्टदेशगमयितृत्वं प्रसिद्धम् । न केवलमहमेक एव गन्ता किंतु सर्वेऽपि तथागमन्नित्याह । **अस्य** **प्रियस्य** । मित्रस्येत्यर्थः । **अहिंसानस्य** अहिंसतः । यतोऽयमहन्ता अतः प्रिय इत्यर्थः । तस्य **शर्मणि** सुखे गृहे स्थाने वा **सश्चिरे** संगताः ॥