+++
title = "001"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**शंतमा** अत्यन्तं सुखकरी **गीः** स्तुतिरूपा वाक् **वरुणं** **मित्रं** **भगमदितिं** च **दीधिती** दीधित्या कर्मणा हविष्प्रक्षेपणात्मकेन सह **नूनम्** अवितथं **प्र** **अश्याः** प्राप्नोतु । किंच **पृषद्योनिः** पृषद्वर्णान्तरिक्षस्थः **पञ्चहोता** पञ्चविधस्य प्राणापानादिहोमस्य साधको वायुः । यद्वा । पञ्चहोतेति वायोर्नाम । वायुः पञ्चहोता स प्राणः' इति हि श्रुतेः । स च **अतूर्तपन्थाः** अहिंसितगतिः **असुरः** प्राणस्य दाता **मयोभुः** सुखस्यास्पदभूतः । एवमुक्तलक्षणो वायुः **शृणोतु** स्तोत्रमिति ॥