+++
title = "003"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


अनया सविता च स्तूयते । हे ऋत्विजः **कवीनां** **कवितमं** क्रान्तदर्शिनम् अमुं पुरोवर्तिनमग्निं सवितारं वा **उदीरय** ऊर्ध्वं प्रापयत हर्षयतेत्यर्थः । **एनं** देवं **मध्वा** मधुरेण सोमरसेन **घृतेन** च **अभि** **उनत्त** अभिषिञ्चत । तर्पयतेत्यर्थः । **सः** **सविता** **देवः** नः अस्मभ्यं **वसूनि** निवासयोग्यानि गवादिधनानि **प्रयता** प्रयतानि **हितानि** **चन्द्राणि** आह्लादकानि हिरण्यानि **सुवाति** प्रयच्छत्वित्यर्थः ॥