+++
title = "007"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे अन्तरात्मन् त्वं **प्रथमं** मुख्यं प्रकृष्टतममित्यर्थः । **रत्नधेयं** रमणीयधनदातारं **धनानां** हविर्लक्षणानां **सनितारं** संभक्तारम् । अथवा रत्नशब्देन मणिमुक्तादयो गृहीता इह धनशब्देन गवादयः । गवादिदातारं **बृहस्पतिं** बृहतो मन्त्रस्य पतिं स्वामिनं देवम् **उप** **स्तुहि** । **यः** देवः **शंसते** शस्त्रैः **स्तुवते** सामभिर्यजमानाय **शंभविष्ठः** सुखस्य भावयितृतमो भवति । यश्च **जोहुवानम्** आह्वयन्तं यजमानं **पुरूवसुः** प्रभूतधनः सन् **आगमत्** आगच्छति तमुप स्तुहि ॥