+++
title = "014"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


अत्र पर्जन्यः स्तूयते । **सुष्टुतिः** शोभना स्तुतिः **स्तनयन्तं** गर्जन्तं **रुवन्तं** वर्षणजनितं शब्दं कुर्वाणम् **इळः** अन्नस्योदकस्य वा **पतिं** स्वामिनं हे **जरितः** स्तोतस्त्वदीया स्तुतिः **नूनं** **प्र** **अश्याः** प्रकर्षेण व्याप्नोतु । **यः** च पर्जन्यः **अब्दिमान्** । अब्दिः अपां दानवान् मेघः । तद्वान् । **उदनिमान्** उदकवान् **विद्युता** तडिता **रोदसी** द्यावापृथिव्यौ **उक्षमाणः** सिञ्चन् **प्र** **इयर्ति** गच्छति ॥