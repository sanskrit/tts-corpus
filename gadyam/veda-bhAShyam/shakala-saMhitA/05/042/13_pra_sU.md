+++
title = "013"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**सु** सुष्ठु **प्र** **भरे** प्रकर्षेण संपादयामि **महे** महते **सुशरणाय** शोभनरक्षकायेन्द्राय पर्जन्याय वा सुसुखाय वा । किम् । **मेधां** मतौ धीयमानां **गिरं** स्तुतिम् । कीदृशीम् । **नव्यसीं** नवतरामतिशयेन स्तुत्यां वा **जायमानाम्** इदानीमुत्पद्यमानाम् । नूतनामित्यर्थः। **यः** इन्द्रः पर्जन्यो वा **आहनाः** आहन्ता सेक्ता **दुहितुः** दुहितृस्थानीयायाः पृथिव्या हिताय **वक्षणासु** नदीषु **रूपा** रूपाणि **मिनान:** कुर्वाणः **इदम्** उदकं **नः** अस्मभ्यम् **अकृणोत्** करोतु ॥