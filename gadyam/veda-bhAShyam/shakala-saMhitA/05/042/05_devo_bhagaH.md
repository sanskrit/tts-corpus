+++
title = "005"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


अत्र लिङ्गोक्ता देवताः । **भगः** **देवः** **सविता** च **रायः** धनस्य स्वामी **अंशः** त्वष्टा **वृत्रस्य** हन्ता **इन्द्रः** च एते देवाः **धनानां** **संजितः** सम्यग्जेतारः । **ऋभुक्षाः** ऋभुः **वाजः** च **उत** **वा** अपि च **पुरंधिः** बहुधीः विभ्वोच्यते । एते च **अमृतासः** अमृता अमरणधर्माणो भगादिदेवाः **तुरासः** अस्मद्यज्ञं प्रति त्वरमाणाः सन्तः **नः** अस्मान् **अवन्तु** रक्षन्तु ॥ ॥ १७ ॥