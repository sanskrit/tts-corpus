+++
title = "003"
devataa = "इन्द्रः"
RShiH = "प्रभूवसुराङ्गिरसः"
ChandaH = "अनुष्टुप्"

+++


हे **इन्द्र** **वृषन्तमस्य** फलानां वर्षकतमस्य **ते** तव **अवः** रक्षणं गमनं वा **वरेण्यं** वरणीयम् **आ** **हूमहे** आह्वयामः । हे इन्द्र **वृषजूतिः** वर्षणगमनः **तुर्वणिः** तूर्णवनिर्हिंसको वा त्वम् **आभूभिः** सर्वतो भवद्भिर्व्याप्तैर्मरुद्भिः सह अवः **हि** **जज्ञिषे** उत्पादयसि खलु । तेऽव आह्वयाम इति । यद्वा । वृषगमनः सन् यस्माद्यज्ञमागत्य फलं जज्ञिषे तस्मात्तेऽवो हूमह इति ॥