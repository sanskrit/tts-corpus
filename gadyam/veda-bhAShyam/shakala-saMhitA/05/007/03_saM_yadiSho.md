+++
title = "003"
devataa = "अग्निः"
RShiH = "इष आत्रेयः"
ChandaH = "अनुष्टुप्"

+++


**यत्** यदा **इषः** अन्नानि **सं** **वनामहे** संभजामहे । यदी च **मानुषाणां** मनुष्याणाम् अस्माकं **हव्या** हवींषि अग्निः **सं** सेवते **उत** तदानीं **द्युम्नस्य** द्योतमानस्यान्नस्य **शवसा** बलेन सामर्थ्येन **ऋतस्य** उदकस्य ग्राहकं **रश्मिमा** **ददे** आदत्तेऽग्निः । फलजनकं तेजः स्वीकृतवान् इत्यर्थः । यद्वा । **ऋतस्य** यज्ञस्य रश्मिं रश्मिवत् ग्राहकं स्तवम् आ ददे स्वीकरोति ॥