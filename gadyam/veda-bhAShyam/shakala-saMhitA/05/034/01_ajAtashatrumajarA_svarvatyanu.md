+++
title = "001"
devataa = "इन्द्रः"
RShiH = "संवरणः प्राजापत्यः"
ChandaH = "जगती"

+++


**अजातशत्रुम्** । अनुत्पन्नाः शातयितारो यस्य तम् । **दस्मं** शत्रूणामुपक्षपयितारम् **अजरा** अक्षीणा **स्वर्वती** स्वरणवती **अमिता** अपरिमिता **स्वधा** अन्नं हविः **अनु** **ईयते** अनुप्राप्नोति । तदर्थं हे ऋत्विजः **सुनोतन** अभिषुणुत। **पचत** पुरोडाशादिकम् । कस्मै । **ब्रह्मवाहसे** ब्रह्मणः परिवृढस्य स्तोत्रस्य वाहकाय **पुरुष्टुताय** बहुभिः स्तुतायेन्द्राय । **प्रतरं** प्रकृष्टतरं **दधातन** धारयत स्वस्वोचितकर्म ॥