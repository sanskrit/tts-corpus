+++
title = "007"
devataa = "इन्द्रः"
RShiH = "संवरणः प्राजापत्यः"
ChandaH = "जगती"

+++


**ईम्** अयमिन्द्रः **पणेः** वणिज इव लुब्धकस्यादातुः **भोजनं** धनमन्नं वा **मुषे** चोरयितुं **सम्** **अजति** सम्यक् गच्छति । गत्वा चादाय **दाशुषे** हविर्दात्रे यजमानाय **वि** **भजति** **सूनरं** शोभनमनुष्यं **वसु** धनम् । अयष्टुर्धनमाकृष्य यष्ट्रे प्रयच्छतीत्यर्थः । न केवलं वणिग्धनप्रदानमात्रं किंतु **पुरु** पुरुणि **दुर्गे** **चन** दुःखेन गन्तव्ये आपद्यपि **विश्वः** सर्वोऽपि दातृजनः **आ** **ध्रियते** आस्थाप्यते । **यः** **जनः** **अस्य** इन्द्रस्य **तविषीं** बलम् **अचुक्रुधत्** विहिताकरणादिना तस्य पणेरजतीति पूर्वशेषः । यद्वा । योऽस्य तविषीमचुक्रुधत् स सर्वोऽपि जनो दुर्गे चनाध्रियत इन्द्रेण ॥ चनेत्येकपदमध्येतृसंप्रदायप्राप्तम् ॥