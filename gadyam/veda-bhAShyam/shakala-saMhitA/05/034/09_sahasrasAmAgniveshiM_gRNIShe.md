+++
title = "009"
devataa = "इन्द्रः"
RShiH = "संवरणः प्राजापत्यः"
ChandaH = "त्रिष्टुप्"

+++


अग्निवेशिसुतं शत्रिमसंख्यातधनप्रदम् । आशास्त ऋषिरन्त्यर्चा प्रजापतिसुतः सुधीः ॥ **अर्यः** अहं **सहस्रसाम्** अपरिमितधनप्रदम् **आग्निवेशिम्** अग्निवेशिसुतं **शत्रिम्** एतन्नामकं राजर्षिं **गृणीषे** गृणे स्तौमि । हे **अग्ने** अङ्गनादिगुणविशिष्टेन्द्र । कीदृशं तम् । **उपमाम्** उपमानभूतं **केतुं** प्रज्ञापकं प्रख्यातमित्यर्थः । **तस्मा** **आपः** **संयतः** सम्यक् गच्छन्त्यः **पीपयन्त** प्यायन्ताम् । **तस्मिन्** राज्ञि **क्षत्रं** धनम् **अमवत्** बलसहितं **त्वेषं** दीप्तम् **अस्तु** इति ॥ ॥ ४ ॥