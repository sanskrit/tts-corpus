+++
title = "005"
devataa = "इन्द्रः"
RShiH = "संवरणः प्राजापत्यः"
ChandaH = "जगती"

+++


अयमिन्द्रः **पञ्चभिर्दशभिः** वा सहायैः **आरभम्** आरम्भं शत्रुहननायालम्बनं **न** **वष्टि** साहाय्यं नापेक्षत इत्यर्थः । यद्वा । अमुमिन्द्रं पञ्चभिर्दशभिर्वा यज्ञादन्यैरुपायैः आरभम् आरब्धुमुद्योगं कर्तुं न वष्टि न कामयते । **असुन्वता** अभिषवमकुर्वता सह **पुष्यता** **चन** बन्ध्वादीनपोषयतापि **न** **सचते** न संगच्छते । असुन्वन्तम् अभिषवमकुर्वाणम् अयष्टारम् अपुष्णन्तं च न प्राप्नोतीत्यर्थः । न केवलमप्राप्तिमात्रं किंतु **जिनाति** **वा** । वाशब्दश्चार्थे । जिनाति च । बाधते । **इत्** इति पूरणः । **हन्ति** **वा** **अमुया** अमुमयष्टारं **धुनिः** कम्पकः शत्रूणाम् । **देवयुं** देवमिन्द्रं कामयमानं यजमानं **गोमति** **व्रजे** **आ** **भजति** योजयतीत्यर्थः ॥ ॥ ३ ॥