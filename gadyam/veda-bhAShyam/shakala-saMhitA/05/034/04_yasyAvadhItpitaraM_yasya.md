+++
title = "004"
devataa = "इन्द्रः"
RShiH = "संवरणः प्राजापत्यः"
ChandaH = "जगती"

+++


**शक्रः** शक्तोऽयं **यस्य** अयज्वनः **पितरं** **अवधीत्** हतवान् । **यस्य** च **मातरम्** अवधीत् । **यस्य** च **भ्रातरं** **अतः** अस्मादयज्वनः सकाशात् **न** **ईषते** । न बिभेति न गच्छति वा । किंतु **अस्य** **प्रयता** प्रदत्तानि हवींषि **वेतीद्** कामयत एव । अयज्वानं शिक्षयित्वा नियोजयतीत्यर्थः । **यतंकर:** यमनकर्ता **वस्वः** वसुनः धनस्य **आकरः** अभिमुख्यकर्ता यः **किल्बिषात्** पित्रादिवधयुक्तात् **न** **ईषते** न चलति न बिभेति वा । इन्द्रस्य अस्तोतॄणां हतिः ‘इन्द्रो यतीन् सालावृकेभ्यः प्रयच्छत् अन्तरिक्षे पौलोमान् पृथिव्यां कालकाञ्ज्यानरुन्मुखान्यतीन् सालावृकेभ्यः प्रायच्छम्' इत्यादिश्रुतिषु प्रसिद्धा ॥