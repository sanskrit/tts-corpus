+++
title = "007"
devataa = "अग्निः"
RShiH = "गय आत्रेयः"
ChandaH = "पङ्क्तिः"

+++


हे **अग्ने** **अङ्गिरः** । कार्यकारणयोरभेदोपचारादङ्गिरसां प्रकृतिभूतोऽप्यग्निरङ्गिरा इत्युच्यते । हे अङ्गिरः पूर्वैः महर्षिभिः **स्तुतः** **स्तवानः** इदानींतनैश्च स्तूयमानस्त्वं **विभ्वासहं** महतामप्यभिभवितारम् । अभिभवहेतुत्वादभिभवितृ धनमुच्यते । **रयिं** धनं **नः** अस्माकम् **आ** **भर** आहर । हे **होतः** देवानामाह्वातः **स्तोतृभ्यः** **नः** अस्मभ्यं **स्तवसे** स्तोतुं सामर्थ्यं च प्रयच्छ । **उत** अपि च **पृत्सु** युद्धेषु **नः** अस्माकं **वृधे** समृद्धये **एधि** भव ॥ स्तवानः ।  ‘ ष्टुञ् स्तुतौ '। शानचि कर्मणि व्यत्ययेन शप्प्रत्यय आद्युदात्तश्च । विभ्वासहम् । संहितायां विभूनामिति षष्ठीबहुवचनस्य ‘सुपाम्' इत्यादिना आकारादेशः । **तत्पुरुषे** कृति बहुलम् इति षष्ठ्या अलुक् । पदकारास्तु विपूर्वाद्भवतेः अगागमम् ‘अन्येषामपि दृश्यते' इति दीर्घत्वं च मत्वावग्रहं कुर्वन्ति । कृदुत्तरपदप्रकृतिस्वरत्वम् । स्तवसे ।' ष्टुञ् स्तुतौ '। तुमर्थेऽसेन्प्रत्ययः । नित्त्वादाद्युदात्तः ॥ ॥ २ ॥