+++
title = "005"
devataa = "अग्निः"
RShiH = "गय आत्रेयः"
ChandaH = "अनुष्टुप्"

+++


हे **अग्ने** **धृष्णुया** धृष्णवोऽत्यन्तप्रगल्भाः **भ्राजन्तः** दीप्यमानाः **त्ये** ते प्रसिद्धाः **तव** अर्चयः त्वदीया रश्मयः **यन्ति** सर्वतो गच्छन्ति । कथमिव । **परिज्मानः** परितो गन्त्र्यः सर्वतो व्याप्ताः **विद्युतः** **न** अचिरप्रभा इव । अनेन प्रकाशातिशय उक्तः । **स्वानः** शब्दायमानः **रथो** **न** रथ इव । अनेनार्चिषां स्वनाधिक्यमुक्तम् । **वाजयुः** न अन्नकाम इवान्नार्थं युद्धेषु शत्रुविजयाय यथा प्रवर्तते तद्वदित्यर्थः । अनेनाहुतिविषयोऽभिलाष उक्तः ॥ यन्ति ।  ‘ इण् गतौ ' । धृष्णुया । ञिधृषा प्रागल्भ्ये'।' त्रसिगृधिधृषि° ' इत्यादिना क्नुप्रत्ययः ।  ‘ आदितश्च' (पा. सू. ७. २. १६ ) इति । इट्प्रतिषेधः । बहुवचने ‘सुपां सुलुक्' इत्यादिना याजादेशः ।  ‘ चितः' इत्यन्तोदात्तत्वम् । परिज्मानः ।  ‘ अज व्रज गतौ ' । परिपूर्वाद्धातोः ‘ अन्येभ्योऽपि दृश्यन्ते ' इति मनिन् । अकारलोपः छान्दसः । नित्त्वादाद्युदात्तः । वाजयुः । वाजमात्मन इच्छति इति क्यच् । 'न छन्दस्य पुत्रस्य' इति ईत्वदीर्घयोः प्रतिषेधः । ‘क्याच्छन्दसि' इति उप्रत्ययः ॥