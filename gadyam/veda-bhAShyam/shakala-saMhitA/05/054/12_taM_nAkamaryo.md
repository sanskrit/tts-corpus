+++
title = "012"
devataa = "मरुतः"
RShiH = "श्यावाश्व आत्रेयः"
ChandaH = "जगती"

+++


हे **मरुतः** **अर्यः** गन्तारो यूयं **तं** प्रसिद्धं **नाकम्** आदित्यम् । नास्मिन्नकमस्तीति नाकः । **अगृभीतशोचिषम्** असुरैरनपहृततेजस्कं तं **रुशत्** शुभ्रवर्णं **पिप्पलम्** उदकं **वि** **धूनुथ** विविधं चालयथ । अयं द्विकर्मकः ॥ **यत्** यदा **वृजना** बलानि **समच्यन्त** संगता बलिनो भवथ । हविर्भिः अस्मद्दत्तैरिति भावः । पश्चात् **अतित्विषन्त** दीप्ता भवथ ॥ उभयत्र पुरुषव्यत्ययः ॥ यद्वा । यदासुरा वृजना बलैः समच्यन्त अतित्विषन्त तदा **घोषं** भयजनकं शब्दं **विततं** विस्तृतं **स्वरन्ति** कुरुतेत्यर्थः। **ऋतायवः** उदकमिच्छन्तो यूयम् । यद्वा । उत्तरार्धं ऋत्विग्यजमानपरतया व्याख्येयः । यत् यदा ऋतायवः यज्ञकामा यजमानादयो यदा समच्यन्त संगताः वृजना बलान्यतित्विषन्त च स्वरन्ति घोषं स्तोत्रं विततं तदानीं पिप्पलं वि धूनुथेति संबन्धः ॥