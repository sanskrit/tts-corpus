+++
title = "003"
devataa = "मरुतः"
RShiH = "श्यावाश्व आत्रेयः"
ChandaH = "जगती"

+++


**विद्युन्महसः** विद्योतमानतेजसः **नरः** वृष्ट्यादेर्नेतारः **अश्मदिद्यवः** व्याप्तायुधा अश्मसारमयायुधा वा **वातत्विषः** प्राप्तदीप्तयः **पर्वतच्युतः** पर्वतानां मेघानां वा च्यावयितारः **अब्दया** **मुहुः** उदकानां दातारः ॥ जसः याजादेशः । चिदिति पूरणः ॥ **ह्रादुनीवृतः** ह्रादुन्याः अशनेः प्रवर्तकाः **स्तनयदमाः** । अमाशब्दः साहित्यवाची । शब्दोपेतगणा इत्यर्थः । **रभसाः** वृष्ट्यर्थमुद्युञ्जानाः **उदोजसः** उद्धतबला: **मरुतः** वृष्ट्यर्थं प्रादुर्भवन्तीत्यर्थः ॥