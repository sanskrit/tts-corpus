+++
title = "015"
devataa = "मरुतः"
RShiH = "श्यावाश्व आत्रेयः"
ChandaH = "जगती"

+++


हे **सद्यऊतयः** । तदानीमेव रक्षा येषां ते तादृशाः। सद्योगमना वा **वः** युष्मान् **तत्** **द्रविणं** धनं **यामि** याचामहे । **येन** धनेन **नॄन्** अस्मत्पुत्रभृत्यादीन् **अभि** **ततनाम** **स्वर्ण** आदित्य इव रश्मीन् । हे **मरुतः** **मे** मम स्वभूतम् **इदम्** इदानीं क्रियमाणं **वचः** स्तोत्रं **सु** सुष्ठु **हर्यत** कामयध्वम् । 'यस्य स्तोत्रवचसः **तरसा** बलेन **शतं** शतसंख्याकान् **हिमाः** हेमन्तान् **तरेम** शतसंवत्सरं जीवेमेत्यर्थः ॥ ॥ १६ ॥