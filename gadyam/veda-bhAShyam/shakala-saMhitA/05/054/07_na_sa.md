+++
title = "007"
devataa = "मरुतः"
RShiH = "श्यावाश्व आत्रेयः"
ChandaH = "जगती"

+++


हे **मरुतः** यूयं **यम्** **ऋषिं** मन्त्रद्रष्टारं ब्राह्मणं **राजानं** **वा** **सुषूदथ** क्षारयथ प्रेरयथ सत्कर्मसु **सः** ऋषी राजा वा **न** **जीयते** । अन्यैर्न पराभाव्यते ॥ ‘ जि जये ' ‘ ज्या वयोहानौ ' इत्यस्य वा रूपम् ॥ हे मरुतः **न** **हन्यते** । न हिंस्यते अत्यर्थं प्राणैर्न वियुज्यते । **न** **स्रेधति** न क्षीयते । **न** **व्यथते** न पीड्यते । **न** **रिष्यति** न हिंस्यते । अत्र हिंसा बाधमात्रम् । **अस्य** **रायः** धनानि **न** **उप** **दस्यन्ति** नोपक्षीयन्ते । तथा **नोतयः** रक्षा अप्युप दस्यन्ति ।