+++
title = "014"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**दैव्यानि** देवसंबन्धीनि **पार्थिवानि** पृथिवीसंबन्धीनि च **जन्म** जन्मानि **अपश्च** अपसा **अच्छ** अभिप्राप्तुं **सुमखाय** शोभनयज्ञाय मरुद्गणाय **वोचं** ब्रवीमि । **गिरः** स्तुतयः **वर्धन्ताम्** । **द्यावः** द्योतमानाः स्वप्रतिपाद्यार्थप्रकाशिन्यः **चन्द्राग्राः** । आह्लादनं हिरण्यं वाग्रे यासां ताः । तादृश्यः सत्यो वर्धन्ताम् । **अर्णाः** नद्यश्च **अभिषाताः** मरुद्भिः संभक्ताः **उदा** उदकेन वर्धन्तां समृद्धा भवन्तु ॥