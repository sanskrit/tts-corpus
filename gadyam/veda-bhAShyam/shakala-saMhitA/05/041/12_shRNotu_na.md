+++
title = "012"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**नः** अस्माकं **गिरः** स्तुतीः **शृणोतु** । कः । **ऊर्जा** बलानां **पतिः** वायुः । अथवा ऊर्जामन्नानां पतिः । प्राणोपाधिकस्य वायोः कृत्स्नात्तृत्वं प्रसिद्धम् । श्रुतिश्च भवति-- प्राणस्यान्नमिद सर्वं प्रजापतिरकल्पयत्' (मनु. ५. २८) इति । **स** **नभः** नभसि चारी **तरीयान्** तरितव्यः **इषिरः** गमनशीलः **परिज्मा** परितो गन्ता । किंच **आपः** **शृण्वन्तु** गिरः । कीदृश्यस्ता:। **पुरो** **न** पुराणीव **शुभ्राः** दीप्ताः **बबृहाणस्य** वर्धमानस्य **अद्रेः** मेघस्य वा पर्वतस्य वा **परि** परितः **स्रुचः** सरणशीलाः ॥