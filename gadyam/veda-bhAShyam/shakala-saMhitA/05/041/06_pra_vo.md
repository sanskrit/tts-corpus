+++
title = "006"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे मदीया ऋत्विजः **वः** यूयं **वायुं** देवं **रथयुजं** यज्ञगमनाय रथसंबद्धं **कृणुध्वं** कुरुध्वम् । **प्र** **देवं** द्योतमानं **विप्रं** विशेषेण कामानां पूरकं विप्रवत्पूज्यं वा **पनितारम्** ॥ कर्मणि कर्तृप्रत्ययः ॥ स्तुत्यमित्यर्थः । फलप्रदातारं वा **अर्कैः** अर्चनसाधनैर्मन्त्रैः **प्र** कृणुध्वं स्तुत । किंच **इषुध्यवः** गन्त्र्यः **ऋतसापः** यज्ञस्पृशः **पुरंधीः** पुरंध्यः स्त्रीरूपाः रूपवत्यो वा **वस्वीः** प्रशंस्याः **पत्नीः** देवपत्न्यः **अत्र** अस्मिन् यज्ञे **नः** अस्मदीयाय **धिये** कर्मणे तन्निष्पत्तये **आ** **धुः** आगतवत्यः ॥