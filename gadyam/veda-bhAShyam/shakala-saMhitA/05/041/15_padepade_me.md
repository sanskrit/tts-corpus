+++
title = "015"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**जरिमा** स्तुतिः **मे** मदीया **पदेपदे** तदा तदा भूमौ **नि** **धायि** निधीयते स्थाप्यते क्रियत इत्यर्थः । **या** **च** **शक्रा** शक्ता सती **पायुभिः** रक्षणैः **वरूत्री** अस्मदुपद्रववारयित्री भवति । वाशब्दश्चार्थे । **माता** सर्वस्य निर्मात्री **मही** महती पूज्या **रसा** सारभूता भूमिः **सिषक्तु** सेवतां  **नः** अस्माकं स्तुतिम् । अथवा स्तुता नः अस्मान् सिषक्तु । स्मच्छब्दः प्रशस्तवचनः । प्रशस्तैः **सूरिभिः** । **मेधाविभिः** स्तोतृभिर्निमित्तैः । तेषां परिचर्यया प्रीतेत्यर्थः । **ऋजुहस्ता** अस्मदनुकूलहस्ता **ऋजुवनिः** कल्याणदाना भवतु ॥ ॥ १५ ॥