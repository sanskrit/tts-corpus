+++
title = "016"
devataa = "विश्वेदेवाः"
RShiH = "भौमोत्रिः"
ChandaH = "अतिजगती"

+++


वयं **कथा** केन प्रकारेण **दाशेम** परिचरेम **नमसा** स्तोत्रेणान्नेन वा **सुदानून्** शोभनदानान् **मरुतः** । **एवया** एवं क्रियमाणप्रकारेण **अच्छोक्तौ** आभिमुख्येन वचने निमित्ते सति तान् मरुतः कथं परिचरेम । तेषां दुराराध्यत्वादिति भावः । कथम् । **प्रश्रवसः** प्रकृष्टान्ना भवन्ति। **अच्छोक्तौ**। अभिगन्त्र्युक्तिः स्तुतिर्यस्य तादृशे मयि । यद्वा । प्रश्रवसः प्रकृष्टान्नस्य मम अच्छोक्तौ स्तोत्रनिमित्ते सति **मरुतः** कथा केन प्रकारेण दाशेम । पुनरुक्तिरादार्था । **अहिर्बुध्न्यः** देवः **नः** अस्मान् **रिषे** हिंसकाय **मा** **धात्** मा स्थापयतु । स देवः **अस्माकं** **भूत्** भवतु **उपमातिवनिः** शत्रूणां हन्ता ॥