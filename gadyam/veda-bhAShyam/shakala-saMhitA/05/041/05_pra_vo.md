+++
title = "005"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे मरुतः वः यूयं **रयिं** धनं **युक्ताश्वम्** अश्वसहितमश्वयोग्यं पुत्रं वा **प्र** **भरध्वं** संपादयत । **रायः** धनानि गवाश्वादिलक्षणानि **एषे** प्राप्तुम् **अवसे** । अव इत्यन्ननाम । अन्नाय प्राप्तानां धनानां रक्षणाय वा **धीः** स्तोता **दधीत** धारयति स्तुतिम् । स च **औशिजस्य** कक्षीवतः **होता** अत्रिः **एवैः** गन्तव्यैः कामैर्गमनसाधनैरश्वैर्वा **सुशेवः** । शेवमिति सुखनाम । सुसुखो भवतु । हे **मरुतः** **तुराणां** त्वरमाणानां **वः** युष्माकं **ये** **एवाः** कामा अश्वा वा सन्ति तैरिति ॥ ॥ १३ ॥