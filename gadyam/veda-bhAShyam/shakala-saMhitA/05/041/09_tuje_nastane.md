+++
title = "009"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**पर्वताः** पर्ववन्तः पूरणवन्तो वा मेघाः **तने** विस्तृते **तुजे** दाने । यद्वा । तनेति पुत्रनाम ॥ षष्ट्यर्थे चतुर्थी ॥ पुत्रस्य दान इत्यर्थः । अथवा **नः** तुजे पुत्रे तने तत्पुत्रे च **स्वैतवः** शोभनगमनाः **सन्तु** भवन्तु । कीदृशास्ते । **ये** **वसवः** जगतो वासयितारः **वीराः** **न** वीरा इव । किंच **पनितः** स्तुतः **आप्त्यः** आप्तव्यः सर्वैः **यजतः** यजनीय आदित्यः **सदा** सर्वदा **नः** **शसम्** अस्माकं स्तुतिं **नर्यः** नरेभ्यो हितो देवः **अभिष्टौ** अभित एषणेऽभिगमने वा सति **वर्धात्** वर्धयेत् ॥