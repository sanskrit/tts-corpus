+++
title = "013"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे **महान्तः** मरुतः **नु** क्षिप्रं यूयं **विद** जानीथ स्तोत्रम् । हे **दस्माः** दर्शनीयाः **वः** युष्मान् **ये** **एवाः** गन्तारो युष्मान् भजमानाः **वार्यं** वरणीयं हविः **दधानाः** ददाना धारयन्तो वा वयं **ब्रवाम** स्तुतिम् । यद्वा । ये वो यूयमित्यर्थः । ये यूयमेवाः अस्मद्यज्ञमभिगन्तारस्ते विद । चिदिति पूरणः । **वयश्चन** आगन्तारश्चैते मरुतः **सुभ्वः** सुष्ठु भवन्तः प्रवृद्धाः **आ** अस्मदभिमुखम् **अव** **यन्ति** गच्छन्ति । किं कुर्वन्तः । **क्षुभा** क्षोभकेण सहितं **मर्तं** मरणधर्माणं वैरिणम् **अनुयतम्** अभिगतं **वधस्नैः** आयुधैः परिहरन्तः अव यन्ति ॥