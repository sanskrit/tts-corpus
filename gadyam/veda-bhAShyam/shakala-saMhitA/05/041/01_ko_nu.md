+++
title = "001"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे **मित्रावरुणौ** देवौ **वां** युवा **को** **नु** कः खलु यजमानः **ऋतायन्** यज्ञमिच्छन् शक्नुयादिति शेषः । तस्मात् कृपयैव **दिवः** सदसि द्युलोकसंबन्धिनि स्थाने **महः** महतः **पार्थिवस्य** सदसि । **ऋतस्य** उत्पादकस्यान्तरिक्षस्य **सदसि** । तद्धेतुत्वात्ताच्छब्द्यम् । त्रिषु स्थानेषु **नः** अस्मान् **त्रासीथां** रक्षतम्। वाशब्दश्चार्थे । किंच **यज्ञायते** यज्ञमिच्छते **दे** **वा** हविर्दात्रे च मह्यं **पशुषो** **न** **वाजान्** पशुषु सीदतो वाजानन्नानि क्षीरदध्यादीनीव । तानि यथा प्रयच्छथः तद्वदवतमिति । यद्वा । नशब्दश्चार्थे । पशुषः पशून्वाजांश्च दत्तमित्यर्थः ॥