+++
title = "004"
devataa = "विश्वेदेवाः"
RShiH = "प्रतिप्रभ आत्रेयः"
ChandaH = "त्रिष्टुप्"

+++


**तत्** प्रसिद्धं **वरूथं** वरणीयमस्मदभिमतं धनं **नः** अस्मभ्यम् **अनर्वा** अप्रत्यृतः केनाप्यतिरस्कृतः **सविता** देवः प्रयच्छत्विति शेषः । **तत्**: धनं **सिन्धवः** स्यन्दनशीलाः **इषयन्तः** गच्छन्त्यो नद्यः **अनु** अनुसृत्य **ग्मन्** गच्छन्तु । धनं दातुं गच्छन्त्वित्यर्थः । **यत्** यस्मात् **अध्वरस्य** यागस्य **होता** होमनिष्पादकोऽहम् **उप** **वोचे** उपेत्य ब्रवीमि तस्मात्तत्प्रयच्छन्त्विति शेषः । वयं चात्रयः **रायः** धनस्य बहुविधस्य **पतयः** स्वामिनः **स्याम** भवेम । **वाजरत्नाः** अन्नेन बलेन वा रमणीयाः । अथवा यद्यस्माद्वोचे स्तौमि तस्मात् सविता नो वरूथमागच्छतु । तस्मान्नद्यश्च नो वरूथं यज्ञमनु ग्मन् अनुगच्छन्त्विति वा योज्यम् ॥