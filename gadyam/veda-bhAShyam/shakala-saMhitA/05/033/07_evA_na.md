+++
title = "007"
devataa = "इन्द्रः"
RShiH = "संवरणः प्राजापत्यः"
ChandaH = "त्रिष्टुप्"

+++


हे **शूर** **इन्द्र** **एव** एवं 'नः अस्मान् **गृणतः** स्तुवतः **कारून्** कर्तॄनृत्विजः **ऊतिभिः** रक्षणैः **अव** पालय । **उत** अपि च **वाजसातौ** संग्रामे **त्वचम्** आच्छादकं रूपं **ददतः** प्रयच्छतः **सुषुतस्य** सुष्ठ्वभिषुतस्य **चारोः** मनोहरस्य **मध्वः** सोमस्य **पिप्रीहि** प्रीणयात्मानम् । द्वितीयार्थे षष्ठी । उक्तलक्षणं सोमं पिबेत्यर्थः । अथवा तृतीयार्थे षष्ठी । उक्तलक्षणेन सोमपानेन प्रीणय ॥