+++
title = "002"
devataa = "इन्द्रः"
RShiH = "संवरणः प्राजापत्यः"
ChandaH = "त्रिष्टुप्"

+++


हे **वृषन्** वर्षक **इन्द्र** **सः** प्रसिद्धः **त्वं** **नः** अस्मान् **धियसानः** ध्यायन् **अर्कैः** अर्चनसाधनैः स्तोत्रैर्निमित्तभूतैः **हरीणां** रथे नियोज्यानामश्वानां **योक्त्रं** नियोजनरज्जुम् **अश्रेः** आश्रयसि । **याः** ॥ लिङ्गव्यत्ययः ॥ यानर्कान् हे **मघवन्** **इत्था** इत्थं **जोषं** प्रीतिम् **अनु** **वक्षः** अवहः तैर्निमित्तैर्योक्त्रमश्रेरिति । तथा कृत्वा **अर्यः** अस्मदरीन् **जनान्** **अभि** आभिमुख्येन **प्र** प्रकृष्टं **सक्षि** पराभव ॥