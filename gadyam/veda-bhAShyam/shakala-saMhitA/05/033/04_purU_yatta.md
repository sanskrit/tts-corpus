+++
title = "004"
devataa = "इन्द्रः"
RShiH = "संवरणः प्राजापत्यः"
ChandaH = "त्रिष्टुप्"

+++


हे **इन्द्र** **ते** तव **यत्** यदा स्वभूतानि **पुरू** पुरूणि बहूनि । **उक्था** उक्थानि शस्त्राणि **सन्ति** तदा **उर्वरासु** सस्योपेतासु भूमिषु निमित्तभूतासु **गवे** वृष्ट्युदकाय **युध्यन्** जलप्रतिबन्धकान् संहरन् **चकर्थ** करोषि भेदनम् । कुत्रेति । **सूर्याय** सूर्यस्य **स्वे** स्वकीये **ओकसि** स्थाने । **वृषा** वर्षिता सन् **ततक्षे** संपादयसि । **समत्सु** संग्रामेषु **दासस्य** वृष्टिप्रतिबन्धकर्तुरेतन्नामकस्य असुरस्य **नाम** **चित्** नामापि ततक्षे नाशयसीत्यर्थः ॥