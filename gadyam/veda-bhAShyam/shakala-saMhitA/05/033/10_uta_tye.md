+++
title = "010"
devataa = "इन्द्रः"
RShiH = "संवरणः प्राजापत्यः"
ChandaH = "त्रिष्टुप्"

+++


**उत** अपि च **त्ये** ते वक्ष्यमाणाः रायः **ध्वन्यस्य** ध्वन्यनामकस्य **लक्ष्मण्यस्य** लक्ष्मणपुत्रस्य राज्ञः संबन्धिनोऽश्वाः **जुष्टाः** मां प्राप्ताः **सुरुचः** शोभनदीप्तयः **यतानाः** वहनाय यतमानाः । **रायः** **मह्ना** महत्त्वेन युक्ता रायः **प्रयताः** दत्ताः सत्यः **संवरणस्य** **ऋषेः** **अपि** **ग्मन्** अपिगताः प्राप्ताः । मद्गृहमिति शेषः। **व्रजं** **न** **गावः** गोष्ठं गाव इव । यद्वा नेति चार्थे । गावश्च मम व्रजमपिग्मन् । अत्रैन्द्रे सूक्ते ‘प्रायेणैन्द्रे मरुतो राज्ञां च दानस्तुतयः' ( अनु. २. २२ ) इत्युक्तत्वाद्राज्ञां दानस्तुतिरविरुद्धा ॥ ॥ २ ॥