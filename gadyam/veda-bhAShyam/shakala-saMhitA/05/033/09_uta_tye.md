+++
title = "009"
devataa = "इन्द्रः"
RShiH = "संवरणः प्राजापत्यः"
ChandaH = "त्रिष्टुप्"

+++


**उत** अपि च **त्ये** तेऽश्वा वक्ष्यमाणाः **मारुताश्वस्य** । मरुत्सदृशवेगाश्ववान्मरुताश्वः । तदपत्यस्य **विदथस्य** एतन्नामकस्य राज्ञः **शोणाः** शोणवर्णाः **क्रत्वामघासः** क्रतुना कर्मणा शीघ्रगमनादिलक्षणेन माहनीया अश्वाः **रातौ** दाने विनियुक्ता मां वहन्तीति शेषः । किंच **सहस्रा** सहस्राणि अपरिमितानि धनानि अर्यः पूज्यस्य **मे**। चतुर्थ्यर्थे षष्ठी । पूज्याय मह्यं **च्यवतानः** च्यावयन् **ददानः** प्रयच्छन् सः **आनूकम्** आभरणं च **वपुषे** स्वशरीरालंकाराय **आर्चत्** प्रयच्छत् । **न** इति चार्थे ।