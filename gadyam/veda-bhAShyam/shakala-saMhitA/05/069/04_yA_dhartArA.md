+++
title = "004"
devataa = "मित्रावरुणौ"
RShiH = "उरुचक्रिरात्रेयः"
ChandaH = "त्रिष्टुप्"

+++


**या** यौ **रोचनस्य** रोचमानस्य **रजसः** लोकस्य । स्वर्गाख्यस्येत्यर्थः । **उत** अपि च **पार्थिवस्थ** रजसः या यौ धर्तारौ **आदित्या** अदितेः पुत्रौ **दिव्या** दिवि भवौ तौ युवामीळे इति पूर्वत्र संबन्धः । हे **मित्रावरुणा** **वां** युवयोः **ध्रुवाणि** **व्रतानि** कर्माणि **देवाः** अन्ये इन्द्रादयः **अमृताः** अमरणधर्माणोऽपि **न** **आ** **मिनन्ति** न हिंसन्ति । यतो ध्रुवाण्यत इत्यभिप्रायः ॥ ॥ ७ ॥