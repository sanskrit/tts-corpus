+++
title = "001"
devataa = "मित्रावरुणौ"
RShiH = "उरुचक्रिरात्रेयः"
ChandaH = "त्रिष्टुप्"

+++


हे वरुण हे **मित्र** युवां **त्री** त्रीणि **रोचना** रोचनानि द्युलोकान् धारयथ इति संबन्धः । **उत** अपि च **त्रीन्** **द्यून्** द्योतमानानन्तरिक्षलोकान् **धारयथः** । तथा **त्रीणि** **रजांसि** भूलोकान् । कीदृशौ युवाम् । **वावृधानौ** वर्धमानौ **क्षत्रियस्य** । क्षत्रं बलम् । तद्वत इन्द्रस्य । यद्वा । क्षत्रियजातीयस्य यजमानस्य **अमतिम्** । रूपनामैतत् । रूपं **व्रतं** कर्म च **अजुर्यम्** अजीर्णमविरतं वा **रक्षमाणौ** ॥