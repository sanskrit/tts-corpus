+++
title = "003"
devataa = "मित्रावरुणौ"
RShiH = "उरुचक्रिरात्रेयः"
ChandaH = "त्रिष्टुप्"

+++


अहमृषिः **प्रातः** प्रातःकाले **अदितिम्** अखण्डनीयां देवानां जननीं **देवीं** द्योतमानां **जोहवीमि** आह्वयामि । तथा **मध्यंदिने** **सूर्यस्य** **उदिता** उदितौ तत्समृद्धिकाले माध्यंदिने सवने जोहवीमि । हे **मित्रावरुणा** युवां **राये** धनप्राप्तये सर्वतातौ यज्ञे **ईळे** स्तौमि । पुनः किमर्थम् । **तोकाय** पुत्राय **तनयाय** तत्पुत्राय च **शम्** अरिष्टशमनाय **योः** सुखस्य मिश्रणाय चेळे इति ॥