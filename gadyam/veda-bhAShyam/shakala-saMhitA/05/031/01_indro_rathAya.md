+++
title = "001"
devataa = "इन्द्रः"
RShiH = "अवस्युरात्रेयः"
ChandaH = "त्रिष्टुप्"

+++


**मघवा** धनवान् **इन्द्रः** **वाजयन्तम्** अन्नमिच्छन्तं **यं** रथम् अध्यस्थात् अधितिष्ठति तस्मै **रथाय** **प्रवतं** प्रवणमाजिं **कृणोति** करोति । अपि च **गोपाः** गोपालः **पश्वः** **यूथेव** पशोः पशूनां यूथानि यथा **व्युनोति** प्रेरयति तथा शत्रुसैन्यानि प्रेरयति । **अरिष्टः** शत्रुभिः स्वयमहिंसितः **प्रथमः** देवानां मुख्य इन्द्रः **सिषासन्** शत्रुधनानीच्छन् **याति** गच्छति ॥