+++
title = "003"
devataa = "इन्द्रः"
RShiH = "अवस्युरात्रेयः"
ChandaH = "त्रिष्टुप्"

+++


**यत्** यदा **सहः** सूर्यसंबन्धि तेजः **सहसः** उषःसंबन्धिनस्तेजसः **उत्** **आजनिष्ट** उपरिष्टात् प्रादुर्बभूव तदा **इन्द्रः** **विश्वा** विश्वानि सर्वाणि इन्द्रियाणि धनानि । इन्द्रियमिति धननामैतत । **देदिष्टे** । यजमानेभ्यो दिशति । **वव्रे** निवारके पर्वते **अन्तः** मध्ये बलेन निरुद्धाः **सुदुघाः** सुष्ठु दोग्ध्रीर्गाः **प्राचोदयत्** प्रैरयत् । **ज्योतिषा** तेजसा **संववृत्वत्** संवरणशीलं **तमः** **वि** **अवः** निवारितवान् ॥