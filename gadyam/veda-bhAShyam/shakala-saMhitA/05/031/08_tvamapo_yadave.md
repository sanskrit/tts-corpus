+++
title = "008"
devataa = "इन्द्रः;इन्द्रः कुत्सो वा~इन्द्र उशना वा"
RShiH = "अवस्युरात्रेयः"
ChandaH = "त्रिष्टुप्"

+++


हे **इन्द्र** **त्वं** पारे नदीनां तीरे । प्रवृद्धाः। इति शेषः। 'सुदुघाः ओषधिवनस्पतीन् सुष्ठु दुहतीः **अपः** उदकानि **यदवे** यदुनामकाय राज्ञे **तुर्वशाय** एतन्नामकाय राज्ञे च **अरमयः** रमितवानसि । हे इन्द्र युवाम् । त्वं कुत्सश्चेति शेषः । **उग्रम्** उद्गूर्णं शुष्णम् **अयातम्** अगच्छतम् । तदनन्तरं त्वं शुष्णं हत्वा **कुत्सम्** **अवहो** **ह** स्वगृहं प्रापितवानसि खलु । **यत्** यदा **वां** युवामिन्द्राकुत्सौ **उशना** भार्गवः **देवाः** च **सम्** **अरन्त** **ह** संभेजिरे खलु ॥