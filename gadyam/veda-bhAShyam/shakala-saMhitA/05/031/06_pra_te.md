+++
title = "006"
devataa = "इन्द्रः"
RShiH = "अवस्युरात्रेयः"
ChandaH = "त्रिष्टुप्"

+++


हे इन्द्र **ते** त्वदीयानि **पूर्वाणि** पुरातनानि **करणानि** कर्माणि **प्र** **वोचम्** अहं प्रकर्षेण ब्रवीमि । **नूतना** नूतनानि नवानि कर्माणि **प्र** वोचं प्रब्रवीमि । हे **मघवन्** धनवन्निन्द्र **या** यानि कर्माणि **चकर्थ** कृतवानसि तानि प्र वोचमिति संबन्धः । हे **शक्तीवः** शक्तिमन् । शक्तिर्वज्रं कर्म वा । तद्वन्निन्द्र **यत्** यस्त्वम् **उभे** **रोदसी** द्यावापृथिव्यौ **जयन्** वशीकुर्वन् **अपः** उदकानि **मनवे** मनुष्याय **विभराः** विविच्य बिभर्षि । कीदृशीः । **दानुचित्राः** चित्रदानाः ॥