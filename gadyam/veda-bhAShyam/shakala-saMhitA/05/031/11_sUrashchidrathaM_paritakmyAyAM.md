+++
title = "011"
devataa = "इन्द्रः"
RShiH = "अवस्युरात्रेयः"
ChandaH = "त्रिष्टुप्"

+++


इन्द्रः **परितक्म्यायां** संग्रामे । परितो गच्छन्त्यस्यां भटाः इति परितक्म्या संग्रामः। एतशाख्येन ऋषिणा सह योद्धुः **सूरश्चित्** सूर्यस्यापि संबन्धिनं **जूजुवांसं** वेगेन गच्छन्तं **रथम्** **उपरम्** उपरतव्यापारं **पूर्वं** करत् पुराकरोत् । **एतशः** एतशाय ॥ विभक्तिव्यत्ययः ॥ इन्द्रः पूर्वं द्विचक्रस्य रथस्यैकं **चक्रं** **भरत्** अहरत् । स इन्द्रस्तेन चक्रेणासुरान् **सं** **रिणाति** हिनस्ति । अपि च **पुरो** दधत् अस्मान् पुरस्कुर्वन् **नः** अस्मदीयं **क्रतुं** यज्ञं **सनिष्यति** संभजतु ॥