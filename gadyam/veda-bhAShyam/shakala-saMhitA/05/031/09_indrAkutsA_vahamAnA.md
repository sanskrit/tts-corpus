+++
title = "009"
devataa = "इन्द्राकुत्सौ"
RShiH = "अवस्युरात्रेयः"
ChandaH = "त्रिष्टुप्"

+++


हे 'इन्द्राकुत्सा इन्द्राकुत्सौ **रथेन** **वहमाना** वहमानौ उह्यमानौ **वां** युवाम् **अत्याः** अश्वाः **कर्णे** **अपि** । स्तोत्राणि कृणोति करोतीति कर्णः स्तोता यजमानो वा । तत्समीपेऽपीति यावत् । **आ** **वहन्तु** आ समन्तात् वाहका भवन्तु । युवामपि **अद्भ्यः** अप्सु प्रविष्टं **सीम्** एनं शुष्णासुरं **निः** **धमथः** अबाधेथाम् । सीमिति शुष्णासुरो बुद्धिस्थः परामृश्यते । **सधस्थात्** स्वकीयात् स्थानात् **निः** अबाधेथाम् । **मघोनः** मघवतो हविष्मतो यजमानस्य **हृदः** हृदयात् **तमांसि** अज्ञानरूपाणि पापानि **वरथः** निवारयथः ॥