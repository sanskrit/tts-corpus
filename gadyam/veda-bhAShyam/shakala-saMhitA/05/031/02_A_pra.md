+++
title = "002"
devataa = "इन्द्रः"
RShiH = "अवस्युरात्रेयः"
ChandaH = "त्रिष्टुप्"

+++


हे **हरिवः** हरिवन्निन्द्र त्वम् **आ** अस्मानभिमुखं **प्र** **द्रव** प्रकर्षेण गच्छ। किंतु **मा** **वि** **वेनः** । वेनतिः कान्तिकर्मा । अस्मासु विगतकामो मा भूः । किंच हे **पिशङ्गराते** बहुरूपधनेन्द्र **नः** अस्मान् **अभि** **सचस्व** अभिसेवस्व । अपि च हे **इन्द्र** **वस्यः** वसीयः श्रेयस्करं **त्वत्** त्वत्तः **अन्यत्** **नहि** **अस्ति** अन्यद्वस्तुजातं नास्ति । **अमेनांश्चित्** । मेनाशब्दः स्त्रीवाची । अपगतस्त्रीकांश्चित् **जनिवतः** जायावतः **चकर्थ** करोषि ॥