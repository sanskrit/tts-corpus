+++
title = "004"
devataa = "इन्द्रः"
RShiH = "अवस्युरात्रेयः"
ChandaH = "त्रिष्टुप्"

+++


हे **पुरुहूत** बहुभिः आहूतेन्द्र **ते** त्वदीयं **रथम्** **अश्वाय** अश्वाभ्यां संयोगार्हम् **अनवः** । अनवो मनुष्याः । ऋभवः **तक्षन्** अतक्षन् अकुर्वन् । **त्वष्टा** च त्वदीयं **वज्रं** **द्युमन्तं** दीप्तिमन्तम् अकरोत् । **उ** अपि च **महयन्तः** **इन्द्रं** पूजयन्तः **ब्रह्माणः** अङ्गिरसः परिवृढा मरुतो वा **अहये** अहिं वृत्रं **हन्तवै** हन्तुम् **अर्कैः** स्तोत्रैः **अवर्धयन्** वर्धितवन्तः ॥