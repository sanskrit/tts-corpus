+++
title = "005"
devataa = "अग्निः"
RShiH = "पूरुरात्रेयः"
ChandaH = "पङ्क्तिः"

+++


हे अग्ने **नः** अस्मभ्यं **वार्यं** वरणीयं धनं **नु** क्षिप्रं प्रयच्छ । **इद्धि** इति पूरणौ । यतः **सूरयः** स्तोतारस्त्वत्तः सकाशात् **आसा** आस्येन स्तोत्रेण **सचन्त** धनं लभन्ते । किंच हे **ऊर्जा** **नपात्** अन्नस्य न पातयितः बलस्य पुत्र वा **अभिष्टये** अभीच्छते मह्यमन्नं प्रयच्छेति शेषः । **पाहि** । अस्मानापद्यो   रक्ष । **स्वस्तये** क्षेमाय पश्वादिलक्षणस्य धनस्य क्षेमार्थं **शग्धि** त्वां याचे ॥ व्यत्ययेन मध्यमः ॥ शक्तो भवेति वा । हे अग्ने **उत** अपि च **पृत्सु** पृतनासु **नो** **वृधे** समृद्धये **एधि** भव ॥ ॥ ९ ॥