+++
title = "001"
devataa = "अग्निः"
RShiH = "धरुण आङ्गिरसः"
ChandaH = "त्रिष्टुप्"

+++


यः **अग्निः** **घृतप्रसत्तः** हवीरूपेण घृतेन प्रसन्नः **असुरः** बलवान् **सुशेवः** । शोभनं शेवं सुखं यस्यासौ सुशेवः । शेवमिति सुखनामसु पाठात् । **रायः** धनस्य **धर्ता** पोषकः **धरुणः** हविषां धारकः **वस्वः** वासकः अग्निः भवति **वेधसे** विधात्रे **कवये** क्रान्तदृशे **वेद्याय** स्तुत्याय ॥ विदिरयं मनिना समानार्थो मनिश्च स्तुतिकर्मा ॥ **यशसे** यशस्विने **पूर्व्याय** मुख्याय तस्मा अग्नये **गिरं** स्तुतिं **प्र** **भरे** प्रणयानि ॥