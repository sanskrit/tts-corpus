+++
title = "003"
devataa = "अग्निः"
RShiH = "धरुण आङ्गिरसः"
ChandaH = "त्रिष्टुप्"

+++


ये यजमानाः **पूर्व्याय** मुख्यायास्मा अग्नये **महत्** अधिकं **दुष्टरं** राक्षसैर्दुष्प्रापं **वयः** हवीरूपमन्नं प्रयच्छन्ति ते यजमानाः **तन्वः** स्वास्तनूः **अंहोयुवः** अंहसा वियोजिकाः **वि** **तन्वते** विस्तारयन्ति । **नवजातः** **सः** अग्निः **संवतः** संगतान् शत्रून् **तुतुर्यात्** तरतु । किंच **अभितः** सर्वतो वर्तमानाः शत्रवो मां **परि** वर्जयित्वा **स्थुः** तिष्ठेयुः । कथमिव । मृगाः **क्रुद्धं** **सिंहं** **न** सिंहमिव ॥