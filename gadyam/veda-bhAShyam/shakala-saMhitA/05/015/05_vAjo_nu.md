+++
title = "005"
devataa = "अग्निः"
RShiH = "धरुण आङ्गिरसः"
ChandaH = "त्रिष्टुप्"

+++


हे देव द्योतमानाग्ने **उरुं** पृथुं **दोघं** कामानां दोग्धारं **रायः** धनस्य **धरुणं** धारकं **वाजः** हविर्लक्षणमन्नं **ते** त्वदीयस्य **शवसः** बलस्य **अन्तं** समाप्तिं संपूर्तिं **नु** अद्य **पातु** रक्षतु । **तायुः** **न** तस्करो यथा **गुहा** गुहायां **पदं** द्रव्यं **दधानः** धारयन् रक्षति तद्वत् **महः** महते **राये** धनाय धनलाभार्थं **चितयन्** सन्मार्गं प्रकाशयन् **अत्रिमस्पः** । अत्रिमृषिमप्रीणयः । यद्वा तमापद्योन्ऽपारयः४॥  ‘ स्पृ प्रीणनपारणयोः' इति धातुः ॥ ॥ ७ ॥