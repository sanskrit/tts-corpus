+++
title = "011"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**नः** अस्माकं **यज्ञं** **यजता** यष्टव्या देवी **सरस्वती** **दिवः** द्योतमानात् द्युलोकात् **आ** **गन्तु** आगच्छतु । तथा **बृहतः** महतः **पर्वतात्** पर्ववतः पूरणवतः प्रीणनवतो वान्तरिक्षात् मेघाद्वा सरस्वती **आ** गन्तु आगच्छतु । अनेन माध्यमिकी वागुच्यते । यद्वा एतत् दिव इत्यस्य विशेषणम् । सन्ति हि द्युलोकस्य त्रीणि पर्वाणि तिस्रो दिवः पृथिवीः' इत्यादि श्रुतेः । अस्मिन् पक्षे द्वितीय आकारः पूरणः । तदर्थं **हवम्** अस्मदीयमाह्वानं **देवी** सरस्वती **जुजुषाणा** स्तुतिं सेवमाना **घृताची** घृतमुदकमञ्चती **नः** अस्मदीयां **शग्मां** सुखकरीं **वाचं** स्तुतिम् **उशती** कामयमाना सती **शृणोतु** ॥