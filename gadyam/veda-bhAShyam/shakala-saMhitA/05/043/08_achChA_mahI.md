+++
title = "008"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**अच्छ** अभिमुखम् **अश्विना** अश्विनौ **हुवध्यै** आह्वातुं **गीः** अस्मदीया स्तुतिः **दूतो** **न** दूत इवाह्वातेव **गन्तु** गच्छतु । गीर्विशेष्यते । **मही** पूज्या **बृहती** महती **शंतमा** सुखतमा । हे अश्विनी **मयोभुवा** सुखस्य भावयितारौ **सरथा** एकरथौ सन्तौ **निधिं** निहितं सोमम् **अर्वाक्** अभिमुखं **यातं** गच्छतम् । **धुरं** भारवाहिकां **नाभिम्** **आणिर्न** कील इव । यथा निष्कीला नाभी रथं न निर्वहति तद्वत् युवाभ्यां वियुक्तः सोमो यागं न निर्वहतीति ज्ञापयितुमेवं दृष्टान्तितम् ॥