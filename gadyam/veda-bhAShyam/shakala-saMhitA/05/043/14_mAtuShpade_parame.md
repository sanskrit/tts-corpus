+++
title = "014"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**आयोः** मनुष्यस्य यजमानस्य **विपन्यवः** । स्तोतृनामैतत् । स्तोतारो होत्रादयः **रास्पिरासः** ॥ रा धनं हविर्लक्षणम् । तत्स्पृशन्ति रास्पा जुह्वादयः । तद्वान् रास्पी । तद्वन्तो रास्पिराः ॥ उक्तविधा ऋत्विजः **मातुः** निर्मातुः पृथिव्याः **शुक्रे** दीप्ते **परमे** **पदे** उत्तरवेद्यां स्थितम् **अग्मन्** अगमन् भजन्ते । तदर्थं **सुशेव्यं** सुखाय हितं **शिशुम्** उत्पन्नमात्रं 'वासे वासाय **नमसा** स्तोत्रेण **रातहव्याः** दत्तहविष्काः इत्यर्थः । तादृशास्ते **मृजन्ति** संमार्जयन्ति । तत्र दृष्टान्तः । **आयवो** **न** लौकिका मनुष्य इव । ते यथा **शिशुं** वासाय मृजन्ति तद्वत् ॥