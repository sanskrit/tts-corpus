+++
title = "009"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**अहम्** ऋषिः **तव्यसः** प्रकृष्टबलस्य **तुरस्य** त्वरमाणस्य **पूष्णः** पोषकस्य देवस्य । उक्तगुणकाय देवाय **उत** अपि च **वायोः** उक्तलक्षणाय च **नमउक्तिं** नम इति वचनं स्तोत्रं **प्र** **अदिक्षि** प्रदिशामि। **या** यौ पूषवायू **राधसा** हविर्लक्षणेन निमित्तेन **मतीनां** चोदितारा प्रेरयितारौ । यद्वा ॥ राधसेति षष्ठयर्थे तृतीया । राधसो धनस्य मतीनां च चोदयितारौ । यौ च **वाजस्य** अन्नस्य संग्रामस्य वा चोदयितारौ तौ देवौ **उत** अपि च **त्मन्** आत्मन्यनन्यप्रेरणयैव **द्रविणोदौ** भवतमिति शेषः ॥