+++
title = "005"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे इन्द्र **ते** तुभ्यं **जुजुषाणाय** सेवमानाय **सोमः** **असावि** अभिषुतः । किमर्थम् । **क्रत्वे** क्रतवे वृत्रवधादिकर्मणे **दक्षाय** बलाय **बृहते** **मदाय** च । यस्मादेवं तस्मात् हे **इन्द्र** त्वं **हूयमानः** सन् **सुधुरा** शोभनायां धुरि नियुक्तौ **प्रिया** प्रियौ **हरी** अश्वौ **योगे** योगार्हे युक्ते वा **रथे** योजयित्वा तं रथम् **अर्वाक्** अस्मदभिमुखं **कृणुहि** कुरु ॥ ॥ २० ॥