+++
title = "013"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


इदमाद्यृक्त्रयमाग्नेयम् । अग्निः **आ** **गन्तु** आगच्छत्वस्मयज्ञं **धर्णसिः** सर्वस्य धारकः **बृहद्दिवः** प्रभूतदीप्तिः **रराणः** रममाणः कामान् प्रयच्छन् वा **विश्वेभिः** सर्वैः **ओमभिः** रक्षणैः सह **हुवानः** आहूयमानः । **ग्नाः** गन्त्रीर्ज्वालाः **ओषधीः** च **वसानः** अमृधः अहिसितः **त्रिधातुशृङ्गः** त्रिप्रकारशृङ्गवदुन्नतलोहितशुक्लकृष्णवर्णज्वाल: **वृषभः** वर्षिता **वयोधाः** अन्नस्य दाता हविषो वा धारकः ॥