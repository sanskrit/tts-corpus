+++
title = "003"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे **अध्वर्यवः** अध्वरं युञ्जानाः **मधूनि** मधुररसानि सोमाज्यादीनि **चकृवांसः** कुर्वाणा यूयं **वायवे** प्रथमं **प्र** **भरत** प्रकर्षेण संपादयत **चारु** चरणीयं **शुक्रं** दीप्तं सोमम् । हे वायो त्वं च **होतेव** होता यथा प्रथमं पिबति तद्वत् **नः** अस्मदर्थम् **अस्य** अमुं सोमं **प्रथमः** इतरदेवेभ्यः पूर्वं **पाहि** पिब । हे **देव** वायो **मध्वः** मधुरं सोमरसं ते **मदाय** **ररिम** ददाम । वायोः पूर्वपानमसकृत्प्रपञ्चितम् ॥