+++
title = "012"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


एषा बार्हस्पत्या । हे ऋत्विजो यूयं **बृहस्पतिं** बृहतो मन्त्रस्य स्वामिनं देवं **सदने** अस्मद्यागगृहे **आ** **सादयध्वं** स्थापयध्वम् । कीदृशं देवम् ।' **वेधसं** विविधकर्तारं **नीलपृष्ठं** स्निग्धाङ्गं **बृहन्तं** महान्तम् । तथा सन्तं वयमृत्विग्यजमानाः **सपेम** परिचरेम । स एव विशेष्यते । **सादद्योनिं** योनौ सीदन्तं **दमे** यागगृहे **आ** सर्वतः **दीदिवांसं** दीप्यमानं **हिरण्यवर्णम्** हितरमणीयवर्णम् **अरुषम्**
आरोचमानम् । अथवेयमाग्नेयी । बृहतः परिवृढस्य कर्मणः स्वामीति बृहस्पतिरग्निरुच्यते । तथा नीलवर्णधूमपृष्ठत्वसदनसादनहिरण्यवर्णत्वादिलिङ्गैरप्यग्निरेव बृहस्पतिः ॥