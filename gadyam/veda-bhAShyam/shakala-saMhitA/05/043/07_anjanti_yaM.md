+++
title = "007"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


**यं** घर्मं महावीरं **प्रथयन्तो** **न** । नेति संप्रत्यर्थीयः । अस्त्युपमार्थस्य संप्रत्यर्थे प्रयोगः । इदानीं प्रथयन्तः **विप्राः** मेधाविन ऋत्विजोऽध्वर्य्वादयः **वपावन्तं** **न** । वपावन्तं प्रवृद्धं पशुं यथाग्नौ तपन्ति तद्वत् **अग्निना** **तपन्तः** **अञ्जन्ति** । **पितुर्न** **पुत्र** **उपसि** **प्रेष्ठः** पितुरुपस्थे प्रियतमः पुत्र इव **घर्मः** महावीरः । यद्घ्राम् इत्यपतत्तद्धर्मस्य घर्मत्वम् ' ( तै. आ. ५. १. ५) इति हि श्रुतिः । सः **ऋतयन्** यज्ञमिच्छन् अग्निम् अग्नौ **आ** **असादि** आसादितः । अत्र पितृपुत्रदृष्टान्तः स्फोटादिराहित्येन सुखवासप्रख्यापनार्थः ॥