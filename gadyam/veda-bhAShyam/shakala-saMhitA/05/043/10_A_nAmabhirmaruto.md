+++
title = "010"
devataa = "विश्वेदेवाः"
RShiH = "भौमोत्रिः"
ChandaH = "त्रिष्टुप्"

+++


हे **जातवेदः** जातप्रज्ञाग्ने **हुवानः** अस्माभिराहूयमानः सन् **विश्वान्** **मरुतः** सर्वानपि स्तोत्रभाजो हविर्भाजश्च देवान् **नामभिः** इन्द्रवरुणेत्यादिलक्षणैः **आ** **वक्षि** आवहसि । **रूपेभिः** सहस्राक्षवज्रहस्तत्वादिलक्षणै रूपैः **आ** वक्षि वहसि यज्ञम् । किंच हे **मरुतः** **विश्वे** सर्वे यूयं **यज्ञम्** अस्मदीयं यज्ञसंबन्धि हविर्वा **जरितुः** स्तोतुः संबन्धिनीः **गिरः** स्तुतिवचांसि **सुष्टुतिं** तत्साध्यां शोभनफलां स्तुतिं च । अवयविन्या: स्तुतेरेकत्वादेकवचनम् । अवयवानां बहुत्वाद्बहुवचनम् ॥ उक्ते यज्ञस्तुती अभिलक्ष्य **गन्त** आगच्छत । **विश्वे** **च** यूयम् **ऊती** ऊत्या रक्षया च सह गन्त ॥ ॥ २१ ॥