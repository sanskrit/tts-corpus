+++
title = "006"
devataa = "इन्द्राग्नी"
RShiH = "भौमोत्रिः"
ChandaH = "विराट्पूर्वा"

+++


**एव** एवमिदानीं क्रियमाणप्रकारेण । स्तुतिसाहित्येनेत्यर्थः । **इन्द्राग्निभ्यां** **हव्यं** हविः **अहावि** परित्यक्तमासीत् । कीदृशं तत् । **शूष्यं** बलकरम् । किमिव । **अद्रिभिः** ग्रावभिः **पूतम्** अभिषुतं **घृतं** न सोमरसमिव । तद्यथा युवाभ्यां प्रदीयते तद्वच्चरुपुरोडाशादिकमपि । **ता** तौ देवौ **सूरिषु** मेधाविष्वस्मासु **बृहत्** प्रभूतं **श्रवः** अन्नं यशो वा **रयिं** धनं च **दिधृतं** धारयतम् **इषम्** अन्नं **गृणत्सु** स्तुवत्सु दिधृतम् । पुनरुक्तिरादरार्था ॥ ॥ ३२ ॥