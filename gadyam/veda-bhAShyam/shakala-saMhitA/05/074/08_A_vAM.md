+++
title = "008"
devataa = "अश्विनौ"
RShiH = "पौर आत्रेयः"
ChandaH = "निचृत्"

+++


हे **अश्विना** अश्विनौ **वां** युवयोः **रथः** एको रथः **रथानां** **येष्ठः** इतरदेवरथानां मध्ये अतिशयेन गन्ता सन् **आ** **यातु** । कीदृशः सन् । **पुरू** **चित्** बहूनपि अस्मद्विरोधिनः **तिरः** हिंसकः तिरस्कर्ता वा **अस्मयुः** अस्मान् कामयमानः **मर्त्येषु** सर्वेषु यजमानेषु मध्ये **आङ्गूषः** स्तुत्यः। आकारः पूरणः । अथवा आङ्गूषः स्तोमः । स्तवोऽस्मयुरस्मान् बलैर्योक्तुं कामयमानो मर्त्येषु मर्त्यैरस्मदीयैर्ऋत्विग्भिः प्रेरितः सन् । उक्तलक्षणाश्विनो रथस्य वा स्तुतिः आ सर्वतः पुरू चित् पुरूण्यपि शत्रुबलानि तिरः तिरस्करोति ॥