+++
title = "010"
devataa = "अश्विनौ"
RShiH = "पौर आत्रेयः"
ChandaH = "अनुष्टुप्"

+++


हे **अश्विना** युवां **यद्ध** यत्र **कर्हि** **चित्** स्थितवन्तौ भवथः तत्र **इमं** मे **हवम्** आह्वानं **शुश्रुयातं** शृणुतम् । श्रुत्वागच्छतमित्यर्थः । किमर्थमित्युच्यते । **वस्वीः** प्रशस्याः **भुजः** धनानि हविर्लक्षणानि 'सु सुष्ठु **वां** युवां **पृञ्चन्ति** मिश्रयन्ति प्राप्नुवन्ति । **उ** इति पूरणः । कीदृश्यो भुजः । **वां** युवां **सु** सुष्ठु **पृचः** संपर्चनाः । युवां प्राप्तुं कामयमाना इत्यर्थः । अथवा सु पृचः सुसंपर्चनाः स्तोतारो वस्वीर्भुजो वां सुष्ठु पृञ्चन्ति संपर्चयन्ति ॥ ॥ १४ ॥