+++
title = "001"
devataa = "अश्विनौ"
RShiH = "पौर आत्रेयः"
ChandaH = "अनुष्टुप्"

+++


हे **देवौ** हे **मनावसू** स्तुतिधनौ **अश्विना** **अद्य** अस्मिन् यागदिने **दिवः** द्युलोकात् आगत्य **कूष्ठः** । व्यत्ययेनैकवचनम् । कौ भूमौ तिष्ठन्तौ सन्तौ **तत्** स्तोत्रं **श्रवथः** शृणुथः । हे **वृषण्वसू** वर्षकधनौ **वाम्** **अत्रिः** अत्रेः पुत्रः **आ** **विवासति** सर्वतः परिचरति ॥ अथवा कू इत्यस्य निपातस्य स्थ इत्याख्यातेन 'सह' इति योगविभागात् समासः । ऐकस्वर्यं चाध्येतृसमयप्राप्तम् । ‘अराइव' (ऋ. सं. ५. ५८. ५) इत्यत्र यथेवशब्दः , • कूचिज्जायते ' ( ऋ. सं. १०. ४.५), ‘कूचिस्सन्तम्' (ऋ. सं. १०. ९३. ११ ) इत्यादिवदत्रापि द्रष्टव्यम् ॥ क्व स्थितौ भवथः । अत्रिर्युवां स्तौति तं श्रुणुथ इत्यर्थः ॥