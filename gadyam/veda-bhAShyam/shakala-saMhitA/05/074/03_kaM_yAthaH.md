+++
title = "003"
devataa = "अश्विनौ"
RShiH = "पौर आत्रेयः"
ChandaH = "अनुष्टुप्"

+++


हे अश्विनौ युवां **कं** यजमानं यज्ञं वा प्रति **याथः** । अध्वानमुल्लङ्घ्य' याथः । **कं** **ह** कं च प्रति **गच्छथः** । गत्वा च केन सह संगतौ भवथः । **कं** च **अच्छ** अभिप्राप्तुं **युञ्जाथे** योजयथः **रथम्** अश्वैः । **कस्य** **ब्रह्माणि** परिवृढानि स्तोत्राणि **रण्यथः** रमेथे। **वयं** च **वां** युवाम् **इष्टये** गमनायैषणाय वा **उश्मसि** कामयामहे तस्मात् कस्य चन यागं प्रति न गन्तव्यमित्यर्थः ॥