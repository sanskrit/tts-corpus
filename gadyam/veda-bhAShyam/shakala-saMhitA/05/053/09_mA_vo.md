+++
title = "009"
devataa = "मरुतः"
RShiH = "श्यावाश्व आत्रेयः"
ChandaH = "सतो बृहती"

+++


हे मरुतः **वः** युष्मान् **रसा** । नदीनामैतत् ।  रसा नदी भवति ' ( निरु. ११. २५) इति निरुक्तम् । रसनवती शब्दवती । **अनितभा** । इता प्राप्ता भा यस्याः सा इतभा । न तादृश्यनितभा । **कुभा** कुत्सितदीप्तिश्च **मा** **नि** **रीरमत्** मा निकृष्टं रमतु । **क्रुमुः** सर्वत्रक्रमणः **सिन्धुः** समुद्रश्च **मा** नि रीरमत् । तथा **पुरीषिणी** । पुरीषमुदकम् । तद्वती **सरयुः** अपि **मा** **परि** **ष्ठात्** परितस्तिष्ठतु मा निरुणद्धु । **अस्मे** **इत्** अस्मास्वेव **अस्तु** **सुम्नं** त्वदागमनजनितं सुखं **वः** युष्माकं संबन्धि युष्मत्स्वभूतम् ।