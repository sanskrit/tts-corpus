+++
title = "007"
devataa = "मरुतः"
RShiH = "श्यावाश्व आत्रेयः"
ChandaH = "सतो बृहती"

+++


**सिन्धवः** स्यन्दमाना अपः **ततृदानाः** निर्भिन्दन्तः मेघान् मरुतः **क्षोदसा** उदकेन सह **रजः** अन्तरिक्षं **प्र** **सस्रुः** प्रसरन्ति । **धेनवो** **यथा** पयः सिञ्चन्त्यो नवप्रसूताः गाव इव । किंच दृष्टान्तान्तरम् । **स्यन्नाः** आशुगतयः **अश्वाइव** अश्वाः यथा **अध्वनः** **विमोचने** मनुष्याणामध्वविमोकाय संचरन्ति तथेत्यर्थः । **यत्** यदा **एन्यः** । नदीनामैतत् । नद्यः **वि** **वर्तन्ते** विविधं संचरन्ति । अथवा प्रतिनिवृत्य वर्तन्ते । प्रवर्धन्त इत्यर्थः । तदैवं कुर्वन्तीति पूर्वत्रान्वयः ॥