+++
title = "001"
devataa = "मरुतः"
RShiH = "श्यावाश्व आत्रेयः"
ChandaH = "ककुप्"

+++


**एषाम्** ॥ मरुतां पूर्वसूक्ते प्रस्तुतत्वादत्रान्वादेशविषयत्वादेषामित्यस्य निघातता ॥ **जानम्** उत्पत्तिं को **वेद** जानाति कः पुमान् । **को** **वा** **पुरा** पूर्वमप्येषां **मरुतां** **सुम्नेषु** सुखेषु **आस** भवति । **यत्** यदा एते किलास्यः किलासीः । पृषतीः इत्यर्थः । ताः **युयुज्रे** रथे योजितवन्तः तदैषां स्थितिं बललक्षणानि सुखानि च को जानातीत्यर्थः । वेगविषये सर्वत्र वायोरुपमास्पदत्वादिति भावः ॥