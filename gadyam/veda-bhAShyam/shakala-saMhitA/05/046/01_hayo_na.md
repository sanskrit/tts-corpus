+++
title = "001"
devataa = "विश्वेदेवाः"
RShiH = "प्रतिक्षत्र आत्रेयः"
ChandaH = "जगती"

+++


**हयो** **न** अश्व इव **विद्वान्** सर्वज्ञः प्रतिक्षत्रः **स्वयम्** अनन्यप्रेरितः सन् **धुरि** यज्ञात्मिकायाम् **अयुजि** युक्तोऽभवत् । **तां** धुरं **प्रतरणीं** प्रकर्षेण तारयित्रीम् **अवस्युवं** रक्षयित्रीं **वहामि** । धारयाम्यहमध्वर्युर्होता वा । **अस्याः** धुरः **विमुचं** विमोचनं परित्यागं **न** **वश्मि** न कामये । **नावृतं** **पुनः** पुनरावरणं धारणमपि न च वश्मि । मम को भार इति तदेवोच्यते । **विद्वान्** मार्गाभिज्ञोऽन्तर्यामी देवः **पुरएता** पुरतो गन्ता सन् **पथः** यज्ञमार्गान् **ऋजु** अकुटिलं **नेषति** प्रापयति ॥