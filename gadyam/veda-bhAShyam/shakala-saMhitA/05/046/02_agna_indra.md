+++
title = "002"
devataa = "विश्वेदेवाः"
RShiH = "प्रतिक्षत्र आत्रेयः"
ChandaH = "त्रिष्टुप्"

+++


हे **अग्ने** **इन्द्र** **वरुण** **मित्र** हे **देवाः** यूयं **शर्धः** बलमस्माकं **प्र** **यन्तं** प्रापयत ॥ अत्र सर्वत्र पूर्वस्याविद्यमानत्वेनोत्तरस्योत्तरस्य पादादित्वादनिघातः । प्रथमस्य तु स्वत एव पादादित्वम् ॥ **उत** अपि च हे **मारुत** मारुतानि मरुतां बलानि हे **विष्णो** यूयं शर्धः प्र यन्त । विष्णो इत्यस्य उत् इत्यनेन व्यवधानान्निघातः ॥ किंच **उभा** उभौ **नासत्या** सत्यभूतौ **रुद्रः** **अध** अथ **ग्नाः** एतेषां देवानां स्त्रियश्च **पूषा** **भगः** **सरस्वती** च **जुषन्त** सेवन्तामस्मदीयं यज्ञं स्तुतिं वा ॥