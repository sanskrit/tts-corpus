+++
title = "003"
devataa = "मित्रावरुणौ"
RShiH = "उरुचक्रिरात्रेयः"
ChandaH = "गायत्री"

+++


हे **रुद्रा** उक्तरूपौ देवौ युवां **नः** अस्मान् **पायुभिः** रक्षणैः **पातं** रक्षतम् । **उत** अपि च **सुत्रात्रा** शोभनेन त्राणेन **त्रायेथां** पालयेथाम् । इष्टप्राप्त्यनिष्टपरिहारभेदेन भेदः । स्तोत्रादिवैकल्यात् शत्रोर्वा त्रायेथाम् अभिमतप्रापणेन रक्षतमित्यर्थः । वयं च **तनूभिः** पुत्रादिभिः सहिताः स्वीयैरङ्गैर्वा **दस्यून्** शत्रून् **तुर्याम** हिंस्याम तरेम वा ॥