+++
title = "001"
devataa = "मित्रावरुणौ"
RShiH = "उरुचक्रिरात्रेयः"
ChandaH = "गायत्री"

+++


हे मित्रावरुणौ **वां** युवयोः **पुरूरुणा** **चित्** । अत्र सोः ‘सुपां सुलुक्' इत्याकारः ॥ पुरोरपि बहु उरु बहुतरम् । अथवा पुरु च तदुरु च पुरूरु। अत्यन्तमुरुतरमित्यर्थः । तादृक् **अवः** रक्षणं **नूनं** निश्चयेन **अस्ति** । **हि** प्रसिद्धौ । चिदिति पूरणः । हे **वरुण** हे **मित्र** **वां** युवयोः **सुमतिम्** अनुग्रहबुद्धिं **वंसि** संभजेय । यस्मादवोऽस्ति तस्माद्वंसीति भावः ॥