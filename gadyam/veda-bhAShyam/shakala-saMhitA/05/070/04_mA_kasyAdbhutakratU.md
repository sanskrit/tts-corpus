+++
title = "004"
devataa = "मित्रावरुणौ"
RShiH = "उरुचक्रिरात्रेयः"
ChandaH = "गायत्री"

+++


हे **अद्भुतक्रतू** आश्चर्यकर्माणौ वयं **कस्य** अन्यस्य कस्यचन **यक्षं** पूजितं धनं **मा** **भुजेम** मा भुञ्जीमहि **तनूभिः** अस्मदीयैः अवयवैः । युवयोरनुग्रहात् समृद्धा वयम् अन्ययाचितधनेन शरीरपोषं न कुर्म इत्यर्थः । तथा **शेषसा** अपत्येन सहिताः **मा** भुजेम । **तनसा** पौत्रादिना सहिताः **मा** भुजेम । अस्मत्कुले न केऽपि भुञ्जीमहीत्यर्थः ॥ ॥ ८ ॥