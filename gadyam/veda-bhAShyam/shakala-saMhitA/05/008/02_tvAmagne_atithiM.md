+++
title = "002"
devataa = "अग्निः"
RShiH = "इष आत्रेयः"
ChandaH = "जगती"

+++


हे **अग्ने** **त्वां** **विशः** यजमानाः **गृहपतिं** गृहस्वामिनं **नि** **षेदिरे** । गार्हपत्यरूपेण स्थापितवन्त इत्यर्थः । कीदृशं त्वाम् । **अतिथिम्** अतिथिवत्पूज्यं **पूर्व्यं** पुरातनं **शोचिष्केशं** दीप्तज्वालं **बृहत्केतुं** प्रभूतप्रज्ञानं **पुरुरूपम्** आहवनीयादिरूपेण बहुरूपं **धनस्पृतं** धनानां स्पर्तारं **सुशर्माणं** शोभनसुखं **स्ववसं** सुरक्षणं **जरद्विषं** जरतां वृक्षाणां व्यापकं जीर्णोदकं वा ॥ ।