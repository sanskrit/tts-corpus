+++
title = "006"
devataa = "अग्निः"
RShiH = "इष आत्रेयः"
ChandaH = "जगती"

+++


हे **यविष्ठ्य** युवतम **अग्ने** **समिधानं** सम्यगिध्यमानं **त्वां** **हव्यवाहनं** हविषां वोढारं **दूतं** **चक्रिरे** कृतवन्तः **देवाः** । त्रयाणामग्नीनां मध्ये हव्यवाहनः खलु पूर्वं देवैर्हविर्वहनाय दूतः कृतः ।  ‘ हव्यवाहनो देवानाम् ' (तै. सं. २. ५. ८.६) इति हि श्रुतिः । किंच **उरुज्रयसं** प्रभूतवेगं **घृतयोनिम्** । घृतं योनिः कारणं यस्य तम् । **आहुतं** त्वां **चोदयन्मति** । चोदयन्ती मतिर्यस्य तच्चोदयन्मति । **त्वेषं** दीप्तं **चक्षुः** उक्तलक्षणं सर्वप्रकाशकं चक्षुःस्थानीयं कृत्वा **दधिरे** देवा मनुष्याश्च । मत्या हि चक्षुश्चोद्यते ॥