+++
title = "003"
devataa = "अग्निः"
RShiH = "वव्रिरात्रेयः"
ChandaH = "अनुष्टुप्"

+++


जायन्त इति **जन्तवः** । **कृष्टयः** मनुष्या ऋत्विजः **मध्वा** **न** मधुनेव **एना** एनया स्तुत्या । यद्वा नकारश्चार्थे । मधुना च **श्वैत्रेयस्य** । श्वित्रमन्तरिक्षम् । तत्र भवस्य वैद्युतस्याग्नेः **द्युमत्** दीप्तिमत् बलम् **आ** **वर्धन्त** अभिवर्धयन्ति । किंविधाः कृष्टयः । **निष्कग्रीवः** निष्केण सुवर्णेनालंकृतग्रीवाः ॥ व्यत्ययेनैकवचनम् ॥ **बृहदुक्थः** बृहत्स्तोत्राः **वाजयुः** अन्नकामाः ॥