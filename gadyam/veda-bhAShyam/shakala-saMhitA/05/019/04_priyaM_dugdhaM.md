+++
title = "004"
devataa = "अग्निः"
RShiH = "वव्रिरात्रेयः"
ChandaH = "अनुष्टुप्"

+++


**जाम्योः** द्यावापृथिव्योः **सचा** सहायभूतोऽग्निः **दुग्धं** **न** पय इव **काम्यं** कमनीयम् **अजामि** दोषरहितं **प्रियम्** अस्मदीयं स्तोत्रं शृणोतु । किंविधोऽग्निः । **घर्मो** **न** प्रवर्ग्य इव **वाजजठरः** । वाजोऽन्नं जठरे यस्य सः । घर्मो यथा हव्येनाज्येन पयसासिक्तो वाजजठरस्तद्वत् । हविर्जठर इत्यर्थः । **अदब्धः** शत्रुभिः स्वयमहिंसितः **शश्वतः** शाश्वतो नित्यः **दभः** शत्रूणां हिंसकः ॥