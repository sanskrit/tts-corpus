+++
title = "004"
devataa = "उषाः"
RShiH = "सत्यश्रवा आत्रेयः"
ChandaH = "पङ्क्तिः"

+++


हे **विभावरि** प्रकाशोपेते ॥ विभाशब्दात् ‘ छन्दसीवनिपौ' . इति वनिप् । भातेर्वा कर्तरि वनिप् ॥ उषः **त्वा** त्वाम् **अभि** प्रति **ये** **वह्नयः** वोढारः ऋत्विजः स्तोतारः **स्तोमैः** स्तोत्रैः **गृणन्ति** स्तुवन्ति ते स्तोतारः **मघैः** हे **मघोनि** धनैर्धनवति त्वदनुग्रहात् **सुश्रियः** भवन्ति । सुष्ठ्वर्थिभिराश्रयणीया भवन्ति । **दामन्वन्तः** दानवन्तो भवन्ति । **सुरातयः** । रातिर्दानम् । सुदानाश्च भवन्ति ॥