+++
title = "010"
devataa = "उषाः"
RShiH = "सत्यश्रवा आत्रेयः"
ChandaH = "पङ्क्तिः"

+++


हे **उषः** त्वमस्मभ्यं **वा** अथवा दित्सितं किम् **एतावत्** एव । इच्छब्द एवकारार्थः । अस्मिन् सूक्ते प्रार्थितमेवेत्यर्थः । अथवा **भूयः** **दातुमर्हसि** । अप्रार्थितमपि । यद्दातव्यमस्ति तत्सर्वं देहि इत्यर्थः । हे **विभावरि** उषः **या** त्वं **स्तोतृभ्यः** तेषां लौकिकवैदिकव्यवहारार्थं व्युच्छन्ती तमो विवासयन्ती **न** **प्रमीयसे** न हंसि । न क्रुध्यसीत्यर्थः । सा त्वं दातुमर्हसीति ॥ ' मीञ् हिंसायाम् ' इत्यस्मात् श्नास्थाने व्यत्ययेन श्यन् ॥ ॥ २२ ॥