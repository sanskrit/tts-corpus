+++
title = "001"
devataa = "उषाः"
RShiH = "सत्यश्रवा आत्रेयः"
ChandaH = "पङ्क्तिः"

+++


**अद्य** अस्मिन् यागदिने हे **उषः** उषोदेवि **दिवित्मती** दीप्तिमती त्वं **नः** अस्मान् **महे** महते **राये** धनप्राप्तये **बोधय** प्रज्ञापय । प्रकाशयेत्यर्थः । सति प्रकाशे क्रतुद्वारा दृव्यस्योपार्जयितुं शक्यत्वात् । **यथा** **चित्** यथैव पूर्वं **नः** अस्मान् **अबोधयः** अतीतेषु दिवसेषु यथा बोधितवती तद्वदद्यापि इत्यर्थः । हे **सुजाते** शोभनप्रादुर्भूते **अश्वसूनृते** । अश्वार्था प्रियसस्यात्मिका स्तुतिवाक् यस्याः सा । हे तादृशि देवि **वाय्ये** वय्यपुत्रे **सत्यश्रवसि** मय्यनुगृहाणेत्यर्थः ॥