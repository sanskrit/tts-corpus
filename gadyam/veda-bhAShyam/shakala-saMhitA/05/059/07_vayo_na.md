+++
title = "007"
devataa = "मरुतः"
RShiH = "श्यावाश्व आत्रेयः"
ChandaH = "जगती"

+++


**ये** मरुतः **वयो** **न** पक्षिण इव **श्रेणीः** पङ्क्तयः सन्तः **ओजसा** बलेन **दिवः** अन्तरिक्षस्यादित्यस्य वा **अन्तान्** पर्यन्तान **बृहतः** महतः **सानुनः** समुन्नतस्याकाशवलयस्य **परि** परितः **पप्तुः** पतन्ति **एषाम्** **अश्वासः** अश्वाः **पर्वतस्य** मेघस्य नभनून् ॥ भनतेः शब्दकर्मणो नभ्राडितिवत् नभनवः ॥ उदकानि **प्र** **अचुच्यवुः** च्यावयन्ति । **उभये** देवा मनुष्याश्च **यथा** **विदुः** जानन्ति तथा । मनुष्याणां ज्ञानं प्रसिद्धम् । देवाश्च वृष्टौ सत्यामाग्रयणादौ हविष्प्रदानेन जानन्ति । देवानां वृष्टिसंपूर्तिपरिज्ञानमाश्वलायनेनोक्तम्- यदा वर्षस्य तृप्तः स्यादथाग्रयणेन यजेत ' इत्युपक्रम्य  ‘ अपि हि देवा आहुस्तृप्तो नूनं वर्षस्याग्रयणेन हि यजते ' ( आश्व. श्रौ. २. ९) इति ॥