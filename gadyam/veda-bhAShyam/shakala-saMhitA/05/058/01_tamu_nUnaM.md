+++
title = "001"
devataa = "मरुतः"
RShiH = "श्यावाश्व आत्रेयः"
ChandaH = "त्रिष्टुप्"

+++


**तमु** तमेव पूर्वं स्तुतमेव **मारुतं** मरुतां संबन्धिनं तं **गणं** **तविषीमन्तं** दीप्तिमन्तं **नूनम्** अद्य **स्तुषे** । कीदृशां मरुताम् । **नव्यसीनाम्** ॥ लिङ्गव्यत्ययः ॥ नवतराणां स्तुत्यानां वा । **एषां** मारुतं गणम् । गणावयवभूता मरुतः । कीदृशा इत्युच्यते । **ये** मरुतः आश्वश्वाः शीघ्रगाम्यश्वोपेताः **अमवत्** बलवन्तो यथा भवन्ति तथा **वहन्ते** गच्छन्ति। **उत** अपि च **ईशिरे** ईश्वरा भवन्ति **अमृतस्य** उदकस्य **स्वराजः** स्वायत्तदीप्तयः स्वयमेव राजमानाः तेषां गणं स्तुषे ॥