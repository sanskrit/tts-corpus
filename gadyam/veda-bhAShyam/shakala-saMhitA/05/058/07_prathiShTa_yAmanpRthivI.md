+++
title = "007"
devataa = "मरुतः"
RShiH = "श्यावाश्व आत्रेयः"
ChandaH = "त्रिष्टुप्"

+++


**एषां** मरुतां **यामन्** यामनि गमने **पृथिवी** **चित्** भूमिः । चिदिति पूरणः । **प्रथिष्ट** प्रख्याताभवत् । गर्भयोग्याभवदित्यर्थः । ते च मरुतः **भर्ता** लौकिकः पतिः **गर्भम्** **इव** भार्यायाः तथा भूम्याः **स्वमित्** स्वभूतं गर्भं गर्भस्थानीयं **शवः** उदकं **धुः** स्थापितवन्तः । **हि** यस्मात् **वातान्** गन्तॄन् **अश्वान्** **धुरि** रथसंबन्धिन्याम् **आयुयुज्रे** आयोजितवन्तः तस्मात् **वर्षं** **स्वेदं** स्वेदस्थानीयं वृष्टिसंस्त्यायं **चक्रिरे** कुर्वन्ति **रुद्रियासः** रुद्रपुत्राः ॥