+++
title = "006"
devataa = "अग्निः"
RShiH = "विश्ववारात्रेयी"
ChandaH = "गायत्री"

+++


हे ऋत्विजो यूयम् **अध्वरे** अस्मदीययागे **प्रयति** प्रवृत्ते सति **हव्यवाहनं** हविषां वोढारम् एतन्नामकम् **अग्निम्** **आ** **जुहोत** आ समन्तात् जुहोत । तथा **दुवस्यत** परिचरत । **वृणीध्वस्** संभजध्वं च हव्यवाहनम् । हव्यवाहननामकस्यैवाग्नेर्देवतासंबन्धो यजमानैर्वरणीयत्वं च तैत्तिरीये स्पष्टमाम्नातं - ' त्रयो वा अग्नयो हव्यवाहनो देवानां कव्यवाहनः पितृणां सहरक्षा असुराणाम् । त एतर्ह्याशंसन्ते मां वरिष्यते मामिति वृणीध्वं हव्यवाहनमित्याह य एव देवानां तं वृणीते' (तै. सं. २. ५. ८. ६ ) इति ॥ ॥ २२ ॥