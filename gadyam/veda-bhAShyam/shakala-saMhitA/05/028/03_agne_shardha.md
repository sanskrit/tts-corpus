+++
title = "003"
devataa = "अग्निः"
RShiH = "विश्ववारात्रेयी"
ChandaH = "त्रिष्टुप्"

+++


हे **अग्ने** त्वं **महते** प्रभूताय **सौभगाय** अस्माकं शोभनधनत्वाय **शर्ध** शत्रून् सहस्व । तथा **तव** संबन्धीनि **द्युम्नानि** धनानि तेजांसि वा **उत्तमानि** उत्कृष्टानि **सन्तु** भवन्तु । किंच हे अग्ने त्वं **जास्पत्यम्** । जा जाया च पतिश्च जायापती । तयोः कर्म जास्पत्यम् । तत् **सुयमं** सुष्ठु नियमनोपेतम् । अन्योन्यसंश्लिष्टमित्यर्थः । **सम्** **आ** **कृणुष्व** सम्यक् कुरुष्व । अपि च **शत्रूयतां** शत्रुमात्मन इच्छतां सपत्नानां **महांसि** तेजांसि **अभि** **तिष्ठ** आक्रमस्व ॥