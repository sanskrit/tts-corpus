+++
title = "002"
devataa = "अग्निः"
RShiH = "विश्ववारात्रेयी"
ChandaH = "जगती"

+++


हे अग्ने **समिध्यमानः** सम्यगिध्यमानस्त्वम् **अमृतस्य** उदकस्य राजसि ईशिष । तथा **हविष्कृण्वन्तं** पुरोडाशादिहविष्कर्तारं यजमानं **स्वस्तये** अविनाशाय **सचसे** सेवसे । किंच **यं** यजमानम् **इन्वसि** गच्छसि **सः** यजमानः **विश्वं** समस्तं **द्रविणं** पश्वादिलक्षणं धनं **धत्ते** धारयति । अपि च हे **अग्ने** **आतिथ्यम्** अतिथिरूपस्य तव योग्यं हविः **पुरः** **इत्** तव पुरस्तादेव **नि** **धत्ते** **च** स्थापयति च ॥