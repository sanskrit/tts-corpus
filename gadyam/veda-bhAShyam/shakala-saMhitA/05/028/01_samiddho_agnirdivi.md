+++
title = "001"
devataa = "अग्निः"
RShiH = "विश्ववारात्रेयी"
ChandaH = "त्रिष्टुप्"

+++


**समिद्धः** सम्यग्दीप्तः **अग्निः** **दिवि** द्योतमानेऽन्तरिक्षे **शोचिः** तेजः **अश्रेत्** श्रयति । तथा **उषसं** **प्रत्यङ्** उषसमभिमुखः सन् **उर्विया** उरु विस्तीर्णं **वि** **भाति** विशेषेण भ्राजते । **नमोभिः** स्तोत्रैः **देवान्** इन्द्रादीन् **ईळाना** स्तुवती **हविषा** पुरोडाशादिलक्षणेन युक्त्या **घृताची** घृताच्या स्रुचा सहिता **विश्ववारा** सर्वमपि पापरूपं शत्रुं वारयित्र्येतन्नामिका **प्राची** प्राङ्मुखी सती **एति** । एवंभूतमग्निं प्रतिगच्छति ॥