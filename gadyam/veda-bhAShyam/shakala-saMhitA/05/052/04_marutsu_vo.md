+++
title = "004"
devataa = "मरुतः"
RShiH = "श्यावाश्व आत्रेयः"
ChandaH = "अनुष्टुप्"

+++


हे अध्वर्युहोत्रादयः **वः** यूयं **मरुत्सु** **धृष्णुया** धर्षकेषु **दधीमहि** ॥ व्यत्ययेनोत्तमः ॥ धत्त । किम् । **स्तोमं** स्तोत्रं **यज्ञं** **च** । इज्यतेऽनेनेति यज्ञं हविः । तदुभयं किमर्थं दीयत इति । **ये** मरुतः **विश्वे** सर्वेऽपि **मानुषा** मानुषाणि **युगा** युगानि । सर्वेषु कालेष्वित्यर्थः। **मर्त्यं** मरणधर्माणं यजमानं **रिषः** हिंसकात् सकाशात् **पान्ति** रक्षन्ति ॥