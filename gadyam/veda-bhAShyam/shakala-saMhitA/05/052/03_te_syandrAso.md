+++
title = "003"
devataa = "मरुतः"
RShiH = "श्यावाश्व आत्रेयः"
ChandaH = "अनुष्टुप्"

+++


**ते** मरुतः **स्पन्द्रासः** स्पन्दनशीलाः **उक्षणः** जलस्य सेक्तारश्च । **न** इति चार्थे । यस्मात् स्पन्द्रा अन्येषां तस्मात् **शर्वरीः** । शर्वर्यो रात्रयः । कालावयवानित्यर्थः । तान् **अति** **स्कन्दन्ति** अतिक्रम्य गच्छन्ति । नित्या इत्यर्थः । यस्मादेत एवंविधास्तस्मात् **मरुताम्** **अध** अधुना **महः** तेजः **दिवि** द्युलोके **क्षमा** क्षमायां भूमौ च वर्तमानं **मन्महे** स्तुमः ॥