+++
title = "005"
devataa = "मरुतः"
RShiH = "श्यावाश्व आत्रेयः"
ChandaH = "अनुष्टुप्"

+++


हे होतः हे आत्मन् वा **ये** **अर्हन्तः** पूज्याः **सुदानवः** शोभनदानाः **नरः** नेतारः कर्मणाम् **असामिशवसः** अनल्पबलाः सन्ति तेभ्यः **यज्ञियेभ्यः** यज्ञार्हेभ्यः **दिवः** द्योतमानेभ्यः **मरुद्भ्यः** ॥ विभक्तिवचनयोर्व्यत्ययः । यद्वा कर्मणि षष्ठी ॥ दीप्तं **यज्ञ** यज्ञसाधनं हविः **प्र** **अर्च** पूजय प्रयच्छेत्यर्थः । अथवा दिवोऽन्तरिक्षादागतेभ्य इति संबन्धः ॥ ॥ ८ ॥