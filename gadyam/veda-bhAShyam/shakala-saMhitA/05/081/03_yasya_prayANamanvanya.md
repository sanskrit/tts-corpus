+++
title = "003"
devataa = "सविता"
RShiH = "श्यावाश्व आत्रेयः"
ChandaH = "जगती"

+++


**अन्य** **इत्** **देवाः** अन्येऽप्यग्न्यादयः **यस्य** **देवस्य** द्योतमानस्य सवितुः **प्रयाणमनु** **ययुः** गच्छन्ति प्राप्नुवन्ति । किम् । **महिमानं** महत्त्वम् । सवितुरुदयाभाचे अग्निहोत्राद्यनिष्पत्तेस्तेषां हविःस्तुत्याद्यभावात् । **ओजसा** बलेन च युक्ता भवन्ति । **यः** **सविता** **पार्थिवानि** **रजासि** पृथिव्यादिलोकान् **महित्वना** स्वमहत्त्वेन **विममे** परिच्छिनत्ति **सः** **देवः** **एतशः** एतवर्णः शुभ्रः शोभमानः सन् । राजते इति शेषः ।  ‘ युवशा ताकृणोतन' (  ऋ. सं. १. १६१. ७ ) इत्यादिवत् एतश इत्यादिशकारोपजनश्छान्दसः ॥