+++
title = "004"
devataa = "अग्निः"
RShiH = "विश्वसामात्रेयः"
ChandaH = "पङ्क्तिः"

+++


हे **अग्ने** **सहस्य** सहसः बलस्य पुत्र **नः** अस्मदीयम् **अस्य** **इदं** परिचरणमिदं **वचः** स्तोत्रं च **चिकिद्धि** जानीहि । हे **सुशिप्र** । शोभने शिप्रे हनू नासिके वा यस्यासौ सुशिप्रः । तस्य संबोधनम् । सुशिप्र सुहनो **दम्पते** गृहपते **तं** त्वाम् **अत्रयः** अत्रिपुत्राः **स्तोमैः** स्तोत्रैः **वर्धन्ति** वर्धयन्ति । **अत्रयः** **गीर्भिः** **शुम्भन्ति** अलंकुर्वन्ति ॥ ॥ १४ ॥