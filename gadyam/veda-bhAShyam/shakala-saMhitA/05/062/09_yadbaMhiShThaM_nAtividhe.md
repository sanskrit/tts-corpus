+++
title = "009"
devataa = "मित्रावरुणौ"
RShiH = "श्रुतिविदात्रेयः"
ChandaH = "त्रिष्टुप्"

+++


हे **सुदानू** शोभनदानौ हे **भुवनस्य** **गोपा** युवां **बंहिष्ठं** बहुतमं **यत्** **अच्छिद्रम्** अनवच्छिन्नं **शर्म** सुखं गृहं वा **नातिविधे** अतिवेद्धुमशक्यं शर्मेति शर्मविशेषणम् ॥  ‘ व्यध ताडने ' इत्यस्मादस्युपपदे कृत्यार्थे केन् संप्रसारणं च ॥ तादृशं शर्म धारयथः **तेन** शर्मणा **नः** अस्मान् **अविष्टं** रक्षतम् । हे **मित्रावरुणौ** **सिषासन्तः** धनानि संभक्तुमिच्छन्तो वयं **जिगीवांसः** शत्रूणां धनानि जेतुमिच्छन्तः **स्याम** भवेम ॥ ॥ ३१ ॥