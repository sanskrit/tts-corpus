+++
title = "006"
devataa = "मित्रावरुणौ"
RShiH = "श्रुतिविदात्रेयः"
ChandaH = "त्रिष्टुप्"

+++


**अक्रविहस्ता** अकृपणहस्तौ । दानशूरावित्यर्थः । कस्मै । **सुकृते** शोभनस्तुतिकर्त्रे **परस्पा** परस्तात् पातारौ रक्षितारौ हे **वरुणा** मित्रावरुणौ युवां **यं** यजमानम् **इळासु** यागभूमिषु **अन्तः** मध्ये **त्रासाथे** रक्षथः तस्मै सुकृते अक्रविहस्ता परस्पा च भवथ इति संबन्धः । किंच युवां **राजाना** राजमानौ **अहृणीयमाना** अक्रुध्यन्तौ द्वौ परस्परं **सह** साहित्येन **क्षत्रं** धनं सहस्रस्थूणम् अनेकावष्टम्भकस्तम्भोपेतं सौधादिरूपं गृहं च **बिभृथः** धारयथः सुकृते यजमानाय । अथवा । क्षत्रं बलमपरिमिताभिः स्थूणाभिरुपेतं रथं चागमनार्थं सह धारयथः ॥