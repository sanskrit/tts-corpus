+++
title = "003"
devataa = "अश्विनौ"
RShiH = "पौर आत्रेयः"
ChandaH = "अनुष्टुप्"

+++


हे अश्विनौ युवां **रथस्य** युष्मदीयस्य **अन्यत्** **चक्रम्** **ईर्मा** ॥ अर्तेः ईर्मा इति रूपम् । गन्तर्यादित्ये **वपुषे** तस्य शोभायै **वपुः** वपुष्मत् तेजोवत् चक्रं **येमथुः** नियमितवन्तौ स्थः । **अन्या** अन्येन चक्रेण **मह्ना** महत्त्वेन स्वसामर्थ्येन **नाहुषा** **युगा** । नहुषा मनुष्याः । तेषां युगा युगोपलक्षितान् कालान् प्रातरादिसवनान् अहोरात्रादिकालान् वा **रजांसि** लोकांश्च **परि** **दीयथः** परिगच्छथः । ‘न्य१घ्न्यस्य मूर्धनि चक्रं रथस्य येमथुः ' ( ऋ. सं १. ३०. १९ ) इत्युक्तम् ॥