+++
title = "008"
devataa = "अश्विनौ"
RShiH = "पौर आत्रेयः"
ChandaH = "अनुष्टुप्"

+++


हे **मधूयुवा** मधुरस्य सोमादेर्मिश्रयितारौ हे **रुद्रा**। रुत् स्तुतिः । तया द्रवणीयौ रुद्रपुत्रौ वा वां **मध्वः** मधुररसेन **सु** पिप्युषी सुष्ठु प्याययन्ती स्तुतिरस्मत्कृता **सिषक्ति** सेवते । **यत्** यदा **समुद्रा** समुद्द्रवणसाधनानि अन्तरिक्षाणि **अति** **पर्षथः** अतिपारयथः । यज्ञं प्राप्नुथः इत्यर्थः । **पक्वाः** **पृक्षः** अन्नानि हविर्लक्षणानि **वां** **भरन्त** भ्रियन्ते यजमानैः ॥