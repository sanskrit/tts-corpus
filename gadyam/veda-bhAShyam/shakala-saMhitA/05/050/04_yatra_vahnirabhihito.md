+++
title = "004"
devataa = "विश्वेदेवाः"
RShiH = "स्वस्त्यात्रेयः"
ChandaH = "अनुष्टुप्"

+++


**यत्र** यस्मिन्यज्ञे **वह्निः** यज्ञस्य वोढा **अभिहितः** यूपं प्रापितः **द्रोण्यः** यूपार्हः **पशुः** **दुद्रवत्** गच्छति यूपं प्रति तत्र **नृमणाः** यजमानमनाः सविता **वीरपस्त्यः** । वीरा ऋत्विग्यजमानाः पुत्रभृत्यादयो वा तद्वत्पस्त्यं गृहं यस्य स तादृशः । प्रेरितगृहो वा । पुत्राद्युपेतगृहप्रदः इत्यर्थः । **सनिता** संभक्ता भवति । **अर्णा** अरणकुशला **धीरेव** योषिदिव । यद्वा । अर्णानि हवींष्यभिलक्ष्य सनिता भवति ॥