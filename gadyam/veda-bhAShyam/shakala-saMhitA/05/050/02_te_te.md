+++
title = "002"
devataa = "विश्वेदेवाः"
RShiH = "स्वस्त्यात्रेयः"
ChandaH = "अनुष्टुप्"

+++


हे **नेतः** **देव** **ते** तव स्वभूताः **ते** वयं यजमानाः **ये** **च** अन्ये **इमान्** । विभक्तिव्यत्ययः । इमे होत्रादयः **अनुशसे** शंसितुं प्रभवन्ति तेऽपि त्वदीयाः । यद्वा । इमान् अन्यान् इन्द्रादीन् अनुशसे क्रमेण शंसितुं प्रभवन्ति । “ एकैव वा महानात्मा देवता स सूर्यः स हि सर्वभूतात्मा' इत्युक्तत्वादितरासां देवतानां तदन्तर्भावादिति भावः। न केवलं त्वच्छंसका एवेत्यर्थः । **ते** उभये वयं **राया** धनेन सचेमहि इति संबन्धः । **ते** **हि** ते खलु **आपृचे** आपर्चनीयाः ॥ कृत्यार्थे केन्प्रत्ययः ।  ‘ कृन्मेजन्तः' इत्यव्ययत्वाद्विभक्तेरदर्शनम् ॥ **सचथ्यैः** सर्वैः कामैः **सचेमहि** संगच्छेमहि ॥