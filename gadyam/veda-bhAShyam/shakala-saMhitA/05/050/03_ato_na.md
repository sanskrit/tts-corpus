+++
title = "003"
devataa = "विश्वेदेवाः"
RShiH = "स्वस्त्यात्रेयः"
ChandaH = "अनुष्टुप्"

+++


**अतः** अस्मिन् यज्ञे ॥ सार्वविभक्तिकस्तसिः ॥ **नः** अस्माकमृत्विजां **नॄन्** नेतॄन् **अतिथीन्** तद्वत् पूज्यन् देवान् **आ** **दशस्यत** सर्वतः परिचरत । **अतः** अस्मिन् यज्ञे **पत्नीः** देवानां पत्नीरपि दशस्यत हविष्प्रदानादिना । यद्वा । नः अस्मभ्यं नॄन् पुत्रभृत्यादीनतिथीन् पत्नीश्चैतत्त्रयमत्र दशस्यत । हे देवाः प्रयच्छत। **आरे** दूरे **विश्वं** सर्वं **पथेष्ठां** मार्गे वर्तमानं वैरिणं **द्विषः** अन्यानपि द्विषो द्वेष्टॄन् **युयोतु** पृथक्करोतु देवसंघः सविता वा **यूयुविः**। सर्वस्यामिश्रयिता पृथक्कर्ता ॥