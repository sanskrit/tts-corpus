+++
title = "002"
devataa = "मित्रावरुणौ"
RShiH = "अर्चनाना आत्रेयः"
ChandaH = "जगती"

+++


हे **मित्रावरुणा** मित्रावरुणौ **सम्राजौ** सम्यक् राजमानौ युवाम् **अस्य** **भुवनस्य** **राजथः** ईशाथे । **स्वर्दृशा** स्वर्गस्य द्रष्टारौ युवां **विदथे** अस्मद्यज्ञे सम्राजाविति संबन्धः । **वां** युवां **वृष्टिं** **राधः** धनं वृष्ट्याख्यं धनम् **अमृतत्वं** स्वर्गं च **ईमहे** प्रार्थयामहे । युवयोः **तन्यवः** विसृता रश्मयः **द्यावापृथिवी** **वि** **चरन्ति** विविधं प्राप्नुवन्ति । अथवा वृष्टिं धनममृतत्वं चेमहे ॥