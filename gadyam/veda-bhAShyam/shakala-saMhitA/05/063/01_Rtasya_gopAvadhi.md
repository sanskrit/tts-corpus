+++
title = "001"
devataa = "मित्रावरुणौ"
RShiH = "अर्चनाना आत्रेयः"
ChandaH = "जगती"

+++


हे **ऋतस्य** उदकस्य **गोपौ** रक्षितारौ **सत्यधर्माणा** सत्यधर्माणौ युवां **रथम्** **अधि** **तिष्ठथः** । आरोहथोऽस्मद्यज्ञमागमनार्थम् । कुत्र । **परमे** **व्योमनि** निरतिशये आकाशे । हे मित्रावरुणौ **युवं** युवाम् **अत्र** अस्मिन् यज्ञे **यं** यजमानम् **अवथः** रक्षथः **तस्मै** यजमानाय **वृष्टिः** पर्जन्यः **मधुमत्** उदकं **दिवः** द्युलोकात् **पिन्वते** सिञ्चति वर्धयति ॥