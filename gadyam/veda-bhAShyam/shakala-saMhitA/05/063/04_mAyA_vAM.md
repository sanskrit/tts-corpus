+++
title = "004"
devataa = "मित्रावरुणौ"
RShiH = "अर्चनाना आत्रेयः"
ChandaH = "जगती"

+++


हे **मित्रावरुणा** **वां** युवयोः **माया** **दिवि** **श्रिता** आश्रिता । कैषा युवयोर्मायोच्यते । **सूर्यः** सर्वस्य प्रेरकः **ज्योतिः** दीप्यमानः **चित्रं** चायनीयम् **आयुधम्** उक्तलक्षणायुधरूपः **चरति** परिभ्रमत्यन्तरिक्षे । शत्रुमारकत्वादायुधमुच्यते । **तं** सूर्यम् **अभ्रेण** मेघेन **वृष्ट्या** **दिवि** **गूहथः** गोपायथः । हे **पर्जन्य** देव मित्रावरुणाभ्यां वृष्ट्यर्थं प्रेरितेन त्वया **मधुमन्त:** **द्रप्साः** **ईरते** ईर्यन्ते । त्वत्सृष्टा वा गच्छन्ति ।