+++
title = "007"
devataa = "मित्रावरुणौ"
RShiH = "अर्चनाना आत्रेयः"
ChandaH = "जगती"

+++


हे **मित्रावरुणा** **विपश्चिता** प्राज्ञौ युवां **धर्मणा** जगद्धारकेण वृष्ट्यादिलक्षणेन कर्मणा **व्रता** यज्ञादिकर्माणि **रक्षेथे** पालयथः । **असुरस्य** मेघानां निरसितुः पर्जन्यस्य **मायया** प्रज्ञया च **ऋतेन** उदकेन यज्ञेन वा निमित्तेन **विश्वं** **भुवनं** सर्वं भूतजातं **वि** **राजथः** विदीपयथः इत्यर्थः । **सूर्यमा** सूर्यं च **चित्र्यं** पूज्यं **रथं** रंहणस्वभावं **दिवि** द्युलोके **धत्थः** धारयथो जगदुपकारार्थम् ॥ ॥ १ ॥