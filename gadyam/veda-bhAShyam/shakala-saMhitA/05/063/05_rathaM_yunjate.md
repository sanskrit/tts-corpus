+++
title = "005"
devataa = "मित्रावरुणौ"
RShiH = "अर्चनाना आत्रेयः"
ChandaH = "जगती"

+++


हे मित्रावरुणौ युवयोरनुग्रहात् **मरुतः** **शुभे** उदकार्थं **सुखं** शोभनाक्षद्वारं **रथं** **युञ्जते** अश्वैर्योजयन्ति । **शूरो** **न** शूर इव । स यथा युद्धार्थं रथं युनक्ति तद्वत् । **गविष्टिषु** गवामुदकानाम् एषणेषु निमित्तेषु **चित्रा** चायनीयानि **रजांसि** लोकान् **तन्यवः** ततास्ते मरुतः **वि** **चरन्ति** विविधं चरन्ति । तस्मात् तैः सहितौ हे **सम्राजा** युवां **दिवः** द्युलोकात् **पयसा** उदकेन **नः** अस्मान् **उक्षतं** सिञ्चतम् ॥