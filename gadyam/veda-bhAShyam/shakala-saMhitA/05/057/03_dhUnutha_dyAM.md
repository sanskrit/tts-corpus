+++
title = "003"
devataa = "मरुतः"
RShiH = "श्यावाश्व आत्रेयः"
ChandaH = "जगती"

+++


हे मरुतः **द्याम्** । दिवीत्यर्थः । **पर्वतान्** मेघान् **दाशुषे** हविर्दात्रे यजमानाय **वसु** धनानि च **धूनुथ** प्रापयथ । **वः** युष्माकं **यामनः** गमनस्य **भिया** भीत्या **वना** वनानि वृक्षादिसमूहाः **नि** **जिहते** नितरां कम्पन्ते । अवनता भृशं शंसन्तीत्यर्थः । हे **पृश्निमातरः** पृश्नेः पुत्राः । **पृश्नियै** वै पयसो मरुतो जाताः ' (तै. सं. २. २.११.४ ) इति हि श्रुतिः । हे मरुतः **पृथिवीं** **कोपयथ** अभिवृष्ट्या क्षोभयथ । हे **उग्राः** उद्गूर्णबला यूयं **यत्** यदा **शुभे** उदकार्थं **पृषतीः** युष्मदीयाः अश्वाः **अयुग्ध्वं** योजयथ तदा कोपयथ पृथिवीम् ॥