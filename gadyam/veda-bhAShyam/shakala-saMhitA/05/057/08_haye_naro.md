+++
title = "008"
devataa = "मरुतः"
RShiH = "श्यावाश्व आत्रेयः"
ChandaH = "त्रिष्टुप्"

+++


**हये** हे **नरः** नेतारः **मरुतः** **नः** अस्मान् **मृळत** सुखयत अस्मभ्यं हिताय वा सुखिनो भवत । हे **तुवीमघासः** प्रभूतधनाः **अमृताः** अमरणस्वभावाः **ऋतज्ञाः** उदकस्य यज्ञस्य वा ज्ञातारः । कर्तार इत्यर्थः । **सत्यश्रुतः** सत्येन सत्यफलत्वेन प्रसिद्धाः **कवयः** मेधाविनः। **युवानः** नित्यतरुणाः **बृहद्गिरयः** प्रभूतस्तुतयः **बृहत्** अत्यधिकम् **उक्षमाणाः** हविर्भिः सेविताः उदकं वा सिञ्चन्तो यूयं मृळत ॥ ॥ २२ ॥