+++
title = "009"
devataa = "अश्विनौ"
RShiH = "अवस्युरात्रेयः"
ChandaH = "पङ्क्तिः"

+++


**उषाः** व्युष्टिः **अभूत्** । अग्निः च **रुशत्पशुः** दीप्तपशुमान् । प्रकाशितहविरित्यर्थः । अथवा पशवः किरणाः । रुशद्रश्मिः सन् **अधायि** वेद्यामधीयत अग्निः अहवनीयः **ऋत्वियः** ऋतौ काले भवः । हे **वृषण्वसू** प्रदत्तधनौ हे **दस्रौ** **वां** युवयोः **अमर्त्यः** अमरणधर्मा ध्रुवः **रथः** **अयोजि** । अश्वैर्युक्तो भवत्वित्यर्थः ॥ ‘छन्दसि लुङ्लङ्लिटः' इत्यनेकेष्वर्थेषु लुङ् भवति । इह प्रार्थनायाम् । माध्वी इत्यादि गतम् ॥ ॥ १६ ॥