+++
title = "003"
devataa = "उषाः"
RShiH = "सत्यश्रवा आत्रेयः"
ChandaH = "त्रिष्टुप्"

+++


**एषा** उषाः **अरुणेभिः** अरुणवर्णैः **गोभिः** बलीवर्दैः रथं **युजाना** योजयन्ती **अस्रेधन्ती** अशुष्यन्त्यक्षीणा वा । किम् । **रयिं** धनम् **अप्रायु** अप्रगन्तृ अविचलितं **चक्रे** करोति । किं कुर्वती । **पथः** मार्गान् **रदन्ती** प्रकाशयन्ती । किमर्थम् । **सुविताय** सुष्ठु गमनाय **देवी** द्योतमाना **पुरुष्टुता** बहुभिः स्तुता 'विश्ववारा सर्वैर्वरणीया **वि** **भाति** प्रकाशं करोति ॥