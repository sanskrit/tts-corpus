+++
title = "004"
devataa = "उषाः"
RShiH = "सत्यश्रवा आत्रेयः"
ChandaH = "त्रिष्टुप्"

+++


**एषा** उषाः **व्येनी** **भवति** विशेषेण श्वेता भवति **द्विबर्हाः** द्वयोः प्रथममध्यमयोः स्थानयोः परिवृढोषाः पश्चात् **तन्वं** स्वीयां तनुम् **आविष्कृण्वाना** प्रकटीकुर्वती । कुत्र । **पुरस्तात्** पूर्वस्यां दिशि । किंच **ऋतस्य** आदित्यस्य **पन्थां** पन्थानं **साधु** सम्यक् **अन्वेति** । किंच **प्रजानतीव** विश्वं प्रज्ञापयन्ती । इवेति संप्रत्यर्थे । **न** **दिशो** **मिनाति** न हिनस्ति । प्रत्युत दिशः प्रकाशयति । अथवा प्रजानतीव अनुगन्तव्यमिति प्रकर्षेण अवगच्छन्ती च ऋतस्य पन्थामन्वेति ॥