+++
title = "005"
devataa = "उषाः"
RShiH = "सत्यश्रवा आत्रेयः"
ChandaH = "त्रिष्टुप्"

+++


**एषा** उषाः **शुभ्रा** **न** शुभ्रवर्णा निर्मला स्वलंकृता योषिदिव **तन्वः** अङ्गानि **विदाना** प्रज्ञापयन्ती **स्नाती** स्नानं कुर्वाणा **ऊर्ध्वेव** उन्नतेव स्नानादुत्तिष्ठन्तीव **नः** अस्मदर्थम् अस्माकं पुरतो वा **दृशये** सर्वेषां दर्शनाय उत् **अस्थात्** पूर्वस्यां दिशि उत्तिष्ठति। किं कुर्वती । **द्वेषः** द्वेष्याणि **तमांसि** **अप** **बाधमाना** **दिवो** **दुहिता** **उषाः** **ज्योतिषा** तेजसा सह 'आगात् आगच्छति ॥