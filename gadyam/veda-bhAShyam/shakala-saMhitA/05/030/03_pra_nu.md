+++
title = "003"
devataa = "इन्द्रः"
RShiH = "बभ्रुरात्रेयः"
ChandaH = "त्रिष्टुप्"

+++


हे **इन्द्र** **ते** त्वदीयानि यानि **कृतानि** कर्माणि सन्ति **नु** अद्य **वयं** स्तोतारः **सुते** सोमेऽभिषुते सति तानि कर्माणि **प्र** **ब्रवाम** प्रकर्षेण वदाम । त्वमपि **नः** अस्मदर्थं **यानि** कर्माणि **जुजोषः** असेवथाः तानि कर्माणि **अविद्वान्** इतः पूर्वमजानन् जनः **वेदत्** जानातु । **विद्वान्** **शृणवच्च** शृणुयाच्च । यद्वा विद्वान् जानन् पुरुषः शृणवच्च । अजानन्तमपि जनं श्रावयेच्च । **सर्वसेनः** सर्वाभिः सेनाभिर्युक्तः **मघवा** धनवान् विद्वान् जानन् **अयम्** इन्द्रो जानतश्च शृण्वतश्च तान् जनान् प्रति **वहते** अश्वैरुह्यते ॥ व्यत्ययेन कर्तृप्रत्ययः ॥ प्रापयति ॥