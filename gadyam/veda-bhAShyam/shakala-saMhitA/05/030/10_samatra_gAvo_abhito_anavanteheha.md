+++
title = "010"
devataa = "इन्द्रः"
RShiH = "बभ्रुरात्रेयः"
ChandaH = "त्रिष्टुप्"

+++


**यत्** यदा **गावः** **वत्सैर्वियुताः** **आसन्** वियुक्ता अभवन् **अत्र** अस्मिन् काले **अभितः** सर्वतो नमुचिनापहृता गावः **इहेह** इह चेह च सर्वतः **सम्** **अनवन्त** अत्यन्तमगच्छन् । **यत्**  यदा **सुषुताः** बभ्रुनाम्ना ऋषिणा सुष्ट्वभिषुताः **सोमासः** सोमाः **ईम्** एनमिन्द्रम् **अमन्दन्** अमादयन् तदा **इन्द्रः** **शाकैः** शक्तैर्मरुद्भिः सह **अस्य** बभ्रोः संबन्धिनीर्नमुचिनापहृताः **ताः** गाः **सम्** **असृजत्** वत्सैः सह समयोजयत् ॥ ॥ २७ ॥