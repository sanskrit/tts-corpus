+++
title = "006"
devataa = "इन्द्रः"
RShiH = "बभ्रुरात्रेयः"
ChandaH = "त्रिष्टुप्"

+++


**एते** **मरुतः** । महद्रवन्ति वदन्तीति' मरुतः स्तोतारः। **सुशेवाः** । शेवमिति सुखनामैतत् । शोभनसुखाः सन्तः । स्तोत्रेण शोभनं सुखमुत्पादयन्त इत्यर्थः । हे इन्द्र **तुभ्येत्** तुभ्यमेव **अर्कम्** अर्चनीयं स्तोत्रम् **अर्चन्ति** स्तुवन्ति कुर्वन्तीत्यर्थः । **अन्धः** सोमलक्षणमन्नं 'सुन्वन्ति अभिषवं कुर्वन्ति । **इन्द्रः** परमैश्वर्ययुक्तः 'मायाभिः स्वकीयाभिः शक्तिभिः **अहिं** वृत्रं **प्र** **सक्षत्** अभ्यभवत् । कीदृशम् । **ओहानं** देवान् बाधमानम् **अपः** उदकानि **आशयानम्** आवृत्य शयनं कुर्वन्तं **मायिनं** कपटवन्तमिति ॥