+++
title = "013"
devataa = "ऋणंचयेन्द्रौ"
RShiH = "बभ्रुरात्रेयः"
ChandaH = "त्रिष्टुप्"

+++


हे **अग्ने** **रुशमासः** रुशमा ऋणंचयस्य किंकराः **सुपेशसं** सुरूपमलंकाराच्छादनादिभिः संस्कृतं **मा** माम् **अस्तं** गृहं **गवां** धेनूनां **सहस्रैः** सह **अव** **सृजन्ति** प्रापयन्ति स्म । तदनन्तरमेव **तीव्राः** रसवन्तः **सुतासः** लब्धबहुधनेन मयाभिषुताः सोमाः **परितक्म्यायाः** । तमसा भूतानि परितस्तकति गच्छतीति परितक्म्या । तस्याः **अक्तोः** रात्रेः **व्युष्टौ** व्युच्छने सति । उषःकाले इत्यर्थः । **इन्द्रम्** **अममन्दुः** अमादयन् । बभ्रुः गवां प्राप्त्यनन्तरमविलम्बितमेव सोमेनेजे इत्यर्थः ॥