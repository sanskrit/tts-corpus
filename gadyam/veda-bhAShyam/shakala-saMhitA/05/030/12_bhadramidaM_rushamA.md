+++
title = "012"
devataa = "ऋणंचयेन्द्रौ"
RShiH = "बभ्रुरात्रेयः"
ChandaH = "त्रिष्टुप्"

+++


रुशम इति कश्चिज्जनपदविशेषः । अत्र रुशमशब्देन तत्रत्या जना उच्यन्ते । **रुशमाः** ऋणंचयनाम्नो राज्ञः किंकराः हे **अग्ने** 'भद्रं कल्याणम् **इदं** कर्म **अक्रन्** अकुर्वन् । कीदृशाः । **गवां** धेनूनां **चत्वारि** चतुःसंख्यायुक्तानि **सहस्रा** सहस्राणि **ददतः** मह्यं प्रयच्छन्तः । राज्ञा हि दीयमानानि धनानि राजपुरुषा एव प्रयच्छन्तीत्यर्थः । **नृणां** नेतॄणां मध्ये **नृतमस्य** अतिशयेन नेतृतमस्य **ऋणंच** यस्य एतन्नामकेन राज्ञा **प्रयता** प्रयतानि दत्तानि **मघानि** गोरूपाणि धनानि वयं **प्रत्यग्रभीष्म** प्रतिगृहीतवन्तः स्मः । पूजार्थं बहुवचनम् ॥