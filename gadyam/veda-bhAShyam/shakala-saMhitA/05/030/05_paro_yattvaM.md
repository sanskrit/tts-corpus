+++
title = "005"
devataa = "इन्द्रः"
RShiH = "बभ्रुरात्रेयः"
ChandaH = "त्रिष्टुप्"

+++


**यत्** यदा हे इन्द्र **परः** परस्तादुपरिष्टात् स्थितः **परमः** उत्कृष्टतमः **त्वं** **परावति** दूरे **श्रुत्यं** श्रवणीयं **नाम** नामधेयं **बिभ्रत्** धारयन् **आजनिष्ठाः** आ समन्तादजायथाः । शेषः परोक्षकृतः । **अतश्चित्** अत आरभ्यैव **देवाः** द्योतमानाः अग्न्यादयः **इन्द्रात्** **अभयन्त** बिभ्युः । **विश्वा** **अपः** सर्वाण्युदकानि इन्द्रः **अजयत्** वशीचक्रे । कीदृशीः । **दासपत्नीः** । दासो वृत्रः पतिः पालयिता यासामपां ता इति ॥ ॥ २६ ॥