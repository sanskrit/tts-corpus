+++
title = "009"
devataa = "इन्द्रः"
RShiH = "बभ्रुरात्रेयः"
ChandaH = "त्रिष्टुप्"

+++


**दासः** उपक्षपयिता नमुचिरसुरः **स्त्रियः** स्त्री: **आयुधानि** युद्धसाधनानि **चक्रे** **हि** कृतवान् खलु । इन्द्रेण सह योद्धुं प्रहितवानित्यर्थः । **अस्य** असुरस्य संबन्धिन्यः **अबलाः** स्त्रीरूपाः **सेनाः** **मा** मां **किं** **करन्** । किं कुर्युरिति मन्यमान इन्द्रस्तासां मध्ये **अस्य** असुरस्य **धेने** प्रीणयित्र्यौ सुरूपे **उभे** द्वे स्त्रियौ **अन्तः** **अख्यत्** **हि** गृहमध्ये निदधे खलु । **अथ** अनन्तरम् **इन्द्रः** **दस्युं** नमुचिं **युधये** युद्धाय **उप** **प्रैत्** उपप्रागच्छत् ॥