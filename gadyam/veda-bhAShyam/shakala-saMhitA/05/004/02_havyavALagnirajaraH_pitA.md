+++
title = "002"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


अयं **हव्यवाडग्निः** **अजरः** अजीर्णः सन् **नः** **पिता** भवत्विति शेषः । किंच **विभुः** व्याप्तः **विभावा** दीप्तिमान् **सुदृशीकः** शोभनदर्शनः **अस्मे** अस्माकं भवतु । अथ प्रत्यक्षवादः। **सुगार्हपत्याः** शोभनगार्हपत्ययुक्तानि **इषः** अन्नानि **सं** **दिदीहि** सम्यक् प्रकाशय ददस्व वा । **अस्मद्र्यक्** अस्मदभिमुखं **श्रवांसि** अन्नानि **सं** **मिमीहि** सम्यक् प्रयच्छ ॥