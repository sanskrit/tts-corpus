+++
title = "006"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


हे अग्ने **वधेन** आयुधेन **दस्युम्** उपक्षपयितारं **प्र** **हि** **चातयस्व** प्रणाशय । हि इति पूरणः । **वयः** **कृण्वानः** कुर्वाणः **तन्वे** शरीराय **स्वायै** स्वीयाय । अथवा स्वायै तन्वे यजमानादिरूपाय पुत्राय वयोऽन्नं कुर्वाणः । **यत्** यस्मात् **सहसस्पुत्र** अग्ने **देवान्** **पिपर्षि** तर्पयसि। हे **नृतम** नेतृतम **अग्ने** **सः** त्वं **वाजे** संग्रामे **अस्मान्** **पाहि** रक्ष ॥