+++
title = "003"
devataa = "विश्वेदेवाः"
RShiH = "सदापृण आत्रेयः"
ChandaH = "त्रिष्टुप्"

+++


**अस्मै** मह्यम् **उक्थाय** स्तोत्रे **पर्वतस्य** पर्ववतो मेघस्य **गर्भः** गर्भस्थानीयमुदकं **जिहीत** चलति । चालयति वेन्द्रः । कीदृशायास्मै । **महीनां** महतीनां स्तुतीनां **जनुषे** उत्पादयित्रे **पूर्व्याय** प्रत्नाय । तदेव पुनरुच्यते । **पर्वतः** मेघः **वि** जिहीत । **द्यौः** च **साधत** साधयति वृष्टिम् । **आविवासन्तः** सर्वतः परिचरन्तोऽङ्गिारसः **भूम** अत्यधिकं **दसयन्त** उपक्षपयन्यात्मानं कर्मभिः ॥