+++
title = "008"
devataa = "विश्वेदेवाः"
RShiH = "सदापृण आत्रेयः"
ChandaH = "त्रिष्टुप्"

+++


**विश्वे** सर्वे **अङ्गिरसः** **माहिनायाः** मंहनीयायाः **अस्याः** उषसः **व्युषि** व्युच्छने सति गवामावरकेऽन्धकारेऽपवृते सति **यत्** यदा **गोभिः** **सं** **नवन्त** संजग्मिरे तदा **आसां** गवाम् **उत्सः** क्षीराद्युत्स्रावः **परमे** उत्कृष्टे **सधस्थे** सहस्थाने यज्ञे उपयुक्तोऽभवदित्यर्थः। **ऋतस्य** सत्यस्य **पथा** मार्गेण **सरमा** वाक् देवशुनी वा **गाः** निगूढाः **विदत्** अलभत । यद्वा । आसां गवां परमे सधस्थे सहस्थाने व्रजस्य निगूहनप्रदेश उत्स उदकस्य प्रस्रवणो वर्तते । बिलमित्यर्थः । तेन ऋतस्य उदकस्य पथा मार्गेण सरमा गा विदत् ॥