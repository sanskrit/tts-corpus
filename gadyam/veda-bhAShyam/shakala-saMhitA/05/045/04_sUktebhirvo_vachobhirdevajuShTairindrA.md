+++
title = "004"
devataa = "विश्वेदेवाः"
RShiH = "सदापृण आत्रेयः"
ChandaH = "त्रिष्टुप्"

+++


हे **इन्द्रा** हे **अग्नी** । परस्परापेक्षया प्रत्येकं द्विवचनम् । यद्यप्येकमेव पदं मध्ये व्यवधानं छान्दसम् । हे इन्द्राग्नी **वः** युवाम् ॥ व्यत्ययेन बहुवचनम् ॥ **देवजुष्टैः** देवैः सेवनीयैः **सूक्तेभिः** सूक्तैः सुवचनैः शोभनगुणप्रकाशनप्रवणैः **वचोभिः** **अवसे** अस्मद्रक्षणाय **हुवध्यै** आह्वयामि । **नु** क्षिप्रं युवाम् **उक्थेभिः** स्तोत्रैः **कवयः** अनूचानाः पूर्वे ऋषयः **सुयज्ञाः** शोभनयागाः **आविवासन्तः** स्तुत्यादिना परिचरन्तः **मरुतः** मरुत्सदृशाः कर्मसु शीघ्राः **यजन्ति** पूजयन्ति । **हि** **स्म** इति पूरणौ ॥।