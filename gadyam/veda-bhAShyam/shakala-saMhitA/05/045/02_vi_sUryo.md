+++
title = "002"
devataa = "विश्वेदेवाः"
RShiH = "सदापृण आत्रेयः"
ChandaH = "त्रिष्टुप्"

+++


**सूर्यः** देवः **श्रियं** दीप्तिं **वि** **सात्** विभजते प्रकाशयतीत्यर्थः । **अमतिं** **न** । रूपनामैतत् । रूपमिव द्रव्यम् । यथा द्रव्याणि घटपटादीनि नीलपीतादिरूपं लभन्ते तद्वत् । तथा **गवां** रश्मीनां **माता** उषाः **जानती** सूर्यं उदेष्यति मया च व्युच्छनं कर्तव्यमिति जानती **ऊर्वात्** महतोऽन्तरिक्षात् **आ** **गात्** आगच्छति । तथा **नद्यः** च **धन्वर्णसः** ॥ धन्वतिर्गतिकर्मा । धन्वन्ति गच्छन्त्यर्णांसि यासु तास्तथोक्ताः । दीर्घाभावश्छान्दसः ॥ **खादोअर्णाः** भक्षितकूलोदकाः । कूलंकषा इत्यर्थः । नद्यश्चैवंरूपा भवन्ति । किंच **द्यौः** च **सुमिता** सुष्ठु गृहे स्थापिता **स्थूणेव** गृहाधारस्तम्भ इव **दृंहत** दृढाभवत् । एतत्सर्वं सूर्यस्याज्ञयेति भावः ॥