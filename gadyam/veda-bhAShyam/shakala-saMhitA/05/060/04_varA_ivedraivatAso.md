+++
title = "004"
devataa = "मरुतो मरुतो वाग्निश्च"
RShiH = "श्यावाश्व आत्रेयः"
ChandaH = "त्रिष्टुप्"

+++


**वराइव** विवाहयोग्या युवान इव । ते यथा **रैवतासः** धनवन्तः **हिरण्यैः** हिरण्यमयैराभरणविशेषैः **स्वधाभिः** उदकैश्च **तन्वः** स्वीयानि शरीराणि **अभि** **पिपिश्रे** संयोजयन्ति अलंकुर्वन्ति तद्वदेते मरुतोऽपि रैवतासः धनवन्तः हिरण्यैः हिरण्यस्थानीयैर्विद्युदाख्यैराभरणैः स्वधाभिश्च तन्वः स्वीयानि शरीराणि पिपिश्रे । **श्रिये** शोभायै **श्रेयांसः** श्रेष्ठाः **तवसः** बलवन्तो मरुतः **रथेषु** **सत्रा** सत्यं सह वा **तनूषु** **महांसि** **चक्रिरे** कृतवन्तः । सर्वाभरणैरुदकैश्चोपेताः रथानधिष्ठाय शरीरेषु तेजांस्यधारयन्नित्यर्थः ॥