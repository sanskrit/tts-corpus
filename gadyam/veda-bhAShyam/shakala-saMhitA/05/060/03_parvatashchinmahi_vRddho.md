+++
title = "003"
devataa = "मरुतो मरुतो वाग्निश्च"
RShiH = "श्यावाश्व आत्रेयः"
ChandaH = "त्रिष्टुप्"

+++


हे मरुतः **वः** युष्माकं **स्वने** भयंकरशब्दे सति **पर्वतश्चित्** पर्वतोऽपि **महि** महान् **वृद्धः** सन्नपि **बिभाय** बिभेति । **दिवश्चित्** अन्तरिक्षस्यापि **सानु** समुच्छ्रितः प्रदेशः **रेजत** कम्पते । **यत्** यदा **क्रीळथ** हे **मरुतः** यूयम् **ऋष्टिमन्तः** आयुधवन्तः सन्तस्तदा **आपइव** उदकानीव **सध्र्यञ्चः** सहाञ्चनाः **धवध्वे** धावध्वे गच्छथ ॥