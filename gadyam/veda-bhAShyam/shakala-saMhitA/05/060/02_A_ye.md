+++
title = "002"
devataa = "मरुतो मरुतो वाग्निश्च"
RShiH = "श्यावाश्व आत्रेयः"
ChandaH = "त्रिष्टुप्"

+++


**ये** **मरुतः** **रुद्राः** रुद्रपुत्राः **आ** **तस्थुः** आतिष्ठन्ति **पृषतीषु** मरुतां वाहनेषु **श्रुतासु** श्रान्तासु प्रसिद्धासु वा **सुखेषु** । खमाकाशं छिद्रम् । शोभनरथाक्षद्वारेषु **रथेषु** रथान् आ तस्थुः आतिष्ठन्ति । हे **उग्राः** उद्गूर्णबला मरुतो यूयं यदा रथमारूढाः स्थ तदानीं **वना** **चित्** वनान्यपि **नि** **जिहते** न्यग्गच्छन्ति **वः** युष्माकं **भिया** भीत्या । **पृथिवी** **चित्** पृथिव्यपि **रेजते** । **पर्वतश्चित्** पर्वतोऽपि रेजते कम्पते । उत्तरार्ध: प्रत्यक्षकृतः । पूर्वार्धे य एवमकुर्वन् तेषां स्तोममृध्यामिति पूर्वत्रान्वयः ॥