+++
title = "001"
devataa = "मरुतो मरुतो वाग्निश्च"
RShiH = "श्यावाश्व आत्रेयः"
ChandaH = "त्रिष्टुप्"

+++


अहं श्यावाश्वः **अग्निं** **स्ववसं** स्वायत्तरक्षणं **नमोभिः** स्तोत्रैः **ईळे** स्तौमि । तत्स्तोत्रं **कृतम्** **इह** इदानीं **प्रसत्तः** प्रसन्नः प्रकर्षेण यज्ञं प्राप्तो वा सन् **नः** अस्मदर्थं **वि** **चयत्** विजानातु । **वाजयद्भिः** अन्नमिच्छद्भिः स्तोत्रैः **रथैरिव** रथैर्यथाभिमतं प्राप्नुवन्ति तद्वद्रंहणसाधनैः **प्र** **भरे** प्रकर्षेण संपादयाम्यभिमतम् । प्रदक्षिणित् प्रादक्षिण्येन गच्छन् **मरुतां** **स्तोमं** स्तोत्रम् **ऋध्यां** वर्धयेयम् ॥