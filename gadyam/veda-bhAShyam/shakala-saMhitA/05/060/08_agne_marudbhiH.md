+++
title = "008"
devataa = "मरुतो मरुतो वाग्निश्च"
RShiH = "श्यावाश्व आत्रेयः"
ChandaH = "जगती"

+++


हे **अग्ने** **मरुद्भिः** सह **मन्दसानः** सन् **सोमं** **पिब** । कीदृशैः मरुद्भिः। **शुभयद्भिः** शोभमानैरन्यान् शोभयद्भिर्वा **ऋक्वभिः** स्तुत्यैः **गणश्रिभिः** गणभावमाश्रयद्भिः **पावकेभिः** शोधकैः **विश्वमिन्वेभिः** विश्वं वृष्ट्या प्रणयद्भिः **आयुभिः** आयुष्मद्भिः। हे **वैश्वानर** विश्वनरहिताग्ने **प्रदिवा** पुराणेन **केतुना** ज्वालापुञ्जेन **सजूः** सहितः ॥ ॥ २५ ॥