+++
title = "007"
devataa = "मरुतो मरुतो वाग्निश्च"
RShiH = "श्यावाश्व आत्रेयः"
ChandaH = "जगती"

+++


हे **विश्ववेदसः** सर्वस्य ज्ञातारो विश्वधना वा हे **मरुतः** **यत्** यूयं **अग्निश्च** **दिवः** द्युलोकात् **उत्तरात** उत्कृष्टतात् **अधि** उपरि **स्नुभिः** सानुभिरुपरिप्रदेशे **वहध्वे** उह्यध्वे । तत्र निवसथेत्यर्थः । यद्वा स्नुशब्देन तत्सदृशा अश्वा उच्यन्ते । तैर्वोह्यध्वे । **ते** यूयं **मन्दसानाः** मोदमाना अस्मदीयैः स्तोत्रैर्हविर्भिश्च **धुनयः** शत्रूणां कप्पयितारः **रिशादसः** अस्मद्धिंसकानामत्तारः सन्तः **वामं** वननीयं धनं **धत्त** दत्त **यजमानाय** **सुन्वते** अभिषवं कुर्वते ॥