+++
title = "001"
devataa = "अग्निः"
RShiH = "द्वितो मृक्तवाहा आत्रेयः"
ChandaH = "अनुष्टुप्"

+++


**पुरुप्रियः** बहुप्रियः **विशः** यजमाने धनस्य निवेशकः **अतिथिः** । यजमानानां गृहान्प्रति तिथिष्वभ्येतीत्यतिथिः । तथाह यास्कः- ‘ अतिथिरभ्यतितो गृहान्भवत्यभ्येति तिथिषु परकुलानीति वा परगृहाणीति वा ' ( निरु. ४. ५) इति । एवंविधः **अग्निः** **प्रातः** **स्तवेत** स्तूयते । **अमर्त्यः** अमरणधर्मा **यः** अग्निः **मर्तेषु** मनुष्येषु यजमानेषु स्थितानि **विश्वानि** सर्वाणि **हव्या** हव्यानि हवींषि **रण्यति** कामयते ॥