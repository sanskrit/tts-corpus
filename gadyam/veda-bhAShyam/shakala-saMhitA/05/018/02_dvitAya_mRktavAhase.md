+++
title = "002"
devataa = "अग्निः"
RShiH = "द्वितो मृक्तवाहा आत्रेयः"
ChandaH = "अनुष्टुप्"

+++


हे अग्ने **द्विताय** द्वितपुत्राय **मृक्तवाहसे**। मृक्तं शुद्धं हविर्देवेभ्यो वहति प्रापयतीति मृक्तवाहाः । तस्मै **स्वस्य** आत्मीयस्य **दक्षस्य** बलस्य धनस्य वा **मंहना** मंहनायै दानाय भव । हे **अमर्त्य** नित्याग्ने यतः कारणात् **ते** तुभ्यं **सः** मृक्तवाहाः **आनुषक्** सर्वदानुषक्तम् **इन्दुं** सोमं **धत्ते** धारयति **स्तोता** **चित्** स्तोता च भवति ॥