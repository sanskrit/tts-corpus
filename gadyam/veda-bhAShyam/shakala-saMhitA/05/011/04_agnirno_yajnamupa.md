+++
title = "004"
devataa = "अग्निः"
RShiH = "सुतंभर आत्रेयः"
ChandaH = "जगती"

+++


**साधुया** सर्वपुरुषार्थानां साधकः **अग्निर्नो** **यज्ञम्** अस्मदीयं यागं प्रति **उप** **वेतु** आगच्छतु । **नरः** मनुष्याः **गृहेगृहे** अनुगृहम् **अग्निं** **वि** **भरन्ते** विहरन्ति विहरणं कुर्वन्तीत्यर्थः । **हव्यवाहनः** हव्यानां हविषां वोढा **अग्निर्दूतः** देवानां दूतः **अभवत्** । **वृणानाः** संभजमानाः सन्तः **कविक्रतुं** क्रान्तयज्ञम् **अग्निं** **वृणते** संभजन्ते ॥ साधुया ।  ‘ सुपां सुलुक् ' इत्यादिना विभक्तेर्यादेशः ॥