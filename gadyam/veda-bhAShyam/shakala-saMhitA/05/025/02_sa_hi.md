+++
title = "002"
devataa = "अग्निः"
RShiH = "वसूयव आत्रेयाः"
ChandaH = "अनुष्टुप्"

+++


**पूर्वे** **चित्** पूर्वे महर्षयः **होतारं** देवानामाह्वातारं **मन्द्रजिह्वम्** । हविषां प्रदानेन देवानां मादयित्री जिह्वा यस्य सः । तम् । यद्वा मोदनजिह्वम् । तथाह यास्कः- मन्द्रजिह्वं मन्दनजिह्वं मोदनजिह्वमिति वा' (निरु. ६. २३ ) इति । **सुदीतिभिः** शोभनदीप्तिभिर्युक्तं **विभावसुं** प्रभाधनं **यम्** अग्निम् ईधिरे समैन्धत **देवासश्चित्** देवा अपि **यम्** अग्निम् **ईधिरे** समैन्धत **स** **हि** अग्निः **सत्यः** भवति । सत्यप्रतिश्रवो भवति । **इत्** इति पूरणः ॥