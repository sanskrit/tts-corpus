+++
title = "001"
devataa = "अग्निः"
RShiH = "वसूयव आत्रेयाः"
ChandaH = "अनुष्टुप्"

+++


हे वसूयवः **वः** यूयं **देवम्** **अग्निम्** **अवसे** रक्षणाय **अच्छा** **गासि** अभिगायत । **वसुः** अग्निहोत्रार्थं यजमानानां गृहे वासयिता **सः** अग्निः **नः** अस्मभ्यं **रासत्** कामान् ददातु । **ऋषूणाम्** ऋषीणां **पुत्रः** । ऋषिभिर्मन्थनेन जनितत्वात् पुत्र इत्युपचर्यते । **ऋतावा** ऋतावान् सत्यवानुदकवान्वा सोऽग्निः **द्विषः** अस्माकं शत्रून् **पर्षति** पारयतु ॥