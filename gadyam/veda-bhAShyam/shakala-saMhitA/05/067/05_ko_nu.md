+++
title = "005"
devataa = "मित्रावरुणौ"
RShiH = "यजत आत्रेयः"
ChandaH = "अनुष्टुप्"

+++


हे **मित्र** **वां** युवयोर्मध्ये त्वं च **वरुणो** **वा** **को** नु **अस्तुतः** । सर्वेरस्तूयमानः कोऽस्ति । उभावपि स्तुत्यावित्यर्थः । **तनूनाम्** इति तृतीयार्थे षष्ठी । तनुभिः स्तुतिभिः अस्तुत इति संबन्धः ॥ अन्न मित्रशब्देन मित्रस्यैकस्यैव संबोधनं ‘वरुणेळास्वन्तः ' (  ऋ. सं. ५. ६२. ६ ) इत्यत्रेवात्र द्विवचनसूचकस्याकारस्य अनाम्नानात्। लोकेषु बहुषु संनिहितेषु एकमेव संबोध्य युवयोरिदं युष्माकमिदमिति प्रयुञ्जते ॥ **तत्** तस्मात् यस्मात्सर्वे स्तुवन्ति तस्मात् । तनूनामित्येतत् व्यवहितमप्युत्तरत्र वा योज्यम् । तनूनाम् अल्पमतीनामस्माकं **मतिः** स्तुतिः **वां** युवां सुष्ठु **एषते** अभिगच्छति । **अत्रिभ्यः** अत्रिगोत्रेभ्योऽस्मभ्यम् अस्मदीयमतिः **एषते** । आदरार्थं पुनर्वचनम् ॥ ॥ ५ ॥