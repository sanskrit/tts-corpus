+++
title = "001"
devataa = "मित्रावरुणौ"
RShiH = "यजत आत्रेयः"
ChandaH = "अनुष्टुप्"

+++


हे **देवा** द्योतमानौ हे **आदित्या** अदितेः पुत्रौ हे **वरुण** हे **अर्यमन्** अरीणां नियमितः **मित्र** देव युवां **बट्** सत्यं **निष्कृतम्'** अबाध्यम् **इत्था** इत्थम् इदानीं वर्तमानप्रकारेण **यजतं** यष्टव्यं **बृहत्** अतिप्रवृद्धं **वर्षिष्ठं** प्रवृद्धतमं **क्षत्रं** बलम् **आशाथे** अश्नुवाथे । यद्वा अर्यमा पृथगेव निर्देष्टव्यः । द्विवचनं बहुवचनीकर्तव्यम् ॥