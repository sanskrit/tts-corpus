+++
title = "005"
devataa = "मित्रावरुणौ"
RShiH = "यजत आत्रेयः"
ChandaH = "गायत्री"

+++


**वृष्टिद्यावा** । वृष्ट्यर्था द्यौः स्तुतिर्ययोस्तौ वृष्टिद्यावा । अथवा वृष्टिर्वर्षिका द्यौरन्तरिक्षं याभ्यां तौ तादृशौ । 'रीत्यापा ॥ री गतिरेषणयोः ॥ रीतिः प्राप्तिः । सैव आपा आप्तिः अभिमतप्राप्तिर्ययोस्तौ तादृशौ । **इषः** अन्नस्य **पती** स्वामिनौ । वृष्टिप्रदत्वात् स्वामित्वम् । **दानुमत्याः** दानवत्याः । दातुमुचितायाः इत्यर्थः । एतदिड्विशेषणम् । एवं महानुभावौ **बृहन्तं** महान्तं **गर्तं** रथम् **आशाते** व्याप्नुतः । अधितिष्ठतो यागार्थम् ॥ ॥ ६ ॥