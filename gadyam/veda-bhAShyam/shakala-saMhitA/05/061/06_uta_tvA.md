+++
title = "006"
devataa = "शशीयसी तरन्तमहिषी"
RShiH = "श्यावाश्व आत्रेयः"
ChandaH = "गायत्री"

+++


**उत** अपि च **त्वा** एका **शशीयसी**। शशीयसी इस्येतन्महिष्या नाम। सैव **स्त्री** । यद्वा । उतेत्ययमेवकारार्थे । स्त्रीषु सैव प्रशस्येत्यर्थः । त्वसमसिमनेमेत्यनुच्चानि ' इति वचनात् त्वेति निघातः ॥ सैव **पुंसः** पुरुषात् **वस्यसी** वसीयसी **भवति** । कस्मात्पुंस इत्युच्यते । **अदेवत्रात्** । देवाः अनेन त्रायन्ते स्तुत्यादिना सः देवत्रः । न देवत्रः अदेवत्रः। तस्मात् **अराधसः** । राधो धनम् । दानार्हधनरहितात् । लुब्धकादित्यर्थः ॥