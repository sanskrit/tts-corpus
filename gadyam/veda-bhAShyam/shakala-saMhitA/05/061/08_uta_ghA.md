+++
title = "008"
devataa = "शशीयसी तरन्तमहिषी"
RShiH = "श्यावाश्व आत्रेयः"
ChandaH = "गायत्री"

+++


**उत** **घ** अपि च । घेति पूरणः । **नेमः** । ‘त्वो नेम इत्यर्धस्य ' ( निरु. ३. २० ) इति निरुक्तम् । नेमोऽर्धः । जायापत्योर्मिलित्वैककार्यकर्तृत्वादेक एव पदार्थः ।  ‘ अर्धं शरीरस्य भार्या । इत्यादिस्मृतेः । शशीयस्या अर्धभूतस्तरन्तः **पुमान्** **अस्तुतः** इति **ब्रुवे** । बहुधा स्तुतोऽपि गुणस्यातिबाहुल्यादस्तुत एवेति ब्रुवे **पणिः** स्तोताहम् । **सः** च तरन्तः **वैरदेये** । वीरा धनानां प्रेरयितारो दानशीलाः । तैर्दातव्यं धनं देयम् । तस्मिन् धने **समः** । सर्वेभ्यो दातेत्यर्थः । **इत्** इति पूरणः ॥