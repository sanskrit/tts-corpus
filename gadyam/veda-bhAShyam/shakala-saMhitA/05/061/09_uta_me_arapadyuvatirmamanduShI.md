+++
title = "009"
devataa = "पुरुमीळ्हो वैददश्विः"
RShiH = "श्यावाश्व आत्रेयः"
ChandaH = "सतो बृहती"

+++


**उत** अपि च **श्यावाय** श्यावाश्वाय **मे** मह्यम् **अरपत्** अलपत् । स्पष्टमाचष्ट । किम् । **वर्तनिं** मार्गम् । कीदृशी सा । **युवतिः** प्रवृत्तयौवना **प्रति** **ममन्दुषी** प्रतिमोदमाना । कस्मै । **दीर्घयशसे** प्रभूतान्नाय प्रभूतकीर्तये वा **पुरुमीळ्हाय** एतन्नामकाय प्रभूतगृहाय **विप्राय** ॥  ‘ क्रियार्थोपपदस्य  च कर्मणि स्थानिनः ' ( पा. सू. २. ३. १४ ) इति चतुर्थी ॥ पुरुमीळ्हं प्राप्तुमित्यर्थः । तदर्थं  **रोहिता** रोहितवर्णावश्वौ शशीयस्या दत्तौ **वि** **येमतुः** । धृतवन्तावित्यर्थः । या अश्वाभ्यां युक्ते रथे स्थापयित्वा पुरुमीळ्हगृहस्य मार्गं प्रदर्शयन्ती पुरतो गता सैव पुंसो भवति वस्यसीति पूर्वत्र संबन्धः ॥