+++
title = "002"
devataa = "मरुतः"
RShiH = "श्यावाश्व आत्रेयः"
ChandaH = "गायत्री"

+++


हे मरुतः **वः** युष्माकम् **अश्वाः** **क्व** कुत्रत्याः । **क्व** च **अभीशवः** बन्धनरज्जवः । **कथं** च **शेक** शीघ्रं गन्तुं शक्ता भवथ । **कथा** कथं **यय** याताः स् । **पृष्ठे** अश्वानां पृष्ठदेशे **सदः** । सीदति तिष्ठत्यत्रेति सदः पर्याणम् । तच्च दृश्यते । तथा **नसोः** नासिकयोः **यमः** नियमिता पलायनप्रतिबन्धकारी पशोर्नासिकयोर्दृश्यते । तस्मादश्वादिलिङ्गैः कुत्रापि त्वरितगमना इव प्रतिभान्ति के यूयमिति देवत्वमनवधार्याह ॥