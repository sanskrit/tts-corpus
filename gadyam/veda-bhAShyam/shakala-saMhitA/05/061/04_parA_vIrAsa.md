+++
title = "004"
devataa = "मरुतः"
RShiH = "श्यावाश्व आत्रेयः"
ChandaH = "गायत्री"

+++


कशाताडनादिलिङ्गेन जिगमिषून् मत्वा ब्रूते । हे **वीरासः** वीराः अमित्राणामीरयितारो हे **मर्यासः** मर्त्येभ्यो हिता हे **भद्रजानयः** । भद्रः स्तुत्यो जानिर्जन्म येषां ते तथोक्ताः । रुद्रपुत्राः इत्यर्थः । **अग्नितपः** अग्निना तप्तास्ताम्रादयः **यथा** दीप्तास्तद्वत् प्रदीप्ताः **असथ** भवथ । अथवाग्नितप्ता दग्धदेहा यथा पलायन्ते तथा भवथेति ॥