+++
title = "003"
devataa = "मरुतः"
RShiH = "श्यावाश्व आत्रेयः"
ChandaH = "निचृत्"

+++


**एषाम्** अश्वानां **जघने** हन्तव्यप्रदेशे **चोदः** प्रेरिका कशा अराग्रकाष्ठविशेषो वा वर्तते ॥ शीघ्रगमनाय ताडयन् वर्तत इत्यर्थः । **सक्थानि** ऊरुप्रदेशान् **नरः** नेतारो मरुतः **वि** विविच्य **यमुः** नियच्छन्ति । आशुधावनेन विवृता भवन्तीत्यर्थः । विवृतौ दृष्टान्तः । **पुत्रकृथे** पुत्रकरणे उत्पादने **जनयः** **न** अपत्योत्पादयित्र्यो योषित इव । ता यथा पुत्रोत्पादनकामाः संगमसमये ऊरू विवृतौ कुर्वन्ति तद्वदित्यर्थः॥