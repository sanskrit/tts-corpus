+++
title = "004"
devataa = "अश्विनौ (गर्भस्राविण्युपनिषत्)"
RShiH = "सप्तवध्रिरात्रेयः"
ChandaH = "त्रिष्टुप्"

+++


**अत्रिः** अस्मत्पिता **यत्** यदा **वां** युवाम् **अजोहवीत्** अस्तौषीत् **नाधमाना** याचमाना **योषा** योषिदिव । सा यथा पतिं प्रीणयति तद्वत् कुर्वन् **ऋबीसं** तुषाग्निमग्निकुण्डे क्षिप्तः सन् **अवरोहन** विमुञ्चन् अजोहवीत् । **श्येनस्य** चिज्जवसा श्येनस्य गरुत्मत इव वेगेन । चिदित्युपमार्थे । अथवा श्येनस्य जवसा वेगेन नूतनेन प्रथमोत्पनेन सततं गच्छतः श्येनस्य प्रथमजवेन **शंतमेन** अस्माकं सुखतमेन च रथेन तं रक्षितुम् आगच्छतं हे **अश्विना** ॥ ॥ १९ ॥