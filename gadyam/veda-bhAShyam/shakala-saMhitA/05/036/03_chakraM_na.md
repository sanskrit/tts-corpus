+++
title = "003"
devataa = "इन्द्रः"
RShiH = "प्रभूवसुराङ्गिरसः"
ChandaH = "जगती"

+++


हे **पुरुहूत** बहुभिर् आहूत हे **अद्रिवः** वज्र-वन्न् इन्द्र **मे मनः अमतेर् इत्** दारिद्र्याद् अस्तोतुर् वा सकाशात् **भिया** भीत्या **वेपते** कम्पते **वृत्तं चक्रन् न** भूमौ वर्तमानं चक्रम् इव यस्माद् एवन् तस्मात् **रथाद् अधि** उपरिस्थितं **त्वा** त्वां हे **सदा-वृध** सर्वदा वर्धमान हे **मघवन्** इन्द्र **जरिता** स्तोता **पुरू-वसुर्** अहम् ऋषिः **कुवित्** बहु नु क्षिप्रं **स्तोषत्** स्तोष्यति स्तूयात्। अत्र कुविच्-छब्द-योगे ऽपि आख्यातस्य बहुल-ग्रहणान् निघातः ॥ ३ ॥