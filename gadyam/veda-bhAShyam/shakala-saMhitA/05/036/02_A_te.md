+++
title = "002"
devataa = "इन्द्रः"
RShiH = "प्रभूवसुराङ्गिरसः"
ChandaH = "त्रिष्टुप्"

+++


**हे इन्द्र** हे हरिवः हरिभ्यान् तद्वन् **शूर ते** तव **हनू** हनन-साधने यद्य् अप्य् अयं शिप्रा-वचनः तथापि पुनः शिप्राभिधानाद् गौणो ऽवगन्तव्यः उक्त-रूपे संहते वा **शिप्रे आरुहत्** आरोहतु प्राप्नोतु **सोमो** ऽस्मद् दत्तः **पर्वतस्य पृष्ठे न** रुहत् नारोहति तत्र न तिष्ठतीत्य् अर्थः। यद्वा न-शब्दः पुरस्तात् प्रयुक्तोप्य् अत्रोपमार्थः। पर्वतस्य पृष्ठे उपरिप्रदेशे सोमो न तत्र यथा विस्रम्भेण प्रसरति तद्वत् हे **राजन्** राजमानेन्द्र **त्वा** त्वाम् **अनु** त्वया सह (तृतीयार्थ इत्य् अनोः कर्मप्रवचनीयत्वं) विश्वे वयम् **अर्वतो न** अश्वान् इव तृणादिभिः **गीर्भिः** स्तुतिभिर् **हिन्वन्** हिन्वन्तः त्वां प्रीणयन्तः सन्तो **मदेम** हृष्येम हे **पुरुहूत** बहु-प्रकारं बहुभिर् वा हूतेन्द्र ॥ २ ॥