+++
title = "006"
devataa = "इन्द्रः"
RShiH = "प्रभूवसुराङ्गिरसः"
ChandaH = "त्रिष्टुप्"

+++


इयं श्रुतरथस्य राज्ञो दानस्तुतिः। **यो** राजा **वाजिनीवान्** अन्नवान् श्रुतरथो **रोहितौ** रोहितवर्णौ **वाजिनौ** वेजनवन्ताव् अश्वौ **त्रिभिः शतैः** गवान् धनानां वा उक्त-सङ्ख्याभिः **सचमानौ** सङ्गच्छमानौ **अदिष्ट** दातेर् दिशतेर् वा लुङीदंरूपं **यूने** सर्वत्र मिश्रयित्रे नित्यतरुणाय वा **अस्मै श्रुतरथाय क्षितयः** सर्वाः प्रजाः **दुवोया** तृतीयैकवचनस्य याजादेशः परिचर्यया **सन्नमन्तां** प्रणता भवन्तु सेवन्ताम् इत्य् अर्थः। हे मरुत इति इन्द्र-सहाय-भूतानां मरुतां सम्बोधनम् ॥ ६ ॥

सम्भानुनेतिपञ्चर्चं पञ्चमंसूक्तं अत्रेर् आर्षन् त्रैष्टुभम् ऐन्द्रं - सम्भानुना पञ्चात्रिर् इत्य् अनुक्रमणिका। विनियोगो लैङ्गिकः ।