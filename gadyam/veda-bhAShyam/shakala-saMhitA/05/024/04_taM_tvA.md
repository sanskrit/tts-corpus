+++
title = "004"
devataa = "अग्निः"
RShiH = "गौपायना लौपायना वा बन्धुः सुबन्धुः श्रुतबन्धुर्विप्रबन्धुश्च"
ChandaH = "द्विपदा विराट्"

+++


8तं त्वेति ॥ शोचिष्ठ दीपयितृतम 'तुश्छन्दसि' इतीष्ठन् । 'तुरिष्ठेमेयस्सु' इति टिलोपः । यद्वा - शोचस्वितम । 'विन्मतोर्लुक्' । हे दीदिवः दीप्यमान जिगीषन्वा । दिवेर्लिटः क्वसुरादेशः, 'तुजादीनाम्' इत्यभ्यासस्य दीर्घत्वम् । तं त्वां तादृशमन्तिकतमत्वादिगुणविशिष्टं त्वां सुम्नाय धनाय सुखाय वा ईमहे याचामहे । नूनमिति पादपूरणे निश्चये वा । यद्वा - नूनं नूतनं अभूतपूवं तं त्वां सखिभ्यः समानख्यानेभ्यः सुहृदयसुहृद्भ्यः । 'क्रियाग्रहणं कर्तव्यम्' इति कर्मणस्सम्प्रदानत्वात्सुम्नायेति चतुर्थी ॥

**शोचिष्ठ** अतिशयेन शोचिष्मन् **दीदिवः** स्वतेजोभिर्दीप्ताग्ने **तं** त्वां **सुम्नाय** सुखाय । सुम्नमिति सुखनाम् । तदर्थं **सखिभ्यः** समानख्यातिभ्यः पुत्रेभ्यः तदर्थं च **नूनम्** **ईमहे** याचामहे ॥ ॥ १६ ॥