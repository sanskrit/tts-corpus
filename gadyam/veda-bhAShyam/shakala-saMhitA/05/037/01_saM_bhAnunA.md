+++
title = "001"
devataa = "इन्द्रः"
RShiH = "भौमोत्रिः"
ChandaH = "त्रिष्टुप्"

+++


**सूर्यस्य** **भानुना** तेजसा सह **आजुह्वानः** सर्वत्र हूयमानः ॥ कर्मणि कर्तृप्रत्ययः ॥ **घृतपृष्ठः** प्रदीप्तज्वालो घृतयुक्तपृष्ठप्रदेशो वा **स्वञ्चाः** स्वञ्चनोऽग्निः **सं** **यतते** सम्यक् प्रयत्नं करोति । उदयकाले ह्यग्नयः प्रज्वाल्यन्ते । तस्मात् कारणात् **यः** यजमानः **इन्द्राय** **सुनवामेत्याह** ब्रूतेऽध्वर्युं प्रति **तस्मै** यजमानाय **अमृध्राः** अहिंसिताः **उषसः** **व्युच्छान्** व्युच्छन्तु । उदयकालेऽग्निः प्रज्वालितस्तस्मात् सोमयागं कुर्म इति यो ब्रूते तस्य सुदिनानि भवन्तीत्यर्थः ॥