+++
title = "004"
devataa = "इन्द्रः"
RShiH = "भौमोत्रिः"
ChandaH = "त्रिष्टुप्"

+++


**स** **राजा** **न** **व्यथते** व्यथितो न भवति । **यस्मिन्** राजनि तदीये यज्ञे **इन्द्रः** **तीव्रं** मदजनकं **सोमं** **पिबति** **गोसखायम्** । विकारे प्रकृतिशब्दः । क्षीरादिमिश्रणवन्तम् । स राजा **सत्वनैः** सत्वभिरनुचरैः **आ** सर्वतः **अजति** गच्छति । हन्ति च **वृत्रं** पापं वैरिणं वा ॥ **क्षेति** गच्छति **क्षितीः** प्रजाः । अथवा क्षितीर्निवासान्निवसते । **सुभगः** शोभनसुखः **नाम** नामकं धनमिन्द्रस्य स्तोत्रं वा **पुष्यन्** पोषयन् ॥