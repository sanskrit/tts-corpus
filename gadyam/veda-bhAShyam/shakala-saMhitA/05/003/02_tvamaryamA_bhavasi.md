+++
title = "002"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


हे अग्ने **त्वमर्यमा** **भवसि** । सर्वेषां नियमितासि । **यत्** यदा **कनीनां** कन्यकानां संबन्ध्यसि । किंच हे **स्वधावन्** हविर्लक्षणान्नवन् **गुह्यं** गोपनीयं नाम **बिभर्षि** वैश्वानर इति तन्नाम । **सुधितं** सुष्ठु निहितं **मित्रं** न मित्रमिव त्वां **गोभिः** । विकारे प्रकृतिशब्दः । गोविकारैः क्षीरादिभिः **अञ्जन्ति** । **यत्** यस्मात् **दम्पती** जायापती **समनसा** समानमनस्कौ **कृणोषि** करोषि ॥