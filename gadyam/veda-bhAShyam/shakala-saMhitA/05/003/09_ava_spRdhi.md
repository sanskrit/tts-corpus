+++
title = "009"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


हे **सहसः** सूनो बलस्य पुत्राग्ने त्वम् **अव** **स्पृधि** पारय । **योधि** पृथक्कुरु पापात् । **यः** **पुत्रः** पुत्रस्थानीयः तव यो यजमानः **ते** त्वां **पितरं** पालकं पितृभूतं **विद्वान्** जानन **ऊहे** वहति  हविः । तमेवं कुरु इत्यृषिरात्मानं परोक्षेणाह । ‘ हव्यवाळग्निरजरः पिता नः' (ऋ. सं. ५. ४. २) इति हि वक्ष्यति । यद्वा । पितृपुत्रभावो व्यत्यस्तः । पितरं पितृवद्रक्षकं यजमानमव स्पृधि योधि च यस्त्वं पुत्रः पुत्रवत्सदा रक्षणीयः । त्वं पुत्रो भवसि यस्तेऽविधत् ' (ऋ. सं. २. १. ९) इति हि श्रुतिः । हे चिकित्वः चेतनावन् अग्ने **कदा** **नः** अस्मान् **अभि** **चक्षसे** अभिपश्यसि । **कदा** च **ऋतचित्** यज्ञस्योदकस्य वा चेतयिता **यातयासे** प्रेरयसि सन्मार्गेण