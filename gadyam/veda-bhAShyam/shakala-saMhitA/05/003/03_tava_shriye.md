+++
title = "003"
devataa = "मरुद्रुद्रविष्णवः"
RShiH = "वसुश्रुत आत्रेयः"
ChandaH = "त्रिष्टुप्"

+++


अनयाग्नेर्माध्यमिकी मूर्तिरुच्यते । हे अग्ने तव **श्रिये** श्रयणाय **मरुतः** अपः अन्तरिक्ष्याः **मर्जयन्त** मार्जयन्ति । हे **रुद्र** वृष्ट्या रुद्रवद्वर्धितरग्ने **ते** तव **यत्** **जनिम** जन्म वैद्युतलक्षणं **चारु** चरणीयं **चित्रं** चायनीयं च । तत्कथमिति चेदुच्यते । विष्णोः व्यापनशीलस्य देवस्य **उपमं** **गुह्यम्** अगम्यं **यत्** **पदं** **निधायि** । अनेनान्तरिक्षमुक्तम् । उपमेयमिव विष्णोर्मध्यमं पदं तस्मानान्तरिक्षं पश्यन्ति' इति ब्राह्मणम् । **तेन** **गोनाम्** उदकानां **गुह्यं** **नाम** नामानि **पासि** रक्षसि ॥