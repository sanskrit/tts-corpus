+++
title = "007"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


**यः** मर्त्यः **आगः** अपराधम् **एनः** पापं च नः अस्मभ्यम् **अभि** **भराति** अभितः करोति । तस्मिन् **अघशंसे** **अघं** पापम् **अधि** **दधात** ददात्वग्निः । इत् इति पूरणः । आगोऽपराधं यो मह्यमिदं करोति तस्मा एवाग्निस्तत्करोत्वित्यर्थः। अथ प्रत्यक्षेणोच्यते । हे **अग्ने** **एताम्** अभिशस्तिं **जहि** । उत्तरत्र यच्छब्दश्रवणात्तदानुगुण्येनैनमभिशंसकमिति व्याख्येयम् । यः अभिशस्ता **नः** अस्मान् **द्वयेन** उक्तेन आगसा एनसा वा **मर्चयति** बाधते । तमिति ॥