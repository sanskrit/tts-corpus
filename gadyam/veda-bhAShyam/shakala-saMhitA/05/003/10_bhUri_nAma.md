+++
title = "010"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


**भूरि** प्रभूतं **नाम** त्वदीयं नाम **वन्दमानः** सन् **दधाति** धारयति । सामर्थ्याद्धविः । अथवा नामकं हविः प्रभूतं धारयति दातुम् । **पिता** पालकस्त्वं हे **वसो** वासकाग्ने **यदि** **तत्** हविः **जोषयासे** सेवसे । **देवस्य** व्यवहर्तुर्यजमानस्य **कुवित्** बहु हविः **सहसा** बलेन युक्तः सन् **चकानः** कामयमानः । यद्वा कर्मणि षष्ठी । देवं यजमानं कामयमानः **अग्निः** **ववृधानः** वर्धमानो यजमानं वर्धयन् वा **सुम्नं** **वनते** प्रयच्छति ॥