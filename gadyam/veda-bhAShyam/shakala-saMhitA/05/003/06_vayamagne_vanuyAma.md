+++
title = "006"
devataa = "अग्निः"
RShiH = "वसुश्रुत आत्रेयः"
ChandaH = "त्रिष्टुप्"

+++


हे अग्ने **वयं** यजमानाः **त्वोतः** त्वया रक्षिताः सन्तः **वनुयाम** । शत्रून् पीडयाम संभजेमहि वा धनम् । कीदृशा वयम् । **वसूयवः** वसुकामाः **हविषा** त्वां **बुध्यमानाः** बोधयन्तः **वयं** समर्ये समरणे जयेम शत्रूनिति शेषः । **विदथेषु** यागेषु प्राप्नुयाम बलम् । यद्वा । वनुयामेत्येतदनुषज्यते । **अह्रां** सर्वेष्वहःसु । किंच **वयं** हे **सहसस्पुत्र** बलस्य पुत्र पालक वाग्ने **राया** धनेन सह **मर्तान** पुत्रभृत्यादीन् लभेमहि ॥ ॥ १६ ॥