+++
title = "004"
devataa = "विश्वेदेवाः"
RShiH = "प्रतिरथ आत्रेयः"
ChandaH = "त्रिष्टुप्"

+++


**चत्वारः** ऋत्विजः **ईम्** एनमादित्यं **क्षेमयन्तः** क्षेममात्मन इच्छन्तः **बिभ्रति** धारयन्ति हविर्भि: स्तुतिभिश्च । किंच **दश** दिशः **गर्भं** गर्भवन्मध्ये उत्पन्नमेनं **चरसे** चरणाय उदयास्तमय व्यवहाराय **धापयन्ते** गमयन्ति । **त्रिधातवः** त्रिप्रकाराः शीतोष्णवर्षभेदेन त्रिविधाः **अस्य** आदित्यस्य **परमाः** उत्कृष्टाः **गावः** रश्मयः **दिवः** अन्तरिक्षस्य **अन्तान्** **परि** परितः **सद्यः** उदयानन्तरमेव **चरन्ति** गच्छन्ति ॥