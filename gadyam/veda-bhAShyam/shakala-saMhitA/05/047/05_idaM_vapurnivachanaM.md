+++
title = "005"
devataa = "विश्वेदेवाः"
RShiH = "प्रतिरथ आत्रेयः"
ChandaH = "त्रिष्टुप्"

+++


**जनासः** हे जना ऋत्विजः **इदं** पुरतः दृश्यमानं **वपुः** शरीरं मण्डलं **निवचनं** स्तुत्यं भवतीति शेषः । यन्मण्डलमुपजीव्य **नद्यः** **चरन्ति** प्रवहन्ति । **आपः** च **यत्** मण्डलमधितस्थुः । मण्डलाधीनत्वात्तासाम् । **ईम्** एतदुक्तलक्षणं यन्मण्डलं **द्वे** अहोरात्रे **मातुः** निर्मातुर्मातृस्थानीयादन्तरिक्षात् **अन्ये** **इहेह** **जाते** इह चेह च सूर्ये जाते निष्पन्ने **यम्या** यम्ये नियमनीये युग्मभूते वा **सबन्धू** समानबले समान बन्धने उभयोरप्येक एव सूर्यों बन्धकोऽक्षो ययोस्तादृश्यौ **बिभृतः** धारयतः ॥