+++
title = "007"
devataa = "विश्वेदेवाः"
RShiH = "प्रतिरथ आत्रेयः"
ChandaH = "त्रिष्टुप्"

+++


अत्र लिङ्गसिद्धा देवताः । हे **मित्रावरुणा** मित्रावरुणौ **तत्** **इदं** सूक्तं **शस्तं** स्तुतम् **अस्तु** भवतु । हे **अग्ने** **तत्** सूक्तं शस्तम् **अस्तु** । **अस्मभ्यं** **शं** सुखाय **योः** दुःखानाममिश्रणायेदं शस्तमस्तु । वयं च **अशीमहि** प्राप्नुयाम **गाधं** स्थितिम्' । **उत** अपि च **प्रतिष्ठां** स्थितेरविच्छित्तिं चाशीमहि । **नमः** नमस्करोमि **दिवे** द्योतमानाय सूर्याय **बृहते** महते **सादनाय** आश्रयाय विश्वस्य ॥ ॥ १ ॥