+++
title = "002"
devataa = "विश्वेदेवाः"
RShiH = "प्रतिरथ आत्रेयः"
ChandaH = "त्रिष्टुप्"

+++


**अजिरासः** गमनशीलाः । अजिः इस्च्प्रत्ययान्तः ‘अजिरशिशिर' (उ. सू. १. ५३) इत्यादिना निपातितः ॥ **तदपः** तदेव प्रकाशनरूपं कर्म यस्य तत्तादृशमहः **ईयमानाः** गच्छन्तः **अमृतस्य** सूर्यस्य **नाभिं** संनाहकं मण्डलम् अमृतस्योदकस्य वा नाभिमन्तरिक्षम् **आतस्थिवांसः** आतिष्ठन्तः **अनान्तासः[१]** अपरिमिताः **उरवः** व्याप्ताः **पन्थाः** पतनशीला रश्मयः **द्यावापृथिवी** **परि** दिवं च पृथिवीं चान्तरिक्षं च **विश्वतः** परितः **यन्ति** गच्छन्ति । **सीम्** इति पूरणः ॥