+++
title = "006"
devataa = "पर्जन्यः"
RShiH = "भौमोत्रिः"
ChandaH = "त्रिष्टुप्"

+++


हे **मरुतः** यूयं **दिवः** अन्तरिक्षसकाशात् **नः** अस्मदर्थं **वृष्टिं** **ररीध्वं** दत्त । **वृष्णः** वर्षकस्य **अश्वस्य** व्यापकस्य मेघस्य संबन्धिन्यः **धाराः** उदकधाराः **प्र** **पिन्वत** प्रक्षरत । हे पर्जन्य त्वम् **एतेन** **स्तनयित्नुना** गर्जता मेघेन सह **अर्वाङ्** अस्मदभिमुखम् **एहि** आगच्छ। किं कुर्वन् । **अपः** अम्भांसि **निषिञ्चन्** स देवः **असुरः** उदकानां निरसितापि सन् **नः** अस्माकं **पिता** पालकश्च ॥