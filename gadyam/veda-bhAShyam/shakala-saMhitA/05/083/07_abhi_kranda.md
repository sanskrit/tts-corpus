+++
title = "007"
devataa = "पर्जन्यः"
RShiH = "भौमोत्रिः"
ChandaH = "त्रिष्टुप्"

+++


**अभि** भूम्यभिमुखं **क्रन्द** शब्दय । तदेव पुनरुच्यते दार्ढ्याय । **स्तनय** गर्ज। **गर्भं** गर्भस्थानीयमुदकम् ओषधीषु **आ** **धाः** आधेहि । तदर्थम् **उदन्वता** उदकवता **रथेन** **परि** **दीय** परितो गच्छ। **दृतिं** दृतिवदुदकधारकं मेघं **विषितं** विशेषेण सितं बद्धं **न्यञ्चं** न्यक् अधोमुखं **सु** सुष्टु **कर्ष** आकर्ष वृष्ट्यर्थम् । यद्वा । विषितं विमुक्तबन्धनमेवं कर्ष । एवं कृते उद्वतः ऊर्ध्ववन्तः उन्नतप्रदेशाः **निपादाः** न्यग्भूतपादा निकृष्टपादा वा निम्नोन्नतप्रदेशाः समाः एकस्थाः **भवन्तु** उदकपूर्णा भवन्त्वित्यर्थः ॥