+++
title = "004"
devataa = "विश्वेदेवाः"
RShiH = "प्रतिभानुरात्रेयः"
ChandaH = "जगती"

+++


इदमाग्नेयी । **तां** प्रसिद्धाम् **अस्य** अग्नेः **रीतिं** स्वभावं गतिं वा **परशोरिव** **प्रति** परशोः प्रतिनिधिमिव पश्यामि । परशुर्यथा स्वस्वामिनोऽभिमतं साधयति तद्वदित्यर्थः । **अस्य** **वर्पसः** रूपवतोऽस्यादित्यस्य **अनीकं** रश्मिसमूहं **भुजे** भोगाय **अख्यं** कथयाम्यहम् । **यदि** यस्मात् स च देवः **सचा** अस्मत्सहायः सन् **पितुमन्तम्** अन्नवन्तं **क्षयम्** **इव** निवासमिव **भरहूतये** संग्रामे यज्ञे वा आह्वानयुक्ताय **विशे** यजमानाय **रत्नं** रमणीयं धनं **दधाति** धारयति । उभयमपि ददातीत्यर्थः ॥