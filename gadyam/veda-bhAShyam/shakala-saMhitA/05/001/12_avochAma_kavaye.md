+++
title = "012"
devataa = "अग्निः"
RShiH = "बुधगविष्ठिरावात्रेयौ"
ChandaH = "त्रिष्टुप्"

+++


वयमात्रेयाः **कवये** मेधाविने **मेध्याय** मेधार्हाय **वृषभाय** वर्षकाय फलानां **वृष्णे** सेक्त्रे यूने **वृन्दारु** वन्दनशीलं **वचः** स्तोत्रम् **अवोचाम** । अथ ऋषिरात्मानं परोक्षेणैव निर्दिश्य स्तुतिम् उपसंहरति । **गविष्ठिरः** अयमृषिः **नमसा** नमस्कारेण हविषा वा युक्तं **स्तोमं** स्तोत्रम् **अग्नौ** **अश्रेत्** श्रयति स्म । **दिवि** **रुक्मं** रोचमानम् **उरुव्यञ्चम्** उरुगमनमादित्यम् **इव** ॥ ॥ १३ ॥