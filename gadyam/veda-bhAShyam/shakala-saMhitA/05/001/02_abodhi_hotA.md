+++
title = "002"
devataa = "अग्निः"
RShiH = "बुधगविष्ठिरावात्रेयौ"
ChandaH = "त्रिष्टुप्"

+++


अयं **होता** होमनिष्पादकः **अग्निः** **देवान्** यष्टव्यान् **यजथाय** यष्टुम् **अबोधि** बुध्यते । सोऽग्निः प्रातःकाले **सुमनाः** शोभनमनस्को यजमानानुग्रहबुद्धिः सन्  **ऊर्ध्वः** **अस्थात्** उत्तिष्ठति । **समिद्धस्य** अस्य **रुशत्** रोचमानं **पाजः** बलं ज्वालालक्षणम् **अदर्शि** दृश्यते । एवंभूतः **महान्** **देवः** **तमसः** अन्धकारात् **निरमोचि** निर्मुक्तोऽभूत् ॥