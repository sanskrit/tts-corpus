+++
title = "008"
devataa = "अग्निः"
RShiH = "बुधगविष्ठिरावात्रेयौ"
ChandaH = "त्रिष्टुप्"

+++


मार्जाल्यः संमार्जनीयोऽयमग्निः **मृज्यते** परिचर्यते । **स्वे** स्वकीये स्थाने । कीदृशोऽयम् । **दमूनाः** दानमना दान्तमना वा **कविप्रशस्तः** कविभिर्मेधाविभिः प्रशस्तः प्रकर्षेण स्तुत्यः **नः** अस्माकम् **अतिथिः** अतिथिवत् पूज्यः **शिवः** सुखकरश्च । **सहस्रशृङ्गः** अपरिमितज्वालः **वृषभः** वर्षिता फलानां **तदोजाः** । यत्प्रसिद्धं बलं तेजो वास्ति तदेवौजो यस्य तादृशः । सर्वबलस्वरूप इत्यर्थः । अथ प्रत्यक्षवादः । हे **अग्ने** **विश्वान्** **अन्यान्** स्वव्यतिरिक्तान् सर्वान् **सहसा** बलेन **प्रासि** । प्रेति परेत्यर्थे । पराभवसि । व्याप्तुं वा प्रभवसि ॥