+++
title = "007"
devataa = "अग्निः"
RShiH = "बुधगविष्ठिरावात्रेयौ"
ChandaH = "त्रिष्टुप्"

+++


**त्यं** तम् **अग्निं** **नमोभिः** स्तुतिभिः **नु** क्षिप्रं **प्र** **ईळते** स्तुवन्ति। कीदृशं तम् । **विप्रं** मेधाविनम् **अध्वरेषु** **साधुं** फलसाधकं **होतारं** होमनिष्पादकम् । **यः** देवः **रोदसी** द्यावापृथिव्यौ **ऋतेन** उदकेन **आ** **ततान** विस्तारितवान् । अग्नौ प्रास्ताहुतेरादित्यद्वारा वृष्ट्युत्पादकत्वात् । अथवा ऋतेन सत्यभूतेन हविषा दिवं तथाभूतेन वृष्ट्यादिफलेन भुवं च आततान । **वाजिनम्** अन्नवन्तं देवं यजमानाः **नित्यं** **घृतेन** उदकेनाज्येन वा **मृजन्ति** परिचरन्ति ॥