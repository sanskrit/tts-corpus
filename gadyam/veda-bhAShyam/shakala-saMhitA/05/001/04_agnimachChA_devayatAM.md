+++
title = "004"
devataa = "अग्निः"
RShiH = "बुधगविष्ठिरावात्रेयौ"
ChandaH = "त्रिष्टुप्"

+++


**अग्निं** देवम् **अच्छ** आभिमुख्येन **देवयतां** देवानात्मन इच्छतां यजमानानां **मनांसि** **सं** **चरन्ति** । देवा यष्टव्यास्तदर्थं कदायं वर्धिष्यतीति ध्यायन्तीत्यर्थः । **चक्षूंषीव** सर्वेषां प्राणिनां यथा **सूर्ये** संचरन्ति तद्वत् । **यत्** यदा **ईम्** एनमग्निम् **उषसा** सह **विरूपे** नानारूपे द्यावापृथिव्यौ **सुवाते** जनयतः । तदानीं **श्वेतः** प्रकृष्टवर्णोपेतः **वाजी** वेजनवानग्निः **अह्नाम्** **अग्रे** उदयकाले **जायते** प्रवर्धत इत्यर्थः ॥