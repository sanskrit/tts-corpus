+++
title = "004"
devataa = "मरुतः"
RShiH = "श्यावाश्व आत्रेयः"
ChandaH = "बृहती"

+++


**ये** मरुतः **ओजसा** स्वीयेन बलेन **नि** **रिणन्ति** हिंसन्ति शत्रून् **वृथा** अनायासेन स्वसंचारमात्रेण **गावो** **न** **दुर्धुरः** दुःखेन हिंस्या अश्वा इव । ते मरुतः **स्वर्यं** शब्दयन्तम् **अश्मानं** व्याप्तं **पर्वतं** जगत्पूरकोदकवन्तम् । पर्ववान्पर्वतः पर्व पुनः पृणातेः प्रीणतेर्वा ' ( निरु. १. २० ) इति निरुक्तम् । तादृशं **गिरिं** मेघम् । यद्वा । पर्वतमिति विशेष्यं गिरिमिति विशेषणम् निगिरत्युदकमिति गिरिः । तं **यामभिः** गमनैः **प्र** **च्यावयन्ति** उदकनिर्गमनार्थम् ॥