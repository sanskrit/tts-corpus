+++
title = "002"
devataa = "मरुतः"
RShiH = "श्यावाश्व आत्रेयः"
ChandaH = "बृहती"

+++


हे अग्ने त्वं **हृदा** हृदयेन मरुतः **यथा** **चिन्मन्यसे** । चिदिति पूजायाम् । येन प्रकारेण अतिपूजितं जानासि । तेष्वादरं करोषीत्यर्थः । **तदित्** तथैव **मे** मदर्थं **जग्मुः** गच्छन्तु **आशसः** आशंसितार इच्छन्तः शत्रून् हिंसन्तो वा । अनन्तरं **ये** मरुतः **नेदिष्ठम्** अत्यन्तान्तिकं संनिधावेव **ते** तव **हवनानि** आह्वानानि श्रुत्वा **आगमन्** आगच्छन्ति **तान्** **भीमसंदृशः** कालविलम्बासहनेन भयंकरदर्शनान् **वर्ध** वर्धय हविष्प्रापणेन ॥