+++
title = "007"
devataa = "मरुतः"
RShiH = "श्यावाश्व आत्रेयः"
ChandaH = "सतो बृहती"

+++


**उत** अपि च **स्यः** सः **वाजी** वेजनवान् **अरुषः** आरोचमानः **तुविष्वणिः** प्रभूतध्वनिरश्वः । अरुष इत्यनेन रोहित इत्युक्तं भवति ।  ‘ प्रष्टिर्वहति रोहितः ' ( ऋ. सं. १. ३९. ६ ) इति ह्युक्तम् । **इह** इदानीं **दर्शतः** दर्शनीयः सन् **धायि** रथे नियोजितः । **स्म** इति पूरणः । हे **मरुतः** **वो** **यामेषु** गमनेषु सोऽश्वः **चिरं** विलम्बं **मा** **करत्** मा करोतु । **तं** **रथेषु** । रथे युक्तमिति शेषः । **प्र** **चोदत** प्रेरयत । यथा विलम्बं न कुर्यात्तथा प्रेरयत ॥