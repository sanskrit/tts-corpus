+++
title = "008"
devataa = "वरुणः"
RShiH = "भौमोत्रिः"
ChandaH = "त्रिष्टुप्"

+++


**कितवासः** कितवा द्यूतकृतः "किन् तवास्ति? सर्वं मया जितम्" इति वदतीति **कितवः**,  
**न दीवि** न देवने द्यूते यथा  
**यद् रिरिपुः** लेपयन्ति - पापम् आरोपयन्ति - **यद्** अस्मासु द्वेष्टारो मयि त्वम् एतत् पापम् अकरोर् इत्य् आक्षिपन्ति,  
अत्र पुरस्ताद् उपचारो ऽपि **न**-कार उपमार्थीयः  
**वा** अथवा घेति पूरणः **यत्** पापं **सत्यं** आरोपम् अन्तरेण कृतवन्तः स्म  
**उत** अपिच **यत्** कृतं पापं **न विद्म** न जानीमः  
**ताः** तानि **सर्वा** सर्वाणि **शिथिरेव** शिथिलानीव शिथिल-बन्धनानि फलानीव **विष्य** मोचय (स्यतिर् उपसृष्टो विमोचने)  
हे **देव अथ** अनन्तरं **ते** तव **प्रियासः** प्रियाः **स्याम** भवेम ॥ ८ ॥