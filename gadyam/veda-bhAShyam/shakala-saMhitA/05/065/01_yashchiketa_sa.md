+++
title = "001"
devataa = "मित्रावरुणौ"
RShiH = "रातहव्य आत्रेयः"
ChandaH = "अनुष्टुप्"

+++


**यः** स्तोता **चिकेत** जानाति स्तुतिं युवयोः **स** **सुक्रतुः** स एव शोभनकर्मा **देवत्रा** देवेषु स्तोतृमध्ये । यद्वा देवेषु मध्ये। युवयोरेव स्तुतिं यश्चिकेत स सुक्रतुरिति । **सः** सुकर्मा **नः** अस्माकं **ब्रवीतु** स्तुतिं परम् उपदिशतु । यश्च **दर्शतः** दर्शनीयः **वरुणः** दर्शनीयः **मित्रो** **वा** मित्रश्च । वाशब्दश्चार्थे । **गिरः** अस्मदीयाः स्तुतीः **वनते** संभजते ॥