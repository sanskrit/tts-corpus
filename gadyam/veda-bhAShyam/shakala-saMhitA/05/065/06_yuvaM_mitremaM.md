+++
title = "006"
devataa = "मित्रावरुणौ"
RShiH = "रातहव्य आत्रेयः"
ChandaH = "पङ्क्तिः"

+++


हे **मित्रा** मित्रावरुणौ **युवं** युवाम् **इमं** **जनं** स्तोतारं मां प्रति **यतथः** गच्छथः । आगत्य च **सं** च **नयथः** संनयथश्च । कामान् प्रापयथः । यद्वा । यतथ इत्यन्तर्णीतण्यर्थोऽयम् । अहनि यतथः व्यापारेषु गमयथः । रात्रौ च सं नयथः । निर्व्यापारं कारयथः । **मघोनः** हविर्लक्षणान्नवतोऽस्मान् **मा** **परि** **ख्यतं** मा परित्यजतम् । **मो** मैव **ऋषीणाम्** **अस्माकं** पुत्रानपि परि ख्यतम् । किंतु 'गोपीथे । गौः सोमरसः । तस्य पानं यस्मिन् स गोपीथो यज्ञः । तस्मिन् **नः** **उरुष्यतं** रक्षतम् ॥ ॥ ३ ॥