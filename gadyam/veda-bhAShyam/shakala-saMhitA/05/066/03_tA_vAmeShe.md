+++
title = "003"
devataa = "मित्रावरुणौ"
RShiH = "रातहव्य आत्रेयः"
ChandaH = "अनुष्टुप्"

+++


हे मित्रावरुणौ **ता** तौ प्रसिद्धौ **वां** युवां **रथानाम्** अस्मदीयानाम् **एषां** पुरतो वर्तमानानाम् **उर्वीं** प्रभूतां **गव्यूतिम्** अतिविस्तृतं मार्गम् **एषे** गन्तुम् । मार्गरक्षणायेत्यर्थः ॥ तुमर्थेऽसेन्प्रत्ययः । तदर्थं वां **मनामहे** स्तुमः **रातहव्यस्य** ऋषेः रातहव्यसंबन्धिभिः **सुष्ठुतिं** सुष्ठुतिभिः शोभनस्तुतिसाधनैः **स्तोमैः** **दधृक्** धर्षकौ युवाम् ॥