+++
title = "001"
devataa = "मित्रावरुणौ"
RShiH = "रातहव्य आत्रेयः"
ChandaH = "अनुष्टुप्"

+++


हे **चिकितान** जानन् स्तुतिं हे **मर्त** मनुष्य रातहव्य त्वमिति तस्यैव संबोधनम् । **सुक्रतू** शोभनकर्माणौ **रिशादसा** हिंसकानां हिंसकौ **देवौ** **आ** आकारयेति शेषः । आहूय च **ऋतपेशसे** । पेश इति रूपनाम । ऋतमुदकम् । उदकमेव रूपं यस्य तादृशाय **वरुणाय** **प्रयसे** । मत्वर्थो लुप्यते ॥ हविर्लक्षणान्नवते **महे** महते पूज्याय **दधीत** दद्याः । हविरिति शेषः । द्वितीयार्थे वा चतुर्थी । महद्धविर्दधीत । महतोऽन्नस्य लाभायेति वा योज्यम् ॥