+++
title = "003"
devataa = "पवमानः सोमः"
RShiH = "रेभसूनू काश्यपौ"
ChandaH = "अनुष्टुप्"

+++


**अस्य** सोमस्य **तं** रसं **मर्जयामसि** मर्जयामः शोधयामः । अलंकुर्मो वा। **यः** **मदः** मदको रसः **इन्द्रपातमः** इन्द्रेणात्यन्तं पातव्यो भवति । किंच **गावः** गन्तारः **सूरयः** स्तोतारः **पुरा** **च** **नूनम्** इदानीं च **यं** सोमरसम् **आसभिः** आस्यैः **दधुः** धारयन्ति । पिबन्तीति यावत् । यद्वा । गावो धेनवो यं सोमं तृणादिष्ववस्थितमासभिरास्यैर्दधुर्धारयन्ति तृणरूपेण भक्षयन्ति ॥