+++
title = "002"
devataa = "पवमानः सोमः"
RShiH = "रेभसूनू काश्यपौ"
ChandaH = "अनुष्टुप्"

+++


**क्षपा** । 'सुपां सुलुक्' इति पञ्चम्या आकारः । क्षपाया रात्रेः **अध** अनन्तरं प्रातःकाले **परिष्कृतः** । भूषणार्थे ' संपर्युपेभ्यः' इति करोतेः सुडागमः । अद्भिरलंकृतः । यद्वा । क्षपयित्र्यां सेनायामलंकृतः । सोमः **वाजान्** अन्नानि बलानि वाभिलक्ष्य **प्र** **गाहते** प्रगच्छति । **विवस्वतः** परिचरणवतो यजमानस्य **धियः** कर्मसाधनभूता अङ्गुलयः **हरिं** हरितवर्णमेतमंशुं **यातवे** पात्राण्यभिगमनाय **यदि** **हिन्वन्ति** प्रेरयन्ति तर्हि सवनानि गच्छतीति ॥