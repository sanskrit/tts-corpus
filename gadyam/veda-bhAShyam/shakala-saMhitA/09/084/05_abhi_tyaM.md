+++
title = "005"
devataa = "पवमानः सोमः"
RShiH = "प्रजापतिर्वाच्यः"
ChandaH = "जगती"

+++


**त्यं** तं **पयोवृधं** पयसो वर्धकं **सोमं** **गावः** **पयसा** स्वकीयेन क्षीरेण **श्रीणन्ति** श्रयणं कुर्वन्ति । यः **मतिभिः** स्तुतिभिः सर्वं प्रयच्छति तं **स्वर्विदं** सोमं श्रीणन्ति । सः **धनंजयः** शत्रुधनानां जेता सोमः **काव्येन** कर्मणा **पवते** पूयते । कीदृशः सः । **कृत्व्यः** कर्मण्यः **रसः** रसरूपः **विप्रः** मेधावी **कविः** क्रान्तप्रज्ञः **स्वर्चनाः** सर्वान्नः । चन इत्यन्ननाम ॥ ॥ ९ ॥