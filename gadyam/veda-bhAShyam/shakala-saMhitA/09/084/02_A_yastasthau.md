+++
title = "002"
devataa = "पवमानः सोमः"
RShiH = "प्रजापतिर्वाच्यः"
ChandaH = "जगती"

+++


**यः** **अमर्त्यः** देवः **सोमः** **भुवनानि** लोकान् **आ** **तस्थौ** आस्थितवान् **तानि** **विश्वानि** सर्वाणि भुवनानि **परि** **अर्षति** परितो गच्छति । परितो रक्षतीत्यर्थः । सोऽयम् **इन्दुः** यज्ञं यजमानं वा **संचृतं** देवैः फलैर्वा संबद्धं **कृण्वन्** कुर्वन् **विचृतम्** असुरादिभिर्दुःखैर्वा विमुक्तं **कृण्वन्** अभितो यागाय **सिषक्ति** सेवते यज्ञम् । **उषसं** **न** **सूर्यः**। सूर्य उषसमिव यथा **अभिष्टये** अभितो गमनाय प्राणिनां संचृतं प्रकाशैः संयुक्तं विचृतं तमोभिर्विमुक्तं च लोकं कुर्वन्नुषसं सेवते तद्वत् ॥