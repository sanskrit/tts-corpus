+++
title = "016"
devataa = "पवमानः सोमः"
RShiH = "शक्तिः"
ChandaH = "सतो बृहती"

+++


हे सोम त्वम् **इन्द्रस्य** **हार्दि**, हृदयंगमं हृदयभूतं वा **सोमधानम्** । सोमो निधीयते अस्मिन्निति सोमधानः कलशः । तम् **आ** **विश** प्रविश । तत्र दृष्टान्तः । **समुद्रमिव** यथा समुद्रं **सिन्धवः** नद्यः प्रविशन्ति तद्वत्। कीदृशस्त्वम् । **मित्राय** वरुणाय **वायवे** एतेभ्यः **जुष्टः** पर्याप्तः **दिवः** द्युलोकस्य विष्टम्भः विष्टम्भयिता स्थापयिता **उत्तमः** सर्वेषामुत्कृष्टतमस्त्वं कलशमाविश ॥ ॥ १९ ॥