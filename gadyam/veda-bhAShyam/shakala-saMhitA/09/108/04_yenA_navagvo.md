+++
title = "004"
devataa = "पवमानः सोमः"
RShiH = "ऊरुः"
ChandaH = "सतो बृहती"

+++


**नवग्वः** नवनीयगतिः यद्वा नवभिर्मासैः सत्रस्यानुष्ठाता **दध्यङ्** एतन्नामकोऽङ्गिराः **येन** सोमेन पणिभिरपहृतानां गवां द्वारम् **अपोर्णुते** अपाच्छादयति विवृतमकार्षीत् । **विप्रासः** तन्मुखाः सर्वे मेधाविनोऽङ्गिरसः **येन** च सोमेन **आपिरे** एतैरपहृता गरे आप्नुवन् । किंच **देवानाम्** इन्द्रादीनां **सुम्ने** सुखे यज्ञेन संजाते सति **चारुणः** कल्याणस्य **अमृतस्य** उदकस्य संबन्धीनि **श्रवांसि** अन्नानि **येन** च सोमेन यजमानाः **आनशुः** व्याप्नुवन् अलभन्त । स त्वं देवानाममृतत्वाय शब्दायस इति पूर्वेण समन्वयः ॥