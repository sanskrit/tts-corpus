+++
title = "008"
devataa = "पवमानः सोमः"
RShiH = "ऊर्ध्वसद्मा"
ChandaH = "सतो बृहती"

+++


**सहस्रधारं** बहुधारोपेतं **वृषभं** कामानां वर्षकं **पयोवृधम्** उदकानां वर्धकं **प्रियं** प्रीणयितारं तं सोमं **देवाय** देवसंबन्धिने **जन्मने** देवेभ्यस्तदर्थमभिषुणुत । **ऋतजातः** उदकाज्जातः यः **राजा** सोमः **ऋतेन** वसतीवर्याख्येनोदकेन **विववृधे** विशेषेण वर्धते । कीदृशः । **देवः** द्योतमानः स्तोतव्यो वा **ऋतं** सत्यभूतः सन् **बृहत्** महान् तमासुनुतेति पूर्वेण समन्वयः ॥