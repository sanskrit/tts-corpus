+++
title = "007"
devataa = "पवमानः सोमः"
RShiH = "हरिमन्तः"
ChandaH = "जगती"

+++


**महः** महतः **दिवः** द्युलोकस्य **धरुणः** धारकोऽयं सोमः **पृथिव्याः** विस्तीर्णाया भूमेः **नाभा** नाभौ नाभिस्थानीये उच्छ्रिते पदे ' यदुत्तरवेदीनाभिः ' ( ऐ. ब्रा. १. २८) इत्याम्नानात् उत्तरवेदिस्थान ऋत्विग्भिर्निहितः **सिन्धुषु** स्यन्दमानासु नदीषु **अपाम्** उदकानाम् **ऊर्मौ** संघे **अन्तः** मध्ये **उक्षितः** सिक्तः । अन्तरिक्षस्थानमध्ये वर्तमान इत्यर्थः । तादृशः **इन्द्रस्य** **वज्रः** वज्रस्थानीयः **वृषभः** कामानां वर्षिता अत एव **विभूवसुः** व्याप्तधनः **सोमः** **चारु** कल्याणं यथा भवति तथा इन्द्रस्य **मत्सरः** मादयिता सन् **हृदे** मनसे सुखाय **पवते** आगच्छति ॥