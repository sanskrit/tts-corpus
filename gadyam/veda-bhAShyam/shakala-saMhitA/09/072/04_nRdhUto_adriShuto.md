+++
title = "004"
devataa = "पवमानः सोमः"
RShiH = "हरिमन्तः"
ChandaH = "जगती"

+++


हे **इन्द्र** पवमानगुणविशिष्टेन्द्र **ते** त्वदर्थं **बर्हिषि** यज्ञेयं **सोमः** **धिया** स्वेन कर्मणा धारया वा **पवते** पात्रेषु स्यन्दते । कीदृशः। **नृधूतः** कर्मनेतृभिर्मनुष्यैः शोधितः  **अद्रिषुतः** ग्रावभिरभिषुतः **प्रियः** देवानां प्रीणयिता **गवां** **पतिः** स्वामी । इन्द्रो गा अलभत तस्माद्गवां स्वामी ॥ **प्रदिवः** । पुराणनामैतत् । पुराणः **इन्दुः** पात्रेषु क्षरन् **ऋत्वियः** ऋतौ जातः । 'ऋतोरण्' छन्दसि घस्' (पा, सू, ५, १, १०५- १ ० ६ ) इति घस् । सित्त्वेन पदसंज्ञायां भसंज्ञानिमित्त ओर्गुणो न भवति । **पुरंधिवान्** । ‘ पुरंधिर्बहुधीः ' (निरु, ६, १३) इति यास्कः । बहुकर्मवान् **मनुषः** मनुष्यस्य **यज्ञ** साधनः “ शुचिः। दीप्यमानः । यद्वा । दशापवित्रेण शुद्धः । एवंगुणः सोमः इन्द्रार्थं पवत इति संबन्धः  ॥