+++
title = "009"
devataa = "पवमानः सोमः"
RShiH = "हरिमन्तः"
ChandaH = "जगती"

+++


हे **इन्दो** पवमान **नः** अस्मभ्यं **तु** क्षिप्रं धनम् **आ** आयच्छ । कीदृशम् । **शतदातु** । दातु दानम् । बहुदानम् **अश्व्यम्** अश्वसहितं **सहस्रदातु** सहस्रदानोपेतं **पशुमत्** पश्वादियुक्तं **हिरण्यवत्** हिरण्ययुक्तं च धनं देहि । तथा हे सोम **बृहतीः** प्रभूतानि **रेवतीः** धनवन्ति । यद्वा पयसोदातारः पशवः। तद्वन्ति **इषः** अन्नानि चास्मभ्यम् **उप** मास्व उपनिर्मिमीष्व । कुर्विति यावत् । किंच हे पवमान **नः** अस्माकं स्वभूतस्य **स्तोत्रस्य** श्रवणाय **अधि** **गहि** आगच्छ। ‘ क्रियार्थोपपदस्य°' (पा. सू.२.३.१४ ) इति चतुर्थी । **चतुर्थ्यर्थे** बहुलं छन्दसि' इति षष्ठी ॥ ॥ २८ ॥