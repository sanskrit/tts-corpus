+++
title = "006"
devataa = "पवमानः सोमः"
RShiH = "हरिमन्तः"
ChandaH = "जगती"

+++


**कवयः** क्रान्तप्रज्ञाः **अपसः** कर्मवन्तः **मनीषिणः** । मनस ईशा मनीषा बुद्धिः । तद्वन्त ऋत्विजः **स्तनयन्तं** शब्दायमानम् **अक्षितम्** अक्षीणं **कविं** क्रान्तदर्शिनम् **अंशुं** सोमं दुहन्ति अभिषुण्वन्ति । ततः **पुनर्भुवः** पुनर्भवनशीलाः **गावः** पशवः **मतयः** मननीयाः स्तुतयश्च **संयतः** परस्परं संगताः सत्यः **ऋतस्य** सत्यभूतस्य यज्ञस्य **योना** योनौ योनिस्थानीय उत्पत्तिभूते **सदने** उतरवेद्याख्ये **ईम** एनं सोमं **सं** **यन्ति** संगच्छन्ति ॥