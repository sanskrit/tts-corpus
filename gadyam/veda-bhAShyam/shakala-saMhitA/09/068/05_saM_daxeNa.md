+++
title = "005"
devataa = "पवमानः सोमः"
RShiH = "वत्सप्रिर्भालन्दनः"
ChandaH = "जगती"

+++


प्रसङ्गात् सोमसूर्ययोराविर्भावमाह । **दक्षेण** प्रवृद्धेन **मनसा** सह **सं** **जायते** पृथिव्याः सम्यग्जायते । तथा **ऋतस्य** उदकस्यैव **गर्भः** गर्भस्थानीयः । यद्वा । सत्यस्य यज्ञस्य मध्ये गर्भः शब्दनीयः स्तुत्यः । स एव सोमः **परः** परस्तादन्तरिक्षे **यमा** यमेन नियमेन देवैः **निहितः** सः । सूर्याद्धि वृष्टिर्भवति । तस्मात्सोमः सूर्यात्मकतयावस्थित इत्यर्थः । एवं यूना। **ह** इत्यवधारणे। युवानावेव सन्तौ तौ **प्रथमं** जननकाले **वि** **जज्ञतुः** । अयं सोमोऽयं सूर्य इति विशेषेण ज्ञायते । तयोश्चार्धं **जनिम** जन्म **गुहा** गुहायां **हितं** निहितं भवति । तयोः **नेमम्** अर्धं च **उद्यतं** प्रकाशितं भवति । दिवा सूर्यः प्रादुर्भवति रात्री चन्द्रमा इ   ति ॥ ॥ १९ ॥