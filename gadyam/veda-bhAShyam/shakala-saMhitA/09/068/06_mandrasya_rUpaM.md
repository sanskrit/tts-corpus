+++
title = "006"
devataa = "पवमानः सोमः"
RShiH = "वत्सप्रिर्भालन्दनः"
ChandaH = "जगती"

+++


**मनीषिणः** प्राज्ञा यष्टारः **मन्द्रस्य** मदकरस्य तस्य सोमस्य **रूपं** **विविदुः** जानन्ति । **यत्** **अन्धः** यत् सोमलक्षणमन्नं **श्येनः** गायत्रीरूपः पक्षी **परावतः** दूरात् द्युलोकात् **आभरत्** आजहार। 'हृग्रहोर्भश्छन्दसि ' इति भकारः। **तं** तादृशं " सुवृधं सुष्ठु वर्धमानं सुवर्धयितारं वा **अंशुं** सोमं **नदीषु** नदमानासु वसतीवर्याख्यास्वप्सु **आ** **मर्जयन्त** ऋत्विज आशोधयन्ति । अलंकुर्वन्ति वा । कीदृशम् । **उशन्तं** देवान् कामयमानं **परियन्तं** परितो गच्छन्तम् **ऋग्मियम्** ऋगर्हं स्तुत्यं सोममामर्जयन्तीति ॥