+++
title = "008"
devataa = "पवमानः सोमः"
RShiH = "वत्सप्रिर्भालन्दनः"
ChandaH = "जगती"

+++


**परिप्रयन्तं** पात्राणि परितः प्रगच्छन्तं वयं देवैः काम्यमानं सुसंसदं शोभनसंसदनं **सोमं** **मनीषाः** मनस ईशित्र्यः "    स्तुभः स्तुतयः **अभ्यनूषत** अभिष्टुवन्ति । वय्यम् । ‘ वी गत्यादिषु' इत्यस्माद्यति 'भय्यप्रवय्ये च छन्दसि' ( पा. सू. ६. १. ८३ ) इति निपातितः । अत्रानुपसर्गस्यापि निपातनं भवति । मधुमान् मदकररसवान् यः सोमः **धारया** स्वीयया **ऊर्मिणा** वसतीवर्याख्येनोदकेन सह **दिवः** आकाशात् द्रोणकलश आपतति: **रयिषाट्** शत्रुधनानामभिभविता **अमर्त्यः** मनुष्यधर्मरहितः स सोमः **वाचम्** **इयर्ति** प्रेरयति । तदा हि स्तोतारः स्तुवन्ति ॥