+++
title = "010"
devataa = "पवमानः सोमः"
RShiH = "हिरण्यस्तूपः"
ChandaH = "त्रिष्टुप्"

+++


हे **इन्दो** सोम त्वं **बृहते** महते **इन्द्राय** तदर्थं **पवस्व** पात्रेषु क्षर । इन्द्र प्रत्यागच्छ वा । कीदृशः । **सुमृळीकः** इन्द्रस्य सुष्ठु सुखयिता अत एव **अनवद्यः** गर्हारहितः **रिशादाः** रिशतां बाधकानामसिता । एतादृशस्त्वमिन्द्राय पवस्व । किंच **गृणते** स्तुवते मह्यं **चन्द्राणि** आह्लादकानि **वसूनि** धनानि **भर** प्रयच्छ। किंच हे **द्यावापृथिवी** युवां च पवमानेन परिप्लुते सत्यौ **देवैः** सुभगैर्धनैः सह **नः** अस्मान् **प्रावतं** प्ररक्षतम् ॥ ॥ २२ ॥