+++
title = "009"
devataa = "पवमानः सोमः"
RShiH = "हिरण्यस्तूपः"
ChandaH = "त्रिष्टुप्"

+++


**पवमानासः** पवित्रेण पूयमानाः **एते** अस्मदीयाः **सोमाः** **सातिम्** । ‘षण संभक्तौ । कर्मणि क्तिन् । सर्वैः संभजनीयम् **इन्द्रम्** **अच्छ** **प्र** **ययुः** प्रकर्षेण गच्छन्ति । तत्र दृष्टान्तः । **रथाइव** । इन्द्रस्य रथा यथा **सातिम्** । ‘षो अन्तकर्मणि' । ऊतियूति' इत्यादिना निपातितः । सीयते म्रियतेऽस्मिन्निति सातिः संग्रामः । तमच्छ तं प्रति प्रगच्छन्ति तद्वत् । किंच **सुताः** ग्रावभिरभिषुताः सोमाः **अव्यम्** अविवालभवं **पवित्रम्** **अति** **यन्ति** अतीत्य गच्छन्ति । तेऽमी **हरितः** हरितवर्णा अश्वाः । यद्वा । हरितस्त आदित्यवाहनरूपा अश्वा भूत्वा । **वव्रिम्** । वृणोति शरीरमिति वव्रिर्जरा । ‘ आदृगमहन इति किप्रत्ययः । सर्वाङ्गव्यापिनीं जरां **हित्वी** हित्वा तरुणाः सन्तः **वृष्टिमच्छ** वृष्टिं गमयितुं गच्छन्ति । हित्वी। ‘जहातेश्च क्त्वि' (पा. सू. ७.४. ४३ ) इति ह्यादेशः । ‘ स्नात्व्यादयश्च' इति छन्दसि निपातितम् ॥