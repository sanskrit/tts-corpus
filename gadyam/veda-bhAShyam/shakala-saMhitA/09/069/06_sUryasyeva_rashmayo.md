+++
title = "006"
devataa = "पवमानः सोमः"
RShiH = "हिरण्यस्तूपः"
ChandaH = "जगती"

+++


**सूर्यस्य** **रश्मयः** सर्वस्य प्रेरकस्य सुवीर्यस्य वादित्यस्य रश्मयः सर्वतो व्यापकाः किरणाः **इव** **द्रावयित्नवः** सर्वत्रद्रवणशीलाः **मत्सरासः** मदकराः **प्रसुपः** शत्रूणां प्रस्वापका हन्तारः **आशवः** ग्रहेषु चमसेषु च व्याप्ताः **सर्गासः** सृज्यमानाः सोमाः **ततं** विस्तृतं **तन्तुं** तन्तुभिः कृतं वस्त्रं **साकं** सह युगपत् **परि** **ईरते** परितो गच्छन्ति । ते सोमाः **इन्द्रादृते** इन्द्रं वर्जयित्वा अन्यत् **किं** **चन** **धाम** देवशरीरं लक्षीकृत्य **न** **पवते** न गच्छति। एकवचनं छान्दसम् । न गच्छन्ति । किंत्विन्द्रस्यैव धाम प्रति गच्छन्ति । इन्द्रस्य धाम्नो यष्टव्यत्वं च ' अयाळिन्द्रस्य प्रिया धामानि ' (वा. सं. २१.४७ ) इति मन्त्रवर्णादवगम्यते ॥