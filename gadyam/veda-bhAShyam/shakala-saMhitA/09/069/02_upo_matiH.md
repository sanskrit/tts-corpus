+++
title = "002"
devataa = "पवमानः सोमः"
RShiH = "हिरण्यस्तूपः"
ChandaH = "जगती"

+++


अस्मिन् पवमानरूप इन्द्रे **मतिः** स्तुतिः **उपो** **पृच्यते** उपपृच्यते स्तोतृभिः संयोज्यते । ‘ पृची संपर्के'। तथा **मधु** मदकरः सोमः इन्द्रार्थं **सिच्यते** अद्भिः यवसक्तुभिश्च सिक्तो भवति । ततश्च **मन्द्राजनी**। अज गतिक्षेपणयोः' इत्यस्य ल्युटि ङीपि रूपम्। मदकरस्य रसस्य प्रेरयित्री सोमधारा तस्येन्द्रस्य **आसनि** आस्ये **अन्तः** मध्ये **चोदते** यष्टृभिः प्रेर्यते । आस्यशब्दस्य ‘ पद्दन्नोमास्°' इत्यादिना आसन्नित्यादेशः । किंच **संतनिः** ग्रहादिषु सम्यग्विस्तृतः **मधुमान्** मदकररसवान् **पवमानः** पूयमानः सोमः **द्रप्सः** द्रुतगमनशीलो यद्वा क्षिप्रंहननशीलः सन् **वारम्** अविवालमयं पवित्रं परितः **अर्षति** आगच्छति । तत्र दृष्टान्तः । **प्रघ्नतामिव** । प्रकर्षेण हन्तॄणां योद्धॄणां संतनिः सम्यग्विसृष्टः शरो यथा शीघ्रं प्राप्यमभितो गच्छति तद्वत् ॥