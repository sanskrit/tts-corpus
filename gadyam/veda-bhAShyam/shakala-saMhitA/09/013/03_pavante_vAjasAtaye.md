+++
title = "003"
devataa = "पवमानः सोमः"
RShiH = "असितः काश्यपो देवलो वा"
ChandaH = "गायत्री"

+++


**पवन्ते** क्षरन्ति **सोमाः** । किमर्थम् । **वाजसातये** अन्नस्य लाभाय । कीदृशाः । **सहस्रपाजसः** बहुबलाः । पातॄणां बलप्रदा इत्यर्थः । **गृणानाः** । कर्मणि कर्तृप्रत्ययः । स्तूयमानाः । पुनः किमर्थम् । **देववीतये** । देवानां वीतिर्गतिः प्राप्तिर्भक्षणं वा यस्मिन् स देववीतिर्यज्ञः । तदर्थम् । यज्ञसिद्धिः साक्षात् प्रयोजनं तद्द्वारा अन्नलाभ इत्यर्थः ॥