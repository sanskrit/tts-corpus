+++
title = "002"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


अयं **राजा** सोमः **सिन्धूनाम्** उदकानां क्षीरादिस्यन्दिनीनां गवां वा **वासः** वसनस्थानीयं क्षीराख्यं श्रयणद्रव्यम् **अवसिष्ट** आच्छादयति । तथा कृत्वा **रजिष्ठाम्** ऋजुतराम् **ऋतस्य** यज्ञस्य **नावमारुहत्** आरोहति । सः **द्रप्सः** सोमरसः **श्येनजूतः** श्येनेनापहृतो रसः **अप्सु** वसतीवरीषु **ववृधे** वर्धते। **ईं** तमिमं **पितुः** पालकात् पितृस्थानीयात् द्युलोकात् **जां** जातमपत्यं सोमम् **ईम्** अयं **पिता** पालको लोकः **दुहे** दोग्धि रसम् । तथाध्वर्युरपि दुहे दोग्धि । अथवा । उक्तलक्षणमेतं सोमं पिता पालकः स्वामी यजमानो दोग्धि फलं तथा दुहेऽध्वर्युरपि रसं दुहे। यद्वा । दुह ईमिति पुनरुक्तिरादरार्था ॥