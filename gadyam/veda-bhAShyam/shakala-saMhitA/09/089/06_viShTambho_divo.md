+++
title = "006"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


अयं सोमः **दिवः** द्युलोकस्य विष्टम्भभूतः । यथा गृहस्थ स्तम्भस्तद्वत्। तथा **पृथिव्याः** **धरुणः** धारकः । **उत** अपि च **विश्वाः** सर्वाः **क्षितयः** प्रजाः **अस्य** सोमस्य हस्ते भवन्ति । **उत्सः** । उत्सरन्त्यस्मात् कामा इत्युत्सः सोमः। सः **गृणते** स्तुवते **ते** तुभ्यं **नियुत्वान्** अश्ववान् **असत्** भवतु । स सोमः **मध्वः** मधु । कर्मणि षष्ठी । मधुररसः **अंशुः** सोमः । ‘ अंशुः शमष्टमात्रो भवति' (निरु. २. ५) इति यास्कः । **इन्द्रियाय** **पवते** पूयते अभिषूयते ॥