+++
title = "006"
devataa = "पवमानः सोमः"
RShiH = "पर्वतनारदौ द्वे शिखंडिन्यौ वा काश्यप्यावप्सरसौ"
ChandaH = "उष्णिक्"

+++


हे सोम **अस्मत्** अस्मासु **सनेमि** । पुराणनामैतत् । पुराणं सख्यं **कृधि** कुरु। **आ** अपि च **अत्रिणम्** अदनशीलं **कं** **चित्** **रक्षसम्** **अप** युध्यस्व । कीदृशम् । **अदेवम्** अदेवनशीलं **द्वयुं** द्वयवन्तं सत्यानृतयुक्तं बाह्याभ्यन्तरमायायुक्तं वा । किंच **नः** अस्माकम् **अंहः** पापं चाप **युयोधि** संप्रहर । युध्यतेः ' बहुलं छन्दसि' इति शपः श्लुः । ' वा छन्दसि' इति हेर्ङित्त्वाभावाद्गुणः । धलोपश्छान्दसः । यौतेर्वा श्लौ पूर्ववद्रूपम् ॥ ॥ ७ ॥