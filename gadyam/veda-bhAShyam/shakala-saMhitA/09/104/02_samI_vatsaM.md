+++
title = "002"
devataa = "पवमानः सोमः"
RShiH = "पर्वतनारदौ द्वे शिखंडिन्यौ वा काश्यप्यावप्सरसौ"
ChandaH = "उष्णिक्"

+++


हे ऋत्विजः **गयसाधनं** गृहस्य साधनम् **ईम्** एनं सोमं **मातृभिः** मातृभूताभिर्वसतीवरीभिः **सं** **सृजत** संमिश्रयत । कथमिव । **वत्सं** **न** यथा वत्सं **मातृभिः** गोभिः संयोजयन्ति तद्वत् । कीदृशम् । **देवाव्यं** देवानां रक्षकं **मदं** मदनहेतुं **द्विशवसं** द्विगुणवेगमतिशयितबलं वा । यद्वा द्वयोर्लोकयोस्तत्र स्थिता देवमनुष्या इत्यर्थः । तेषां हविर्धनप्रदानेन वर्धयितारम् । तं सोमम् **अभि** सं सृजत ॥