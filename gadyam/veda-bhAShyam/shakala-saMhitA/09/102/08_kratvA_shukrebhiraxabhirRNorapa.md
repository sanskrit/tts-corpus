+++
title = "008"
devataa = "पवमानः सोमः"
RShiH = "त्रितः"
ChandaH = "उष्णिक्"

+++


हे सोम त्वं **क्रत्वा** कर्मणा ज्ञानेन वा **शुक्रेभिः** शुक्रैर्दीप्यमानैः **अक्षभिः** अक्षैरिन्द्रियैरिवाश्नुवानैः स्वतेजोभिः **व्रजम्** अन्धकारसमूहं **दिवः** अन्तरिक्षात् **अप** **ऋणोः** अपगमय विनाशय ।  ऋणु गतौ' । तानादिकः । किं कुर्वन् । **अध्वरे** हिंसारहिते यज्ञे **ऋतस्य** यज्ञस्य **दीधितिं** धारकं स्वीयं रसं **प्र** **हिन्वन्** प्रेरयन् । अनेन लोकद्वयवर्तित्वमभिहितम् ॥ ॥ ५ ॥