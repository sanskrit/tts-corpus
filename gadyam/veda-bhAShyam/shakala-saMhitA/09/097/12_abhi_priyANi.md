+++
title = "012"
devataa = "पवमानः सोमः"
RShiH = "मन्युर्वासिष्ठः"
ChandaH = "त्रिष्टुप्"

+++


प्रियाणि प्रीणयितॄणि धर्माणि धारकाणि तेजांसि ऋतुथा कालेकाले वसान् आच्छा- दयन् इन्दुः सोमः पुनानः पूयमानः सन् अभिपवते कलशानभिलक्ष्य क्षरति । कीदृशः देवः सङ्क्रीडनशीलः स्वेन आत्मीयेनरसेन देवानिन्द्रादीन् पृञ्चन् सम्पर्चयन् संयोजयन् तमिमं दश दशसङ्ख्याकाः क्षिपः अङ्गुलिनामैतत् कर्मार्थं प्रेर्यन्तइति तत्सङ्ख्याकाअङ्गुलयः सानौ समुच्छ्रिते अव्ये अविभवेपवित्रे अव्यत गमयन्ति यद्वा अत्र पवित्रे पूयमानंसोमं अव्यत गच्छन्ति वीगत्यादिषु लङिव्यत्ययेनात्मनेपदं ॥ १२ ॥