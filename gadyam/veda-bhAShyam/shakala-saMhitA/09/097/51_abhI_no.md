+++
title = "051"
devataa = "पवमानः सोमः"
RShiH = "कुत्सः"
ChandaH = "त्रिष्टुप्"

+++


हे सोम पवित्रेण पूयमानस्त्वं दिव्या दिव्यानि दिविभवानि वसूनि धनानि नोस्माक मभ्यर्ष अभिगमय । तथा पार्थिवा पार्थिवानि पृथिव्याम्भवानि विश्वा सर्वाणि धनान्यभिगमय । तथा सेन त्वदीयेन सामर्थ्येन द्रविणं धनं वयमभ्यश्नवाम अभिव्याप्नुयाम तत्सा-मर्थ्यमभिगमय । किञ्च आर्षेयं आर्षाणामृषिपुत्राणां योग्यं धनं जमदग्निवत् जमदग्नेर्यथा त्वं- प्रापयः एवं नोस्माकमपि अभ्यर्ष । यद्वा आर्षेयं आर्षाणां योग्यं मन्त्रं जमदग्नेःस्वभूतम्मन्त्रं यथा स्वादुतममकार्षीः एवमस्माकं तादृशम्मन्त्रं स्वादुतमङ्कुर्विति कुत्सोनामऋषिःप्रार्थयते । ॥ ५१ ॥