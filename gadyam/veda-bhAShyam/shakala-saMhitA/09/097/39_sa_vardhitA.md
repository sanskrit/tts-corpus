+++
title = "039"
devataa = "पवमानः सोमः"
RShiH = "पराशरः"
ChandaH = "त्रिष्टुप्"

+++


वर्धिता देवानां स्वकलाप्रदानेन वर्धयिता वर्धनः स्वयंवर्धमानः पवित्रेण पूयमानः मीढ्वान् कामानांसेक्ता ससोमः नोस्माकं ज्योतिषा स्वतेजसा अभ्यावीत् अभिरक्षतु । येन सोमेन पदज्ञाः पणिभिरपहृतानां गवाम्पदानि जानन्तः स्वर्विदः सर्वज्ञाः सूर्यञ्जान- न्तोवा नोस्माकम्पूर्वे चिरन्तनाः पितरोङ्गिरसःगाः पशूनभिलक्ष्य अद्रिमुष्णन् शिलोच्चय- मुष्णन् सोमतेजसा अन्धकारावृतं शिलोच्चयङ्गत्वा पशूनाहरन्नित्यर्थः । उषिरिहमुष्णाति- समानकर्मा । यद्वा मुष्णातेर्लङि वर्णलोपः ॥ ३९ ॥