+++
title = "006"
devataa = "पवमानः सोमः"
RShiH = "कश्यपः"
ChandaH = "त्रिष्टुप्"

+++


**होता** देवानामाह्वातर्त्विक् **पशुमन्ति** पशुमतः **सद्मेव** यज्ञगृहान् यथोपगच्छति । किंच **राजा** **न** यथा राजा **सत्यः** सत्यकर्मा सन् **समितीः** । संग्रामनामैतत् सम्यक् प्राप्यते योद्धृभिरत्रेति । तान् संग्रामान् **इयानः** गच्छन् भवति तथा **पुनानः** **सोमः** **वनेषु** वननीयेषु वसतीवर्याख्येषूदकेषु **सीदन्** **मृगो** **न** **महिषः** महिषाख्यो मृग इवोदकेषु तिष्ठन् **कलशान्** द्रोणाभिधानान् **अयासीत्** परियाति । यद्वा । महिषो महान् पूज्यो वा सोमः कलशान् परिगच्छतीति ॥ ॥२॥