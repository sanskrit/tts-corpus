+++
title = "005"
devataa = "पवमानः सोमः"
RShiH = "कश्यपः"
ChandaH = "त्रिष्टुप्"

+++


**सत्यं** सत्यभूतं **तत्** प्रसिद्धं **पवमानस्य** सोमस्य स्थानं **नु** क्षिप्रमस्माकम् अस्तु । **यत्र** यस्मिन् स्थाने **विश्वे** सर्वे **कारवः** स्तोतारः **संनसन्त** स्तोतुं संगच्छन्ते तत्स्थानमस्तु । अस्य सोमस्य **यत्** **ज्योतिः** **अह्ने** दिवसाय **लोकम्** आलोकं प्रकाशम् **अकृणोत्** करोति । **उ** इत्यवधारणे । तज्ज्योतिः **मनुम्** एतन्नामानं राजर्षिं **प्रावत्** प्रकर्षेणारक्षत् । तथा सोमः स्वयं तेजः **दस्यवे** सर्वस्योपक्षपयित्रेऽसुराय **अभीकम्** अभिगमनशीलं **कः** अकार्षीत् । करोतेर्लुङि “ मन्त्रे घस° ' इति च्लेर्लुक् ॥