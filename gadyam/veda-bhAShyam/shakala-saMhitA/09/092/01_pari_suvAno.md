+++
title = "001"
devataa = "पवमानः सोमः"
RShiH = "कश्यपः"
ChandaH = "त्रिष्टुप्"

+++


**सुवानः'** अभिषूयमाणः **हियानः** ऋत्विग्भिः प्रेर्यमाणः **हरिः** हरितवर्णः **अंशुः** सोमः **पवित्रे** अविवालेन कृते दशापवित्रे **परि** **सर्जि** परिसृज्यते । किमर्थम् । **सनये** धनलाभाय देवानां संभजनाय वा । तत्र दृष्टान्तः । **रथो** **न** । रथो यथा युद्धे शत्रुवधार्थं शत्रुधनहरणार्थं वा सृज्यते तद्वत् । किंच **पूयमानः** पवित्रेण सोऽयं सोमः **इन्द्रियम्** इन्द्रलिङ्गमिन्द्रस्य पर्याप्तं वा **श्लोकं** स्तोत्रम् **आपत्** आप्नोति । आप्लृ व्याप्तौ ' । लेट्यडागमः । तथा स सोमः **प्रयोभिः** प्रीणयितृभिः हवीरूपैरन्नैः **देवान्** **प्रति** **अजुषत** प्रतिसेवते । ‘जुषी प्रीतिसेवनयोः' ॥