+++
title = "005"
devataa = "पवमानः सोमः"
RShiH = "पवित्रः"
ChandaH = "जगती"

+++


**पितुर्मातुः** द्यावापृथिव्योः । ‘ द्यौर्मे पिता जनिता नाभिरत्र बन्धुर्मे माता पृथिवी महीयम्' (ऋ. सं. १.१६४.३३ ) इत्यादिषु द्यावापृथिव्योर्मातापितृत्वाम्नानात् । द्यावापृथिवीभ्यां **ये** सोमरश्मयः **अध्या** **समस्वरन्** अधिकं प्रादुर्भूता अभवन् ते **ऋचा** ऋत्विग्भिः क्रियमाणया स्तुत्या **शोचन्तः** दीप्यमानाः **अव्रतान्** कर्मरहितान् यजमानान् **संदहन्तः** सम्यग्विनाशयन्तस्ते रश्मयः **इन्द्रद्विष्टाम्** इन्द्राय द्वेषकारिणीम् । ‘क्ते च ' ( पा. सू. ६. २. ४५ ) इति पूर्वपदप्रकृतिस्वरः । इन्द्रेण द्विष्टां वा । **असिक्नीम्** । रात्रिनामैतत् । रात्रिवत्कृष्णरूपां **त्वचम्** । राक्षसमित्यर्थः । **मायया** कर्मणा प्रज्ञया वा **भूमनः** विस्तृताद्भूलोकात् **दिवस्परि** द्युलोकाच्च **अप** **धमन्ति** अपगतं कुर्वन्ति । अपघ्न्तीत्यर्थः ॥ ॥ २९ ॥