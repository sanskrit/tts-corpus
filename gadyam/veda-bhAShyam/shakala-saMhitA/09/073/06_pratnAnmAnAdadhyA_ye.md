+++
title = "006"
devataa = "पवमानः सोमः"
RShiH = "पवित्रः"
ChandaH = "जगती"

+++


**श्लोकयन्त्रासः** । श्लोकाः स्तुतयः। स्तुतिनियमनाः **रभसस्य** **मन्तवः** वेगमभिमन्यमानाः एतादृशाः **ये** सोमरश्मयः **प्रत्नात्** पुराणात् **मानात्** अन्तरिक्षात् **अध्या** **समस्वरन्** सह प्रादुर्भूता अभवन् तान्रश्मीन् **अनक्षासः** चक्षुर्वर्जिताः साधु पदार्थानामद्रष्टारो नराः **बधिराः** देवतास्तुतिश्रवणवर्जिताः पापकृतो नरश्च **अप** **अहासत** तान् परित्यजन्ति । दर्शिनः श्रवणवन्तो मेधाविनस्तु न परिजहति किंतु स्तुवन्ति । तदेवाह । **ऋतस्य** सत्यस्य **पन्थां** मार्गभूतमेषां गणं **दुष्कृतः** पापकृतो नराः **न** **तरन्ति** नोत्तारयन्ति । सुकृतस्तु तरन्तीत्यभिप्रायः ॥