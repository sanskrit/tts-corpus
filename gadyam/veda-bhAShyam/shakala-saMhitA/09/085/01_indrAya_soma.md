+++
title = "001"
devataa = "पवमानः सोमः"
RShiH = "वेनो भार्गवः"
ChandaH = "जगती"

+++


हे **सोम** त्वं **सुषुतः** सुष्ठु अभिषुतः सन् इन्द्रार्थं **परि** **स्रव** परितः स्रव । गच्छ । रसं मुञ्च । **अमीवा** रोगः **रक्षसा** **सह** **अप** **भवतु** अपगतो वियुक्तो भवतु । **ते** तव **रसस्य** स्वांशं रसं पीत्वा **मा** **मत्सत** मा माद्यन्तु । के। **द्वयाविनः** । द्वयं सत्यानृतम् । तेन युक्ताः । पापिन इत्यर्थः । किंच **इन्दवः** ते रसाः **इह** अस्मिन् यज्ञे **द्रविणस्वन्तः** धनवन्तः सन्तु भवन्तु ॥