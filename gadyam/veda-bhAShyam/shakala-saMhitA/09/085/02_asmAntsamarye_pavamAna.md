+++
title = "002"
devataa = "पवमानः सोमः"
RShiH = "वेनो भार्गवः"
ChandaH = "जगती"

+++


हे **पवमान** सोम **अस्मान्** समर्ये संग्रामे **चोदय** प्रेरय। **दक्षः** **हि** **असि** समर्थः खलु भवसि **देवानां** मध्ये । यद्वा । देवानां प्रीणनाय दक्षोऽसि । यद्वा । दक्षस्त्वं देवानां **प्रियः** प्रियकरो **मदः** मादयितासि हि । **जहि** च **शत्रून्** अस्माकम् । **अभ्या** गच्छ चास्मान् प्रति **भन्दनायतः** । भन्दनाः स्तुतयः । भन्दतेः स्तुतिकर्मणः । ता इच्छतः । **पिब** च **इन्द्र** **सोमम्** **अव** **जहि** च **नः** अस्माकं **मृधः** संग्रामात् ॥