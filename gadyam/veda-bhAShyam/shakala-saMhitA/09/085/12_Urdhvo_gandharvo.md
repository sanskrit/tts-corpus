+++
title = "012"
devataa = "पवमानः सोमः"
RShiH = "वेनो भार्गवः"
ChandaH = "त्रिष्टुप्"

+++


**ऊर्ध्वः** उन्नतः **गन्धर्वः** रश्मीनां धारकः सोमः **नाके** आदित्ये **अधि** **अस्थात्** अधितिष्ठति ॥ किं कुर्वन् । **अस्य** आदित्यस्य **विश्वा** विश्वानि रूपाणि **प्रतिचक्षाणः** प्रतिपश्यन् । **भानु:** आदित्यः सोमाधिष्ठितः सन् **शुक्रेण** दीप्तेन **शोचिषा** तेजसा **व्यद्यौत्** विद्योतते । न केवलं स्वयमेव अपि तु **मातरा** निर्मात्र्यौ **रोदसी** द्यावापृथिव्यौ **प्रारूरुचत्** प्ररोचयति। **शुचिः** दीप्तः सूर्यः ॥११॥ ॥४॥