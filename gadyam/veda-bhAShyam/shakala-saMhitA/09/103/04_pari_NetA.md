+++
title = "004"
devataa = "पवमानः सोमः"
RShiH = "द्वित आप्त्यः"
ChandaH = "उष्णिक्"

+++


हरिः हरितवर्णः सः सोमः पुनानः पूयमानः सन् **चम्वोः** अधिषवणफलकयोः परि **विशत्** परिविशति । कीदृशः । **मतीनां** स्तुतीनां नेता यद्वा मतीनां स्तोतॄणां स्वकर्मण्युपनेता **विश्वदेवः** सर्वदेवः । सोमेऽभिषूयमाणे सतीन्द्रादयः सर्वे देवाः सोमं प्रत्यागच्छन्ति खलु । तस्मात् सर्वदेवोपेतः अत एव **अदाभ्यः** अहिंसितः कैश्चिदपि ॥