+++
title = "001"
devataa = "पवमानः सोमः"
RShiH = "द्वित आप्त्यः"
ChandaH = "उष्णिक्"

+++


द्वितो नामर्षिः स्वात्मानं प्रत्याह। **पुनानाय** पवित्रेण पूयमानाय **वेधसे** कर्मणो विधात्रे **मतिभिः** स्तुतिभिः **जुजोषते** प्रीयमाणाय । यद्वा मतिभिः स्तोतृभिः सह जुजोषते प्रीणयित्रे । **सोमाय** **उद्यतम्** उद्युक्तं वचः **प्र** **भर** प्रकर्षेण संपादय । अभिष्टुहीत्यर्थः । तत्र दृष्टान्तः । **भृतिं** **न** । यथा भृतका भृतिं संपादयन्ति तद्वत् ॥