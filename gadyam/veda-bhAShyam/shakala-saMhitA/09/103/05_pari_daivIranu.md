+++
title = "005"
devataa = "पवमानः सोमः"
RShiH = "द्वित आप्त्यः"
ChandaH = "उष्णिक्"

+++


हे सोम त्वम् इन्द्रेण सरथं समानं रथमारुह्य दैवीः देवानां संबन्धीनि स्वधाः बलानि **अनु** देवसेनाः **परि** **याहि** परिगच्छ । कीदृशः। **पुनानः** पूयमानः **वाघद्भिः** । वाघत इति ऋत्विङ्नाम । हविषां प्रेरकैर्ऋत्विग्भिः **वाघत्** ऊह्यमानः **अमर्त्यः** मनुष्यधर्मरहितः । यद्वा। वाघद्भिर्ऋत्विग्भिः पुनानः पूयमानो वाघत् स्तोतॄणां यष्टॄणां धनादीनि प्रापयन् परिगच्छ ।