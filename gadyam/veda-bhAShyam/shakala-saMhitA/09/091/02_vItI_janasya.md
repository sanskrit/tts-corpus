+++
title = "002"
devataa = "पवमानः सोमः"
RShiH = "कश्यपः"
ChandaH = "त्रिष्टुप्"

+++


**कव्यैः** साधुभिः स्तोतृभिः **नहुष्येभिः** मनुष्यैः **सुवानः** अभिषूयमाणः **इन्दुः** सोमः **दिव्यस्य** दिवि भवस्य **जनस्य** देवगणस्य **वीती**। ‘सुपां सुलुक्' इति चतुर्थ्याः पूर्वसवर्णदीर्घः । सोमभक्षणार्थं यज्ञम् **अधि** गच्छति । किंच **अमृतः** मरणधर्मरहितः **यः** सोमः **नृभिः** कर्मनेतृभिः **मर्त्येभिः** मर्त्यैः **अविभिः** अविमयैः पवित्रैस्तथा **गोभिः** अनडुहैरधिषवणचर्मभिः यद्वा गोविकारैः क्षीरादिभिः **अद्भिः** वसतीवर्यादिभिरुदकैश्च **मर्मृजानः** भृशं शोध्यमानः सन् यज्ञं प्रति गच्छति । उपसर्गश्रुतेर्योग्यक्रियाध्याहारः ॥