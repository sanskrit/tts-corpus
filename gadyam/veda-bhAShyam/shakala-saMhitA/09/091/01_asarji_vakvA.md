+++
title = "001"
devataa = "पवमानः सोमः"
RShiH = "कश्यपः"
ChandaH = "त्रिष्टुप्"

+++


**वक्का** शब्दयमानः । ‘वच परिभाषणे'। वनिप् । एतादृशः पवमानः सोमः **आजौ** । अजन्ति कर्मार्थमृत्विज इत्याजिर्यज्ञः । तस्मिन् **धिया** कर्मणा स्तोत्रेण वा साकम् **असर्जि** सृज्यते पात्रेष्विति । तत्र दृष्टान्तः। **रथ्ये** **यथा** रथार्ह आजौ । संग्रामनामैतत् अजन्ति प्रक्षिपन्ति आयुधान्यत्रेति । तस्मिन्नश्वो यथा धियाङ्गुल्या सृज्यते तद्वत् । कीदृशः । **मनोता** यस्मिन् देवानां मनांस्योतानि प्रोतानि सः । तथा च ब्राह्मणं - तस्मिन् हि तेषां मनांस्योतानि ' (ऐ. ब्रा. २.१०) इति । **प्रथमः** सर्वेषां देवानां मुख्यः **मनीषी** । मनस ईषा मनीषा स्तुतिः । तद्वान् । **दश** **स्वासरः** दशसंख्याका अङ्गुलयः **सदनानि** यज्ञगृहाणि **अच्छ** अभिमुखीकृत्य **वह्निं** वोढारं सोमं **सानौ** समुच्छ्रिते । अधिः सप्तम्यर्थानुवादकः । **अव्ये** अविभवे अविवालेन कृते पवित्रे **अजन्ति** प्रेरयन्ति । ‘ अज गतिक्षेपणयोः ॥