+++
title = "006"
devataa = "पवमानः सोमः"
RShiH = "कश्यपः"
ChandaH = "त्रिष्टुप्"

+++


हे सोम **एव** एवं **पुनानः** पूयमानः पवित्रादिभिः **अस्मभ्यं** **रिरीहि** प्रापय प्रयच्छ । किं तत्। **अपः** । अप इत्यन्तरिक्षनाम । आप्नोति सर्वमपि । अन्तरिक्षं **स्वः** स्वर्गं द्युलोकं **गाः** । सर्वैर्गम्यतेऽत्रेति गावः पृथिव्यः । ताः पृथिवीश्च **भूरि** । ' सुपां सुलुक्' इति द्वितीयाया लुक् । बहून् **तोका** पुत्रान् **तनयानि** । तन्वन्ति कुलमिति तनयाः पौत्राः । तांश्च तथा **नः** अस्मभ्यं **क्षेत्रं** **शं** सुखकरं कुरु । हे **सोम** **ज्योतींषि** नक्षत्राणि **उरु** उरूणि अन्तरिक्षे विस्तीर्णानि कुरु । तथा **नः** अस्मभ्यं **सूर्यम्** आदित्यं **ज्योक्** । चिरनामैतत् । चिरकालं **दृशये** द्रष्टुं कुरु ॥ ॥ १ ॥