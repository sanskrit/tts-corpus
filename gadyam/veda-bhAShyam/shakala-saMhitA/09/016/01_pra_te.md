+++
title = "001"
devataa = "पवमानः सोमः"
RShiH = "असितः काश्यपो देवलो वा"
ChandaH = "गायत्री"

+++


हे सोम **ते** तव रसं **सोतारः** सोमाभिषवकर्तारः **ओण्योः** **रसम्** । लुप्तोपममेतत् । द्यावापृथिव्यो रसमुदकमिव । अथवौण्योर्द्यावापृथिव्योर्मध्ये तयोः संबन्धिनं वा रसस् । **प्र** स्रावयन्तीति शेषः । किमर्थम् । **घृष्वये** शत्रुघर्षणशीलाय’ **मदाय** इन्द्रस्य मदाय । अभिषवजनितः सोमः **सर्गः** सृष्टः **एतशः** **न** अश्व इव **तक्ति** गच्छति पात्रं प्रति ॥