+++
title = "015"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "सतो बृहती"

+++


**पवमानः** पूयमानः **देवः** द्योतमानः **बृहत्** अत्यन्तम् **ऋतं** सत्यभूतो **राजा** सोमः **समुद्रम्** अन्तरिक्षं कलशं वा **ऊर्मिणा** धारया **तरत्** तरति ।**हिन्वानः** प्रेर्यमाणः **ऋतं** **बृहत्** अत्यन्तं सत्यभूतः स सोमः **मित्रस्य** **वरुणस्य** मित्रावरुणयोः **धर्मणा** धारणार्थं **प्र** **अर्षत्** प्रगच्छति ॥ ॥१४॥