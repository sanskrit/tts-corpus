+++
title = "014"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "बृहती"

+++


**आयवः** गमनशीलाः **सोमासः** सोमाः **मद्यं** मदकरं **मदम्** आत्मीयं रसम् **अभि** **पवन्ते** । अभितो निर्गमयन्ति । कुत्रेत्युच्यते । **समुद्रस्य** अन्तरिक्षस्य **अधि** **विष्टपि** अधिकं समुच्छ्रिते पवित्रे। यद्वा । समुद्रस्य । समुद्रवन्त्यस्माद्रसाः । तस्य कलशस्याध्युपरि विष्टपि स्थाने पवित्रे निर्गमयन्ति । कीदृशाः । **मनीषिणः** मनस ईशितारः **मत्सरासः** मदकराः **स्वर्विदः** सर्वस्य लम्भकाः ॥