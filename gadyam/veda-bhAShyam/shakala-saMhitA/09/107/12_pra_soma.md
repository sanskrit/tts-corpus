+++
title = "012"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "बृहती"

+++


हे **सोम** **देववीतये** देवानां पानाय तदर्थम् **अर्णसा** वसतीवर्याख्येनोदकेन **प्र** **पिप्ये** प्रप्यायसे । तत्र दृष्टान्तः । **सिन्धुर्न** । यथा सिन्धुरुदकेन प्रपिप्ये प्रप्यायते तद्वत् । प्यायतेर्लिटि ‘ लिड्यङोश्च ' इति पीभावः । ततः स त्वं **मदिरो** **न** मदकरः सुरादिरिव **जागृविः** जागरणशीलः। यद्वा । नः संप्रत्यर्थे । इदानीं मदकरो जागरणशीलस्त्वम्। **अंशोः** लताखण्डस्य **पयसा** रसेन **मधुश्चुतं** मधुररसस्य क्षारयितारं **कोशं** द्रोणकलशम् **अच्छ** अभिगच्छसि ॥