+++
title = "021"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "बृहती"

+++


हे **सुहस्त्य**। हस्ते भवा हस्त्या अङ्गुलयः । शोभनाङ्गुलिक सोम **मृज्यमानः** शोध्यमानस्त्वं **समुद्रे** अन्तरिक्षे कलशे वा **वाचं** शब्दम् **इन्वसि** प्रेरयसि । किंच हे **पवमान** पूयमान सोम **पिशङ्गं** हिरण्यैः पिशङ्गवर्णं **बहुलं** प्रभूतं **पुरुस्पृहं** बहुभिः स्पृहणीयं **रयिं** धनम् **अभ्यर्षसि** स्तोतॄणामभिक्षरसि प्रयच्छसि ॥