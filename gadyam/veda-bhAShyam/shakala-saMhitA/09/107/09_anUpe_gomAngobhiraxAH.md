+++
title = "009"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "बृहती"

+++


**गोमान्** गोयुक्तः सोमः **अनूपे** निम्ने देशे कलशे **गोभिः** गोविकारैः क्षीरादिभिः सह **अक्षाः** क्षरति । तदेवोच्यते । सः **सोमः** आत्मनो मिश्रणार्थं **दुग्धाभिः** गोभिः सह **अक्षाः** क्षरति । क्षरतेर्लुङि रूपम् । किंच **समुद्रं** **न** यथा समुद्रमुदकानि गच्छन्ति तद्वत् **संवरणानि** संभजनीयानि रसरूपाण्यन्नानि द्रोणकलशम् **अग्मन्** गच्छन्ति । गमेर्लुङि च्लेर्लुकि रूपम् । किंच **मन्दी** मदकरः सोमः **मदाय** मदार्थं **तोशते** हन्यतेऽभिषूयते । तोशतिर्वधकर्मा ॥