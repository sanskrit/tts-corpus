+++
title = "005"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "सतो बृहती"

+++


**मधु** मदकरं **प्रियं** प्रीणनकारि **दिव्यं** दिवि भवम् **ऊधः** सोमवल्लीलक्षणं **दुहानः** सोमः **प्रत्नं** पुरातनं **सधस्थम्** । सह तिष्ठन्त्यत्रेति सधस्थं स्थानम्। अन्तरिक्षम् **आसदत्** आसीदति । सदेर्लुङि रूपम् । ततः **आपृच्छ्यं** कर्मण्याप्रष्टव्यं **धरुणं** कर्मणो धारयितारं यजमानं **वाजी** अन्नवान् सोमः **अर्षति** । तस्मा अन्नं दातुमभिगच्छति । कीदृशः । **नृभिः** कर्मनेतृभिर्ऋत्विग्भिः **धूतः** अदाभ्यगृहे परिशोधितः । तैरेनं चतुराधूनोति पञ्चकृत्वः सप्तकृत्वो वा' इत्यापस्तम्बेन सूत्रितम् । **विचक्षणः** सर्वस्य विद्रष्टा ॥ ॥ १२ ॥