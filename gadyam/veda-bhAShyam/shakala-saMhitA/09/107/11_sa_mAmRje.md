+++
title = "011"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "सतो बृहती"

+++


**वाजयुः** अन्नकामः **अण्वानि** अणूनि सूक्ष्माणि **मेष्यः** मेष्या अवे रोमाणि पवित्राणि **तिरः** कुर्वन् **सः** **सोमः** **ममृजे** परिशोध्यते । अलंक्रियते वा । तत्र दृष्टान्तः । **सप्तिर्न** यथा जयकामैरश्वो **मीळ्हे** संग्रामेऽलंक्रियते तद्वत् । कीदृशः । **अनुमाद्यः** अनुमोदनीयः सर्वैः **पवमानो** **मनीषिभिः** ऋत्विग्भिः पूयमानः तथा **ऋक्वभिः** । ‘ छन्दसीवनिपौ' इति वनिप्। स्तुतिमद्भिर्विप्रैर्मेधाविभिः अभिष्टुतो मृज्यते ॥