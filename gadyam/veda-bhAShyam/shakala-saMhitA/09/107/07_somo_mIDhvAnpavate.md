+++
title = "007"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "सतो बृहती"

+++


**मीढ्वान्** कामानां सेक्ता **सोमः** **पवते** क्षरति । कीदृशः । **गातुवित्तमः** अत्यन्तं मार्गस्य लम्भकः **ऋषिः** सर्वस्य प्रदर्शकः **विप्रः** मेधावी **विचक्षणः** विद्रष्टा । किंच **कविः** क्रान्तप्रज्ञः **त्वं** **देववीतमः** अत्यन्तं देवकामः **अभवः** भवसि । अपि च **दिवि** द्युलोके **सूर्यम्** **आ** **रोहयः** प्रादुर्भावयसि ॥