+++
title = "013"
devataa = "पवमानः सोमः"
RShiH = "सप्तर्षयः(ट् भरद्वाजो बार्हस्पत्यः, ढ् कश्यपो मारीचः, थ् गोतमो राहूगणः, ध् भौमोत्रिः, श् विश्वामित्रो गाथिनः, ६ जमदग्निर्भार्गवः, ७ मैत्रावरुणिर्वसिष्ठः)"
ChandaH = "सतो बृहती"

+++


**हर्यतः** स्पृहणीयः **प्रियः** प्रीणयिता **सूनुर्न** सूनुरिव **मर्ज्यः** मार्जनीयः सोमः **अर्जुने** अर्जुनवर्णे **अत्के** रूपे पवित्रे **आ** **अव्यत** आवृणोति । **तमीम्** एनं सोममङ्गुलयः **नदीषु** नदमानासु वसतीवरीषु **गभस्त्योः** बाह्वोः **आ** आभिमुख्येन **हिन्वन्ति** प्रेरयन्ति । तत्र दृष्टान्तः । **अपसो** **यथा** वेगवन्तो जनाः **रथं** संग्रामेषु प्रेरयन्ति तद्वत् ॥