+++
title = "002"
devataa = "पवमानः सोमः"
RShiH = "प्रभूवसुः"
ChandaH = "गायत्री"

+++


हे **इन्दो** सोम हे **समुद्रमीङ्खय** । समुद्रमित्युदकनाम । ईङ्खयतिर्गतिकर्मा । उदकप्रेरक तथा हे **विश्वमेजय** विश्वस्य सर्वस्यास्मच्छत्रोः कम्पयितः सोम त्वम् **ओजसा** त्वदीयेन बलेन **नः** अस्मभ्यं **रायः** धनस्य **धर्ता** धारकः **पवस्व** । भवेत्यर्थः । अत्र यद्यप्युदकप्रेरणसर्वशत्रुकम्पने संबोधनान्तर्गतत्वादुद्देश्यगते तथापि यजमानस्यापेक्षिते इति रायो धर्तृत्ववदाशास्ये अधिगन्तव्ये ॥