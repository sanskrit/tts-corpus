+++
title = "005"
devataa = "पवमानः सोमः"
RShiH = "अंबरीष ऋजिश्वा च"
ChandaH = "अनुष्टुप्"

+++


हे **वृत्रहन्** शत्रूणां हन्तः सोम **अस्य** एतादृशस्य **ते** तव स्वभूताः **वयं** स्मः । ततो हे **वसो** वासयित: **पुरुस्पृहः** बहुभिः स्पृहणीयस्य **वस्वः** वसुनः धनस्य त्वया दीयमानस्य वयं **नि** नितरां **नेदिष्ठतमाः** अत्यन्तमन्तिकतमाः स्याम । तथा **इषः** अन्नस्य किंच हे **अध्रिगो** अधृतगमन सोम सुम्नस्य सुखस्य वयमन्तिकतमाः **स्याम** भवेम ॥