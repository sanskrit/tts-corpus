+++
title = "011"
devataa = "पवमानः सोमः"
RShiH = "अंबरीष ऋजिश्वा च"
ChandaH = "बृहती"

+++


**व्युष्टिषु** उषसां व्युच्छनेषु प्रकाशनेषु **प्रत्नासः** प्रत्नाः **ते** **सोमाः** **पवित्रे** **अक्षरन्** क्षरन्ति । ये सोमाः **सनुतः** अन्तर्हितान् **अप्रचेतसः** प्रज्ञानरहितान् **हुरश्चितः** । स्तेननामैतत् । कौटिल्येन चिन्वन्तीति । **तान्** मायाविनः स्तेनान् **प्रातः** प्रातःकाल एव **अपप्रोथन्तः** । अपप्रोथनं चापप्रेरणम् । अपप्रेरयन्तः शब्देन निराकुर्वन्तो भवन्ति । ते क्षरन्तीति समन्वयः ॥