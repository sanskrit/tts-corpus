+++
title = "002"
devataa = "पवमानः सोमः"
RShiH = "अंबरीष ऋजिश्वा च"
ChandaH = "अनुष्टुप्"

+++


**सुवानः** सूयमानः **स्यः** स सोमः **अव्ययम्** अविमयं पवित्रं **परि** पवते । तत्र दृष्टान्तः । **रथे** **न** यथा रथे स्थितः पुरुषः **वर्म** कवचम् **अव्यत** परिव्ययति । व्ययतेर्लुङि वर्णलोपछान्दसः । **अभि** **हितः** अभितः प्रेरितः यद्वा स्तोतृभिरभिष्टुतः सः **इन्दुः** सोमः **द्रुणा** द्रुममयेन द्रोणकलशेन **हियानः** । ‘हि गतौ वृद्धौ च'। तेन पूर्यमाणः सन् **धाराभिः** **अक्षाः** क्षरति । क्षरतेर्लुङि रूपम् ॥