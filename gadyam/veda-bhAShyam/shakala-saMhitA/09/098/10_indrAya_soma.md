+++
title = "010"
devataa = "पवमानः सोमः"
RShiH = "अंबरीष ऋजिश्वा च"
ChandaH = "अनुष्टुप्"

+++


हे **सोम** **वृत्रघ्ने** वृत्रस्य हन्त्रे **इन्द्राय** । षष्ठ्यर्थे चतुर्थी । इन्द्रस्य **पातवे** पानार्थं **परि** **षिच्यसे** परितः पात्रेषु सिच्यसे । वसतीवरीभिर्वा । किंच **दक्षिणावते** ऋत्विग्भ्यो दक्षिणादानेन तद्वते **देवाय** देवार्थं हवींषि दातुं **सदनसदे** यज्ञगृहे सीदते **नरे** मनुष्याय यजमानाय तस्मै फलप्रदानार्थं परिषिच्यसे ॥