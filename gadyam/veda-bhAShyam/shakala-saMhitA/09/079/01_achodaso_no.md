+++
title = "001"
devataa = "पवमानः सोमः"
RShiH = "कविः"
ChandaH = "जगती"

+++


**अचोदसः** अचोदना अनन्यप्रेरिताः **इन्दवः** सोमाः **नः** अस्माकं **प्र** **धन्वन्तु** प्रगच्छन्तु । धन्वतिर्गतिकर्मा। कुत्र। **बृहद्दिवेषु** प्रभूतदीप्तिषु यागेषु निमित्तेषु । अथवा बृहद्दिवकुलजेषु मध्ये । न इति संबन्धः । कीदृशा इन्दवः । **सुवानासः** सूयमानाः **हरयः** हरितवर्णाः । किंच **नः** अस्मभ्यं ये च **इषः** अन्नस्य **अरातयः** अदातारः सन्ति ते **च** **वि** **नशन्** विनश्यन्तु । तथा **अर्यः** अरयोऽपि **नशन्त** विनश्यन्तु। **सनिषन्त** संभजन्तु च **नो** **धियः** अस्मदीयानि कर्माणि देवा अस्मत्प्रियभूता वा ॥