+++
title = "005"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**सोमः** अभिषूयमाणः **पवते** पात्रेषु क्षरति । कीदृशः । **मतीनां** बुद्धीनां यद्वा मननीयानां स्तुतीनां **जनिता** जनयिता । ‘ जनिता मन्त्रे ' ( पा. सू. ६.४.५३) इति निपातनाण्णिलोपः । किंच **दिवः** द्युलोकस्य **जनिता** प्रादुर्भावयिता तथा **पृथिव्याः** जनयिता **अग्नेः** जनयिता प्रकाशयिता **सूर्यस्य** सर्वस्य प्रेरकस्यादित्यस्य **जनिता** **इन्द्रस्य** **जनिता** पानेन मदस्य जनयिता **उत** अपि च **विष्णोः** ब्यापकस्य **जनिता** जनयिता । एतत् सर्वं सोमेऽभिषूयमाणे भवतीति । सोमो हि देवानाप्याययतीति ॥ ॥ ६ ॥