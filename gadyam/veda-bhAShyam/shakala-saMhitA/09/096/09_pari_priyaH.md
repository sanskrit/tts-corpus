+++
title = "009"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**प्रियः** प्रीणयिता अत एव **देववातः** देवैरभिगतः **रण्यः** रमणीयः **सोमः** **इन्द्राय** इन्द्रस्य **मदाय** मदार्थं **कलशे** द्रोणाभिधाने **परि** **जिगाति** परिगच्छति । कीदृशः । **सहस्रधारः** बहुविधधारोपेतः **शतवाजः** बहुबलः **इन्दुः** पात्रेषु क्षरन् । तत्र दृष्टान्तः । **वाजी** **न** यथा वाजी बलवान् **सप्तिः** अश्वः **समना** । संग्रामनामैतत् । ‘सम ष्टम अवैक्लव्ये '। समन्ति धृष्टा भवन्ति योद्धारोऽत्रेति । तस्मिन् संग्रामे यथाश्वः जिगाति गच्छति तद्वत् ॥