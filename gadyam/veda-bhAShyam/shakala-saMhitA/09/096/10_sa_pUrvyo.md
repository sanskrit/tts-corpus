+++
title = "010"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**पूर्व्यः** पुराणो यद्वा पूर्वैः कृतोऽभिषुतः **वसुवित्** धनानां लम्भकः **जायमानः** **अप्सु** वसतीवर्याख्येषुदकेषु **मृजानः** मृज्यमानः **अद्रौ** अभिषवग्रावणि **दुदुहानः** दुह्यमानः **अभिशस्तिपाः** । अभितः शस्तिर्हिंसा येषां तेऽभिशस्तयः शत्रवः । तेभ्यः परिरक्षकः **भुवनस्य** भूतजातस्य **राजा** स्वामी एवंविधः **सः** तादृशः सोमः **ब्रह्मणे** कर्मार्थं **पूयमानः** सन् **गातुं** मार्गं समीचीनं **विदत्** यजमानेभ्यः प्रयच्छति ॥ ॥ ७ ॥