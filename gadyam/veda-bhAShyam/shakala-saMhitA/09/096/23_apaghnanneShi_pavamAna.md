+++
title = "023"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


हे **पवमान** पूयमान सोम **अभिगीतः** स्तोतृभिरभिष्टुतः **इन्दुः** पात्रेषु क्षरंस्त्वं **शत्रून्** **अपघ्नन्** अपहिंसन् **एषि** आगच्छसि । कथमिव । **जारः** **प्रियां** **न** प्रियतमामसतीं स्त्रीमन्यान् बाधमानः सन् यथाभिगच्छति तद्वत् । **पत्वा** पतनशीलः **शकुनो** **न** यथा शकुनः **वनेषु** वृक्षेषु **सीदन्** भवति तद्वत् पतनशीलः । **पुनानः** पूयमानः **सोमः** **कलशेषु** **सत्ता** सदनशीलो निषण्णो भवति । सदेस्ताच्छीलिकस्तृन्। ‘ एकाचः' इतीट्प्रतिषेधः ॥