+++
title = "020"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**शुभ्रः** दीप्यमानोऽलंकृतः **मर्यो** **न** मनुष्य इव **तन्वम्** आत्मीयं शरीरं **मृजानः** वसतीवरीभिः शोधयन् किंच **धनानां** **सनये** संभजनाय लाभाय **अत्यो** **न** अतनशीलोऽश्व इव **सृत्वा** सरणशीलः अपि च **वृषेव** वृषा यथा यूथानि प्रतिगच्छन् शब्दं करोति तद्वत् **कोशम्** अधिषवणचर्मणा कृतं पात्रं **परि** अर्षन् प्रतिगच्छन् सोमः **कनिक्रदत्** पुनःपुनः शब्दं कुर्वन् **चम्वोः** अधिषवणफलकयोः **आ** **विवेश** आविशति ॥ कनिक्रदत् । क्रदेर्यङ्लुकि ' दाधर्ति दर्धर्ति' इत्यादिना निपातनादभ्यासस्य निगागमः । तस्य शतरि ‘ अभ्यस्तानामादिः' इत्याद्युदात्तत्वम् ॥ ॥ ९ ॥