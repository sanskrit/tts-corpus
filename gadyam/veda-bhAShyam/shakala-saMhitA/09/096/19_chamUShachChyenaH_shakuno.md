+++
title = "019"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**चमूषत्** । चमन्ति भक्षयन्त्यत्रेति चम्वश्चमसाः । तेषु सीदन् । यद्वा । चम्वावधिषवणफलके । तयोर्वर्तमानः । **श्येनः** शंसनीयः **शकुन:** शक्तः सामर्थ्यकारी **विभृत्वा** । हरतेः ‘ आतो मनिन्” इत्यादिना क्वनिप् । पात्रेषु विहरणशीलः **गोविन्दुः** यजमानानां गवां लम्भकः । ‘ विन्दुरिच्छुः । (पा. सू. ३, २. १६९ ) इत्युप्रत्ययान्तत्वेन निपातितः । **द्रप्सः** द्रवणशीलः **आयुधानि** स्फ्यकपालादीनि **बिभ्रत्** धारयन् **अपाम्** उदकानाम् **ऊर्मिं** प्रेरकं **समुद्रम्** । अन्तरिक्षनामैतत् । अन्तरिक्षलोकं **सचमानः** सेवमानः **महिषः** महान् य एवंविधः सोमः स सोमः **तुरीयं** चतुर्थं **धाम** चान्द्रमसं स्थानं **विवक्ति** सेवते । सूर्यलोकस्योपरि चन्द्रमसो लोको विद्यत इति यमः पृथिव्या अधिपतिः स मावतु इत्यादिभिः चन्द्रमा नक्षत्राणामधिपतिः स मावतु इत्यन्तैर्मन्त्रैर्ज्ञायते ( तै. सं. ३. ४. ५. १ )॥