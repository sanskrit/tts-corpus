+++
title = "016"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**स्वायुधः** शोभनायुधोपेतः । यद्वा । यज्ञे स्फ्यकपालादीनि दशायुधानि सन्ति । तद्वान् । **सोतृभिः** अभिषुण्वद्भिः **पूयमानः** त्वं **गुह्यं** गुहायां निहितं **चारु** कमनीयं **नाम** त्वदीयं रसात्मकं शरीरं स्तुतिभिः सह **अभ्यर्ष** कलशादीन्यभिगमय । किंच **सप्तिरिव** अश्व इव वर्तमानस्त्वं **श्रवस्या** । ‘सुपां सुलुक्' इति सप्तम्या आजादेशः । अस्मदीयायामन्नेच्छायां **वाजम्** अन्नमस्मभ्यम् **अभि** गमय । अपि च हे **देव** स्तोतव्य हे **सोम** **वायुं** प्राणं जीवनम् **अभि** गमय । **गाः** पशूंश्चास्मभ्यम् **अभि** गमय ।