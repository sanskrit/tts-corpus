+++
title = "011"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


हे **पवमान** पूयमान **सोम** **धीराः** कर्मणि कुशलाः प्राज्ञाः **नः** अस्माकं **पितरः** **पूर्वे** पुरातना अङ्गिरसः **त्वया** । हिरवधारणे । त्वया सहायेनैव **कर्माणि** अग्निष्टोमादीनि **चक्रुः** कृतवन्तः । किंच **वन्वन्** स्तोतॄन संभजन् । यद्वा । वनतिर्हिंसार्थः। शत्रून् हिंसन’ । **अवातः** तैरभिगतस्त्वं **परिधीन्** । परिधीयत एभिः सर्वमिति परिधयो राक्षसाः। तान् **अपोर्णु** अपोर्णुहि अपच्छादय । जहीति यावत् । ऊर्णोतेर्लोटि छान्दसो हेर्लुक् । एतादृशस्त्वं **नः** अस्माकं पुत्रादियुक्तं धनं प्रयच्छेत्यर्थः ॥