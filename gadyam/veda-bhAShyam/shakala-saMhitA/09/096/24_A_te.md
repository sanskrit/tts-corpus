+++
title = "024"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


हे **सोम** पवमानस्य पूयमानस्य **ते** तव स्वभूता **योषेव** स्त्री यथा पुत्राणां पयो दोग्धि तद्वद्यजमानानां धनादिकस्य सुष्ठु दोग्ध्र्यः **सुधाराः** शोभनधारोपेताः **रुचः** दीप्तयः **आ** **यन्ति** पात्रादीन्यागच्छन्ति । किंच **हरिः** हरितवर्णः **आनीतः** ऋत्विग्भिः **पुरुवारः** बहुधा वरणीयः सोमः **अप्सु** वसतीवरीषु **देवयूनां** देवानिच्छतां यजमानानां स्वभूते **कलशे** द्रोणाख्ये च **अचिक्रदत्** पुनःपुनः क्रन्दते शब्दायते ॥ ॥ १० ॥ ॥ ५ ॥