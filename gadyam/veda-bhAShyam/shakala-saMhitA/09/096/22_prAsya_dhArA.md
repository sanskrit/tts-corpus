+++
title = "022"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**अस्य** सोमस्य **बृहतीः** बृहत्यो महत्यः **धाराः** **प्र** **असृग्रन्** प्रसृज्यन्ते । सृजेः कर्मार्थे लङि व्यत्ययेन झेरनादेशः । ‘ बहुलं छन्दसि' इति रुडागमः । ततः सोऽयं सोमः **गोभिः** गोविकारैः क्षीरादिभिः **अक्तः** सन् **कलशान्** द्रोणाभिधानान् **आ** **विवेश** आविशति । **साम** सामानि **कृण्वन्** कुर्वन् **सामन्यः** सामगानकुशलः । सुष्ठु शब्दायमान इत्यर्थः । **विपश्चित्** सर्वं जानानः सोमः **क्रन्दन** देवानाह्वयन **अभि** **एति** । ग्रहादीनि त्वरयाभिगच्छति । तत्र दृष्टान्तः । **सख्युर्न** सख्युः **जामिं** जायां यथेतरो लम्पटो वेगेनाभिगच्छति तद्वत् ॥