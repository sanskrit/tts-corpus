+++
title = "021"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


हे **इन्दो** सोम **महोभिः** पूजकैर्ऋत्विग्भिः **पवमानः** पूयमानस्त्वं **पवस्व** क्षर । ततः **कनिक्रदत्** भृशं शब्दं कुर्वन् **वाराणि** अवेर्वालानि पवित्राणि **परि** **अर्ष** परिगच्छ । किंच **पूयमानः** त्वं **चम्वोः** अधिषवणफलकयोः **क्रीळन** संक्रीडमानः सन् **आ** **विश** पात्राणि प्रविश । अनन्तरं **मदिरः** मदकरः **ते** त्वदीयः **रसः** **इन्द्रं** **ममत्तु** मोदयतु । माद्यतेः ‘ बहुलं छन्दसि' इति श्लुः॥