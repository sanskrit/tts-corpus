+++
title = "018"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**ऋषिमना:** सर्वदर्शनशीलमनस्कः अत एव **ऋषिकृत्** सर्वस्य दर्शनकर्ता प्रकाशनस्य कर्ता **स्वर्षाः** सर्वस्य सूर्यस्य वा संभक्ता **सहस्रणीथः** । नीथा स्तुतिः । बहुविधस्तुतिकः **कवीनां** क्रान्तप्रज्ञानां मध्ये **पदवीः** स्खलतां पदानां साधुत्वेन संयोजयिता **यः** सोमो विद्यते सः **महिषः** महान् पूज्यो वा **सोमः** **तृतीयं** **धाम** द्युलोकं **सिषासन्** संभक्तुमिच्छन् **स्तुप्** स्तूयमानः सन् **विराजं** विशेषेण राजन्तं दीप्यमानमिन्द्रम् **अनु** **राजति** प्रकाशयति ॥