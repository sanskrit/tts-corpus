+++
title = "002"
devataa = "पवमानः सोमः"
RShiH = "दैवोदासिः प्रतर्दनः"
ChandaH = "त्रिष्टुप्"

+++


**हरयः** हरन्त्यभिषुण्वन्ति सोममित्यृत्विजोऽङ्गुलयो वा **हरिं** हरितवर्णम् **अस्य** सोमस्य कारणमंशुं **सं** **मृजन्ति** सम्यगभिषुण्वन्ति । ततः सोमः **नमोभिः** नामयितृभिः **अश्वहयैः** । व्याप्तैरपि **अनिशितम्** असंस्कृतमयुक्तमननुगतं **रथं** रमणसाधनमात्मीयं दशापवित्रम् **आ** **तिष्ठति** आसीदति । अनन्तरम् **इन्द्रस्य** **सखा** सखिभूतः **विद्वान्** प्राज्ञः सोमः **एना** एतेन रथेन पवित्रेण **सुमतिं** शोभनस्तुतिकं स्तोतारम् **अच्छ** **याति** अभिगच्छति । तस्मिन् काले तेन क्रियमाणां स्तुतिमभिगच्छतीत्यर्थः ॥