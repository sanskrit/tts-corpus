+++
title = "005"
devataa = "पवमानः सोमः"
RShiH = "कविः"
ChandaH = "जगती"

+++


हे सोम त्वं **वृषेव** **यूथा** यूथानि वृषभ इव स यथा तानि प्रविशति तद्वत् **कोशं** कोशवत् रसधारकं कलशं **परि** **अर्षसि** परिगच्छसि । कुत्रस्थः सन् । **अपामुपस्थे** अन्तरिक्षे । कीदृशः सन् । **वृषभः** वर्षिता **कनिक्रदत्** शब्दं कुर्वन् । **सः** त्वं हे सोम **इन्द्राय** इन्द्रार्थं **पवसे** पूयसे । **मत्सरिन्तमः** मादयितृतमस्त्वम् । **यथा** वयं **जेषाम** जयेम **समिथे** संग्रामे **त्वोतयः** त्वया रक्षिताः सन्तः ॥ ॥ १ ॥