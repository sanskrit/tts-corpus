+++
title = "004"
devataa = "पवमानः सोमः"
RShiH = "कविः"
ChandaH = "जगती"

+++


**विश्वस्य** जगतः **राजा** स्वामी सोमः **स्वर्दृशः** स्वर्गद्रष्टुः सर्वद्रष्टुर्वा **ऋतस्य** सत्यभूतस्येन्द्रस्य । मनुष्यवाच्यनृतशब्दप्रतियोगिकस्य ऋतशब्दस्य देवार्थः। तत्रापि औचित्येनेन्द्रः परिगृह्यते । तस्य **धीतिं** मतिं कर्म वा **ऋषिषाट्** ऋषीणामतीन्द्रियद्रष्टॄणामभिभविता । महत्त्वेन  स्वयमपि ऋषिश्रेष्ठत्वादिति भावः । तथा च मन्त्रान्तरं -- ब्रह्मा देवानां पदवीः कवीनामृषिः " (ऋ. सं.९.९६.६) इति । ईदृशः सोमः अवीवशत् अकामयत इन्द्रस्य कर्म । **यः** सोमः **सूर्यस्य** देवस्य **असिरेण** क्षेपकेण रश्मिना **मृज्यते** । **असमष्टकाव्यः** अन्यैः कविभिरव्याप्तकर्मा सोमः **मतीनाम्** अस्मदीयानां स्तुतीनां **पिता** पालकः स्वामी भवतीति शेषः । यद्वा । यो मतीनां पिता असमष्टकाव्यश्च सन् मृज्यते सः **पवते** इति संबन्धः ॥