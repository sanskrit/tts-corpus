+++
title = "003"
devataa = "पवमानः सोमः"
RShiH = "कविः"
ChandaH = "जगती"

+++


हे **सोम** **पवमानः** पूयमानस्त्वं **तविष्यमाणः** वर्धयिष्यमाणः सन् **इन्द्रस्य** **जठरेषु** **ऊर्मिणा** प्रभूतया धारया **आ** **विश** । जठरप्रदेशस्य बाहुल्याद्बहुवचनम्। **नः** अस्मदर्थं विद्युदभ्रेव अभ्राणीव सा यथा दोग्ध्यभ्राणि तद्वत् **प्र** **पिन्व** धुक्ष्व **रोदसी** द्यावापृथिव्यौ। किंच **धिया** कर्मणा **न** इदानीम् । नेति संप्रत्यर्थे । **शश्वतः** । बहुनामैतत् । बहून् **वाजान्** अन्नानि **उप** समीपे **मासि** निर्मासि ॥