+++
title = "002"
devataa = "पवमानः सोमः"
RShiH = "कविः"
ChandaH = "जगती"

+++


अयं सोमः **गभस्त्योः** हस्तयोः **आयुधा** आयुधानि **शूरो** **न** शूर इव **धत्ते** धारयति । **स्वः** स्वर्गसुखसाधनं यज्ञं वा **सिषासन्** संभक्तुमिच्छन् **रथिरः** रथवान्। रथादिरच्प्रत्ययः । **गविष्टिषु** यजमानस्य गवामेषणेषु सत्सु । यजमानार्थं गोसंभजनाय रथवानित्यर्थः । **इन्द्रस्य** **शुष्मं** बलम् **ईरयन्** प्रेरयन् **इन्दुः** सोमो देवः **अपस्युभिः** कर्मेच्छुभिः **मनीषिभिः** मेधाविभिर्ऋत्विभिः **हिन्वानः** प्रेर्यमाणः **अज्यते** गोभिः ॥