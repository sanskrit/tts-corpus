+++
title = "002"
devataa = "पवमानः सोमः"
RShiH = "अनानतः पारुच्छेपिः"
ChandaH = "अत्यष्टिः"

+++


हे सोम **त्वं** **त्यत्** **पणीनां** **वसु** पणिभिरपहृतं गवात्मकं धनं **विदः** अलभथाः। **आ** अपि च **ऋतस्य** यज्ञस्य **धीतिभिः** धात्रीभिः **मातृभिः** वसतीवरीभिः **स्वे** आत्मीये **दमे** गृहभूते **दमे** यज्ञे **सं** **मर्जयसि** सम्यक् शुद्धो भवसि । **परावतो** **न** दूरस्थाद्देशाद्यथा **साम** सामध्वनिः श्रूयते तथा तव **तत्** सामध्वनिः सर्वैः श्रूयते । असौ सोमाभिषवाभिप्रायेणोक्तः । **यत्र** यस्मिन् शब्दे **धीतयः** कर्मणो धर्तारो यजमानाः **रणन्ति** रमन्ते । **रोचमानः** सोमः **त्रिधातुभिः** त्रयाणां लोकानां धारयित्रीभिर्मातृभिर्वसतीवरीभिः **अरुषीभिः** आरोचमानाभिर्दीप्तिभिः **वयः** अन्नं **दधे** स्तोतृभ्यः प्रयच्छति । पुनः **वयो** **दधे** इत्यादरार्थम् ॥