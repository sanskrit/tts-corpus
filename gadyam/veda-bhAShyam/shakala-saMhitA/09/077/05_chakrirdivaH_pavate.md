+++
title = "005"
devataa = "पवमानः सोमः"
RShiH = "कविः"
ChandaH = "जगती"

+++


**चक्रिः** सर्वस्य कर्ता **कृत्व्यः** कर्मण्यः **रसः** रसात्मकः **महान्** गुणैरधिकः **अदब्धः** अहिंस्यः **हुरुक्** कुटिलं **यते** गच्छते । इतस्ततः परिचरत इत्यर्थः । तदर्थं **दिवः** सकाशात् **पवते** पूयते । अन्तरिक्षस्थाद्दशापवित्रादित्यर्थः । किंचासौ सोमः **असावि** सूयते । कदा । **वृजनेषु** अरिष्टेषु सत्सु तत्परिहारार्थम् । कीदृशः सः । **मित्रः** सर्वेषां मित्रभूतः **यज्ञियः** यष्टव्यः **अत्यो** **न** अश्व इव **यूथे** वडवायूथे स यथा **वृषयुः** सन् शब्दं करोति तद्वदसौ वृषभो रसस्य वर्षिता **कनिक्रदत्** शब्दं कुर्वन् असावीति ॥ ॥ २ ॥