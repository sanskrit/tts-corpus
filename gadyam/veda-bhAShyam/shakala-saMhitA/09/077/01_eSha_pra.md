+++
title = "001"
devataa = "पवमानः सोमः"
RShiH = "कविः"
ChandaH = "जगती"

+++


**एषः** अयं सोमः मधुमान् मधुररसः कोशे द्रोणकलशे “ **अचिक्रदत्** प्रकर्षेण शब्दायते । कीदृश एषः । इन्द्रस्य **वज्रः** वज्रस्थानीयः । बलकरत्वेन वज्रवत् प्रहरणसधनत्वात् वज्रत्वोपचारः । एष एव हि सोमो वज्र इन्द्रस्य साधने । तथा **वपुषः** बीजानां वप्तुः अन्यस्मात् वपुष्टरः अतिशयेन वप्ता । बीजवापस्य सोमकर्तृकत्वात् ' सोमो वै रेतोधाः' (तै. सं. २. १. १. ६) इति श्रुतेः । **ईम्** अस्य **ऋतस्य** सत्यफलस्य सोमस्य । धारा इति शेषः । ताः **अभि** **अर्षन्ति** अभिगच्छन्ति । कीदृश्यस्ताः । सुदुघाः सुष्टुं दोग्ध्यः फलाना **घृतश्रुतः** उदकस्य रसस्य वा क्षारथियः **वाश्राः** शब्दयन्त्यः । किमिव । पयसा युक्ता वाश्रः **धेनवः** **इव** इति ॥