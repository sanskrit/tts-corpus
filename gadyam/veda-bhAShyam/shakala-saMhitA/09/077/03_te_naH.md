+++
title = "003"
devataa = "पवमानः सोमः"
RShiH = "कविः"
ChandaH = "जगती"

+++


**ते** वक्ष्यमाणाः पूर्वासः पूर्वे **उपरासः** । उपरता अत्रेत्युपराः । तादृशाः **इन्दवः** सोमाः **महे** महते **गोमते** **नः** मह्यं **वाजाय** अन्नाय अन्नलाभार्थं **धन्वन्तु** गच्छन्तु प्राप्नुवन्तु । कीदृशा इन्दवः । **ईक्षेण्यासः** ईक्षणीयाः संदर्शनीयाः **अह्यो** **न** । अह्यः स्त्रिय आहननात् । ता इव सुवेषाः स्त्रिय इव **चारवः** रमणीयाः । त इत्युक्तं क इत्याह । **ये** इन्दवः **ब्रह्मब्रह्म** सर्वमपि स्तावकमन्त्रजातं **हविर्हविः** सर्वमपि हविर्जातं च **जुजुषुः** सेवन्ते ॥