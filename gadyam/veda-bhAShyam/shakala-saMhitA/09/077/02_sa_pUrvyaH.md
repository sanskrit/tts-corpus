+++
title = "002"
devataa = "पवमानः सोमः"
RShiH = "कविः"
ChandaH = "जगती"

+++


**सः** सोमः **पूर्व्यः** प्रत्नः **पवते** पूयते । अभिषूयत इत्यर्थः । **यं** सोमं **दिवः** द्युलोकात्, **श्येनः** **इषितः** स्वमात्रा प्रेषितः सन् **परि** **मथायत्** पर्यमथ्नात् **तिरः** तीर्णं तिरस्कुर्वन् । किम् । **रजः** तृतीयं लोकम् । **सः** एव सोमः **मध्वः** मधुररसं सोमम् **आ** **युवते** यौति पृथक्करोति द्युलोकात् । स्वयं **वेविजान** **इत्** चलन् अधो गच्छन् **कृशानोः** सोमपालस्य **अस्तुः** शरक्षेप्तुः सकाशात् **बिभ्युषा** भीतेन **मनसाह** । मध्व आ युवत इति संबन्धः । कृशानोः सोमपालत्वं ब्राह्मणे स्पष्टमुक्तं- कृशानुः सोमपालः सव्यस्य पदः' (ऐ. ब्रा. ३. २६ ) ॥