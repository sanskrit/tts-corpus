+++
title = "003"
devataa = "पवमानः सोमः"
RShiH = "त्र्यरुणत्रसदस्यू"
ChandaH = "अनुष्टुप्पिपीलिकमध्या"

+++


हे **पवमान** सोम त्वं **पयः** पयसः उदकस्य **विधारे** विधारकेऽन्तरिक्षे **शक्मना** समर्थेन बलेन **सूर्यम्** **अजीजनो** **हि** उत्पादितवान् भवसि खलु । कीदृशः । **गोजीरया** स्तोतृभ्यो गवां प्रेरकेण । स्तोतॄणां प्रेरितपशुकेनेत्यर्थः। तादृशेन **पुरंध्या** बहुविधप्रज्ञानेन युक्तः **रंहमाणः** वेगं कुर्वाणस्त्वं सूर्येमजीजनः ॥