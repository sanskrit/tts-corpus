+++
title = "005"
devataa = "पवमानः सोमः"
RShiH = "त्र्यरुणत्रसदस्यू"
ChandaH = "ऊर्ध्वबृहती"

+++


हे सोम त्वं **श्रवसा** अन्नेन हेतुना **अभ्यभि** **ततर्दिथ** **हि** पवित्रमभितृण्णवानसि छिन्नवानसि । तत्र दृष्टान्तद्वयम्' । **उत्सं** **न** यथा कश्चित् **जनपानम्** । अस्मिन् जना उदकं पिबन्ति । तम् **अक्षितम्** अक्षीणं **कं** **चित्** कंचन उत्समुत्सरणशीलं वाप्यादिकमभितृणत्ति । अथवा कश्चित् **गभस्त्योः** बाह्वोः **शर्याभिः** अङ्गुलीभिः **भरमाणः** उदकं संभरन् कंचिदभितृणत्ति तद्वत् ॥