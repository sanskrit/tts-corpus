+++
title = "009"
devataa = "पवमानः सोमः"
RShiH = "त्र्यरुणत्रसदस्यू"
ChandaH = "ऊर्ध्वबृहती"

+++


हे **पवमान** सोम **अध** अनन्तरं **यत्** यथा **इमे** **रोदसी** द्यावापृथिव्यौ **इमा** इमानि **विश्वा** विश्वानि **भुवना** भूतजातानि **च** **मज्मना** बलेन **अभि** तिष्ठसि स त्वं तथा कुर्वन् भुवनेषु **वि** **तिष्ठसे** । तत्र दृष्टान्तः । **यूथे** **न** यथा कश्चित् **वृषभः** गवां यूथे' वृन्दे **निःष्ठाः** निःष्ठितो वर्तते तद्वद्यूथस्थानीयेषु भूतजातेषु निःष्ठितो भवसि ॥