+++
title = "001"
devataa = "पवमानः सोमः"
RShiH = "त्र्यरुणत्रसदस्यू"
ChandaH = "अनुष्टुप्पिपीलिकमध्या"

+++


हे सोम **सु** सुष्ठु **वाजसातये** अस्मभ्यमन्नदानायैव **परि** **प्र** **धन्व** परितः प्रगच्छ । यद्वा । वाजसातयेऽन्नलाभाय संग्रामं प्रगच्छ । किंच **सक्षणिः** सहनशीलस्त्वं **वृत्राणि** शत्रून् **परि** गच्छ। तदेवोच्यते । **नः** अस्माकम् **ऋणयाः** ऋणानां यापयिता विनाशयिता त्वं **द्विषः** शत्रून् **तरध्यै** तरीतुं हन्तुम् **ईयसे** परिगच्छसि ॥