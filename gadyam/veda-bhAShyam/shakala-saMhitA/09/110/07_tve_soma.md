+++
title = "007"
devataa = "पवमानः सोमः"
RShiH = "त्र्यरुणत्रसदस्यू"
ChandaH = "ऊर्ध्वबृहती"

+++


हे **सोम** **प्रथमाः** पुरातनाः । यद्वा । यष्टृवेन सर्वेषां जनानां मुख्याः । **वृक्तबर्हिषः**। वृक्तं छिन्नं बर्हिर्यैर्यज्ञार्थमिति वृक्तबर्हिषो यजमानाः । **महे** महते **वाजाय** बलाय **श्रवसे** अन्नाय च **धियं** बुद्धिं **त्वे** त्वयि **दधुः** निहितवन्तः । तस्मात् हे **वीर** समर्थ सोम **सः** तादृशः **त्वं** **नः** अस्मानपि संग्रामे **वीर्याय** सामर्थ्याय **चोदय** प्रेरय । यद्वा । वीर्याय वीरे पुत्रे भवाय सुखायास्मान् प्रेरय ॥