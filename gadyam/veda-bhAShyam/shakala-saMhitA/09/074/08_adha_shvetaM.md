+++
title = "008"
devataa = "पवमानः सोमः"
RShiH = "कक्षीवान्"
ChandaH = "त्रिष्टुप्"

+++


**अध** अथानन्तरं **श्वेतं** संप्रति सोमसंसर्गात् श्वेतवर्णं **गोभिः** उदकैः **अक्तं** संपृक्तं द्रोणकलशं **ससवान्** संभजन सोमः **आ** **अक्रमीत्** आक्रमते । **कार्ष्मन्**। कार्ष्मशब्दः काष्ठावचनः । आजिं धावन्तो योद्धारो यां गन्तुमिच्छन्ति तस्यां काष्ठायां **वाजी** कश्चिदश्वो युद्धं भजमान आक्रमीत् आक्रमते । सोमः काष्ठायां द्रोणकलशे पततीत्यर्थः । ततस्तस्मै सोमाय **देवयन्तः** देवानिच्छन्त ऋत्विजः **मनसा** **आ** **हिन्विरे** स्तुतीराभिमुख्येन प्रेरयन्ति । तत्र **शतहिमाय** बहुगमनाय **कक्षीवते** स्तोत्रकारिण एतन्नामकायर्षये सोमः **गोनां** गाः पशून् प्रेरयति । ' गोः पादान्ते ' (पा. . ७. १. ५७ ) इति नुडागमः । ‘ क्रियाग्रहणं कर्तव्यम्' इति संप्रदानसंज्ञा । चतुर्थ्यर्थे षष्ठी ॥