+++
title = "001"
devataa = "पवमानः सोमः"
RShiH = "कक्षीवान्"
ChandaH = "जगती"

+++


स पवमानः सोमः **वने** वननीये वसतीवर्याख्य उदके **जातः** उत्पन्नः **शिशुर्न** शिशुरिव **अव** **चक्रदत्** अवाङ्मुखं क्रन्दति । तदोदकमध्ये पतञ्छब्दं करोति खलु। **यत्** यदा **वाजी** बलवानन्नवान् वा **अरुषः** आरोचमानः । यद्वा । वाज्यश्व इव अरुषः । अर्तेरुषच् । गमनशीलः सोमः **स्वः** स्वर्गलोकं **सिषासति** संभक्तुमिच्छति । सनोतेः सनीडभाव आत्वम् । ‘ सनोते:०' इति सांहितिकं षत्वम् । सोऽयं **पयोवृधा** गवामोषधीनां च क्षीरस्य वर्धकेन’ **रेतसा** उदकेन सह **दिवः** द्युलोकात् **सचते** पार्थिवं लोकं समवैति । **तं** तादृशं प्रसिद्धं सोमं **सप्रथः** सर्वतः पृथुतरं धनादिना युक्तं **शर्म** गृहं तद्वयं **सुमती** । ‘सुपां सुलुक्°' इति तृतीयायाः पूर्वसवर्णदीर्घः । सुमत्या शोभनया स्तुत्या **ईमहे** याचामहे । ईमह इति याञ्चाकर्मा। ‘ ईङ् गतौ । देवादिकः । छान्दसः श्यनो लुक् ॥