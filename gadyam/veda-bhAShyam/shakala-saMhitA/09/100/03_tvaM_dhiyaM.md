+++
title = "003"
devataa = "पवमानः सोमः"
RShiH = "रेभसूनू काश्यपौ"
ChandaH = "अनुष्टुप्"

+++


हे **सोम** **त्वं** **मनोयुजं** मनसा युज्यमानां मनोवेगां **धियं** ध्यातव्यां धारां **सृज** पात्रेषु विसृज । तत्र दृष्टान्तः । **वृष्टिं** **न** **तन्यतुः** । ‘ तनु विस्तारे'।' ऋतन्यञ्जि°' इत्यादिना यतुच्प्रत्ययः । तनोति विस्तारयतीति तन्यतुर्मेघः । यथा मेघो वृष्टिं सृजति तद्वत् । ततो हे सोम **त्वं** **पार्थिवा** पृथिव्यां भवानि **वसूनि** धनानि तथा दिव्यानि दिवि भवानि धनानि **च** **पुष्यसि** अस्मभ्यं पोषयसि । प्रयच्छसीत्यर्थः ॥