+++
title = "001"
devataa = "पवमानः सोमः"
RShiH = "मेध्यातिथिः"
ChandaH = "गायत्री"

+++


**ये** अभिषुताः सोमाः **गावो** **न** उदकानीव तानि यथा तूर्णमधः पतन्ति तद्वत् । एवं वोपमीयन्ते । यथा गावः स्वगोष्ठं प्रत्याशु गच्छन्ति तद्वत् । अथवा गावः स्तुतिवाचः । ता यथा स्तुत्यं प्रति क्षिप्रं प्राप्नुवन्ति तद्वत् । **भूर्णयः** क्षिप्राः **त्वेषाः** दीप्ताः **अयासः** अया गमनशीलाः **कृष्णां** **त्वचम्** । कृष्णा त्वग्रक्षाः । तम् **अप** **घ्नन्तः** निघ्नन्तः । त्वचिः संवरणकर्मा। ईदृग्भूताः सोमाः **प्र** **अक्रमुः** । तान् स्तुतेति शेषः ॥