+++
title = "027"
devataa = "अग्निर्विश्वेदेवा वा"
RShiH = "पवित्रो वसिष्ठो वोभौ वा"
ChandaH = "अनुष्टुप्"

+++


**देवजनाः** । देवानां जनः प्रादुर्भावो येषां यज्ञेष्विति देवजना यजमानाः । यद्वा इन्द्रादिदेवगणाः । **मां** **पुनन्तु** परिपूतं कुर्वन्तु । तथा **वसवः** वासका देवा: **धिया** आत्मीयेन कर्मणा माँ **पुनन्तु** । अथ प्रत्यक्षः । हे **विश्वे** **देवाः** सर्वे देवाः **मा** मां **पुनीत** पूतं कुरुत । हे **जातवेदः** जातानि भूतजातानि वेत्तीति यद्वा जातप्रज्ञ हे अग्ने **मा** मां **पुनीहि** ॥