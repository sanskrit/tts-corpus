+++
title = "005"
devataa = "पवमानः सोमः"
RShiH = "कश्यपः"
ChandaH = "गायत्री"

+++


हे **इन्दो** सोम **अव्यम्** अविवाले भवं पवित्रं **वि** **अर्षसि** विविधं धाराभिर्गच्छसि । किंच **श्रवांसि** हवीरूपाण्यन्नानि च **वि** गच्छसि। तथा **सौभगा** । सुभगस्य भावः सौभगम् । सुभगशब्द उद्गात्रादिषु पठ्यते । तस्योत्तरपदवृद्धिर्नेष्यते । सौभगानि धनानि विविधं प्राप्नोषि। तथा हे **सोम** **गोमतः** पशुमन्ति **वाजान्** बलानि च विविधं प्राप्नुहि। तानि सर्वाण्यस्माकं प्रापयेत्यभिप्रायः ॥ ॥ १३ ॥