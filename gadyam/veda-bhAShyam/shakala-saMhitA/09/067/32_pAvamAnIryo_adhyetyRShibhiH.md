+++
title = "032"
devataa = "पावमान्यध्येतृस्तुतिः"
RShiH = "पवित्रो वसिष्ठो वोभौ वा"
ChandaH = "अनुष्टुप्"

+++


**यः** ब्राह्मणः **पावमानीः** पवमानदेवताका ऋचः तदात्मकम् **ऋषिभिः** मधुच्छन्दआदिभिः । **संभृतं** **रसं** वेदसारं सूक्तसंघम् **अध्येति** अधीते **तस्मै** पवमानाध्ययनं कुर्वते जनाय **सरस्वती** सर्वत्र सरणवती वाग्देवता **क्षीरं** यज्ञसाधनभूतं पयः **सर्पिः** तादृशं घृतं **मधु** मदकरम् **उदकं** सोमं **दुहे** स्वयमेव दोग्धि। एनं नरं यागादिपरं वेदशास्त्रविदं करोतीत्यर्थः । दुह प्रपूरणे । कर्मकर्तरि ‘न दुहस्नुनमां यक्चिणौ ' इति यकः प्रतिषेधः । ‘लोपस्त आत्मनेपदेषु' इति तलोपः॥ ॥१८॥ ॥३॥