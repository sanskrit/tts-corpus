+++
title = "003"
devataa = "पवमानः सोमः"
RShiH = "भरद्वाजः"
ChandaH = "गायत्री"

+++


हे पवमान सोम **अद्रिभिः** ग्रावभिः **सुष्वाणः** सुन्वानोऽभिषूयमाणः **त्वं** **कनिक्रदत्** भृशं शब्दं कुर्वन् **अभ्यर्ष** कलशं पात्राणि वा अभिगच्छ । तथा **द्युमन्तं** दीप्तियुक्तम् **उत्तमं** **शुष्मं** शत्रूणां शोषकं बलं च प्राप्नुहि । यद्वा । एकवाक्यतया योजनीयः। सूयमानस्त्वं बलमभिगच्छेति । ‘ कदि क्रदि' आह्वाने । क्रदेर्यङ्लुकि नलोपोऽभ्यासस्य निगागमश्च ‘दाधर्तिदर्धर्ति' इति सूत्रेण सर्वं निपात्यते । तस्माच्छतृप्रत्ययः । ‘ अभ्यस्तानामादिः' इति स्वरः ॥