+++
title = "003"
devataa = "पवमानः सोमः"
RShiH = "वसिष्ठः"
ChandaH = "त्रिष्टुप्"

+++


हे सोम **पवस्व** त्वम् । कीदृशस्त्वम् । **शूरग्रामः** शूराणां ग्रामः संघो यस्य सः । **सर्ववीरः** । सर्वे वीरा यस्य स तथोक्तः । **सहावान्** सहनवान् **जेता** जयशीलः **सनिता** संभक्ता **धनानि** **तिग्मायुधः** तीक्ष्णप्रहरणसाधनः **क्षिप्रधन्वा** क्षिप्रसहनशीलधन्वा **समत्सु** संग्रामेषु **अषाळ्हः** असोढः **साह्वान्** अभिभवन् । कुत्र। **पृतनासु** शत्रुसेनासु । कान्। **शत्रून्** ॥