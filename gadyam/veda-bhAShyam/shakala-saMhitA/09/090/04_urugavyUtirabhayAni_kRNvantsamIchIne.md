+++
title = "004"
devataa = "पवमानः सोमः"
RShiH = "वसिष्ठः"
ChandaH = "त्रिष्टुप्"

+++


हे सोम **उरुगव्यूतिः** विस्तीर्णमार्गस्त्वम् **अभयानि** स्तोतृभ्यः **कृण्वन्** कुर्वन् **पुरंधी**। इदं द्यावापृथिव्योर्नाम । ते **समीचीने** संगते कुर्वन् **आ** **पवस्व** आक्षर। **अपः** **उषसः** **स्वः** आदित्यं **गाः** रश्मींश्च **सिषासन्** पुष्ट्यर्थं संभक्तुमिच्छन् **सं** **चिक्रदः** संक्रन्दसे । **महः** महतो महान्ति **वाजान्** अन्नानि **अस्मभ्यं** दातुमिति शेषः ॥