+++
title = "001"
devataa = "पवमानः सोमः"
RShiH = "वसिष्ठः"
ChandaH = "त्रिष्टुप्"

+++


**हिन्वानः** प्रेर्यमाणोऽध्वर्य्वादिभिः **जनिता** उत्पादयिता रोदस्योः द्यावापृथिव्याः । तयोः जनयितृत्वं वृष्टिप्रदानहविष्प्रापणाभ्याम् । तादृक्सोमः **वाजम्** अन्नं **सनिष्यन्** दास्यन् **प्र** **अयासीत्** प्रगच्छति । **इन्द्रं** **गच्छन्** प्राप्नुवन् **आयुधा** आयुधानि **संशिशानः** सम्यक् तीक्ष्णीकुर्वन्निन्द्रसाहाय्यगमनार्थं तीक्ष्णायुधः सन् **विश्वा** सर्वाणि **वसु** वसूनि **हस्तयोरादधानः** अस्मभ्यं दानाय । एवं कुर्वन् प्रायासीत् ॥