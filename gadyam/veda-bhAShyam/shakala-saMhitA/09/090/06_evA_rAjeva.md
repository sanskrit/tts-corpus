+++
title = "006"
devataa = "पवमानः सोमः"
RShiH = "वसिष्ठः"
ChandaH = "त्रिष्टुप्"

+++


अनया स्तुतिमुपसंहरन् फलमाशास्ते । हे सोम **एव** एवं स्तुत इति शेषः। **क्रतुमान्** त्वं **राजेव** **अमेन** बलेन **विश्वा** सर्वाणि **दुरिता** दुरितानि **घनिघ्नत्** विनाशयन् **पवस्व** । हे **इन्दो** दीप्त सोम **सूक्ताय** शोभनमुदिताय **वचसे** अस्माकं स्तोत्राय तद्वचो विमृष्यार्थवदवगत्य **वयो** **धाः** अन्नं धेहि। अन्नलाभस्य स्तुतिनिमित्तकत्वात्तस्य स्तुतिवचसः प्राधान्येनोक्तिः । शिष्टं सिद्धम् ॥ ॥२६॥