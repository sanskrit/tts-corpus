+++
title = "002"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


हे **दिशां** **पते** प्राच्यादीनां दिशां प्रकाशकत्वेन स्वामिन् हे **मीढ्वः** कामानां सेक्तर्हे **सोम** **आर्जीकात्** । ऋजीकानामदूरभव आर्जीको जनपदः । तस्मात् **आ** **पवस्व** अस्मद्यज्ञं प्रत्यागच्छ । यद्वा । आर्जीकादृजोरकुटिलात् पवित्रात् क्षर। कीदृशः । **ऋतवाकेन** ऋतस्य वचनेन **सत्येन** । सत्यर्तयोरल्पो भेदो द्रष्टव्यः । **श्रद्धया** **तपसा** युक्तैर्दीक्षितैः **सुतः** अभिषुतस्त्वं पवस्व ॥