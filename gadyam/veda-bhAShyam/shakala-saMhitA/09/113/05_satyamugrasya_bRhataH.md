+++
title = "005"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


**सत्यमुग्रस्य** संग्रामे सत्येन शत्रूणामुद्गारयितुः । यद्वा उद्गूर्णसत्यस्य । यद्वा । यथार्थभूतमुद्गूर्णं बलं यस्य तस्य । पृषोदरादित्वाद्रूपसिद्धिः। **बृहतः** महतः सोमस्य तव **संस्रवाः** सम्यक्स्रवणशीला' धाराः **सं** **स्रवन्ति** सम्यक् गच्छन्ति । किंच **रसिनः** रसवतस्तव स्वभूताः **रसाः** **सं** **यन्ति** संगच्छन्ते । तस्माद्धे **हरे** हरितवर्ण सोम **ब्रह्मणा** ब्राह्मणेन मन्त्रेण वा **पुनानः** पूयमानः स त्वमिन्द्रार्थं **परि** **स्रव** ॥ ॥ २६ ॥