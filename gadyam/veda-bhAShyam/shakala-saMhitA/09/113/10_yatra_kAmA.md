+++
title = "010"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


**यत्र** यस्मिँल्लोके कामाः काम्यमाना देवाः **निकामाः** नितरामवश्यं प्रार्थ्यमाना इन्द्रादयः **च** विद्यन्ते । यद्वा कामा निकामा अभिलाषा निकामाश्च यत्र विद्यन्ते । **यत्र** लोके **ब्रध्नस्य** सर्वेषां प्रज्ञापकस्य । यद्वा । सूर्येण विना कर्माणि न घटन्त इति सर्वेषां कर्मणां मूलभूतस्यादित्यस्य **विष्टपं** सहस्थानं यत्र विद्यते तत्र लोके । **स्वधा** अन्नं स्वधाकारेण वा दत्तमन्नं **तृप्तिः** तर्पणं हर्षणं हर्षः **च** **यत्र** विद्यते **तत्र** लोके **माममृतं** कृधि ॥