+++
title = "004"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


हे **ऋतद्युम्न** ऋतेन द्योतमान सत्ययशस्क वा **सत्यकर्मन्** यथार्थकर्मन् हे **सोम** अभिषूयमाण **राजन्** सर्वेषां यज्ञनिष्पादकत्वेन स्वामिन् हे सोम **ऋतं** यज्ञं **वदन्** **सत्यं** वदन् उच्चारयन् **श्रद्धां** यजमानानामात्मनोपेक्षितां **वदन्** **धात्रा** कर्मणां धारकेण देवानां पोषकेण वा यजमानेन **परिष्कृतः** अलंकृतस्त्वम् **इन्द्राय** **परि** **स्रव** । ‘संपर्युपेभ्यः' इति भूषणार्थे करोतेः सुट् ॥