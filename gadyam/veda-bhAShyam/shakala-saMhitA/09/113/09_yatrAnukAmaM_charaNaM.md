+++
title = "009"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


**यत्र** **त्रिदिवे** तृतीयस्थां दिवि द्युलोके **त्रिनाके** । तत्राधरमध्यमोत्तमभावेन त्रीणि स्थानानि सन्ति । तत्र तृतीये नाके उत्तमे स्थाने **दिवः** आदित्यस्य **अनुकामं** कामानुगुणं **चरणम्** अस्ति । किंच **यत्र** यस्मिँल्लोके **लोकाः** **ज्योतिष्मन्तः** ज्योतिर्युक्तास्तिष्ठन्ति । **तत्र** तादृशे लोके माममृतं **कृधि** । यथा ममोत्तमलोको भवति तथा त्वम् **इन्द्राय** **परि** **स्रव** ॥