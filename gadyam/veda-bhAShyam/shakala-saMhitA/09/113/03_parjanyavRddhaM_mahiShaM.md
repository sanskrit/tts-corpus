+++
title = "003"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


**सूर्यस्य** **दुहिता** श्रद्धा नाम । ‘श्रद्धा वै सूर्यस्य दुहिता' (श. ब्रा. १२. ७. ३. ११) इति वाजसनेयकम्। सा **पर्जन्यवृद्धं** पर्जन्यवत् समर्थम् । यद्वा । पर्जन्येन तत्कार्यत्वेनोदकेन प्रवृद्धम्। **महिषं** महान्तं पूज्यं वा **तं** सोमम् आभरत् आहरत्। द्युलोकादाहृतवती । **तम्** आहियमाणं सोमं **गन्धर्वाः** विश्वावसुप्रभृतयः प्रत्यगृभ्णन् प्रत्यगृह्णन् । प्रतिगृहीतवन्तः। दृग्रहोर्भः । ततो गन्धर्वाः प्रतिगृहीतं **रसं** **सोमे** प्रत्यक्षम् आदधुः । दधातेर्लङि । तस्मात् **परि** **स्रव** ॥ ।