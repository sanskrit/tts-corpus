+++
title = "007"
devataa = "पवमानः सोमः"
RShiH = "ऋषभो वैश्वामित्रः"
ChandaH = "जगती"

+++


**अरुषः** आरोचमानः **कविः** क्रान्तप्रज्ञः सोमः **व्यक्तः** विस्पष्टधारायुक्तः । यद्वा। वसतीवरीभिर्विशेषेणोक्तः सिक्तः सन् **दिवः** अन्तरिक्षात् **परा** पराङ्मुखम् आगच्छति । पवित्रात् द्रोणकलशं परागच्छतीत्यर्थः । **वृषा** वृषभः **त्रिपृष्ठः** । त्रीणि सवनानि पृष्ठान्यस्येति त्रिपृष्ठः सोमस्य सर्वेषु विद्यमानत्वात् । तस्मात् त्रिपृष्ठः सोमः **गाः** स्तोतृभिः क्रियमाणाः स्तुतीरभिलक्ष्य **अनविष्ट** शब्दायते । 'नु शब्दे ' । किंच सहस्रणीतिः सहस्रनयनः। प्रयोगबाहुल्यापेक्षं ग्रहेषु चमसेषु च सहस्रविधनयनत्वम् । अत एव **यतिः** पात्रादीनि प्रत्यागन्ता **परायतिः** कलशान् प्रति परागन्ता भवति । सोऽयं **पूर्वीः** बह्वीः **उषसः** । ‘ कालाध्वनो:०' इति द्वितीया । बहुषूष:कालेषु **रेभो** **न** । रेभृ शब्दे' । शब्दायमानः स्तोतेव **वि** **राजति** विशेषेण दीप्यते । तेषु सोमस्याभिषूयमाणत्वात् । स्तोता खलु देवानां स्तुतिकरणेन राजति ॥