+++
title = "004"
devataa = "पवमानः सोमः"
RShiH = "ऋषभो वैश्वामित्रः"
ChandaH = "जगती"

+++


**सहसः** सहस्विनः **मध्वः** मदकराः सोमाः **द्युक्षं** दीप्यमाने द्युलोके **क्षियन्तं** निवसन्तं **पर्वतावृधं** मेघानां पर्वतानां वा वर्धयितारं **हर्म्यस्य** शत्रुपुरस्य **सक्षणिम्** अभिभवितारमिन्द्रं **परि** **षिञ्चन्ति** । तथा **सुहुतादः** सुहुतानां हविषां भक्षयितारः **गावः** **मूर्धन्** मूर्धनि समुच्छ्रिते **ऊधनि** पयोधारके स्थाने स्थितम् **अग्रियं** मुख्यं पयः **वरीमभिः** उरुत्वैर्महत्त्वैः **यस्मिन्** पवमानगुणविशिष्ट इन्द्रे **आ** **श्रीणन्ति** आमिश्रयन्ति । दध्ना पयसा च सोमं श्रीणन्ति खलु । तदुच्यते ॥