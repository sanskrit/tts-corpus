+++
title = "002"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


**स** **ईं** सोऽयं सोमः **भुरिषाट्** भूरिभारस्य सोढा **रथो** **न** रथ इव भुरिषाट्  प्रभूतस्य भारस्य सोढा **अयोजि** युज्यते । कीदृशः सः । **महः** महान् । किमर्थमयोजि । **पुरूणि** बहूनि **वसूनि** धनानि **सातये** अस्मभ्यं दातुम् । **आदीं** योगानन्तरं **विश्वा** विश्वानि सर्वाणि नहुष्याणि । नहुषो मनुष्याः । तेषां संबन्धीनि **जाता** जातान्यस्मद्विरोधीनि **ऊर्ध्वा** उन्मुखानि **वने** वननीये **स्वर्षाता** स्वर्षातौ । संग्रामनामैतत् । स्वर्गलाभयुक्ते संग्रामे **नवन्त** गच्छन्तु । नवतिर्गतिकर्मा । यद्वा। सोमं संग्रामे युद्धार्थिनः संगच्छन्ति ॥