+++
title = "003"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


**यः** सोमः **नियुत्वान्** । नियुतो वायोरश्वाः । तद्वान् **वायुर्न** वायुरिव **इष्टयामा** इष्टगमनः । **नासत्येव** अश्विनाविव **हवम्** आह्वानमाकर्ण्य **आ** सर्वतः **शंभविष्ठः** सुखस्य भावयितृतमः । **द्रविणोदाइव** धनदातेव' **त्मन्** आत्मनि **विश्ववारः** विश्वैर्वरणीयो भवति तद्वद्विश्ववारोऽसि । **पूषेव** पोषकः सवितेव **धीजवनः** मनोवेगः **असि** । यद्वा कर्मणां प्रवर्तयितासि हे **सोम** ॥