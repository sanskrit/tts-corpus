+++
title = "001"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


हे **इन्द्र** **अयं** **सोमः** **तुभ्यं** त्वदर्थं **सुन्वे** सूयते ॥ सुनोतेः कर्मार्थे लटि ‘ लोपस्त आत्मनेपदेषु' इति तलोपः ॥ **तुभ्यं** त्वदर्थमेव **पवते** पूयते । **त्वं** च **अस्य** अमुं **पाहि** पिब । **त्वं** **ह** **यम्** **इन्दुं** **सोमं** **चकृषे** करोषि । **त्वं** च यं **ववृषे** वृतवानसि । किमर्थम् । **मदाय** **युज्याय** सहायाय । सोम इन्द्राय बलकरत्वात् सहाय इति प्रसिद्धम् । यमेवं करोषि त्वं तं पाहीति समन्वयः॥