+++
title = "004"
devataa = "पवमानः सोमः"
RShiH = "कविः"
ChandaH = "जगती"

+++


**नः** अस्माकं **गोजित्** गवां जेता तथा **रथजित्** रथस्य जेता **हिरण्यजित्** हिरण्यस्य जेता तथा **स्वर्जित्** स्वर्गस्य सुखस्य जेता **अब्जित्** अपां जेता **सहस्रजित्** सहस्रसंख्याकस्य धनस्य जेता **सोमः** **पवते** पूयते । **यं** **देवासः** देवाः **चक्रिरे** कृतवन्तः । किमर्थम्। **पीतये** पानाय । कीदृशं सोमम् । मदं मदकरं **स्वादिष्ठं** स्वादुतमं **द्रप्सं** रसात्मकम् **अरुणम्** अरुणवर्णं **मयोभुवं** सुखस्य भावयितारम् ॥
एतानि सोम पर्वमानो अस्मयुः सत्यानि कृण्वन् द्रविणान्यर्षसि ॥