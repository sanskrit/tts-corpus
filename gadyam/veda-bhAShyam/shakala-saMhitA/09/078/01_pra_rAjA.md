+++
title = "001"
devataa = "पवमानः सोमः"
RShiH = "कविः"
ChandaH = "जगती"

+++


**राजा** राजमानोऽयं सोमोऽभिषूयमाणः सन् **वाचं** शब्दं **जनयन्** उत्पादयन् **असिष्यदत्** प्रस्यन्दते । तथा **अपः** वसतीवरीः **वसानः** आच्छादयन् **गाः** स्तुतीः' **अभि** **इयक्षति** अभिगच्छति । इयक्षतिर्गतिकर्मसु पठितः । **अस्य** सोमस्य **रिप्रम्** अनुपादेयत्वेन पापरूपम् अभिषुतवल्लीशकलादिरूपम् **अविः** अविरोमनिर्मितं दशापवित्रं **तान्वा** स्वीयेन वस्त्रेण **गृभ्णाति** गृह्णाति शोधनसमये । पश्चात् **शुद्धः** **देवानां** निष्कृतं संस्कृतं स्थानम् **उप** **याति** उपगच्छति ॥