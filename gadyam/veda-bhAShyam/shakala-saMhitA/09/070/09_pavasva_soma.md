+++
title = "009"
devataa = "पवमानः सोमः"
RShiH = "रेणुर्वैश्वामित्रः"
ChandaH = "जगती"

+++


हे **सोम** **वृषा** कामानामुदकानां वा सेचकस्त्वं **देववीतये** देवानां पानाय **पवस्व** कलशादिषु क्षर। अथ हे सोम त्वम् **इन्द्रस्य** **हार्दि** हृदयंगमं प्रियं **सोमधानम्**। सोमो निधीयतेऽस्मिन्निति सोमधानं पात्रम् । तत् **आ** **विश** प्रविश । किंच **नः** अस्माकं **बाधात्** बाधनात् पीडनात् **पुरा** पूर्वमेव दुरितानि दुर्गमनानि रक्षांसि **अति** **पारय** अतीत्य पारं गमय । अपि च **क्षेत्रवित्** मार्गज्ञः पुरुषः **विपृच्छते** विविधं पन्थानं पृच्छते जनाय **दिशः** मार्गान् **आह** **हि** ब्रूते खलु । उक्त्वा तं यथा रक्षति तथा यज्ञमार्गवेत्ता त्वमस्मभ्यं यज्ञपथ उक्त्वास्मान् पालयेति ।