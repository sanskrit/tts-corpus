+++
title = "005"
devataa = "पवमानः सोमः"
RShiH = "रेणुर्वैश्वामित्रः"
ChandaH = "जगती"

+++


**मर्मृजानः** पवित्रेण मृज्यमानः **सः** पवमानः **धायसे** जगतो धारकाय **इन्द्रियाय** इन्द्रस्य पर्याप्ताय बलाय तदर्थम् **उभे** **रोदसी**। ‘ कालाध्वनोः' इति द्वितीया । उभयोः द्यावापृथिव्योः **अन्तः** **हितः** मध्ये वर्तमानः सन् **आ** **हर्षते** सर्वतो गच्छति । इन्द्रस्य हि सोमेन बलं भवति । **वृषा** कामानामुदकानां वा वर्षकः सोऽयं **शुष्मेण** शोषकेण बलेन **दुर्मतीः** दुष्टबुद्धीनसुरान् **वि** **बाधते** विशेषेण पीडयति । किं कुर्वन् । **शुरुधः** । शुचा रुन्धन्ति परानिति । पृषोदरादिः । दुःखकारिणोऽसुरान् **आदेदिशानः** पुनःपुनराह्वयन् हन्ति । तत्र दृष्टान्तः। **शर्यहेव** । हननसाधनैः इषुभिर्हन्ता वीरः प्रतिभटान् यथा हिनस्ति तद्वत् ॥ ॥ २३ ॥