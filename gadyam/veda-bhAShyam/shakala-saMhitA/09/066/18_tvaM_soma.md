+++
title = "018"
devataa = "पवमानः सोमः"
RShiH = "शतं वैखानसाः"
ChandaH = "अनुष्टुप्"

+++


हे **सोम** **सूरः** सुवीर्यः । यद्वा । सर्वस्य यागादिकर्मणि प्रेरकः **त्वम्** **इषः** अन्नानि अस्माकम् **आ** धेहि। उपसर्गश्रुतेर्योग्यक्रियाध्याहारः। किंच त्वं **तोकस्य** पुत्रस्य **तनूनाम्** । ‘ तन्वन्ति विस्तारयन्ति कुलमिति तन्वः पौत्राः। तेषां च **साता** दाता भव। ‘षणु दाने'।  जनसन' इति विट्। 'जनसन °' इत्यात्वम् । वयं तं त्वां **सख्याय** सखिभावाय कर्मणे वा **वृणीमहे** संभजामहे । तथा **युज्याय** । युज् सहायः । तस्य भावे कर्मणि वा ष्यञ् । संज्ञापूर्वकस्य विधेत्यरनित्वादवृद्धिः । शत्रुवधादिलक्षणसाहाय्याय च वयं **वृणीमहे** ॥