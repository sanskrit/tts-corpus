+++
title = "016"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


हे **सोम** त्वं **महान्** **असि** यतस्त्वं देवानां प्रीणयितासि खलु। त्वं **ज्येष्ठः** प्रशस्यतमो भवसि । किंच हे **इन्दो** पवमान त्वम् **उग्राणाम्** उद्गूर्णबलानामपि **ओजिष्ठः** ओजस्वितमो भवसि । त्वं **युध्वा** **सन्** शत्रुभिः सह युद्धं कुर्वन्नेव **शश्वत्** सर्वदा **जिगेथ** तांस्तेषां धनानि च जितवानसि ।' जि जये'। थलि ‘ सन्लिटोर्जेः' इत्यभ्यासादुत्तरस्य कवर्गादेशः ॥