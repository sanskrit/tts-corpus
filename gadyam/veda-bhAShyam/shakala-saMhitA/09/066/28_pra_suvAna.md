+++
title = "028"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


**सुवानः** अभिषूयमाणः **इन्दुः** सोमः **अव्ययम्** अविमयमूर्णास्तुकेन निर्मितं दशापवित्रमतीत्य **प्र** **अक्षाः** कलशं प्रति प्रकर्षेण क्षरति । क्षरतेर्लुङि तिपि सिचि छान्दस इडागमाभावः । ‘ अतो र्लान्तस्य' (पा. सू. ७. २. २) इति वृद्धिः। रात्सस्य' इति सिचो लोपः। रेफान्तं स्पष्टयितुमितिकारः । ‘ बहुलं छन्दसि' (पा. सू. ७.३.९७ ) इति ईडभावः । हल्ङ्यादिना तिलोपः । ततः **पुनानः** पवित्रेण शुद्धः **इन्दुः** सोमः **इन्द्रमा** विशति । उपसर्गश्रुतेर्योग्यक्रियाध्याहारः ॥