+++
title = "007"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


हे **सोम** अभिषूयमाण देव **मत्सरः** इन्द्रस्य मदकरस्वं **सुतः** अस्माभिरभिषुतः सन् **इन्द्राय** इन्द्रार्थं दशापवित्रान्निर्गतया संततया त्वदीयया **धारया** द्रोणकलशं **प्र** **याहि** प्रकर्षेण प्राप्नुहि । यद्वा । हे सोम सुतोऽभिषुतस्त्वमिन्द्राय मत्सरो मादयितृतमः सन् धारयाग्नौ स्वाहाकारेण पात्रात् पतन्त्या धारया सह त्वमिन्द्रमुपयाहि । कीदृशः । **अक्षिति** अक्षीणं **श्रवः**। श्रव इत्यन्ननाम । **दधानः** अस्मभ्यं प्रयच्छन् प्र याहीति ॥