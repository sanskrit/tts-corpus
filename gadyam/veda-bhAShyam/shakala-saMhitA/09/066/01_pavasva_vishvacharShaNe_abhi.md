+++
title = "001"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


हे **विश्वचर्षणे** सर्वव्यापित्वेन सर्वस्य द्रष्टर्हे सोम **सखा** स्तुत्यस्तोतृयष्टृयष्टव्यलक्षणेन संबन्धेन सखिभूतस्त्वम् **ईड्यः** स्तोतव्यः सन् **सखिभ्यः** हविष्प्रदानेनोपकारकत्वात् मित्रभूतेभ्योऽस्मभ्यं **विश्वानि** सर्वाणि **काव्या** । कवेः कर्माणि काव्यानि । ब्राह्मणादित्वात् ष्यञ्। सर्वाणि स्तोत्राणि **अभि** लक्षीकृत्य **पवस्व** आगच्छ॥