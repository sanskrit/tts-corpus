+++
title = "010"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


मार्जनप्रसङ्गमाह । हे **कवे** क्रान्तप्रज्ञ हे **वाजिन्** अन्नवन् सोम **पवमानस्य** दशापवित्रेण पूयमानस्य **ते** तव **सर्गाः** । सृज्यन्त इति सर्गा धाराः । कीदृशाः । **श्रवस्यवः** । छन्दसि परेच्छायां क्यच् । यष्टॄणामन्नं कामयमानास्त्वदीया धाराः **असृक्षत** सृजन्ति । निर्गच्छन्तीत्यर्थः । तत्र दृष्टान्तः । **अर्वन्तो** **न** । यथाश्वा मन्दुरातो निर्गच्छन्ति तद्वत् पवित्रान्निःसरन्तीत्यर्थः । प्रयोगापेक्षं चात्र धाराबाहुल्यम् ॥ ॥ ८ ॥