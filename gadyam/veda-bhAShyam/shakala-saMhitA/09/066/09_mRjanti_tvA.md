+++
title = "009"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


हे सोम **अग्रुवः** । अङ्गुलिनामैतत् । अजन्ति प्रक्षिपन्ति हवींष्यग्नाविति । यद्वा अगेर्गत्यर्थस्य । कर्मकरणार्थमितस्ततो गच्छन्तीति । अग्रुवोऽङ्गुलयोऽस्मदीयाः **जीरौ** पापानामभिभावुके क्षिप्रं कृते वा **स्वनि** **अधि** अधिकं शब्दायमाने **अव्ये** अविवालेन कृते पवित्रे **त्वा** त्वां तदा **सं** **मृजन्ति** सम्यक् शोधयन्ति । **यत्** यदा **रेभः** । ‘ रेभृ शब्दे । उदकमध्ये प्रक्षेपेण शब्दायमानस्त्वं **वने** वननीये वसतीवर्याख्य उदके **अज्यसे** अक्तः सिक्तो भवसि । तदा मृजन्तीत्यन्वयः ॥