+++
title = "006"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


सृष्टिकर्तृत्वप्रसङ्गादाह । हे **सोम** **इमे** इमाः त्वया सृष्टाः **सप्त** सप्तसंख्याकाः **सिन्धवः** स्यन्दमाना गङ्गाद्या नद्यः । यद्वा सप्त सर्पणशीला नद्यः **तव** **प्रशिषं** प्रशासनमाज्ञामभि **सिस्रते** अनुसरन्ति । त्वदाज्ञामनुसृत्य समुद्रं गच्छन्तीत्यर्थः । किंच **धेनवः** नवप्रसूतिका देवानां हविष्प्रदानेन प्रीणयित्र्यो गावः **तुभ्यं** त्वदर्थमेवाशिरं प्रयच्छाम इति **धावन्ति** आगच्छन्ति ।