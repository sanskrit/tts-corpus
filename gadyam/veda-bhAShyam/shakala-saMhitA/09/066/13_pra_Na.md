+++
title = "013"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


हे **इन्दो** क्षरन् सोम **नः** अस्माकं स्वभूताय **रणे** रणाय । रणन्ति स्तुवन्ति देवानत्रेति रणो यज्ञः । अधिकरणे अप् । ङेर्यः' (पा. सू. ७.१.१३) इति न भवति सर्वविधीनां छन्दसि विकल्पितत्वात् । **महे** महते रणाय यज्ञाय तदर्थं **सिन्धवः** स्यन्दमानाः **आपः** वसतीवर्याख्याः सोमसेकार्थं तदा **अर्षन्ति** प्रगच्छन्ति । **यत्** यदा त्वं **गोभिः** गव्यैर्दधिक्षीरादिभिः **वासयिष्यसे** आच्छाद्यसे मिश्रितो भवसि तदापो गच्छन्तीति ॥