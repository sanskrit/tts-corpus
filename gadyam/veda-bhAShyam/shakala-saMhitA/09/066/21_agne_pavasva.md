+++
title = "021"
devataa = "अग्निः पवमानः"
RShiH = "शतं वैखानसाः"
ChandaH = "गायत्री"

+++


हे **अग्ने** स त्वं **पवस्व स्वपाः** शोभनकर्मा । 'सोर्मनसी अलोमोषसी' इत्युत्तरपदाद्युदात्तत्वम् । 

**अस्मे** अस्मभ्यम् । 'सुपां सुलुक्' इति शे-आदेशः । **वर्चः** बलं, सुवीर्यं शोभनवीर्ययुक्तं पवस्व शोधय वर्धय । 'वीरवीर्यौ च' इत्युत्तरपदाद्युदात्तत्वम् । अग्ने इत्यस्याविद्यमानत्वात् पवस्वेति न निहन्यते । 

किं कुर्वन्नित्याह - **पोषं** पुण्ष्टिं **रयिं** धनं च मयि **दधत्** धारयन् स्थापयन् वर्चो मे धेहीति । 'अभ्यस्तानामादिः' इत्याद्युदात्तत्वम् । 'यदग्नये पवमानाय निर्वपति पुनात्येवैनम्' `इति ब्राह्मणम् ॥

_____________
हे अग्ने शोभनकर्मा त्वमसि अस्मान् शोभनानुष्ठानान् कुरु । अस्मदर्थं शोभनं वीर्यं तेजो दीप्तिं च बलं वा शोधय प्रापय । पोषं वृद्धियुक्तं रयिं धनं च मयि दधत् स्थापयन्निति ॥

हे **अग्ने** **स्वपाः** । ‘सोर्मनसी' इत्युत्तरपदाद्युदात्तत्वम्। शोभनकर्मा त्वम्  
**अस्मे** अस्मासु **सुवीर्यं** शोभनवीर्योपेतं **वर्चः** - वर्च दीप्तौ - तेजः **पवस्व** आगमय । 

तथा भवान् **रयिं** धनं पुत्रं वा **पोषम्** । भावे कर्मणि वा घञ् । गवां पुष्टिं यद्वा गवादिकं मयि भवान् **दधत्** दधातु । करोत्वित्यर्थः । दधातेर्लेट्यडागमः। ‘घोर्लोपो लेटि वा' (पा. सू. ७. ३. ७० ) इत्याकारलोपः ॥