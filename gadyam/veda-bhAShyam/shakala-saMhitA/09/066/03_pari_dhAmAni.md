+++
title = "003"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


हे **सोम** यस्मात् **ते** त्वदीयानि **धामानि** त्वदधीना अहोरात्ररूपाः कालविशेषाः **परि** भवन्ति सर्वत्र व्याप्तास्तिष्ठन्ति । यद्वा त्वदीयानि धामानि तेजांसि परि वर्तन्ते अत एव हे **पवमान** पूयमान हे **कवे** क्रान्तकर्मन हे सोम त्वम् **ऋतुभिः** वसन्तादिकालविशेषैः सह **विश्वतः** सर्वतः **असि** भवसि । अहोरात्रौ यत्र यत्र व्याप्तौ तत्र तत्र वसन्तादिकालोपाधिकः सोमस्तिष्ठति । तयोस्तधीनत्वादित्यर्थः ॥