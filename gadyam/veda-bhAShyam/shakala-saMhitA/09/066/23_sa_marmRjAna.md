+++
title = "023"
devataa = "पवमानः सोमः"
RShiH = "शतं वैखानसाः"
ChandaH = "गायत्री"

+++


**आयुभिः** कर्मनेतृभिर्मनुष्यैः **मर्मृजानः** पुनःपुनर्मृज्यमानः शोध्यमानः **सः** **इन्दुः** स सोमः **अत्यः** देवान् संततं गन्ता भवति । कीदृशः । **प्रयस्वान्** प्रीणनशीलान्नवान् । यद्वा । स्तोतृभ्यो देयत्वेनान्नयुक्तः । अत एव **प्रयसे** हवीरूपायान्नाय **हितः** **विचक्षणः** सर्वस्य प्रदर्शनकारी सर्वस्य विद्रष्टा वा सोमो देवानभिगन्ता भवति । ‘चक्षिङ् व्यक्तायां वाचि'। ' अनुदात्तेतश्च हलादेः' इति युच् ॥