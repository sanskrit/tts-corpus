+++
title = "007"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे स्तोतारः **पवमानाय** दशापवित्रेण पूयमानाय पुनानाय वा **सोमाय** **प्र** **गायत** प्रकर्षेण सामगानं कुरुत । अभिष्टुत वा । कथमिव । **व्यश्ववत्** । यथा पूर्वं व्यश्वो नामर्षिः सोममगासीत् तद्वद्यूयमपि । कीदृशाय । **महे** महते देवेभ्यः स्वीक्रियमाणत्वेन गुणादिभिर्वा महत्त्वयुक्ताय **सहस्रचक्षसे** । प्रयोगबाहुल्यापेक्षमेतद्वचनम् । सहस्रसंख्याकस्तोत्रयुक्ताय । यद्वा । नानाविधैर्देवैरनेकधा द्रष्टव्याय सोमायेति ॥