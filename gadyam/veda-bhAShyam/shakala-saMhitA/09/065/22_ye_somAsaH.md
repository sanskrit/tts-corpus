+++
title = "022"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


एतदादिभ्यामृग्भ्यामिन्द्रार्थं सर्वत्र सोमाभिषवोऽस्तीत्याह । **ये** **सोमासः** सोमाः **परावति** विप्रकृष्टेऽतिदूरे देशे **ये** वा **अर्वावति** अन्तिके देश इन्द्रार्थं **सुन्विरे** अभिषूयन्ते अभ्यषूयन्त **ये** **वा** **शर्यणावति** । कुरुक्षेत्रस्य जघनार्धे शर्यणावत्संज्ञकं मधुररसयुक्तं सोमवत्सरोऽस्ति । **अदः** अस्मिन् सरसि सुरसा ये सोमाः इन्द्रायाभिषूयन्ते तेऽस्माकमभिमतफलं प्रयच्छन्त्विति वक्ष्यमाणेन संबन्धः ॥