+++
title = "010"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे सोम त्वं **वृषा** स्तोतॄणामभिमतफलस्य वर्षकः सन् **धारया** त्वदीयया **पवस्व** द्रोणकलशमागच्छ । पवतिर्गतिकर्मा । आगतस्त्वं यदास्माभिरिन्द्राय दीयसे तदा **मरुत्वते** सहाया मरुतो यस्य सन्ति तस्मा इन्द्राय **मत्सरः** मदकरः **च** भव। कीदृशः । **विश्वा** विश्वानि सर्वाणि व्याप्तानि वा धनानि **ओजसा** आत्मीयेन बलेन युक्तः सन् स्तोतृभ्यस्तानि **दधानः** प्रयच्छन् । त्वं मादयिता भवेति समन्वयः ॥ ॥ २ ॥