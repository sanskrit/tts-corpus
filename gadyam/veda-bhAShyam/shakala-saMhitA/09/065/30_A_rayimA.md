+++
title = "030"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे **सुक्रतो** शोभनप्रज्ञ सोम त्वदीयं **रयिं** धनं वयम् **आ** वृणीमहे । किंच **सुचेतुनम्** । ‘ चिती संज्ञाने'। भाव औणादिक उनन्प्रत्ययः । सुज्ञानं च। **तनूषु** अस्मत्पुत्रेषु च धनं सुज्ञानं च त्वम् **आ** विधेहि । यद्वा पुत्रार्थं वयमावृणीमहे । तथा **पान्तं** सर्वस्य रक्षकं **पुरुस्पृहं** बहुभिर्यष्टृभिः काम्यमानं त्वां संभजामहे ॥ ॥ ६ ॥