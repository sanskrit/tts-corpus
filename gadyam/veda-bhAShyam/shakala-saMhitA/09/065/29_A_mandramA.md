+++
title = "029"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे सोम **मन्द्रं** मदकरं स्तुत्यं वा त्वाम् **आ** वृणीमहे । **वरेण्यं** सर्वैर्वरणीयं संभजनीयं च । किंच **विप्रं** मेधाविनं त्वाम् । तथा **मनीषिणम्** । मनस ईषा मनीषा। तद्वन्तं स्तुतिमन्तं वा त्वाम् **आ** वृणीमहे । प्रत्येकविशेषणापेक्षया आ इत्युपसर्गः कृतः । किंच **पान्तं** सर्वेषां रक्षकं **पुरुस्पृहं** बहुभिः स्पृहणीयं च त्वां संभजामहे ॥