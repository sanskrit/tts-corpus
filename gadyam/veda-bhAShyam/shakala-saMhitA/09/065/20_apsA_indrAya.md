+++
title = "020"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


**अप्साः** वसतीवरीनामधेयानामपां संभक्ता । ‘षण संभक्तौ । **जनसन** ' इति विट् । आत्वं ‘ विड्वनोः' इति । तादृशः **सोमः** **अर्षति** द्रोणकलशमागच्छति । किमर्थम्। **इन्द्राय** । सर्वदेवानां प्रथम एवेन्द्रः सोमं पिबति तस्मात्पूर्वमेवाभिहितः । तस्मै **वायवे** तत्सहायाय च । ऐन्द्रवायवे हीन्द्रस्यानन्तरं वायुः सोमं पिबति तस्मात्तदनु वायुरुक्तः । तस्मै च **वरुणाय** **मरुद्भ्यः**  मितं शब्दं कुर्वद्भ्य एतन्नामकेभ्यो देवेभ्यः **विष्णवे** सर्वजगद्व्यापिने विष्णवे च । एतेषां पातुं सोमः स्रवतीत्यर्थः ॥ ॥ ४ ॥