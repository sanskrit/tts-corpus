+++
title = "023"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


**ये** वा सोमाः **आर्जीकेषु** । ऋजीकानामदूरभवा आर्जीका देशाः । तेषु तथा **कृत्वसु** । कृत्वान इति देशाभिधानम् । तेषु कर्मवत्सु देशेषु च किंच **पस्त्यानां** सरस्वत्यादीनां नदीनां **मध्ये** समीपे च **ये** सोमा अभिषूयन्ते । **ऋषयो** वै सरस्वत्यां सत्रमासत' (ऐ. ब्रा. २.१९) इत्यादिषु नदीतीरे यज्ञकरणस्य श्रवणात् । किंच **जनेषु** **पञ्चसु** । निषादपञ्चमाश्चत्वारो वर्णाः पञ्च जनाः । तेषु च **ये** **वा** सोमा अभिषुताः ते सोमा अस्माकमभिमतं प्रयच्छन्त्वित्युत्तरेण संबन्धः ॥