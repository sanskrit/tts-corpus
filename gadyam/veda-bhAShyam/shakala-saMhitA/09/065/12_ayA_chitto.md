+++
title = "012"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे पवमान **अया**। अय पय गतौ । कर्मार्थमितस्ततो गच्छन्तीभिरनया **विपा** । ‘विप प्रेरणे' । हवींष्यग्नौ प्रेरयन्तीति विपोऽङ्गुलयः । एकवचनं छान्दसम् । प्रत्येकविवक्षया वा । एताभिरमंदीयाभिरङ्गुलीभिः **चित्तः** ज्ञातः निर्गतोऽभिषुतः **हरिः** हरितवर्णस्त्वं धारया संततया **पवस्व** द्रोणकलशं ग्रहांश्चागच्छ त्वम्। किंच **युजं** सखायमिन्द्रं **वाजेषु** संग्रामेषु **चोदय** प्रेरय । यदा अस्माभिरिन्द्रार्थं सोमो दीयते तदा तत्पानेन हृष्टः सन् शत्रून् हन्तीत्यर्थः ॥