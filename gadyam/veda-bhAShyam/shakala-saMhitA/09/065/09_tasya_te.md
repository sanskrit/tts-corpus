+++
title = "009"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे सोम **वाजिनः** संभृतहविष्काः **वयं** **विश्वा** विश्वानि सर्वाणि व्याप्तानि वा शत्रुधनानि **जिग्युषः** जितवतः **तस्य** पूर्वोक्तलक्षणस्य प्रसिद्धस्य वा **ते** तव **सखित्वं** स्तुत्यस्तोतृलक्षणं सख्यम् **आ** **वृणीमहे** संभजामहे । अस्मभ्यं धनं देहीति संभजनं कुर्म इत्यर्थः ॥ जिग्युषः । ‘ जि जये' । लिटि क्वसौ ‘वस्वेकाजात्' इति नियमादिडभावः। 'सन्लिटोर्जेः' इत्यभ्यासादुत्तरस्य कवर्गादेशः । ङसि परतो वसोः संप्रसारणम् । क्वसुप्रत्ययस्वरः ॥