+++
title = "011"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे **पवमान** पूयमान पुनान वा हे सोम **ओण्योः**। द्यावापृथिवीनामैतत् । तयोः **धर्तारं** धारकमत एव **स्वर्दृशं** सर्वस्य सूर्यस्य वा द्रष्टारं सर्वैर्देवैर्द्रष्टव्यं वा **वाजिनं** बलवन्तं तं पूर्वोक्तगुणप्रसिद्धं **त्वा** त्वां **वाजेषु** संग्रामेषु **हिन्वे** प्रेरयामि । यद्वा । वाजेष्वन्नेषु विषयेषु हिनोमि । अन्नादिकं प्रयच्छेत्यर्थः ॥