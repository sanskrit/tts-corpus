+++
title = "008"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


हे अध्वर्य्वादयः **वर्णं** शत्रूणां वारकम् । येनासौ पीयते तेन मत्तेन शत्रवः संप्रहार्यन्त इति शत्रुनिवारणसमर्थम् । **मधुश्चुतं** मधुररसस्य च्यावयितार **हरिं** हरितवर्णम् **इन्दुम्** । इन्धेरेतद्रूपमत्रेष्यते । सर्वतो दीप्यमानम्।' उन्दी क्लेदने ' इत्यस्माद्वा । अभिषवानन्तरं पात्रेषु क्षरणशीलम् । **यस्य** सोमस्य तव कारणमंशुम् **अद्रिभिः** **हिन्वन्ति** प्रेरयन्ति । अभिषुण्वन्तीत्यर्थः। **इन्द्राय** **पीतये** इन्द्रस्य पानाय । तदर्थमित्यर्थः ॥