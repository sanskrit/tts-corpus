+++
title = "016"
devataa = "पवमानः सोमः"
RShiH = "भृगुर्वारुणिर्जमदग्निर्वा"
ChandaH = "गायत्री"

+++


**मनौ** मनुष्ये यागं कुर्वाणे सति । यद्वा । मनावधि । मनुर्मन्तव्यो यज्ञः । तस्मिन् **पवमानः** पूयमानः पुनानो वा **राजा** । राजशब्देन सोमोऽभिधीयते । सोमं राजानमक्रीणन् ' (ऐ. ब्रा. १.२७) इत्यादिषु दृष्टत्वात् । स राजा **मेधाभिः** स्तुतिभिः सह **ईयते** गच्छति । किमर्थम् । **अन्तरिक्षेण** आकाशमार्गेण द्रोणकलशं प्रति **यातवे** यातुम् । द्रोणाभिगमनकाले हि स्तोतृभिः स्तूयते खलु ॥