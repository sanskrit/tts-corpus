+++
title = "005"
devataa = "पवमानः सोमः"
RShiH = "कण्वः"
ChandaH = "त्रिष्टुप्"

+++


हे सोम **इषम्** अन्नम् **ऊर्जम्** अन्नरसं च अस्मभ्यम् **अभ्यर्ष** अभिगमय । किंच **अश्वं** वाहनं **गां** पयःप्रदानेन यज्ञस्य साधनभूतां गां च । तथा **उरु** महत् **ज्योतिः** सूर्याख्यं **कृणुहि** जगदालोकनार्थं कुरु । किंच **देवान्** इन्द्रादीन् **मत्सि** सोमेन तर्पय । मदेर्लटि ‘बहुलं छन्दसि' इति विकरणस्य लुक् । वाक्यभेदादनिघातः । अपि च हे सोम **तुभ्यं** **विश्वानि** सर्वाणि रक्षांसि **सुषहा** सुसहान्यनायासेनैवाभिभवितुं शक्यानि भवन्ति । हिरवधारणे । अत एव हे **पवमान** पूयमान हे **सोम** सर्वान् **शत्रून्** **बाधसे** जहि ॥ ॥ ४ ॥