+++
title = "004"
devataa = "पवमानः सोमः"
RShiH = "असितः काश्यपो देवलो वा"
ChandaH = "गायत्री"

+++


अयं सोमः **निरिणानः** दशापवित्रादधो गच्छन् **वि** **धावति** विविधं धावति - - - - यदा **तान्वा** । तनु देशापवित्रवस्त्रम् । तत्संबन्धीनि **शर्याणि** द्वाराणि **जहत्** अधः सरति । **अत्र** अस्मिन् यज्ञे **युजा** सखिभूतेनेन्द्रेण सह **सं** **जिघ्नते** संगतो भवति । वस्त्रसुषिराद्विनिर्गत्य दशापवित्रादधः सत् पात्रं विविधं गच्छन् होमद्वारेणेन्द्रेण संगतो भवतीत्यर्थः ॥