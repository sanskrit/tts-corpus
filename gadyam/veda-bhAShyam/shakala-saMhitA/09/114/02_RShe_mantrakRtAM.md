+++
title = "002"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


ऋषिः स्वात्मानं प्रत्याह । हे **ऋषे** सूक्तद्रष्टर्हे **कश्यप** आत्मन् त्वं **मन्त्रकृतां** ऋषीणां **स्तोमैः** स्तोत्रैः **गिरः** स्तुतिरूपा वाचः **उद्वर्धयन्** उपर्युपरि वर्धयन् **राजानं** सर्वेषां स्वामिनं तं **सोमं** **नमस्य** पूजयः। नमसः पूजयां 'नमोवरिव' इति क्यच् । **यः** सोमः **वीरुधां** वनस्पतीनां पतिः पालकः **जज्ञे** जातः तं नमस्य । हे सोम यथात्मना सुतो भवसि तथा परि स्रव ॥