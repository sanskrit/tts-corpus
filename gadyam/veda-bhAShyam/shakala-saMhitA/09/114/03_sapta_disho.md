+++
title = "003"
devataa = "पवमानः सोमः"
RShiH = "कश्यपः"
ChandaH = "पङ्क्तिः"

+++


**सप्त** **दिशः** । सोमो यस्यां दिशि वर्तते तद्व्यतिरिक्ताः सप्त भवन्ति । **नानासूर्याः** नानाविधैः सूर्यैरधिष्ठिता ऋतवो भवन्ति । नानालिङ्गत्वादृतूनां नानासूर्यत्वम् '(तै. आ. १.७) इत्याम्नानात् । यद्वा । नानासूर्या इति दिग्विशेषणम् । तथा **होतारः** वषट्कर्तारो होत्रादयः **सप्त** **ऋत्विजः** भवन्ति । किंच **आदित्याः** अदितेः पुत्रा धात्रादयो मार्तण्डवर्जिताः **ये** **सप्त** **देवाः** सन्ति । एतत्तु ‘अष्टौ पुत्रासो अदितेः' (ऋ. सं. १०.७२. ८) इत्यत्र प्रपञ्चयिष्यते । हे **सोम** **तेभिः** तैर्दिगादिभिः सर्वैः नः अस्मान् अभि **रक्ष** । एतत्तु त्वया विना न घटत इति तस्मात् **इन्द्राय** **इन्दो** **परि** **स्रव** ॥