+++
title = "005"
devataa = "पवमानः सोमः"
RShiH = "नृमेध"
ChandaH = "गायत्री"

+++


हे सोम **नः** अस्मान् **सु** सुष्ठु **रक्ष** पालय । कस्मात् । **अररुषः** अदातुः **स्वनात्** शब्दात् निन्दारूपात्। किमेकस्यादानशीलस्य । न । **समस्य** सर्वस्य योऽस्ति तस्य सर्वस्य कस्यचित् । कंचनामुञ्चन्नित्यर्थः । न केवलमदातुः स्वनात् । किं तर्हि । **कस्य** **चित्** कस्यापि **निदः** निन्दकाद्रक्ष । **यत्र** **मुमुच्महे** यस्मिन्रक्षणे सति वयं मुक्ता भवेम तेन रक्षणेन रक्षेति ॥