+++
title = "003"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


**आ** **किर** सर्वतो **विक्षिप** **नः** अस्मभ्यं हे **सोम** **पवमानः** पूयमानस्त्वम् । किम् । **वसु** वासकं धनं गवादिरूपम् । किंच **इन्दो** दीप्त हे सोम **मघवा** धनवांस्त्वं **महः** महतः **राधसः** धनस्य **भव** दातेति शेषः । तथा हे **वयोधः** अन्नस्य धातः सोम **वसवे** वासकाय परिचरते मह्यं **चेतुना** प्रकृष्टेन प्रज्ञानेन **सु** सुखं कल्याणं **शिक्ष** देहि । **नः** अस्मभ्यं प्रदेयं **गयं** धनम् **अस्मत्** **आरे** अस्मत्तो दूरं **मा** **परा** **सिचः** मा प्रेरय ॥