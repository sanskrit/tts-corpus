+++
title = "002"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


असौ **सोमः** **कलशान्** **अच्छ** अभिमुखम् **असिष्यदत्** स्यन्दते । क इव । **अत्यो** **न** **वोळ्हा** रथस्य वाहकोऽश्व इव । स यथा स्वगन्तव्यमभिगच्छति तद्वत् । यद्वा । अयमुत्तरत्र दृष्टान्तः । **वोळ्हा** अश्व इव **रघुवर्तनिः** लघुगमनः **वृषा** वर्षकश्च । **अथ** अपि च **देवानां** सोमसजुषाम् **उभयस्य** उभयविधं **जन्मनः** जातं **विद्वान्** जानन् असिष्यदत् कलशान् । किं तदुभयं जन्मेति उच्यते । यद्देवजातम् **अमुतः** द्युलोकात् **इतश्च** अस्माद्भूलोकाच्च **अश्नोति** व्याप्नोति यज्ञम् । तस्योभयस्य जातं विद्वानिति संबन्धः ॥