+++
title = "041"
devataa = "पवमानः सोमः"
RShiH = "अत्रिः"
ChandaH = "जगती"

+++


**सः** सोमः **विश्वायुः** सर्वस्य गन्ता सोमः **प्रजावतीः** प्रजारूपफलदात्रीः **सुभराः** सुष्ठु ह्रियमाणाः **विश्वाः** सर्वाः **भन्दनाः** स्तुतीः **उदियर्ति** उत्कृष्टं प्रेरयति । कस्मिन् काले उच्यते । **अहर्दिवि** अहोरात्रयोश्च । अथ प्रत्यक्षकृतः । **ब्रह्म** परिवृढं कर्म **प्रजावत्** प्रजाभिर्युक्तम् । प्रजाफलकमित्यर्थः । यद्वा । अन्नं तच्च प्रजावत् प्रजाद्युपेतम् । तथा **रयिं** धनम् । कीदृशम् । **अश्वपस्त्यं** व्याप्तगृहम् । तदुभयं हे **इन्दो** दीप्त सोम **पीतः** इन्द्रेण पीतस्त्वं तमेव **इन्द्रमस्मभ्यं** **याचतात्** याचस्व ॥