+++
title = "014"
devataa = "पवमानः सोमः"
RShiH = "सिकता निवावरी"
ChandaH = "जगती"

+++


**दिविस्पृशं** दिविस्प्रष्टारं **द्रापिं** कवचं तेजोरूपं **वसानः** आच्छादयन् **यजतः** यष्टव्यः **अन्तरिक्षप्राः** अन्तरिक्षस्य पूरक उदकेन तादृशः सोमः **भुवनेषु** उदकेषु **अर्पितः** **स्वः** सर्वं स्वेन पाययितव्यं देवसंघं स्वर्गं वा **जज्ञानः** जनयन् । अथवा । स्वरुदकम् । तज्जनयन् । **नभसा** उदकेन **अभ्यक्रमीत्** अभिक्रामति । **अस्य** उदकस्य **पितरं** पालकं **प्रत्नं** पुराणमिन्द्रम् **आ** **विवासति** परिचरति ॥