+++
title = "037"
devataa = "पवमानः सोमः"
RShiH = "त्रय ऋषिगणाः"
ChandaH = "जगती"

+++


हे **इन्दो** सोम **ईशानः** सर्वस्य स्वामी त्वम् **इमा** इमानि **भुवनानि** भूतजातानि **वीयसे** गच्छसि । वी गत्यादिषु । किं कुर्वन् । **हरितः** हरितवर्णाः सुपर्ण्यः सुपतनाश्चाश्वाः रथे **युजानः** योजयन् । **ताः** सुपर्ण्यः **ते** तव संबन्धिन्यः **मधुमत्** माधुर्योपेतं **घृतं** दीप्तं **पयः** उदकं **क्षरन्तु** । हे **सोम** **तव** **व्रते** कर्मणि **तिष्ठन्तु** **कृष्टयः** मनुष्याः सर्वे ॥