+++
title = "032"
devataa = "पवमानः सोमः"
RShiH = "त्रय ऋषिगणाः"
ChandaH = "जगती"

+++


**सः** सोमः **सूर्यस्य** **रश्मिभिः** **परि** **व्यत** परिवेष्टयत्यात्मानम् । किं कुर्वन् । **त्रिवृतं** सवनैर्देवैर्वा त्रिर्वृतं **तन्तुं** यज्ञं **तन्वानः** विस्तारयन् **यथा** **विदे** जानाति । येन प्रकारेण संपूर्णमवगच्छति तथा तन्वानः । **ऋतस्य** सत्यभूतस्य यजमानस्य **नवीयसीः** नवतराः **प्रशिषः** प्रशंसना अभिमतानि **नयन्** प्रापयन् । तस्मा एव **जनीनां** **पतिः** पालकः स्वामी **निष्कृतं** संस्कृतं पात्रम् **उप** **याति** गच्छति ॥