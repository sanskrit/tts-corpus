+++
title = "027"
devataa = "पवमानः सोमः"
RShiH = "पृश्नयोजाः"
ChandaH = "जगती"

+++


**असश्चतः** परस्परमसंगताः **शतधाराः** **अभिश्रियः** अभितः सोमं श्रयन्त्यः **ताः** प्रसिद्धाः सूर्यस्य दीप्तयः **हरिम्** **अव** **नवन्ते** गच्छन्ति । **उदन्युवः** उदकेच्छावत्यः सत्यः । यद्वा । धाराशब्देनात्र सोमधारा अभिप्रेताः । असश्चतोऽसंबद्धा अभिश्रियोऽभितो गाः श्रयन्त्यो गोभिः श्रितास्ताः प्रसिद्धा उदन्युव इन्द्रसंबन्धिवृष्टिकामा हरिमिन्द्रमव नवन्ते संगच्छन्ते । **क्षिपः** अङ्गुलयोऽपि **गोभिः** दीप्तिपक्षे गोभी रश्मिभिः **आवृतं** सोमधारापक्षे गोभिः **परि** आवृतं व्याप्तं सोमं **मृजन्ति** अवशोधयन्ति । **दिवः** आदित्यात् **रोचने** रोचमाने यमादित्यो रोचयति तस्मिन् **तृतीये** क्षित्यपेक्षायां तृतीयभूते द्युलोके **अधि** वसन्तं सोमं मृजन्ति ॥