+++
title = "018"
devataa = "पवमानः सोमः"
RShiH = "सिकता निवावरी"
ChandaH = "जगती"

+++


हे **इन्दो** दीप्त **सोम** **पवमानः** त्वं **नः** अस्माकं **संयतं** संगृहीतं **पिप्युषीं** प्रवृद्धम् **इषम्** अन्नम् **अस्रिधम्** अक्षीणं **पवस्व** । प्रयच्छेत्यर्थः । **या** यादृशी **नः** अस्माकम् **अहन्** अहनि अह्नः **त्रिः** त्रिषु सवनेषु **असश्चुषी** अप्रतिबन्धा **दोहते** क्षरति । किम् । **क्षुमत्** शब्दोपेतं सर्वत्र श्रूयमाणं **वाजवत्’** **मधुमत्** माधुर्योपेतं **सुवीर्यं** शोभनसामर्थ्यं पुत्रं दोहते। तामिषं पवस्वेति समन्वयः ॥