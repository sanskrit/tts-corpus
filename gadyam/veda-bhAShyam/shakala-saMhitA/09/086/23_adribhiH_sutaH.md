+++
title = "023"
devataa = "पवमानः सोमः"
RShiH = "पृश्नयोजाः"
ChandaH = "जगती"

+++


हे **इन्दो** सोम **अद्रिभिः** ग्रावभिः **सुतः** अभिषुतस्त्वं **पवसे** क्षरसि पूयसे वा। **पवित्र** **आ** दशापवित्रे । आ इति पूरणः । यद्वा । अभिषुतो भवसि पवसे चेति चार्थं आकारः । किं कुर्वन् । **इन्द्रस्य** **जठरेषु** जठरप्रदेशेषु **आविशन्** । जठरप्रवेशायेत्यर्थः । किंच हे **विचक्षण** विद्रष्टः सोम **त्वं** **नृचक्षा** **अभवः** नृणां मनुष्याणामनुग्रहेण द्रष्टा भवसि । किंच हे **सोम** त्वम् **अङ्गिरोभ्यः** **गोत्रं** मेघमुदकं क्षारयितुं पणिभिरपहृतानां गवामावरकं पर्वतं वा **अप** **अवृणोः** ॥