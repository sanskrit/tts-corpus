+++
title = "038"
devataa = "पवमानः सोमः"
RShiH = "त्रय ऋषिगणाः"
ChandaH = "जगती"

+++


हे **सोम** **त्वं** **विश्वतः** सर्वतः सर्वेषु भुवनेषु **नृचक्षाः** नॄणां द्रष्टा **असि** भवसि । हे **पवमान** **वृषभ** अपां वर्षक **ताः** अपः **वि** **धावसि** विविधं गच्छसि। **सः** त्वं **नः** अस्माकं **पवस्व** क्षर। किम् । **वसुमत्** बहुभिर्वसुभिर्वासकैर्गवादिद्रव्यैर्युक्तं तथा **हिरण्यवत्** बहुभिर्हिरण्यैर्युक्तं धनम् । **वयं** च वसुभिर्हिरण्यैर्युक्ताः **भुवनेषु** लोकेषु **जीवसे** जीवितुं प्रभवः **स्याम** भवेम ॥