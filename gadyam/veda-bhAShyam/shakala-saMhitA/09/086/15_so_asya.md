+++
title = "015"
devataa = "पवमानः सोमः"
RShiH = "सिकता निवावरी"
ChandaH = "जगती"

+++


**सः** सोमः **अस्य** इन्द्रस्य **विशे** प्रवेशनाय **महि** महत् **शर्म** सुखं **यच्छति** । **यः** सोमः **अस्य** इन्द्रस्य **धाम** तेजोयुक्तं शरीरं **प्रथमम्** इतरदेवप्राप्तेः पूर्वं **व्यानशे** प्राप्तवान् । **यत्** यस्य **अस्य** सोमस्य **परमे** उत्कृष्टे **व्योमन्** विशेषेण रक्षके द्युलोके वेद्यां वा **पदं** भवति । **यतः** यस्मात् सोमात् तृप्त इन्द्रः सोमः स्वयं वा **विश्वाः** **संयतः** सर्वान् संग्रामान **अभि** **याति'** सम्यगभिगच्छति । स सोमो महि शर्म यच्छतीति संबन्धः ॥ ॥ १४ ॥