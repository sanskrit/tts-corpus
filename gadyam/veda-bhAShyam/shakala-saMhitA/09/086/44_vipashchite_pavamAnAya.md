+++
title = "044"
devataa = "पवमानः सोमः"
RShiH = "अत्रिः"
ChandaH = "जगती"

+++


हे ऋत्विजः **विपश्चिते** मेधाविने **पवमानाय** पूयमानाय **गायत** स्तुतिं कुरुत । स च विपश्चित्सोमः **मही** **न** **धारा** महती वर्षधारेव **अन्धः** अन्नं रसात्मकम् **अति** **अर्षति** । **अहिर्न** अहिरिव **जूर्णां** जीर्णां **त्वचम्** **अति** **सर्पति** अतिमुञ्चति । अभिषवादिकर्मणा त्वचं मुञ्चतीत्यर्थः । तद्वदतिसर्पति धारा दशापवित्रात् । **अत्यो** **न** अश्व इव **क्रीळन्** **असरत्** सरति गच्छति द्रोणकलशम् । **वृषा** वर्षकः कामानां **हरिः** हरितवर्णः रसः ॥