+++
title = "036"
devataa = "पवमानः सोमः"
RShiH = "त्रय ऋषिगणाः"
ChandaH = "जगती"

+++


**सप्त** सर्पणस्वभावाः सप्तसंख्याका वा **मातरः** मातृस्थानीया गङ्गायमुनायाः **शिशुं** शिशुस्थानीयम् **अभि** गच्छन्तीति शेषः । स्वकीयैः पयोभिराच्छादयन्तीति शेषः । कीदृशं शिशुम् । **नवं** **जज्ञानं** जायमानं **जेन्यं** जयशीलं **विपश्चितं** विद्वांसम् **अपां** जनकं तेषां मध्ये वर्तमानं वा **गन्धर्वम्** उदकस्य धातारं **दिव्यं** दिवि भवं **नृचक्षसं** नॄणां द्रष्टारं **सोमम्** अभिगच्छन्ति । किमर्थम् । **विश्वस्य** **भुवनस्य** विराजसे विराजनार्थम् ॥