+++
title = "026"
devataa = "पवमानः सोमः"
RShiH = "पृश्नयोजाः"
ChandaH = "जगती"

+++


अयम् **इन्दुः** दीप्तः सोमः **पुनानः** पूयमानः **अति** **गाहते** अतिक्रम्य गच्छति **मृधः** शत्रून् । किं कुर्वन् । **विश्वानि** गन्तव्यानि सुवर्मा  नि वैदिकानि लौकिकानि च **सुपथानि** **कृण्वन्** कुर्वन् । कस्मै । **यज्यवे** यागकर्त्रे । यजमानाय शत्रून् परिहरन् मार्गान् सुपथान् कुर्वन् कलशं प्रविशतीत्यर्थः । किंच **निर्णिजम्** आत्मीयं रूपं **गाः** **कृण्वानः** । रसमयान् कुर्वाण इत्यर्थः । **हर्यतः** कान्तः । ‘ हर्य गतिकान्त्योः' । औणादिकोऽतच् । **कविः** क्रान्तप्रज्ञः एवंभूतः सोमः **अत्यो** **न** अश्व इव **क्रीळन्** **वारं** दशापवित्रं **परि** **अर्षति** परिगच्छति ॥