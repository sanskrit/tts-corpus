+++
title = "010"
devataa = "पवमानः सोमः"
RShiH = "आकृष्टा माषाः"
ChandaH = "जगती"

+++


**यज्ञस्य** **ज्योतिः** प्रकाशकः सोमः **प्रियं** **देवानां** **मधु** मधुरं रसं **पवते** क्षरति । यद्वा । ज्योतिर्यज्ञस्येत्येतदपि मधुविशेषणम् । तथा सति उक्तलक्षणं मधु पवते पूयत इत्यर्थः । सोमरसो विशेष्यते । **पिता** रक्षिता **देवानां** **जनिता** उत्पादयिता सर्वस्य **विभूवसुः** प्रभूतधनः । ईदृशः सः **स्वधयोः** द्यावापृथिव्योः। ‘ स्वधे पुरंधी ' इति द्यावाथिवीनामसु पठितः । तयोः **अपीच्यम्** अन्तर्हितं **रत्नं** रमणीयं धनं **दधाति** स्थापयति स्तोतृषु । पुनः स एव विशेष्यते । **मदिन्तमः** मादयितृतमः **मत्सरः** सोमः **इन्द्रियः** इन्द्रेण जुष्ट इन्द्रस्य वर्धको वा **रसः** रसरूपः ॥ ॥ १३ ॥