+++
title = "005"
devataa = "पवमानः सोमः"
RShiH = "आकृष्टा माषाः"
ChandaH = "जगती"

+++


हे **विश्वचक्षः** सर्वस्य द्रष्टः सोम **प्रभोः** परिवृढस्य **सतः** **ते** तव **ऋभ्वसः** । ऋभ्वा इति महन्नाम । महान्तः **केतवः** रश्मयः **विश्वा** सर्वाणि **धामानि** तेजःस्थानानि देवशरीराणि **परि** **यन्ति** परिगच्छन्ति । प्रकाशयन्तीत्यर्थः । हे **सोम** **व्यानशिः** व्यापनशीलश्च त्वं **धर्मभिः** धारकैः रसनिस्यन्दैः **पवसे** पूयसे । **विश्वस्य** **भुवनस्य** च **पतिः** स्वामी त्वं **राजसि** ईश्वरो भवसि ॥ ॥१२॥