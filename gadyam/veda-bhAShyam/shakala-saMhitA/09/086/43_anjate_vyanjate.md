+++
title = "043"
devataa = "पवमानः सोमः"
RShiH = "अत्रिः"
ChandaH = "जगती"

+++


सोममृत्विजः **अञ्जते** गोभिः । तथा **व्यञ्जते** विविधमञ्जन्ति । **समञ्जते** सम्यगञ्जन्ति । स्तुत्यर्थत्वादपुनरुक्तिः । तथा **क्रतुं** बलकर्तारं **रिहन्ति** लिहन्ति । आस्वादयन्ति देवाः । तथा पुनः **मधुना** गव्येन **अभ्यञ्जते** । तमेव सोमं **सिन्धोः** उदकस्य रसस्याधारभूते **उच्छ्वासे** उच्छ्रिते देशे **पतयन्तं** गच्छन्तम् ॥ ‘पत्लृ गतौ ' इत्यस्मात्स्वार्थे णिचि वृद्ध्यभावश्छान्दसः ॥ **उक्षणं** सेक्तारं **हिरण्यपावाः** हिरण्येन पुनन्तः **पशुं** द्रष्टारम् । ‘पशुः पश्यतेः ' (निरु. ३.१६) इति निरुक्तम् । **आसु** वसतीवरीषु **गृभ्णते** गृह्णन्ति ॥