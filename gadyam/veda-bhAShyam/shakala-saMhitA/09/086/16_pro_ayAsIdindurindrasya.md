+++
title = "016"
devataa = "पवमानः सोमः"
RShiH = "सिकता निवावरी"
ChandaH = "जगती"

+++


**इन्दुः** सोमः **इन्द्रस्य** **निष्कृतं** स्थानमुदरं **प्रो** **अयासीत्** प्रैव गच्छति । गत्वा च **सखा** सखिभूतः सोमः **सख्युः** इन्द्रस्य **संगिरं** सम्यग्गिरणाधारभूतमुदरं **न** **प्र** **मिनाति** न हिनस्ति । किंच **मर्यइव** **युवतिभिः** मर्त्यो यथा युवतिभिः सह संगतो भवति तद्वदयमपि सोमः युवतिभिर्मिश्रणशीलाभिर्वसतीवरीभिरद्भिः सह **समर्षति** संगच्छतेऽभिषवकाले । पश्चात् **सोमः** **शतयाम्ना** अनेकयानसाधनच्छिद्रोपेतेन **पथा** मार्गेण दशापवित्रसंबन्धिनि **कलशे** द्रोणकलशे गच्छतीति शेषः । यद्वा एकमेव वाक्यम् । यथा मर्यो युवतिभिः सह संगच्छते एवं कलशे शतयाम्ना पथा संगच्छतेऽद्भिः॥