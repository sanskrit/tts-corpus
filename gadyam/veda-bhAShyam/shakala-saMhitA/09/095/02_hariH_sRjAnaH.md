+++
title = "002"
devataa = "पवमानः सोमः"
RShiH = "प्रस्कण्वः"
ChandaH = "त्रिष्टुप्"

+++


**सृजानः** सृज्यमानः **हरिः** हरितवर्णः सोमः **ऋतस्य** सत्यभूतस्य **पथ्यां** पथि भवां **वाचं** दैवीम् **इयर्ति** प्रेरयति । तत्र दृष्टान्तः । **अरितेव** जनांस्तीरं प्रापयन्नाविकः **नावं** यथा प्रेरयति तद्वत् । ‘ऋ  गतौ । जौहोत्यादिकः । ‘ अर्तिपिपर्त्योः ० इत्यभ्यासस्येत्वम् । ततः **देवः** दीप्यमानः सोमः **देवानाम्** इन्द्रादीनां **गुह्यानि** अन्तर्हितानि **नाम** नामानि शरीराणि **प्रवाचे** प्रकर्षेण वाचयित्रे स्तोत्रे **बर्हिषि** यज्ञे **आविष्कृणोति** स्तोतुमाविष्करोति ॥