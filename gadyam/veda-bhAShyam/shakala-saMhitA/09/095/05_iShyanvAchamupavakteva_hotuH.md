+++
title = "005"
devataa = "पवमानः सोमः"
RShiH = "प्रस्कण्वः"
ChandaH = "त्रिष्टुप्"

+++


हे **इन्दो** सोम **वाचं** स्तुतिम् **इष्यन्** प्रेरयन् **होतुः** **उपवक्तेव** यथाध्वर्युः प्रतिगरं कुर्वन् प्रोत्साहयति तद्वत् स्तोतॄणां शंसनाय प्रोत्साहं कुर्वन् **पुनानः** पूयमानस्त्वं **मनीषां** बुद्धि **वि** **ष्य** विमुञ्च । किंतु बुद्धिं धनप्रदानाभिमुखीं कुरु । किंच **यत्** यदा **इन्द्रश्च** त्वं च सह यज्ञे **क्षथथः** निवसथः तदा स्तोतारो वयं **सौभगाय** सौभाग्याय स्याम । किंच **सुवीर्यस्य** शोभनवीर्योपेतस्य धनस्य **पतयः** स्वामिनः **स्याम** भवेम ॥ ॥ ५ ॥