+++
title = "002"
devataa = "पवमानः सोमः"
RShiH = "त्रितः"
ChandaH = "गायत्री"

+++


**अभि** क्षरन्तीति शेषः । उपसर्गश्रुतेरुचितक्रियाध्याहारः। **द्रोणानि** द्रोणकलशान् प्रति । यद्यपि द्रोणकलश एक एव तथापि तत्प्राधान्यादितरेऽपि पात्रा द्रोणा इत्युच्यन्ते । अथवैकस्मिन्नेव पूजार्थं बहुवचनम् । के। **बभ्रवः** बभ्रुवर्णाः सोमाः **शुक्राः** दीप्ताः। केन प्रकारेण । **ऋतस्य** अमृतस्य **धारया** धाराकारेण। किंच **वाजम्** अन्नं **गोमन्तं** बहुगोयुक्तम् **अक्षरन्** क्षरन्ति । अथवैकमेव वाक्यम् । उक्तविधाः सोमा द्रोणान् प्रत्यक्षरन् धारया। किं कुर्वन्तः । गोमन्तं वाजं प्रयच्छन्त इत्यर्थः ॥