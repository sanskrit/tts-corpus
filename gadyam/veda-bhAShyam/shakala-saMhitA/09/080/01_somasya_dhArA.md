+++
title = "001"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


सोमस्य अभिषूयमाणस्य **धारा** **पवते** श्चोतते । कीदृशस्य सोमस्य । **नृचक्षसः** नृणां यजमानानां द्रष्टुः । स च **ऋतेन** यज्ञेन **देवान्** सोमभाज इन्द्रादीन **हवते**। कुत्र । **दिवस्परि** द्युलोकस्योपरि वर्तमानान् । **बृहस्पतेः** मन्त्रपालकस्य स्तोतुः **रवथेन** शब्देन स्तोत्रेण **वि** **दिद्युते** विद्योतते । **समुद्रासो** **न** समुद्रा इव पृथिवीं **सवनानि** यज्ञसंबन्धीनि **विव्यचुः** व्याप्नुवन्ति ॥