+++
title = "003"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


अयं सोमः **इन्द्रस्य** **कुक्षा** कुक्षौ **आ** **पवते** आसिच्यते । किमर्थम् । **श्रवसे** तस्यान्नाय यष्टुर्वा अन्नसिद्ध्यर्थम् । सोमो विशेष्यते। **मदिन्तमः** मादयितृतमः **ऊर्जं** **वसानः** बलकरं रसमाच्छादयन् । ‘ अपो वसानः' (ऋ. सं. ९. ७८, १ ) इति ह्युक्तम् । **सुमङ्गलः** शोभनमङ्गलप्रदः । **सः** सोमः **प्रत्यङ्** **विश्वा** **भुवना** सर्वाणि भूतजातानि **अभि** **पप्रथे** अभिप्रथयति । दिवि उदितः सन् **क्रीळन्** वेद्यां संक्रीडमानः **हरिः** हरितवर्णः **अत्यः** अतनकुशलः **वृषा** वर्षक: **स्यन्दते** रसरूपेण ॥