+++
title = "004"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


हे सोम **तं** तादृशं **त्वा** त्वां **देवेभ्यः** इन्द्राद्यर्थं **मधुमत्तमम्** अतिशयेन मधुमन्तं **सहस्रधारं** बहुधारायुक्तं **दुहते** दुहन्ति । के। **नरः** नेतार ऋत्विजः **दश** **क्षिपः** तेषां दशसंख्याका अङ्गुलयश्च । हे **सोम** **नृभिः** मनुष्यैः **प्रच्युतः** **ग्रावभिः** **सुतः** अभिषुतस्त्वं **सहस्रजित्** सहस्रसंख्याकधनस्य जेता सन् **विश्वान्** **देवान्** **आ** **पवस्व** ॥