+++
title = "004"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


**जायेव** **पत्यौ** जाया यथा स्वभार्यां भर्तरि सुखं प्रयच्छति तद्वत् **शेव** शेवम्। द्वितीयाया अम्भावाभावश्छान्दसः । सुखं **मंहसे** प्रयच्छसि यजमाने । हे **पज्राया** **गर्भं** सोम **शृणुहि** शृणु स्तुतीर्याः **ते** तुभ्यं **ब्रवीमि** । पजिर्गतिकर्मा । पज्रा पृथिवीत्याहुः । अपि वा माध्यमिका वाक् पज्रा । भूमावोषधिरूपेण जातवात्तद्गर्भत्वम् । माध्यमिकाया वाचोऽपि वृष्टिसाधनत्वात् तत्पुत्रत्वम् । स त्वं **वाणीषु** वाक्षु स्तुतिषु **अन्तः** मध्ये **सु** सुष्ठु **प्र** **चर** **जीवसे** अस्माकं जीवनाय ।