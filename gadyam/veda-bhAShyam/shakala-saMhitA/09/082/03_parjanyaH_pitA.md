+++
title = "003"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


यस्य **महिषस्य** महतः **पर्णिनः** पर्णवतः पतनवतो वा सोमस्य **पर्जन्यः** **पिता** जनकः स सोमः **पृथिव्याः** **नाभा** नाभौ नाभिस्थानीये हविर्धाने **गिरिषु** गिरिसंबन्धिग्रावसु **क्षयं** निवासं **दधे** धारयत्यभिषवसमये । **उत** अपि च **स्वसारः** अङ्गुलयः **आपः** वसतीवर्यः **गाः** आशिरार्थाः स्तुतयो वा **अभि** **असरन्** अभिसरन्ति । **सं** **नसते** संगच्छते च **ग्रावभिः** साकम् । कुत्र । **वीते** कान्ते **अध्वरे** यज्ञे ॥