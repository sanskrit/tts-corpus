+++
title = "002"
devataa = "पवमानः सोमः"
RShiH = "वसुर्भारद्वाजः"
ChandaH = "जगती"

+++


हे सोम **कविः** क्रान्तदर्शी सन् **वेधस्या** यागविधानेच्छया **माहिनं** मंहनीयं पवित्रं **पर्येषि** परिगच्छसि । पश्चात् **मृष्टः** प्रक्षालितः **अत्यो** **न** अश्व इव **वाजं** संग्रामम् **अभि** **अर्षसि** । हे **सोम** **दुरिता** अस्माकं दुरितानि **अपसेधन** परिहरन् **मृळय** सुखय । **घृतम्** उदकं **वसानः** आच्छादयन् **परि** **यासि** अभिगच्छसि । किम् । **निर्णिजं** निर्णेजकं पवित्रम् ॥