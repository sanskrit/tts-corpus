+++
title = "005"
devataa = "पवमानः सोमः"
RShiH = "पवित्रः"
ChandaH = "जगती"

+++


हे **हविष्मः** । हविरित्युदकनाम । उदकवन् सोम हविभूतं **नभः** । उदकनामैतत् । उदकरसमित्यर्थः। **वसानः** आच्छादयन् **महि** महत् **दैव्यं** **सद्म** यागगृहं **परि** **यासि** परिगच्छसि **अध्वरं** निर्वोढुम् । किंच हे सोम **राजा** **पवित्ररथः** च **वाजं** संग्रामम् **आरुहः** आरोहसि । यद्वा । तत्र तत्र संग्रामवाचकेन शब्देन यज्ञव्यवहारदर्शनादत्र वाजो यज्ञाख्यसंग्रामः । तमारुहः । यथा कश्चिद्राजा रथमारुह्य स्वस्थानं प्रविशति तद्वदिति भावः । किंच सहस्रभृष्टिः बहुभ्रंशः । अपरिमितगमन इत्यर्थः । अथवा भृष्टिरायुधम् । असंख्यातायुधः सन् । **बृहत्** **श्रवः** महदन्नं **जयसि** अस्माकम् ॥ ॥ ८ ॥