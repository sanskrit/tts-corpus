+++
title = "001"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


हे सोम **तु** क्षिप्रं **प्र** **द्रव** प्रगच्छ । गत्वा च **कोशं** द्रोणकलशं **परि** **नि** **षीद** निषण्णो  भव । **नृभिः** नेतृभिः **पुनानः** पूयमानः **वाजम्** अन्नं यजमानार्थमुद्दिश्य **अभि** **अर्ष** अभिगच्छ । **वाजिनं** बलवन्तम् **अश्वं** **न** अश्वमिव तं यथा मार्जयन्ति तद्वत् वाजिनं त्वां **मार्जयन्तः** शोधयन्तः **बर्हिः** यज्ञम् **अच्छ** प्रति **रशनाभिः** रशनावदायताभिरङ्गुलीभिः **नयन्ति** अध्वर्युप्रमुखाः ॥