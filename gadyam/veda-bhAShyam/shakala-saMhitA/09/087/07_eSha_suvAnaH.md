+++
title = "007"
devataa = "पवमानः सोमः"
RShiH = "उशनाः"
ChandaH = "त्रिष्टुप्"

+++


**एष** **सुवानः** सूयमानः **अर्वा** अरणकुशलः **सोमः** **सर्गो** **न** **सृष्टः** विसृष्टोऽश्व इव **पवित्रे** **परि** **अदधावत्** परिधावति । किंच **तिग्मे** तीक्ष्णे **शृङ्गे** **शिशानः** तीक्ष्णीकुर्वन् **महिषो** **न** महान् महिषाख्यो मृग इव । तथान्यदृष्टान्तः। **गा** **गव्यन्** प्रभूता गा इच्छन् **शूरो** **न** शूर इव । एतौ महिषशूरौ यथा प्रतिबुद्धौ शीघ्रं धावतः तद्वत् **सत्वा** सदनशीलोऽयं गच्छतीति शेषः ॥