+++
title = "002"
devataa = "विश्वेदेवाः"
RShiH = "अग्निः सौचीकः"
ChandaH = "त्रिष्टुप्"

+++


**यजीयान्** यष्टृतमः **अहं** **होता** सन् **न्यसीदं** निषण्णोऽस्मि । निषदने तं निषण्णं **विश्वे** व्याप्ताः **मरुतः** **देवाः** **जुनन्ति** प्रेरयन्ति हविर्वहनाय । हे **अश्विना** **वां** युवयोः **आध्वर्यवम्** **अहरहः** प्रतिदिनं कर्तव्यमिति शेषः। आध्वर्यवं भवद्भ्यामनुज्ञातव्यमित्यर्थः । **ब्रह्मा** **भवति** भवतु । कः । **समित्** समिद्धश्चन्द्रमाः । चन्द्रमा ब्रह्मा भवतु । किंच **सा** । स इत्यर्थः। स च समित् समिद्धश्चन्द्रमाः **वां** युवयोर्होमार्थं वां युवाभ्यां क्रियमाणायाध्वर्यवकर्मणे **आहुतिः**  भवति भवत्वित्यर्थः । सोमात्मको हि चन्द्रमा हूयते । एष वै सोमो राजा' इत्युपक्रम्य तदेवोभयं भवति' इति हि छन्दोगब्राह्मणम् । अथवैवं योजना। याहुतिराध्वर्यवमनुष्ठितवद्भ्यां होतव्या सा वां युवयोः युवाभ्यां भवति भवतु । आध्वर्यवं वामित्यस्यैव विवरणमेतत् ॥