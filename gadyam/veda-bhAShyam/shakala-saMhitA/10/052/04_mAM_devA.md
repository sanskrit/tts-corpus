+++
title = "004"
devataa = "विश्वेदेवाः"
RShiH = "अग्निः सौचीकः"
ChandaH = "त्रिष्टुप्"

+++


**माम्** अग्निं **देवाः** **हव्यवाहं** हविर्वोढारं **दधिरे** कृतवन्तः । कीदृशं माम्। **अपम्लुक्तम्** अपक्रम्यागतं **बहु** **कृच्छ्रा**। बहूनि कृच्छाणि स्थानानि **चरन्तं** गच्छन्तम् । कया मनीषया दधिर इत्युच्यते । अयम् **अग्निर्विद्वान्** सर्वं जानन् **नः** अस्माकं **यज्ञं** **कल्पयाति** कल्पयति । कीदृशं यज्ञम् । **पञ्चयामं** पञ्चविधगमनम् । पाङ्क्तो हि यज्ञः। **त्रिवृतं** सवनत्रयभेदेन त्रिप्रकारं सप्ततन्तुं सप्तभिश्छन्दोमयैः स्तुतिभिर्विस्तृतम् ॥