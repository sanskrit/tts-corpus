+++
title = "012"
devataa = "इन्द्रः"
RShiH = "वसुक्र ऐन्द्रः"
ChandaH = "त्रिष्टुप्"

+++


**कियती** किंपरिमाणा **योषा** स्त्रीजातिः **मर्यतः** मनुष्यसंबन्धिनो भोगानाचरतः **वधूयोः** स्त्रीकामस्य सर्वात्मकस्यान्तर्यामिरूपेणावस्थितस्येन्द्रस्य **परिप्रीता** अनुरक्ता। वशवर्तिनीत्यर्थः । कीदृशस्य । **वार्येण** वरणीयेन **पन्यसा** स्तोत्रेण स्तुतस्य सत इति शेषः । अपि च **यत्** या **वधूः** **भद्रा** कल्याणी **सुपेशाः** शोभनरूपा च **भवति** **सा** द्रौपदीदमयन्त्यादिका वधूः **स्वयम्** आत्मनैव **जने** **चित्** जनमध्येऽवस्थितमिति **मित्रं** प्रियमर्जुननलादिकं पतिं **वनुते** याचते । स्वयंवरधर्मेण प्रार्थयते । स च प्रीयमाणो वरजनोऽहमेवेत्यभिप्रायः । ‘रूपंरूपं प्रतिरूपो बभूव' ( ऋ. सं. ६. ४७. १८) इति मन्त्रलिङ्गात्सर्वात्मकत्वादिति ॥