+++
title = "022"
devataa = "इन्द्रः"
RShiH = "वसुक्र ऐन्द्रः"
ChandaH = "त्रिष्टुप्"

+++


**वृक्षेवृक्षे** सर्वस्मिन् वृक्षमये धनुषि **नियता** संबद्धा **गौः** गोसंबन्धिनी स्नायुमती **मौर्वी** **मीमयत्** । मीमयतिः शब्दकर्मा। आकृष्यमाणा सती शब्दं करोति । **ततः** तस्माद्धनुषः **पुरुषादः** शत्रुजनानामत्तारः। मारयितार इत्यर्थः । **वयः** पक्षिसदृशा गन्तारो बाणाः **प्र** **पतान्** शत्रून् प्रति प्रपतन्ति। **अथ** तदानीम् **इन्द्राय** इन्द्रार्थं **सुन्वत्** सोमयागं कुर्वत् **ऋषये** **च** **शिक्षत्** कर्मणां द्रष्ट्र ऋत्विजे च संपूर्णां दक्षिणां दददपि **इदम्** ईदृशं **विश्वं** समस्तं **भुवनं** भूतजातं **भयाते** इन्द्राद्बिभेति । अन्यत्किमुतेत्यर्थः ॥