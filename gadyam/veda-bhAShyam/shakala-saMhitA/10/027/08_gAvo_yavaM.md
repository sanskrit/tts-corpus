+++
title = "008"
devataa = "इन्द्रः"
RShiH = "वसुक्र ऐन्द्रः"
ChandaH = "त्रिष्टुप्"

+++


**गावः** धेनवः **प्रयुताः** प्रकर्षेण मिश्रिताः परस्परेण सह भूताः **यवं** मद्वष्टिजनितयवादिघासम् **अक्षन्** अदन्ति भक्षयन्ति । **अर्यः** सर्वस्य स्वाम्यहं **ताः** गाः **अपश्यं** पश्यामि । कीदृशीः । **सहगोपाः** पशुपालकेन सहिताः **चरन्तीः** घासं भक्षयन्तीः । एवंभूतास्ताः परया प्रीत्या पश्यामीत्यर्थः। किंच **हवाः** वाहनदोहनार्थमाह्वानार्हा गावः **अर्यः** । द्वितीयार्थे प्रथमा । अर्यं स्वामिनं प्रति **अभितः** सर्वतः समायन् । समित्येकीभावे । एकीभूयागच्छन्ति । **इदिति** पूरणः । आगतासु **आसु** गोषु **स्वपतिः** स्वानां गवां स्वामी **कियत्** क्षीरं **छन्दयाते** दोग्धुं कामयते । मदर्थं दोग्धीत्यर्थः । ‘गाव आशिरं दुदुहे' (ऋ. सं. ८. ६९. ६) इति वचनात् ॥