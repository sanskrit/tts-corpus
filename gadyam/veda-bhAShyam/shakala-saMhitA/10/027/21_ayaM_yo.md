+++
title = "021"
devataa = "इन्द्रः"
RShiH = "वसुक्र ऐन्द्रः"
ChandaH = "त्रिष्टुप्"

+++


**यः** **अयं** **वज्रः** इन्द्रस्य स्वभूतः **सूर्यस्य** आदित्यस्य **बृहतः** महतः **पुरीषात्** पूरकात् मण्डलात् **अवः** अवस्तादधोभागे स्थितेषु **विवृत्तः** वृष्ट्यर्थं प्रवृत्तः पतितः । इच्छब्दोऽप्यर्थे । तच्छब्दश्रुतेर्यच्छब्दोऽध्याहार्यः । **परः** परस्तादन्तरिक्षलोकस्योपरि स्थिते सूर्यमण्डले स्थितम् **एना** एनत्। **श्रवः** इत्यन्ननाम । तद्धेतुत्वादुदकं श्रव इत्युच्यते । यदप्युदके मेघोदरगतादुदकात् **अन्यत्** अपि **अस्ति** **अव्यथी** व्यथारहिताः **जरिमाणः** स्तोतारो मरुदादयः **तत्** तादृशमुदकं **तरन्ति** अन्तरिक्षलोकं प्रत्यवतारयन्ति ।