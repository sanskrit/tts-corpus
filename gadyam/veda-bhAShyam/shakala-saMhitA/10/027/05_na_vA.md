+++
title = "005"
devataa = "इन्द्रः"
RShiH = "वसुक्र ऐन्द्रः"
ChandaH = "त्रिष्टुप्"

+++


**वै** **उ** इत्येवैव । **वृजने** संग्रामे **मां** युद्धार्थमुपस्थितं सन्तं **न** वारयन्ते केचिन्निवारयितुं समर्था न भवन्ति । **अहं** **यत्** कर्म **मनस्ये** मनसा कर्तुमिच्छामि **पर्वतासः** अवितरणक्षमा हिमवदादयो गिरयस्तत्कर्म मनसा प्रोढुं **न** शक्नुवन्तीत्यर्थः। किंच **मम** इन्द्रस्य स्वनात् शब्दादेव **कृधुकर्णः** नामासुरः यद्वा **कृधुकर्णो** ह्रस्वकर्णो मन्दश्रवणेन्द्रियो बधिरः स्थावरपिपीलिकादिरपि **भयाते** बिभेति । अपि च **एवेत्** एवमेव कृधुकर्णवत् **अनु** **द्यून्** प्रतिदिनमित्यर्थः । **किरणः** । अन्तर्णीतमत्वर्थमेतत् । किरणवान् रश्मिवानादित्यः **समेजात्** सम्यक्कम्पयते चलति । नियमेन प्रयातीत्यर्थः ॥ ॥ १५ ॥