+++
title = "003"
devataa = "इन्द्रः"
RShiH = "सुपर्णस्तार्क्ष्यपुत्र ऊर्ध्वकृशनो वा यामायनः"
ChandaH = "गायत्री"

+++


**घृषुः** घर्षयिता दीप्तो वा **स्वासु** स्वकीयासु **आसु** यजमानलक्षणासु प्रजासु **वंसगः** वननीयगतिः एवंभूत इन्द्रः **कृत्वने** कर्मणां कर्त्रे ॥ करोतेः “ अन्येभ्योऽपि दृश्यन्ते' इति क्वनिप् ॥ **श्येनाय**  सुपर्णाय तार्क्ष्यपुत्राय मह्यमृषये **अहीशुवः** अहीनव्यापनान् अहीनवृद्धीन् वा अस्मदीयान् पुत्रादीन्  **अव** **दीधेत्** दीपयतु ।' दीधीङ् दीप्तिदेवनयोः । अस्माच्छान्दसे लिङि व्यत्ययेन परस्मैपदम ॥ यद्वा । हे इन्द्र त्वदीयः सोमो घृष्ट्यादिगुणयुक्तः सन् दीप्यत इति योज्यम् ॥