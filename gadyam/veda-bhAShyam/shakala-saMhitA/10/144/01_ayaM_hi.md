+++
title = "001"
devataa = "इन्द्रः"
RShiH = "सुपर्णस्तार्क्ष्यपुत्र ऊर्ध्वकृशनो वा यामायनः"
ChandaH = "गायत्री"

+++


अयं हि ते अमर्त्य इन्दुरत्यो न पत्य॑ते । दक्षौ विश्वायुर्वेधसे ॥ १ ॥ अयम् । हि । ते । अमर्त्यः । इन्दुः । अत्यः । न । पत्यते । दक्षः । विश्वऽआयुः । वेधसे ॥१॥  हे इन्द्र **वेधसे** विधात्रे **ते** तुभ्यं त्वदर्थम् **अमर्त्यः** मरणरहितोऽमृतत्वप्रापकः **अयं** **हि** अयं खलु **इन्दुः** सोमः **अत्यो** **न** सततगाम्यश्व इव **पत्यते** गच्छति । यद्वा । पत्यतिरैश्वर्यकर्मा । तव स्वभूतोऽयं सोमः **वेधसे** विधानाय सदस्य करणायेष्टे । कीदृश इन्दुः। **दक्षः** प्रवृद्धो बलहेतुर्वा **विश्वायुः** विश्वैः सर्वैरेतव्यः प्राप्तव्यः । यद्वा । विश्वेषामायुर्जीवनहेतुः । अथवा। आयुरित्यन्ननाम । सर्वैश्चरुपुरोडाशादिभिर न्नैर्हविर्भिरुपेतः ॥