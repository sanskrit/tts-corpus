+++
title = "006"
devataa = "इन्द्रः"
RShiH = "सुपर्णस्तार्क्ष्यपुत्र ऊर्ध्वकृशनो वा यामायनः"
ChandaH = "विष्टारपङ्क्तिः"

+++


**एव** एवमुक्तेन प्रकारेण **तत्** तेन **इन्दुना** सोमेन तृप्यन् **इन्द्रः** **देवेषु** **चित्** देवेष्वस्मासु च **महि** महत् **त्यजः** तेजो दुःखस्य वर्जयितृ रक्षणं वा **धारयाते** धारयति । शिष्टः प्रत्यक्षकृतः । हे **सुक्रतो** शोभनकर्मन्निन्द्र **क्रत्वा** क्रतुना अस्माभिरनुष्ठितेन कर्मणा प्रीतेन त्वया **वयः** अन्नम् **आयुः** जीवनं च **वि** **तारि** अस्मभ्यं प्रादायि । यः **अयम्** इन्दुः **क्रत्वा** कर्मणा प्रज्ञानेन वा **अस्मत्** अस्माभिः **आ** **सुतः** अभिषुतः । यद्वा । अस्मत् अस्मत्तस्त्वदाभिमुख्येन सुतः प्रेरितः । तेनेन्दुनेत्यन्वयः ॥ ॥ २ ॥