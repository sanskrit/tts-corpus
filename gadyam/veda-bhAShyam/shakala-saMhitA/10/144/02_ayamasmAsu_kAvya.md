+++
title = "002"
devataa = "इन्द्रः"
RShiH = "सुपर्णस्तार्क्ष्यपुत्र ऊर्ध्वकृशनो वा यामायनः"
ChandaH = "बृहती"

+++


**अस्मासु** स्तोतृषु **काव्यः** स्तुत्यः **अयम्** इन्द्रः. **ऋभुः** दीप्तः सन् **दास्वते** दानयुक्ताय यजमानाय **वज्रः** शत्रूणां वर्जको भवति । यद्वा । दास्वत इति षष्ठ्यर्थे चतुर्थी । अस्मासु दास्वते दानवत इन्द्रस्य वज्रः कुलिशः ऋभुः उरु भासमानो भवति । अपि च **अयम्** **ऊर्ध्वकृशनम्** उद्गततैक्ष्ण्यमेतत्संज्ञं वा यामायनसमृषिं **मदं** स्तोतारं **बिभर्ति** पोषयति । तथा, **ऋभुर्न** सौधन्वनः । पुत्राणामाद्य ऋभुः । स इव **कृत्व्यं** कर्मणां कर्तारम् अत एव **मदं** मोदयितारं यजमानं च बिभर्ति ।