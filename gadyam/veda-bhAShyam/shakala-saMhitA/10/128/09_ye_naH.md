+++
title = "009"
devataa = "विश्वेदेवाः"
RShiH = "विहव्यः"
ChandaH = "जगती"

+++


**नः** अस्माकं **ये** **सपत्नाः** शत्रवः **ते** **अप** **भवन्तु** अपगता भवन्तु । स्वस्थानादपगताः प्रच्युता भवन्तु । **तान्** सपत्नान् **इन्द्राग्निभ्यां** हविर्भिः स्तुत्या च प्रसन्नाभ्यामनुगृहीता वयम् **अव** **बाधामहे** निकृष्टतरं विनाशयामः । अपि च **वसवो** **रुद्रा** **आदित्याः** च **मा** माम् उपरिस्पृशम् उन्नतपदस्य संस्प्रष्टारं सर्वेभ्यः श्रेष्ठम् **अक्रन्**  कुर्वन्तु । तथा **उग्रम्** उद्गूर्णबलं **चेत्तारं** चेतितारम् ॥ छान्दस इडभावः ॥ सर्वस्य ज्ञातारम् **अधिराजं** सर्वेषामधीश्वरं च मां कुर्वन्तु ॥ करोतेश्छान्दसे लुङि  ‘ मन्त्रे घस इत्यादिना च्लेर्लुक् ॥ । १६ ॥ ॥ १० ॥