+++
title = "001"
devataa = "विश्वेदेवाः"
RShiH = "विहव्यः"
ChandaH = "त्रिष्टुप्"

+++


हे **अग्ने** । विविधमाहूयन्ते येषु शूरा इति विहवाः संग्रामाः । यद्वा । विविधं यागार्थं देवा आहूयन्त एष्विति विहवा यज्ञाः ॥ ‘ ह्वः संप्रसारणं व न्यभ्युपविषु ' (पा. सू. ३. ३. ७२) इत्यधिकरणेऽप संप्रसारणं च । थाथादिनीत्तरपदान्तोदात्तत्वम् । संग्रामेषु यज्ञेषु वा **वर्चः** दीप्तिः त्वदनुग्रहात् **मम** **अस्तु** अवतु । **वयं** च **त्वा** त्वाम् **इन्धानाः** समिद्भिर्दीपयन्तः **तन्वं** तब शरीरं **पुषेम** हविर्भिर्वर्धयेम ॥ इन्धेः शानचि श्नसोरल्लोप उदात्तनिवृत्तिस्वरेण शानच आद्युदात्तत्वे प्राप्ते  विभाषा वेण्विन्धानयोः  (पा. सू. ६, ६, २१५) इत्याद्युदात्तत्वम् ॥ तन्वं पुषेम ॥ पुषेर्लिङि लिङ्याशिष्यङ् ॥ अपि च **मह्यं** मदर्थम् ।  ‘ ङयि च ' ( पा. सू. ६, ६, २१२ ) इत्यमद्   आद्युदात्तत्वम् ॥ **चतस्रः** **प्रदिशः** प्रकृष्टा दिशः । तद्वासिनो जना इत्यर्थः । **नमन्तां** स्वत एव प्रह्वीभवन्तु । नमतेः कर्मकर्तरि लोटि न दुहस्नुनमाम् ' इति यक्प्रतिषेधः ॥ **त्वया** अस्माभिर्हविर्भिः प्रवर्धितेन **अध्यक्षेण** ईश्वरेण सता **पृतनाः** शत्रुसेनाः **जयेम** अभिभवेम ॥