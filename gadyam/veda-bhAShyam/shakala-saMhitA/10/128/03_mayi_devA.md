+++
title = "003"
devataa = "विश्वेदेवाः"
RShiH = "विहव्यः"
ChandaH = "त्रिष्टुप्"

+++


**देवाः** सर्वे **द्रविणं** धनं **मयि** स्तोतरि **आ** **यजन्तां** गमयन्तु । मह्यं ददत्वित्यर्थः । तथा **आशीः** आशंसनीयं यज्ञफलं च **मयि** एव **अस्तु** । देवानां हूतिराह्वानमस्मिन्निति **देवहूतिः** यज्ञः । स च **मयि** अस्तु । अपि च देवानामिमे **दैव्याः** । देवाद्यञञौ ' इति यञ्  । तादृशाः **होतारः** साधुहोमनिष्पादका मदीया ऋत्विजः **पूर्वे** अन्यदीयेभ्य ऋत्विग्भ्यः प्रथमभाविनः सन्तः **वनुषन्त** देवान् संभजन्ताम् ॥ बनतेश्छान्दसे लङि  ‘ व्यत्ययो बहुलम् ' इति त्रयो विकरणा उप्रत्ययः सिष्शपौ च । अडभावश्छान्दमः । वयं च **तन्वा** शरीरेण **अरिष्टाः** अहिंसिताः **सुवीरा:** सुपुत्राश्च **स्याम** भवेम ॥  ‘ वीरवीर्यौ च ' इत्युत्तर पदाद्युदात्तत्वम् ॥