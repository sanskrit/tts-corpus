+++
title = "002"
devataa = "विश्वेदेवाः"
RShiH = "विहव्यः"
ChandaH = "त्रिष्टुप्"

+++


**सर्वे** **देवाः** **विहवे** संग्रामे यज्ञे वा **मम** **सन्तु** ममैव साधका भवन्तु । के पुनस्ते । **इन्द्रवन्तः** इन्द्रेण युक्ताः **मरुतो** **विष्णुरग्निः** च । तथा **अन्तरिक्षं** **मम** **उरुलोकं** विस्तीर्णप्रकाशकम् **अस्तु** ॥  ‘ लोकृ दर्शने ' । भावे घञ् । लोक आलोकः प्रकाशः । उरुर्लोको यस्येति बहुव्रीहौ पूर्वपदप्रकृतिस्वरत्वम् ॥ अपि च **अस्मिन्** **कामे** कामयितव्ये फले निमित्तभूते सति **वातः** वायुः **पवताम्** अनुगुणं प्रवातु ॥  ‘ पूङ् पवने '। भौवादिकः ।  ‘ ऊडिदम् ' इत्यादिना इदमः सप्तम्या उदात्तत्वम् ॥