+++
title = "006"
devataa = "विश्वेदेवाः"
RShiH = "विहव्यः"
ChandaH = "त्रिष्टुप्"

+++


हे **अग्ने** **परेषां** शत्रूणां **मन्युं** क्रोधं **प्रतिनुदन्** प्रतिमुखं प्रेरयन् तिरस्कुर्वन् **अदब्धः** केनाप्यहिंसितो **गोपाः** गोपायिता ॥ गुपू रक्षणे ' इत्यस्मात् आयप्रत्ययान्तात् क्विपि वेरपृक्तस्य लोपात पूर्वं चलि लोपे रूपमेतत् ॥ ईदृशः **त्व** **नः** अस्मान् **परि** **पाहि** परितः सर्वतो रक्ष । **ते** शत्रवः **प्रत्यञ्चः** प्रत्यञ्चन्तः प्रतिनिवर्तमानाः **निगुतः** ।  ‘ गुङ् अव्यक्ते शब्दे ' । अस्मात् क्विपि तुक् ॥ भयेन गद्गदरूपमव्यक्तं शब्दं नितरां कुर्वन्तः **पुनः** **यन्तु** स्वकीयं स्थानं पुनर्गच्छन्तु । अपि व **प्रबुधां** प्रबुध्यमानानाम् **एषां** शत्रूणां **चित्तं** ज्ञानसाधनं मनः **अमा** सह युगपदेव **वि** **नेशत्** विनश्यतु ॥ प्रत्येकाभिप्रायेणैकवचनम् ।' णश अदर्शने ' इत्यस्माच्छान्दसो लुङ् । पुषादित्वात् च्लेरादेशः ।  ‘ नशिमन्योरलिढ्येत्वं वक्तव्यम् ' ( पा.सू. ६.४, १२०.५) इत्यकारस्यैत्वम् ॥