+++
title = "003"
devataa = "इन्द्रः"
RShiH = "सुकीर्तिः काक्षीवतः"
ChandaH = "त्रिष्टुप्"

+++


एकेन धुर्येण युक्तमनः स्थूरि इत्युच्यते । **ऋतुथा** ऋतौ यद्यस्मिन् काले प्राप्तव्यं तद्योग्यकाले **स्थूरि** **अनः** **यातं** तं देशं प्राप्तं **नहि** **अस्ति** न हि भवति । एकेन धुर्येण युक्तः शकटः शीघ्रं गन्तव्यं न प्राप्नोतीत्यर्थः । **उत** अपि च **संगमेषु** संग्रामेषु **श्रवः** अन्नं यशो वा **न** **विविदे** न लभते । इन्द्रस्तु उक्तविलक्षणः । **वृषणं** वर्षितारं तम् **इन्द्रं** **गव्यन्तः** गा इच्छन्तः **विप्राः** मेधाविनो वयं **सख्याय** सखिकर्मणे आह्वयाम इति शेषः । कथंभूताः । **अश्वायन्तः** अश्वानप्यात्मन इच्छन्तः **वाजयन्तः** अन्नकामा बलकामाश्च ॥