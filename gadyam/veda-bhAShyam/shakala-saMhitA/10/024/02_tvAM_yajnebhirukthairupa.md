+++
title = "002"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे इन्द्र वयं **यज्ञेभिः** यज्ञैः सोमयागादिभिः **उक्थैः** शस्त्रलक्षणैः स्तोत्रैः **हव्येभिः** हव्यैः पुरोडाशादिभिश्च । उपेत्युपसर्गश्रुतेर्योग्यपदाध्याहारः । **त्वाम्** उपेत्य **ईमहे** अभिलषितं धनं याचामहे । अतो हे **शचीपते** कर्मणां पालयितः त्वं कैषांचित्कर्मणां पालको न भवसीति न किंतु **शचीनां** सर्वेषां कर्मणां पालको भवसीत्यर्थः । एवं याचितस्त्वं **नः** अस्मभ्यं वा वरणीयं **श्रेष्ठं** प्रशस्ततमं पश्वादिधनं **धेहि** देहि । शिष्टं स्पष्टम् ॥