+++
title = "013"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "पुरस्ताद्बृहती"

+++


हे **इन्द्र** **अस्मे** अस्माकं स्वभूताः । ता सत्या इत्युभयत्र प्रथमाबहुवचनस्य छान्दस आकारः सन्त्विति निर्देशविशेषणत्वात् । **ता** तास्तादृश्यः **उपस्पृशः**। त्वामुपगम्य स्पृशन्तीत्युपस्पृशः स्तुतयः। **ते** तव प्रसादात् **सत्या** सत्याः सन्तु यथार्था भवन्तु । तव सद्गुणग्राहिण्य इत्यर्थः। अपि च **अहिंसन्तीः** त्वामहिंसत्यश्च भवन्तु । सत्स्तुतित्वादनुद्वेजयन्त्यश्च भवन्त्वित्यर्थः। हे **वज्रिवः** इन्द्र **यासां** स्तुतीनां संबन्धिनः भुजः दृष्टादृष्टान् भोगान् **विद्याम** वयं लभेमहि । तत्र दृष्टान्तः । **धेनूनां** **न** । गवां क्षीरादिभोगान् यथा गोस्वामी लभते तद्वत् । ताः सत्या भवन्त्विति पूर्वेणान्वयः॥