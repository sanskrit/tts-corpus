+++
title = "011"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "पुरस्ताद्बृहती"

+++


हे **शूर** विक्रान्त **वज्रिवः** वज्रोपेत **इन्द्र** **दानाप्नसः** दानकर्मणः । स्तोतृभ्यः सततमभीष्टफलप्रदस्येत्यर्थः। **ते** तव स्वभूतानि **मक्षु** क्षिप्राणि अविलम्बितानि । क्षिप्रकरणयुक्तानीत्यर्थः । **आक्षाणे** योद्धृभिर्व्याप्यमाने त्वय्यवस्थितानि **ता** तानि कर्माणि स्तोतारः स्तुवन्तीति शेषः । **सयावभिः** सहयातृभिर्मरुद्भिः सहितस्त्वं **शुष्णस्य** असुरस्य **विश्वं** **जातं** सर्वमपत्यजातं **दम्भयः** अदम्भयः । हिंसितवानसि । यद्वा । एवमादीनि यानि खलु कर्माणि सन्ति तानि स्तुवन्तीति पूर्वेण संबन्धः ॥