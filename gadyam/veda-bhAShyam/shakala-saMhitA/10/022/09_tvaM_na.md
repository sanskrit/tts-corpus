+++
title = "009"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "अनुष्टुप्"

+++


हे **शूर** विक्रान्त **इन्द्र** **त्वं** **शूरैः** भटैः मरुद्भिः सहितः सन् **नः** अस्मान् पाहीति शेषः । **उत** अपि च **त्वोतासः** त्वया रक्षिता वयं **बर्हणा** परिबर्हणायां शत्रूणां हिंसायां समर्था भवेम॥ किंच **ते** त्वदीयाः पूर्तयः कामानां पूरणानीप्सितार्थप्रदानानि **पुरुत्रा** बहून् स्तोतॄन् **वि** **नवन्त** विविधं व्याप्नुवन्ति । **क्षोणयः** । मनुष्यनामैतत् । मनुष्याः स्वकीयं स्वामिनं सेवार्थं यथा व्याप्नुवन्ति तद्वत् ॥