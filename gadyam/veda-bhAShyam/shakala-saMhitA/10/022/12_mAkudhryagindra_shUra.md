+++
title = "012"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "पुरस्ताद्बृहती"

+++


हे **शूर** विक्रान्त **इन्द्र** **अस्मे** अस्माकं स्वभूताः **वस्वीः** महत्यः अभिष्टयः आभिमुख्येष्टय इज्याः । यद्वा । आभिमुख्येच्छा अभीप्सितप्रार्थनाः । **कुध्र्यक्** कुत्सिताः । विफला इत्यर्थः । **मा** **भूवन्**। किं तर्हि हे **वज्रिवः** वज्रिन्निन्द्र **ते** तव प्रसादात् **वयंवयम्** ऋत्विग्यजमानाः। द्विर्वचनमतित्वराप्रदर्शनार्थम् । **आसाम्** इज्यानामिच्छानां वा संबन्धिनि **सुम्ने** सुखे अवस्थिताः **स्याम** भवेम । वयमभिष्टिजन्येन दृष्टादृष्टसुखेन युक्ताः शीघ्रं भवेमेत्याशास्मह इत्यर्थः ॥