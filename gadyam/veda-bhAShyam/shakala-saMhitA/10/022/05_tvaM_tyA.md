+++
title = "005"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "अनुष्टुप्"

+++


यच्छब्दसंबन्धादुत्तरोऽर्धर्चः पूर्वं व्याख्यायते । **ययोः** त्वदीययोः **यन्ता** नियन्ता निवारयिता **देवो** **न** देवानां मध्ये कश्चिदपि देवो नास्ति **मर्त्यः** मनुष्याणां मध्ये कश्चिदपि नास्ति **नकिः** न कश्चिदपि **विदाय्यः** वेत्ता । जवस्य बलस्येति वा शेषः । हे इन्द्र **त्वं** **वातस्य** वायोर्बलेन जवेन च युक्तौ **ऋज्रा** ऋजुगामिनौ **त्या** **चित्** तावपि **अश्वा** त्वदीयावश्वौ **त्मना** आत्मनैव । सारथिनिरपेक्षेणेत्यर्थः । वहध्यै वहनार्थम् । अभिप्रेतदेशप्रापणायेत्यर्थः । **आगाः** अभिमुख्येन गच्छसि ॥ ॥ ६ ॥