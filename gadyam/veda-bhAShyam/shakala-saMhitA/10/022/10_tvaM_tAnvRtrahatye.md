+++
title = "010"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "पुरस्ताद्बृहती"

+++


हे **वज्रिवः** वज्रधर **शूर** इन्द्र **त्वं** कार्पाणे । असिः कृपाणः । तेन साध्यं युद्धं कार्पाणम् । तस्मिन् **वृत्रहत्ये** शत्रुहननार्थं **नॄन्** नरान् **तान्** प्रसिद्धान् मरुद्गणान् **चोदयः** चोदयसि प्रेरयसि । **यदि** यदा त्वं **कवीनां** मेधाविनां **नक्षत्रशवसां** देवान् प्रतिगच्छत्स्तोतृबलानां **विशां** स्तोतृजनानां संबन्धीनि **गुहा** गूढानि गुणैः संवृतानि स्तोत्राणि शृणोषीति शेषः । तदा प्रेरयसीति पूर्वेणान्वयः॥ ॥७॥