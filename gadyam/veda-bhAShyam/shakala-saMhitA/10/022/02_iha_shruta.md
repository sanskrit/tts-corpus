+++
title = "002"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "पुरस्ताद्बृहती"

+++


**इह** अस्मिन् यज्ञे **इन्द्रः** श्रुतः प्रख्यातः। अद्य अस्मिन्दिवसे **अस्मे** अस्माभिः स्तवे स्तूयते । कीदृशः । वज्री वज्रवान् ऋचीषमः । यद्याव इन्द्र ते शतं शतं भूमीरुत स्युः न त्वा वज्रिन्' ( ऋ. सं. ८. ७०. ५) इत्यादिकया स्तुत्या समानगुण इत्यर्थः । यः इन्द्रः **मित्रो** **न** सूर्य इव स्निग्ध इव वा **जनेषु** स्तोतृजनेषु **यशः** अन्नं कीर्तिं वा **चक्रे** करोति । कीदृशम् । **असामि** असाधारणम् । स इन्द्रोऽस्माभिः स्तूयत इति पूर्वेण संबन्धः ॥