+++
title = "004"
devataa = "पणयः"
RShiH = "सरमा देवशुनी"
ChandaH = "त्रिष्टुप्"

+++


सरमा वदति । हे पणयः **तम्** इन्द्रं **दभ्यं** हन्तव्यमिति **न** **वेद** न जानामि । दभेः अचो यत् । कथम् । **सः** इन्द: **दभत्** सर्वान् जनान् दभति हिनस्त्येव ॥ दभेर्लेटि रूपम् । वाक्यभेदादनिघातः ॥ **यस्य** **दूतीः** दूती अहम् **इदं** युष्मदीयं स्थानं **पराकात्** अतिदूरदेशात् **असरं** प्राप्ताभूवम् । इन्द्रो हिंसितव्यो न भवतीत्यत्र युक्तिमाह । **स्रवतः** । स्रवणं स्रवः। तमाचरन्ति । आचारार्थे क्विप् । तुगागमः । जसि रूपम् । स्रवणशीला: **गभीराः** गभीरा नद्यः **तम्** इन्द्रं **न** **गूहन्ति** न संवृण्वन्ति । नाच्छादयन्ति । किंत्वाविष्कुर्वन्ति । वयं यस्य महिम्ना समुद्रं प्रतिसरामः  । तस्मादहिंस्य इत्येनं प्रकटीकुर्वन्ति ।  ‘ गुहू संवरणे'। भौवादिकः । तस्माद्धे **पणयः** यूयम् **इन्द्रेण** तादृशपराक्रमेण **हताः** सन्तः **शयध्वे** ॥  ‘ शीङ् स्वप्ने'। 'बहुलं छन्दसि ' इति शपो लुगभावः ॥