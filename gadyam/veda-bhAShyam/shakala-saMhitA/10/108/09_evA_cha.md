+++
title = "009"
devataa = "सरमा"
RShiH = "पणयोसुराः"
ChandaH = "त्रिष्टुप्"

+++


तयैवमुक्ते सति पणयः प्रणयवाक्यमाहुः । हे **सरमे** **त्वं** **दैव्येन** देवसंबन्धिना **सहसा** बलेन **प्रबाधिता** यथा तथा वलपुरं प्राप्य तत्र स्थित गा दृष्ट्वा पुनरागच्छेति तेन प्रपीडिता **त्वम्** एवं चेत् **आजगन्थ** आगतवत्यसि ॥ चशब्दश्चेदर्थे ।  ‘ निपातैर्यद्यदिहन्त° ' इति तिङो निघाताभावः । गमेर्लिटि थलि रूपम्। सह सुपा' इत्यत्र सहेति योगविभागात् समासः ।  ‘ तिङि चोदात्तवति' इति गतेर्निघातः । लित्स्वरः॥ तर्हि **त्वा** त्वां **स्वसारं** भगिनीं **कृणवै** करवै । समूहापेक्षयैकवचनम् । त्वं तु **पुनः** **मा** **गाः** । इन्द्रादीन् मा गच्छ। अपि तर्हि हे **सुभगे** सरमे **ते** त्वदीयानां **गवां** समूहं पर्वतादपगमय्य **भजाम** । त्वं च वयं च विभजाम । विभागं करवामेत्यर्थः ॥