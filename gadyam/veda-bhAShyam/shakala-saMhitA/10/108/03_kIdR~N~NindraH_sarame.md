+++
title = "003"
devataa = "सरमा"
RShiH = "पणयोसुराः"
ChandaH = "त्रिष्टुप्"

+++


तेषां वाक्यम् । हे **सरमे** तव स्वामी **इन्द्रः** कीदृक् । कियत्पराक्रमवान् । **का** **दृशीका**। तस्य कीदृशी दृष्टिः । दृष्टिरूपा सेना कियती । **यस्य** दूतीः दूती त्वम् **इदम्** अस्मदीयं स्थानं **पराकात्** अतिदूरात् **असरः** आगमः । इति तामुक्त्वा इदानीं ते परस्परमाहुः । एषा सरमा **आ** **गच्छात्** **च** आगच्छतु च । गमेर्लेट्याडागमः । स्वामी **भवाति** भवतु । न ह्येकस्या गोः किंतु बहूनां गवां स्वामी भवतु । वृत्त्यवृत्तिभ्यां स्वामित्वं बाहुल्यं च विवक्ष्यते ॥