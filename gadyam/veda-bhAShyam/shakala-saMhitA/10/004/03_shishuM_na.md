+++
title = "003"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे अग्ने **जेन्यं** जयशीलं **त्वा** त्वां **शिशुं** **न** पुत्रमिव **वर्धयन्ती** पोषयन्ती **माता** पृथिवी **सचनस्यमाना** संपर्कमिच्छन्ती सती **बिभर्ति** धारयति । स त्वं **हर्यन्** कामयमानः सन्नस्मिँल्लोके **धनोरधि** । अधिः सप्तम्यर्थद्योतकः । अन्तरिक्षात् **प्रवता** प्रवणेन मार्गेण **यासि** यज्ञं प्रत्यागच्छसि । किंच त्वम् **अवसृष्टः** यष्टृभिर्हविरादाय **जिगीषसे** देवान् प्रति गन्तुमिच्छसि । कथमिव । **पशुरिव** । यथा विमुक्तः पशुर्गोष्ठं प्रत्यागच्छति तद्वत् ॥