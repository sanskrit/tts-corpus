+++
title = "006"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे अग्ने **वनर्गू** वनगामिनौ **तनूत्यजा** चौर्ये मर्तुं कृतनिश्चयौ धृष्टौ **तस्करा** तस्करौ यथा पथिकं मोषणार्थं रज्ज्वा बद्ध्वाकृष्य च क्वचित् प्रदेशे स्थापयतः तद्वत् । तथा यास्कः----’ तनूत्यक् तनूत्यक्ता वनर्गू वनगामिनावग्निमन्थनौ बाहू तस्कराभ्यामुपमिमीते ' (निरु. ३. १४ ) इत्यादि । अधीताम् ॥ दधातेर्लुङि सिचो लुकि ‘ छन्दस्युभयथा ' इति तस आर्धधातुकत्वेन ङित्त्वात् ‘घुमास्था इतीकारः । ततो हे अग्ने **ते** त्वदर्थं **नव्यसी** नवतरा **इयं** मनीषा स्तुतिर्मया क्रियते । एतज्ज्ञात्वा **शुचयद्भिः** सर्वं प्रकाशयद्भिरात्मीयैः **अङ्गैः** तेजोभिः आत्मानं मदीयं यज्ञं प्रति **युक्ष्व** योजय । कथमिव । **रथं** **न** । यथा रथमश्वैः संयोजयन्ति तद्वत् ॥
उखासंभरणीयेष्टावग्नेर्ब्रह्मण्वतो याज्या ‘ ब्रह्म च ते ' इत्येषा । सूत्रितं च--- ब्रह्म च ते जातवेदो नमश्च पुरूण्यग्ने पुरुधा त्वाया' (आश्व. श्रौ. ४. १) इति ॥