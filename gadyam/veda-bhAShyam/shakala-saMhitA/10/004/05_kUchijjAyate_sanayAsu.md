+++
title = "005"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**नव्यः** नवतरः स्तुत्यो वाग्निः **कूचित्** क्वचित् प्रदेशे **जायते** । कुत्र। **सनयासु** पुराणीषु जीर्णास्वोषधीष्वरण्योः । तथा **पलितः** पालयिता श्वेतवर्णः **धूमकेतुः** धूमप्रज्ञानोऽग्निः वने सर्वस्मिन्नरण्ये **तस्थौ** तिष्ठति । यद्वा । वन उदके मेघगते विद्युदात्मना तिष्ठति च । **अस्नाता** स्नानमकुर्वन्ननपेक्षितस्नानः सर्वदा शुद्धः सोऽग्निः **आपः** । सुब्व्यत्ययः । अप उदकानि शान्त्यर्थं **प्र** **वेति** प्रगच्छति । तत्र दृष्टान्तः । **वृषभो** **न** । यथा वृषभस्तृष्णोपशमनार्थमरण्यमध्यस्थान्युकानि प्रगच्छति तद्वत् । **मर्ताः** मनुष्या ऋत्विजः सचेतसः समानमनस्काः समानप्रज्ञानाः सन्तः **यम्** अग्निं **प्रणयन्त** हविर्भिः प्रीणयन्ति ।