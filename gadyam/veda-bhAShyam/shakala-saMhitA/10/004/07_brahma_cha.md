+++
title = "007"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे **जातवेदः** जातप्रज्ञाग्ने **ते** त्वदर्थं **ब्रह्म** अस्माभिर्दीयमानं हवीरूपमन्नं **वर्धनी** वर्धनं **भूत्** भवतु । तथा **नमः** नमस्कारश्च । किंच **इयम्** इदानीं क्रियमाणैषा स्तुतिः सदमित् सदैव **वर्धनी** वर्धयित्री **भूत्** भवतु । तस्माद्धे **अग्ने** **नः** अस्माकं **तनयानि** पुत्रान् **तोका** पौत्रांश्च **रक्ष** पालय । **उत** अपि च **अप्रयुछन्** अप्रमाद्यंस्त्वं नः अस्माकं तन्वः अङ्गानि **रक्ष** ॥ ॥ ३२ ॥