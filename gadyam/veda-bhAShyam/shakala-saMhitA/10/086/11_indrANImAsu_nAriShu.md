+++
title = "011"
devataa = "इन्द्रः"
RShiH = "इन्द्रः"
ChandaH = "पङ्क्तिः"

+++


अथेन्द्राणीमिन्द्रः स्तौति । **आसु** सौभाग्यवत्तया प्रसिद्धासु **नारिषु** स्त्रीषु स्त्रीणां मध्ये **इन्द्राणीं** **सुभगां** सौभाग्यवतीम् **अहम्** इन्द्रः **अश्रवम्** अश्रौषम्। किंच **अस्याः** इन्द्राण्याः **पतिः** पालकः **विश्वस्मात्** **उत्तरः** उत्कृष्टतरः **इन्द्रः** **अपरं** **चन** अन्यद्भूतजातमिव **जरसा** वयोहान्या **नहि** **मरते** न खलु म्रियते । यद्वा । इदं वृषाकपेर्वाक्यम् । तस्मिन् पक्षे त्वहमिति शब्दो वृषाकपिपरतया योज्यः । अन्यत्समानम् ॥