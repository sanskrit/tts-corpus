+++
title = "006"
devataa = "इन्द्रः"
RShiH = "इन्द्राणी"
ChandaH = "पङ्क्तिः"

+++


**मत्** मत्तोऽन्या **स्त्री** नारी **सुभसत्तरा** अतिशयेन सुभगा **न** **भुवत्** न भवति । नास्तीत्यर्थः । किंच मत्तोऽन्या स्त्री **सुयाशुतरा** अतिशयेन सुसुखातिशयेन सुपुत्रा वा **न** भवति । तथा च मन्त्रान्तरं -- ददाति मह्यं यादुरी याशूनां भोज्या शता' (ऋ. सं. १. १२६. ६) इति । किंच **मत्** मत्तोऽन्या **प्रतिच्यवीयसी** पुमांसं प्रति शरीरस्यात्यन्तं च्यावयित्री **न** अस्ति । किंच मत्तोऽन्या स्त्री **सक्थ्युद्यमीयसी** संभोगेऽत्यन्तमुत्क्षेप्त्री **न** अस्ति । न मत्तोऽन्या काचिदपि नारी मैथुनेऽनुगुणं सक्थ्युद्यच्छतीत्यर्थः । मम पतिः **इन्द्रः** **विश्वस्मात्** **उत्तरः** उत्कृष्टः ॥