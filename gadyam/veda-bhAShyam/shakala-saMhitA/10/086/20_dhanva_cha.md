+++
title = "020"
devataa = "इन्द्रः"
RShiH = "इन्द्रः"
ChandaH = "पङ्क्तिः"

+++


**धन्व** निरुदकोऽरण्यरहितो देशः । **कृन्तत्रं** कर्तनीयमरण्यम् । **यत्** यत् **च** **धन्व** **च** कृन्तत्रं च भवति । मृगोद्वासमरण्यमेवंविधं भवति न त्वत्यन्तविपिनम् । तस्य शत्रुनिलयस्यास्मदीयगृहस्य च मध्ये **कति** **स्वित्** **ता** तानि **योजना** योजनानि स्थितानि । नात्यन्तदूरे तद्भवतीत्यर्थः । अतः **नेदीयसः** अतिशयेन समीपस्थाच्छत्रुनिलयात् हे **वृषाकपे** त्वम् **अस्तम्** अस्माकं गृहं **वि** **एहि** विशेषेणागच्छ । आगत्य च **गृहान्** यज्ञगृहान् **उप** गच्छ । यतोऽहम् **इन्द्रः** सर्वस्मादुत्कृष्टः ॥