+++
title = "007"
devataa = "इन्द्रः"
RShiH = "वृषाकपिः"
ChandaH = "पङ्क्तिः"

+++


एवमिन्द्राण्या शप्तो वृषाकपिर्ब्रवीति । **उवे** इति संबोधनार्थो निपातः । हे **अम्ब** मातः **सुलाभिके** शोभनलाभे त्वया **यथैव** येन प्रकारेणैवोक्तं तथैव तत् **अङ्ग** क्षिप्रं **भविष्यति** भवतु । किमनेन त्वदनुप्रीतिकारिणा ग्रहेण मम प्रयोजनम् । किंच **मे** मम पितुः त्वदीयो **भसत्** भग उपयुज्यताम्। किंच मम पितुस्त्वदीयं **सक्थि** चोपयुज्यताम् । किंच **मे** मम पितरमिन्द्रं त्वदीयं **शिरः** च प्रियालापेन **वीव** यथा कोकिलादिः पक्षी तद्वत् **हृष्यति** हर्षयतु । मम पिता **इन्द्रः** **विश्वस्मात्** **उत्तरः** ॥