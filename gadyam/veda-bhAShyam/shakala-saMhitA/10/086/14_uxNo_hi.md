+++
title = "014"
devataa = "इन्द्रः"
RShiH = "इन्द्रः"
ChandaH = "पङ्क्तिः"

+++


अथेन्द्रो ब्रवीति । **मे** मदर्थं **पञ्चदश** पञ्चदशसंख्याकान् **विंशतिं** विंशतिसंख्याकांश्च **उक्ष्णः** वृषभान् **साकं** सह मम भार्ययेन्द्राण्या प्रेरिता यष्टारः **पचन्ति** । **उत** अपि च अहमग्नि तान् भक्षयामि । जग्ध्वा चाहं **पीव** **इत** स्थूल एव भवामीति शेषः । किंच **मे** मम **उभा** उभौ **कुक्षी** **पृणन्ति** सोमेन पूरयन्ति यष्टारः । सोऽहम् **इन्द्रः** **सर्वस्मात्** **उत्तरः** ॥