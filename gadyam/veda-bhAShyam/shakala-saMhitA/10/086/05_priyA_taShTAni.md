+++
title = "005"
devataa = "इन्द्रः"
RShiH = "इन्द्राणी"
ChandaH = "पङ्क्तिः"

+++


**मे** मह्यमिन्द्राण्यै **तष्टानि** यजमानैः कल्पितानि **प्रिया** प्रियाणि **व्यक्ता** व्यक्तान्याज्यैर्विशेषेणाक्तानि हवींषि कश्चित् वृषाकपेर्विषये वर्तमानः **कपिः** **व्यदूदुषत्** दूषयामास । ततोऽहम् **अस्य** तत्कपिस्वामिनो वृषाकपेः **शिरो** **नु** क्षिप्रं **राविषं** लुनीयाम् । **दुष्कृते** दुष्टस्य कर्मणः कर्त्रे वृषाकपयेऽस्मै **सुगं** सुखं न **भुवम्** अहं न भवेयम् । अस्मै सुखप्रदात्री न भवामीत्यर्थः । अस्या मम पतिः **इन्द्रः** **विश्वस्मात्** **उत्तरः** ॥ ॥ १ ॥