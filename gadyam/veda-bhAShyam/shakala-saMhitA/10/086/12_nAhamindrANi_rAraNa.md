+++
title = "012"
devataa = "इन्द्रः"
RShiH = "इन्द्रः"
ChandaH = "पङ्क्तिः"

+++


हे **इन्द्राणि** **अहम्** इन्द्रः **सख्युः** मम सखिभूतात् **वृषाकपेर्ऋते** प्रियं वृषाकपिं विना **न** **ररण** न रमे । **अप्यम्** अप्सु भवमद्भिर्वा संस्कृतं **प्रियं** प्रीतिकरम् **इदम्** उपस्थितं **हविः** **देवेषु** देवानां मध्ये **यस्य** ममेन्द्रस्य सकाशं **गच्छति** । यश्चाहम् **इन्द्रः** **सर्वस्मात्** **उत्तरः** । यद्वा । अयमर्थः । हे इन्द्राणि वृषाकपेः सख्युरिन्द्रादृतेऽहं वृषाकपिर्न रारण न रमे। अन्यत्समानम् ॥