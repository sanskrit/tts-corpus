+++
title = "001"
devataa = "इन्द्रः"
RShiH = "शिबिरौशीनरः"
ChandaH = "अनुष्टुप्"

+++


हे ऋत्विजः **उत्तिष्ठत** । आसनादूर्ध्वमुत्तिष्ठत । नोपविशत । ऊर्ध्वकर्मत्वादात्मनेपदाभावः (पा. सू. १. ३. २४ )। उत्थाय **ऋत्वियम्** ऋतौ वसन्तादिकाले भवम् **इन्द्रस्य** **भागं** भजनीयं दधिघर्मं पच्यमानम् **अव** **पश्यत** निरीक्षध्वम् ॥ ऋतुशब्दाद्भवार्थे छन्दसि घस् । 'सिति च ( पा. सू. १, ४, १६ ) इति पदसंज्ञया भसंज्ञाया बाधादोर्गुणाभावः। भजेः कर्मणि घञन्तो भागशब्दः ।  ‘ कर्षात्वतः०० इत्यन्तोदात्तत्वम् ॥ **यदि** स भागः **श्रातः** पक्वस्तर्हि **जुहोतन** । इन्द्रार्थमग्नौ जुहुत । तप्तनप्तनथनाश्च' इति तस्य तनबादेशः । ‘भीह्री' (पा. सू. ६. १. १९२ ) इत्यादिना पिति प्रत्ययात्पूर्वस्योदात्तत्वम् । **यद्यश्रातः** अपक्वः तर्हि **ममत्तन** माद्यत । यद्वा । स्तुतिभिर्मादयत । अत्र तेनैव सूत्रेण तनबादेशः ॥