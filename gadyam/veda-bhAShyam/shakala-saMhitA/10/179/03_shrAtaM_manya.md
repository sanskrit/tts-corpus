+++
title = "003"
devataa = "इन्द्रः"
RShiH = "वसुमना रौहिदश्वः"
ChandaH = "त्रिष्टुप्"

+++


**ऊधनि** गोरूधस्येतद्दधिघर्माख्यं हविः पयोरूपेण **श्रातं** पक्कमिति **मन्ये** जाने । पुनश्च दुग्धं पयः **अग्नौ** अपि **श्रातं** पक्वम् । इदानीं दध्यवस्थमप्यग्नौ पच्यते । अतः **सुश्रातं** सुपक्वमिति **मन्ये** जाने । अत एतद्धविः **ऋतं** सत्यभूतं **नवीयः** नवतरं प्रत्यग्रतरं भवति । हे **वज्रिन्** वज्रवन् हे **पुरुकृत्** बहुकर्मकृत् **इन्द्र** **जुषाणः** प्रीयमाणस्त्वं **माध्यंदिनस्य** मध्यंदिने भवस्य **सवनस्य** सोमस्य संबन्धिनः **दध्नः** । कर्मणि षष्ठी । दधिघर्माख्यं हविः “ पिब ॥ ॥ ३७॥