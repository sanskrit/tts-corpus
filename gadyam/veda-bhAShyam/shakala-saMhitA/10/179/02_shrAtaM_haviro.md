+++
title = "002"
devataa = "इन्द्रः"
RShiH = "प्रतर्दनः काशिराजः"
ChandaH = "त्रिष्टुप्"

+++


हे **इन्द्र** **हविः** दधिघर्माख्यं त्वदीयं **श्रातं** पक्वम् ॥  ‘ श्रीञ् पाके' इत्यस्मान्निष्टायाम्  ‘ अपस्पृधेथाम्' इत्यादौ श्राभावो निपात्यते । **ओ** अ उ **सु** सुष्ठु **प्र** **याहि** प्रकर्षेण शीघ्रमागच्छ । **सूरः** सूर्यः **अध्वनः** गन्तव्यस्य मार्गस्य **विमध्यं** विकल मध्यमीषदूनं मध्यभागं **जगाम** गतवान् । तव यागार्थं मध्याह्नो जात इत्यर्थः । **सखायः** समानख्याना ऋत्विजश्च **निधिभिः** निहितैः अभिन्यासादितैः सोमैः सार्धं **त्वा** त्वां **परि** **आसते** पर्युपासते । तत्र दृष्टान्तः । **कुलपा** **न** कुलस्य वंशस्य रक्षकाः पुत्रा यथा **व्राजपतिम्** । व्राजा गन्तव्या गृहाः। तेषां पतिं **चरन्तं** गच्छन्तमुपासते तथेत्यर्थः ॥  ‘ व्रज गतौ । अस्मात्कर्मणि घञ् । 'अजिव्रज्योश्च' (पा. सू. ७.३.६०) । इति कुत्वनिषेधः । ‘कर्षांत्वतः” इत्यन्तोदात्तत्वे  ‘ पत्यावैश्वर्ये ' इति पूर्वपदप्रकृतिस्वरत्वम् ।