+++
title = "005"
devataa = "वागांभृणी"
RShiH = "वागांभृणी"
ChandaH = "त्रिष्टुप्"

+++


**अहं स्वयम् एवेदं** वस्तु ब्रह्मात्मकं  
**वदामि**- उपदिशामि  
**देवेभिर्** देवैर् इन्द्रादिभिरपि **जुष्टं** सेवितम्   
**उत** +अपि च **मानुषेभिर्** मनुष्यैरपि **जुष्टम्**।  

ईदृग् वस्त्व् आत्मिका ऽहं **कामये यं** पुरुषं रक्षितुमहं वाञ्छामि  
**तं तं** पुरुषम् **उग्रं कृणोमि** - सर्वेभ्योऽधिकं करोमि।  

**तम्** एव **ब्रह्माणं** स्रष्टारं करोमि। 
**तम्** एव +**ऋषिम्** अतीन्द्रियार्थ-दर्शिनं करोमि।  
**तम्** एव **सुमेधां** शोभनप्रज्ञं च करोमि॥५॥