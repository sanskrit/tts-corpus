+++
title = "002"
devataa = "वागांभृणी"
RShiH = "वागांभृणी"
ChandaH = "जगती"

+++


**आहनसम्** आहन्तव्यमभिषोतव्यं **सोमं** यद्वा शत्रूणामाहन्तारं दिवि वर्तमानं देवतात्मानं सोमम् **अहम्** एव बिभर्मि । तथा **त्वष्टारम्** **उत** अपि च **पूषणं** **भगं** च **अहम्** एव बिभर्मि । तथा **हविष्मते** हविर्भिर्युक्ताय **सुप्राव्ये** शोभनं हविर्देवानां प्रापयित्रे तर्पयित्रे ॥ अवतेस्तर्पणार्थात् 'अवितॄस्तृतन्त्रिभ्य ईः' (उ. सू. ३. १५८) इतीकारप्रत्ययः । चतुर्थ्येकवचने यणि ‘उदात्तस्वरितयोर्यणः स्वरितोऽनुदात्तस्य' इति सुपः स्वरितत्वम् ॥ **सुन्वते** सोमाभिषवं कुर्वते ॥ ‘ शतुरनुम: इति चतुर्थ्या उदात्तत्वम् ॥ ईदृशाय **यजमानाय** **द्रविण** धनं यागफलरूपम् **अहम्** एव **दधामि** धारयामि । 

एतच्च ब्रह्मणः फलदातृत्वं फलमत उपपत्तेः ' ( वे. सू. ३. २. ३८) इत्यधिकरणे भगवता भाष्यकारेण समर्थितम् ॥
(“आहनसः । ‘ आहननवन्तो वचनवन्तः । (निरु.४,१५ ) इति यास्कः -ऋ. . ९.७५.५ )