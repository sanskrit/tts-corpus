+++
title = "006"
devataa = "वागांभृणी"
RShiH = "वागांभृणी"
ChandaH = "त्रिष्टुप्"

+++


पुरा त्रिपुर-विजय-समये **रुद्राय** रुद्रस्य - षष्ठ्यर्थे चतुर्थी - महादेवस्य  
**धनुश्** चापम् अहम् **आ तनोमि** - ज्ययाततं करोमि। 

किमर्थम् ।  
**ब्रह्मद्विषे** ब्राह्मणानां द्वेष्टारं **शरवे** शरुं हिंसकं त्रिपुर-निवासिनम् असुरं  
**हन्तवै** हन्तुं हिंसितुम् - हन्तेस् तुमर्थे सेसेनिति तवैप्रत्ययः, "अन्तश् च तवै युगपद्"-इत्याद्य्-अन्तयोर् युगपद्-उदात्तत्वम्। शॄ हिंसायामित्यस्माच्छॄस्वृस्निहीत्यादिनोप्रत्ययः। क्रियाग्रहणं कर्तव्यमिति कर्मणः सम्प्रदानत्वाच्चतुर्थी। उशब्दः पूरकः। अहमेव समदम्। समानं माद्यन्त्यस्मिन्निति समत्सङ्ग्रामः। स्तोतृजनार्थं शत्रुभिः सह सङ्ग्राममहमेव कृणोमि। करोमि। तथा द्यावापृथिवी दिवं च पृथिवीं चान्तर्यामितयाहमेवा विवेश। प्रविष्टवती॥६॥