+++
title = "004"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**अहमेतं** **गव्ययं** गोमयम् **अश्व्यम्** अश्वमयं **हिरण्ययं** हिरण्यालंकारोपेतं **पुरीषिणम्** । पुरीषमुदकं क्षीररूपम् । तद्वन्तं **पशुं** शत्रुसंबन्धिनम् । जात्येकवचनम् । पशुसंघमित्यर्थः । तं **सायकेन** आयुधेन अजयम् । तथा **पुरु** पुरूणि **सहस्रा** सहस्राणि शस्त्राणि **नि** **शिशामि** संस्करोमि **दाशुषे** हविर्दत्तवते यजमानाय । वैरिविनाशायेत्यर्थः । कदेति उच्यते । **यत्** यदा **मा** मां **सोमासः** सोमाः **उक्थिनः** शस्त्रोपेताः सन्तः अथवा सोमेन शस्त्रैश्चोपेता यजमानाः **अमन्दिषुः** तर्पयन्ति ।