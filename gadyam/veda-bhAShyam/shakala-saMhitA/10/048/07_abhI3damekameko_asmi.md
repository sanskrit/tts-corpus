+++
title = "007"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "त्रिष्टुप्"

+++


अहम् **इदम्** इदानीम् **एकं** शत्रुम् **एकः** असहाय एव सन् **अभि** **अस्मि** अभिभवामि । किंच **निष्षाट्** सपत्नान्निःषहमाणोऽहं **द्वा** द्वावप्यसह्यौ शत्रू **अभि** अस्मि । **किमु** किं वा **त्रयः** शत्रवः **करन्ति** कुर्वन्ति । तानप्यभिभवामीत्यर्थः । किं बहुना । **खले** **न** खलनिष्पादने यथा जीर्णव्रीह्यादिस्तम्बाननायासेन प्रतिहन्ति कर्षकः तद्वत् **पर्षान्** निष्ठुरान् **भूरि** बहून् शत्रून् **प्रति** **हन्मि** । **मा** माम् **अनिन्द्राः** इन्द्ररहिता इन्द्रमजानन्त इन्द्रविरोधिनः **शत्रवः** मामिन्द्रं **किं** **निन्दन्ति** । निन्दितुमशक्ता इत्यर्थः । अत्र ‘ अभिभवामि' (निरु. ३. १०) इत्यादि निरुक्तं द्रष्टव्यम् ॥