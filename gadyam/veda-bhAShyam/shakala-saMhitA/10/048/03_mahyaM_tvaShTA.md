+++
title = "003"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**मह्यं** मदर्थं **त्वष्टा** देवः **आयसम्** अयोमयं **वज्रम्** आयुधम् **अतक्षत** संपादितवान्। देवाः **मयि** विषये **क्रतुं** स्वविरोधिहननरूपं कर्म **अपि** **अवृजन्** समपादयन् । **मम** **अनीकं** सेनासमूहं सूर्यानीकमिव **दुष्टरम्** अन्येन तरीतुमशक्यम्। **माम्** एव **कृतेन** कर्मणा **कर्त्वेन** इतः परं कर्तव्येन वृत्रवधादिरूपेण **आर्यन्ति** गच्छन्ति । आर्यतिर्गतिकर्म। यद्वा । अर्यमीश्वरं कुर्वन्ति ।