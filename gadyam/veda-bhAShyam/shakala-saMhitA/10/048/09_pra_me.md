+++
title = "009"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**मे** मम मत्संबन्धी **नमी** । नामकत्वान्नमः स्तोत्रम् । तदस्यास्तीति नमी स्तोता **साप्यः** । सर्वैराश्रयणीयः सन् **इषे** अन्नाय **भुजे** भोगाय **प्र** **भूत** प्रभवति । तं मत्स्तोतारं मनुष्याः **गवामेषे** अन्वेषणाय **सख्या** सख्याय च **द्विता** द्विविधं द्विप्रकाराय **कृणुत** कृण्वन्ति । गवां दातारं सखायं च कुर्वन्तीत्यर्थः । यद्वा। गवामेष एषणे द्विता द्वैधाय सख्याय शारीराय सैनिकाय च सख्यायं कृण्वन्ति । कदेति उच्यते । **यत्** यदा **अस्य** मत्संबन्धिनः स्तोतुर्जयार्थं **समिथेषु** संग्रामेषु **दिद्युम्** आयुधं **मंहयं** स्वीकुर्यामित्यर्थः । **आदित्** अनन्तरमेव **एनं** स्तोतारं **शंस्यं** स्तुत्यम् **उक्थ्यम्** उक्थार्हं **करम्** अकरं करोमि ॥