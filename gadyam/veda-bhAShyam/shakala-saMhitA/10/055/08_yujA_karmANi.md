+++
title = "008"
devataa = "इन्द्रः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


स इन्द्रः **युजा** मरुतां साहाय्येन **कर्माणि** प्रवर्षणादीनि **जनयन्** उत्पादयन् **विश्वौजाः** व्याप्तबलः **अशस्तिहा** रक्षोहा **विश्वमनाः** व्याप्तमनः अत्यन्तं मनस्वी **तुराषाट्** तूर्णमभिभविता शत्रूणाम् । एवंमहानुभाव इन्द्रः **सोमस्य** सोमं **पीत्वी** पीत्वा **दिवः** द्युलोकादागत्य सोमं पीत्वा **वृधानः** वर्धमानः **शूरः** सन् **युधा** आयुधेन प्रहारेण वा **दस्यून्** शत्रून् **निः** **अधमत्** निर्धमति । युद्धेनासुरानपबाधत इत्यर्थः । ॥ १७ ॥