+++
title = "005"
devataa = "इन्द्रः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


अनया कालात्मक इन्द्रः स्तूयते । **विधुं** विधातारं सर्वस्य युद्धादेः कर्तारम् । विपूर्वो दधातिः करोत्यर्थे । तथा **समने** । अननमनः प्राणनम् । सम्यगननोपेते संग्रामे **बहूनां** शत्रूणां **दद्राणं** द्रावकं ईदृक्सामर्थ्योपेतं **युवानं** **सन्तं** पुरुषं **पलितः** जरा **जगार** निगिरतीन्द्राज्ञया । एवमुक्तलक्षणं वक्ष्यमाणलक्षणं च **देवस्य** कलात्मकस्येन्द्रस्य **महित्वा** महत्त्वेनोपेतं **काव्यं** सामर्थ्यं **पश्य** पश्यत हे जनाः । तथा जरसा प्राप्तः **अद्य** **ममार** म्रियते । **स** **ह्यः** परेद्युः **समान** सम्यक् चेष्टते । पुनर्जन्मान्तरे प्रादुर्भवतीत्यर्थः । तदेवं चत्वारि नामानि शरीराण्युक्तानि ॥ ॥ १६ ॥