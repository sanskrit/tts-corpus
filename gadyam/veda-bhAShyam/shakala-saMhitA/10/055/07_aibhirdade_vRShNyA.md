+++
title = "007"
devataa = "इन्द्रः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


इन्द्रः **एभिः** मरुद्भिः सह वृष्ण्यानि वर्षकाणि **पौंस्यानि** बलानि **आ** **ददे** आदत्ते । **येभिः** मरुद्धिः सहितः **वृत्रहत्याय**। प्राण्युपकारकवृष्ट्यावरकत्वाद्वृत्रः पापम् । तस्य हत्याय । मनुष्याणामुपद्रवशमनायेत्यर्थः । तदर्थं **वज्री** वज्रवानिन्द्रः **औक्षत्** वर्षति । **ये** च मरुतः **देवाः** **मह्ना** महतेन्द्रेण **क्रियमाणस्य** **कर्मणः** वृष्टिप्रदानलक्षणस्य साहाय्यार्थम् **ऋतेकर्मम्** ऋतकर्म वृष्टिप्रदानकर्म प्रति **उदजायन्त** उन्मुखा जायन्ते स्वयमेव तैरेभिर्दद इति समन्वयः ॥