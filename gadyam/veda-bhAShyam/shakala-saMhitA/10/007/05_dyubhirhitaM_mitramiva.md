+++
title = "005"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**द्युभिर्हितं** दीप्तैराहितं **मित्रमिव** स्निग्धमिव **प्रयोगं** प्रयोक्तव्यं **प्रत्नं** पुराणम् **ऋत्विजं** होतृसंज्ञकम् । ' अग्निर्वे देवानां होतासीत् ' ( ऐ. ब्रा. २, ७; ३. १४ ) इति श्रुतेः । **अध्वरस्य** यज्ञस्य **जारं** समापयितारम् एवंभूतम् **अग्निमायवः** यजमाना मनुष्याः **बाहुभ्याम्** **अजनन्त** जनितवन्तः । किंच **विक्षु** मनुष्येषु । तदाकारेषु देवेष्वित्यर्थः । **होतारम्** आह्वातारं **न्यसादयन्त** नियमेन सादितवन्तः । देवानां यागार्थं निरूपितवन्त इत्यर्थः । ।