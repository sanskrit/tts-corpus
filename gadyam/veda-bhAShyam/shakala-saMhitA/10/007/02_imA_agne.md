+++
title = "002"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे **अग्ने** **इमाः** ईदृश्यः **मतयः** स्तुतयः **तुभ्यं** त्वदर्थं **जाताः** अस्मदादिस्तोतृमुखादुत्पन्नाः । उच्चारिता इत्यर्थः । गोभिरश्वैः च सहितं **राधः** त्वया दीयमानं हिरण्यादिकं धनम् **अभि** **गृणन्ति** अभिष्टुवन्ति । अस्मत् स्तुत्यनुरूपान्नमस्मभ्यं त्वया दत्तमिति प्रशंसन्ति । **यदा** **मर्तः** अस्मदादिको मनुष्यः **ते** त्वया दीयमानं **भोगं** भोगार्हं धनम् **अनु** **आनट्** प्राप्नोति लभते तदा हे **वसो** प्रशस्यवसुमन् । यद्वा । स्वेन तेजसा सर्वस्याच्छादयितः । हे **सुजात** शोभन कर्मार्थमुत्पन्नाग्ने त्वं **दधानः** अस्मभ्यं धनं प्रयच्छन् **मतिभिः** अस्मदीयाभिः स्तूयस इति शेषः ॥