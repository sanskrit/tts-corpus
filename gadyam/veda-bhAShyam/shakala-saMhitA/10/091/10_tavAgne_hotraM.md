+++
title = "010"
devataa = "अग्निः"
RShiH = "अरुणो वैतहव्यः"
ChandaH = "जगती"

+++


हे **अग्ने** **तव** **होत्रं** होतृकर्म । त्वया विना तस्याभावात् । किंच **तव** एव **ऋत्वियम्** ऋतौ भवं प्राप्तानुष्ठानकालं **पोत्रं** पोतृकर्म । त्वया विना तस्याप्यभावात् । किंच **तव** एव **नेष्ट्रं** नेष्टृकर्म । किंच **ऋतायतः** ऋतं यज्ञं कर्तुमिच्छतो यजमानस्य **त्वम्** एव **अग्नित्** नान्यः कश्चित् । किंच **तव** एव **प्रशास्त्रं** प्रशास्तृकर्म । किंच हे अग्ने **त्वम्** एव **अध्वरीयसि** अध्वरं यज्ञं कर्तुमिच्छसि । तव हेतुत्वात्त्वत्कर्तृत्वम् । किंच त्वमेव **ब्रह्मा** **असि** । त्वया विना तस्याभावात् । किंच **नः** अस्माकं **दमे** गृहे **गृहपतिः** यजमानोऽसि । त्वया विनास्माकं यजमानत्वाभावात् ॥ ॥ २१ ॥