+++
title = "015"
devataa = "अग्निः"
RShiH = "अरुणो वैतहव्यः"
ChandaH = "त्रिष्टुप्"

+++


हे **अग्ने** **ते** तव **आस्ये** मुखे **हविः** पुरोडाशादिहविरस्माभिः **अहावि** सततं प्रक्षिप्यते । तत्र दृष्टान्तौ । **घृतम्** आज्यं **स्रुचीव** यथा सुचि । **चम्वीव** **सोमः** । यथा चमसे सोमः तद्वदित्यर्थः । तथा त्वं **वाजसनिम्** अन्नस्य दातारं **सुवीरं** शोभनपुत्रोपेतं **प्रशस्तं** सुवर्णादिकं **यशसं** यशस्विनं कीर्तिमन्तं **बृहन्तम्** अपरिमितं महान्तं वा **रयिं** रमणीयं धनम् **अस्मे** अस्मभ्यं **धेहि** देहि ॥ ॥ २२ ॥