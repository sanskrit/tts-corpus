+++
title = "004"
devataa = "अग्निः"
RShiH = "अरुणो वैतहव्यः"
ChandaH = "जगती"

+++


हे **अग्ने** **तव** **ऋत्वियम्** ऋतौ भवं **घृतवन्तं** घृतेन सहितं **योनिं** निवासस्थानम् **इळायास्पदे** उत्तरवेद्यां **प्रजानन्** त्वम् **आसदः** आसीदसि । किंच **ते** तव **रश्मयः** **उषसामिव** यथोषसाम् **एतयः** प्रज्ञाः प्रकाशलक्षणा आगतयो वा निर्गता रश्मयो दृश्यन्ते तद्वत् **आ** **चिकित्रे** प्रज्ञायन्ते । **सूर्यस्येव** यथा सूर्यस्य **अरेपसः** पापरहिता निर्गताः **रश्मयः** दृश्यन्ते तद्वदा चिकित्रे प्रज्ञायन्ते ॥