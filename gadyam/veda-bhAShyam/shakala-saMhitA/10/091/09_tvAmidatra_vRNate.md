+++
title = "009"
devataa = "अग्निः"
RShiH = "अरुणो वैतहव्यः"
ChandaH = "जगती"

+++


हे **अग्ने** **होतारं** देवानां ह्वातारमग्निं **त्वामित्** त्वमेव **त्वायवः** त्वत्कामाः **वेधसः** कर्मणां कर्तार ऋत्विजः **अत्र** अस्मिँल्लोके **विदथेषु** यज्ञेषु **वृणते** प्रार्थयन्ते । कदेत्यत्राह । **यत्** यदा **देवयन्तः** देवान्यष्टुं स्तोतुं वेच्छन्तः **वृक्तबर्हिषः** छिन्नबर्हिषः **हविष्मन्तः** संस्कृतहविष्काः **मनवः** मनुष्या ऋत्विजः **ते** तुभ्यं **प्रयांसि** हवींषि **दधति** धारयन्ति । प्रयच्छन्तीत्यर्थः ॥