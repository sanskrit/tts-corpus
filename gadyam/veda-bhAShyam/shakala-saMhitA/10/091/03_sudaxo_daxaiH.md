+++
title = "003"
devataa = "अग्निः"
RShiH = "अरुणो वैतहव्यः"
ChandaH = "जगती"

+++


हे **अग्ने** त्वं **दक्षैः** बलैः **सुदक्षः** सुबलः **असि** भवसि । किंच **क्रतुना** कर्मणा **सुक्रतुः** शोभनकर्मासि । किंच **काव्येन** मेधाविकर्मणा **कविः** मेधावी **असि** । किंच **विश्ववित्** सर्वज्ञोऽसि । किंच **वसूनां** धनानां **वसुः** वासयितासि । किंच हे अग्ने **त्वमेक** **इत्** एक एव **क्षयसि** निवससि । किंच **द्यावा** **च** **पृथिवी** **च** द्यावाभूमी **यानि** वसूनि **पुष्यतः** संवर्धयतः तेषां दिव्यानां पार्थिवानां च धनानामीशिष इत्यर्थः ॥