+++
title = "007"
devataa = "अग्निः"
RShiH = "अरुणो वैतहव्यः"
ChandaH = "जगती"

+++


हे **अग्ने** **यत्** यदा त्वं **वातोपधूतः** वायुना कम्पितः **वशान्** कान्तान् वनस्पतीन् **अनु** प्रति **तृषु** क्षिप्रम् **इषितः** प्रेरितश्च सन् **अन्ना** अदनीयानि वनस्पत्यादीनि स्थावराणि **वेविषत्** व्याप्नुवन् **वितिष्ठसे** इतस्ततो गच्छसि तदानीं **धक्षतः** काष्ठानि दहतः **ते** तव **अजराणि** जरारहितानि **शर्धांसि** तेजांसि **यथा** **रथ्यः** रथिनः तद्वत् **पृथक्** **आ** **यतन्ते** गच्छन्ति ॥