+++
title = "008"
devataa = "अग्निः"
RShiH = "अरुणो वैतहव्यः"
ChandaH = "जगती"

+++


**मेधाकारं** प्रज्ञायाः कर्तारं **विदथस्य** यज्ञस्य **प्रसाधनं** प्रकर्षेण साधकं **होतारं** देवानामाह्वातारं **परिभूतमम्** अतिशयेन शत्रूणां परिभवितारं **मतिं** मन्तारं यं त्वाम् **अग्निं** वृणीमह इति शेषः । **तमित्** तमेवाग्निम् **अर्भे** अल्पे **हविषि** चरुपुरोडाशादिके हविषि **समानमित्** सहैव ऋत्विजः **आ** **वृणते** प्रार्थयन्ते । **महे** महति सोमात्मके हविष्यपि **तमित्** तमेवाग्निं **वृणते** । **त्वत्** त्वत्तः **अन्यम्** अतिरिक्तं देवं **न** वृणते ॥