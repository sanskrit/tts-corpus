+++
title = "006"
devataa = "आपो गावो वा"
RShiH = "मथितो यामायनो भृगुर्वा वारुणिश्च्यवनो वा भार्गवः"
ChandaH = "गायत्री"

+++


हे **इन्द्र** त्वम् **आ** **निवर्त** आनिवर्तस्व अस्मदभिमुखो भव । ततोऽन्यतो गच्छन्तीर्गाः **नि** **वर्तय** अस्मदभिमुखीः कुरु । एवं कृत्वा च हे इन्द्र त्वं **पुनः** पश्चात् **नः** अस्मभ्यं **गाः** **देहि** प्रयच्छ। त्वया दत्ताभिः **जीवाभिः** चिरं जीवन्तीभिः सर्वस्य जीवयित्रीभिर्वा गोभिः **भुनजामहै** वयं भुञ्जीमहि । यद्वा । भुजिरत्रान्तर्भावितण्यर्थः । देवपितॄन्' संभोजयेमहि ॥