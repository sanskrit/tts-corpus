+++
title = "007"
devataa = "आपो गावो वा"
RShiH = "मथितो यामायनो भृगुर्वा वारुणिश्च्यवनो वा भार्गवः"
ChandaH = "अनुष्टुप्"

+++


हे देवाः **विश्वतः** सर्वतः स्थितान् **वः** युष्मान् **ऊर्जा** गोसंबन्धिना दधिलक्षणेनान्नेन **घृतेन** आज्येन **पयसा** क्षीरेण च **परि** **दधे** संधारयामि । युष्मभ्यं हविर्द्वारेण प्रयच्छामि । न केवलमात्मानं पुष्णामीत्यर्थः । एतज्ज्ञात्वा **ये** के च **देवाः** **यज्ञियाः** यज्ञार्हाः सन्ति **ते** देवाः **नः** अस्मान् **रय्या** गोलक्षणेन धनेन **सं** **सृजन्तु** संयोजयन्तु ॥