+++
title = "002"
devataa = "आपो गावो वा"
RShiH = "मथितो यामायनो भृगुर्वा वारुणिश्च्यवनो वा भार्गवः"
ChandaH = "अनुष्टुप्"

+++


अत्र मन्त्रद्रष्टा स्वात्मानं प्रति ब्रूते । हे मदीयात्मन् त्वम् **एनाः** एताः अन्यतोऽभिगन्त्रीर्गा अपो वा **पुनः** **नि** **वर्तय** पुनःपुनर्मदभिमुखीकुरु । तदनन्तरम् **एनाः** एताः **पुनः** भूयो भूयो **न्या** कुरु नियता आत्मायत्ताः कुरु। किंच **इन्द्रः** अपि तव सहायभूतः सन् **एनाः** एताः **नि** **यच्छतु** त्वदायत्ताः करोतु । **अग्निः** च **एनाः** एताः गा अपो वा **उपाजतु** उपगमयतु उपक्षिपतु वा । उपयोग्याः करोत्वित्यर्थः ॥