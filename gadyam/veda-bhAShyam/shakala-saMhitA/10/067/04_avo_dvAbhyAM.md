+++
title = "004"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


पणयो गा आहृत्य त्रिषु स्थानेषु निदधुः । **अवः** अवस्तात्स्थिताः **अनृतस्य** तमसः **सेतौ** स्थाने **गुहा** गुहायां **तिष्ठन्तीः** **गाः** **द्वाभ्यां** स्थानाभ्यामुदाजत् । ततः **परः** परस्तादवस्थिता गाः **एकया** एकेन स्थानेन उदगमयत् । तदेवाह। **बृहस्पतिः** तस्मिन् **तमसि** **ज्योतिः** कर्तुम् **इच्छन्** तत्र स्थिताः **उस्राः** गाः **उत्** **आकः** उदकार्षीत् । प्रादुर्भूता अकार्षीत् । इत्थमयं तिस्रः असुराणां द्वारः **वि** **आवः** विवृतवान् खलु। वृणोतेर्लुङि ‘मन्त्रे घस' इति च्लेर्लुक्।  ‘ बहुलं छन्दसि' इत्याडगमः ॥