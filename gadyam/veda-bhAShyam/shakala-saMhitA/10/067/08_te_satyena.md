+++
title = "008"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**गाः** पणिभिरपहृतान् पशून् **इयानासः** अभिगच्छन्तः **सत्येन** यथार्थभूतेन **मनसा** युक्ताः **ते** मरुतः **धीभिः** आत्मीयैः कर्मभिरेतं बृहस्पतिं **गोपतिं** तदाहरणेन गवां स्वामिनं कुर्म इति **इषणयन्त** ऐच्छन् । **बृहस्पतिः** च **मिथोअवद्यपेभिः** । पातेः कर्मण्यौणादिकः कप्रत्ययः । अवद्यरूपादसुराद्रक्षितव्या गावो येषु मरुत्सु परस्परं संगच्छन्त इति ते तथोक्ताः । तैः **स्वयुग्भिः** स्वयमेव युक्तैर्मरुद्भिः **उस्रियाः** गाः **उत्** **असृजत** पर्वतान्निरगमयत् ॥