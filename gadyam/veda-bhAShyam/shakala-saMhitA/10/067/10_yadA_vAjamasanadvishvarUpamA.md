+++
title = "010"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


स बृहस्पतिः **यदा** यस्मिन् काले **विश्वरूपं** नानारूपं **वाजं** गोलक्षणमन्नम् **असनत्** भजते यदा वाहृतपशुकः सन् **द्यां** द्युलोकम् **अरुक्षत्** आरोहति अथवा **उत्तराणि** वा **सद्म** स्थानान्यारोहति । रुहेर्लुङि च्लेः ‘शल इगुपधादनिटः क्सः । ( पा. सू. ३. १. ४५ )। तदानीं **वृषणं** वर्षितारं **बृहस्पतिम्** **आसा** आस्येन देवाः **वर्धयन्तः** भवन्ति । तथा **नाना** दिक्षु **सन्तः** भवन्तः **ज्योतिः** **बिभ्रतः** धारयन्तो देवाश्च स्तुवन्ति ॥