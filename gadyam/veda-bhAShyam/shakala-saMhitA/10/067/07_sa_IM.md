+++
title = "007"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**सः** बृहस्पतिः सत्येभिः यथार्थबलैः **सखिभिः** सखिभूतैः **शुचद्भिः** दीप्यमानैः **धनसैः** धनस्य संभक्तृभिर्मरुद्भिः सह **गोधायसं** गवां धारकम् **ईम्** एनं वलं **वि** **अदर्दः** व्यदारयत्। ततः **ब्रह्मणः** ऋग्यजुःसामलक्षणस्य स्तोत्रस्य **पतिः** अधिपतिः सः **वृषभिः** वर्षितृभिः **वराहैः** वराहारैर्वरस्य वरणीयस्योदकस्याहर्तृभिः **घर्मस्वेदेभिः** दीप्तागमनैः । यद्वा क्षरदुदकैः । अथवा घर्मो यज्ञः । तं प्रति गन्तृभिः मरुद्भिः **द्रविण** गोलक्षणं धनं **व्यानट्** व्याप्नोत् ॥