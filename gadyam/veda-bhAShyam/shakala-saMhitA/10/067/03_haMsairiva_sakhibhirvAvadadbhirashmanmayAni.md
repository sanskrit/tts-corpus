+++
title = "003"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**हंसैरिव** मधुरवाग्भिः **सखिभिः** सखिभूतैः **वावदद्भिः** अत्यन्तै शब्दायमानैर्मरुद्भिः **अश्मन्मयानि** अश्ममयानि **नहना** गवां बन्धकान्यावरकाण्यसुराणां स्थानानि **व्यस्यन्** विक्षिपन् शिथिलयन् **अभिकनिक्रदत्** आभिमुख्येन शब्दयन् **गाः** पणिभिरपहृतान् पशूनाजिहीर्षुः सः **बृहस्पतिः** वर्तते । यद्वा । वावदद्भिरत्यन्तं स्तुवद्भिः स्तोतृभिः सह गाः स्तोत्रलक्षणा वाचोऽभिकनिक्रदत् आभिमुख्येनोच्चारयन् । **उत** अपि च **प्रास्तौत्** । कर्मणि प्रवृत्तौ यज्ञस्य सखिभिः सहासीनः साम गातुं प्रस्तौति । **विद्वान्** सर्वं जानानः स उद्गाता भूत्वा **उत्** **अगायत** देवान् उद्गायति अभिष्टौति ॥