+++
title = "004"
devataa = "राजयक्ष्मघ्नं"
RShiH = "यक्ष्मनाशनः प्राजापत्यः"
ChandaH = "त्रिष्टुप्"

+++


हे यक्ष्माद्विमुक्त **वर्धमानः** अहरहरभिवृद्धिं प्राप्नुवंस्त्वं **शतं** **शरदः** शतसंख्याकान् शरदृतून् **जीव** प्राणान् धारय । पूर्ववत्यन्तसंयोगे द्वितीया । **शतं** **हेमन्तान** हेमन्तर्तूंश्च जीव **शतं** **वसन्तान्** च । उशब्दः समुच्चये । अपि च **इन्द्राग्नी** इन्द्रश्चाग्निश्च **सविता** प्रेरको देवश्च **बृहस्पतिः** बृहतां देवानां पालयिता देवश्व **शतायुषा** शतसंवत्सरपरिमितस्यायुषो हेतुभूतेन **हविषा** तर्प्यमाणाः सन्तः **इमं** जनं **पुनर्दुः** पुनरस्मभ्यं प्रादुः ॥