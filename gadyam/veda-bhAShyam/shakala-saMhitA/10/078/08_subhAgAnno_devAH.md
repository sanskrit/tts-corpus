+++
title = "008"
devataa = "मरुतः"
RShiH = "स्यूमरश्मिर्भार्गवः"
ChandaH = "त्रिष्टुप्"

+++


अनया स्तुतिमुपसंहरति । हे **मरुतः** **देवाः** **ववृधानाः** स्तुत्या वर्धमाना यूयं **स्तोतॄन्** **नः** अस्मान् **सुभागान्** सुधनान् **कृणुत** कुरुत । तथा **सुरत्नान्** शोभनरत्नान् कृणुत । यद्वा । सुरत्नान् शोभनरमणीयस्तोत्रानस्मानिति संबन्धनीयम् । किंच यूयं **सख्यस्य** **स्तोत्रस्य** सखिभूतं स्तोत्रम् **अधि** **गात** अधिगच्छत । **वः** युष्माकं **रत्नधेयानि** रत्नदानानि अस्मद्विषयाणि **सनाद्धि** चिरकालादारभ्य खलु **सन्ति** ॥ ॥ १३ ॥