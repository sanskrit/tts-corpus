+++
title = "003"
devataa = "मरुतः"
RShiH = "स्यूमरश्मिर्भार्गवः"
ChandaH = "त्रिष्टुप्"

+++


**ये** मरुतः **वातासो** **न** वायव इव **धुनयः** शत्रूणां कम्पयितारः जिगत्नवः गमनशीलाः । अत्र मारुते सूक्ते मरुतामेव दृष्टान्तकथनं संचरणस्वभाववायुपदार्थ तदभिमानिदेवताभेदेनाविरुद्धम् । तथा **अग्नीनां** **न** **जिह्वाः** अग्नीनां ज्वाला इव **विरोकिणः** विरोचनशीलमुखाः । तथा **वर्मण्वन्तो** **न** **योधाः** कवचिनो योद्धार इव **शिमीवन्तः** शौर्यकर्मवन्तः । तथा **पितॄणां** **न** **शंसाः** पितॄणां जनकाना शंसा वाच इव **सुरातयः** सुदानाः । एवंमहानुभावा एते मरुतोऽस्मद्यज्ञमागच्छन्तु ॥