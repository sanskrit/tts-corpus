+++
title = "007"
devataa = "मरुतः"
RShiH = "स्यूमरश्मिर्भार्गवः"
ChandaH = "जगती"

+++


ये मरुतः **उषसां** **न** **केतवः** उषसां रश्मय इव **अध्वरश्रियः** यज्ञस्याश्रयितारो भवन्ति । तथा **शुभंयवो** **न** कल्याणकामा वरा इव **अञ्जिभिः** आभरणैः **व्यश्वितन्** दीप्यन्ते ।  ‘ श्विता वणें । लङि रूपम् । तथा **सिन्धवो** **न** नद्य इव **ययियः** गमनशीलाः **भ्राजदृष्टयः** दीप्यमानायुधाः **परावतो** **न** दूराध्वनीना वडवा इव **योजनानि** दूरदेशान् **ममिरे** परिच्छिन्दन्ति । तेऽस्मद्यज्ञमागच्छन्त्विति ॥