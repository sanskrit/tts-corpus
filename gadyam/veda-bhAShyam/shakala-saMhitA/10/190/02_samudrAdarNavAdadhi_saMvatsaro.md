+++
title = "002"
devataa = "भाववृत्तं"
RShiH = "अघमर्षणो माधुच्छन्दसः"
ChandaH = "अनुष्टुप्"

+++


**अर्णवात् समुद्रात्** सृष्टाद् अध्यूर्ध्वं **संवत्सरः** संवत्सरोपलक्षितः सर्वः कालोऽजायत।  
श्रूयते हि - 

> सर्वे निमेषा जज्ञिरे, विद्युतः पुरुषाद् अधि कला-मुहूर्ताः काष्ठाश् च। तै. आ. १०-१-२। 

इति। 

स चेश्वरो **ऽहोरात्राणि** तदुपलक्षितानि सर्वाणि भूतानि विदधत् कुर्वन् सृजन्।  
अभ्यस्तानाम् आदिरित्य् आद्य्-उदात्तत्वम्।  
ततः समासे कृद्-उत्तर-पद-प्रकृति-स्वरत्वम्।  
**मिषतो** निमिषादि-युक्तस्य विश्वस्य सर्वस्य प्राणिजातस्य **वशी** स्वामी भूत्वा वर्तते॥२॥