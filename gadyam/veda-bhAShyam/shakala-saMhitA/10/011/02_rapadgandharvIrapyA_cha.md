+++
title = "002"
devataa = "अग्निः"
RShiH = "हविर्धान आङ्गिः"
ChandaH = "जगती"

+++


**रपत्** रपितवत्यग्निगुणानुक्तवती **गन्धर्वीः** गन्धर्वस्य स्त्री **अप्या** अद्भिः संस्कृता **योषणा** आहुतिलक्षणा स्त्री **च** । अग्निं तर्पितवतीति शेषः । **नदस्य** । स्तोतृनामैतत् । स्तोतुः **मे** मम स्वभूतं **मनः** **नादे** स्तुतिलक्षणे शब्दे **परि** **पातु** अग्निः सम्यग्रक्षतु । अहं समाहितमना भूत्वा सम्यक् स्तुतिं करोमीत्यर्थः । किंच **अदितिः** अखण्डनीयोऽग्निः **नः** अस्मान् **इष्टस्य** यागस्य **मध्ये** **नि** **धातु** निदधातु नितरां स्थापयतु । **प्रथमः** सर्वेषां यजमानानां मुख्यः **नः** अस्माकं **ज्येष्ठः** भ्राता **वि** **वोचति** विशेषेण ब्रवीति । स्तौतीत्यर्थः । नाहमेव केवलो यजनशीलः किंतु सर्वं एवास्मत्कुलीनो देवयागप्रिय इत्यर्थः ॥