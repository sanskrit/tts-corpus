+++
title = "003"
devataa = "अग्निः"
RShiH = "हविर्धान आङ्गिः"
ChandaH = "जगती"

+++


**भद्रा** भजनीया **क्षुमती** शब्दवती **यशस्वती** अन्नवती कीर्तिमती वा **सो** चित् सैव प्रसिद्धा **उषाः** **मनवे** मनुष्याय यजमानाय **स्वर्वती** आदित्यवती सती **नु** क्षिप्रम् **उवास** उषितवती । उदितवतीत्यर्थः। कदोदितवती इत्युच्यते । **यत्** यदा **उशन्तं** स्तुतिं हविश्च कामयमानम् **उशतां** यष्टुं कामयमानानां संबन्धिनं **होतारं** देवानामाह्वातारं होमनिष्पादकं वा **ईम्** एनम् **अग्निम्** **अनु** **क्रतुं** स्तुतिकर्मणः पश्चात् विदथाय यजनीयाय यज्ञार्थं **जीजनन्** । ऋविग्यजमाना जनयन्तीत्यर्थः । तदोदितवतीति संबन्धः ॥