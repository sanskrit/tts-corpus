+++
title = "004"
devataa = "अग्निः"
RShiH = "हविर्धान आङ्गिः"
ChandaH = "जगती"

+++


**अध** अथ अनन्तरं **श्येनः** श्येनाख्यः **विः** पक्षी **अध्वरे** यागे **इषितः** अभिप्रेषितः **विभ्वं** महान्तं **विचक्षणं** सर्वस्य विशेषेण द्रष्टारं **त्यं** तं प्रसिद्ध **द्रप्सं** नात्यल्पं नातिबहुलं सोमम् **आभरत्** आहृतवान् । अपि च **यदि** यदा **आर्याः** अभिगमनीयं तं व्रजन्तः **विशः** यजमाना मनुष्याः **दस्मं** दर्शनीयं शत्रूणामुपक्षपयितारं वा **होतारम्** **अग्निं** **वृणते** प्रार्थंयन्ते **अध** तदा **धीः** यागादिक्रिया **अजायत** । यज्वभिः प्रतायत इत्यर्थः ॥