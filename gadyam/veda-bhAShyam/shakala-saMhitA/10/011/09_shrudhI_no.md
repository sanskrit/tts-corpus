+++
title = "009"
devataa = "अग्निः"
RShiH = "हविर्धान आङ्गिः"
ChandaH = "त्रिष्टुप्"

+++


हे **अग्ने** **सधस्थे** सहस्थाने सर्वदेवतासाधारणे **सदने** यज्ञगृहे स्थितः सन् **नः** अस्मदीयं वचनं **श्रुधि** शृणु । किं तद्वचनम् उच्यते । **अमृतस्य** देवपानस्य मधुनः **द्रवित्नुं** द्रावकं **रथम्** आत्मीयं **युक्ष्व** । आह्वानार्थं देवान् प्रति गमनाय अश्वैः संयुक्ष्व । संयुक्तेन रथेन गत्वा **नः** अस्माकं
यज्ञं प्रति **देवपुत्रे** देवस्य प्रजापतेर्दुहितरौ! यद्वा देवाः पुत्रा ययोस्ते । **रोदसी** द्यावापृथिव्यौ **आ** **वह** प्रापय । **देवानां** मध्ये कश्चिद्देवः **अप** **भूः** अपभविता अस्मद्यज्ञादपगन्ता **माकिः** स्यात् । त्वं च **इह** अस्मिन् यज्ञे **स्याः** संनिहितो भव ॥ ॥ १० ॥