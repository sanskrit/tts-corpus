+++
title = "008"
devataa = "अग्निः"
RShiH = "हविर्धान आङ्गिः"
ChandaH = "त्रिष्टुप्"

+++


हे **यजत्र** यष्टव्य **अग्ने** **यत्** यदा **एषा** समितिः अस्मत्कर्तृका स्तुतिसंहतिः **यजता** यजतेषु यष्टव्येषु **देवेषु** मध्ये **देवी** द्योतमाना **भवाति** । यष्टव्या देवा अस्माभिः स्तूयन्त इज्यन्ते चेत्यर्थः। हे **स्वधावः** हविर्लक्षणान्नवन्नग्ने त्वं **यत्** यदा **रत्ना** **च** रत्नानि रमणीयानि धनानि स्तोतृभ्यो यष्टृभ्यश्च **विभजासि** विभजसि **अत्र** तदानीं तथा **नः** अस्मान् प्रति **वसुमन्तं** धनवन्तं नानाधनावयवभूतं **भागम्** अंशं **वीतात्** । वी गत्यादिषु। ‘तुह्योस्तातङ्ङाशिष्यन्यतरस्याम् (पा. सू. ७. १. ३५) इति हेः स्थाने तातङ् । अन्तर्णीतण्यर्थश्चात्र द्रष्टव्यः । वयय आगमय । अस्मभ्यं प्रयच्छेत्यर्थः ॥