+++
title = "007"
devataa = "अग्निः"
RShiH = "हविर्धान आङ्गिः"
ChandaH = "त्रिष्टुप्"

+++


हे सहसः सूनो बलस्य पुत्र **अग्ने** ते त्वदीयां **सुमतिं** शोभनामनुग्रहिकां बुद्धिं **यः** **मर्तः** मनुष्यो यजमानः **अक्षत्** अश्नुते । अनुग्रहशीलं त्वां स्तुतिभिर्हविर्भिश्च परिचरतीत्यर्थः । **सः** यजमानः **अति** **प्र** **शृण्वे** सर्वाँल्लोकानतीत्य प्रकर्षेण श्रूयते । प्रख्यातो भवतीत्यर्थः । कीदृशः । **इषम्** अन्नं **दधानः** अर्थिभ्यः प्रयच्छन् **अश्वैः** **वहमानः** । किंच **सः** एव **द्युमान्** दीप्तिमान् शरीरपतनानन्तरं द्युस्थानवान् वा **अमवान्** बलवान् **आ** **द्यून्** । द्युरित्यहर्नाम। ‘कालाध्वनोरत्यन्तसंयोगे' इत्येषा द्वितीया । आदित्यकर्तृकाण्यहानि । आचन्द्रार्कमित्यर्थः। **भूषति** भवति ॥