+++
title = "005"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "उष्णिक्"

+++


**यः** इन्द्रः **केशवन्ता** केशिनौ **व्यचस्वन्ता** व्यचनवन्तौ व्याप्तिमन्तौ । **न** इत्यनर्थको निपातः । ईदृशावश्वौ **पुष्ट्यै** पोषणाय यजमानस्यात्मनो वा **अधि** **तस्थौ** अधितिष्ठति आरोहति । ‘ अधिशीङ्स्थासां कर्म' (पा. सू. १. ३. ४६ ) इति कर्मणोऽधिकरणसंज्ञा । यद्वा नेति चार्थे । तेन गुणौ समुच्चीयेते । प्रशस्तकेशौ व्यचस्वन्तौ चेत्यर्थः । स **शिप्राभ्यां** हनूभ्यां शिप्रिणीवान् शिप्रवानिन्द्रः । एको मत्वर्थीयोऽनुवादः । **वनोति** सोमान् याचते । ‘ वनु याचने '। यद्वा। वनुष्यतिर्हन्तिकर्मा । शत्रून् हिनस्ति’ ॥ ॥ २६ ॥