+++
title = "002"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "पिपीलिकमध्या"

+++


**यस्य** इन्द्रस्य **हरी** हरितवर्णावश्वौ **सुयुजा** सुष्ठु नियोज्यौ । सुशिक्षितावित्यर्थः । **विव्रता** । व्रतमिति कर्मनाम। विशिष्टकर्माणौ अर्वन्तौ अरणकुशलौ **शेपा** शेपवन्तौ । मत्वर्थो लुप्यते । प्रशस्तपुंस्त्वावित्यर्थः। **उभा** उभौ **रजी** **न** रजसी द्यावापृथिव्याविव । यद्वा महान्तौ रञ्जकौ सूर्याचन्द्रमसाविव । **केशिना** केशिनौ प्रकाशमानौ केशवन्तौ वा ईदृशावश्वौ हे इन्द्र यस्य ते तव स्वभूतौ तयोः **पतिः** स्वामी त्वं **दन्** धनानि प्रयच्छन् **अनु** **वेः** स्तुतशस्त्रादीन्यनुकामयस्व । दन्निति ददातेः शतरि ‘छन्दस्युभयथा' इत्यार्धधातुकत्वात् ‘आतो लोप इटि च' इत्याकारलोपः । अत एव श्ल्वभावश्च ॥