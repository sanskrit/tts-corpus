+++
title = "004"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "उष्णिक्"

+++


**आयोः** । मनुष्यनामैतत् । मनुष्यस्य स्तोतुः **चर्कृषे** पुनःपुनर्विलेखनाय । धनप्रदाना येत्यर्थः । **सचा** सह दातव्यैर्धनैः सहितः । यद्वा । आयोः सचा सह सहायभूतः । **उपानसः** अनः उपागतवान् । ‘ अत्यादयः क्रान्ताद्यर्थे द्वितीयया' (पा. म, २. २. १८. ४) इति प्रादिसमासः । ‘ अनसन्तान्नपुंसकात्' (पा. सू. ५, ४. १०३ ) इति समासान्तष्टच् । आरूढरथ इत्यर्थः । **सपर्यन्**  धनैः स्तोतारं पूजयन् । यद्वा । व्यत्ययेन कर्तृप्रत्ययः । स्तुतिभिर्हविर्भिश्च पूज्यमानः । उक्तगुणविशिष्टः सन् **आ** आगच्छति । उपसर्गश्रुतेरुचितक्रियाध्याहारः । कीडश इन्द्रः । **नदयोः** हेषाशब्दं कुर्वतोः **विव्रतयोः** विशिष्टकर्मणोरश्वयोर्नियन्ता **शूरः** विक्रान्तः ॥