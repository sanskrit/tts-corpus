+++
title = "007"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "पिपीलिकमध्या"

+++


**यः** इन्द्रः **सुहनाय** सुष्ठु हननीयाय **दस्यवे** उपक्षपयित्रे शत्रवे तस्य वधाय **वज्रं** प्रहरणसाधनमायुधं **चक्रे** कृतवान् स त्वं वृजिना शिशीहीत्युत्तरत्र संबन्धः । कीदृश इन्द्रः। **हिरीमशः** हरितश्मश्रुः । पृषोदरादिः । **हिरीमान्** हरिताश्वो हरितवर्णो वा **अरुतहनुः** अबाधितहनुः । किमिव । **अद्भुतं** **न** **रजः** । अद्भुतमिति महन्नाम । रज इति रञ्जकमन्तरिक्षमुच्यते । महदन्तरिक्षमिव । तद्यथान्यैरबाध्यं भवति तद्वत् ॥