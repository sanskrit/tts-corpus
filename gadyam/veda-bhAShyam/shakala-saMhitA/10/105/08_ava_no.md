+++
title = "008"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "उष्णिक्"

+++


हे इन्द्र **नः** अस्माकं **वृजिना** वृजिनानि वर्जनीयानि पापानि **अव** **शिशीहि** अत्यर्थं तनूकुरु । विनाशयेत्यर्थः । वयं च **ऋचा** स्तुत्या साधनेन **अनृचः** अस्तुतिकानयजमानान् **वनेम** हिंसाम । **अब्रह्मा** । ब्रह्म परिवृढं स्तोत्रम् । स्तुतिविरहितः **यज्ञः** **ऋधक्** सस्तुतिकाद्यज्ञात्पृथग्भूतः **त्वे** त्वयि **न** **जोषति** न सेवते त्वाम् । न प्रीणयतीत्यर्थः । ‘ जुषी प्रीतिसेवनयोः । व्यत्ययेन शप् परस्मैपदं च ॥