+++
title = "009"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "उष्णिक्"

+++


हे इन्द्र **ते** तव स्वभूता **त्रेतिनी** । त्रेताग्नित्रयम् । तद्वती त्रेतिनी क्रिया । सा **यत्** यदा **ऊर्ध्वा** उन्नता प्रवृत्ता **भूत्** अभूत् । यद्योगादनिघातः । कुत्र स्थाने इति । **यज्ञस्य** यागस्य **सद्मन्** सदने । केष्विति । **धूर्षु** कर्मणां वोढृष्वृत्विक्षु । तदानीं **सजूः** यजमानेन मरुद्भिर्वा सह प्रीयमाणः सन् **आयोः** मनुष्यस्य यजमानस्य **सचा** सह तेन सां **स्वायत्तयशस्कं** यशःसाधनं  **नावं** तरणसाधनं तरणिम् । आरोहसीति शेषः । एकमेव रथं यजमान आरोहति स्वतरणार्थं तदेव तस्य साधकमारोहसीत्यर्थः । यद्वा । नावं रथं स्वयशसमायोर्यजमानस्य सचा सहायभूतः सजूस्तेन सह प्रीयमाण आरोहेत्यर्थः ॥