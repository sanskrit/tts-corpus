+++
title = "011"
devataa = "इन्द्रः"
RShiH = "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः"
ChandaH = "त्रिष्टुप्"

+++


हे **असुर्य** बलवन्निन्द्र । अवध्यत्वेनासुरसंबन्धित्वात् । **त्वा** त्वां **प्रति** **शतं** **वा** शतसंख्याकं धनम् । वाशब्देनापरिमितं धनं वा । यत् यदा कामितवानित्यर्थः । **यत्** यदा च **दस्युहत्ये** दस्युहनने शत्रुवधे **कुत्सपुत्रं** दुर्मित्रम् **आवः** रक्षितवानलि । तथा **कुत्सवत्सं** कुत्सपुत्रं **प्रावः** प्रकर्षेण रक्षितवानसि । अव रक्षणादौ । लङि ‘ आडजादीनाम्' इत्याडागमः। पाददित्वादनिघातः । पुनरुक्तिरादरार्था । तदानीं **सुमित्रः** नाम्नेत्थम् **अस्तौत्** । तथा **दुर्मित्रः** गुणत इत्थम् **अस्तौत्** । तद्विपरीतं वा द्रष्टव्यम् । **सुमित्रो** नाम्ना दुर्मित्रो गुणतः' इति कात्यायनेन तथोक्तेः । स **इत्था** इत्थमनेन कृतप्रकारेणास्तौत् अस्तावीत् । इत्थास्तौदिति द्विरुक्तिः स्तुतिसमाप्त्यर्था ॥ ॥ २७ ॥