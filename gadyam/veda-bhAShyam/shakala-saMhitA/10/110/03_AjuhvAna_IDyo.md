+++
title = "003"
devataa = "इळः"
RShiH = "जमदग्निस्तत्सुतो वा रामः"
ChandaH = "त्रिष्टुप्"

+++


हे **अग्ने** त्वमस्मत्कर्मणि **आ** **याहि** आगच्छ । कीदृशः । **आजुह्वानः** देवानामाह्वाता । 'हु दानादनयोः ' । जौहोत्यादिकः । अभ्यस्तस्वरः । **ईड्यः** । ईडिरध्येषणाकर्मा । अध्येष्यः प्रार्थ्यमानः **वन्द्यः** स्तोतव्यः **वसुभिः** देवैः **सजोषाः** सह प्रीयमाणः । आगत्य च हे यह्व। महन्नामैतत् । हे महन् सः **त्वं** **देवानां** **होता** आह्वाता **असि** । ततः **यजीयान्** ॥ यष्टृशब्दादीयसुनि तुरिष्ठेमेयःसु ' इति तृचो लोपः ॥ यष्टृतरः **सः** त्वम् **इषितः** अस्माभिरध्येषितः प्रार्थितः सन् एतान् देवान् **यक्षि** यज । हविषा पूजय ॥