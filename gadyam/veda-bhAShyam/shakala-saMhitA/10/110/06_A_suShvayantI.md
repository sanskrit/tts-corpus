+++
title = "006"
devataa = "उषासानक्ता"
RShiH = "जमदग्निस्तत्सुतो वा रामः"
ChandaH = "त्रिष्टुप्"

+++


सुस्वयन्ती ।  ‘ अथ पथ गतौ । शतर्युपसर्गस्य सोर्द्विर्वचनं छान्दसम् । सुष्ठु अयन्त्यौ गच्छन्त्यौ । यद्वा । स्वपेर्ण्यन्तस्य वर्णलोपः ॥ सुष्वापयन्त्यौ । **यजते** यष्टव्ये **उपाके** उपक्रान्ते **उषासानक्ता** उषाश्च नक्तं च ॥ द्वन्द्वे • उषासोषसः' ( पा. सू. ६. ३. ३१ ) इत्युषासादेशः ।  ‘ देवताद्वन्द्वे च ' इति पूर्वोत्तरपदयोर्युगपत्प्रकृतिस्वरत्वम् ॥ अहोरात्रदेव्यौ **योनौ** अस्मिन् यज्ञस्थाने **नि** नितरां नियमेन वा **आ** **सदताम्** आसीदतम् । सदेर्लुङि लृदित्त्वाच्च्लेरङ्। कीदृश्यौ । **दिव्ये** दिवि भवे **थोषणे** योषिताविव प्रीणयित्र्यौ । यद्वा । योषणे समिते परस्परतोऽविविक्ते । **बृहती** गुणैर्महत्यौ **सुरुक्मे** शोभनदीप्ते ॥ रुक्मम् । रोचतेर्मक्प्रत्यये कुत्वे च कृते रूपम् ॥ **शुक्रपिशं** शोचमानरूपां **श्रियम्** **अधि** **दधाने** अधिकं धारयन्त्यौ ॥