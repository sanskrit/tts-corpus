+++
title = "007"
devataa = "दैव्यौ होतारौ प्रचेतसौ"
RShiH = "जमदग्निस्तत्सुतो वा रामः"
ChandaH = "त्रिष्टुप्"

+++


**दैव्या** ॥ ‘देवाद्यञञौ' इति यञ्प्रत्ययः । देवसंबन्धिनौ होतारौ होमनिष्पादकौ होतृनामकावग्न्यादित्यावस्मिन् यज्ञे आसीदताम् । कीदृशौ । **प्रथमा** मनुष्यहोतुः पूर्वभाविनौ **सुवाचा** शोभनस्तोत्रौ **मनुषः** मनुष्यस्य सर्वस्य यष्टुः **यजध्यै** यागनिवृत्तये ॥ यजेस्तुमर्थे शध्यैन्प्रत्ययः ॥ **यज्ञं** **मिमाना** निर्मिमानावुत्पादयन्तौ **विदथेषु** । विदन्त्यत्रर्त्विजः स्वस्वकर्माणीति विदथा यज्ञाः । तेष्वृत्विजो यजमानांश्च **प्रचोदयन्ता** प्रेरयन्तौ **कारू** स्तुतीनां कर्तारौ **प्राचीनं** पूर्वस्यां दिशि यष्टव्यत्वेन स्थितमाहवनीयाख्यं **ज्योतिः** **प्रदिशा** प्रकृष्टेनोपदिष्टमार्गेण यद्वा प्रदिश्यमानेन मन्त्रेण **दिशन्ता** निर्वहन्तौ ॥