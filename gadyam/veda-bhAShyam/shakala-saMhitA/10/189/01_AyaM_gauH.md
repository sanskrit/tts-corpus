+++
title = "001"
devataa = "सार्पराज्ञी सूर्यो वा"
RShiH = "सार्पराज्ञी"
ChandaH = "गायत्री"

+++


**गौः** गमनशीलः **पृश्निः** प्राष्टवर्णः प्राप्ततेजाः **अयं** सूर्यः **आ** **अक्रमीत्** आक्रान्तवान् । उदयाचलं प्राप्तवानित्यर्थः । आक्रम्य च **पुरः** पुरस्तात् पूर्वस्यां दिशि **मातरं** सर्वस्य भूतजातस्य निर्मात्रीं पृथिवीम् **असदत्** आसीदति प्राप्नोति । सदेश्छन्दसो लुङ्। लुदित्त्वाच्च्रलेरङादेशः । ततः **पितरं** पालकं द्युलोकं चशब्दादन्तरिक्षं च प्रयन् प्रकर्षेण शीघ्रं गच्छन् **स्वः** स्वरणः शोभनगमनो भवति । यद्वा । पितरं स्वर्गलोकं प्रयन् वर्तते ॥