+++
title = "024"
devataa = "नृणां विवाहमन्त्रा आशीःप्रायाः"
RShiH = "सावित्री सूर्या ऋषिका"
ChandaH = "त्रिष्टुप्"

+++


जातं प्राणिनं सवित्रा प्रेरितो वरुण आत्मपाशैर्बध्नाति । तस्मात् **वरुणस्य** **पाशात्** हे वधु **त्वा** त्वां **प्र** **मुञ्चामि** **येन** पाशेन **त्वा** त्वां **सविता** वरुणस्य प्रेरकः **सुशेवः** सुसुखः **अबध्नात्** बन्धनं कृतवान् । यज्ञविनियोगपक्षे पत्नीं योक्त्रेण बध्नाति । बन्धनस्य वरुणोऽभिमानी। अतो वरुणपाशयोक्त्रात्प्र मुञ्चामि येन योक्त्रेण सविता कर्मणामनुज्ञाता देव ऋत्विक्पाशेनाबध्नात् । तं मोचयित्वा च **ऋतस्य** यज्ञस्य **योनौ** स्थाने यागभूमौ **सुकृतस्य** **लोके** कर्मक्षेत्रे भूलोके च **अरिष्टाम्** अहिंसितां त्वां पुत्राद्यर्थं **पत्या** **सह** **दधामि** स्थापयामि ॥