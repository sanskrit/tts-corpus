+++
title = "013"
devataa = "सूर्याविवाहः"
RShiH = "सावित्री सूर्या ऋषिका"
ChandaH = "अनुष्टुप्"

+++


सोमाय प्रदित्सितायाः **सूर्याया** वहतुः । कन्याप्रियार्थं दातव्यो गवादिपदार्थों वहतुः । स च **प्रागात्** तस्या अपि पूर्वमगच्छत् । **यं** वहतुं **सविता** अस्याः पिता **अवासृजत्** अवसृष्टवान् । प्रादादित्यर्थः। कदा सागच्छत् कदा वहतुरित्युभयोः काल उच्यते । **अघासु** । मघास्वित्यर्थः । मघानक्षत्रेषु **गावः** सवित्रा दत्ता गावः सोमगृहं प्रति **हन्यन्ते** दण्डैस्ताड्यन्ते प्रेरणार्थम् । **अर्जुन्योः** । फल्गुन्योरित्यर्थः। तयोर्नक्षत्रयोः सवितुः सकाशात् परि सोमगृहं प्रति **उह्यते** नीयते रथेन ॥