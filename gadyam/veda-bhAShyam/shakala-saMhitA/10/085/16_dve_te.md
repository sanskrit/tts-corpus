+++
title = "016"
devataa = "सूर्याविवाहः"
RShiH = "सावित्री सूर्या ऋषिका"
ChandaH = "अनुष्टुप्"

+++


अथ स्वयमेव स्वात्मानं प्रति सूर्यां वदति । हे **सूर्ये** ते तव **द्वे** **चक्रे** प्रज्ञाते पुरा दृष्टे द्वे एव चन्द्रसूर्यात्मके **ऋतुथा** ऋतुषु विनिर्दिष्टे चक्रे **ब्रह्माणः** ब्राह्मणाः विदुः । **अथैकं** **चक्रं** तृतीयं संवत्सरात्मकं **गुहा** गुहायां निहितं **यत्** अस्ति **तदद्धातय** **इत्** । एतन्मेधाविनामसु पठितम् (नि. ३. १५, २१ ) । मेधाविन एव **विदुः** जानन्ति ॥