+++
title = "023"
devataa = "नृणां विवाहमन्त्रा आशीःप्रायाः"
RShiH = "सावित्री सूर्या ऋषिका"
ChandaH = "त्रिष्टुप्"

+++


हे देवाः **पन्थाः** पन्थानो मार्गाः अनृक्षराः । ऋक्षरः कण्टक उच्यते । कण्टकरहिताः **ऋजवः** अकुटिलाश्च **सन्तु** **येभिः** यैः पथिभिः **नः** अस्माकं **सखायः** वरप्रेषिताः **वरेयं** वरैर्याचितव्यं पितरं प्रति **यन्ति** गच्छन्ति ते पन्था इति । किंच **अर्यमा** देवः **नः** अस्मान् **सं** **निनीयात्** सम्यक् प्रापयेत् । तथा भगः देवः **सं** निनीयात् । हे **देवाः** आसंगतमस्तु पतिकुलमिति शेषः । तथेदं **जास्पत्यं** जायापत्योर्युगलं **सुयममस्तु** सुमिथुनमस्तु ॥