+++
title = "035"
devataa = "सूर्या"
RShiH = "सावित्री सूर्या ऋषिका"
ChandaH = "अनुष्टुप्"

+++


**आशसनं** तूषाधानम्। तच्चान्यवर्णं भवति । **विशसनं** शिरसि निधीयमानम् । तादृशं दशान्ते निधीयमानम् **अधिविकर्तनं** यत्त्रिधा वासो विकृन्तन्ति । तान्याशसनादीनि वासांस्यवस्थितानि **सूर्यायाः** **रूपाणि** भवन्ति । तानि **पश्य**। एवंभूतान्याशसनादीनि पुरा सूर्यास्वशरीरे स्थितान्यमङ्गलानि वासांसि विधत्ते । **तानि** रूपाणि सूर्यावित् **ब्रह्मा** **तु** ब्राह्मण एव तस्माद्वाससः सकाशात् **शुन्धति** अपनयति ॥ ॥ २६ ॥