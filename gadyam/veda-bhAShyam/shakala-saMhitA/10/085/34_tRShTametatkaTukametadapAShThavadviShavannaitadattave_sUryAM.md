+++
title = "034"
devataa = "सूर्या"
RShiH = "सावित्री सूर्या ऋषिका"
ChandaH = "उरोबृहती"

+++


अनयापि वधूवस्त्रपरित्यागः प्रतिपाद्यते । एतत् वस्त्रं **तृष्टं** दाहजनकम् । तथा **एतत्** **कटुकम्** । तथा **अपाष्ठवत्** । अपाष्ठमपस्थितमृजीषम् । तद्वत् । तथा **विषवत्** । **नैतत्** वस्त्रम् **अत्तवे** अत्तव्यम् । अनुपयोग्यम्। **यो** **ब्रह्मा** ब्राह्मणः **सूर्याम्** इदानीं प्रस्तुतां देवीं **विद्यात्** सम्यग्जानीयात् **स** **इत्** स एव **वाधूयं** वधूवस्त्रम् **अर्हति**॥