+++
title = "021"
devataa = "नृणां विवाहमन्त्रा आशीःप्रायाः"
RShiH = "सावित्री सूर्या ऋषिका"
ChandaH = "त्रिष्टुप्"

+++


आभिर्नृणां विवाहः स्तूयते । हे विश्वावसो **अतः** स्थानात् कन्यासमीपात् **उदीर्ष्व** उत्तिष्ठ । यतः **एषा** कन्या **पतिवती** **हि** संजाता अत उदीर्ष्वेति वा अतःशब्दो योज्यः । **विश्वावसुम्** एतन्नामानं गन्धर्वं नमसा नमस्कारेण **गीर्भिः** स्तुतिभिश्च **ईळे** स्तौमि । तर्ह्येनां विहाय कां स्वीकरोमीति यदि ब्रूषे तर्हि **अन्यां** **पितृषदं** पितृकुले स्थितां **व्यक्ताम्** अनूढेति परिस्फुटां विगताञ्जनां वा । स्तनोद्ग-- मादिराहित्येनाप्रौढामित्यर्थः । **सः** तादृशः पदार्थः **ते** तव **भागः** कल्पितः । **तस्य** तं भागं **विद्धि** जानीहि **जनुषा** जन्मना । लभस्वेत्यर्थः ॥