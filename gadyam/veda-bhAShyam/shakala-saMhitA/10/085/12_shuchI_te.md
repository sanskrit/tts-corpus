+++
title = "012"
devataa = "सूर्याविवाहः"
RShiH = "सावित्री सूर्या ऋषिका"
ChandaH = "अनुष्टुप्"

+++


**यात्याः** गच्छन्त्याः **ते** तव अनसः **चक्रे** चङ्क्रमणशीले रथाङ्गे **शुची** श्रोत्रे आस्ताम् । **व्यानः** तव व्यानो वायुः **अक्षः** । उभयरथचक्रच्छिद्रगामिनी या काष्ठा सा च रथस्य सर्वं भारं वहति । सोऽक्षो व्यानोऽभूत् । **मनस्मयं** मनोमयम् **अनः** शकटं **सूर्या** **पतिं** सोमं प्रति **प्रयती** प्रकर्षेण गच्छन्ती **आरोहत्** आरूढवती । पतिं प्रति जिगमिषोर्मनोरूपस्य रथस्य पत्युर्गुणश्राविणी श्रोत्रे एव चक्रे अभूतां व्यानो धारको वायुश्चेष्टकोऽक्षोऽभूदित्यर्थः ॥