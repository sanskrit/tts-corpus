+++
title = "014"
devataa = "सूर्याविवाहः"
RShiH = "सावित्री सूर्या ऋषिका"
ChandaH = "त्रिष्टुप्"

+++


हे **अश्विना** अश्विनौ **यत्** यदा **पृच्छमानौ** सवितारं प्रष्टुम् **अयातम्** अगच्छतम् । केन साधनेनायातं तदुच्यते । **त्रिचक्रेण** चक्रत्रययुक्तेन रथेन । किं पृच्छमानौ । **सूर्यायाः** **वहतुम्** । विवाहमित्यर्थः । **तत्** तदानीं **वां** युवां सवितारं प्रति गच्छन्तौ **विश्व** सर्वे **देवाः** **अनु** **अजानन्** अनुज्ञातवन्तः । तथा **पितरौ** **पुत्रः** अश्विनोः पुत्रः **पूषा** **अवृणीत** वृतवान् ॥