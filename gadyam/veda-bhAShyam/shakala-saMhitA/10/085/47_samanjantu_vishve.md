+++
title = "047"
devataa = "सूर्या"
RShiH = "सावित्री सूर्या ऋषिका"
ChandaH = "अनुष्टुप्"

+++


**विश्वे** **देवाः** सर्वे देवाः **नौ** **हृदयानि** मानसानि **समञ्जन्तु** सम्यगञ्जन्तु । अपगतदुःखादिक्लेशानि कृत्वा लौकिकवैदिकविषयेषु प्रकाशयुक्तानि कुर्वन्त्वित्यर्थः। **आपः** च **सम्** अञ्जन्तु । तथा **मातरिश्वा** नौ हृदयानि **सं** **दधातु** । आवयोर्बुद्धीः परस्परानुकूलाः करोत्वित्यर्थः । **धाता** च **सं** दधातु । **देष्ट्री** दात्री फलानाम् । सरस्वतीत्यर्थः । सा च **सं** दधातु संधानं करोतु ॥ ॥२८॥