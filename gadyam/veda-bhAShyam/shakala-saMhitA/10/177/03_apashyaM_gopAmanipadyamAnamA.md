+++
title = "003"
devataa = "मायाभेदः"
RShiH = "पतङ्गः प्राजापत्यः"
ChandaH = "त्रिष्टुप्"

+++


व्याख्यातेयमस्यवामीयसूक्ते ( ऋ. सं. १. १६४. ३१ ) । **गोप** गोपयितारमादित्यम् **अपश्यम्** अज्ञासिषम् । एष हि सर्वाणि भूतजातान्युदयास्तमयादिकर्मणा गोपायति । कीदृशम् । **अनिपद्यमानम्** उच्चैर्गच्छन्तम् । न ह्यसौ कदाचिन्नीचैः पद्यते । पथिभिः आकाशमार्गैः पूर्वाह्न **आ** **चरन्तम्** अस्मानभिलक्ष्य गच्छन्तं सार्थसमये **परा** चरन्तं पराङ्मुख गच्छन्तम् । प्रकारद्वयमुच्चयार्थी शब्दौ । सः सूर्यः सध्रीचीः सहाञ्चन्तीः **विषूचीः** विविधं पृथक्पृथगञ्चन्ती- स्वस्वव्यापाराय गच्छन्तीः । प्राच्याद्या महादिशः सध्रीच्यो विषूच्यः कोणदिशः। **वसानः** स्वभासाच्छादयन् प्रकाशयन् **भुवनेषु** लोकेषु अन्तः मध्ये “ **वरीवर्ति** । पुनःपुनरुद्यन् अस्तं गच्छंश्चावर्तते । यद्वा । गोपां शरीरस्य गोपायितारमनिपद्यमानमविनाशिनमविपन्नमा च परा चाभिमुखेन च पराङ्मुखेन च पथिभिर्नाडीलक्षणैर्मागैश्चरन्तं शरीरे वर्तमानं प्राणमपश्यम् अहमदर्शम् ॥ ॥३५॥