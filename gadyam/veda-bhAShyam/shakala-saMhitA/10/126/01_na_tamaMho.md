+++
title = "001"
devataa = "विश्वेदेवाः"
RShiH = "कुल्मलबर्हिषः शैलूषिरंहोमुग्वा वामदेव्यः"
ChandaH = "उपरिष्टाद्बृहती"

+++


हे **देवासः** देवाः ॥ आज्जसेरसुक् ॥ **तं** **मर्त्यं** मनुष्यम् **अंहः** पापं **दुरितं** तत्फलरूपं दुर्गमन च **न** **अष्ट** न प्राप्नोति ॥ अशेश्छान्दसे लुङि ‘झलो झलि' इति सिचो लोपः। अडभावश्छान्दसः ॥ अरीन्नियच्छतीति **अर्यमा** प्रमीतेस्त्रायको देवः मित्रः पापानां निवारयिता देवः **वरुणः** । एते त्रयो देवाः **सजोषसः** संगताः समानं प्रीयमाणा वा भवन्तः **द्विषः** द्वेष्टॄन् शत्रूनतिक्रम्य **यं** स्तोतारं **नयन्ति** अभिमतं देशं प्रापयन्ति तं नाष्टेत्यन्वयः ॥