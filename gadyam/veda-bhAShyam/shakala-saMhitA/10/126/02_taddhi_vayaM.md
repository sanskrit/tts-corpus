+++
title = "002"
devataa = "विश्वेदेवाः"
RShiH = "कुल्मलबर्हिषः शैलूषिरंहोमुग्वा वामदेव्यः"
ChandaH = "उपरिष्टाद्बृहती"

+++


हिरवधारणे । **तद्धि** तदेव रक्षणं **वयं** **वृणीमहे** प्रार्थयामहे ॥ ‘ सतिशिष्टोऽपि विकरणस्य स्वरो लसार्वधातुकस्वरं न बाधते' (पा. म. ६. १. १५८, ११) इति वचनात्तिङ एव स्वरः शिष्यते । ' हि च' इति निघातप्रतिषेधः ॥ हे **वरुण** हे **मित्र** हे **अर्यमन्** येन रक्षणेन **मर्त्यं** स्तोतारम् **अंहसः** पापात् **यूयं** **निः** **पाथ** निःशेषेण रक्षथ ॥ ‘ पा रक्षणे'। अदादिकः । 'यद्वृत्तान्नित्यम्' इति निघातप्रतिषेधः ॥ येन च रक्षणेन मर्त्यं मनुष्यं स्तोतारं **द्विषः** **अति** **नेथ** अतीत्य नयथ अभीष्टं प्रापयथ तद्वृणीमह इत्यन्वयः ॥ नयतेश्छान्दसः शपो लुक् ॥