+++
title = "004"
devataa = "अग्निः"
RShiH = "मृळीको वासिष्ठः"
ChandaH = "उपरिष्टाज्ज्योतिर्जगती वा"

+++


**देवः** दानादिगुणयुक्तः **अग्निः** **देवानाम्** अन्येषां **पुरोहितः** पुरस्ताद्धृतः **अभवत्** । यद्वा पुरोहितवद्धितकार्यभवत् । यत एवमतः कारणात् तमेव **अग्निम्** **ऋषयः** अतीन्द्रियार्थदर्शिनो **मनुष्याः** मानवा यजमानाः **समीधिरे** संदीपयन्ति । अपि च तम् **अग्निं** **महः** महतः **धनसातौ** धनस्य संभजने निमित्त भूते **अहं** **हुवे** आह्वये । विशेषणसापेक्षस्यापि धनशब्दस्य छान्दसः समासः । यद्वा । महतो यागस्य कर्तारमग्निमित्यर्थः । **धनसातये** धनलाभार्थं **मृळीकं** सुखमेतत्संज्ञं वा मां सोऽग्निः करोत्वित्यर्थः ॥