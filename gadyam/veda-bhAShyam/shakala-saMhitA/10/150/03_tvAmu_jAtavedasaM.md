+++
title = "003"
devataa = "अग्निः"
RShiH = "मृळीको वासिष्ठः"
ChandaH = "बृहती"

+++


हे **अग्ने** **विश्ववारं** विश्वैः सर्वैर्वरणीयं **जातवेदसं** **जातानां** वेदितारं जातप्रज्ञं जातधनं वा **त्वामु** त्वामेव **धिया** स्तुत्या **गृणे** स्तौमि। ‘ गॄ शब्दे ' । क्रैयादिकः । प्वादित्वाद्धूस्वः । **प्रियव्रतान्** प्रियाणि व्रतानि कर्माणि येषां तादृशान् **देवान्** नः अस्मदर्थम् **आ** **वह** **आनय** । अस्मद्यज्ञं प्रापय । **मृळीकाय** सुखार्थमेतत्संज्ञाय वा मह्यं प्रियव्रतान् तानेवावह ॥