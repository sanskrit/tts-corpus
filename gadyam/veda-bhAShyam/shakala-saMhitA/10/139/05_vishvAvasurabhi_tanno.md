+++
title = "005"
devataa = "विश्वावसुः"
RShiH = "विश्वावसुर्देवगन्धर्वः"
ChandaH = "त्रिष्टुप्"

+++


**विश्वावसुः** **गन्धर्वः** **नः** अस्माकं **तत्** **अभि** **गृणातु** अभिमुखं ब्रवीतु ॥ ' गॄ शब्दे । क्रैयादिकः । प्वादित्वात् ह्रस्वः । कीदृशः । **दिव्यः** दिवि भवः तथा **रजसः** उदकस्य **विमानः** निर्माता । किं पुनस्तत् । **यद्वा** **घ** यच्च खलु **सत्यम्** अवितथं यथार्थफलं कर्मजातम् । उतशब्दश्चार्थे । **यत्** च **न** **विद्म** न जानीमः तदुभयं ब्रवीत्वित्यर्थः ॥  ‘ ऋचि तुनुघ° । इत्यादिना घशब्दस्य सांहितिको दीर्घः ॥ शिष्टः पादः प्रत्यक्षकृतः । हे विश्वावसो **धियः** कर्माणि **हिन्वानः** सोमेन प्रवर्धयन् ॥  ‘ हि गतौ वृद्धौ च ' । यद्वा । धियः स्तुतीर्हिन्वानः प्राप्नुवन् **नः** अस्माकं **धिय** **इत्** कर्माण्येव बुद्धीरेव वा **अव्याः** रक्ष ॥