+++
title = "003"
devataa = "सविता"
RShiH = "विश्वावसुर्देवगन्धर्वः"
ChandaH = "त्रिष्टुप्"

+++


**रायः** धनस्य **बुध्नः** बन्धको मूलभूतो वा ॥ ‘ऊडिदम्” इत्यादिना रैशब्दाद्विभक्तेरुदात्तत्वम् ॥ तथा **वसूनां** धनानां **संगमनः** संगमयिता प्रापयिता ईदृशः सविता **शचीभिः** दीप्तिभिः **विश्वा** **रूपा** सर्वाणि रूपाणि निरूपणीयानि पदार्थजातानि **अभि** **चष्टे** अभिपश्यति । प्रकाशयति । अपि च **देवइव** अयं **सविता** सावको देवः **सत्यधर्मा** सत्यमवितथं धर्मं धारणं धारणहेतुभूतं कर्म वा यस्य तादृशो भवति । तथा **इन्द्रो** **न** इन्द्र इव **धनानां** **समरे** संग्रामे सम्यक्प्रापणे **तस्थौ** । अयं सविता उद्युक्तः संस्तिष्ठति ॥