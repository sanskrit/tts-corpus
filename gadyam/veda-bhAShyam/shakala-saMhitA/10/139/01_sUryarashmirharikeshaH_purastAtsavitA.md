+++
title = "001"
devataa = "सविता"
RShiH = "विश्वावसुर्देवगन्धर्वः"
ChandaH = "त्रिष्टुप्"

+++


सूर्यरश्मिः । उषसः प्रादुर्भावानन्तरं सूर्यस्योदयात् पूर्वं यः कालस्तस्य कालस्याभिमानी देवः सवितेत्युच्यते । **सूर्यरश्मिः** सूर्यस्य सर्वस्य प्रेरकस्यादित्यस्य रश्मिरेव रश्मिर्यस्य स तथोक्तः **हरिकेशः** हरयो हरणशीला हरितवर्णा वा केशाः केशस्थानीयाः प्रकाशमाना वा दीप्तयो यस्य ईदृशः
“सविता सर्वस्य प्रेरको देवः **पुरस्तात्** पूर्वस्यां दिशि **अजस्रम्** अनवरतं **ज्योतिः** तेजः **उदयान्** उद्याति उद्गमयति ॥ यातेरन्तर्भावितण्यर्थात् छन्दसो लङ् । व्यत्ययेन वहुवचनम्। संहितायां  ‘ दीर्घादटि समानपादे ' इति नकारस्य रुत्वम् । आतोऽटि नित्यम् ' इति सानुनासिक आकारः ॥ **तस्य** सवितुः **प्रसवे** प्रेरणेऽनुज्ञायां सत्यां **विद्वान्** जानन् **गोपाः** गोपायिता रक्षिता **पूषा** पोषको देव आदित्यः **याति** नभसि गच्छति । किं कुर्वन् । **विश्वा** विश्वानि सर्वाणि **भुवनानि** भूतजातानि **संपश्यन्** सम्यक् प्रकाशयन् ॥