+++
title = "010"
devataa = "ग्रावाणः"
RShiH = "अर्बुदः काद्रवेयः सर्पः"
ChandaH = "जगती"

+++


अंशुः सोमः वः युष्माकं वृषा यज्ञे वर्षिता भविष्यति । यूयमपि न रिषाथन किल न **रिष्यथ** न शीर्णा भवथ किल । किंच **इळावन्तः** अन्नवन्त इव यूयं सदमित् सदैव आशिताः भोजिताः स्थन भवथ। किंच रैवत्येव यथा रेवन्तस्तेजसा युक्ता भवन्ति तद्वत् महसा तेजसा युक्ताः **चारवः** कल्याणाः स्थन भवथ । हे **ग्रावाणः** यूयं यस्य यजमानस्य **अध्वरं** यज्ञम् **अजुषध्वम्** असेवध्वम् ॥ ॥ ३० ॥