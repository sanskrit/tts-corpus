+++
title = "009"
devataa = "ग्रावाणः"
RShiH = "अर्बुदः काद्रवेयः सर्पः"
ChandaH = "जगती"

+++


सोमादः सोमस्यात्तारः ते प्रकृता एते ग्रावाणः इन्द्रस्य हरी अश्वौ **निंसते** निक्षन्ति चुम्बन्ति । प्राप्नुवन्तीत्यर्थः । किंच **गवि** अधिषवणचर्मणि अंशु सोमं दुहन्तः **आसते**। किंच **इन्द्रः** **तेभिः** तैः दुग्धं सोम्यं सोममयं मधु अमृतं **पपिवान्**  पीतवान् **वर्धते** वृद्धशरीरो भवति । **प्रथते** विस्तीर्णशरीरश्च भवति । वृषायते वृषेवाचरति ॥