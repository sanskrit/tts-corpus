+++
title = "002"
devataa = "ग्रावाणः"
RShiH = "अर्बुदः काद्रवेयः सर्पः"
ChandaH = "जगती"

+++


**शतवत्सहस्रवत्** यथा शतं मनुष्याः सहस्रवदपरिमिता मनुष्याश्च वदन्ति तद्वत् एते ग्रावाणः **वदन्ति** शब्दं कुर्वन्ति । किंच हरितेभिः सोमसंसर्गाद्धरितवर्णैः **आसभिः** आस्यैः अभि **क्रन्दन्ति** । सोममभिलक्ष्य देवानाह्वयन्तीत्यर्थः। किंच **सुकृतः** शोभनकर्माणः **ग्रावाणः** **विष्ट्वी** यज्ञं प्राप्य होतुः देवानामाह्वातुरग्नेः पूर्वे चित् पूर्वमेव अद्यं भक्षणीयं हविः आशत प्राप्नुवन्ति ॥