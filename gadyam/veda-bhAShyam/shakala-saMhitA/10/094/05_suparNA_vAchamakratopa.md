+++
title = "005"
devataa = "ग्रावाणः"
RShiH = "अर्बुदः काद्रवेयः सर्पः"
ChandaH = "त्रिष्टुप्"

+++


**सुपर्णाः** सुपतना ग्रावाणः उप उपलक्ष्य समीपे द्यवि अन्तरिक्षे **वाचम्** अभिषवशब्दम् **अक्रत** कुर्वन्ति । किंच आखरे । मृगाणां व्रज आखरः । तस्मिन् **इषिराः** गमनशीलाः कृष्णाः कृष्णमृगा इव सूर्यश्वितः सूर्यवच्छ्वेतवर्णा द्रप्साः अनर्तिषुः नृत्यन्ति । निष्कृतं ग्रावभि: पीडितं सत् उपरस्य उपलस्य **न्यक्** अधोमुखं सोमं **नि** **यन्ति** निगमयन्ति । किंच **पुर** बहु **रेतः** सोमलक्षणमुदकं दधिरे धारयन्ति ॥ ॥ २९ ॥