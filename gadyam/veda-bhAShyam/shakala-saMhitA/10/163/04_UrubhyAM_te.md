+++
title = "004"
devataa = "यक्ष्मघ्नं"
RShiH = "विवृहा काश्यपः"
ChandaH = "अनुष्टुप्"

+++


हे रुग्ण **ते** तव **ऊरुभ्याम्** **अष्ठीवद्भ्यां** जानुभ्यां च **यक्ष्मं** **वि** **वृहामि** । तथा **पार्ष्णिभ्यां** पादस्यापरभागाभ्यां **प्रपदाभ्यां** पादाग्राभ्यां च यक्ष्मं वि वृहामि । अपि च **श्रोणिभ्यां** जघनाभ्यां च यक्ष्मं वि वृहामि । तथा **भासदात्** । भसत् कटिप्रदेशः । तत्संबन्धात् **भससः** भासमानात् पायोः **ते** तव यक्ष्मं वि वृहामि ॥