+++
title = "008"
devataa = "अग्निः"
RShiH = "स्तंबमित्रः"
ChandaH = "अनुष्टुप्"

+++


अनयापि स्वनिवासस्य दाहानर्हता प्रतिपाद्यते । हे अग्ने **ते** तव **आयने** आगमने **परायणे** परागमने वा सति अस्यां निवासभूमौ **पुष्पिणीः** पुष्पवत्यो **दूर्वाः** **रोहन्तु** प्ररोहन्तु । तथा **ह्रदाः** अशोष्योदका जलाशयाः **च** भवन्तु **पुण्डरीकाणि** पद्मानि च तेषु ह्रदेषु जायन्ताम् । किं बहुना । **समुद्रस्य** जलधेः **इमे** अस्मिन्निवासप्रदेशे **गृहाः** आश्रयभूता भवन्तु । यथा समुद्रावासभूमिः कदाचिदपि न दह्यते एवं कदाचिदप्यस्मत्स्थानं न दह्यतामित्यर्थः । एतदुक्तं भवति । दूर्वाकाण्डप्ररोहणप्रार्थनेन स्वाश्रयस्य शीतलत्वं ह्रदप्रार्थनेन तृष्णोपशमनकारणस्य जलस्य सत्त्वं पुण्डरीकसद्भावप्रार्थनेनोपभोग्यस्य फलादेः सत्ता समुद्रगृहत्वप्रार्थनेन दाहानर्हता चेत्येतत्सर्वं प्रतिपाद्यत इति ॥ ॥ ३० ॥