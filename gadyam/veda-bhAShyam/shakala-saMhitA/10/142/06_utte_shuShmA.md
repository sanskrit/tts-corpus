+++
title = "006"
devataa = "अग्निः"
RShiH = "सारिसृक्वः"
ChandaH = "त्रिष्टुप्"

+++


हे **अग्ने** **ते** तव **शुष्माः** शोषका ज्वालाः **उत्** **जिहताम्** उद्गच्छन्तु । तथा **ते** तव **अर्चि:** दीप्तिश्च उद्गच्छतु । **शशमानस्य** स्तूयमानस्य । यद्वा । ‘ शश प्लुतगतौ । अस्मात्ताच्छीलिकश्चानश् । तस्य सार्वधातुकत्वे सति लसार्वधातुकत्वाभावात् ‘ चितः' इत्यन्तोदात्तत्वमेव शिष्यते । शशमानस्य सर्वं वनमाक्रम्य शीघ्रं गच्छतः । तव **वाजाः** वेगा हे अग्ने उज्जिहताम् । स त्वं **वर्धमानः** सन् 'उच्छ्वञ्चस्व वन उद्गच्छस्व ॥ ‘ श्वचि गतौ' । भौवादिकः। इदित्त्वान्नुम् ॥ तथा **नि** **नम** प्रह्वीभव । उन्नतं वृक्षादिकं प्राप्य उच्छ्रितो भव । अवनतं गुल्मादिकं प्राप्यावनतो भवेत्यर्थः । ईदृशं **त्वा** त्वाम् **अद्य** अस्मिन् काले **विश्वे** सर्वे **वसवः** वासयितारो रश्मयो देवा वा **आ** **सदन्तु** आसीदन्तु प्राप्नुवन्तु । सदेर्व्यत्ययेन सीदादेशाभावः । शपि प्राप्ते व्यत्ययेन अब्वा कर्तव्यः ॥