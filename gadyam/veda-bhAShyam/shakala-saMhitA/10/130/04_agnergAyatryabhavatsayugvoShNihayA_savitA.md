+++
title = "004"
devataa = "भाववृत्तं"
RShiH = "यज्ञः प्राजापत्यः"
ChandaH = "त्रिष्टुप्"

+++


**सयुग्वा** सहयुक्ता **अग्नेः** सहायभूता **गायत्र्यभवत्** । यष्टव्यात् प्रजापतेर्मुखादजायत । देवतासु मध्येऽग्निः छन्दःसु गायत्री च उभावप्यजायेतामित्यर्थः । तथा च तैत्तिरीयकं - ‘ प्रजापतिरकामयत प्र जायेयेति स मुखतस्त्रिवृतं निरमिमीत तमग्निर्देवतान्वसृज्यत गायत्री छन्दः ( तै. सं. ७. १. १. ४ ) इति । **उष्णिहया** उष्णिक्छन्दसा सह **सविता** देवः **सं** **बभूव** तस्मात् प्रजापते र्जज्ञे ।  ‘ टापं चापि हलन्तानाम् इति वचनादुष्णिहशब्दात टाप् । तथा **महस्वान्** तेजस्वी **सोमः** **उक्थैः** स्तुतशस्रैःाप **अनुष्टुभा** अनुष्टुप्छन्दसा च सार्धं तस्मादेव प्रजापतेरजायत । तथा **बृहस्पतेः** देवस्य **वाचं** वाक्यं **बृहती** छन्दः **आवत्** अरक्षत् अच्छद्वा । बृहत्या सार्धं  बृहस्पतिरपि तस्मात् प्रजापतेर्जज्ञ इत्यर्थः ॥