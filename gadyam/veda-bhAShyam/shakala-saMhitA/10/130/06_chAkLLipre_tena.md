+++
title = "006"
devataa = "भाववृत्तं"
RShiH = "यज्ञः प्राजापत्यः"
ChandaH = "त्रिष्टुप्"

+++


**पुराणे** चिरंतने अस्मिन् **यज्ञे** **जाते** विश्वसृड्भिर्देवैः सम्यगनुष्ठिते सति **तेन** यज्ञेन **ऋषयो** **मनुष्याः** **नः** अस्माकं **पितरः** पूर्वपुरुषाश्च **चाक्लृप्रे** अकल्प्यन्त । असृज्यन्त । **इमम्** ईदृशं **यज्ञं** **ये** **पूर्वे** साध्या देवाः प्रजापतेः प्राणभूताः **अयजन्त** अन्वतिष्ठन् **तान्** देवान् प्राणात्मना सर्वत्र वर्तमानान् **चक्षसा** दर्शनहेतुना **मनसा** **पश्यन्** जानन् **मन्ये** । तानेव विश्वस्रष्टॄन्  देवान् स्तौमि । मन्यतिरर्चतिकर्मा ॥