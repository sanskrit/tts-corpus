+++
title = "012"
devataa = "यमी वैवस्वती"
RShiH = "यमो वैवस्वतः"
ChandaH = "त्रिष्टुप्"

+++


यमो यमीं प्रत्युक्तवान् । हे यमि **ते** तव **तन्वा** शरीरेण **तन्वम्** आत्मीयं शरीरं **न** **वै** **सं** पपृच्यां नैव संपर्चयामि । नैवाहं त्वां संभोक्तुमिच्छामीत्यर्थः । **यः** भ्राता **स्वसारं** भगिनीं **निगच्छात्** नियमेनोपगच्छति । संभुङ्त्श इत्यर्थः । तं **पापं** पापकारिणम् **आहुः** । शिष्टा वदन्ति । एतज्ज्ञात्वा हे **सुभगे** सुष्ठु भजनीये हे यमि त्वं **मत्** मत्तः **अन्येन** त्वद्योग्येन पुरुषेण सह **प्रमुदः** संभोगलक्षणान् प्रहर्षान् **कल्पयस्व** समर्थय । **ते** तव **भ्राता** यमः **एतत्** ईदृशं त्वया सह मैथुनं कर्तुं **न** **वष्टि** न कामयते । नेच्छति ॥