+++
title = "010"
devataa = "यमी वैवस्वती"
RShiH = "यमो वैवस्वतः"
ChandaH = "त्रिष्टुप्"

+++


**यत्र** येषु कालेषु **जामयः** भगिन्यः **अजामि** अभ्रातरं पतिं **कृणवन्** करिष्यन्ति **ता** तानि **उत्तरा** उत्तराणि **युगानि** कालविशेषाः **आ** **गच्छान्** आगमिष्यन्ति। **घ** इति पूरणः । यस्मादेवं तस्माद्धे **सुभगे** त्वमिदानीं **मत्** मत्तः **अन्यं** **पतिं** भर्तारम् **इच्छस्व** कामयस्व । तदनन्तरं **वृषभाय** तव योनौ रेतः सेक्त्रे पुरुषाय आत्मीयं **बाहुम्** उप **बर्बृहि**। शयनकाल उपबर्हणं कुरु ॥ ॥ ७ ॥