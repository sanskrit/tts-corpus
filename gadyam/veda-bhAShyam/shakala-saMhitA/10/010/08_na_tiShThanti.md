+++
title = "008"
devataa = "यमी वैवस्वती"
RShiH = "यमो वैवस्वतः"
ChandaH = "त्रिष्टुप्"

+++


यम्या प्रख्यातो यमः पुनराह । **इह** अस्मिँल्लोके **देवानां** संबन्धिनः **ये** **स्पशः** अहोरात्रादयश्चाराः **चरन्ति** सर्वेषां शुभाशुभलक्षणकर्मप्रत्यवेक्षणार्थं परिभ्रमन्ति **एते** चाराः क्षणमात्रमपि चरणव्यापाररहिताः **न** **तिष्ठन्ति** । **न** **नि** मिषन्ति मेषणं न कुर्वन्ति । शुभमशुभं वा यः करोति तं निरीक्षन्ते चेत्यर्थः । हे **आहनः** ममापहन्त्रि असह्यभाषणेन दुःखयित्रि त्वं **मत्** मत्तः **अन्येन** त्वत्सदृशेन सह **तूयं** क्षिप्रं **याहि** संगच्छ । गत्वा च **तेन** **वि** **वृह** धर्मार्थकामानुद्यच्छ । तत्र दृष्टान्तः । **रथ्येव** **चक्रा** । यथा रथावयवभूते चक्रे रथमुद्यच्छतस्तद्वत् ॥