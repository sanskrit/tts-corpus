+++
title = "011"
devataa = "यमो वैवस्वतः"
RShiH = "यमी वैवस्वती"
ChandaH = "त्रिष्टुप्"

+++


यमी यमेन प्रत्याख्याता पुनराह । **यत्** यस्मिन् भ्रातरि सति स्वस्रादिकम् **अनाथं** नाथरहितं भवति सः **भ्राता** **किम्** **असत्** किं भवति । न भवतीत्यर्थः । किंच यस्यां भगिन्यां सत्यां भ्रातरं **निर्ऋतिः** दुःखं **निगच्छात्** नियमेन गच्छति प्राप्नोति सा **स्वसा** **किमु** किं वा भवति । भ्रातृभगिन्योश्च परस्परं प्रीतिर्येन केनचिदुपायेनावश्यं कार्येत्यभिप्रायः। साहं **काममूता** कामेन मूर्च्छिता सती **बहु** नानाप्रकारम् **एतत्** ईदृशमुक्तं वक्ष्यमाणं च **रपामि** प्रलपामि । एतज्ज्ञात्वा **मे** मम **तन्वा** शरीरेण **तन्वं** शरीरं **सं** **पिपृग्धि** संपर्चय । संभोगेन संश्लेषय।  मां सम्यग्भुङ्क्ष्वेत्यर्थः ॥