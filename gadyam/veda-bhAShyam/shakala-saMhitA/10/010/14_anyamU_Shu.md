+++
title = "014"
devataa = "यमी वैवस्वती"
RShiH = "यमो वैवस्वतः"
ChandaH = "त्रिष्टुप्"

+++


यमः पुनरप्याह । हे **यमि** **त्वम्** **अन्यमु** अन्यं पुरुषमेव **सु** सुष्ठु परिष्वज । **अन्य** **उ** अन्योऽपि पुरुषः **त्वां** **परि** **ष्वजाते** । तत्र दृष्टान्तः । **लिबुजेव** **वृक्षम्** । यथा वल्ली गाढं वृक्षं परिष्वजते तद्वत् । तथा सति । वाशब्दः समुच्चये । **त्वं** **तस्य** च पुरुषस्य **मनः** **इच्छ** कामय । तस्य त्वं वशवर्तिनी भवेत्यर्थः। **सः** च पुरुषः **तव** मन इच्छतु । **अध** अथ परस्परवशवर्तित्वानन्तरं त्वं तेन सह **सुभद्रां** सुकल्याणीं **संविदं** परस्परसंभोगसुखसंवित्तिं कृणुष्व कुरुष्व ॥ ॥८॥