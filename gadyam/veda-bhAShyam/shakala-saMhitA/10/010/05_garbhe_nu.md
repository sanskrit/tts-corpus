+++
title = "005"
devataa = "यमो वैवस्वतः"
RShiH = "यमी वैवस्वती"
ChandaH = "त्रिष्टुप्"

+++


**त्वष्टा** रूपाणां कर्ता सविता सर्वेषां शुभाशुभस्य प्रेरकः **विश्वरूपः** सर्वात्मकः **देवः** दानादिगुणयुक्तः **जनिता** जनयिता प्रजापतिः **गर्भे** **नु** गर्भावस्थायामेव **नौ** आवां **दंपती** जायापती **कः** कृतवान् एकोदरे सहवासित्वात् । **अस्य** प्रजापतेः **व्रतानि** कर्माणि **नकिः** **प्र** **मिनन्ति** न केचित् प्रहिंसन्ति । न लोपयन्तीत्यर्थः । अतः कारणाद्गर्भावस्थायामेवावयोः प्रजापतिकृते दंपतित्वे सति संभोगं कुर्वित्यर्थः । अपि च **नौ** आवयोः **अस्य** इदं मातुरुदरे सहवासजनितं दंपतित्वं **पृथिवी** भूमिः **वेद** जानाति । **उत** अपि च **द्यौः** द्युलोकोऽपि जानाति ॥ ॥ ६ ॥