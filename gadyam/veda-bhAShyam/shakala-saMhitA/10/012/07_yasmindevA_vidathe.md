+++
title = "007"
devataa = "अग्निः"
RShiH = "हविर्धान आङ्गिः"
ChandaH = "त्रिष्टुप्"

+++


**यस्मिन्** अग्नौ यज्ञस्य प्रधानांशे सति **देवाः** इन्द्रादयः **विदथे** यज्ञे **मादयन्ते** हविषा आत्मानं तर्पयन्ति तृप्यन्ति वा । अपि च **विवस्वतः** मनुष्यस्य यजमानस्य स्वभूते **सदने** वेद्याख्ये स्थाने **धारयन्ते** आत्मानं स्थापयन्ति च । किंच **सूर्ये** **ज्योतिः** अहराख्यं तेजः **अदधुः** स्थापितवन्तः । **मासि** चन्द्रमसि **अक्तून्** रात्रीः स्थापितवन्तः । तदनन्तरम् **अजस्रा** अनुपक्षीणौ सूर्याचन्द्रमसौ **द्योतनिं** दीप्तिं **परि** **चरतः** परिगच्छतः । सर्वत्र प्राप्नुतः ॥