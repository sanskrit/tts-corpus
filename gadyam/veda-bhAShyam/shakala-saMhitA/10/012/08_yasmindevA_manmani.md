+++
title = "008"
devataa = "अग्निः"
RShiH = "हविर्धान आङ्गिः"
ChandaH = "त्रिष्टुप्"

+++


**देवाः** इन्द्रादयः **यस्मिन्** अग्नौ **मन्मनि** ज्ञानभूते ज्ञानवत्सर्वप्रकाशके सति **संचरन्ति** स्वाधिकारे संप्रवर्तन्ते **अपीच्ये** अन्तर्हिते स्थितमग्नेः स्वरूपं **वयं** **न** **विद्म** तत्त्वतो न जानीमः । **अत्र** अस्मिन् यज्ञेऽङ्गभावाय वर्तमानः **मित्रः** **वरुणाय** सर्वेषां पापानां निवारयित्रेऽग्नये **नः** अस्मान **अनागान्** अपापान **वोचत्** ब्रवीतु । तथा **अदितिः** देवमाता **सविता** सर्वस्य प्रेरकः **देवः** च ब्रवीतु ॥