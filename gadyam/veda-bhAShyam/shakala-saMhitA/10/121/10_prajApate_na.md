+++
title = "010"
devataa = "कः"
RShiH = "हिरण्यगर्भः प्राजापत्यः"
ChandaH = "त्रिष्टुप्"

+++


हे **प्रजापते** **त्वत्** त्वत्तोऽन्यः कश्चित् **एतानि** इदानीं वर्तमानानि **विश्वा** विश्वानि सर्वाणि ॥  ‘ शेश्छन्दसि बहुलम् ' इति शेर्लोपः ॥ **जातानि** प्रथमविकारभाञ्जि **ता** तानि सर्वाणि भूतजातानि **न** **परि** **बभूव**  न परिगृह्णाति । न व्याप्नोति । त्वमेवैतानि परिगृह्य स्रष्टुं शक्नोषीति भावः । परिपूर्वो भवतिः परिग्रहार्थः । वयं च **यत्कामाः** यत्फलं कामयमानाः **ते** तुभ्यं जुहुमः हवींषि प्रयच्छामः **तत्** फलं **नः** अस्माकम् **अस्तु** भवतु । तथा **वयं** च **रयीणां** धनानां **पतयः** ईश्वराः **स्याम** भवेम ॥ नामन्यतरस्याम् ' इति नाम उदात्तत्वम् ॥ ॥ ४ ॥