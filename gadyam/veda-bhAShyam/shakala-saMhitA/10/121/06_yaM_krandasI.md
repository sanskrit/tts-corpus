+++
title = "006"
devataa = "कः"
RShiH = "हिरण्यगर्भः प्राजापत्यः"
ChandaH = "त्रिष्टुप्"

+++


क्रन्दितवान् रोदितवाननयोः प्रजापतिरिति **क्रन्दसी** द्यावापृथिव्यौ । श्रूयते हि -- यदरोदीत्तदनयो रोदस्त्वम् ' (तै. ब्रा. २, २. ९. ४ ) इति । ते **अवसा** रक्षणेन हेतुना लोकस्य रक्षणार्थं **तस्तभाने** प्रजापतिना सृष्टे लब्धस्थैर्ये सत्यौ **यं** प्रजापतिं **मनसा** बुद्ध्या **अभ्यैक्षेताम्** आवयोर्महत्त्वमनेन इत्यभ्यपश्येताम् ॥  ‘ ईक्ष दर्शने '। लङि अडादित्वादाद्युदात्तः॥ कीदृश्यौ द्यावापृथिव्यौ । **रेजमाने** राजमाने दीप्यमाने ॥ आकारस्य व्यत्ययेनैत्वम् । अदुपदेशाल्लसार्वधातुकानुदात्तत्वे धातुस्वरः । यद्वा। लिटः कानच् ।  ‘ फणां च सप्तानाम् ' (पा. सू. ६. ४. १२५) इत्येत्वाभ्यासलोपौ।  ‘ छन्दस्युभयथा ' इति सार्वधातुकत्वाच्छप् । अत एव  ‘ अभ्यस्तानामादिः  इत्याद्युदात्तत्वम् ॥ **यत्राधि** यस्मिन्नाधारभूते प्रजापतौ **सूरः** . सूर्यः **उदितः** उदयं प्राप्तः सन् **विभाति** प्रकाशते ॥ उत्पूर्वादेतेः कर्मणि निष्ठा ।  ‘ गतिरनन्तरः' इति गतेः प्रकृतिस्वरत्वम् ॥ तस्मै **कस्मै** इत्यादि सुज्ञानम् ॥