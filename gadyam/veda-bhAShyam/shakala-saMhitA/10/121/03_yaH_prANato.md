+++
title = "003"
devataa = "कः"
RShiH = "हिरण्यगर्भः प्राजापत्यः"
ChandaH = "त्रिष्टुप्"

+++


**यः** हिरण्यगर्भः **प्राणतः** प्रश्वसतः ॥  ‘ अन प्राणने ' । आदादिकः ।  ‘ शतुरनुमः' इति विभक्तेरुदात्तत्वम् ॥ **निमिषतः** अक्षिपक्ष्मचलनं कुर्वतः ॥ अत्रापि पूर्ववद्विभक्तिरुदात्ता ॥ **जगतः** जङ्गमस्य प्राणिजातस्य **महित्वा** महत्त्वेन ॥  ‘ सुपां सुलुक् ' इति तृतीयाया आकारः ॥ माहात्म्येन **एक** **इत्** अद्वितीय एव ' सन् **राजा** **बभूव** ईश्वरो भवति ॥ भवतेर्णलि ‘ लिति ' (पा, सू. ६. १. १९३) इति प्रत्ययात्पूर्वस्योदात्तत्वम् ॥ **अस्य** परिदृश्यमानस्य द्विपदः पादद्वययुक्तस्य मनुष्यादेः **चतुष्पद:** गवाश्वादेश्च **यः** प्रजापतिः **ईशे** ईष्टे ॥  ‘ ईश ऐश्वर्ये ' । आदादिकोऽनुदात्तेत् ।  ‘ लोपस्त आत्मनेपदेषु ' इति तलोपः । अनुदात्तेत्त्वाल्लसार्वधातुकानुदात्तत्वे धातुस्वरः । अस्य ।  ‘ उडिदम्  इतीदमो विभक्तिरुदात्तै । द्वौ पादौ यस्य स द्विपात् । ‘संख्यासुपूर्वस्य' (पा. सू. ५. ४. १४० ) इति पादस्यान्त्यलोपः समासान्तः । असंज्ञायॆ  ‘ पादः पत् ' (पा. सू. ६.४.१ ३०) इति पद्भावः ।  ‘ द्वित्रिभ्यां पाद्दन ' ( पा. सू. ६. २. १९७ ) इत्येकदेशविकृतस्यानन्यत्वादुत्तरपदान्तोदात्तत्वम् । स्वरवर्जमेषैव चतुष्पद इत्यत्रापि प्रक्रिया ।  ‘ बहुव्रीहौ प्रकृत्या ' इति पूर्वपदप्रकृतिस्वरः । पूर्वपदस्य ‘त्रः संख्यायाः ' (फि. सू.२.५ ) इत्याद्युदात्तत्वम् । इदुदुपधस्य चाप्रत्ययस्य ' इति विसर्जनीयस्य षत्वम् ॥ ईदृशो यः प्रजापतिस्तस्मै **कस्मै** इत्यादि सुबोधं **हविषा** हृदयाद्यात्मनेत्ययमत्र विशेषः ॥