+++
title = "009"
devataa = "कः"
RShiH = "हिरण्यगर्भः प्राजापत्यः"
ChandaH = "त्रिष्टुप्"

+++


स प्रजापतिः **नः** अस्मान् **मा** **हिंसीत्** मा बाधताम् । **यः** **पृथिव्याः** भूमेः **जनिता** जनयिता स्रष्टा । 'जनिता मन्त्रे ' इति णिलोपो निपात्यते । 'उदात्तयणो हल्पूर्वात् ' इति पृथिवीशब्दाद्विभक्तेरुदात्तत्वम् ॥ **यो** **वा** यश्च **सत्यधर्मा** सत्यमवितथं धर्म जगतो धारणं यस्य स तादृशः प्रजापतिः **दिवम्** अन्तरिक्षोपलक्षितान् सर्वान् लोकान् **जजान** जनयामास ॥  ‘ जनी प्रादुर्भावे '। णिचि वृद्धौ ‘जनीजॄष्क्नसुरञ्जः० ' इति मिरवात्  ‘ मिता हुस्वः' इति हुस्वत्वम् । ततो लिटि  ‘ °अमन्त्रे (पा. सू. ३. १. ३५) इति निषेधादाम्प्रत्ययाभावे तिपो णलि वृद्धौ ‘ लिति ' इति प्रत्ययात्पूर्वस्योदात्तत्वम् ॥ **यश्च** **बृहतीः** महतीः **चन्द्राः** आह्लादिनीः **अपः** उदकानि **जजान** जनयामास ॥  ‘ ऊडिदम् ' इत्यादिना अप्शब्दादुत्तरस्य शस उदात्तत्वम् ॥ तस्मै **कस्मै** इत्यादि गतम् ॥