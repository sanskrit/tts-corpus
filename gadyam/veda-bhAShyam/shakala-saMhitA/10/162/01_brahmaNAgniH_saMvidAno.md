+++
title = "001"
devataa = "गर्भसंस्रावे प्रायश्चित्तं"
RShiH = "रक्षोहा ब्राह्मः"
ChandaH = "अनुष्टुप्"

+++


**ब्रह्मणा** मन्त्रेण सह **संविदानः** ऐकमत्यं प्राप्तः **रक्षोहा** रक्षसां हन्ता **अग्निः** **इतः** अस्मात्स्थानात् राक्षसादिकं **बाधतां**  हिनस्तु । **यः** राक्षसः **अमीवा** रोगरूपः सन् **ते** तव **गर्भम्** **आशये** आशेते । ' लोपस्त आत्मनेपदेषु ' इति तलोपः । हन्तुं प्राप्नोति । **दुर्नामा** अर्शआख्यो रोगः । तद्रूपः सन् यश्च ते तव **योनिं** रेतस आधानं गर्भस्थानमाशेते तं बाधतामित्यन्वयः॥