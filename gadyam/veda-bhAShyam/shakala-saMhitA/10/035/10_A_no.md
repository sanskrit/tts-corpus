+++
title = "010"
devataa = "विश्वेदेवाः"
RShiH = "लुशो धानाकः"
ChandaH = "जगती"

+++


**नः** अस्माकं **बृहत्** बृहति महति **दिवि** दीप्ते **सधमादे** । सह माद्यन्ति देवा यत्र तस्मिन् । **बर्हिः** बहिषि यज्ञे **सप्त** सप्तसंख्याकान् **होतॄन्** वषट्कर्तॄन् **इन्द्रं** **मित्रं** च **वरुणं** च **भगं** च **देवान्** इतरानपि यष्टब्यान् देवान् हे अग्ने त्वम् **आ** **सादय** । अग्नेराभिमुख्यकरणम्  ' इहाद्य दैव्यं जनं बर्हिरा सादया वसो ' ( ऋ. सं. १, ४५, ९) इत्येवमादिमन्त्रैरवगम्यते । तत्र त्वया  आसादितांस्तानिन्द्रादीन् देवानहं **सातये** धनलाभाय **ईळे** स्तौमि । सिद्धमन्यत् ॥ ॥ ७ ॥