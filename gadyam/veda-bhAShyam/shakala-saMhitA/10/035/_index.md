+++
title = "+035"

+++


‘अबुध्रम् ' इति चतुर्दशर्चं षष्ठं  सूक्तं धनाकपुत्रस्य लुशस्यार्षम् । इदमुत्तरं च वैश्वदेवम् । त्रयोदशीचतुर्दश्यौ त्रिष्टुभौ शिष्टा द्वादश जगत्यः । तथा चानुक्रान्तम् -- अबुध्रं लुशो धानाको वैश्वदेवं तु द्वित्रिष्टुबन्तं तु ' इति । गतः सूक्तविनियोगः । एकादशिनस्य वैश्वदेवस्य पशोर्वपायागस्यानुवाक्या  ‘ विश्वे अद्य' इत्येषा । सूत्रितं च --- विश्वे अद्य मरुतो विश्व ऊत्या नो देवानामुप वेतु शंसः' ( आश्व. श्रौ. ३. ७) इति ॥