+++
title = "014"
devataa = "विश्वेदेवाः"
RShiH = "लुशो धानाकः"
ChandaH = "त्रिष्टुप्"

+++


हे **तुरासः** अभीष्टप्रधाने क्षिप्राः **देवासः** देवा यूयं **वाजसातौ** संग्रामे **यं** मनुष्यम् **अवथ** रक्षथ **यं** च **त्रायध्वे** शत्रोः पालयथ **यं** च **अंहः** पापम् **अति** अतिनीय **पिपृथ** कामैः पूरयथ **यः** चापि मनुष्यः **वः** युष्माकं कार्यत्वेन संबन्धिनि **गोपीथे** रक्षणे **भयस्य** भयं **न** **वेद** न जानाति **ते** सर्वे वयं **देववीतये** यज्ञार्थं **स्याम** भवेम ॥ ॥ ८ ॥