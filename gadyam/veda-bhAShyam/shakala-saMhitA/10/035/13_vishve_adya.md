+++
title = "013"
devataa = "विश्वेदेवाः"
RShiH = "लुशो धानाकः"
ChandaH = "त्रिष्टुप्"

+++


**अद्य** अस्मिन्नहनि प्रधानयागदिवसे **विश्वे** सर्वे **मरुतः** **विश्वे** सर्वे मरुद्गणसहचरिता रुद्रादयो देवाश्च **ऊती** ऊत्यै रक्षणाय भवन्तु । अपि च **विश्वे** सर्वे **अग्नयः** आहवनीयादयः **समिद्धाः** संदीप्ताः **भवन्तु** । अपि च **विश्वे** सर्वे इन्द्रादयः **देवाः** **नः** अस्माकम् **अवसा** रक्षणेन **आ** **गमन्तु** आगच्छन्तु । किंच **अस्मे** अस्मासु **विश्वं** सर्वं **द्रविणं** धनं **वाजः** अन्नं च **अस्तु** भवतु ॥