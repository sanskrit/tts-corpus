+++
title = "002"
devataa = "विश्वेदेवाः"
RShiH = "लुशो धानाकः"
ChandaH = "जगती"

+++


**दिवःपृथिव्योः** द्यावापृथिव्योः कार्यत्वेन संबन्धि **अवः** रक्षणं वयम् **आ** वृणीमहे । किंच **मातॄन्** लोकस्य निर्मातॄन् **सिन्धून्** **शर्यणावतः** सरसः संबन्धिनः **पर्वतान्** शिलोच्चयांश्च तथा **सूर्यमुषसं** च **अनागास्त्वं** कर्मवैगुण्यजनितपापराहित्यम् **ईमहे** वयं याचामहे । किंच **अद्य** अस्मिन्नहनि **नः** अस्माकं **सुवानः** अभिषूयमाणः **सोमः** **भद्रं** कल्याणं **कृणोतु** करोतु ॥