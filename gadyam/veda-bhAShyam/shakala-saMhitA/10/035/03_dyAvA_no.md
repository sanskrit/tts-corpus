+++
title = "003"
devataa = "विश्वेदेवाः"
RShiH = "लुशो धानाकः"
ChandaH = "जगती"

+++


**मही** महत्यौ **मातरा** मातरौ सर्वस्य मातृभूते **द्यावा** **पृथिवी** द्यावापृथिव्यौ **अद्य** अस्मिन्नहनि **अनागसः** अपराधरहितान् **नः** अस्मान् **सुविताय** सुखाय **त्रायेतां** रक्षेताम् । किंच **उच्छन्ती** तमांसि विवासयन्ती **उषाः** अस्माकम् **अघं** पापम् **अप** **बाधताम्** अपनयतु । अपि च **समिधानं** सम्यग्दीप्यमानं **अग्निं** **स्वस्ति** सर्वप्रकाराविनाशम् **ईमहे** वयं याचामहे ॥