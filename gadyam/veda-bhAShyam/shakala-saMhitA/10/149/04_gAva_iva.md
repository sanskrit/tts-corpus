+++
title = "004"
devataa = "सविता"
RShiH = "अर्चन् हैरण्यस्तूपः"
ChandaH = "त्रिष्टुप्"

+++


**गावइव** यथारण्ये संचरन्तो गावः **ग्रामं** शीघ्रमभिगच्छन्ति । **युयुधिरिव** यथा योद्धा युद्धार्थम् **अश्वान्** अभिगच्छति । ‘युध संप्रहारे । ‘आदृगमहनजन' इत्यत्र ‘उत्सर्गश्छन्दसि (पा. सू. ३.२. १७१.२ ) इति वचनात् किन्प्रत्ययः । छान्दसं सांहितिकमभ्यासदीर्घत्वम् । **सुमनाः**
शोभनमनस्का **दुहाना** दोग्ध्री बहुपयस्का **वाश्रेव** हम्भारवात्मकं शब्दं कुर्वती गौर्यथात्मीयं **वत्सम्** अभिगच्छति । **पतिरिव** यथा भर्ता **जायां** स्वभार्यां शीघ्रमभिगच्छति एवमेव **सविता** **नः** अस्मान् **नि** अभि **एतु** नितरामभिगच्छतु । कीदृशः । **दिवः** द्युलोकस्य **धर्ता** धारयिता
अवस्थापयिता वा अत एव **विश्ववारः** सर्वैर्वरणीयः ॥