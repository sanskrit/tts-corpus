+++
title = "001"
devataa = "विश्वेदेवाः"
RShiH = "दुवस्युर्वान्दनः"
ChandaH = "जगती"

+++


हे **इन्द्र** मघवन् धनवन् त्वं **त्वावदित्** त्वत्सदृशमेव शत्रुबलं **दृह्य** मारय । किमर्थम् । **भुजे** अस्माकं भोगाय। तदर्थम् **इह** अस्मिन् यज्ञे **स्तुतः** सन् **सुतपाः** सुतस्य अभिषुतस्य सोमस्य पाता **बोधि** बुध्यस्व । भवेत्यर्थः । किमर्थम् । **नः** अस्माकं वृधे वर्धनाय । किंच **देवेभिः** देवैः सह  **नः** अस्माकं **श्रुतं** विश्रुतं यज्ञं **सविता** सर्वस्य स्वस्वकर्मसु प्रेरको देवः **प्रावतु** प्ररक्षतु । किंच **सर्वतातिम्** । स्वार्थिकस्तातिल् । सर्वां सर्वात्मिकाम् । यद्वा । सर्वे तायन्तेऽस्यामिति सर्वतातिः । छान्दसो दीर्घः । तादृशीम् **अदितिम्** अखण्डनीयां देवमातरम् **आ** **वृणीमहे** ॥