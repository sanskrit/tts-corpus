+++
title = "010"
devataa = "विश्वेदेवाः"
RShiH = "दुवस्युर्वान्दनः"
ChandaH = "जगती"

+++


हे गावः आशिरार्थाः यूयं **यवसे** तृणवति देशे **पीवः** प्रवृद्धम् **ऊर्जं** रसम् **अत्तन** अत्त । **याः** **ऋतस्य** यज्ञस्य **सदने** गृहे **कोशे** गोष्ठे दोहनस्थाने **अङ्ध्वे** व्यञ्जयथ ता अत्तन । **तनूरेव** । जन्ये जनकशब्दः । तनूरेव क्षीरमेव **तन्वः** सोमरसस्य **भेषजम्** **अस्तु** । यद्वा । पृथगेव वाक्यम् । अस्माकं तन्वो भेषजमस्तु । किंच तनूरेव पशुशरीरमेव । पशुना :यागे सति स्वर्गस्य संपादयितुं शक्यत्वात् ॥