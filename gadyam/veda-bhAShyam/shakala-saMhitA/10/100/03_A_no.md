+++
title = "003"
devataa = "विश्वेदेवाः"
RShiH = "दुवस्युर्वान्दनः"
ChandaH = "जगती"

+++


**सविता** सर्वस्य प्रेरकः सूर्यः **नः** अस्माकं संबन्धिने **ऋजूयते** ऋजुकामाय **सुन्वते** अभिषवं कुर्वते **यजमानाय** **वयः** अन्नं **पाकवत्** पाकोपेतम् । व्यवहितमप्येतदत्र संबध्यते । **आ** **साविषत्** आभिमुख्येन प्रसौति । सौतेर्ण्यन्ताल्लेटि रूपम् । **यथा** येन प्रकारेण **देवान्** **प्रतिभूषेम** प्रतिभवेम । भवतेर्लिङि सिप्शपौ। द्विविकरणता । यद्वा । ‘भूष अलंकारे'। भौवादिकः । भूषयेमेत्यर्थः ॥