+++
title = "002"
devataa = "विश्वेदेवाः"
RShiH = "दुवस्युर्वान्दनः"
ChandaH = "जगती"

+++


**भराय** संग्रामकारिणे सर्वेषां पोषकाय वेन्द्राय **ऋत्वियं** काले जातं प्राप्तकालं **भागं** **सु** **भरत** सुष्ठु संपादयत हे ऋत्विजः । तथा **शुचिपे** शुद्धस्य सोमस्य पात्रे क्रन्ददिष्टये शब्दितगमनाय । वायोः शीघ्रगमने हि शब्दः प्रत्यक्षः । तादृशाय **वायवे** **देवाय** **प्र** भरत भगमिति शेषः । **यः** देवः **गौरस्य** गौरवर्णस्य पशोः **पयसः** **पीतिं** पानम् **आनशे** प्राप्नोति तस्मै वायवे । शिष्टमुक्तम् ॥