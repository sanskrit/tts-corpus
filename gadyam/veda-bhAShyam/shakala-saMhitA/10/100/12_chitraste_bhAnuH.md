+++
title = "012"
devataa = "विश्वेदेवाः"
RShiH = "दुवस्युर्वान्दनः"
ChandaH = "त्रिष्टुप्"

+++


हे इन्द्र **ते** **भानुः** प्रकाशः **चित्रः** आश्चर्यभूतश्चायनीयो वा । तथा **क्रतुप्राः** स भानुरस्माकं कर्मणां पूरकः **अभिष्टिः** अभ्येषणीयः । हे इन्द्र ते **जरणिप्राः** स्तोतॄणां धनस्य पूरयित्र्यः **अधृष्टाः** अन्यैरप्रधृष्याः **स्पृधः** स्पर्धाः **सन्ति** । यस्मादेवं तस्मात् **रजिष्ठया** ऋजुतमया **रज्या** रज्ज्वा **गोः** **पश्वः** पशोः **अयं** **दुवस्युः** परिचरणमिच्छन्नेतन्नामर्षिः **परि** **तूतूर्षति** अभित्वरयति ॥ ॥ १७ ॥