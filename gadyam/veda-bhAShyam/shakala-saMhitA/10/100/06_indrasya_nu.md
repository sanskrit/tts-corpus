+++
title = "006"
devataa = "विश्वेदेवाः"
RShiH = "दुवस्युर्वान्दनः"
ChandaH = "जगती"

+++


**दैव्यं** देवानां हितं **सहः** बलं यदस्ति तत् **इन्द्रस्य** **सुकृतं** इन्द्रेण खलु सुष्ठु संपादितम् । यद्वा । यत्सुकृतं दैव्यं सहो बलं मरुत्संज्ञकमस्ति तदिन्द्रस्य नु इन्द्रस्य संबन्धि खलु । अथवा। इन्द्रस्य नु संबन्धि सुकृतं दैव्यं सहो देवार्हं बलम् अग्निर्गृहे अस्मदीये यागगृहे वर्तत इति शेषः । इन्द्रस्य संबन्धी सुष्ठु संपादितो देवानां बलभूतोऽग्निर्गार्हपत्यः सन् वर्तत इत्यर्थः । स चाग्निः **जरिता** देवानां स्तोता **मेधिरः**। मेधो यज्ञो हविर्वा । तद्वान् **कविः** क्रान्तप्रज्ञः **यज्ञः** यष्टव्यः **च** **भूत्** भवति । कुत्र । **विदथे** यज्ञे। किंच सोऽग्निः **चारुः** चरणीयः **अन्तमः** अस्माकमन्तिकतमश्च ॥ ॥ १६ ॥