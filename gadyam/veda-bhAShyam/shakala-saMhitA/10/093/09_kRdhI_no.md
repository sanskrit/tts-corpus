+++
title = "009"
devataa = "विश्वेदेवाः"
RShiH = "तान्वः पार्थ्यः"
ChandaH = "अक्षरैः पङ्क्तिः"

+++


हे **सवितः** प्रेरक **नः** अस्मान् **अह्रयः** अनवनतवदनानलज्जितान् **कृधि** कुरु। किंच **सः** त्वं **मघोनां** धनवतां यजमानानां संबन्धिभिर्ऋत्विग्भिः **स्तुषे** स्तूयसे । **इन्द्रः** **वह्निभिः** वोढृभिः मरुद्भिः सह **सहः** बलं **चर्षणीनां** मनुष्याणां **नः** अस्माकं **नि** **योयुवे** भृशं निमिश्रयतु । तत्र दृष्टान्तः । **चक्रं** रथस्य चक्रं **रश्मिं** **न** । यथा रश्मिं चक्रादिकं तद्वदित्यर्थः ॥