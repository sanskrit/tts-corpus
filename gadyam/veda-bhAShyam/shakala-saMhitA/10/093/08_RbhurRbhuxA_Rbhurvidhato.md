+++
title = "008"
devataa = "विश्वेदेवाः"
RShiH = "तान्वः पार्थ्यः"
ChandaH = "प्रस्तारपङ्क्तिः"

+++


**ऋभुक्षाः** महानिन्द्रः **ऋभुः** यज्ञेन भाति । किंच **विधतः** त्वां परिचरतो यजमानस्य **मदः** हर्षोऽपि **ऋभुः** यज्ञेन भाति । हे इन्द्र **आ** **जूजुवानस्य** यागं प्रति शीघ्रमागच्छतः **ते** तव **हरी** अश्वावपि **वाजिना** वाजिनौ बलवन्तौ । किंच **यस्य** इन्द्रस्य संबन्धि **साम** **चित्** गीयमानं सामापि **दुष्टरं** रक्षोभिरप्रापणीयम् । एषः **यज्ञः** **मानुषः** मनुष्यसाधारणः **न** किंच **ऋधक्** पृथक् । दिव्य इत्यर्थः ॥