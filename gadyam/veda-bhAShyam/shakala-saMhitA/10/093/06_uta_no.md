+++
title = "006"
devataa = "विश्वेदेवाः"
RShiH = "तान्वः पार्थ्यः"
ChandaH = "प्रस्तारपङ्क्तिः"

+++


**उत** अपि च **शुभस्पती** शुभस्योदकस्य पती **अश्विना** अश्विनौ **देवौ** **नः** अस्मान् **धामभिः** आत्मीयैः शरीरैः **उरुष्यतां** रक्षताम् । किंच **मित्रावरुणौ** आत्मीयैः शरीरैरुरुष्यतां रक्षताम् । यं यजमानं पुरुषममी देवा रक्षन्ति **सः** **महः** महान्ति **रायः** धनानि **एषते** आभिमुख्येन गच्छति प्राप्नोति । किंच **दुरिता** दुरितानि शीघ्रम् **अति** अतिगन्तातिक्रान्ता च भवति । तत्र दृष्टान्तः । **धन्वेव** । यथा पथिको निरुदकान् देशानतिक्रामति तद्वदित्यर्थः ॥