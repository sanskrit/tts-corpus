+++
title = "001"
devataa = "विश्वेदेवाः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


एतदादिभिर्बृहदुक्थो वाजिनं नाम स्वपुत्रं मृतं वदति । हे मृत पुत्र **ते** तव **इदम्** । उपरि ज्योतिषेति वक्ष्यमाणत्वादत्रेदंशब्देन ज्योतिरभिधीयते । इदं ज्योतिरग्न्याख्यम् **एकम्** एकोंऽशः । अतस्तमग्निं तव देहगताग्न्यंशेन बाह्यमग्निं **सं** **विशस्व** संगच्छस्व । तथा **पर** **उ** अन्योऽपि **ते** तत्र **एकं** वाय्वावाख्योंऽशः ते तव प्राणवाय्वाख्येनांशेन से विशस्व । शरीराग्निप्राणवाय्वोर्बाह्याग्निवाय्वो श्चैकत्वादंशत्वमिति भावः । तथा **तृतीयेन** **ज्योतिषा** आदित्याख्येन तेजसा तवात्मना सं विशस्व । सूर्यगतात्मचैतन्यदेहगतात्मचैतन्ययोरभेदादंशत्वम् । तत् योऽहं सोऽसौ योऽसौ सोऽहं  ‘ सूर्य आत्मा जगतस्तस्थुषश्च ' ( ऋ. सं. १.११५.१ ) इति श्रुतेरात्मनः सूर्यप्रवेशो युक्तः । **तन्वः** तन्वा: **संवेशने** तस्मिन्सूर्ये संविश्य **चारुरेधि** कल्याणो भव । कीदृशस्त्वम् । **प्रियः** तेन सह प्रीयमाणः । कीदृशे तस्मिन् ।"देवानां **परमे** उत्तमे **जनित्रे** जनके। देवानां ह्येतत्परमं जनित्रं यत्सूर्यः' इति हि श्रुतिः ॥