+++
title = "003"
devataa = "विश्वेदेवाः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


हे पुत्र त्वं **वाजिनेन** अन्नरसेन बलेन वा **वाज्यसि** तद्वान् भवसि । कीदृशस्त्वम् । **सुवेनीः** सुष्ठु कान्तः । वी गत्यादिषु । तादृशस्त्वं **सुवितः** सुष्ठु प्रेरितस्त्वं **स्तोमं** पूर्वं त्वया कृतं स्तोत्रं तदभिमानिदेवम् **अनु** **गाः** अन्वगा: अनुगच्छ । तथा **सुवितो** **दिवं** गाः । तथा **सुवितो** **धर्मं** त्वया संपादितानि धर्माण्यनुगच्छ । कीदृशानि । **प्रथमा** मुख्यानि **सत्या** सत्यफलानि । तथा **सुवितो** **देवान्** इन्द्रादीन् । तथा **सुवितः** **पत्म** पतज्ज्योतिरादित्याख्यम् **अनु** गाः ॥