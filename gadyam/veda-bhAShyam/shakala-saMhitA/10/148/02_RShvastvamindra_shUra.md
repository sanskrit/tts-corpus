+++
title = "002"
devataa = "इन्द्रः"
RShiH = "पृथुर्वैन्यः"
ChandaH = "त्रिष्टुप्"

+++


हे **शूर** शौर्यवान् **इन्द्र** **ऋष्वः** महान् दर्शनीयो वा **त्वं** **जातः** जातमात्र एव **दासीः** । उपक्षयकारिणो दासा असुराः । तत्संबन्धिनीः **विशः** प्रजाः **सूर्येण** सूर्यात्मना **सह्याः** अभ्यभवः । तथा **गुहा** गुहायां **हितं** निहितमत एव **गुह्यम्** अदृश्यं वलाख्यमसुरम् **अप्सु** उदकेषु **गूढं** निगूढं कुयवाख्यं च त्वमभिभूतवानसि । वयमपि **प्रस्रवणे** प्रवर्षणे सति । नः संप्रत्यर्थे । संप्रति **सोमं** बिभृमसि त्वदर्थं बिभृमः धारयामः ॥