+++
title = "001"
devataa = "इन्द्रः"
RShiH = "पृथुर्वैन्यः"
ChandaH = "त्रिष्टुप्"

+++


हे **इन्द्र** **सुष्वाणासः** सोममभिषुतवन्तो वयं त्वां **स्तुमसि** स्तुमः । हे **तुविनृम्ण** बहुबल बहुधन वा **वाजं** चरुपुरोडाशादिलक्षणमन्नं **ससवांसः** संभक्तवन्तः **च** वयं त्वां स्तुमः । यत एवमतो हेतोः **नः** अस्मभ्यं **सुवितं** सुष्ठु प्राप्तव्यं शोभनं धनम् **आ** **भर** आहर प्रयच्छ । **यस्य** यद्धनमतिप्रियत्वेन **चाकन्** त्वं कामयसे तद्धनमा भरेत्यर्थः । वयं च **त्वोताः** त्वया रक्षिताः सन्तः **तना** । धननामैतत् । विस्तृतानि धनानि **त्मना** आत्मना स्वयमेवान्यनैरपेक्ष्येणैव **सनुयाम** तव प्रसादाल्लभेमहि ॥