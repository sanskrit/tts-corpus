+++
title = "005"
devataa = "इन्द्रः"
RShiH = "पृथुर्वैन्यः"
ChandaH = "त्रिष्टुप्"

+++


हे **शूर** **इन्द्र** **पृथ्याः** पृथोर्ऋषेर्मम **हवम्** आह्वानं **श्रुधि** शृणु । **उत** अपि च **वेन्यस्य** वेनपुत्रस्य मम **अर्कैः** मन्त्रैः **स्तवसे** स्तूयसे । यकि प्राप्ते व्यत्ययेन शप् । **यः** स्तोता **घृतवन्तम्** उदकवन्तं **ते** तव **योनिं** निवासभूमिम् **आ** **अस्वाः** अभ्यस्वार्षीत् अभ्यष्टौत् ॥  ‘ स्वृ शब्दोपतापयोः' । अस्माल्लुङि तिपि  ‘ बहुलं छन्दसि' इतीडभावे हल्याः दिलोपे च रात्सस्य इति सलोपः॥ यद्वा । घृतवन्तमाज्यादिना हविषोपेतं योनिम्। गृहनामैतत् । यज्ञगृहं प्राप्य ते त्वां योऽभिष्टौति तस्य वेन्यस्य अर्कैरित्यन्वयः। अपि च **वक्वाः** वक्वानः । वचेः ‘अन्येभ्योऽपि दृश्यन्ते' इति वनिप् । अन्त्यविकारश्छान्दसः । जसि पृषोदरादित्वाद्वर्णलोपः । अन्येऽपि सर्वे स्तोतारः **निम्नैः** प्रवणैर्मार्गैः **ऊर्मिर्न** उदकसंघ इव **द्रवयन्त** । स्तुतिभिस्त्वामेवाभिद्रवन्ति अभिगच्छन्ति ॥ ॥६॥