+++
title = "005"
devataa = "इन्द्रः"
RShiH = "अष्टको वैश्वामित्रः"
ChandaH = "त्रिष्टुप्"

+++


हे **हर्यश्व** हरितवर्णाश्वोपेत **इन्द्र** सुष्टोः सुष्ठु स्तूयमानस्य **सुषुम्नस्य** सुसुखस्य सुधनस्य वा **पुरुरुचः** बहुदीप्तेः **ते** तव **प्रणीतिभिः** प्रणयनैर्धनादिप्रदानैः **जनासः** जनाः **स्तोतारः** **सूनृताभिः** प्रियसत्यात्मिकाभिर्वाग्भिः । एतत्प्रणीतिभिरित्यनेन समुच्चीयते । **वितिरे** अन्येभ्योऽर्थिभ्यो वितरणाय **मंहिष्ठाम्** अतिशयेन मंहनीयां **तव** संबन्धिनीम् **ऊतिं** रक्षां **दधानाः** आसत इति शेषः ॥ ॥ २४ ॥