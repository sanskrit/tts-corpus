+++
title = "003"
devataa = "इन्द्रः"
RShiH = "अष्टको वैश्वामित्रः"
ChandaH = "त्रिष्टुप्"

+++


हे **हर्यश्व** इन्द्र **वृष्णे** वर्षकाय **तुभ्यम्** **उग्राम्** उद्गूर्णं **सत्यां** **पीतिं** सोमपानं **प्र** **इयर्मि** प्रेरयामि । किमर्थम् । **प्रयै** प्रगमनाय । कस्य पीतिम् । **सुतस्य** अभिषुतस्य । अतो हे **इन्द्र** **शच्या** शक्या प कर्मणा वा युक्तः **गृणानः** स्तूयमानस्त्वं **विश्वाभिः** सर्वाभिः **धेनाभिः** स्तुतिवाग्भिः विश्वाभिः **धीभिः** सर्वैः कर्मभिश्च **इह** अस्मिन् यज्ञे **मादयस्व** तृप्यस्व । ‘मद तृप्तियोगे' । आत्मनेपदम् ॥