+++
title = "009"
devataa = "इन्द्रः"
RShiH = "अष्टको वैश्वामित्रः"
ChandaH = "त्रिष्टुप्"

+++


हे इन्द्र **महीः** महतीः **अपः** उदकानि **अभिशस्तेः** अभिशंसकाद्वृत्रात् **अमुञ्चः** । **आसु** मुक्तास्वप्सु **देवः** त्वम् **एकः** एक एव असहायः सन् **अधि** अजागः अप्रमत्तो भवसि । यद्वा । अधीति सप्तम्यर्थानुवादी । हे **इन्द्र** **त्वं** **याः** अपः **वृत्रतूर्ये** वृत्रहत्याय मेघहनने चकर्थ करोषि **ताभिः** अद्भिः **विश्वाभिः** सर्वाभिः त्वं तनुं स्वकीयं शरीरं पुपुष्याः पोषयेः । ‘पुष पुष्टौ' इत्यस्य व्यत्ययेन श्लुः ॥