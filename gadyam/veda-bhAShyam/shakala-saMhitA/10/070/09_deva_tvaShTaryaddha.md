+++
title = "009"
devataa = "त्वष्टा"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


हे **देव** **त्वष्टः** एतनामक त्वं **यत्** **चारुत्वं** हविर्भिः कल्याणरूपत्वम् **आनट्** प्राप्तवानसि ॥ अश्नोतेर्लिटि तप्रत्ययस्य लुक् । **यत्** च त्वम् **अङ्गिरसाम्** अस्माकं **सचाभूः** सहभावी  सहायः **अभवः** । हे **द्रविणोदः** धनस्य दातः अत एव **सुरत्नः** सुधनः **सः** त्वम् **उशन्** हवींषि कामयमानः सन् **विद्वान्** अस्येदमस्येदमिति प्रजानन् **देवानां** **पाथः** अन्नम् **उप** **यक्षि** उपयज । तेभ्यः प्रयच्छ ।