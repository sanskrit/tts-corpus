+++
title = "007"
devataa = "दैव्यौ होतारौ प्रचेतसौ"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


**ग्रावा** सोमाभिषवाय यदा **ऊर्ध्वः** उन्नतो भवति यदा च **बृहत्** महान् **अग्निः** **समिद्धः** हविर्भिः सम्यग्दीप्तो भवति तथा प्रियाणि देवानां सोमादिहविष्प्रदानेन प्रीणयितॄणि  **धामानि** हविषां धारकाणि यज्ञपात्राणि **अदितेः** पृथिव्याः **उपस्थे** यज्ञसदने यदासादितानि भवन्ति तदानीं  हे ऋत्विजौ दैव्यौ **पुरोहितौ** होतारौ पुरतो निहितौ **विदुष्टरा**। छान्दसं संप्रसारणम् । विद्वत्तमौ  युवाम् **अस्मिन्** **यज्ञे** **द्रविणं** धनम् **आ** **यजेथाम्** । यजिर्दानार्थः । अस्मभ्यमाभिमुख्येन प्रयच्छतम् ॥