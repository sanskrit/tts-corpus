+++
title = "005"
devataa = "देवीर्द्वारः"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


हे **द्वारः** एतन्नामधेया देव्यः यूयं **दिवो** **वा** । वाशब्दश्चार्थे । दिवश्च **सानु** समुच्छ्रितं **वरीयः** उरुतरं स्थानं **स्पृशत** उन्नता भवतेत्यर्थः ।  ‘ चवायोगे प्रथमा ' इति न निघातः । **पृथिव्याः** च यावती मात्रास्ति तावत्या **मात्रया** **वि** **श्रयध्वं** विस्तृता भवत । **उशतीः** देवान् कामयमाना यूयं **रथयुः** । ‘सुपां सुलुक्° ' इति जसः सुः । रथकामाः सत्यः **महिना** महिम्ना महद्भिः देवैरधिष्ठितम् अत एव **देवं** द्योतमानं **रथं** रमणसाधनं **धारयध्वं** धारयत ॥ ॥२१॥