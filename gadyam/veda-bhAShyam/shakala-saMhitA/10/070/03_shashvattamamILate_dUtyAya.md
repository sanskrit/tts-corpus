+++
title = "003"
devataa = "इळः"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


**शश्वत्तमम्** अत्यन्तं नित्यम् **अग्निं** **हविष्मन्तः** संभृतहविष्काः **मनुष्यासः** मनुष्याः यजमानाः **दूत्याय**। ‘दूतस्य भागकर्मणी ' इति यत्प्रत्ययः । दूतकर्मणे हविर्वहनलक्षणाय तन्निमित्तम् **ईळते** स्तुवन्ति । स त्वमेवं स्तुतः **वहिष्ठैः** वोढृतमैः **अश्वैः** **सुवृता** सुवर्तनेन **रथेन** च सह **देवान्** इन्द्रादीन **आ** **वक्षि** अस्मदीयं यज्ञं प्रत्यावह प्रापय । ततस्त्वं **होता** भवन् **इह** अस्मिन् यज्ञे **नि** **षद** निषीद ॥