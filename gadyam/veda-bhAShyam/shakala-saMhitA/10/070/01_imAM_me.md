+++
title = "001"
devataa = "इध्मः समिद्धोग्निर्वा"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


हे **अग्ने** **इळस्पदे** इळायास्पदे । एतद्वा इळायास्पदं यदुत्तरवेदीनाभिः' (ऐ. ब्रा. १. २८ ) इति ब्राह्मणम् । उत्तरवेद्याम् **इमां** **मे** मदीयां **समिधं** **जुषस्व** सेवस्व  । तथा **घृताचीं** घृतमञ्चन्तीं स्रुचं **प्रति** **हर्य** प्रतिकामयस्व । किंच हे **सुक्रतो** सुप्रज्ञ **पृथिव्याः** **वर्ष्मन्** वर्ष्मणि समुच्रिस्ते पूर्वोक्ते देशे **अह्नां** **सुदिनत्वे** तन्निमित्तं **देवयज्या** देवयागेन हेतुना **ऊर्ध्वः** ज्वालाभिरुन्नतः **भव** ।