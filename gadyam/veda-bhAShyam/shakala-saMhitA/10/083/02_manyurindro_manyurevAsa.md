+++
title = "002"
devataa = "मन्युः"
RShiH = "मन्युस्तापसः"
ChandaH = "त्रिष्टुप्"

+++


अयं **मन्युरिन्द्रः** **मन्युरेव** **देवः** सर्वोऽपि मन्युरेव **आस** अभवत् । **मन्युः** एव **होता** होमनिष्पादकोऽग्निः । तथा मन्युः **वरुणः** अपि **जातवेदाः** जातप्रज्ञो वरुणश्च । सर्वेष्वपि तेजस्विषु । मन्युसद्भावात् । **याः** **मानुषीः** मनुषोऽपत्यभूताः **विशः** प्रजाः सन्ति ताः **मन्युं** एव देवम् **ईळते** स्तुवन्ति । हे **मन्यो** **तपसा** एतन्नामकेनास्मत्पित्रा **सजोषाः** समानप्रीतिस्त्वं **पाहि** रक्ष ।