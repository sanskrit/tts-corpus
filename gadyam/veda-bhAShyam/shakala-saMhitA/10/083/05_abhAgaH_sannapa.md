+++
title = "005"
devataa = "मन्युः"
RShiH = "मन्युस्तापसः"
ChandaH = "त्रिष्टुप्"

+++


हे **प्रचेतः** प्रकृष्टज्ञान **मन्यो** **तविषस्य** महतः **तव** **क्रत्वा** कर्मणा **अभागः** भागरहितः **सन्** । त्वां यज्ञेऽयाजकः सन्नित्यर्थः । त्वदनुकूलरहितोऽहम् **अप** **परेतोऽस्मि** युद्धे शत्रुभिरभिभूतः सन् दूरं गतोऽस्मि । **तं** तादृशं भागरहितं **त्वा** त्वां हे **मन्यो** **अक्रतुः** कर्मरहितः **अहं** **जिहीळ** क्रुद्धं कृतवानित्यर्थः । यद्वा अहमेव त्वत्सहायमेव क्रोधितवान् । अथेदानीं **स्वा** **तनूः** मम शरीरभूतस्त्वं **बलदेयाय** बलदानाय **मेहि** मां प्राप्नुहि ॥