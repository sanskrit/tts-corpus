+++
title = "006"
devataa = "मन्युः"
RShiH = "मन्युस्तापसः"
ChandaH = "त्रिष्टुप्"

+++


हे **सहुरे** शत्रूणां सहनशील **विश्वधायः** विश्वस्य धर्तमन्यो **अयं** जनोऽहं **ते** तव **अस्मि** कर्मकृत् । यत एवमतः **प्रतीचीनः** प्रतिगन्ता **अर्वाङ्** अस्मदभिमुखं **मा** मां **उप** **इहि** उपागच्छ। हे **मन्यो** **वज्रिन्** **माम्** **अभि** **आ** **ववृत्स्व** अभ्यावर्तस्व । किमर्थमभ्यागमनमिति चेदुच्यते । **हनाव** आवां **दस्यून्** शत्रून्। **उत** अपि च **आपेः** बन्धुं **बोधि** बुध्यस्व ॥