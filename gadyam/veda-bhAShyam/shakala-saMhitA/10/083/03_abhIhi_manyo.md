+++
title = "003"
devataa = "मन्युः"
RShiH = "मन्युस्तापसः"
ChandaH = "त्रिष्टुप्"

+++


हे **मन्यो** त्वम् **अभीहि** अभिगच्छास्मद्यज्ञम् । कीदृशस्त्वम् । **तवसः** बलवतोऽपि **तवीयान्** अत्यन्तं बलवान् । स त्वं **तपसा** अस्मत्पित्रा **युजा** सहायेन **शत्रून्** **वि** **जहि** । किंच **अमित्रहा** अमित्राणां हन्ता । अमित्रोऽस्निग्धः । तथा **वृत्रहा** आवरकाणां शत्रूणां हन्ता तथा . **दस्युहा** **च** । दस्युरुपक्षपणकारी शत्रुः । तादृश मन्युदेव **त्वं** **विश्वा** सर्वाणि **वसूनि** धनानि **नः** अस्मभ्यम् **आ** **भर** आहर ॥