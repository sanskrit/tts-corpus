+++
title = "003"
devataa = "अग्निर्जातवेदाः"
RShiH = "श्येन आग्नेयः"
ChandaH = "गायत्री"

+++


**जातवेदसः** अग्नेः **याः** **रुचः** रोचमानाः कालीकालीप्रभृतयः सप्त जिह्वाः **देवत्रा** देवान् प्रति ॥ ‘देवमनुष्यपुरुषपुरुमर्त्येभ्यः' ( पा.सू. ५.४.५६ ) इत्यादिना द्वितीयाथें त्राप्रत्ययः ॥ **हव्यवाहनीः** हव्यानां हविषां वोढ्र्यः प्रापयित्र्यो भवन्ति ॥ ‘वा छन्दसि ' इति जसि पूर्वसवर्णदीर्घः ॥ **ताभिः** जिह्वाभिः **नः** अस्माकं **यज्ञं** यागसाधनं हविः **इन्वतु** देवान् प्रापयतु । ‘इवि व्याप्तौ'। इदित्त्वान्नुम् ॥ ॥ ४६ ॥