+++
title = "004"
devataa = "विश्वेदेवाः"
RShiH = "अत्रिः"
ChandaH = "अनुष्टुप्"

+++


हे स्तोतः **त्वा** त्वां **शंतातिभिः** सुखकरैः **अथो** अपि च **अरिष्टतातिभिः** अहिंसाकरैश्च रक्षणैः **आ** **अगमम्** आगतवानस्मि । ‘शिवशमरिष्टस्य करे' (पा. सू. ४. ४. १४३ ) इत्युभयत्र तातिल्प्रत्ययः ।  ‘ लिति ' इति प्रत्ययात् पूर्वस्योदात्तत्वम् । अपि च **भद्रं** कल्याणं **ते** तव **दक्षं** बलम् **आभार्षम्** आहार्षं वायुसकाशादानैषम् । तथा **ते** तव **यक्ष्मं** रोगं च **परा** **सुवामि** विनाशयामि ॥