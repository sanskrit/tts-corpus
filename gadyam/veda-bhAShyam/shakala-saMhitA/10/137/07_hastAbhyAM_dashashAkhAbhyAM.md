+++
title = "007"
devataa = "विश्वेदेवाः"
RShiH = "वसिष्ठः"
ChandaH = "अनुष्टुप्"

+++


**दशशाखाभ्यां** दशाङ्गुलयः शाखाभूता ययोः तादृशाभ्यां प्रजापतेः **हस्ताभ्यां** सृज्यमाना **जिह्वा** रसना **वाचः** शब्दस्य **पुरोगवी** पुरतो गन्त्री जाता। यत्र यत्र शब्दस्तत्र सर्वत्र तस्य शब्दस्योच्चारणाय पुरतो व्याप्रियत इत्यर्थः । **अनामयित्नुभ्यां** सम्यगारोग्यहेतुभ्यां **ताभ्यां** हस्ताभ्यां हे स्तोतः **त्वा** त्वाम **उप** **स्पृशामसि** उपस्पृशामः । इदन्तो मसिः। **त्वा** इति पुनरुक्तिः पादपूरणार्था ॥ ॥ २५॥