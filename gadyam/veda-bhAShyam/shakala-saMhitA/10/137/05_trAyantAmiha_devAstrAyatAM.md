+++
title = "005"
devataa = "विश्वेदेवाः"
RShiH = "विश्वामित्रः"
ChandaH = "अनुष्टुप्"

+++


**इह** अस्मिन् देशे सर्वे **देवाः** **त्रायन्ताम्** अस्मान् पालयन्ताम् । तथा **मरुतां** **गणः** संघः स **त्रायताम्** । **विश्वा** विश्वानि सर्वाण्यन्यानि च **भूतानि** भूतजातानि **त्रायन्ताम्** अस्मान् रक्षन्तु । **यथायम्** अस्मदीयः शरीरादिः **अरपाः** **असत्** पापरहितो भवति तथेत्यर्थः । रप इति पापनाम । नञा बहुव्रीहौ ‘नञ्सुभ्याम्' इत्युत्तरपदान्तोदात्तत्वम् । अस्तेर्लेट्यडागमः ।  ‘ याव द्यथाभ्याम् ' ( पा. सू. ८. १. ३६ ) इति निघाताभावः ॥