+++
title = "001"
devataa = "श्रद्धा"
RShiH = "श्रद्धा कामायनी"
ChandaH = "अनुष्टुप्"

+++


पुरुषगतोऽभिलाषविशेषः श्रद्धा । तथा **श्रद्धया** **अग्निः** गार्हपत्यादिः **समिध्यते** संदीप्यते । यदा हि पुरुषे श्रद्धाग्निगोचर आदरातिशयो जायते तदैष पुरुषोऽग्नीन् प्रज्वालयति नान्यदा । **श्रद्धया** एव हविः पुरोडाशादिहविश्च **हूयते** । आहवनीये प्रक्षिप्यते । यद्वा । अस्य सूक्तस्य द्रष्ट्या श्रद्धाख्ययाग्निः समिध्यते । **श्रद्धाम्** उक्तलक्षणायाः श्रद्धाया अभिमानिदेवता **भगस्य** भजनीयस्य धनस्य **मूर्धनि** प्रधानभूते स्थानेऽवस्थितां **वचसा** वचनेन स्तोत्रेण आ **वेदयामसि** अभितः प्रख्यापयामः । इदन्तो मसिः ॥