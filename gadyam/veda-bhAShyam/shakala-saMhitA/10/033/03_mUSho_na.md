+++
title = "003"
devataa = "इन्द्रः"
RShiH = "कवष ऐलूषः"
ChandaH = "सतो बृहती"

+++


हे **शतक्रतो** बहुकर्मन् **मघवन्** धनवंश्च **इन्द्र** **ते** तव **स्तोतारं** **मा** मां कवषम् **आध्यः** । आधयः **मूषो** **न** यथा मूषिकाः **शिश्ना** आस्नातानि सूत्राणि अश्नन्ति तथा **व्यदन्ति** विविधमदन्ति । तथा च यास्कः - ‘ संतपन्ति मामभितः सपत्न्य इवेमाः पर्शवः कूपपर्शवो मूषिका इवास्नातानि सूत्राणि व्यदन्ति । स्वाङ्गाभिधानं वा स्याच्छिश्नानि व्यदन्तीति। संतपन्ति माध्यः कामाः' ( निरु. ४. ६) इति । तथा च सति **नः** अस्मान् **सकृत्** **सु** **मृळय** अभीष्टप्रदानेन सम्यक् सुखय । **अध** अथ **नः** अस्माकं **पितेव** यथा पिता तद्वद्रक्षिता **भव** ॥