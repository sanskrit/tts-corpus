+++
title = "001"
devataa = "सरण्यूः"
RShiH = "देवश्रवा यामायनः"
ChandaH = "त्रिष्टुप्"

+++


**त्वष्टा** एतन्नामको देवः **दुहित्रे** । षष्ठयर्थे चतुर्थी। दुहितुः सरण्यूनामिकायाः **वहतुं** वहनं विवाहम् । एधिवह्योश्चतुः' (उ.सू. १.७९) इति वहेश्चतुप्रत्ययः । तं **कृणोति** करोति । **इति**  एतेन हेतुना **इदं** विश्वं सर्वं **भुवनं** भूतजातं **समेति** तं विवाहं समागमत् । **पर्युह्यमाना** विवस्वतोद्वोढव्या **यमस्य** यम्याश्च **माता** **महः** महतः **विवस्वतः** जाया भार्या सरण्यूः **ननाश** । उत्तरान् कुरून् प्रति नष्टा । अगच्छदित्यर्थः ॥