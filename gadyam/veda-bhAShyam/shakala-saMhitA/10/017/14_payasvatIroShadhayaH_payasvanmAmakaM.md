+++
title = "014"
devataa = "आपः"
RShiH = "देवश्रवा यामायनः"
ChandaH = "अनुष्टुप्"

+++


इयं प्रत्यक्षकृता । हे आपः **ओषधयः** **पयस्वतीः** पयस्वत्यो वृष्टिलक्षणेनोदकेन सारवत्यो भवन्ति । **मामकं** मदीयं **वचः** वचनं वृष्टिप्रार्थनवचनं **पयस्वत्** सारवत् भवति । किं बहुना। यच्च इह किंचित् **अपाम्** उदकानां **पयः** क्षीरवत् सारभूतं यदस्ति तत्सर्वं पयस्वत् सारवदेव । **तेन** उदकसारेण **सह** **मा** मां **शुन्धत** यूयं शोधयत । ‘आपो अद्यान्वचारिषं रसेन समगस्महि' (ऋ. सं. १. २३. २३) इति निगमान्तरम् ॥ ॥ २५ ॥