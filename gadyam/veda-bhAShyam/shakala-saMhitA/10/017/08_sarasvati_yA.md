+++
title = "008"
devataa = "सरस्वती"
RShiH = "देवश्रवा यामायनः"
ChandaH = "त्रिष्टुप्"

+++


हे **सरस्वति** हे **देवि** **या** त्वं **सरथं** पितृभिः सह समानेन रथेन युक्तं यथा भवति तथा **ययाथ**। अस्मदीयं यज्ञं प्राप्तासि । किं कुर्वती। **पितृभिः** सह **स्वधाभिः** हविर्लक्षणैरन्नैः **मदन्ती** माद्यन्ती यज्ञं गच्छसीति संबन्धः । स त्वं **बर्हिषि** **अस्मिन्** वेदिस्तरणे यज्ञे **आसद्य** उपविश्य **मादयस्व** हविर्भिस्तृप्ता भव । आत्मानं तर्पय वा । ततस्तृप्ता सती त्वम् **अनमीवाः** । अमीवा रोगः । तद्वर्जितान्यारोग्यजननानि **इषः** अन्नानि **अस्मे** अस्मभ्यम् **आ** **धेहि** पर्याप्तं प्रयच्छ ॥ ।