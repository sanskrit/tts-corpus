+++
title = "007"
devataa = "सरस्वती"
RShiH = "देवश्रवा यामायनः"
ChandaH = "त्रिष्टुप्"

+++


**देवयन्तः** देवान् यष्टुं स्तोतुं च कामयमाना यजमानाः **सरस्वतीम्** एतन्नामिकां मध्यमस्थानदेवतां **हवन्ते** कर्मावयवत्वाय आह्वयन्ति । तथा **तायमाने** स्तुतिभिर्हविभिश्च विस्तीर्यमाणे **अध्वरे** यज्ञे **सरस्वतीं** यजन्तीति शेषः। **सुकृतः** पुण्यकर्माणः **सरस्वतीम्** **अह्वयन्त** फलप्रदानाय ह्वयन्ते । यत एवमतः कारणात् **सरस्वती** देवी **दाशुषे** हवींषि दत्तवते यजमानाय **वार्यं** वरणीयं कर्मफलं **दात्** प्रयच्छतु ।