+++
title = "024"
devataa = "अग्नी रक्षोहा"
RShiH = "पायुः"
ChandaH = "अनुष्टुप्"

+++


हे **अग्ने** त्वं **मिथुना** मिथुनभूतानि **किमीदिना** । किमिदानीमिति ये चरन्ति ते किमीदिनः । तान् । तथा च यास्कः - ‘ किमीदिने किमिदानीमिति चरते किमिदं किमिदमिति वा ' ( निरु. ६. ११ ) इति । **यातुधाना** यातुधानान्राक्षसान् **प्रति** **दह**। किंच हे **विप्र** मेधाविन्नग्ने **अदब्धं** केनाप्यहिंसितं **त्वा** त्वां मन्मभिः स्तुतिभिरहं **सं** **शिशामि** स्तौमीत्यर्थः । अतस्त्वं **जागृहि** निद्रां मा कुरु । बुध्यस्वेत्यर्थः ॥