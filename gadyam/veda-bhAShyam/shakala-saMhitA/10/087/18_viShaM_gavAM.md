+++
title = "018"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे अग्ने **यातुधानाः** राक्षसाः **गवां** पशूनां गृहे स्थितं **विषं** **पिबन्तु** । किंच **अदितये** अदित्यर्थं **दुरेवाः** दुस्तरा यातुधानाः **आ** **वृश्च्यन्तां** त्वदीयैरायुधैराच्छिद्यन्ताम् । किंच **सविता** **देवः** **एनान्** राक्षसान् **परा** **ददातु** हिंस्रेभ्यः प्रयच्छतु । अपि च तेऽमी राक्षसाः **ओषधीनां** स्वभूतं **भागं** भजनीयमन्नं **परा** **जयन्तां** लभन्तामित्यर्थः ॥