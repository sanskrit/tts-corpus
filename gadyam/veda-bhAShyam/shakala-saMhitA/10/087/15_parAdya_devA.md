+++
title = "015"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


**अद्य** अस्मिन्नहनि **देवाः** अग्निपुरोगाः सर्वे देवाः **वृजिनं** प्राणिनां प्राणैवर्जितारं यातुधानं **परा** **शृणन्तु** । अथ **एनम्** आयान्तं राक्षसं **तृष्टाः** कटुका अस्माभिरुक्ताः **शपथाः** **प्रत्यक्** **यन्तु**। किंच **वाचास्तेनम्** अनृतवचनमेनं यातुधानं **शरवः** शराः **मर्मन्** मर्मणि **ऋच्छन्तु** गच्छन्तु । **विश्वस्य** व्याप्तस्याग्नेः **प्रसितिं** जालम् । तथा च यास्कः --- ‘ प्रसितिः प्रसयनात्तन्तुर्वा जालं वा ' (निरु. ६. १२) इति । जालं **यातुधानः** राक्षसः **एतु** गच्छतु ॥ ॥ ७ ॥