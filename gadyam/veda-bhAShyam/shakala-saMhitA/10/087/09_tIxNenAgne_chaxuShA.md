+++
title = "009"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **अग्ने** त्वं **तीक्ष्णेन** तिग्मेन **चक्षुषा** तेजसा **यज्ञम्** अस्मदीयं यागं **रक्ष** पालय । किंच हे **प्रचेतः** प्रकृष्टज्ञानाग्ने **प्राञ्चं** प्राञ्चितारं यज्ञं **वसुभ्यः** वसूनामर्थाय **प्र** **णय** प्रकर्षेण नय । किंच हे **नृचक्षः** नृणां द्रष्टरग्ने **रक्षांसि** **हिंस्रं** हिंसनशीलम् **अभि** **शोशुचानम्** अभिप्रदीप्तं **त्वा**  त्वां **यातुधानाः** राक्षसाः **मा** **दभन्** मा हिंसिषुः ॥