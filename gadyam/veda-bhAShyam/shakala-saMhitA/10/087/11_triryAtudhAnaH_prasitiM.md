+++
title = "011"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **जातवेदः** जातप्रज्ञ **अग्ने** **ते** त्वदीयं **प्रसितिं** ज्वालाप्रबन्धनं **यातुधानः** राक्षसः **त्रिः** त्रीन्वारान् **एतु** गच्छतु । त्रिर्बद्धं यत्तत्सुबद्धं भवति हि। किंच **यः** यातुधान: राक्षसः **ऋतं** सत्यम् **अनृतेन** असत्येन **हन्ति** हिनस्ति **तं** यातुधानम् **अर्चिषा** स्वकीयेन तेजसा **स्फूर्जयन्** निष्पिषन् । स्फूर्जतिरत्र निष्पेषणकर्मा। **एनं** यातुधानं **गृणते** स्तोत्रं कुर्वते मह्यं **समक्षं** प्रत्यक्षं **नि** **वृङ्धि**। निगृह्य वर्जय वृकेण ॥