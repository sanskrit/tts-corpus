+++
title = "004"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे अग्ने त्वं **यज्ञैः** अस्मदीयैर्बलकरैर्यागैः **वाचा** अस्मदीयया स्तुत्या च **इषूः** वक्रान् बाणान् **संनममानः** संनमयन् **शल्यान्** तासां शल्यान् **अशनिभिः** दीप्तिभिः **दिहानः** तीक्ष्णीकुर्वन् **ताभिः** इषुभिः **यातुधानान्** राक्षसान् **हृदये** **विध्य** । ततः **एषां** यातुधानानां संबन्धिनः **प्रतीचः** युद्धाय त्वां प्रतिगतान् **बाहून** **प्रति** **भङ्धि** प्रत्यामर्दय ॥