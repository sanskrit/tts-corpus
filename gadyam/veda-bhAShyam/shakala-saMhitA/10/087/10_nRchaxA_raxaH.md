+++
title = "010"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **अग्ने** **नृचक्षाः** नृणां द्रष्टा त्वं **विक्षु** मनुष्येषु हिंसकत्वेन वर्तमानं **रक्षः** राक्षसं **परि** **पश्य** सर्वतोऽवलोकय । अवलोक्य च **तस्य** रक्षसः **त्रीणि** **अग्रा** अग्राणि शिरांसि **प्रति** **शृणीहि** छिन्द्धीत्यर्थः । ततः **तस्य** रक्षसः **पृष्टीः** पार्श्वस्थान् राक्षसानपि **हरसा** स्वकीयेन तेजसा **शृणीहि** मारय । एवं **त्रेधा** **यातुधानस्य** तस्य राक्षसस्य **मूलं** पादं **वृश्च** छिन्द्धि ॥ ॥ ६ ॥