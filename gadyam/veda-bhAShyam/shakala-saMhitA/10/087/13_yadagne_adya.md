+++
title = "013"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **अग्ने** **यत्** यदा **अद्य** अस्मिन्नहनि **मिथुना** स्त्रीपुंसौ **शपातः** परस्परमाक्रोशतः **यत्** यदा **रेभाः** स्तोतारः **वाचः** संबन्धि **तृष्टं** कटुकं परस्पराक्रोशलक्षणमधरं वा **जनयन्त**। परस्परमाक्रोशन्तीत्यर्थः । तदा **मन्योः** दीप्तस्य क्रुद्धस्य वा तव । तथा च यास्कः - ‘ मन्युर्मन्यतेर्दीप्तिकर्मणः क्रोधकर्मणो वधकर्मणो वा ' ( निरु. १०. २९) इति । **मनसः** सकाशात् **या** **शरव्या** इषुः **जायते** **तया** शरव्यया **यातुधानान्** राक्षसान् **हृदये** 'विध्य ताडय। मारयेत्यर्थः ॥