+++
title = "021"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **राजन्** दीप्ताग्ने **कविः** क्रान्तदर्शनस्त्वं **काव्येन** कविकर्मणा **पश्चात्** पश्चिमतः **पुरस्तात्** पूर्वतः **अधरात्** दक्षिणतश्च **उदक्तात्** उत्तरतश्च अस्मान् **परि** **पाहि** परितो रक्ष। किंच हे **सखे** मित्रभूताग्ने **अजरः** जरारहितस्त्वं मां **सखायं** **जरिम्णे** जरायै कुरु । त्वत्प्रसादादहं चिरं जीवामीत्यर्थः । एतदेव दर्शयति । हे **अग्ने** **अमर्त्यः** मरणधर्मरहितः **त्वं** **मर्तान्** मरणधर्मवतः **नः** अस्मान् जरिम्णे जरायै कुर्विति शेषः ॥