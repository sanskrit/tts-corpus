+++
title = "002"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **जातवेदः** जातधन जातप्रज्ञ वा त्वं **समिद्धः** सम्यग्दीप्तः **अयोदंष्ट्रः** अयोमयदंष्ट्रः । तीक्ष्णदंष्ट्र: सन्नित्यर्थः । **यातुधानान्** राक्षसान् **अर्चिषा** ज्वालया **उप** **स्पृश** संदहेत्यर्थः । किंच त्वं **मूरदेवान्** मूढदेवान् मारकव्यापारान् राक्षसान् **जिह्वया** ज्वालया **आ** **रभस्व** मारयेत्यर्थः । मारयित्वा च **क्रव्यादः** मांसभक्षकान् राक्षसान् वृक्त्वी छित्त्वा **आसन्** आस्ये **अपि** **धत्स्व** अपिधेहि । आच्छादयेत्यर्थः ॥