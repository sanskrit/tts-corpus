+++
title = "003"
devataa = "अग्नी रक्षोहा"
RShiH = "पायुः"
ChandaH = "त्रिष्टुप्"

+++


हे **उभयाविन्** उभाभ्यां दंष्ट्राभ्यां युक्ताग्ने त्वं **हिंस्रः** राक्षसानां हिंसकस्त्वं **उभा** उभे **दंष्ट्रा** दंष्ट्रे **शिशानः** तीक्ष्णीकुर्वन् **उप** **धेहि** वधार्हेषु राक्षसेषु प्रतिष्ठापय । किंच **अवरं** **परं** **च** जगत् रक्ष । **उत** अपि च हे **राजन्** दीप्ताग्ने त्वम् **अन्तरिक्षे** स्थितान् राक्षसान् **परि** **याहि** परिगच्छ । परिगत्य च तान् **यातुधानान्** राक्षसान **जम्भैः** भक्षणसाधनभूताभिः दंष्ट्राभिः **अभि** **सं** **धेहि** संयोजय । भक्षयेत्यर्थः ॥