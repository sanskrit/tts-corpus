+++
title = "002"
devataa = "विश्वेदेवाः"
RShiH = "अग्निस्तापसः"
ChandaH = "अनुष्टुप्"

+++


**अर्यमा** अरीणां नियन्ता अर्याणां निर्माता वैतत्संज्ञो देवः **नः** अस्मभ्यं **प्र** **यच्छतु** धनम् । तथा **भगः** एतत्संज्ञको देवश्च **प्र** यच्छतु । **बृहस्पतिः** च **प्र** यच्छतु । सर्वे देवाः च **प्र** यच्छन्तु । **उत** अपि च **सूनृता** प्रियसत्यवाग्रूपा **देवी** देवनशीला सरस्वती **रायः** धनानि **नः** अस्मभ्यं **प्र** **ददातु** ॥ ‘ उडिदम्' इत्यादिना रायो विभक्तिरुदात्ता ॥