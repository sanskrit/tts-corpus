+++
title = "001"
devataa = "नद्यः"
RShiH = "सिन्धुक्षित् प्रैयमेधः"
ChandaH = "जगती"

+++


हे **आपः** **वः** युष्माकं **महिमानं** महत्त्वं स्तोत्रम् **उत्तमम्** उत्कृष्टतमं **कारुः** स्तोता सिन्धुक्षिदहं **विवस्वतः** परिचरणवतो यजमानस्य **सदने** यज्ञगृहे **सु** सुष्ठु **प्र** **वोचाति** प्रब्रवीमि । ता नद्यः **सप्तसप्त** भूत्वा **त्रेधा** पृथिव्यामन्तरिक्षे दिवि चेति **त्रेधा** त्रिप्रकारं **चक्रमुः** प्रावहन् । **सृत्वरीणाम्** आसां मध्ये **सिन्धुः** एतन्नामिका नदी **ओजसा** स्वबलेन **अति** सर्वाँ अपि नदीरतिक्रम्य **प्र** वहतीति शेषः ॥