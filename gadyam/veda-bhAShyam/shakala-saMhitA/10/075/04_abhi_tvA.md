+++
title = "004"
devataa = "नद्यः"
RShiH = "सिन्धुक्षित् प्रैयमेधः"
ChandaH = "जगती"

+++


हे **सिन्धो** **त्वा** त्वां **शिशुमिन्न** **मातरः** मातरः पुत्रमिव **वाश्राः** शब्दयन्त्य इतरा नद्यः **अभि** **अर्षन्ति** अभिगच्छन्ति । **पयसेव** **धेनवः** पयसा युक्ता नवप्रसूतिका गाव इव । किंच **युध्वा** युद्धकृत् **राजेव** **त्वमित्** त्वमेव **सिचौ** सिच्यमानौ तटौ **नयसि** उदकपूरं **यत्** यदा  **आसां** **प्रवतां** त्वया सह गच्छन्तीनाम् **अग्रम्** अग्रे **इनक्षसि** व्याप्नोषि । सर्वासां पुरतो गच्छसि ॥