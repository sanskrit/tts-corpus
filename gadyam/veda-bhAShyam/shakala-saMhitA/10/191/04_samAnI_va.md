+++
title = "004"
devataa = "संज्ञानं"
RShiH = "संवननः"
ChandaH = "अनुष्टुप्"

+++


हे ऋत्विग्यजमानाः **वः** युष्माकम् **आकूतिः** संकल्पोऽध्यवसायः **समानी** एकविधोऽस्तु । तथा **वः** युष्माकं **हृदयानि** **समाना** समानान्येकविधानि सन्तु । तथा **वः** युष्माकं **मनः** अन्तःकरणम् । प्रत्येकापेक्षयैकवचनम् । तदपि **समानमस्तु** । **यथा** **वः** युष्माकं **सुसह** शोभनं साहित्यम् **असति** भवति तथा समानमस्त्वित्यन्वयः ॥ अस्तेर्लटि ‘बहुलं छन्दसि' इति शपो लुगभावः ॥ ॥ ४९ ॥