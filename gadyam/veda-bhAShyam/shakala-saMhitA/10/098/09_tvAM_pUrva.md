+++
title = "009"
devataa = "देवाः"
RShiH = "देवापिरार्ष्टिषेणः"
ChandaH = "त्रिष्टुप्"

+++


हे अग्ने **त्वां** **पूर्वे** **ऋषयः** **गीभिः** स्तुतिभिः **आयन्** आगच्छन् । तथा हे **पुरुहूत** बहुभिराहूताग्ने **विश्वे** सर्वेऽपदानींतना यजमानाः **अध्वरेषु** यज्ञेषु स्तुतिभिः गच्छन्तीति शेषः। किंच **सहस्राणि** सहस्रसंख्यानि गोयूथानि **अधिरथानि** रथाधिकानि **अस्मे** अस्माकं शंतनुना दक्षिणात्वेन संकल्पितानि भवन्त्विति शेषः। हे **रोहिदश्व** **नो** यज्ञम् उप **याहि** उपागच्छ॥