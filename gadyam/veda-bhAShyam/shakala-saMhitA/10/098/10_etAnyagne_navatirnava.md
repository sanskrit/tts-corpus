+++
title = "010"
devataa = "देवाः"
RShiH = "देवापिरार्ष्टिषेणः"
ChandaH = "त्रिष्टुप्"

+++


हे **अग्ने** गवां **नवतिः** **नव** च तथा **एतानि** अधिरथानि **सहस्रा** सहस्राणि च रथाधिकानि गवां सहस्राणि च **त्वे** त्वयि **आहुतानि** त्वयि प्रीणयितव्ये सत्याहुतानि । यद्वा । त्वे त्वयि आहुतानि समर्पितानीत्यर्थः । **तेभिः** तैः प्रत्तैः **पूर्वीः** बह्वीः **तन्वः** तनूः युष्मदीयाः **वर्धस्व** वर्धय । **नः** अस्मदर्थं **दिवः** द्युलोकात् **वृष्टिम्** **इषितः** प्रार्थितः सन् **रिरीहि** पूरय ॥