+++
title = "006"
devataa = "देवाः"
RShiH = "देवापिरार्ष्टिषेणः"
ChandaH = "त्रिष्टुप्"

+++


**अस्मिन्** पार्थिवे **समुद्रे** पूरणीये सति । **अधि** इति सप्तम्यर्थानुवादी । **उत्तरस्मिन्** समुद्रे अन्तरिक्षाख्ये **आपः** उदकानि **देवेभिः** द्योतमानैः **निवृताः** निरुद्धाः **अतिष्ठन्** । **ताः** आपः **आर्ष्टिषेणेन** ऋष्टिषेणस्य पुत्रेण **देवापिना** **सृष्टाः** **प्रेषिताः** प्रकर्षेणेच्छां प्राप्ताः काङ्क्षिताः **मृक्षिणीषु** मृष्टवतीषु परिमृष्टासु स्थलीषु **अद्रवन्** स्रवन्ति ॥ ॥ १२ ॥