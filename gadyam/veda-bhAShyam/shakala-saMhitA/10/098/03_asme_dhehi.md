+++
title = "003"
devataa = "देवाः"
RShiH = "देवापिरार्ष्टिषेणः"
ChandaH = "त्रिष्टुप्"

+++


हे **बृहस्पते** त्वम् **अस्मे** अस्मासु **द्युमतीं** दीप्तिमतीं वाचं स्तोत्रात्मिकाम् **आसन्** आस्येऽस्मदीये **धेहि** स्थापय। कीदृशीं वाचम्। **अनमीवाम्** अमीवारहिताम् । वाचोऽमीवा नाम गद्गदादिदोषः । तथा **इषिरां** गमनशीलाम् । यया वाचा स्तुत्यात्मिकया देवानिष्वादो **शंतनवे** वृष्टिकामाय **वनाव** संभजेवहि **वृष्टिं** त्वं चाहं च **दिवः** द्युलोकात् । त्वयाधिष्ठितः **द्रप्सः** उदकस्यन्दः **मधुमान्** माधुर्योपेतः **आ** **विवेश** आविशति । तां वाचमिति समन्वयः ॥