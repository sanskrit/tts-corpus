+++
title = "004"
devataa = "देवाः"
RShiH = "देवापिरार्ष्टिषेणः"
ChandaH = "त्रिष्टुप्"

+++


**नः** अस्मान् **द्रप्साः** वृष्टिसंस्त्यायाः **मधुमन्तः** माधुर्योपेताः **आ** **विशन्तु** । हे **इन्द्र** परमेश्वर बृहस्पते **अधिरथं** रथस्याध्युपरि वर्तमानं **सहस्रं** सहस्रसंख्याकं धनं **देहि** धेहि । यद्वा । रथमधिकं यस्य सहस्रस्य तादृशं गोसहस्रम् । हे **देवापे** **नि** **षीद** **होत्रम्** । आर्त्विज्ये निषीद। निषण्णश्च त्वम् **ऋतुथा** काले काले **यजस्व** यष्टव्यान् **देवान्** स्तुत्या **हविषा** च **सपर्य** परिचर ॥