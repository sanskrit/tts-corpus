+++
title = "002"
devataa = "विश्वेदेवाः"
RShiH = "सप्रथो भारद्वाजः"
ChandaH = "त्रिष्टुप्"

+++


**ते** धात्रादयः तत् **अविन्दन्** अलभन्त **यत्** बृहत्सामाख्यं घर्मस्य हविषः संस्कारकम् **अतिहितं** तिरोहितम् **आसीत्** । **यत्** च बृहत्साम **यज्ञस्य** ज्योतिष्टोमादेः **परमम्** उत्कृष्टं **धाम** धारकं शरीरभूतं वा **गुहा** गुहायामस्मदादिविषये निहितमासीत् तत्ते धात्रादयोऽलभन्त । तेभ्यः **अग्नेः** **च** सकाशात्तत् **बृहत्** साम **भरद्वाजः** ऋषिः **आ** **चक्रे** आभिमुख्येन कृतवान् । आहृतवानित्यर्थः ॥