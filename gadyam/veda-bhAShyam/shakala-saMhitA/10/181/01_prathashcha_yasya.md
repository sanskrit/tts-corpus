+++
title = "001"
devataa = "विश्वेदेवाः"
RShiH = "प्रथो वासिष्ठः"
ChandaH = "त्रिष्टुप्"

+++


**यस्य** वसिष्ठस्य **प्रथः** **नाम** पुत्रो यस्य भरद्वाजस्य **सप्रथः** नाम पुत्रः तयोर्मध्ये **वसिष्ठः** **आनुष्टुभस्य** अनुष्टुप्छन्दसा युक्तस्य **हविषः** घर्माख्यस्य **यत्** **हविः** हविष्ट्वापादकं **रथन्तरम्** । रथरंहःसाधनं साम तद्रथन्तरम् । **धातुः** धातृसंज्ञाद्देवात्  **द्युतानात्** द्योतमानात् **सवितुश्च** **विष्णोः** च **आ** **जभार** आजहार । हृतवान् ॥ ' हृग्रहोर्भः ' हति भत्वम् । रथशब्दोपपदात्तरतेः संज्ञायां ' भृतॄवृजि० ' इति खच् । ' अरुर्द्विषदजन्तस्य  इति मुमागमः ॥