+++
title = "004"
devataa = "विश्वेदेवाः आङ्गिरसो वा"
RShiH = "नाभानेदिष्ठो मानवः"
ChandaH = "जगती"

+++


हे **देवपुत्राः** देवानां पुत्रा अग्नेः पुत्राः **ऋषयः** अतीन्द्रियार्थस्य द्रष्टारो हे **अङ्गिरसः** **अयं** **नाभा** नाभानेदिष्ठः पुरोवर्ती जनः **वः** युष्माकं **गृहे** गृहभूते यज्ञे **वल्गु** कल्याणं वचः **वदति** । **तत्** वाक्यं यूयं **शृणोतन** महतादरेण शृणुत । श्रु श्रवणे' । ' तप्तनप्तनथनाश्च' इति तनबादेशः । तेभ्यो युष्मभ्यं **सुब्रह्मण्यं** शोभनं ब्रह्मवर्चसम् **अस्तु** । इदानीमागतं **मानवं** मां **प्रति** **गृभ्णीत** प्रतिगृह्णीत ॥