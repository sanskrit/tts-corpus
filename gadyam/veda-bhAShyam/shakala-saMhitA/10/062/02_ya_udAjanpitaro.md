+++
title = "002"
devataa = "विश्वेदेवाः आङ्गिरसो वा"
RShiH = "नाभानेदिष्ठो मानवः"
ChandaH = "जगती"

+++


हे **अङ्गिरसः** **पितरः** अस्माकं पूर्वजत्वेन पितृभूताः **ये** यूयं **गोमयं** गवात्मकं पणिभिरपहृतं **वसु** धनम् **उदाजन्** तैरधिष्ठितात्पर्वतादुदगमयन् । किंच **ऋतेन** सत्यभूतेन यज्ञेन **परिवत्सरे** पर्यागते वत्सरे संपूर्णे । सत्रान्त इत्यर्थः । तत्र **वलं** वलनामानं गवामपहर्तारमसुरम् **अभिन्दन्** व्यनाशयन् तेभ्यः **वः** युष्मभ्यं **दीर्घायुत्वं** प्रभूतजीवनम् **अस्तु** । शेषं पूर्ववत् ॥