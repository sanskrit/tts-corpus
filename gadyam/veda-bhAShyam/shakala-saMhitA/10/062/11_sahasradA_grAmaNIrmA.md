+++
title = "011"
devataa = "सावर्णेर्दानस्तुतिः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**सहस्रदाः** गवादीनां सहस्रस्य दाता **ग्रामणीः** ग्रामाणां नेता कर्ता जनपदानामयं **मनुः** **मा** **रिषत्** न कैश्चिदपि रिष्टो हिंसितो भवतु । यद्वा । कर्मनेतॄनस्मान्मा हिनस्तु किंतु धनादिदानेन पूजयतु । **अस्य** **यतमाना** गच्छन्ती **दक्षिणा** **सूर्येण** सह **एतु** संगच्छताम् । त्रिषु लोकेषु प्रसिद्धा भवत्वित्यर्थः । तस्यास्य **सावर्णेः** सवर्णपुत्रस्य मनोः **देवाः** इन्द्रादयः **आयुः** जीवन **प्र** **तिरन्तु** प्रवर्धयन्तु । **अश्रान्ताः** कर्मसु अनलसाः सर्वं कर्म कुर्वन्तो वयं **यस्मिन्** मनौ **वाजं** गोलक्षणमन्नम् **असनाम** संभजेमहि । नाभानेदिष्ठोऽहमलभ इत्याशास्ते ॥ ॥ २ ॥