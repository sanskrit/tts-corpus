+++
title = "006"
devataa = "विश्वेदेवाः आङ्गिरसो वा"
RShiH = "नाभानेदिष्ठो मानवः"
ChandaH = "बृहती"

+++


**विरूपासः** विविधरूपाः **ये** अङ्गिरसः **दिवस्परि** द्युलोकात् **अग्नेः** **परि** **जज्ञिरे** परितो जाताः । यद्वा । दिवस्परि। परिः पञ्चम्यर्थद्योतकः । स्वतेजसा दीप्यमानादग्नेर्जाताः । तेषां मध्ये **नवग्वः** **दशग्वः** च **अङ्गिरस्तमः** अङ्गिरसां वरिष्ठः । सत्रमासीनानामङ्गिरसां मध्ये केचन नवसु मास्सु कर्मं कृत्वोदतिष्ठन् केचन दशसु मास्स्वित्येवमङ्गिरसामयनमुक्तम् । तेषामग्निर्नवग्वश्च दशग्वश्चोक्तः । तादृशः **देवेषु** **सचा** सहावस्थितः सोऽग्निः **मंहते** मह्यं धनं प्रयच्छति । मंहतिर्दानकर्मा ॥