+++
title = "009"
devataa = "सावर्णेर्दानस्तुतिः"
RShiH = "नाभानेदिष्ठो मानवः"
ChandaH = "अनुष्टुप्"

+++


**तं** सावर्णिं मनुं **कश्चन** कश्चिदपि **आरभम्** आरब्धुं स्वकर्मणा **न** **अश्नोति** न व्याप्नोति । यथा मनुः प्रयच्छति तथान्यो दातुं न शक्नोतीत्यर्थः । कथं स्थितम् । **दिवइव** द्युलोकस्य **सानु** समुच्छ्रितं तेजसा कैश्चिदप्यप्रधृष्यमादित्यमिव स्थितम् । आरभम् ।  ‘ शकि णमुल्कमुलौ ' (पा. सू. ३. ४. १२) इति कमुल्। तस्य **सावर्ण्यस्य** मनोरियं गवादिदक्षिणा **सिन्धुरिव** स्यन्दमाना नदीव पृथिव्यां **पप्रथे** विप्रथते । विस्तीर्णा भवति ॥