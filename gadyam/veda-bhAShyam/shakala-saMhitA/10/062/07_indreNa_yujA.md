+++
title = "007"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "सतो बृहती"

+++


**वाघतः** कर्मणां वोढारो विश्वे देवा अङ्गिरसो वा **इन्द्रेण** **युजा** सहायेन **निः** **सृजन्त** निरगमयन् । किम् । **गोमन्तं** गोयुक्तम् **अश्विनम्** अश्ववन्तं पणिभिरवरुद्धं **व्रजम्** । ते **मे** मां प्रति **सहस्रं** सहस्रसंख्याकं धनं सत्रपरिवेषणम् **अष्टकर्ण्यः**  । अष्ट इति  ‘ अशू व्याप्तौ' निष्ठायां रूपम् । विस्तृतकर्णाः । उपलक्षणमेतत् । व्याप्तसर्वावयवा गाश्च **ददतः** मह्यं प्रयच्छन्तः **देवेषु** इन्द्रादिषु **श्रवः** हविर्लक्षणमन्नं कीर्तिं वा **अक्रत** अकृषत । करोतेर्लुङि ‘मन्त्रे घस' इति च्लेर्लुक् । एवं नाभानेदिष्ठेनाङ्गिरसः स्तुतास्तस्मै धनं प्रादुः । तदुक्तं शौनकेन -‘ऋषयोऽङ्गिरसस्तुष्टा यद्ददुर्मानवाय तु । तत्पुण्याय च कर्माणि ये यज्ञेनेत्यकीर्तयत् ॥