+++
title = "001"
devataa = "इन्द्रः"
RShiH = "शासो भारद्वाजः"
ChandaH = "अनुष्टुप्"

+++


**शासः** एतत्संज्ञोऽहम् **इत्था** इत्थमनेन वक्ष्यमाण प्रकारेणेन्द्रं  स्तौमीति शेषः । हे इन्द्र त्वं **महाँ** **असि** सर्वेभ्योऽधिको भवसि । **अमित्रखादः** अमित्राणां शत्रूणां खादिता विनाशयिता अत एव **अद्भुतः** आश्चर्यभूतश्च भवसि । **यस्य** इन्र्रस्य **सखा** मित्रभूतः पुरुषः **कदा** **चन** कदाचिदपि **न** **हन्यते** न हिंस्यते **न** **जीयते** न च शत्रुभिः पराजितो भवति स त्वं महाँ असीत्यन्वयः।