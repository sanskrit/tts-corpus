+++
title = "009"
devataa = "विश्वेदेवाः"
RShiH = "लुशो धानाकः"
ChandaH = "जगती"

+++


**जीवाः** जीवन्तः **जीवपुत्राः** जीवनवत्पुत्राश्च **अनागसः** अपराधवर्जिताश्च **वयं** धनाका  लुशाः **सनित्वभिः** संभक्तृभिः पुत्रपौत्रादिभिः सह **सुसनिता** शोभनेन भजनेन **तत्** देवजातं **सनेम** । स्तुत्या हविष्प्रदानेन च सं भजेमहि । किंच **ब्रह्मद्विषः** ब्राह्मणानामस्माकं द्वेष्टारः **विष्वक्** नानागच्छत् **एनः** अस्मदीयं पापं **भरेरत** आत्मनि धारयन्तु । पोषयन्तु । सिद्धमन्यत् ॥