+++
title = "004"
devataa = "विश्वेदेवाः"
RShiH = "लुशो धानाकः"
ChandaH = "जगती"

+++


**ग्रावा** अभिषवपाषाणः **वदन्** अभिषववेलायां शब्दं कुर्वन् **रक्षांसि** यागविघ्नकारीणि **अप** **सेधतु** विनिवारयतु । **दुःस्वप्न्यं** दुःस्वप्तप्रभवमस्मदीयमनिष्टं चाप सेधतु । **निर्ऋतिं** मृत्युदेवतां चाप सेधतु । **अत्रिणम्** अदनशीलं **विश्वं** सर्वं पिशाचादिकं चाप सेधतु । एवं निर्विघ्नत्वेन निष्पन्ने यागे वयम् **आदित्यम्** आदित्यानां संबन्धि **मरुतां** च संबन्धि **शर्म** सुखम् **अशीमहि** प्राप्नुयाम । सिद्धमन्यत् ॥