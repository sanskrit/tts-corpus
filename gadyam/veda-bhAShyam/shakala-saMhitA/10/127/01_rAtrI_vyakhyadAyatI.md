+++
title = "001"
devataa = "रात्रिः"
RShiH = "कुशिकः सौभरो रात्रिर्वा भारद्वाजी"
ChandaH = "गायत्री"

+++


**आयती** आगच्छन्ती । आङ्पूर्वादेतैः शतर्यदादित्वाच्छपी लुक् । ‘इणो यण् ' ( पा. सू. ६. ४.८१ ) इति यणादेशः ।  ‘ उगितश्च ' (पा. सू. ४. १. ६ ) इति ङीप् । ‘ शतुरनुमः ' इति नद्या उदात्तत्वम् ॥ **अक्षभिः** अक्षिस्थानीयैः प्रकाशमानैर्नक्षत्रैः ॥ 'छन्दस्यपि दृश्यते ' इत्यक्षिशब्दस्थानङादेशः ॥ यद्वा । अक्षभिरञ्जकैः तेजोभिः । **पुरुत्रा** बहुषु देशेषु **देवी** देवनशीला ।  ‘ देवमनुष्यपुरुषपुरुमर्त्येभ्यः' इत्यादिना पुरुशब्दात्सप्तम्यर्थे त्राप्रत्ययः ॥ **रात्री** इयं रात्रिदेवता **व्यख्यत्** विचष्टे विशेषेण पश्यति ॥ ' रात्रेश्चाजसौ ' ( पा. सू. ४. १. ३१) इति । ङीप् । ख्यातेश्छान्दसे लुङि • अस्यतिवक्ति । इत्यादिना च्लेरङादेशः । अपि चैषा **विश्वाः** सर्वाः **श्रियः** शोभाः **अधि** **अधित** अधिधारयति ॥ दधातैर्लुङि ' स्थाध्वोरिच्च ' इतीत्वम् । सिचः 'कित्त्वम् । ' ह्रस्वादङ्गात् ' इति सिचो लोपः ॥