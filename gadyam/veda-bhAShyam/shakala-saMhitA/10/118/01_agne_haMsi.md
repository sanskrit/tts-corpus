+++
title = "001"
devataa = "अग्नी रक्षोहा"
RShiH = "उरुक्षय आमहीयवः"
ChandaH = "गायत्री"

+++


हे **शुचिव्रत** पूतकर्मन् दीप्यमानतेजस्क वा हे **अग्ने** **अत्रिणम्** अत्तारं शत्रुं तमोरूपं नितरां **हंसि** विनाशय ॥ आमन्त्रितस्याविद्यमानत्वेन पादादित्वादनिघातः ॥ किं कुर्वन् । **मर्त्येषु** मनुष्येषु यजमानेष्वाभिमुख्येन **दीद्यत्** कर्मसिद्ध्यर्थं प्रकाशमानः । दीदेतिर्दीप्तिकर्मा । तथा **स्वे** आत्मीये **क्षये** निवासभूते आहवनीयादिस्थाने दीप्यमानः ॥  ‘ क्षयो निवासे ' ( पा. सू. ६. १. २०१) इत्याद्युदात्तत्वम् ॥