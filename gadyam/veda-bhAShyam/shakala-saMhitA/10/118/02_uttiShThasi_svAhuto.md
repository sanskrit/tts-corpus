+++
title = "002"
devataa = "अग्नी रक्षोहा"
RShiH = "उरुक्षय आमहीयवः"
ChandaH = "गायत्री"

+++


हे अग्ने **स्वाहुतः** अस्माभिः सुष्ठु आहूयमानः सन् **उत्तिष्ठसि** । अरणीभ्यामुद्गतो भव ॥ ऊर्ध्वकर्मत्वादात्मनेपदाभावः (पा. सू. १. ३. २४ ) ॥ उद्गत्य च **घृतानि** घृतसहितान्यस्माभिर्दीयमानानि हवींषि **प्रति** **मोदसे** हृष्टो भव ॥ ‘मुद हर्षे '। भौवादिकः । अनुदात्तेत् ॥ **यत्** यदा **त्वा** त्वां **स्रुचः** जुह्वादीनि पात्राणि **समस्थिरन्** संगतान्यभवन् ॥  ‘ समवप्रविभ्यः स्थः' (पा. सू. १. ३. २२) इति लुङ्ग्यात्मनेपदम्।  स्थाघ्वोरिच्च ' ( पा. सू. १. २. २७) इति सिचः कित्त्वमिकारश्चान्तादेशः ।  ‘ ह्रस्वादङ्गात् ' इति सिचो लोपः । व्यत्ययेन झस्य रन् । 'तिङि चोदात्तवति' इति गतेर्निघातः ॥