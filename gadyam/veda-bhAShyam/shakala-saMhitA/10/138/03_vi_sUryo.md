+++
title = "003"
devataa = "इन्द्रः"
RShiH = "अङ्ग औरवः"
ChandaH = "जगती"

+++


**दिवः** द्युलोकस्य **मध्ये** **सूर्यः** **आदित्यः** **रथं** प्रस्थानाय **वि** **अमुञ्चत्** विमुक्तवान् । मुचेर्लुङि लुदित्वात् च्लेरङादेशः । कदेति चेत् उच्यते । यदा **आर्यः**  अभिज्ञः इन्द्रः **दासाय** उपक्षपयित्रे वृत्रादये **प्रतिमानं** प्रतिकृतिं प्रतीकारं **विदत्** वेत्ति जानाति । अलभत वा । अपि च **मायिनः** मायाविनः ॥ मायाशब्दस्य व्रीह्यादिषु पाठात 'व्रीह्यादिभ्यश्च 'इतीनिप्रत्ययः ॥ **पिप्रोः** एतन्नाम्नः **असुरस्य** **दृळ्हानि** दृढानि स्थिराणि पुराणि बलानि वा **ऋजिश्वना** राजर्षिणा **चकृवान्** सख्यं कुर्वन् **इन्द्रः** **व्यास्यत्** व्यक्षिपत् । विविधमाक्षिप्तवान् । व्यनीनशदित्यर्थः ।  ‘ असु क्षेपणे ॥