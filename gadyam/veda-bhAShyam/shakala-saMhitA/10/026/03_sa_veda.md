+++
title = "003"
devataa = "पूषा"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "अनुष्टुप्"

+++


य उक्तगुणः **सः** पूषा **सुष्टुतीनां** शोभनस्तोत्राणाम् । स्वरूपमिति शेषः । **वेद** जानाति । अपि च **इन्दुर्न** सोम इव तथायं **पूषा** **वृषा** कामानां वर्षिता भवति । **प्सुरः** . रूपवान् सः। **अभि** अस्मानभिलक्ष्य **प्रुषायति** सिञ्चति । तथा **नः** अस्माकं **व्रजं** गोष्ठं च **आ** **प्रुषायति** आभिमुख्येन सिञ्चति । अस्मभ्यं हिरण्यपश्वादिकं ददातीत्यर्थः ॥