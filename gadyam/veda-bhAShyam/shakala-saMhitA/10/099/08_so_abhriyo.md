+++
title = "008"
devataa = "इन्द्रः"
RShiH = "वम्रो वैखानसः"
ChandaH = "त्रिष्टुप्"

+++


**सः** इन्द्रः **अभ्रियो** **न** । न भ्राजन्तेऽपो बिभ्रतीति वाभ्राणि मेघाः । तेषां संघोऽभ्रियः । स इव **यवसे** गवादिभक्षणसाधनाय तृणाय **उदन्यन्** उदकं दातुमिच्छन् । तथा **क्षयाय** गमनाय निवासाय वा **अस्मे** अस्माकं **गातुं** मार्गं **विदत्** लम्भयन् । **नः** इति पूरणः । तादृशः सन् **यत्** यदा **इन्दुं** सोमं **शरीरैः** स्वशरीरावयवैरङ्गैः **उप** सीदत् उपगच्छति । यच्छब्दयोगादनिघातः । तदानीं **श्येनः** । सादृश्यप्रधानोऽयं निर्देशः । श्येनसदृशः श्येनवच्छंसनीयगमनः **अयोपाष्टिः** । अपयष्टिर्व्याप्तिर्यस्य स प्रदेशोऽपाष्टिः पार्ष्णिः । अयोमयोऽपाष्टिः पार्ष्णिर्यस्य सः । **दस्यून्** शत्रून् **हन्ति** हिनस्ति ॥