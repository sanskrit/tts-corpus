+++
title = "011"
devataa = "इन्द्रः"
RShiH = "वम्रो वैखानसः"
ChandaH = "त्रिष्टुप्"

+++


**अस्य** इन्द्रस्य **स्तोमेभिः** स्तोत्रैः **औशिजः** उशिजः पुत्रः **ऋजिश्वा** एतन्नामा **वृषभेण** वज्रेण वृषभेण वा युक्तं **व्रजं** गोष्ठं **पिप्रोः** एतन्नामकस्यासुरस्य संबन्धिनं तेनापहृत्य पालितं **दरयत्** अदारयत् । **यत्** यदा **सुत्वा** सोमस्य सोता । ‘सुयजोर्ङ्वनिप्' इति वनिप् । “ ह्रस्वस्य पिति° ' इति तुक् । **यजतः** यष्टौशिजः **गीः** स्तुतिवाचः **दीदयत्** दीपितवान् । तथा यद्यदा **इयानः** गच्छन् **पुरः** शत्रुपुराणि । यद्वा । पुरः पुर इव संघीभूतानि पापानि । **अभि** **भूत्** अभिभवति । केन साधनेन । **वर्पसा** । रूपनामैतत् । रूपेणेन्द्रानुगृहीतेन । यदैवमकरोत् तदा व्रजं दरयदिति संबन्धः ॥