+++
title = "012"
devataa = "इन्द्रः"
RShiH = "वम्रो वैखानसः"
ChandaH = "त्रिष्टुप्"

+++


अनया स्तुतिमुपसंहृत्याभिमतं वम्रकः प्रार्थयते । हे **असुर** बलवन्निन्द्र त्वाम् **एव** एवमुक्तप्रकारेण **महः** महतो हविषः स्तोत्रस्य वा **वक्षथाय** वहनाय महतः स्वर्गादेः प्रापणाय वा **षड्भिः** पादैः **उप** **सर्पत्** उपागमत् । **सः** **इयानः** उपागम्यमानः सन् **करति** करोतु **स्वस्तिम्** अविनाशम् **अस्मै** वम्रकाय । तथा **इषम्** अन्नम् **ऊर्जं** रसं **सुक्षितिं** सुनिवासं सम्यक् **विश्वं** सर्वम् **आभाः** आहरतु ॥ ॥ १५ ॥ ॥ ८ ॥