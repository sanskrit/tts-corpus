+++
title = "003"
devataa = "इन्द्रः"
RShiH = "वम्रो वैखानसः"
ChandaH = "त्रिष्टुप्"

+++


**वाजं** शूरैर्गन्तव्यं संग्रामं **याता** **सः** इन्द्रः । ‘न लोकाव्यय” इति षष्ठीप्रतिषेधः । **अपदुष्पदा** अपगतदुष्टपतनेन **यन्** गच्छन् **सनिष्यन्** तत्र शत्रुधनानि संभक्तुमिच्छन् **परि** **षदत्** परिषीदति । कुत्रेति उच्यते । **स्वर्षाता** स्वर्षातौ सर्वलाभोपेते संग्रामे। किंच **अनर्वा** युद्धे अप्रत्यृत इन्द्रः **शतदुरस्य** शतद्वारस्य शत्रुपुरस्य अन्तर्निहितं **यत्** **वेदः** धनमस्ति तद्धनं **वर्पसा** आवरकेण बलेन **अभि** **भूत्** अभिभवति । किं कुर्वन् । **शिश्नदेवान्** अब्रह्मचर्यान् शतद्वारेषु शत्रुपुरसंबन्धिषु वर्तमानान् **घ्नन्** हिंसन् ॥