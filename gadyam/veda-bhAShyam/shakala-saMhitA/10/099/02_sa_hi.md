+++
title = "002"
devataa = "इन्द्रः"
RShiH = "वम्रो वैखानसः"
ChandaH = "त्रिष्टुप्"

+++


**स** **हिः** स खल्विन्द्रः **द्युता** द्योतमानेन विद्युता एतन्नामकेनायुधेन युक्तः सन् **साम** स्तोत्रात्मकं यज्ञसंबन्धि **वेति** गच्छति । तथा **असुरत्वा** असुरत्वेन बलेन युक्तः सन् **पृथुं** विस्तीर्णं **योनिं** फलस्योत्पादकं यज्ञं **ससाद** संगतो भवति । **सः** इन्द्रः सनीळेभिः । नीडं विमानम्। सविमानैर्मरुद्भिर्युक्तः सन् **प्रसहानः** अभिभवन् भवति । तस्य **सप्तथस्य** आदित्यानां धात्रादीनां मध्ये सप्तमस्येन्द्रस्य **भ्रातुः** भागैर्भक्तव्यस्य **माया** आसुरी **ऋते** यज्ञे **न** संभवतीति शेषः ॥