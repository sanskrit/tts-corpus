+++
title = "003"
devataa = "हविर्धाने"
RShiH = "विवस्वानादित्यः"
ChandaH = "त्रिष्टुप्"

+++


**रुपः** यष्टॄणां स्वर्गमारोपयितुर्यज्ञस्याङ्गत्वेन संबन्धीनि पञ्चसंख्याकानि धानासोमपशुपुरोडाशाज्याख्यानि **पदानि** पदितॄणि होतृत्वेन देवान् प्रति गन्तॄणि हवींषि **अन्वरोहम्** अनुरोहामि । शकटे युवयोः स्थापनवहनानन्तरं करणं करोमीत्यर्थः । किंच **चतुष्पदीं** चतुर्भिः पादैर्युक्तां त्रिष्टुबादिच्छन्दसं क्रियां **व्रतेन** प्रयोगकर्मणा **अन्वेमि** अनुगच्छामि। यथाकालं प्रयुनज्मीत्यर्थः । **अक्षरेण** प्रणवाख्येन **एताम्** उपस्थितां प्रतिगरक्रियां **प्रति** **मिमे** निर्ममे । अपि च **ऋतस्य** यज्ञस्य । **अधि** इति सप्तम्यर्थानुवादी। **नाभौ** नाभिभूते वेद्याख्ये स्थाने **सं** **पुनामि** संशोधयामि ॥ दशापवित्रेण सोमं संस्करोमीत्यर्थः ॥