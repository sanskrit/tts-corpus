+++
title = "004"
devataa = "हविर्धाने"
RShiH = "विवस्वानादित्यः"
ChandaH = "त्रिष्टुप्"

+++


**देवेभ्यः** देवानां **मृत्युं** मारयितारं **कं** स्वपुरुषम् **अवृणीत** प्रार्थयते प्रयुङ्क्ते। किंच **प्रजायै** देवव्यतिरिक्ताया मनुष्यादिकायाः प्रजायाः **अमृतम्** अमारकमविनाशकं **कं** वा स्वपुरुषं **नावृणीत** न प्रयुङ्क्ते । हविर्धारणक्रियायां प्रवृत्तायां सत्यां पूर्वोक्तानां सर्वेषां स्थितेरवश्यंभावित्वान्न कंचिदपि विनाशकं स्वपुरुषं यमो निरूपयतीत्यर्थः। अपि च **बृहस्पतिं** बृहतां देवानां हविर्धारणे पालकं बृहतां मन्त्राणां स्वामिनं वा **ऋषिं** सर्वस्य दृष्टादृष्टफलस्य द्रष्टारं **यज्ञम्** **अकृण्वत** ऋत्विग्यजमानाः कुर्वन्ति । अपि च **यमः** **प्रियां** **तन्वम्** अस्मदीयमिष्टं शरीरं **प्रारिरेचीत्** । धातूनामनेकार्थत्वात् रिचिरत्र परिहारार्थे वर्तते । प्ररेचयति । मृत्योः सकाशात् परिहरति । कर्मवैगुण्यजनितदोषभावादस्माकं जीवितं नापहरतीत्यर्थः॥