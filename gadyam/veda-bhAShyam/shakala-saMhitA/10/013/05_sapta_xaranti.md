+++
title = "005"
devataa = "हविर्धाने"
RShiH = "विवस्वानादित्यः"
ChandaH = "जगती"

+++


**मरुत्वते** । मरुतः स्तोतारः । स्तुतिद्वारेण तद्वते **पित्रे** ऋत्विजां पितृभूताय **शिशवे** शंसनीयाय हविर्धानशकटयोः सुखासीनभूताय सोमाय **सप्त** च्छन्दांसि **क्षरन्ति** स्तुतित्वेन गच्छन्ति । अपि च **पुत्रासः** **अपि** सोमस्य पुत्रभूता ऋत्विजोऽपि **ऋतं** सत्यभूतं स्तोत्रम् **अवीवतन्** संगमयन्ति । सद्गुणग्राहिणीं स्तुतिं कुर्वन्तीत्यर्थः । **उभे** **इत्** द्वे एव हविर्धानशकटे **अस्य** **उभयस्य** देवजातस्य मनुष्यजातस्य च **राजतः** ईशाते । **उभे** एव शकटे **यतेते** कर्मानुष्ठाने प्रयत्नं कुरुतः । **उभयस्य** देवजातस्य मनुष्यजातस्य च **पुष्यतः** । हविर्धारणद्वारेण पुष्टिं कुरुत इत्यर्थः ॥ ॥ १३ ॥