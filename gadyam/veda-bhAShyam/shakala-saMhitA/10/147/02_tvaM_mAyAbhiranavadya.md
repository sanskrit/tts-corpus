+++
title = "002"
devataa = "इन्द्रः"
RShiH = "सुवेदाः शैरीषिः"
ChandaH = "जगती"

+++


हे **अनवद्य** अवद्यरहित प्रशस्येन्द्र **त्वं** **मायिनं** मायाविनं **वृत्रं** **मायाभिः** वञ्चनाभिर्बुद्धिविशेषैर्वा **श्रवस्यता** श्रवः श्रवणीयं यशोऽन्नं वेच्छता **मनसा** **अर्दयः** अहिंसीः । अपि च **नरः** नेतारोऽङ्गिरसः **त्वामित्** त्वामेव **गविष्टिषु** गवां पणिभिरपहृतानामेषणेषु प्रापणेषु विषयभूतेषु **वृणते** संभजन्ते । तथा **विश्वासु** सर्वासु **हव्यासु** आह्वातव्यासु प्रार्थनीयासु **इष्टिषु** यागक्रियासु **त्वाम्** एव **वृणते** ॥