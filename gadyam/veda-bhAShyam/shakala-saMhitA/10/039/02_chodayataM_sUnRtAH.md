+++
title = "002"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे **अश्विना** अश्विनौ युवां **सूनृताः** वाच उषसो वा **चोदयतं** प्रेरयतम् । अस्माकं **धियः** कर्माणि च **पिन्वतं** पूरयतम् । **पुरंधीः** बह्वीः प्रज्ञाश्च **उत्** **ईरयतम्** उद्गमयतं प्रेरयतम् । उत्पादयतमित्यर्थः। **तत्** एतत्त्रयम् **उश्मसि** वयं कामयामहे । किंच **नः** अस्माकं **यशसं** यशस्विनं **भागं** भजनीयं धनादिकं **कृणुतं** कुरुतम् । **चारुं** कल्याणं **सोमं** **न** सोममिव **नः** अस्मान **मघवत्सु** धनवत्सु **कृतं** कुरुतम् ॥