+++
title = "010"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे **अश्विना** अश्विनौ **युवं** युवां **पेदवे** पेदुनामधेयाय राज्ञे **श्वेतं** श्वेतवर्णं **वाजिनं** बलिनं **नवभिः** **नवती** नवत्याश्वैः सहितं **चर्कृत्यं** संग्रामाणामत्यर्थं कर्तारं शत्रूणां जेतारं वा **द्रवयत्सखं** शत्रुसखीनां द्रावयितारं **हव्यं** ह्वातव्यं **मयोभुवं** सुखस्य भावयितारम् **अश्वं** **नृभ्यः** मनुष्येभ्यः **भगं** **न** भजनीयं धनमिव **ददथुः** प्रायच्छतम् ॥ ॥ १६ ॥