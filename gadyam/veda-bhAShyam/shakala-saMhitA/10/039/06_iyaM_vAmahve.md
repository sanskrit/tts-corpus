+++
title = "006"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे **अश्विना** अश्विनौ **वां** युवाम् **इयं** घोषा अहम् **अह्वे** आह्वयामि । **मे** मम संबन्धिनम् इममाह्वानं **शृणुतम्** । श्रुत्वा चाह्वानं **मह्यं** **पुत्रायेव** यथा पुत्राय **पितरा** मातापितरौ तद्वत् **शिक्षतं** धनं दत्तम् । **अनापिः** अबन्धुः **अज्ञा** अकृतज्ञा असजात्यामतिः अश्रद्धेया चाभिशस्तिः मामागच्छति । **तस्या** अभिशस्तेः **पुरा** प्रागेव **अव** **स्पृतं** मामवपारयतम् ॥