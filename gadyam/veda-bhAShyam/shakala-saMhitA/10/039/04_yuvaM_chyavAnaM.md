+++
title = "004"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे अश्विनौ **युवं** युवां **सनयं**  पुराणं **च्यवानम्** ऋषिं यथा **रथं** जीर्णं रथमिव **पुनर्युवानं** तरुणं **चरथाय** चरणार्थं **तक्षथुः** ततक्षथुः । अकुरुतमित्यर्थः । तथा च यास्कः-- युवं च्यवानं सनयं पुराणं यथा रथं पुनर्युवानं चरणाय ततक्षथुर्युवा प्रयौति कर्माणि तक्षतिः करोतिकर्मा ' (निरु. ४. १९) इति । किंच युवां **तौग्र्यं** तुग्रपुत्रं भुज्युम् **अद्भ्यः** **परि** समुद्रस्योपरि **निः** **ऊहथुः** । किंच **वां** युवयोः **विश्वा** विश्वानि **ता** तानि कर्माणि **सवनेषु** यज्ञेषु **प्रवाच्या** प्रवाच्यानि प्रकर्षेण वक्तव्यानि ॥