+++
title = "014"
devataa = "अश्विनौ"
RShiH = "काक्षिवती घोषा"
ChandaH = "त्रिष्टुप्"

+++


हे **अश्विना** अश्विनौ **वां** युवयोः **एतं** यथोक्तं **स्तोमं** स्तोत्रम् **अकर्म** अकुर्म। तदेवाह । **भृगवो** न भृगव इव **रथम्** **अतक्षाम** वयं स्तोत्रं संस्कृतवन्तः । कर्मयोगादृभवो भृगव उच्यन्ते । अथवा रथकारा भृगवः । किंच वयं **नित्यं** शाश्वतं **तनयं** यागादीनां कर्मणां तनितारं **सूनुं** **न** औरसं पुत्रमिव स्तोमं **दधानाः** धारयन्तः **मर्ये** मनुष्ये **न्यमृक्षाम**। युवयोः स्तुतिं नितरां संस्कृतवन्तः । तत्र दृष्टान्तः । **योषणा** **न** । यथा जायां तद्वदित्यर्थः ॥ ॥ १७ ॥ 
(भृगवो न रथम् - द्र. ऋभवो न रथम् - ऋ. ४.१६.२०