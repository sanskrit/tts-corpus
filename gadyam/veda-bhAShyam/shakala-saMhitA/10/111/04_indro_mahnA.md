+++
title = "004"
devataa = "इन्द्रः"
RShiH = "अष्ट्रादंष्ट्रः"
ChandaH = "त्रिष्टुप्"

+++


**इन्द्रः** **अङ्गिरोभिः** ऋषिभिः **गृणानः** स्तूयमानः सन् **महतो** **अर्णवस्य** ॥  ‘ अर्णसः सलोपश्च' (का. ५. २. १०९. ३) इति वप्रत्ययः ॥ उदकवतो मेघस्य **व्रता** व्रतानि कर्माणि **मह्ना** स्वमहिम्नैव **अमिनात्** अहिंसीत् ॥  ‘ मीङ् हिंसायाम्। लङि ' मीनातेर्निगमे ' इति ह्रस्वः ॥ ततः **पुरूणि** **चित्** बहून्येव **रजांसि** उदकानि **नि** **ततान** नीचीनान्यकरोत् । **यः** इन्द्रः **सत्यताता** सत्यैर्देवैस्तते । यद्वा । सत्यशब्दादपि स्वार्थिकस्तातिल् द्रष्टव्यः । सत्ये । द्युलोके **धरुणं** धारकं बलं **दाधार** अधारयत्॥