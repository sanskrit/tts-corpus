+++
title = "007"
devataa = "इन्द्रः"
RShiH = "अष्ट्रादंष्ट्रः"
ChandaH = "त्रिष्टुप्"

+++


**यत्** यदा **उषसः** उषःकालाः **सूर्येण** सूर्यात्मकेनेन्द्रेण **सचन्त** संगच्छन्ते ।  ‘ सच समवाये । भौवादिकः । तदानीम् **अस्य** स्वभूताः **केतवः** सर्वस्य प्रज्ञापका रश्मयः **चित्रां** नानावर्णां **रां** रायं श्रियम् **अविन्दन्** अलभन्त । **पुनः** उदयानन्तरं **यत्** यदा **दिवः** **नक्षत्रं** **न** **ददृशे** न दृश्यते ॥ दृशेः कर्मणि लिट् । यद्योगादनिघातः ॥ तदानीं **यतः** ॥ इणः शत्रन्तस्य शसि शतुरनुमो नद्यजादी' इति विभक्तेरुदात्तत्वम् ॥ सर्वत्र गच्छतोऽस्य रश्मीन् **नकिः** न कश्चित् **नु** **वेद** जानाति । एतत् **अद्धा** सत्यमेव ॥