+++
title = "001"
devataa = "ग्रावाणः"
RShiH = "जरत्कर्ण ऐरावतः सर्पः"
ChandaH = "जगती"

+++


हे ग्रावाणः वः युष्मान् **ऊर्जां** सारभूतानामन्नवतीनां वोषसां **व्युष्टिषु** विभातेषु सत्सु **आ** **ऋञ्जसे** आप्रसाधयामि । यूयं सोमेन **इन्द्रं** **मरुतो** **रोदसी** द्यावापृथिव्यौ च **अनक्तन** व्यञ्जयत । **नः** अस्मान् **उभे** **सचाभुवा** सहोत्पन्ने **अहनी** द्यावापृथिव्यौ **सदःसदः** सर्वेषु यागगृहेषु **वरिवस्यातः** परिचरतः। **उद्भिदा** उद्भेदकेन धनेन पूरयतामिति ॥