+++
title = "008"
devataa = "विश्वेदेवाः"
RShiH = "कवष ऐलूषः"
ChandaH = "त्रिष्टुप्"

+++


द्यावापृथिव्योर्निर्माणरूपम् **एतावत्** देवजातं सामर्थ्येन युक्तमिति **न** अपि तु **एना** एतेभ्यो देवेभ्यः **परः** उत्कृष्टः **अन्यत्** अन्यो हिरण्यगर्भः **अस्ति**। **उक्षा** सेक्ता । प्रजानां स्रष्टेत्यर्थः । हिरण्यगर्भः परमसूक्ष्मो वायुरूपो लिङ्गात्मा अपः प्रविश्य द्यावापृथिवी द्यावापृथिव्यौ **बिभर्ति** धारयति । किंच **स्वधावान्** बलवानन्नवान् वा स हिरण्यगर्भः **पवित्रं** पवित्रमयं **त्वचम्** अत्मीयं शरीरं दीप्तं मन्त्रं वा **कृणुत** करोति । कदेति उच्यते । **यत्** यदा **ईम्** इमां त्वचं **हरितः** अश्वाः **सूर्यं** **न** **वहन्ति** न प्रापयन्ति तदेति । सृष्टेः प्रागित्यर्थः ॥