+++
title = "007"
devataa = "विश्वेदेवाः"
RShiH = "कवष ऐलूषः"
ChandaH = "त्रिष्टुप्"

+++


**यतः** यस्माद्वृक्षात् **द्यावापृथिवी** द्यावापृथिव्यौ **निष्टतक्षुः** देवाः निःशेषेण कृतवन्तः **सः** तादृशः **वृक्षः** **क** **उ** **आस** कीदृग्वा बभूव । तदुत्पादकं **वनम्** अरण्यं **किं** **स्वित्** । संतस्थाने सम्यक्तिष्ठन्त्यौ **अजरे** जरावर्जिते **इतऊती** इत एतेभ्यो देवेभ्यो रक्षणं ययोस्ते । किंच **अहानि** सर्वाणि दिनानि **पूर्वीः** बह्वीः **उषसः** च देवा निष्टतक्षुः । एवंभूतान् देवान् **जरन्त** स्तोतारः स्तुवन्ति ॥