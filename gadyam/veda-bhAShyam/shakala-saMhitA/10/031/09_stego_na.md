+++
title = "009"
devataa = "विश्वेदेवाः"
RShiH = "कवष ऐलूषः"
ChandaH = "त्रिष्टुप्"

+++


**स्तेगः** ।  ‘ स्त्यै ष्ट्यै शब्दसंघातयोः'। रश्मिसंघाती आदित्यः **पृथ्वीं** विस्तीर्णां **क्षां** भूमि तेजसा **न** **अत्येति** नातिगच्छति । मर्यादया तिष्ठतीत्येवमादित्यः स्तूयते । **वातः** वायुरपि खलु **भूम** भूमिं **मिहं** वृष्टिं **न** **वि** **वाति** समर्थोऽपि सन् विविधं न गमयति । भूमिं प्रति सावशेषमेव वर्षयतीति वातः स्तूयते । **यत्र** यस्मिन् प्रजापतौ **मित्रः** देवः **अज्यमानः** व्यज्यमानः व्यक्तीभवन् । उत्पाद्यमान इत्यर्थः । **शोकं** स्वीयां दीप्तिं **व्यसृष्ट** विसृजति सर्वतो विक्षिपति तथा **वरुणः** च व्यक्तीभवन् स्वदीप्तिं विक्षिपति । तत्र दृष्टान्तः । **अग्निः** देवः **वने** **न** यथा वृक्षसंघाते स्वदीप्तिं सर्वतो विसृजति तद्वत् । तादृशं प्रजापतिं स्तौमीति शेषः ॥