+++
title = "002"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**वृत्रहत्येषु** वृत्रहननेषु युद्धेषु । यद्वा । कर्मणि छान्दसः क्यप् । वृत्राणि शत्रवो हन्यन्तेऽत्रेति वृत्रहत्या युद्धानि । तेषु **मिथः** परस्परं **तन्वा** शरीरेण तत्रस्थेन बलेन शत्रून् **हिन्वाना** प्रेरयन्तौ **सत्पती** सतां पती **समोकसा** समानस्थानौ **इन्द्राग्नी** **घृतश्रीः** उदकं वसतीवर्याख्यं श्रयमाणः **महिमानम्** आत्मीयम् **ईरयन** सर्वत्रोदीरयन्नुद्गमयन् **सोमः** च एते सर्वे च **महि** महत् **अन्तरिक्षम्** **ओजसा** स्वबलेन **आ** **पपुः** आपूरयन्ति । ‘प्रा पूरणे' ॥