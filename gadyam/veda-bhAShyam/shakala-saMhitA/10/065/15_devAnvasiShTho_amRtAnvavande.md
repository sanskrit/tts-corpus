+++
title = "015"
devataa = "विश्वेदेवाः"
RShiH = "वसुकर्णो वासुक्रः"
ChandaH = "त्रिष्टुप्"

+++


**वसिष्ठः** वसिष्ठकुलजोऽयमृषिः **अमृतान्** मरणरहितान् **देवान्** **ववन्दे** एवमस्तावीत् । **ये** देवाः **विश्वा** विश्वानि भुवनानि लोकान् **अभि** **प्रतस्थुः** स्वतेजसाभिभवन्ति । अभितः प्रतिष्ठन्तीति वा । प्रपूर्वात्तिष्ठतेर्लिटि रूपम् । समासस्वरः। ते देवाः **अद्य** अस्मिन्दिने **नः** अस्मभ्यम् **उरुगायं** प्रभूतयशस्कमन्नं **रासन्तां** प्रयच्छन्तु । हे देवाः **यूयं** **स्वस्तिभिः** कल्याणीभिरूतिभिः **नः** अस्मान् **सदा** सर्वदा **पात** रक्षत ॥ ॥ ११ ॥