+++
title = "011"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**ब्रह्म** वर्धनसाधनमन्नम् । अन्नेन हि सर्वाः प्रजा वर्धन्ते । **गामश्वम्** एतत्प्रभृतीन् पशून् तथा **ओषधीर्वनस्पतीन्** च तथा **पृथिवीं** विस्तीर्णां भूमिं **पर्वतान्** शिलोच्चयान् वृष्ट्या जगदापूरकान् मेघान्वा **अपः** उदकानि अन्तरिक्षं वा एतान् **जनयन्त:** उत्पादयन्तः किंच **दिवि** द्युलोके **सूर्यम्** आदित्यं **रोहयन्तः** **सुदानवः** शोभनदानास्तेऽमी देवाः **अधि** **क्षमि** । आत इति योगविभागात् (पा. सू. ६.४, १४० ) आकारलोपः । क्षमायां पृथिव्याम् **आर्या** श्रेष्ठानि कल्याणानि **व्रता** ब्रतानि कर्माणि यागादीनि **विसृजन्तः** प्रसारयन्तः सर्वत्र वर्तन्ते । तान् वयं धनं याचामह इति शेषः ॥