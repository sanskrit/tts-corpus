+++
title = "014"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**धीभिः** कर्मभिः सहिताः **पुरंध्या** प्रज्ञानेन युक्ताः **मनोः** मनुष्यस्य यज्ञे **यजत्राः** यष्टव्याः **अमृताः** मरणधर्मरहिताः **ऋतज्ञाः** सत्यविदः **रातिषाचः** दीयमानं हविः सेवमानाः **अभिषाचः** आभिमुख्येन यज्ञं समवयन्तः संगतवन्तः **स्वर्विदः** सर्वस्य लम्भकाः **विश्वे** सर्वे इन्द्रादयः **देवाः** **स्वः** सर्वाः **गिरः** अस्मदीयाः स्तुतीः **ब्रह्म** महच्चान्नं **सूक्तं** सुष्ठु वक्तव्यं स्तोमं यद्वा सुष्ठु मन्त्रेण सह दत्तमन्नं **जुषेरत** सेवन्ताम् । जुषी प्रीतिसेवनयोः । तौदादिकः । अनुदात्तेत् । लिङि झस्य रन्नादेशाभावश्छान्दसः ।  ‘ बहुलं छन्दसि ' इति रुडागमः ॥