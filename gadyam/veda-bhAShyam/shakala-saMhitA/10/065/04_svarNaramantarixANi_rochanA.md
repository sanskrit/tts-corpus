+++
title = "004"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**स्वर्णरं** सर्वस्य स्वस्वकर्मणि नेतारमादित्यम् **अन्तरिक्षाणि** । द्यावापृथिव्योरन्तरा मध्ये क्षियन्ति निवसन्तीत्यन्तरिक्षाणि । मध्यस्थितानि **रोचना** आरोचमानानि तेजांसि **द्यावाभूमी** द्यावापृथिव्यौ **पृथिवीं** विस्तीर्णमन्तरिक्षं च एतानादित्यादीन् **ओजसा** स्वबलेनैव देवाः **स्कम्भुः** धारयन्ति । स्कम्भु इति सौत्रो धातुः । लिटि रूपम् । किंच **पृक्षाइव** दरिद्रेषु धनानि संपर्चयन्त इव अत एव **महयन्तः** स्तोतॄन् धनादिभिः पूजयन्तः **सुरातयः** सुदानाः **मनुषाय** मनुष्याय **सूरयः** धनानां प्रेरका एते **देवाः** **स्तवन्ते** अस्मिन्यज्ञे स्तूयन्ते ॥