+++
title = "009"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**पर्जन्यावाता** पर्जन्यावातौ पर्जन्यावायू **वृषभा** वृषभौ कामानां सेक्तारौ **पुरीषिणा** पुरीषिणौ । पुरीषमुदकम् । कर्तृत्वेन तद्वन्तौ तौ **इन्द्रवायू** वरुणादयश्च एते स्वमहिम्ना सर्वत्र वर्तन्ते । वायोः पर्जन्येनेन्द्रेण च तत्कार्यापेक्षया सहोपादानम् । एतान् **आदित्यान्** **देवान्** **अदितिं** तेषां मातरं च **हवामहे** अस्मिन् यज्ञे वयमाह्वयामः । किंच **ये** देवाः **पार्थिवासः** पार्थिवाः पृथिव्यां भवा ये च दिव्या दिवि जाताः **ये** च **अप्सु** अन्तरिक्षे समुत्पन्नाः तानाह्वयामहे ॥