+++
title = "008"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**परिक्षिता** परितो निवसन्त्यौ सर्वत्र व्यापिन्यौ **पितरा** सर्वेषां मातापितृभूते अत एव **पूर्वजावरी** पूर्वं जाते **समोकसा** समाननिवासस्थाने एते द्यावापृथिव्यौ **ऋतस्य** यज्ञस्य **योना** योनौ स्थाने **क्षयतः** आहुत्यधिकरणत्वेन निवसतः । हविर्धानरूपे वा क्षियतः । किंच **सव्रते** समानकर्मणी ते **महिषाय** महते पूज्याय वा **वरुणाय** तं यष्टुम् । उपलक्षणमेतत् । अन्यान् देवानपि **घृतवत्** क्षरणवत् **पयः** उदकं **पिन्वतः** सिञ्चतः । उदकेन ह्यन्नं जायते ॥