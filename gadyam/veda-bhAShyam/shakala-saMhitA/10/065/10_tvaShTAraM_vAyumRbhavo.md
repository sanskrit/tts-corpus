+++
title = "010"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


हे **ऋभवः**  । ऋतेन सत्येन भान्तीत्यृभवः । उरु प्रभूतं स्वतेजसा भान्तीति वा । हे मेधाविनः **यः** सोमः **स्वस्तये** कल्याणाय युष्माकं मदाय त्वष्टृप्रभृतीन् **ओहते** । ओहिर्गत्यर्थः । भौवादिकः । आवहति प्राप्नोति । तथा **बृहस्पतिं** **सुमेधसं** सुप्रज्ञं **वृत्रखादं** वृत्रस्यासुरस्य खादितारमिन्द्रं च प्राप्नोति **धनसाः** धनं संभजमाना वयम् **इन्द्रियम्** इन्द्रजुष्टं तं **सोमम्** **ईमहे** धनं याचामहे । ईमह इति याच्ञाकर्मा।  ‘ ईङ् गतौ । दैवादिकः ।  ‘ बहुलं छन्दसि ' इति विकरणस्य लुक्॥१०॥