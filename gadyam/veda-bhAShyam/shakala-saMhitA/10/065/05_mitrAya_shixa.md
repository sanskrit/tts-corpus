+++
title = "005"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**दाशुषे** धनानि स्तोतृभ्यः प्रयच्छते **मित्राय** **वरुणाय** च **शिक्ष** हवींषि प्रयच्छ । शिक्षतिर्दानकर्मा । **सम्राजा** सम्राजौ सर्वस्य **या** यौ मित्रावरुणौ **मनसा** अन्तःकरणेनापि **न** **प्रयुच्छतः** न प्रमाद्यतः किमुत बाह्येन व्यापारेण ।  ‘ युच्छ प्रमादे '। भौवादिकः । **ययोः** मित्रावरुणयोः **बृहत्** महत् **धाम** शरीरं **धर्मणा** आत्मीयेन लोकप्रकाशनादिलक्षणेन कर्मणा **रोचते** सम्यग्दीप्यते । **ययोः** च नाधसी । णाधृ याच्ञोपतापैश्वर्याशीःषु '। याचमाने **उभे** **रोदसी** द्यावापृथिव्यौ **वृतौ** वर्तमाने भवतः । यद्वा । नाधसी देवमनुष्यैः समृद्धे द्यावापृथिव्यौ तयोर्वृतौ वर्तमाने भवतः । तदधीने भवत इत्यर्थः ॥ ॥ ९ ॥