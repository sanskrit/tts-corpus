+++
title = "001"
devataa = "अलक्ष्मीघ्नं"
RShiH = "शिरिंबिठो भारद्वाजः"
ChandaH = "अनुष्टुप्"

+++


हे **अरायि** अदायिनि दानविरोधिनि हे **काणे** कुत्सितशब्दकारिणि कुत्सितदर्शने वा हे **विकटे** विकृतगमने विस्ताङ्गि वा हे सदान्वे सदानोनुवे सर्वदाक्रोशकारिणि दुर्भिक्षादिदेवते **गिरिं** पर्वतं निर्जनं देशं **गच्छ** । अस्मान् मा बाधिष्ठाः । **शिरिम्बिठस्य**। पीपरिस्थिव्स्य । बिठमन्तरिक्षम् । शीर्यते विठेऽन्तरिक्ष इति शिरिम्बिठो मेघः । तस्य **सत्वभिः** अन्तर्वर्तमानैरुदकैः **तेभिः** तैः **त्वा** त्वां **चातयामसि** चातयामः विनाशयामः । यद्वा । शिरिम्बिठस्यैतत्संज्ञकस्य भरद्वाजपुत्रस्व तेभिस्तैः अनुष्ठितैः सत्वभिः कर्मभिर्हे अलक्ष्मि त्वां विनाशयामः । इतस्त्वमेव शीघ्रं गिरिं गच्छ ॥