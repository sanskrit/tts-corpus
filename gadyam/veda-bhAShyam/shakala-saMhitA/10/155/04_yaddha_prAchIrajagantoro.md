+++
title = "004"
devataa = "अलक्ष्मीघ्नं"
RShiH = "शिरिंबिठो भारद्वाजः"
ChandaH = "अनुष्टुप्"

+++


हे **मण्डूरधाणिकीः** मण्डूरवत् कुत्सितशब्दकारिण्यो मन्दनस्य धनस्य धारयित्र्यो  वालक्ष्म्यः उरः ॥ उर्वी हिंसार्थः । अस्मात्क्विपि ' राल्लोपः ' इति वलोपः । ततो जसि रूपमेतत् ॥ हिंसित्र्यो यूयं **प्राची** प्रकर्षेणाञ्चन्त्यः प्रकृष्टगमनाः सत्यो **यद्ध** यदा खलु **अजगन्त** अगच्छत ॥ गमेर्लङि मध्यमबहुवचने छान्दसः शपः श्लुः । ' तप्तनप्तनथनाश्च ' इति तस्य तबादेशः । अत एव ङित्त्वाभावादनुनासिकलोपो न भवति ॥ तदानीमेव **सर्वे** **इन्द्रस्य** **शत्रवः** **बुद्बुदयाशवः** । यान्ति गच्छन्तीति याः । अश्नुवत इत्याशवः । याश्च त आशवश्च याशवः । बुद्बुदवद्यातारो व्यापनशीलाश्च सन्तः **हताः** नष्टा आसन् ॥