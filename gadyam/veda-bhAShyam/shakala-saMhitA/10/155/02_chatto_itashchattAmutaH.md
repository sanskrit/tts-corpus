+++
title = "002"
devataa = "ब्रह्मणस्पतिः"
RShiH = "शिरिंबिठो भारद्वाजः"
ChandaH = "अनुष्टुप्"

+++


सालक्ष्मीः **इतः** अस्माल्लोकात् **चत्तः** चत्तैवास्माभिर्नाशितैव **अमुतः** अमुष्मादपि लोकात् **चत्ता** हिंसिता भवतु । यालक्ष्मीः **सर्वा** सर्वाणि **भ्रूणानि** गर्भजातानि सर्वासामोषधीनामङ्कुराणि या दुर्भिक्षाधिदेवता **आरुषी** आहन्त्री भवति **अराय्यम्** अदात्रीं दानविरोधिनीं तां हे **ब्रह्मणस्पते** मन्त्रस्य पालयितर्देव हे **तीक्ष्णशृङ्ग** तीक्ष्णतेजस्क **उदृषन्** अस्मात्स्थानादुद्गमयन् **इहि** गच्छ ॥