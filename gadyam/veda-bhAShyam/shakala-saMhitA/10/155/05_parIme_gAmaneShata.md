+++
title = "005"
devataa = "विश्वेदेवाः"
RShiH = "शिरिंबिठो भारद्वाजः"
ChandaH = "अनुष्टुप्"

+++


**इमे** विश्वे देवाः **गाम्** । जात्यभिप्रायमेकवचनम् । पणिभिरपहृताः सर्वा देवगवीः **परि** **अनेषत** पर्यनयन् । यष्टॄनङ्गिरसः परिप्रापयन् । ततः **अग्निं** च **परि** **अहृषत** परितो व्यहरन् । यागार्थं तत्र तत्र गार्हपत्यादिरूपेण स्थापितवन्त इत्यर्थः । एवं कृत्वा **देवेषु** यष्टव्येष्विन्द्रादिषु **श्रवः** अन्नम् **अक्रत** अकृषत । **कः** शत्रुरसुरादिः **इमान्** विश्वान् देवान् **आ** **दधर्षति** अभिभवितुं शक्नोति । न कश्चिदित्यर्थः ॥ ॥ १३ ॥