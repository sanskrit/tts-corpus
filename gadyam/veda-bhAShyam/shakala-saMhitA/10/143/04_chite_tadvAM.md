+++
title = "004"
devataa = "अश्विनौ"
RShiH = "अत्रिः साङ्ख्यः"
ChandaH = "अनुष्टुप्"

+++


हे **सुराधसा** शोभनदानौ  **अश्विना** हे अश्विनौ **सुमतिः** शोभना स्तुतिरस्मदीया **रातिः** हविर्दानं च **तत्** तस्मात्कारणात् **वां** युवयोः **चिते** ज्ञानाय भवति ॥ ‘चिती संज्ञाने' । अस्मात् संपदादिलक्षणो भावे क्विप् । 'सावेकाचः” इति विभक्तेरुदात्तत्वम् ॥ **यत्** यस्मात्कारणात् **सदने** यज्ञगृहे **पृथौ** विस्तीर्णे **समने** यज्ञे **नः** अस्मान हे **नरा** नेतारौ **आ** **पर्षथः** आपूरयथः अभितो रक्षथो वा तस्माद्युवामस्मदीयं परिचरणं ज्ञातवन्तावित्यनुमीमहे ॥ ‘पॄ पालनपूरणयोः ' इत्यस्माल्लेटि • सिब्बहुलम्' इति सिप् । ततः शप् ॥।