+++
title = "003"
devataa = "अश्विनौ"
RShiH = "अत्रिः साङ्ख्यः"
ChandaH = "अनुष्टुप्"

+++


हे **नरा** नरौ नेतारी **दंसिष्ठौ** दर्शनीयतमौ **शुभ्रा** शोभमानौ ईदृशौ हे अश्विनौ **अत्रये** ऋषये मह्यं **धियः** कर्माणि बुद्धीर्वा **सिषासतं** दातुमिच्छतम् । षणु दाने' । यद्वा । अत्रये इति षष्ठ्यर्थे चतुर्थी । अत्रेर्मम धियः स्तुतीः कर्माणि वा सिषासतं संभक्तुमिच्छतम् । सेवेथामित्यर्थः ॥ ‘वन षण संभक्तौ '। अस्मात्सनतेः सनोतेर्वा सनि ‘सनीवन्तर्ध० इति विकल्पनादिडभावे ‘जनसनखनाम्' इत्यात्वम् । शुभ्रेत्यस्यामन्त्रितस्य ' आमन्त्रितं पूर्वमविद्यमानवत्' इत्यविद्यमानवत्त्वेन पदादपरत्वेन पादादित्वात् ' तिङ्ङतिङः' इति निघाताभावः । अदुपदेशाल्लसार्वधातुकानुदात्तत्वे सनो नित्त्वादाद्युदात्तत्वम् ॥ **अथा** **हि** अनन्तरमेव **दिवः** । दीव्यतीति स्तौतीति द्यौः स्तोता । तस्य मम **स्तोमो** **न** । नशब्दश्चार्थे । स्तोत्रं च हे **नरा** नेतारावश्विनौ **वां** युवां पुनः **विशसे** । पुनरेवाद्यापि विशेषेण शंसितुं प्रभवतीति शेषः ॥।