+++
title = "003"
devataa = "यमः"
RShiH = "कुमारो यामायनः"
ChandaH = "अनुष्टुप्"

+++


नचिकेतःसंज्ञं कुमारं यमोऽनयोत्तरया च प्रलोभयति । हे **कुमार** **नवम्** अभिनवमितः पूर्वमदृष्टम् । अभिनवत्वमेव व्यनक्ति । **अचक्रं** चक्ररहितं तम् **एकेषम्** एकेषा यस्य तादृशं तथापि **विश्वतः** सर्वतः **प्राञ्चं** प्रकर्षेणाञ्चन्तं गच्छन्तं **यं** **रथं** **मनसाकृणोः** मत्समीपं प्रतिगमनाय अध्य-
वसायात्मकमीदृशं यं रथमकरोः कृत्वा च **अपश्यन्** कर्तव्याकर्तव्यविभागमजानन् **अधि** **तिष्ठसि** रथमारोहसि । यद्वा । स्तोतारं कुमाराख्यमृषिमादित्यः प्रत्यक्षः सन् देहात्मनोर्विवेकं बोधयति । हे कुमार ऋषे चक्ररहितम् एकेषम् । एकः प्राण ईषास्थानीयो यस्य । ईदृशमभिनवं सर्वतो गच्छन्तं शरीरात्मकं यं रथं मनसान्तःकरणेन अकृणोः अकरोः । संकल्पात्मकेन मनसा हि कामो जायते । सत्यां हि कामनायां पुण्थपापात्मकं कर्म क्रियते । तेन च भोगप्रदानायेदं शरीरमारभ्यत इति परंपरया मनसः शरीरनिष्पादकत्वम् । तं शरीरात्मकं रथमपश्यन्नजानन् । ' लक्षणहेत्वोः ( पा. सू. ३.२.१२६) इति हेतौ शतृप्रत्ययः । मत्स्वरूपापरिज्ञानाद्धेतोरधितिष्ठसि । भोगायतनत्वेन स्वीकरोषि॥