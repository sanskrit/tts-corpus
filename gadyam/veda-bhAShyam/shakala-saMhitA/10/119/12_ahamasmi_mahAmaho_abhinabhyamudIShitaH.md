+++
title = "012"
devataa = "आत्मस्तुतिः"
RShiH = "लब ऐन्द्रः"
ChandaH = "गायत्री"

+++


**अभिनभ्यं** नाभौ मध्यस्थाने भवं नभ्यमन्तरिक्षम्। 'उगवादिभ्यो यत् ' (पा. सू. ५. १. ३) इति यत्प्रत्ययः । तत्रैव पाठान्नभादेशश्च । ' लक्षणेनाभिप्रती आभिमुख्ये ' ( पा. सू. २. १. १४) इत्यव्ययीभावः । समासस्वरः । अन्तरिक्षमभि **उदीषितः** उद्गतः सूर्यात्मा **अहं** **महामहः** **अस्मि** । महतामपि महानस्मि । यद्वा । महत् प्रभूतं महस्तेजो यस्य । प्रभूततेजस्कोऽस्मि ॥  ‘ आन्महतः । (पा. सू. ६. ३. ४६ ) इत्यात्वम् ॥