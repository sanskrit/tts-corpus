+++
title = "003"
devataa = "इन्द्रः"
RShiH = "वसुक्रः"
ChandaH = "त्रिष्टुप्"

+++


हे **इन्द्र** **ते** तवेपन्मध्यमोत्तमानां सोमजन्यानां मदानां मध्ये कः **मदः** **रन्त्यः** रमयिता प्रीतिकरः **भूत्** भवति । त्वत्प्रीतिकरमदयोग्यसोमदानाभिप्रायेणायं प्रश्नः । **उग्रः** ओजस्वी त्वं **दुरः** यज्ञगृहद्वाराणि **गिरः** स्तुतिलक्षणा वाचश्च **अभि** **वि** **धाव** अभ्यागच्छ । किंच **कत्** कदा **वाहः** । इन्द्रं प्रत्युह्यत इति वाहः सोम उच्यते । एवंभूतः **अर्वाक्** त्वत्प्रसादात्फलदानायास्मदभिमुखो भविष्यतीति शेषः । अपि च कदा **मनीषा** सवार्थदर्शिनी प्रज्ञा सर्वगुणग्राहिणी स्तुतिर्वा **मा** मां त्वत्प्रसादात् **उप** गमिष्यतीति शेष: । कदा हे इन्द्र **त्वा** त्वाम् । **आ** इत्युपसर्गश्रुतेर्योग्यपदाध्याहारः। आराध्य वयम् **अन्नैः** सह **राधः** धनम् **उपमं** मत्समीपं **शक्याम्** । शकिरत्र गत्यर्थोऽन्तर्भावितण्यर्थः । संगमयेयम् ॥