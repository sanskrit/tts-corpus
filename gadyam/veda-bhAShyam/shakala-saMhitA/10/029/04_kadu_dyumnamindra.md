+++
title = "004"
devataa = "इन्द्रः"
RShiH = "वसुक्रः"
ChandaH = "त्रिष्टुप्"

+++


हे **इन्द्र** त्वं **कदु** कदा वा **द्युम्नं** हविर्लक्षणमस्मदीयमन्नं भुक्त्वेति शेषः। **कया** **धिया** केन कर्मणा **नॄन** नेतॄनस्मान् **त्वावतः** त्वत्सदृशान् **करसे** करिष्यसि । **कत्** कदा **नः** अस्मान् प्रति **आगन्** आगमिष्यसि। **सत्यः** अनवद्य इत्यर्थः। **मित्रो** **न** सखेव तथा । हे **उरुगाय** बहुकीर्त इन्द्र त्वं **भृत्यै** भरणाय पोषणाय भवसीति शेषः। **यत्** यदा **समस्य** अस्मदादिकस्य सर्वस्य जगतः **अन्ने** जगत्स्थितिनिमित्त आहारे **मनीषाः** अन्नाभिलक्षणा बुद्धयः **असन्** भवेयुः । तदा सर्वस्य पोषणाय त्वं भवसीत्यर्थः ॥