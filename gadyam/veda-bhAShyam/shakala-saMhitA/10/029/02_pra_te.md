+++
title = "002"
devataa = "इन्द्रः"
RShiH = "वसुक्रः"
ChandaH = "त्रिष्टुप्"

+++


अस्याः वर्तमानाया ईदृश्याः **उषसः** **नृतौ** । 'नृ नये' नयने प्रापणे । उदयकाल इत्यर्थः । **नृणां** नेतॄणां मध्ये **नृतमस्य** अतिशयेन नेतुः **ते** तव इन्द्रस्य स्तुत्या यागेन च **प्र** **स्याम** वयं प्रकृष्टा भवेम । तथा हे इन्द्र **अपरस्याः** आगामिन्याश्चोषसो नृतौ प्रापणे तव स्तुत्या यागेन च वयं प्रकृष्टा भवेमेत्याशास्महे । किंच **त्रिशोकः** नामर्षिः हे इन्द्र त्वामाराध्य त्वत्प्रसादात् **शतं** बहून् **अनु** अनुचरभूतान् **नॄन्** मनुष्यान् **आवहत्** प्रापितवान् । लब्धवानित्यर्थः। तथा तव कुत्सस्य च **ससवान्** सनिता युगपदेव संभक्ता **यः** **रथः** **असत्** अस्ति स रथः **कुत्सेन** कुत्सो लब्धवानिति शेषः । तथा च मन्त्रान्तरे श्रूयते- यासि कुत्सेन सरथमवस्युः' (ऋ. सं. ४. १६. ११) इति । यस्मादेवं तस्मात्त्वत्प्रसादाद्वयं प्रकृष्टा भवेमेत्यर्थः ॥