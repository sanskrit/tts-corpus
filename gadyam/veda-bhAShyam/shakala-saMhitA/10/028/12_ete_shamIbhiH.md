+++
title = "012"
devataa = "ऐन्द्रो वसुक्रः"
RShiH = "इन्द्रः"
ChandaH = "त्रिष्टुप्"

+++


**ये** देवर्ष्यादयः **तन्वः** शरीराणि **सोमे** सोमयागे **उक्थैः** शस्त्रैः **हिन्विरे** वर्धयन्ति **एते** देवादय इन्द्रादेशात् सोमे आहृते सति **शमीभिः** सोमयागकर्मभिः **सुशमी** सुकर्माणः **अभूवन्** । **नृवत्** मनुष्यवत् **वदन्** इदं युष्मभ्यं मया दत्तमिति व्यक्तां वाचमुच्चारयन् **नः** अस्मभ्यम् **उप** **माहि** उपगम्य **वाजान्** अन्नानि बलानि वा हे इन्द्र त्वं देहीति शेषः । अतः कारणात् **वीरः** दानशूरस्त्वं **दिवि** द्युलोके **श्रवः** दानपतिरिति कीर्तितं **नाम** नामधेयं **दधिषे** धारयसि ॥॥२१॥