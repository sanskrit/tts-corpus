+++
title = "008"
devataa = "ऐन्द्रो वसुक्रः"
RShiH = "इन्द्रः"
ChandaH = "त्रिष्टुप्"

+++


**देवासः** देवाः इन्द्रेण चोदिताः सन्तः **आयन्** गच्छन्ति । मेघवधार्थं **परशून्** वज्रान् **अबिभ्रन** धारयन्ति च । तदनन्तरं **विड्भिः** मरुदादिप्रजाभिः सहिताः **वृश्चन्तः** मेघांश्छिन्दन्तः **वना** वनानि वृष्टिलक्षणान्युदकानि **अभि** **आयन्** आभिमुख्येन गच्छन्ति । ततः **सुद्र्वं** शोभनद्रवणं वृष्ट्युदकं **वक्षणासु** नदीषु **नि** **दधतः** नियमेन स्थापयन्तः **यत्र** यस्मिन्मेघजाते **कृपीटम्** । उदकनामैतत् । निगूढमुदकं तिष्ठति त इमे देवाः **तत्** मेघजातम् **अनु** लक्षीकृत्य **दहन्ति** उदकनिर्गमनार्थं शोषयन्ति ॥