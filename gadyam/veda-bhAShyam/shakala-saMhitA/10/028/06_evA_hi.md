+++
title = "006"
devataa = "ऐन्द्रो वसुक्रः"
RShiH = "इन्द्रः"
ChandaH = "त्रिष्टुप्"

+++


**हि** यस्मात्कारणात् **एव** एवमुक्तप्रकारेण **तवसं** प्रवृद्धं **मां** स्तोतारः स्तुतिभिः स्तुवन्तो वीर्येण **वर्धयन्ति** तस्मात्कारणात् **बृहतः** महतः **मे** मम इन्द्रस्य **दिवश्चित्** द्युलोकादपि **धूः** स्तुतिः **उत्तरा** उद्गततराधिकतरा । किंच **पुरु** पुरूणि बहूनि **सहस्रा** शत्रूणां सहस्राणि **साकं** युगपत् **नि** शिशामि तनूकरोमि। हिनस्मीत्यर्थः । **हि** यस्मात्कारणात् **जनिता** सर्वस्य जनयिता प्रजापतिः **मा** मामिन्द्रम् **अशत्रुम्** अविद्यमानशत्रुं **जजान** जनितवान् ॥ ॥ २० ॥