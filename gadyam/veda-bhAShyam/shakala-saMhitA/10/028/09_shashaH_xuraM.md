+++
title = "009"
devataa = "इन्द्रः"
RShiH = "ऐन्द्रो वसुक्रः"
ChandaH = "त्रिष्टुप्"

+++


वसुक्र इन्द्रं प्रतिबूते । **शशः** एतत्संज्ञितो मया प्रेरितो मृगविशेषः **प्रत्यञ्चं** वधायात्मानं प्रति गच्छन्तं **क्षुरं** क्षुरवन्तं दृढदीर्घतीक्ष्णनखं सिंहव्याघ्रादिकम् । बलवत्क्रूरशूरमृगमित्यर्थः । **जगार** गिरति गृह्णाति वा । किंच **लोगेन** लोष्टेन **अद्रिं** हिमवदादिकं पर्वतम् **आरात्** दूरे स्थितमपि **वि** **अभेदम्** अहं भिनद्मि । **बृहन्तं** चित् महान्तमपि हस्त्यादिकम् **ऋहते** ह्रस्वकायाल्पाय शशकादिकाय **रन्धयानि** वशं गमयानि । **शूशुवानः** वीर्येण वर्धमानः **वत्सो** **वृषभं** महोक्षं **वयत्** युद्धाय गच्छति । हे इन्द्र एतदपि सर्वं त्वत्प्रसादादहं करोमीत्यर्थः ॥