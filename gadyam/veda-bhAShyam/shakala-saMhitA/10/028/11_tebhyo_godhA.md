+++
title = "011"
devataa = "इन्द्रः"
RShiH = "ऐन्द्रो वसुक्रः"
ChandaH = "त्रिष्टुप्"

+++


**ये** मरुदादिदेवगणाः **ब्रह्मणः** परिवृढस्येन्द्रस्य स्वभूतैः **अन्नैः** सोमाख्यैः । तृप्ताः सन्त इति शेषः । **प्रतिपीयन्ति** । पीयतिर्हिँसाकर्मा । इन्द्रादेशाद्धिंसकान् प्रतिहिंसन्ति **तेभ्यः** तेषां देवगणानामर्थाय **गोधाः** पूर्वोक्ता गायत्री **अयथम्** अनायासेन **एतत्** सोमजातं **कर्षत्** आकृष्टवती। किंच **सिमः** सिमाञ्श्रेष्ठान् । यद्वा । सिमशब्दः सर्वशब्दपर्यायः । सर्वान् । **उक्ष्णः** सिञ्चतः **अवसृष्टान्** इन्द्रेण निसृष्टाननुज्ञातान् हविर्भूतान् सोमान् यज्ञेषु **अदन्ति** भक्षयन्ति । किं कुर्वन्तः। **स्वयम्** आत्मनैव **बलानि** शत्रूणां सैन्यानि **तन्वः** शरीराणि च **शृणानाः** हिंसन्तः । गायत्री इन्द्रादेशाद्देवेभ्यः सोममाहृतवतीत्यर्थः ॥