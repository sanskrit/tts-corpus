+++
title = "005"
devataa = "इन्द्रः"
RShiH = "ऐन्द्रो वसुक्रः"
ChandaH = "त्रिष्टुप्"

+++


हे इन्द्र **पाकः** पक्तव्यप्रज्ञः **अहं** **गृत्सस्य** मेधाविनः **तवसः** वृद्धस्य **ते** तव **मनीषां** स्तुतिम् । कर्तुमिति शेषः । **एतत्** ईदृशं त्वदीयं सामर्थ्यं **कथा** कथं केन प्रकारेण “ **चिकेतम्** आ समन्तात् जानामि । त्वदुपदेशं विना न जानामीत्यर्थः । तस्मात्कारणात् **विद्वान्** सर्वज्ञः **त्वम्** एव **नः** अस्मभ्यम् **ऋतुथा** कालेकाले **वि** **वोचः** विशेषेण ब्रूहि । हे **मघवन्** धनवन्निन्द्र **ते** तव **अर्धं** **यं** स्तुत्यवयवं कुर्मः सा स्तुतिः **धूः** **क्षेम्या** क्षेमे भवा केशरहित वोढुं शक्यास्ति । यस्मात्तव स्तुत्यवयवमेव वयमक्लेशेन कर्तुं न शक्नुमोऽस्माकं मन्दबुद्धित्वात् तस्मात्त्वमेवास्मभ्यं स्वसामर्थ्यं स्तुतिप्रकारं च पुनरपि कथयेत्यर्थः ॥