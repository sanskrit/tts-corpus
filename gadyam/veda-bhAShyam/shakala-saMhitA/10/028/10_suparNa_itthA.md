+++
title = "010"
devataa = "ऐन्द्रो वसुक्रः"
RShiH = "इन्द्रः"
ChandaH = "त्रिष्टुप्"

+++


**सुपर्णः** पक्षिरूपा गायत्री **इत्था** अमुत्र द्युलोके **नखम्** आत्मीयम् आ **सिषाय** सोमाहरणकाल इन्द्रार्थमाबबन्ध । इन्द्रस्य प्रसादाद्दिवि पदं न्यस्तवतीत्यर्थः। तत्र दृष्टान्तः। **अवरुद्धः** पञ्जरेणावृतः परिवेष्टितः **सिंहः** **परिपदं** न यथा करस्योपरि सर्वतः पादमवबध्नाति । किंच। **चित्** इत्युपमार्थे । यथा केनापि बद्धपादो **निरुद्धः** **महिषः** **तर्ष्यावान्** उदकाभावे तृषावान्भवति एवमिन्द्रः समाहरणात्पूर्वं सोमाभावे तृषितवानभूदिति शेषः । **तस्मै** । तादर्थ्ये चतुर्थी । तादृशस्य तृषितस्येन्द्रस्यार्थं **गोधा** । गमयति वर्णानिति गौर्वाक् तन्न निधीयमानत्वात् गायत्री गोधा ॥