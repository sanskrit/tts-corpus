+++
title = "003"
devataa = "इन्द्रः"
RShiH = "ऐन्द्रो वसुक्रः"
ChandaH = "त्रिष्टुप्"

+++


हे **इन्द्र** **ते** त्वदर्थं **मन्दिनः** मादयितॄन् **तूयान्** अविलम्बितान् सोमान् **अद्रिणा** अभिषवग्राव्णा **सुन्वन्ति** यजमाना अभिषुण्वन्ति । **एषाम्** अस्मदादियजमानानां संबन्धिनः **सोमान्** **त्वं** **पिबसि** । किंच त्वदर्थं **वृषभान्** पशून ये च यजमानाः **पचन्ति** **तेषां** संबन्धिनो हविर्भूतान् पशून् **अत्सि** भक्षयसि । हे **मघवन्** धनवन्निन्द्र त्वं यदा **पृक्षेण** हविर्भूतेनान्नेन निमित्तेन **हूयमानः** यजमानैर्हूयसे तदेति पूर्वेण संबन्धः ॥