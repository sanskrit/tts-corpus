+++
title = "001"
devataa = "इन्द्रः"
RShiH = "इन्द्रस्नुषा वसुक्रपत्नी ऋषिका"
ChandaH = "त्रिष्टुप्"

+++


अनया वसुक्रपत्नीन्द्रं स्तौति । **अन्यः** इन्द्रव्यतिरिक्तः **अरिः** अर्य ईश्वरः **विश्वो** **हि** सर्व एव देवगणः **आजगाम** अस्मद्यज्ञं प्रत्याययौ। **इत्** इत्यवधारणे। **अह** इत्यद्भुते । सर्वदेवगण आगते सति **मम** एव **श्वशुरः** इन्द्रः **ना** **जगाम** । स इन्द्रो यद्यागच्छेत् तर्हि **धानाः** भृष्टयवान् **जक्षीयात्** भक्षयेत् । **उत** अपि च **सोमम्** अभिषुतं **पपीयात्** पिबेत् । ततः **स्वाशितः** सुष्ठु भुक्तस्तृप्तः सन् **पुनः** भूयः **अस्तं** स्वगृहं प्रति **जगायात्** गच्छेत् ॥