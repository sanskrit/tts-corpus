+++
title = "002"
devataa = "अश्विनौ"
RShiH = "सुहस्त्यो घौषेयः"
ChandaH = "जगती"

+++


हे **नासत्या** नासत्यभूतौ सत्यस्य प्रणेतारौ वा **नरा** नेतारावश्विनौ युवां **प्रातर्युजं** प्रातःकालेऽश्वैर्युज्यमानं **प्रातर्यावाणं** प्रातर्गन्तारं **मधुवाहनं** मधुनोऽमृतस्य वाहकं तं **रथम्** **अधि** **तिष्ठथः**। आरोहतमित्यर्थः । **यज्वरीः** यजनशीलाः **विशः** प्रजाः **येन** रथेन **गच्छथः** । **येन** च **कीरेश्चित्** स्तोतुरपि **होतृमन्तम्** ऋषियुक्तं **यज्ञं** गच्छथः ॥