+++
title = "003"
devataa = "अश्विनौ"
RShiH = "सुहस्त्यो घौषेयः"
ChandaH = "जगती"

+++


हे अश्विनौ युवां **मधुपाणिं** सोमपाणिम् **अध्वर्युं** **वा** **सुहस्त्यं** सुहस्त्यनामानमृषिं मां **धृतदक्षं** धृतबलं **दमूनसं** दानमनसम् **अग्निधं** **वा** ऋत्विग्विशेषं समायातम् । तदेव दर्शयति । **यत्** यद्यपि **विप्रस्य** अन्यस्य मेधाविनः **सवनानि** यज्ञान् **गच्छथः** तथापि **अतः** तेभ्यो यज्ञेभ्यः **मधुपेयम्** अस्माकं सोमात्मकं पेयम् **आ** **यातम्** अन्वागच्छतम् ॥ ॥ २१ ॥