+++
title = "010"
devataa = "इन्द्रः (मरुतः)"
RShiH = "गौरवीतिः"
ChandaH = "त्रिष्टुप्"

+++


इन्द्रसामर्थ्यं दृष्ट्वा केचिदेनम् **अश्वात्** आदित्यात् **इयाय** उदितवान् इति **वदन्ति** **यत** यद्यपि **उत** तथापि अहम् **एनं** **ओजसः** बलात् **जातं** **मन्ये** जानामि । अस्य तेजस्वित्वं दृष्ट्वा सूर्यादुत्पन्न इति तेषां मतिः । अहं त्वोजःपदार्थाज्जात इति मन्ये यतोऽयं वृत्रादीन् हतवानिति । अथवायं **मन्योः** क्रोधात् **इयाय** उदितवान् । अतः **हर्म्येषु** शत्रुसंबन्धिषु युद्धेषु हर्म्येष्वेव वा **तस्थौ** तिष्ठति । **यतः** अयं **प्रजज्ञे** उत्पन्न इति **इन्द्रः** एव **अस्य** । स्वस्येत्यर्थः । सामर्थ्यं **वेद** जानाति न ह्यन्यो ज्ञातुमीष्टे ॥