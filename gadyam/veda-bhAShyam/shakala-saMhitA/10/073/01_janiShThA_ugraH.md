+++
title = "001"
devataa = "इन्द्रः (मरुतः)"
RShiH = "गौरवीतिः"
ChandaH = "त्रिष्टुप्"

+++


हे इन्द्र **सहसे** बलाय **तुराय** शत्रूणां हिंसनाय त्वम् **उग्रः** उद्गूर्णबलः **जनिष्ठाः** अजायथाः । कीदृशस्त्वम् । **मन्द्रः** स्तुत्यः **ओजिष्ठः** । ओजः शरीरबलम्। अतिशयेन तद्वान् । **बहुलाभिमानः** भूयिष्ठाभिमानी । ईदृशं महानुभावम् **इन्द्रम्** **अत्र** वृत्रवधे **मरुतश्चित्** मरुतोऽपि **अवर्धन्** स्तुत्या साहाय्येन वा वर्धितवन्तः । **यत्** यदा **धनिष्ठा** धारयित्रीन्द्रमाता **वीरं** **दधनत्** अधारयत् ॥