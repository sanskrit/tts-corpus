+++
title = "006"
devataa = "इन्द्रः (मरुतः)"
RShiH = "गौरवीतिः"
ChandaH = "त्रिष्टुप्"

+++


अयमिन्द्रो वृत्रं हन्तुं **सनामाना** **चित्** समाननामानौ **नि** **ध्वसयः** न्यगमयत् । अथ **इन्द्रः** तं **वृत्रम्** **अवाहन** अवहतवान् । **यथा** **उषसः** **अनः** शकटमवनाशितवान् तद्वत् । अथ प्रत्यक्षेणोच्यते । हे इन्द्र त्वम् **ऋष्वैः** दीप्तैः महद्भिर्वा **निकामैः** नितरां वृत्रवधं कामयमानैः **सखिभिः** मरुद्भिः **साकं** वृत्रं हन्तुम् **अगच्छः** । आगत्य च प्रतिष्ठा प्रतिष्ठानानि शरीराणि **हृद्या** हृद्यानि रमणीयानि **जघन्थ** हतवानसि । हन्तेस्थलि  ‘ उपदेशेऽत्वतः' इतीट्प्रतिषेधः ॥