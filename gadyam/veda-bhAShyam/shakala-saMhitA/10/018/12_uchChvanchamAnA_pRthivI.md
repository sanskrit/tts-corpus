+++
title = "012"
devataa = "पितृमेधः"
RShiH = "सङ्कुसुको यामायनः"
ChandaH = "त्रिष्टुप्"

+++


पांसुभिः प्रच्छाद्यैनां पठन्ति । **उच्छ्वञ्चमाना** अस्थिकुम्भमवष्टभ्योर्ध्वं गच्छन्ती **पृथिवी** **सु** **तिष्ठतु** प्रतिष्ठिता भवतु । किंच **सहस्रं** सहस्रसंख्याकाः **मितः** प्रक्षिप्ताः ॥ मिनोतेरौणादिके कर्मणि क्विपि तुगागमः । ततो जस् । यद्वा । सहस्रम् । तृतीयार्थे प्रथमा । मित इति निष्ठान्तं रूपम् । व्यत्ययेन बहुवचनस्यैकवचनम् । स्वरो वृषादित्वाद्द्रष्टव्यः ॥ सहस्रेण संमिता बहुसंख्याकाः । पार्थिवाः पांसवः **उप** **श्रयन्ताम्** । एनमुपसेवन्ताम् । संपरिवार्यं तिष्ठन्त्वित्यर्थः । हिरवधारणे । तथा **ते** पांसवोऽस्मै **गृहासः** गृहा भवन्तः **घृतश्चुतः** घृतस्योदकस्य सर्पिषो वा क्षारयितारः **भवन्तु** । **अत्र** अस्मिँल्लोके **विश्वाहा** सर्वेष्वहःसु सर्वदा **अस्मै** अस्य **शरणाः** **सन्तु** आश्रयभूता भवन्तु ॥