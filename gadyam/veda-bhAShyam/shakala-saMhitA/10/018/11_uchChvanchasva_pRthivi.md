+++
title = "011"
devataa = "पितृमेधः"
RShiH = "सङ्कुसुको यामायनः"
ChandaH = "प्रस्तारपङ्क्तिः"

+++


हे पृथिवि **उच्छ्वञ्चस्व** । ऊर्ध्वंगतोच्छ्वासमेनं कुरु । अधस्तान्मा कृथा इत्यर्थः । किंच **मा** **नि** **बाधथाः** मा संपीडय । तथा **अस्मै** यजमानार्थं सूपायना शोभनोपगमना सूपचारिका भवेत्यर्थः । **सूपवञ्चना**। उपवञ्चनं प्रलम्भनम् । शोभनप्रलम्भा सुप्रतिष्ठा **भव** । अपि च **माता** **पुत्रम्** आत्मीयं बालकं **सिचा** वस्त्रान्तेन **यथा** आच्छादयति तद्वद्धे भूमि **एनम्** अस्थिरूपं यजमानं त्वम् **अभि** **ऊर्णुहि** आभिमुख्येनाच्छादय ॥