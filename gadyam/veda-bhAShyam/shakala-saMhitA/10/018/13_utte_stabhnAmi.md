+++
title = "013"
devataa = "पितृमेधः"
RShiH = "सङ्कुसुको यामायनः"
ChandaH = "जगती"

+++


हे अस्थिकुम्भ **त्वत्परि** । परिशब्दयोगे पञ्चमी । तवोपरि **ते** त्वदीयेन कपालेन **पृथिवीम्** **उत्** **स्तभ्नामि** प्रतिबध्नामि । यथा पृथिवी तवोपरि मा गच्छति तथापिदधामीत्यर्थः। **इमं** **लोग** कपाललक्षणं लोष्टं **निदधत्** उपरि स्थापयन् **अहं** **मो** **रिषं** मा हिंसिषम्। किंच **एतां** मया निहितां **स्थूणां** **ते** त्वदीयां पृथिव्या धारयित्रीं कपाललक्षणां **पितरः** **धारयन्तु** निश्चलां कुर्वन्तु । ततः **ते** त्वदीये अस्मिन् स्थाने **यमः** पितृपतिः सदनानि स्थानानि **मिनोतु** परिच्छिनत्तु । करोत्वित्यर्थः ॥