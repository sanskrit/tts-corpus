+++
title = "003"
devataa = "मृत्युः"
RShiH = "सङ्कुसुको यामायनः"
ChandaH = "त्रिष्टुप्"

+++


**इमे** **जीवाः** जीवन्तः पुरुषाः **मृतैः** पित्रादिभिः । तेभ्य इत्यर्थः । **वि** **आ** **अववृत्रन्** व्यावृत्ता भवन्तु । एते न म्रियन्तामिति भावः । किंच **अद्य** अस्मिन् दिने **नः** अस्माकमशौचे विसृष्टे **देवहूतिः** देवानामाह्वानं यत्र स देवहूतिः पितृमेधाख्यो यज्ञः **भद्रा** कल्याणः **अभूत्** भवतु । तत उत्तरं वयं **प्राञ्चः** प्राङ्मुखाञ्चनाः **अगाम** गच्छेम । प्रत्यञ्च इति भावः। **नृतये** नर्तनाय कर्मणि गात्रविक्षेपाय । स्वकर्मानुष्ठानायेति भावः। **हसाय** हसनाय पुत्रादिभिः सह क्रीडनाय । कीदृशा वयम्। **द्राघीय** **आयुः** **प्रतरं** **दधानाः** ॥