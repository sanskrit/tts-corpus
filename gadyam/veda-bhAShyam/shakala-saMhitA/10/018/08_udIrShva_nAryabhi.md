+++
title = "008"
devataa = "पितृमेधः"
RShiH = "सङ्कुसुको यामायनः"
ChandaH = "त्रिष्टुप्"

+++


हे **नारि** मृतस्य पत्नि **जीवलोकं** जीवानां पुत्रपौत्रादीनां लोकं स्थानं गृहमभिलक्ष्य **उदीर्ष्व** अस्मात् स्थानादुत्तिष्ठ। ईर गतौ' आदादिकः । **गतासुम्** अपक्रान्तप्राणम् **एतं** पतिम् **उप** **शेषे** तस्य समीपे स्वपिषि । तस्मात्त्वम् **एहि** आगच्छ यस्मात्त्वं **हस्तग्राभस्य** पाणिग्राहं कुर्वतः **दिधिषोः** गर्भस्य निधातुः **तव** अस्य **पत्युः** संबन्धादागतम् **इदं** **जनित्वं** जायात्वमभिलक्ष्य **सं** **बभूथ** संभूतासि अनुमरणनिश्चयमकार्षीः तस्मादागच्छ ॥