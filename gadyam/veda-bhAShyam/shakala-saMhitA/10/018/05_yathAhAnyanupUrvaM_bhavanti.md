+++
title = "005"
devataa = "धाता"
RShiH = "सङ्कुसुको यामायनः"
ChandaH = "त्रिष्टुप्"

+++


**यथा** येन प्रकारेण **अहानि** अहोरात्रात्मकानि दिनानि **अनुपूर्वं** पूर्वपूर्वमनुक्रमेण **भवन्ति** परिवर्तन्ते । **यथा** च **ऋतवः** वसन्तादयः **ऋतुभिः** सह **साधु** शोभनमविपर्यासेन **यन्ति** गच्छन्ति । **यथा** च **पूर्वं** पूर्वकालीनं पितरम् **अपरः** अर्वाक्कालीनः पुत्रः **न** **जहाति** न परित्यजति पूर्वमरणेन । **एव** **एवं**  तेनैवोक्तप्रकारेण हे **धातः** सर्वेषां धारयितरेतन्नामक देव **एषाम्** अस्मत्कुलीनानां जीवानाम् **आयूंषि** जीवनानि **कल्पय** समर्थय। कुर्वित्यर्थः ॥ ॥ २६ ॥