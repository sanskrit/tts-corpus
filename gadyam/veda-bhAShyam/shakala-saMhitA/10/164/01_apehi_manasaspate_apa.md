+++
title = "001"
devataa = "दुःस्वप्नघ्नं"
RShiH = "प्रचेताः"
ChandaH = "अनुष्टुप्"

+++


हे **मनसस्यते** स्वप्नावस्थस्य मनसः स्वामिन् दुःस्वप्नाधिदेव **अपेहि** अपगच्छ । स्वप्नावस्थावतो मत्तो निर्गच्छ । निर्गत्य च **अप** **क्राम** । देशान्तरं गन्तुं पादौ विक्षिप । दूरदेशं गच्छेत्यर्थः । अपक्रम्य च **परः** परस्ताद्विप्रकृष्टे देशे **चर** यथेच्छं वर्तस्व । अपि च **निर्ऋत्यै** पापदेवतायै **परः** परस्ताद्वर्तमानायै **आ** **चक्ष्व** । वयं न बाधनीया इति प्रब्रूहि । **जीवतः** मम **मनः** **बहुधा** बहुप्रकारं भवति । भोक्तव्येषु बहुषु विषयेषूत्सुकं सत् वर्तते । अतस्तद्विनाशकं दुःस्वप्नदर्शनं नश्यत्वित्यर्थः ॥