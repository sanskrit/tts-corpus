+++
title = "002"
devataa = "दुःस्वप्नघ्नं"
RShiH = "प्रचेताः"
ChandaH = "अनुष्टुप्"

+++


**भद्रं** **वै** शोभनमेव **वरं** वरणीयं दुःस्वप्नविनाशरूपं फलं **वृणते** सर्वे जनाः प्रार्थयन्ते । **दक्षिणं** प्रवृद्धं **भद्रं** शोभनं तत्फलं युञ्जन्ति प्राप्नुवन्ति च । **वैवस्वते** विवस्वतः पुत्रे यमे विषये **भद्रं** शोभनमेव **चक्षुः** दर्शनमहं प्रार्थये । दुःस्वप्नाधिदेवो वैवस्वतोऽस्मान्मा वाधताम् । भद्रमेव दर्शनमिह लोकेऽवस्थानलक्षणं करोत्वित्यर्थः । **बहुत्रा** बहुषु हि विषयेषु **जीवतः** मम **मनः** वर्तते ॥