+++
title = "003"
devataa = "दुःस्वप्नघ्नं"
RShiH = "प्रचेताः"
ChandaH = "त्रिष्टुप्"

+++


**यत्** दुष्कृतम् **आशसा** आशंसनेनाभिलाषेण **जाग्रतः** जागरणावस्थायां वर्तमाना वयम् **उपारिम** उपगतवन्तः स्म **यत्** च **स्वपन्तः** स्वप्नावस्थां प्राप्ता उपगतवन्तः स्म । तथा **निःशसा** निःशंसनेन निर्गताभिलाषेण **अभिशसा** अभिगताभिलाषेण च कारणेनावस्थाद्वये यद्दुष्कृतमुपागच्छेम । तानि **विश्वानि** सर्वाणि **अजुष्टानि** असेव्यान्यप्रियाणि वा **दुष्कृतानि** दुष्कर्माणि **अग्निः** **अस्मत्** **आरे** अस्मत्तो दूरदेशे **अप** **दधातु** अपकृष्य स्थापयतु ॥