+++
title = "005"
devataa = "दुःस्वप्नघ्नं"
RShiH = "प्रचेताः"
ChandaH = "पङ्क्तिः"

+++


**अद्य** अस्मिन् काले **अजैष्म** । जेतव्यानि सर्वाणि जितवन्तोऽभूम दुःस्वप्नस्य नष्टत्वात्। तदनन्तरम् **असनाम** **च** संभक्तव्यानि च समभजाम । तथा **वयम्** **अनागसः** अनपराधाश्च **अभूम** । जाग्रत्स्वप्नावस्थयोः संबन्धी **पापः** पापफलरूपः **सः** **संकल्पः** दुःस्वप्नाध्यवसायः **यं** शत्रुं वयं **द्विष्मः** **तम्** **ऋच्छतु** प्राप्नोतु । **यः** च **नः** अस्मान् **द्वेष्टि** **तमृच्छतु** प्राप्नोतु ॥॥२२ ॥