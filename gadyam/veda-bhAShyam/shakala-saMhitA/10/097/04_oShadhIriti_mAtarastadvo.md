+++
title = "004"
devataa = "ओषधीस्तुतिः"
RShiH = "भिषगाथर्वः"
ChandaH = "अनुष्टुप्"

+++


हे **ओषधीः** ओषधयः **देवीः** देव्यो द्योतनादिगुणका हे **मातरः** जनानां मातृभूताः । मातृवद्धितकारित्वान्मातृत्वोपचारः। अथवा मातर आरोग्यनिर्मात्र्यः **वः** युष्माकं संबन्धिनं भिषजं **तत्** वक्ष्यमाणम् **इति** इत्थम् **उप** **ब्रुवे** उप ब्रवीमि । किं तदिति चेत् उच्यते । ओषध्यर्थमहम् **अश्वं** **गां** **वासः** अंशुकं किं बहुना **आत्मानम्** अपि हे पुरुष चिकित्सक **तव** तुभ्यं **सनेयं** ददामि ॥