+++
title = "008"
devataa = "ओषधीस्तुतिः"
RShiH = "भिषगाथर्वः"
ChandaH = "अनुष्टुप्"

+++


**ओषधीनां** **शुष्माः** बलानि **उत्** ईरते उद्गच्छन्ति । रुग्णे स्ववीर्यं प्रोद्गमयन्तीत्यर्थः । **गावो** **गोष्ठादिव** । ता यथा ततः सकाशादुदीरते तद्वत् । कीदृशीनामोषधीनाम्। उच्यते । **धनं** स्वसामर्थ्यलक्षणं **सनिष्यन्तीनां** दातुमिच्छन्तीनाम् । किं प्रतीति उच्यते । हे **पूरुष** पुरुष रोगग्रस्त **तव** **आत्मानं** शरीरं प्रति । यद्वा । प्ररोहन्तीरोषधीर्दृष्ट्वा वदति । हे पुरुष प्रियङ्वाद्योषधिस्वामिन् तवात्मानं वर्धयितुं धनं सनिष्यन्तीनां व्रीह्याद्योषधीनां शुष्मा उदीरते ॥