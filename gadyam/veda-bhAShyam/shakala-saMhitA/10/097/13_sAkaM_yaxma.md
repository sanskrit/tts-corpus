+++
title = "013"
devataa = "ओषधीस्तुतिः"
RShiH = "भिषगाथर्वः"
ChandaH = "अनुष्टुप्"

+++


हे अस्मदीयस्य पुरुषस्य शरीराधिष्ठायिन् **यक्ष्म** व्याधे त्वं **साकं** सहैव **प्र** **पत** प्रकर्षेण शीघ्रं गच्छ। केन साकमिति । उच्यते । **चाषेण** अतिशीघ्रं पतता चाषाख्येन पक्षिणा सह । तथा **किकिदीविना** पक्षिणा च सह । तथा **वातस्य** शीघ्रं गच्छतो वायोः **ध्राज्या**।'ध्रज गतौ' । गत्या वेगेन सह गच्छ। तथा **निहाकया** गोधिकया **साकं** **नश्य** नाशं प्राप्नुहि ॥