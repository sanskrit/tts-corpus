+++
title = "010"
devataa = "अश्विनौ"
RShiH = "भूतांशः काश्यपः"
ChandaH = "त्रिष्टुप्"

+++


**आरङ्गरेव**। 'गॄ शब्दे'। अस्माद्भावे ऋदोरप् । अरमलं पर्याप्तं गरः शब्दनम्। तस्य संबन्धिनौ ॥ तस्येदम्' इत्यण् ॥ शब्दवन्तौ मेघाविव यथा **मधु** जलं प्रेरयतः तद्वद्युवाम् **एरयेथे** प्रेरयथः ॥ ‘ईर प्रेरणे'। चौरादिकः ॥ **सारघेव** सारघाविव । सरघा मधुमक्षिका । सरघैव सारघा । प्रज्ञादित्वादण् (पा. सू. ५. ४. ३८)। ते यथा **नीचीनबारे** नीचीनद्वारे मधुपुष्पे मधु प्रेरयतः तद्वद्युवां नीचीनबारे न्यग्भूतद्वारे **गवि** गोरूधसि क्षीरं प्रक्षिपथः । **कीनारेव** कीनाराविव कुत्सितमनुष्यौ यथा स्विद्यमानौ भवतः तद्वत् **स्वेदं** स्विद्यमानं जलम् **आसिस्विदाना** आ समन्तात् स्वेदयन्तौ प्रक्षारयन्ती भवथः ॥ ‘ञिष्विदा गात्रप्रक्षरणे'। अनुदात्तेत् । तस्माच्छान्दसे लिटि कानजादेशः ॥ **क्षामेव** । ‘क्षै जै षै क्षये'। अस्मादातो मनिन् । ह्रस्वश्छान्दसः । क्षामा क्षीणा गौः **सुयवसात्** । अदेः क्विप् । शोभनं यवसं घासादिकं भक्षयन्ती क्षीररूपेणान्नेन समवेता थथा। भवति तद्वद्युवाम् **ऊर्जा** हवीरूपेणान्नेन **सचेथे** संगच्छेथे ॥ ‘षच समवाये॥