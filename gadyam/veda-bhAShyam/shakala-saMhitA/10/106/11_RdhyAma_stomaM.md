+++
title = "011"
devataa = "अश्विनौ"
RShiH = "भूतांशः काश्यपः"
ChandaH = "त्रिष्टुप्"

+++


हे अश्विनौ वयं **स्तोमं** त्रिवृत्पञ्चदशादिकम् **ऋध्याम** ऋध्यास्म वर्धयेम ॥ • ऋधु वृद्धौ'। अस्मादाशीर्लिङि • किदाशिषि' इति यासुटः कित्त्वम्॥ **वाजं** हविर्लक्षणमन्नं युवाभ्यां **सनुयाम** प्रयच्छेम ॥ ‘षणु दाने'। तानादिकः । विधिलिङ्ग । वाक्यभेदादनिघातः ॥ तस्माद्युवां **सरथा** सरथौ समानरथावेकमेव रथमारूढौ सन्तौ **इह** अस्मिन् कर्मणि **नः** अस्मदीयं **मन्त्रं** मननीयं स्तोत्रम् **उप** **यातम्** उपागच्छतम् । **गोष्वन्तः** । गोरूधस्यवस्थितं **पक्वं** परिणतम् अत एव **मधु** मधुरं **यशो** न । यश इत्यन्ननाम । नश्चार्थे । क्षीराज्यादिलक्षणं महावीरेऽवनीयमानमन्नं चापेक्ष्यागच्छतमिति संबन्धः । एवमुक्तप्रकारेण **भूतांशः** एतन्नामर्षिः **अश्विनोः** कामम् अभिलाषमात्मीयाभिः स्तुतिभिः **आ** **अप्राः** आपूरयत्। संपूर्णमकार्षीदित्यर्थः ॥ ‘प्रा पूरणे ) आदादिकः । व्यत्ययेन मध्यमः ॥ अत्राश्विने सूक्ते सर्वाण्यपि पदानि दुर्व्युत्पादान्यस्माभिर्दिङ्मात्रं प्रदर्शितानि । एवं निरुक्तव्याकरणादिभिरर्थविशेषे बुद्धिमद्भिरुन्नेयानि ॥ ॥ २ ॥