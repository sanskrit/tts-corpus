+++
title = "002"
devataa = "सोमः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे **सोम** **ते** तव **हृदिस्पृशः** स्तुतिभिर्हृदयं स्पृशन्त ऋत्विजो **विश्वेषु** **धामसु** सर्वेषु स्थानेषु **आसते** त्वां स्तुवन्तस्तिष्ठन्ति । **अध** अथ ईदृग्भूताः **कामाः** अभिलाषाः **वि** **वो** **मदे** तव सोमपानजन्यविविधमदनिमित्ते सति । सोमयागार्थमित्यर्थः। **वसूयवः** वसुकामाः धनमिच्छन्तः **मम** । हृदयादिति शेषः । **वि** **तिष्ठन्ते** उत्तिष्ठन्ति । कस्मादेवम् । यस्मात् **विवक्षसे** महान् भवसि ॥