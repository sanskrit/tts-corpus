+++
title = "007"
devataa = "सोमः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे **सोम** **अदाभ्यः** केनाप्यहिंस्यः **त्वं** **विश्वतः** सर्वतः **नः** अस्माकं **गोपाः** रक्षिता **भव** । अपि च हे **राजन्** राजमान सोम त्वं **स्रिधः** अस्माकमुपक्षपयितॄन् **अप** **सेध** अस्मत्तोऽपगमय अपजहि वा । **नः** अस्माकं दुःशंसः विद्यमानानामविद्यमानानां कर्मणां शंसिता प्रख्यापयिता **मा** **ईशत** ईशिता मा भूत् । तव प्रसादादस्माकमपवक्ता कश्चिदपि मा भूदित्यर्थः । किमर्थमेतत्सर्वं प्रार्थ्यसे । **वि** **वो** **मदे** तव विविधसोमादिहविर्जन्यतृप्त्यर्थम् । अतो **विवक्षसे** त्वं महान्भवसि ॥