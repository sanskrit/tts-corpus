+++
title = "002"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


अस्याग्नेः **शिरः** मूर्धा **गुहा** गुहायां **निहितं** मनुष्योदरेषु वर्तते । अस्य **अक्षी** अक्षिणी **ऋधक्** पृथग्निहितं निहिते चन्द्रसूर्यात्मना । तावेवाक्षिणी इत्यर्थः । ईदृशो योऽग्निः **असिन्वन्** दन्तैरसंखादन् **जिह्वया** **वनानि** **अत्ति** काष्ठानि भक्षयति दाहभूतः **अस्मै** अग्नयेऽध्वर्य्वादयः **पड्भिः** पादैरभिगत्य **अत्राणि** **सं** **भरन्ति** संपादयन्ति हवींषि । कथंभूताः । **उत्तानहस्ताः** पात्रधारणार्थमुन्नतकराः **नमसा** नमस्कारेण युक्ताः । कुत्र । **अधि** **विक्षु** प्रजास्वृत्विक्षु मध्ये ॥