+++
title = "001"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


**अस्य** अग्नेः **महतः** मंहनीयस्य **महित्वं** महत्त्वम् **अपश्यं** पश्यामि । कीदृशस्यास्य । **मर्त्यासु** **विक्षु** मनुष्यरूपासु प्रजासु तासां हृदये **अमर्त्यस्य** अमरणस्वभावस्य वैश्वानररूपेण वर्तमानस्य । यद्वा । मर्त्यासु विक्ष्वृत्विग्यजमानरूपासु प्रजास्वमर्त्यस्य सर्वदा जागरितस्य । अथ दावाग्निरूपोऽग्निरुच्यते । अस्याग्नेः **हनू** शिप्रे **नाना** **विभृते** विभिन्ने **सं** **भरेते** संभरतो दन्तैः। तथा कृत्वा **असिन्वती** असंखादन्त्यौ स्तोतारं **बप्सती** भक्षयन्त्यौ **भूरि** प्रभूतं काष्ठमरण्ये वर्तमानम् **अत्तः** भक्षयतः ॥