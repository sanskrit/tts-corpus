+++
title = "007"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


अयमग्निः **विषूचः** विष्वगञ्चनान् **अश्वान्** व्याप्तान् महतो वृक्षान् सर्वतो गन्तॄनश्वानेव वा **युयुजे** युङ्क्ते **वनेजाः** वने प्रवृद्धः संपन्नः सन् । कीदृशानश्वान् । **ऋजीतिभिः** ऋजुगामिनीभिः **रशनाभिः** रशनास्थानीयाभिर्लताभिः **गृभीतान्** परिगृहीतान् वेष्टितान् । साक्षादश्वपक्षे ऋजुगतिभिः प्रसिद्धाभी रशनाभिर्गृभीतान् गृहीतान् स्वकीयानश्वान् शीघ्रदाहाय रथे योजितवानित्यर्थः । तादृशोऽग्निः **चक्षदे** चक्षाद शकलीकरोति वसूनि **मित्रः** अस्माकं मित्रभूतः **वसुभिः** वासकैः **रश्मिभिः** **सुजातः** सुष्ठु प्रवृद्धः सन् । किंच **समानृधे** सम्यग्वर्धते **पर्वभिः** काष्ठखण्डैः **वावृधानः** वर्धमानः ॥ ॥ १४ ॥