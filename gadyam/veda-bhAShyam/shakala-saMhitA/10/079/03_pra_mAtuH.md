+++
title = "003"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


अयमग्निः **मातुः** पृथिव्याः संबन्धिनीः **उर्वीः** बह्वीः **वीरुधः** लताः **इच्छन्** तथा **प्रतरं** प्रकृष्टतरं **गुह्यं** गोप्यं तासां वीरुधां मूलमपीच्छन् कामयमानः **प्र** **सर्पत्** प्रसर्पति प्रसरति । किमिव । **कुमारो** **न** कुमार इव । स यथा स्तन्यं पातुं जानुभ्यां सर्पति तद्वत् । **ससं** **न** **पक्वं** पक्वमन्नमिव **शुचन्तं** दीप्यमानं नीरसं वृक्षं **रिपः** पृथिव्याः **उपस्थे** **अन्तः** उत्सङ्गेऽन्तः **अविदत्** विन्दति ॥ पुनः कीदृशम् । **रिरिह्वांसम्** आकाशमास्वादयन्तम् । यद्वा । मूलैर्मातरं पृथिवीं रिरिह्वांसम् ॥