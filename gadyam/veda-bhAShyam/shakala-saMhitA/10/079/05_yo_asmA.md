+++
title = "005"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


**यः** यजमानः **अस्मै** अग्नये **तृषु** क्षिप्रम् **अन्नम्** **आदधाति** करोति आज्यैर्घृतैः क्षरद्रूपैः दीप्तैर्वा सोमरसैः **जुहोति** **पुष्यति** पुष्णाति चैनं काष्ठैः **तस्मै** । तमित्यर्थः । तं **सहस्रं** सहस्रसंख्याकैः **अक्षभिः** अक्षिस्थानीयाभिरपरिमिताभिर्ज्वालाभिः **वि** **चक्षे** विचष्टे विपश्यति । अथ प्रत्यक्षकृतः । हे **अग्ने** **त्वं** **विश्वतः** सर्वतः **प्रत्यङ्ङसि** प्रत्यगञ्चनो भवसि । अस्मदानुकूल्येन प्रवर्तमानो भवसि ॥