+++
title = "009"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे अश्विनौ युवयोः प्रसादादियं घोषा **योषा** स्त्रीगुणोपेता सुभगा **जनिष्ट** जाता । अस्याः समीपं **कनीनकः** कन्याकामः पतिः **पतयत्** पततु । अस्मै कनीनकाय युवयोः **दंसनाः** **अनु** वृष्टिलक्षणानि कर्माणि लक्षीकृस्य **वीरुधः** ओषधयः **वि** **चारुहन** विरोहन्तु प्रादुर्भवन्तु । **अस्मै** कनीनकाय **निवनेव** प्रवणेनेव **सिन्धवः** उदकानि **आ** **रीयन्ते** । ता वीरुधोऽभिगच्छन्तु । किंच **अह्रे** केनाप्यहन्तव्याय **अस्मै** कनीनकाय **तत्** संभोगसमर्थं **पतित्वनं** यौवनं **भवति** भवतु ॥