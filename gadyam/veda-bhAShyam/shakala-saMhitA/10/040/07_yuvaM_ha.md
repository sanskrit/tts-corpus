+++
title = "007"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे **अश्विना** अश्विनौ **युवं** **ह** युवां खलु **भुज्युं** समुद्रमध्ये विपन्न`नावं तुग्रपुत्रं भुज्युम् **उपारथुः** उत्तारयितुमुपगतवन्तौ भवथः । किंच **युवं** युवां **वशं** हस्तिबलेन शत्रुभिः पराजीयमानं वशनामधेयं राजानं रक्षणाय उपारथुः । किंच **युवं** युवां **शिञ्जारम्** अत्रिमग्निकूटादुत्तारयितुम् **उशनां** कमनीयां स्तुतिं च श्रोतुमुपारथुः । तथा च मन्त्रान्तरम्---’अत्रिं शिञ्जारमश्विना ' (ऋ . सं. ८..५. २५) इति । किंच **युवोः** युवयोः **सख्यं** मित्रत्वं **ररावा** हविषां प्रदाता यजमानः **परि** आसते पर्यास्ते । वचनव्यत्ययः । किं च **युवोः** युवयोः **अवसा** रक्षणेन  **अहं**  घोषा **सुम्नं** सुखम् **आ** **चके** कामये ॥