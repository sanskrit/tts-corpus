+++
title = "013"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे अश्विनौ **मन्दसाना** मन्दसानौ **ता** तौ युवां **मनुषः** मनुष्यस्य मत्पतेः **दुरोणे** गृहे **वचस्यवे** युष्मत्स्तुतिकामायै मह्यं **सहवीरं** पुत्रादिसहितं **रयिं** धनम् **आ** **धत्तं** स्थापयतम् । किंच हे अश्विनौ **शुभस्पती** उदकस्य स्वामिनौ युवां पतिगृहं गच्छन्त्या मम **तीर्थं** पानाय **सुप्रपाणं** **कृतं** कुरुतम् । किंच युवां **पथेष्ठां** मार्गस्थं **स्थाणुं** वृक्षं **दुर्मतिं** दुर्बुद्धिं परिपन्थिनं च **अप** **हतम्** अपगमयतम् ॥