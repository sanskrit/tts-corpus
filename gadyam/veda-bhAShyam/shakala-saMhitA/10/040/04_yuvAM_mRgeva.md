+++
title = "004"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे अश्विनौ **युवां** **वारणा** वारणौ **मृगेव** यथा शार्दूलौ **मृगण्यवः** मृगयवः तद्वद्वयं **दोषा** रात्रौ **वस्तोः** अहनि च **हविषा** **नि** ह्वयामहे नियमेन हृयामः । किंच हे **नरा** नेतारावश्विनौ **युवं** युवाम् **ऋतुथा** काले काले **होत्रम्** आहुतिं **जुह्वते** जुह्वति । यजमाना इति शेषः । किंच युवां **शुभः** शुभस्य वृष्टयुदकस्य **पती** स्वामिनौ सन्तौ **जनाय** जनार्थम् **इषम्** अन्नं **वहथः** प्रापयथः॥