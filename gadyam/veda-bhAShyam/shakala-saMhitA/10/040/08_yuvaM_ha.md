+++
title = "008"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे **अश्विना** अश्विनौ **युवं** **ह** युवां खलु **कृशं** दुर्बलं कृशनामधेयं वा **उरुष्यथः** रक्षथः । किंच **युवं** युवां **शयुं** शयुनामानमृषिमुरुष्यथः। किंच **युवं** युवां **विधन्तं** परिचरन्तं मनुष्यं **विधवां** च अपतिकां वध्रिमतीं योद्ध्रीं स्त्रियं च उरुष्यथः । किंच हे **अश्विना** अश्विनौ **युवं** युवां **स्तनयन्तं** शब्दं कुर्वन्तं **सप्तास्यं** सर्पणशीलद्वारं व्रजं मेघम् । व्रजश्चरुः' इति मेघनामसु पाठात् । **सनिभ्यः** हविषां दातृभ्यः **अप** **ऊर्णुथः** विवृतद्वारं कृतवन्तौ स्थ इत्यर्थः ॥