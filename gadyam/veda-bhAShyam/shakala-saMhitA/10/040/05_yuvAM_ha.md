+++
title = "005"
devataa = "अश्विनौ"
RShiH = "काक्षिवती घोषा"
ChandaH = "जगती"

+++


हे **नरा** नेतारावश्विनौ **युवां** खलु **परि** परितो **यती** गच्छन्ती **राज्ञः** दीप्तस्य कक्षीवतः **दुहिता** पुत्री **घोषा** घोषाख्या अहम् **ऊचे** संनिहितेभ्यो वृद्धेभ्य उक्तवत्यस्मि । किंच **वां** युवां **पृच्छे** वृद्धान् संनिहितान् कीदृशावश्विनाविति पृच्छामि । तथा सति **मे** मम अह्ने दिवसाय दिवसनिर्वर्त्यकर्मणे **भूतं** भवतम् । **उत** अपि च **अक्तवे** रात्र्यै रात्रिनिर्वर्त्यकर्मणे **भूतं** भवतम् । तथा **अश्ववते** अश्वयुक्ताय **रथिने** रथवते च **अर्वते** भ्रातृव्याय **शक्तं** निरसने शक्तौ भवतम्॥ ॥१८॥