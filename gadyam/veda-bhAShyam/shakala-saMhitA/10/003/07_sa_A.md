+++
title = "007"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे अग्ने सः तादृशस्त्वं **नः** अस्मदीये यज्ञे **महि** महान् देवान् **आ** **वक्षि** आवह प्रापय । किंच **युवत्योः** परस्परं मिश्रितयोः तरुण्योर्वा **दिवस्पृथिव्योः** द्यावापृथिव्योर्मध्ये **अरतिः** अग्निः सूर्यात्मना गन्ता त्वम् **आ** **सत्सि** अस्माकं यज्ञमासीद । तथा **सुतुकः** । तुकिर्गत्यर्थः । सुगमः स्तोतृभिः यष्टृभिश्च सुखेन प्राप्तव्यः **रभस्वान्** वेगवान् **अग्निः** अङ्गनादिगुणयुक्तस्त्वं **सुतुकेभिः** सुगमैः **रभस्वद्भिः** वेगवद्भिः अश्वैः रोहिदाख्यैः सह **इह** अस्मदीये यज्ञे **आ** **गम्याः** आगच्छ॥ ॥ ३१ ॥