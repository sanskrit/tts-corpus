+++
title = "004"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**बृहतः** महतः अस्य **अग्नेः** संबन्धिनः **इन्धानाः** दीप्यमानाः **यामासः** । यान्ति गच्छन्तीति यामा रश्मयः। **वग्नून्** स्तुतिकारिणो जनान् **न** बाधन्ते। किंच **सख्युः** स्तुत्यस्तोतृत्वयष्टृयष्टव्यत्वलक्षणेन सख्येन सखिभूतस्य **शिवस्य** कल्याणस्य भक्तानां सुखकरस्य **ईड्यस्य** स्तोतव्यस्य **वृष्णः** कामानां वर्षितुः **बृहतः** महतः स्वासः शोभनास्यस्य अस्याग्नेः स्वभूताः **अक्तवः**। तमांस्यञ्जन्तोऽपगमयन्त आहुतिभिः संगता वा **भामासः** । * भाम क्रोधे। तीक्ष्णा अप्रसह्या रश्मयः यामन् । याति देवान् प्रति तर्पणाय यान्ति वा देवा एते प्रत्यङ्गभावायेति यामा यज्ञः। तस्मिन् चिकित्रे सर्वतो जज्ञिरे । प्रथिता अभूवन् ॥