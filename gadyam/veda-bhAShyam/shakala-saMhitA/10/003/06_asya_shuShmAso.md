+++
title = "006"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**ददृशानपवेः** दर्शनीयज्वालाग्नेः । यद्वा । पविर्वज्र आयुधम्। दृश्यमानायुधस्य । **जेहमानस्य** । जेहतिर्गतिकर्मा । हविरादाय  देवान् प्रति गच्छतः **अस्य** अग्नेः स्वभूताः शुष्मासः शोषकाः **नियुद्भिः** । * नियुतो वायोः' इति वायोरश्वा नियुतः । तद्युक्तैः वायुभिः संयुक्ता रश्मयः **स्वनयन्** शब्दायन्ते। किंच **देवतमः** देवानां मुख्यः **अरतिः** गन्ता **विभ्वा** विभवनशीलो महान् **यः** अग्निः **प्रत्नेभिः** पुराणैः **रुशद्भिः** श्वेतवर्णैः **रेभद्भिः** शब्दायमानैस्तेजोभिः **वि** **भाति** विविधं दीप्यते ॥