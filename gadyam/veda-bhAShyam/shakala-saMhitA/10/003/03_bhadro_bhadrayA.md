+++
title = "003"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**भद्रः** भजनीयः कल्याणः **भद्रया** भजनीयया दीप्त्योषसा वा **सचमानः** सेव्यमानः संगच्छमानो वाग्निः **आगात्** आजगाम। गार्हपत्यादाहवनीयमागच्छति । ततः **पश्चात्** जारः जरयिता शत्रूणां सः अग्निः **स्वसारं** स्वयंसारिणीं भगिनीं वा आगतामुषसम् **अभ्येति** अभिगच्छति । तथा **सुप्रकेतैः** सुप्रज्ञानैः **द्युभिः** दीप्तैस्तेजोभिः सह **वितिष्ठन्** सर्वतो वर्तमानः सः **अग्निः** **रुशद्भिः** श्वेतैः **वर्णैः** वारकैरात्मीयैस्तेजोभिः **रामं** कृष्णं शार्वरं तमः **अभि** **अस्थात्** सायंहोमकालेऽभिभूय तिष्ठति ॥