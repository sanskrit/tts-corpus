+++
title = "005"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**रोचमानस्य** दीप्यमानस्य **बृहतः** महतः **सुदिवः** शोभनदीप्तेर्वा **यस्य** अग्नेः स्वभूताः **भामासः** । * भा दीप्तौ । दीप्ता रश्मयः **स्वना** **न** स्वनन्तो मरुत इव पवन्ते सर्वतः शब्दं कुर्वन्तो गच्छन्ति । किंच **यः** अग्निः ज्येष्ठेभिः अत्यन्तं प्रशस्तैः **तेजिष्ठैः** तेजस्वितमैः **क्रीळुमद्भिः** क्रीडनवद्भिः वर्षिष्ठेभिः वृद्धतमैः **भानुभिः** आत्मीयैस्तेजोभिः **द्यां** द्युलोकं नक्षति व्याप्नोतीति । स त्वं देवानावहेत्युत्तरेण संबन्धः ॥