+++
title = "002"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


सोऽग्निः **यत्** यदा **कृष्णां** कृष्णवर्णाम् **एनीं** गच्छन्तीं रात्रिं **वर्पसा** आत्मीयेन ज्वालालक्षणेन रूपेण **अभि** **भूत्** अभिभवति । किं कुर्वन् । **बृहतः** महतः **पितुः** सर्वस्य जगतः पालयितुः पितृभूताद्वादित्यात **जां** जायमानां **योषाम्** उषसं **जनयन्** अभिव्यञ्जयन्। तदानीम् **अरतिः** गमनशीलोsग्निः **दिवः** द्युलोकस्य **वसुभिः** वासयितृभिराच्छादकैः संधुक्षणसमर्थैरात्मीयैस्तेजोभिः **सूर्यस्य** **भानुं** दीप्तिम् **ऊर्ध्वम्** उपरिष्टात् **स्तभायन्** स्तम्भयन् वि **भाति** विशेषेण दीप्यते ॥