+++
title = "001"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे **राजन्** दीप्यमानाग्ने त्वम् **इनः** ईश्वरः सर्वस्य भवसि । अथ परोक्षः । **अरतिः** हविरादाय देवान प्रति गन्ता **समिद्धः** संदीप्तः **रौद्रः** शत्रूणां भयंकरः **सुषुमान्** । ओषध्यात्मना स्थितोंऽशुः सुष्टु सूयते इति सुषुः सोमः । तेन तद्वान् शोभनप्रसवो व सोऽग्निः दक्षाय यजमानानां धनादिवृद्ध्यर्थम् **अदर्शि** सर्वैर्दृश्यते । किंच **चिकित्** सर्वं जानानोऽग्निः **वि** **भाति** विशेषेण दीप्यते । तथा **बृहता** महता **भासा** तेजसा ज्वालालक्षणेन **असिक्नीं** रात्रिम् **एति** । सायंहोमसिद्ध्यर्थमेव गच्छति । किं कुर्वन् । **रुशतीं** श्वेतवर्णां दीप्तिम् **अपाजन्** अपगमयन् रात्रिं गच्छति । सामर्थ्याद्रात्रिं परित्यजन्नुषसं प्रातर्होमसिद्ध्यर्थं गच्छतीत्यर्थो लभ्यते ॥