+++
title = "001"
devataa = "इन्द्रः"
RShiH = "कृष्णः"
ChandaH = "जगती"

+++


आङ्गिरसस्य कृष्णस्य **मे** मम **स्वर्विदः** सर्वस्य लम्भयित्र्यः **सध्रीचीः** संगताः **विश्वाः** व्याप्ताः **उशतीः** कामयमानाः **मतयः** स्तुतयः **इन्द्रम्** **अच्छ** **अनूषत** अभिष्टुवन्ति । किंच **जनयः** जायाः **यथा** **पतिं** भर्तारं **मर्यं** **न** यथा च मनुष्यं **शुन्ध्युं** शुद्धं दोषरहितं **मघवानं** धनवन्तम् **ऊतये** रक्षणार्थं **परि** **ष्वजन्ते** आलिङ्गन्ति तद्वदिन्द्र मे स्तुतयः परि ष्वजन्ते ॥