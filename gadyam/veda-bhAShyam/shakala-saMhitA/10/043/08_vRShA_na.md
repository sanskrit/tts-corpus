+++
title = "008"
devataa = "इन्द्रः"
RShiH = "कृष्णः"
ChandaH = "जगती"

+++


**रजःसु** लोकेषु **वृषा** **न** यथा वृषभः **क्रुद्धः** सन् प्रतिवृषभवधाय **पतयत्** गच्छति तद्वत् **यः** इन्द्रः क्रुद्धः सन् मेघवधाय पतयति हत्वा च मेघम् अर्यपत्नीः सर्वस्य जगतः स्वामिन इन्द्रस्य पालयितव्याः **इमाः** प्रसिद्धाः **अपः** वृष्ट्युदकानि **आ** **अकृणोत्** आकृणोति अस्मदभिमुखं करोति **सः** **मघवा** धनवानिन्द्रः **सुन्वते** सोमाभिषवं कुर्वते **जीरदानवे** क्षिप्रदानाय **हविष्मते** **मनवे** मनुष्याय । यजमानायेत्यर्थः । **ज्योतिः** तेजः **अविन्दत्** प्रायच्छत् ॥