+++
title = "004"
devataa = "इन्द्रः"
RShiH = "कृष्णः"
ChandaH = "जगती"

+++


**वयो** **न** यथा पक्षिणः **सुपलाशं** शोभनपर्णं **वृक्षम्** आसीदन्ति तद्वत् **मन्दिनः** मदकराः **चमूषदः** चमसपात्रेषु स्थातारः **सोमासः** सोमाः **इन्द्रम्** **आ** **असदन्** आसीदन्ति । अधितिष्ठन्तीत्यर्थः । **एषाम्** इन्द्रमधितिष्ठतां सोमानां **शवसा** वेगेन युक्तम् **अनीकम्** अग्रं **प्र** **दविद्युतत्** प्रद्योतते । किंचायमिन्द्रः **स्वः** स्वात्मना **आर्यं** प्रेर्यं **ज्योतिः** आदित्याख्यं तेजः **मनवे** मनुष्येभ्यः **विदत्** प्रयच्छतु ॥