+++
title = "005"
devataa = "इन्द्रः"
RShiH = "कृष्णः"
ChandaH = "जगती"

+++


**श्वघ्नी** परस्वानां हन्ता कितवः **देवने** द्यूते **कृतं** **न** यथा कृतं **वि** **चिनोति** तद्वदिन्द्रः सूर्यं मृगयते । कदेत्यत आह । **यत्** यदा **मघवा** धनवानिन्द्रः **संवर्गं** सम्यग्वृष्टेर्वर्जयितारं **सूर्यम्** आदित्यं **जयत्** तदीयरसापहरणद्वारेण जथति । अथ प्रत्यक्षस्तुतिः । हे **मघवन्** धनवन्निन्द्र **ते** तव **तत्** सूर्यजयलक्षणं **वीर्यं** वीरत्वम् **अन्यः** त्वत्तोऽन्यो भविष्यत्कालीनः पुमान् **अनु** अनुकर्तुं **न** **शकत्** न शक्नोति । **पुराणः** पूर्वोऽपि त्वद्वीर्यमनुकर्तुं **न** शकत् न शक्नोति । **उत** अपि च **नूतनः** वर्तमानकालीनोऽपि त्वदीयं वीर्यमनुकर्तुं न शक्नोति ॥ ॥ २४ ॥