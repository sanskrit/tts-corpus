+++
title = "007"
devataa = "इन्द्रः"
RShiH = "कृष्णः"
ChandaH = "जगती"

+++


**यत्** यदा **सोमासः** सोमाः **इन्द्रम्** **अभि** **समक्षरन्** अभिक्षरन्ति । अभिगच्छन्तीत्यर्थः । तत्र दृष्टान्तौ दर्शयति । **आपो** **न** यथा आपः **सिन्धुं** समुद्रमभिसंक्षरन्ति । **कुल्याइव** यथा च कुल्याः **हदम्** अभिसंक्षरन्ति तद्वदित्यर्थः । तदानीम् **अस्य** इन्द्रस्य **महः** महत्त्वं **सदने** यज्ञगृहे **विप्राः** मेधाविनः **वर्धन्ति** । तत्र दृष्टान्तमाह। **यवं** **न** यथा यवं यवसस्यं **वृष्टिः** । कर्तरि कृत् । वर्षिता पर्जन्यः **दिव्येन** दिवि भवेन **दानुना** दानेन वर्षणेन वर्धयति तद्वदित्यर्थः ॥