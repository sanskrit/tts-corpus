+++
title = "009"
devataa = "इन्द्रः"
RShiH = "कृष्णः"
ChandaH = "जगती"

+++


**परशुः** इन्द्रस्य वज्रः **ज्योतिषा** तेजसा **सह** **उज्जायताम्** । अस्मच्छत्रुवधे मेघवधे व व्याप्रियतामित्यर्थः। किंच **ऋतस्य** सत्यस्य **सुदुघा** माध्यमिका वाक् **पुराणवत्** प्रत्नवत् काले **भूयाः** भूयात् । पुरुषव्यत्ययः । किंच इन्द्रः **अरुषः** आरोचमानः **भानुना** दीप्त्या **शुचिः** ज्वलन् **वि** **रोचतां** प्रकाशताम्। किंच **सत्पतिः** सतां पतिरिन्द्रः **स्वर्न** आदित्य इव **शुक्रं** ज्वलन् **शुशुचीत** **अत्यन्तं** दीप्यताम् ॥