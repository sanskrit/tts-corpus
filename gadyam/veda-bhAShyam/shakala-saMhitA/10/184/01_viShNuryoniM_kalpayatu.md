+++
title = "001"
devataa = "लिङ्गोक्तदेवताः (विष्णुत्वष्टृप्रजापतिसिनीवालीसरस्वत्यश्विनः) गर्भार्थाशीः"
RShiH = "त्वष्टा गर्भकर्ता, विष्णुर्वा प्राजापत्यः"
ChandaH = "अनुष्टुप्"

+++


विष्णुः व्यापको देवः **योनिं** गर्भाधानस्थानं **कल्पयतु** करोतु । **त्वष्टा** तनुकर्ता एतत्संज्ञको देवश्च **रूपाणि** निरूपकाणि स्त्रीत्वपुंस्त्वाभिव्यञ्जकानि चिह्नानि **पिंशतु** अवयवीकरोतु ॥  ‘ पिश अवयवे । मुचादित्वान्नुम् ॥ एवं प्रक्लृप्तायां योन्यां प्रजापतिः रेतः **आ** **सिञ्चतु** निषिञ्चतु । विसृजत्वित्यर्थः । **धाता** धारको देवो हे जाये **ते** तव **गर्भं** गर्भरूपेण परिणतं तद्रेतः **दधातु** ॥ तत्रैव धारयतु । स्रावपातापप्रसवा मा भूवन्नित्यर्थः ॥