+++
title = "004"
devataa = "विश्वेदेवा ऋत्विजो वा"
RShiH = "बुधः सौम्यः"
ChandaH = "गायत्री"

+++


**कवयः** मेधाविन ऋत्विजः **सीरा** सीराणि कर्षणसाधनानि **युञ्जन्ति** योजयन्ति । **युगा** युगान्यपि **पृथक्** परस्परं **वि** **तन्वते** भिन्नप्रदेशानि कुर्वन्ति । कीदृशाः कवयः । **देवेषु** विषये **धीराः** धीमन्तः । किमर्थम् । सुम्नया । सुम्नमिति सुखनाम । सुखेच्छया । सुम्नशब्दात् क्यजन्ताद्भावे ‘ अ प्रत्ययात्' इत्यकारप्रत्ययः । ‘सुपां सुलुक्' इति तृतीयाया आकारः । अथवा धीरा धीमन्तो देवेषु सुम्नया सुम्नेन । देवेषु सुखं भूयादिति । ‘सुपां सुलुक्' इति विभक्तेर्याजादेशः ॥