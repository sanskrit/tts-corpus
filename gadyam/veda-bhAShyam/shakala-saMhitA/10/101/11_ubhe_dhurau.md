+++
title = "011"
devataa = "विश्वेदेवा ऋत्विजो वा"
RShiH = "बुधः सौम्यः"
ChandaH = "त्रिष्टुप्"

+++


हविर्धानशकटस्य **उभे** **धुरी** **आपिब्दमानः** आपिशब्दमानः **वह्निः** हविर्वाहकोऽनड्वान् **योनौ** **अन्तः** **इव** **द्विजानिः** द्विजायः तयोरन्तः **चरति** । तं **वनस्पतिं** वनस्पतिविकारं शकटं **वने** वनसंबन्धिनि वृक्षे । मेथीभूत इत्यर्थः । तत्र **आस्थापयध्वम्** । यद्वा । वने वननीये देश आस्थापयध्वम्। तत्पश्चात् तत्रत्यं सोमं **सु** सुष्ठु **नि** दधिध्वं सुखं यथा भवति तथा स्थापयतासन्द्याम् । अभिषवप्रदेशे च पश्चात् **उत्सं** तद्रसम् **अखनन्तः** संपादयतेत्यर्थः। अथवायमपि मन्त्रः कर्षणपरो व्याख्येयः । यस्य लाङ्गलस्योभे धुरावापिब्दमानोऽपिशब्दमानो वह्निरनड्वान् अन्तर्योनाविवेत्यादि समानम् । तादृशं वनस्पतिं वनस्पतिविकारं लाङ्गलं वने वननीये वपनार्थं कर्षणप्रदेश आस्थापयध्वम् । सु सुष्ठु सर्वत्र तं लाङ्गलं नि दधिध्वम् । उत्सं सेकसाधनं गर्तं सिक्तं वा प्रदेशमखनन्तः ॥