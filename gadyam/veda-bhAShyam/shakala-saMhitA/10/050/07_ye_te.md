+++
title = "007"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


हे **विप्र** मेधाविन्निन्द्र **ते** तुभ्यं **ये** **ब्रह्मकृतः** स्तोत्रकर्तारो हविष्कर्तारो वा स्तोतारः **सचा** संघीभूताः **सुते** सोमेऽभिषुते **वसूनां** बहूनां धनानां **वसुनश्च** एकस्य निवासयोग्यस्य धनस्य च **दावने** दानाय परिचरन्तीति शेषः । अत्र वसूनामिति बहुवचनेन ऐहिकभोगसाधनानि धनानि अभिप्रेतानि । एकवचनान्तेन च निवासयोग्यं स्वर्गाख्यं धनमभिप्रेतमित्यवगन्तव्यम् । **ते** अनुष्ठातारः **सुम्नस्य** सुखस्य लाभाय **मनसा** **पथा** मनोमार्गेण । स्तोत्रवर्त्मनेत्यर्थः । **प्र** **भुवन्** प्रभवन्तु । उक्तवसुदानाय योग्या भवन्त्वित्यर्थः। कति उच्यते। **सुतस्य** अभिषुतस्य **सोम्यस्य** सोमसंबन्धिनः **अन्धसः** अन्नस्य **मदे** सति ॥ ॥ ९ ॥