+++
title = "004"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "अभिसारिणी"

+++


हे **इन्द्र** **त्वं** **ब्रह्मणा** अस्मत्कृतेन परिवृढेन स्तोत्रेण **महान्** **भुवः** अभवः। भवतेर्लेटि  ‘ भूसुवोस्तिङि ' इति गुणप्रतिषेध उवङादेशः । तथा **विश्वेषु** सर्वेषु **सवनेषु** **यज्ञियः** यष्टव्यः **भुवः** अभवः । तथा **विश्वस्मिन्** सर्वस्मिन् **भरे** संग्रामे **नॄन्** नेतॄणां शत्रूणां **च्यौत्नः** च्यावयिता भुवः । हे **विश्वचर्षणे** सर्वस्य द्रष्टरिन्द्र **मन्त्रः** मन्त्रयितव्यस्त्वं **ज्येष्ठश्च** अभवः सर्वेषां मध्ये ॥