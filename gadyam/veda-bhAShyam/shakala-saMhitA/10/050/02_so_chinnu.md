+++
title = "002"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**सो** **चिन्नु** स खलु **इन्द्रः** **सख्या** सखिभूतेन निमित्तेन **नर्यः** नृभ्यो हितः **इनः** सर्वस्येश्वरः **स्तुतः** सर्वैरभिष्टुतः । सख्या स्तुत इति वा संबन्धः । **मावते** मत्सदृशाय **नरे** नराय **चर्कृत्यः** पुनःपुनः कर्तव्यः। परिचरणीय इत्यर्थः । अथ प्रत्यक्षवादः । हे **सत्पते** सतां पालकेन्द्र स त्वं **विश्वासु** सर्वासु **धूर्षु** वोढव्येषु कार्यभारेषु **वाजकृत्येषु** च बलकृत्येषु च **वृत्रे** **वाप्सु** मेघे वर्तमानेषूदकेषु च निमित्तेषु हे **शूर** त्वम् **अभि** **मन्दसे** अभिष्टूयसे ॥