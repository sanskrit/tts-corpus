+++
title = "001"
devataa = "भाववृत्तं"
RShiH = "यमी"
ChandaH = "अनुष्टुप्"

+++


**एकेभ्यः** केभ्यश्चित् पितृभ्यः **सोमः** **पवते** । उपभोगाय कुल्यारूपेण प्रवहति । एषां गोत्रजाः सामानि ब्रह्मयज्ञसमयेऽधीयते । श्रूयते हि -- यत्सामानि सोम एभ्यः पवते ' (तै. आ. २. १० ) इति । **एके** अन्ये पितरः **घृतम्** आज्यम् **उपासते** उपगच्छन्ति । उपभुञ्जत इत्यर्थः । एषां पुत्रादयो यजूंषि ब्रह्मयज्ञकालेऽधीयते । श्रुतिश्च भवति – 'यद्यजूंषि घृतस्य कुल्या ' इति । **येभ्यः** पितृभ्यः । तादर्थ्ये चतुथीं । उपभोगार्थं **मधु** क्षौद्रं **प्रधावति** प्रवाहरूपेण शीघ्रं गच्छति । य अथर्वणान् मन्त्रान् ब्रह्मयज्ञार्थमधीयते तेषां पितॄन् मधुकुल्या प्रवहति । तथा चाम्नायते-- यदाथर्वणाङ्गिरसो मधोः कुल्या ' इति । **तांश्चिदेव** तान् पूर्वोक्तान् सर्वानेव हे प्रेत त्वं **अपि** **गच्छतात्** अपिगच्छ प्राप्नुहि ॥