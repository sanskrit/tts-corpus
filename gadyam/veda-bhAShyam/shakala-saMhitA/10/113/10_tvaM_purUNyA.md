+++
title = "010"
devataa = "इन्द्रः"
RShiH = "शतप्रभेदनो वैरूपः"
ChandaH = "त्रिष्टुप्"

+++


हे इन्द्र **त्वं** **स्वश्व्या** स्वश्व्यानि शोभनाश्वयुक्तानि **पुरूणि** बहूनि धनानि मह्यम् **आ** **भर** आहर प्रयच्छ । **निवचनानि** नितरां वक्तव्यानि स्तोत्राणि **शंसन्** अहं **येभिः** धनैः **मंसै** । मन्यतिरर्चतिकर्मा । देवान् पूजयानि तानि देहि ॥ मन्यतेर्लोटि ' बहुलं छन्दसि' इति विकरणस्य लुक् । सिप्यडागमः । सिपः पित्त्वेनानुदात्तत्वाद्धातुस्वरः ॥ **सुगेभिः** सुष्ठु गन्तव्यैस्तैर्धनैः स्तोत्रैर्वा **विश्वा** सर्वाणि **दुरिता** दुरितानि पापानि **तरेम** । हे इन्द्र **अद्य** अस्मिन् कर्मणि **गाधं** ग्रथ्यमानं क्रियमाणं **नः** अस्मदीयं स्तोत्रम् **उर्विया** उरुत्वेन बहुमानेन 'सु' सुष्ठु **विदो** । विद उ । जानीह्येव ॥ ॥ १५ ॥