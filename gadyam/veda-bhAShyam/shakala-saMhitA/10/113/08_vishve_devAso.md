+++
title = "008"
devataa = "इन्द्रः"
RShiH = "शतप्रभेदनो वैरूपः"
ChandaH = "जगती"

+++


हे इन्द्र **अध** वृत्रहननानन्तरं **विश्वे** **देवासः** देवा ऋत्विजः **सोमवत्या** सोमयुक्त्या **वचस्यया** स्तुतीच्छया **ते** त्वदीयानि **वृष्ण्यानि** बलानि **अवर्धयन्** वर्धयन्ति। **इन्द्रस्य** **हन्मना** हननसाधनेन वज्रेण **रद्धम्** । रध हिंसासंराध्योः । हिँसितम् **अहिं** **वृत्रम्** अपामावरकं मेघं **तृषु** शीघ्रम् **अन्नमावयत्** अभक्षयत् । तज्जन्येनोदकेन संपादितमन्नं जनोऽभक्षयदित्यर्थः । आवयतिरत्तिकर्मा । तत्र दृष्टान्तः । **अग्निर्न** यथाग्निः **जम्भैः** आत्मीयैर्दन्तैरन्नं भक्षयति तद्वत् ॥