+++
title = "001"
devataa = "इन्द्रः"
RShiH = "शतप्रभेदनो वैरूपः"
ChandaH = "जगती"

+++


**सचेतसा** सह चेतयन्त्यौ **द्यावापृथिवी** द्यावापृथियौ **विश्वेभिः** सर्वैः **देवैः** सह **अस्य** ॥ अन्वादेशेऽशादेशोऽनुदात्तः ( पा. सू. २, ४, ३२ ) ॥ एतस्येन्द्रस्य **तं** **शुष्मं** शत्रूणां शोषकं बलम् **अनु** **आवतां** रक्षताम् । तस्य बलं पूर्वमस्मान् रक्षतु पश्चादेतेऽपि रक्षतामिति भावः। अवतेर्लुङ् ॥ **कृण्वानः** वृत्रवधादिकं कुर्वाणः सः **महिमानम्** **इन्द्रियम्** इन्द्रस्यात्मनः पर्याप्तं वीर्यं च **यत्** यदा **ऐत्** प्राप्नोत् ॥  ‘ इण गतौ । आदादिकः ।  ‘ आडजादीनाम् इत्याडागमः। तदा **क्रतुमान्** कर्मवान् सः **सोमस्य** **पीत्वी** सोमं पीत्वा **अवर्धत** ॥  ‘ क्रियाग्रहणं कर्तव्यम्' इति कर्मणः संप्रदानसंज्ञा ।  ‘ चतुर्थ्यर्थे बहुलम्' इति षष्ठी । पीत्वी ।  ‘ स्नात्व्यादयश्च ' इति निपातितः ॥