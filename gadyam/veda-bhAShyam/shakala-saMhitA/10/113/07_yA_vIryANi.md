+++
title = "007"
devataa = "इन्द्रः"
RShiH = "शतप्रभेदनो वैरूपः"
ChandaH = "जगती"

+++


**महित्वेभिः** मंहनीयैः स्वबलैः **यतमानौ** युद्धाय प्रयत्नं कुर्वन्तौ इन्द्रवृत्रौ **प्रथमानि** पूर्वभावीनि **कर्त्वा** । कृत्यार्थे त्वन्प्रत्ययः । कर्तव्यानि **या** यानि **वीर्याणि** **समीयतुः** संयोजयामासतुः ॥  ‘ इण् गतौ' । लिटि  ‘ दीर्घं इणः किति' (पा. सू. ७. ४. ६९ ) इति दीर्घः ॥ तयोर्मध्ये इन्द्रेण वृत्रे **हते** सति **ध्वान्तम्** अतिनिबिडं **तमः** **अव** **दध्वसे**। अवध्वस्तं विनष्टमभूत् ॥ ध्वंसेर्लिट् । कित्त्वान्नलोपः ॥ **इन्द्रः** तु **मह्ना** स्वमहिम्ना **पूर्वहूतौ** प्रथमाह्वाने **अपत्यत** अगच्छत् । शूराणां मध्येऽयमेव प्रथममाहूयमानोऽभवदित्यर्थः ॥