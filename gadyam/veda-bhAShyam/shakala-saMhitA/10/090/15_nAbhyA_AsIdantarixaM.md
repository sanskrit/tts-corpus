+++
title = "१५ नाभ्या आसीदन्तरिक्षं"
devataa = "पुरुषः"
RShiH = "नारायणः"
ChandaH = "अनुष्टुप्"

+++


यथा चन्द्रादीन् प्रजापतेर्मनःप्रभृतिभ्योऽकल्पयन तथा **अन्तरिक्षादीन्** **लोकान्** प्रजापतेः नाभ्यादिभ्यो देवाः **अकल्पयन्** उत्पादितवन्तः । एतदेव दर्शयति । **नाभ्याः** प्रजापतेर्नाभेः **अन्तरिक्षमासीत्** । **शीर्ष्णः** शिरसः **द्यौः** **समवर्तत** उत्पन्ना। अस्य **पद्भ्यां** पादाभ्यां **भूमिः** उत्पन्ना। अस्य **श्रोत्रात्** **दिशः** उत्पन्नाः ॥