+++
title = "१६ यज्ञेन यज्ञमयजन्त"
devataa = "पुरुषः"
RShiH = "नारायणः"
ChandaH = "त्रिष्टुप्"

+++


पूर्व प्रपञ्चेनोक्तमर्थं संक्षिप्यात्र दर्शयति । **देवाः** प्रजापतिप्राणरूपाः **यज्ञेन** यथोक्तेन मानसेन संकल्पेन यज्ञं यथोक्तयज्ञस्वरूपं प्रजापतिम् **अयजन्त** पूजितवन्तः । तस्मात्पूजनात् **तानि** प्रसिद्धानि **धर्माणि** जगद्-रूप-विकाराणां धारकाणि **प्रथमानि** मुख्यानि **आसन्** । एतावता सृष्टि-प्रतिपादक-सूक्त-भागार्थः संगृहीतः । 

अथोपासन-तत्-फलानुवादक-भागार्थः संगृह्यते ।  
**यत्र** यस्मिन् विराट्प्राप्ति-रूपे नाके **पूर्वे** **साध्याः** पुरातना विराड्-उपास्ति-साधकाः **देवाः** **सन्ति** तिष्ठन्ति तत् **नाकं** विराट्-प्राप्ति-रूपं स्वर्गं **ते** **महिमानः** तद्-उपासका महात्मानः **सचन्त** समवयन्ति प्राप्नुवन्ति ॥ ॥ १९ ॥ ॥ ७ ॥