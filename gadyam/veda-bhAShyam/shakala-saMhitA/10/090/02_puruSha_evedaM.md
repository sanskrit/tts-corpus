+++
title = "०२ पुरुष एवेदं"
devataa = "पुरुषः"
RShiH = "नारायणः"
ChandaH = "अनुष्टुप्"

+++


यद् **इदम्** वर्तमानं जगत्सर्वं **पुरुष एव**।  
**यच् च भुतम्** अतीतम् जगद् **यच् च भव्यं** भविष्यज्जगत् तदपि पुरुष एव। यथास्मिन् कल्पे वर्तमानाः प्राणि-देहाः सर्वेऽपि विराट्-पुरुशस्यावयवाः - तथैवातीतागमिनोर् अपि कल्पयोर् द्रष्टव्यम् इत्य् अभिप्रायः।  
**उताऽपि चामृतत्वेस्य** देवत्वस्यायम् ईशानः स्वामी।  
**यद्** यस्मात् कारणादन्नेन प्राणिनां **भोग्येनाऽन्नेन** निमित्त-भूतेनाऽति-**रोहति** स्वकीयां कारणावस्थाम् अतिक्रम्य परिदृश्यमानाम् जगद्-अवस्थां प्राप्नोति, तस्मात् प्राणिनां कर्म-फल-भोगाय जगद्-अवस्था-स्वीकारान् नेदम् तस्य वस्तुत्वम् इत्य् अर्थः॥२॥