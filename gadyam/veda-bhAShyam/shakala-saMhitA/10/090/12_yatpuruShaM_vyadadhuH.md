+++
title = "१२ यत्पुरुषं व्यदधुः"
devataa = "पुरुषः"
RShiH = "नारायणः"
ChandaH = "अनुष्टुप्"

+++


प्रश्नोत्तररूपेण ब्राह्मणादिसृष्टिं वक्तुं ब्रह्मवादिनां प्रश्ना उच्यन्ते । प्रजापतेः प्राणरूपा देवाः **यत्** यदा **पुरुषं** विराड्रूपं **व्यदधुः** संकल्पेनोत्पादितवन्तः तदानीं **कतिधा** कतिभिः प्रकारैः **व्यकल्पयन्** विविधं कल्पितवन्तः । **अस्य** पुरुषस्य **मुखं** **किम्** आसीत्। **कौ** **बाहू** अभूताम् **का** **ऊरू**। कौ च **पादावुच्येते** । प्रथमं सामान्यरूपः प्रश्नः पश्चात् मुखं किमित्यादिना विशेष विषयाः प्रश्नाः ॥