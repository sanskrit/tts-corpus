+++
title = "006"
devataa = "इन्द्रो वैकुंठः"
RShiH = "सप्तगुः"
ChandaH = "त्रिष्टुप्"

+++


**सप्तगुं** मां **मतिः** स्तुतिदेवविषया **अच्छा** **जिगाति** अभिगच्छति । कीदृशं सप्तगुम् । **ऋतधीतिं** सत्यकर्माणं **सुमेधां** शोभनप्रज्ञं बृहस्पतिं बृहतो मन्त्रस्य स्वामिनम्। **यः** सप्तगुः **आङ्गिरसः** अङ्गिरोगोत्रोत्पन्नोऽहं **नमसा** नमस्कारेण देवान् **उपसद्यः** उपगतः । यद्वा । नमसान्नेनोपसद्य उपसदनीयः । देवैरनुग्राह्य इत्यर्थः । तादृशाय **अस्मभ्यं** मह्यं **चित्रं** **वृषणं** **रयिं** **दाः**॥