+++
title = "003"
devataa = "इन्द्रो वैकुंठः"
RShiH = "सप्तगुः"
ChandaH = "त्रिष्टुप्"

+++


हे **इन्द्र** त्वं **सुब्रह्माणम्** । ब्रह्म परिवृढं स्तुतिलक्षणं कर्म । शोभनस्तुतिकमित्यर्थः। **देववन्तं** **बृहन्तं** महान्तम् **उरुं** विस्तीर्णं **गभीरम्** असुरादिभिरगम्यं पृथुबुध्नं विस्तृतमूलं **श्रुतऋषिं** श्रुता ऋषयो येन तादृशमृषीणां ख्यापयितारं प्रथितज्ञानं वा **उग्रम्** उद्गूर्णबलमत एव **अभिमातिषाहम्** अभिमातीनां शत्रूणामभिभवितारं हन्तारम् **अस्मभ्यं** **चित्रं** पूज्यं **वृषणं** वर्षकं पुत्रं **रयिं** धनं च **दाः** देहि । अथवा विशेषणविशेष्यभावः । उक्तलक्षणं पुत्राख्यं रयिं दाः ॥