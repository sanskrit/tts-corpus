+++
title = "002"
devataa = "इन्द्रो वैकुंठः"
RShiH = "सप्तगुः"
ChandaH = "त्रिष्टुप्"

+++


**स्वायुधं** शोभनवज्राद्यायुधं **स्ववसं** शोभनरक्षणं सुगमनं वा **सुनीथं** सुनयनं **चतुःसमुद्रं** चतुरः समुद्रान् यो यशसा व्याप्नोति तं **धरुणं** धारकम् । केषाम् । **रयीणां** धनानाम् । **चर्कृत्यं** पुनःपुनः कर्तव्यं **शंस्यं** स्तुत्यं **भूरिवारं** भूरीणां दुःखानां वारकं बहुभिर्वरणीयं वा त्वां विद्मेति शेषः । तादृशोऽस्मभ्यमित्यादि पूर्ववत् । यद्वा । हे इन्द्र उक्तगुणविशिष्ट पुत्राख्यं रयिं दाः देहि ॥