+++
title = "007"
devataa = "इन्द्रो वैकुंठः"
RShiH = "सप्तगुः"
ChandaH = "त्रिष्टुप्"

+++


**वनीवानः** वननवन्तः ।  ‘ छन्दसीवनिपौ ' इति मत्वर्थीयो वनिप् । **मम** सप्तगोः **दूतासः** दूतसदृशा दूता यथा भर्तुरभिमतार्थं प्रापणीयं प्रापयन्ति तद्वत्स्तुत्यान् गुणान् प्रापयन्तः **स्तोमा:** स्तवाः **सुमतीः** तस्येन्द्रस्यास्मद्विषया अनुकूला बुद्धीः **इयानाः** याचमानाः **इन्द्रं** चरन्ति प्राप्नुवन्ति । पुनश्च त एव विशेष्यन्ते । **हृदिस्पृशः** हृदये स्पृशन्तः । स्तुत्यस्य प्रियभूता इत्यर्थः ।  ‘ हृद्द्युभ्यां ङेरुपसंख्यानम्' इति सप्तम्या अलुक् । **मनसा** सत्त्वोद्रिक्तेन **वच्यमानाः** उच्यमानाः । अस्मभ्यमित्यादि गतम् ॥