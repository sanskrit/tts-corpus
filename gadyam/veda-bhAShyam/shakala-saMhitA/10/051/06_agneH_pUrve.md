+++
title = "006"
devataa = "देवाः"
RShiH = "अग्निः सौचीकः"
ChandaH = "त्रिष्टुप्"

+++


अनयाग्निः स्वपलायननिमित्तमाह । हे देवाः **अग्नेः** मम **पूर्वे** पूर्वमुत्पन्नाः **भ्रातरः** भूपतिभुवनपतिर्भूतानां पतिरिति त्रयोऽग्रजाः **एतम्** **अर्थं** हविर्वहनाख्यमर्थम् **अन्वावरीवुः** अनुक्रमेण वृतवन्तः । तत्र वृणोतेर्यङ्लुगन्ताल्लुङि झेश्छन्दसो लुक् । ‘बहुलं छन्दसि' इत्युक्तम् । आवरणे दृष्टान्तः । **रथीवाध्वानम्** । अध्वानं यथा रथी वृणोति तद्वत् । ते भ्रातरस्तथा कुर्वन्तो हताः । **तस्मात्** मरणात् **भिया** भीत्या हे **वरुण** **दूरं** देशम् **आयम्** । किंच **क्षेप्नोः** इषुक्षेप्तुः धनुषः **ज्यायाः** सकाशातू **गौरो** **न** गौरमृग इव स यथा बिभेति चलति वा तद्वत् **अविजे** अकम्पे । ‘ ओविजी भयचलनयोः । अनुदात्तेत्तौदादिकः । तस्य लङ्युत्तमे रूपम् ॥