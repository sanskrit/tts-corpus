+++
title = "004"
devataa = "देवाः"
RShiH = "अग्निः सौचीकः"
ChandaH = "त्रिष्टुप्"

+++


अनया देवा मां ज्ञातवन्त इति निश्चित्य गूहनस्य प्रयोजनमाह । हे **वरुण** देव **अहं** **होत्रात्** होतव्यात् । हविर्वहनादित्यर्थः । तस्मात् **बिभ्यत्** **आयम्** आगतवानस्मि । अतः **मा** माम् **एव** एवं पूर्वप्रकारेण **अत्र** अस्मिन् हविर्वहने **नेत्** **युनजन्** नैव योजयन्तु **देवाः** । **तस्य** तादृशस्य बिभ्यतः **मे** **तन्वो** **बहुधा** **निविष्टाः** अप्सु । **एतमर्थम्** एतद्धविर्वहनकार्यम् **अग्निः** **अहं** न **चिकेत** न बुध्ये नाङ्गीकरोमि ॥