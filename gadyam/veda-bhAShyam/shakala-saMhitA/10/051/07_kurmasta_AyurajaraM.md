+++
title = "007"
devataa = "अग्निः सौचीकः"
RShiH = "देवाः"
ChandaH = "त्रिष्टुप्"

+++


इदं देवानां वाक्यम् । हे **अग्ने** **यत्** **आयुः** आयुष्यम् **अजरं** जरारहितमस्ति तत् **ते** **कुर्मः** । **युक्तः** तेनायुषा संयुक्तस्त्वं हे **जातवेदः** जातप्रज्ञ **यथा** **न** **रिष्याः** न म्रियसे तथा कुर्मः। **अथ** **वहासि** वह **सुमनस्यमानः** सौमनस्यं कुर्वन् वोढव्यं वहन् । तदेव दर्शयति । **हविषः** यजमानप्रत्तस्य **भागम्** । केभ्यः । **देवेभ्यः** । हे **सुजात** शोभनजन्मन्नग्ने ॥