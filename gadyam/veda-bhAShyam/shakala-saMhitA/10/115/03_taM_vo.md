+++
title = "003"
devataa = "अग्निः"
RShiH = "उपस्तुतो वार्ष्टिहव्यः"
ChandaH = "जगती"

+++


हे स्तोतारः **वः** यूयं **तम्** अप्तिमभिष्टुत । कीदृशम् । **विं** **न** पक्षिणमिव **द्रुषदम्** । दुर्वृक्षः । अरणिलक्षणे वृक्षे सीदन्तं **देवं** द्योतमानम् **अन्धसः** **इन्दुं** स्तोतॄणामन्नस्य क्लेदयितारं प्रापयितारम् ॥ ‘ उन्देरिच्चादिः' ( उ. सू. १. १३ ) इत्युप्रत्ययः । ‘ नित्' इत्यनुवृत्तेराद्युदात्तत्वम् ॥ **प्रोथन्तं** शब्दायमानं **प्रवपन्तम्** अत्यर्थं वनानां दाहकम् **अर्णवम्** ॥  अर्णसः सलोपश्च' इति मत्वर्थीयो वः ॥ ‘ अग्नौ प्रास्ताहुतिः' इत्यादिक्रमेण उदकवन्तम् **आसा** ॥ आस्यशब्दस्य 'पद्दन्  इत्यादिनासन्नादेशः । वर्णलोपश्छान्दसः ॥ आस्येन **वह्निं** हविषां वोढारम् । यद्वा । आसा । अन्तिकनामैतत् । देवानां समीपे हविषां प्रापकम् । वहने दृष्टान्तः । वह्निं न । ' वह्निर्वा अनड्वान् ' ( तै, ब्रा. १. ८. २. ५ ) इति श्रवणादनड्वाहमिव वहने समर्थं **शोचिषा** स्वदीप्त्या **विरप्शिनम्** । महन्नामैतत् । महान्तं **महिव्रतं** **न** महाकर्माणमादित्यमिव **अध्वनः** **सरजन्तम्** । मार्गान् सह युगपदेव' रञ्जयन्तम् । एवं गुणमग्निमभिष्टुत ॥ सरजन्तम् । ‘ रञ्ज रागे'। रञ्जेः शतरि ‘ रञ्जेश्च' ( पा. सू. ६. ४. २६ ) इति नलोपे सहस्य सभावे व कृते रूपम् । यद्वा । सरतीति सरः । सरस्योदकस्य जनयितारम् । जनेः तप्रत्यये कृते रूपमिति वा । व्युत्पत्त्यनवधारणादनवग्रहः ॥