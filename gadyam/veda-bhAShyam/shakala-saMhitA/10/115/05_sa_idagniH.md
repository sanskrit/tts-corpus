+++
title = "005"
devataa = "अग्निः"
RShiH = "उपस्तुतो वार्ष्टिहव्यः"
ChandaH = "जगती"

+++


**कण्वतमः** ॥ कणतेः शब्दार्थात्  अशिप्रुषि°' इत्यादिना क्वन्प्रत्ययः ॥ अतिशयेन स्तोता अत एव **कण्वसखा** ॥ बहुव्रीहित्वात् समासान्तोदात्ताभावः ॥ कण्वाः स्तोतारः सखायो यस्य स तादृशः **अर्यः** ॥ ' स्वामिन्यन्तोदात्तत्वं वक्तव्यम् ' ( पा. सू. ३.१.१०३. १ ) इत्यन्तोदात्तत्वम् । स्वामी सर्वस्येश्वरः **स** **इत्** स एव **अग्निः** **परस्य** विप्रकृष्टस्य बाह्यस्य **अन्तरस्य** अव्यवहितस्य समीपे वर्तमानस्य च शत्रोः **तरुषः** तारयिता विनाशयिता भवति । सः **अग्निः** **गृणतः** स्तोतॄन् अस्मान् **पातु** रक्षतु ॥ ‘ गॄ शब्दे ' । क्र्यादिकः । ‘ शतुरनुमो नद्यजादी' इति विभक्तेरुदात्तत्वम् ॥ तथा **सूरीन्** । 'षू प्रेरणे'। हविषां प्रेरयितॄनस्मान् रक्षतु । किंच **तेषाम्** एषां **नः** अस्माकम् **अवः** रक्षणमन्नं वा **अग्निर्ददातु** प्रयच्छतु ॥ ॥ १८ ॥।