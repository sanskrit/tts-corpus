+++
title = "009"
devataa = "अग्निः"
RShiH = "उपस्तुतो वार्ष्टिहव्यः"
ChandaH = "शक्वरी"

+++


हे **अग्ने** **त्वा** त्वाम् **इति** एवमुक्तप्रकारेण **वृष्टिहव्यस्य** एतन्नामकस्यर्षेः **पुत्राः** **उपस्तुतासः** उपस्तुता एतदभिधानाः **ऋषयः** सूक्तद्रष्टारः **अवोचन्** अभ्यष्टुवन् । **तान्** ऋषीन् **च** त्वं **पाहि** रक्ष ॥ ‘ चवायोगे प्रथमा' इति न निघातः ॥ तथा **गृणतः** स्तोतॄन सूरीन् विदुषः **च** पाहि । **वषट्** **वषडिति** मन्त्रेण **ऊर्ध्वासः** हविष्प्रदानार्थमूर्ध्वमुखहस्ताः सन्तः **अनक्षन्** व्याप्नुवन् । नक्षतिर्व्याप्तिकर्मा । **नमो** **नम** **इति** एवम् **ऊर्ध्वासः** स्तोतुमुद्युक्ताः **अनक्षन्** । य उक्तगुणाः तानुभयविधान् यष्टॄन् स्तोतॄन् पालय ॥ ॥ १९ ॥