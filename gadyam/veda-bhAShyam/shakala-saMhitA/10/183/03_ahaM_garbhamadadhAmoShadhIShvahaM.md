+++
title = "003"
devataa = "होत्राशिषः"
RShiH = "प्रजावान् प्राजापत्यः"
ChandaH = "त्रिष्टुप्"

+++


**अहं** होता **ओषधीषु** शाल्यादिषु फलार्थं **गर्भमदधां** धारयामि । **विश्वेषु** सर्वेष्वन्येष्वपि **भुवनेषु** भूतजातेषु **अन्तः** मध्ये **अहम्** एव गर्भं धारयामि । तथा **पृथिव्यां** भूम्यां **प्रजाः** सर्वान् मनुष्यान् **अहम्** **अजनयं** जनयामि। **जनिभ्यः** जायाभ्यः **अपरीषु** अन्यास्वपि स्त्रीषु **पुत्रान्** **अहम्** अजनयं जनयामि । मत्साध्येन यागेन सर्वस्योत्पत्तेरहं सर्वजननहेतुर्भवामीत्यर्थः ॥ ॥४१॥