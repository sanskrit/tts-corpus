+++
title = "008"
devataa = "अग्निः सौचीकः"
RShiH = "देवाः"
ChandaH = "त्रिष्टुप्"

+++


अनयापि देवा यज्ञजिगमिषवः परस्परं ब्रुवते । **अश्मन्वती** नाम नदी **रीयते** गच्छति ।  ‘री गतिरेषणयोः'। तां यज्ञगमनायोत्तरीतुम् **उत्तिष्ठत** उद्गच्छत । तथा कृत्वा **प्र** **तरत** तां नदीमुल्लङ्घयत । हे **सखायः** यजमानस्य सखिभूता इति देवानां संबोधनम् । **अत्र** अस्यां नद्यां **जहाम** परित्यजाम । कानिति उच्यते । **ये** **अशेवाः** । शेवमिति सुखनाम। येऽसुखभूताः **असन्** अभवन् अस्मानाश्रित्य वर्तन्ते ताञ्जहाम । तथा कृत्वा **शिवान्** सुखकराणि **वाजान्** अन्नानि हवींषि **अभि** प्राप्तुम् **उत्तरेम** ॥