+++
title = "005"
devataa = "देवाः"
RShiH = "अग्निः सौचीकः"
ChandaH = "त्रिष्टुप्"

+++


**पञ्च** जनाः देवादयः **मम** **होत्रं** हवमाह्वानं **जुषन्तां** सेवन्तम्। अपि च **गोजाताः** भूम्यामुत्पन्नाः । यद्वा । गोशब्देन तज्जं पय आदिकमुच्यते । हविरर्थं प्रादुर्भूता इत्यर्थः । तादृशा ये सन्ति । **उत** अपि च **ये** यज्ञियासः यज्ञार्हाः सन्ति ते मम होत्रं जुषन्ताम्। किंच **पृथिवी** पृथिवीदेवता **पार्थिवात्** पृथिवीसंबन्धात् **नः** अस्मान् **अंहसः** पापात् **पातु** रक्षतु । तथा **अन्तरिक्षम्** अन्तरिक्षदेवता **दिव्यात्** आन्तरिक्षादंहसः पापसकाशात् **अस्मान्** **पातु** ॥ ॥१३॥