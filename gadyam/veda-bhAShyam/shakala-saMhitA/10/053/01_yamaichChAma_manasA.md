+++
title = "001"
devataa = "अग्निः सौचीकः"
RShiH = "देवाः"
ChandaH = "त्रिष्टुप्"

+++


**यम्** अग्निम् **ऐच्छाम** अन्विष्टवन्तो वयं **मनसा** हविष्प्रापणबुद्ध्या मह्यं हविः प्रापयत्विति बुद्ध्येत्यर्थः । सोऽयम् अग्निः **आगात्** आजगाम । कीदृशोऽग्निः । **यज्ञस्य** यज्ञं **विद्वान्** जानंस्तथा **परुषः** परूंषि संधातव्यान्यङ्गानि **चिकित्वान्** अभिगच्छन् । **सः** अग्निः **यजीयान्** यष्टृतमः **नः** अस्मान् **देवताता** देवतातौ यज्ञे **यक्षत्** यजतु । **नि** **षत्सद्धि** न्यसीदत् खलु वेद्यामिति शेषः ॥ कीदृशः सन् । अन्तरः ऋत्विजां यष्टव्यानां देवानां च मध्ये संचरन् **अस्मत्** **पूर्वः** अस्मत्तो देवेभ्यः पूर्वभावी सन् । अग्निं समिध्य पश्चाद्धि देव आहूयन्ते ॥