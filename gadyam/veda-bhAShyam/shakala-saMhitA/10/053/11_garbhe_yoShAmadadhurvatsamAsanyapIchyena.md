+++
title = "011"
devataa = "अग्निः सौचीकः"
RShiH = "देवाः"
ChandaH = "जगती"

+++


ते मरुतः **गर्भे** मृताया गोर्मध्ये ग्राहके चर्मणि मृताया गोः संबन्धिनि **योषां** कांचिद्गाम् **अदधुः** धारितवन्तः । निश्चर्मणो गामरिणीत धीतिभिः (ऋ. सं. १. १६१. ७ ) इत्युक्तम् । तथा **आसनि** मृताया आस्ये **वत्सम्** अदधुः । केन साधनेन **अपीच्येन** **मनसा** देवत्वमाकाङ्क्षता **उत** अपि च **जिह्वया** । सादृश्यप्रधानोऽयं निर्देशः । जिह्वावदायतया वाश्येत्यर्थः । यद्वा । जिह्वया युक्तां योषामिति संबन्धः । **सिषासनिः** संभजनशीलः **सः** ऋभुसंघः **विश्वाहा** सर्वेष्वहःसु सर्वदा **योग्याः** स्वोचिताः **सुमनाः** स्तुतीः **अभि** **वनते** । स च संघः **जितिं** शत्रुजयं कामं **कार** **इत्** कर्तैव शत्रुजयकर्तैव ॥ ॥ १४ ॥