+++
title = "007"
devataa = "इन्द्रः"
RShiH = "गोधा"
ChandaH = "पङ्क्तिः"

+++


हे **देवाः** इन्द्रादयः युष्मद्विषये **नकिः** **मिनीमसि** न किमपि हिंस्मः। मीङ् हिंसायाम् । क्रैयादिकः । मीनातेर्निगमे' इति ह्रस्वः । इदन्तो मसिः । आकारः समुच्चये। **नकिः** न किंच **योपयामसि** योपयामः। अननुष्ठानेन विमोहयामः ।  युप विमोहने । किं तर्हि । **मन्त्रश्रुत्यं** मन्त्रेण स्मार्यं श्रुतौ विधिवाक्ये प्रतिपाद्यं युष्मद्विषयं कर्म तत् **चरामसि** आचरामः । अनुतिष्ठामः। अपि च पक्षेभिः पक्षैः पक्षस्थानीयैः स्तुतशस्त्रैः **अपिकक्षेभिः** । अपिकक्षो नाम बाह्वोर्मध्यभागः । यज्ञस्य अपिकक्षभूतैर्हविर्भिः **अत्र** अस्मिन् यज्ञेऽभितः सर्वतो युष्मान् **सं** **रभामहे** सम्यगवलम्बामहे ॥ ॥ २२ ॥