+++
title = "002"
devataa = "अग्निः"
RShiH = "त्रिशिरास्त्वाष्ट्रः"
ChandaH = "त्रिष्टुप्"

+++


**गर्भः** द्यावापृथिव्योरन्तर्गतः **वृषभः** कामानां वर्षिताग्निः **ककुद्मान्** उन्नततेजस्कः **मुमोद** मोदते । किंच **अस्रेमा** । प्रशस्यनामैतत् । प्रशस्तः **वत्सः** नक्तोषसोर्वत्सभूतः सायंप्रातराहुत्युपजीवनात् **शिमीवान्** हविर्वहनदेवाहृानादिकर्मवानग्निः अरावीत् देवाह्वानादिशब्दं करोति । **सः** अग्निः **देवताति** यज्ञे **उद्यतानि** उद्यमान्युत्साहकर्माणि कृण्वन् कुर्वन् **स्वेषु** **क्षयेषु** आत्मीयेष्वाहवनीयादिस्थानेषु स्थितः **प्रथमः** देवानां स्थानेषु मुख्यः **जिगाति** गच्छति ॥