+++
title = "003"
devataa = "अग्निः"
RShiH = "त्रिशिरास्त्वाष्ट्रः"
ChandaH = "त्रिष्टुप्"

+++


**यः** अग्निः **पित्रोः** मातापितृभूतयोर्द्यावापृथिव्योः **मूर्धानम्** **आ** **अरब्ध** स्वतेजोभिरारभते । यद्वा । मातापितृभूतयोररण्योर्मूर्धानं शिरोवत् प्रधानभूतं मन्थनप्रदेशम् । आङीषदर्थे। आरब्ध ईषद्धिनस्ति । निर्मथनकालेऽपि दाहेन दग्धुं समर्थः । **सूरः** सुवीर्यस्याग्नेः **अर्णः** गमनशीलं तेजः **अध्वरे** यज्ञे **नि** **दधिरे** । यष्टारो नियमेन धारयन्ति । **अस्य** अग्नेः **पत्मन्** पतने **अरुषीः** आरोचमानाः **ऋतस्य** यज्ञस्य **योनौ** स्थाने अश्वबुध्नाः व्याप्तमूला अशनबन्धना वा । हविराहारान्विता इत्यर्थः । **तन्वः** तदीयास्तनूः **जुषन्त** कवयः सेवन्ते ॥