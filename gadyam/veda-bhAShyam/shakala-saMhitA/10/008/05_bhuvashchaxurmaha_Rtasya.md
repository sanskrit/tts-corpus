+++
title = "005"
devataa = "अग्निः"
RShiH = "त्रिशिरास्त्वाष्ट्रः"
ChandaH = "त्रिष्टुप्"

+++


**महः** महतः **ऋतस्य** यज्ञस्य हे अग्ने त्वं **चक्षुः** इव प्रकाशकः **भुवः** भवसि । **गोपाः** यज्ञस्य रक्षकस्त्वमेव भवसि । **यत्** यदा **ऋताय** सोमरसलक्षणस्योदकस्यादानार्थं वरुणः आदित्यः **वेषि** गच्छसि तदा त्वमेव **भुवः** भवसि । हे **जातवेदः** जातप्रज्ञाग्ने **अपां** वृष्टिलक्षणानामुदकानां **नपात्** पौत्रस्त्वमेव **भुवः** भवसि । अद्भ्यो हि मेघो जायते मेघादग्निर्विद्यद्रूपो जायत इत्यपां पौत्रत्वमुच्यते । **यस्य** यजमानस्य **हव्यं** हविः **जुजोषः** सेवसे तस्य **दूतः** **भुवः** भवसि ॥ ॥३॥