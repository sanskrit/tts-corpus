+++
title = "003"
devataa = "इन्द्रः"
RShiH = "कृष्णः"
ChandaH = "त्रिष्टुप्"

+++


अङ्गेति सामान्याह्वानम् । **अङ्ग** हे **मघवन्** धनवन् **शक्र** इन्द्र **त्वा** त्वां **किं** किमर्थं **भोजं** स्तोतॄणां भोजकमभीष्टम् **आहुः** सर्वे विद्वांसः । यदि न ददासीत्यध्याहारः । तस्माद्ददास्येव स्तोतृभ्यो धनानीत्यर्थः । तथा सति **मा** स्तोतारं **शिशीहि** धनदानेन तीक्ष्णीकुरु । **त्वा** त्वां **शिशयं** स्तोतॄणां संस्कर्तारं **शृणोमि** । किंच **मम** **धीः** बुद्धिः अप्नस्वती कर्मवती **अस्तु** भवतु । किंच **नः** अस्माकं वसुविदं धनस्य लम्भकं **भगं** भाग्यम् **आ** **भर** आहर ॥