+++
title = "005"
devataa = "इन्द्रः"
RShiH = "कृष्णः"
ChandaH = "त्रिष्टुप्"

+++


**प्रयस्वान्** हविष्मान् **यः** यजमानः **स्पन्द्रं** स्पन्दनशीलं गवाश्वादिकं **बहुलं** प्रभूतं **धनं** **न** यथा धनं दरिद्राय पात्रभूताय दातुं संस्करोति तद्वत् **अस्मै** इन्द्राय **तीव्रान्** तीव्ररसान् **सोमान्** **आसुनोति** अभिषुणोति । अभिषवाख्येन संस्कारेण संस्करोतीत्यर्थः । **तस्मै** यजमानाय **प्रातरह्नः** पूर्वाह्णे **सुतुकान्** सुप्रेरणान् शोभनपुत्रसहितान् वा **स्वष्ट्रान्** शोभनायुधान् **शत्रून्** **नि** **युवति** स इन्द्रः पृथक्करोति । किंच **वृत्रं** तदीयमुपद्रवं **हन्ति** हिनस्ति ॥ ॥ २२ ॥