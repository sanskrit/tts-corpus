+++
title = "004"
devataa = "इन्द्रः"
RShiH = "कृष्णः"
ChandaH = "त्रिष्टुप्"

+++


हे **इन्द्र** **त्वां** **जनाः** **ममसत्येषु** संग्रामेषु **वि** **ह्वयन्ते** विविधमाह्वयन्ति साहाय्यार्थम् । एतदेव दर्शयति । **समीके** युद्धे **संतस्थानाः** सह तिष्ठन्तो जना वि ह्वयन्त इति । **अत्र** अस्मिन्नाह्वाने सः **शूरः** वीर इन्द्रः तं **युजं** सखायं **कृणुते** कुरुते **यो** **हविष्मान्** भवति । **असुन्वता** सोमाभिषवमकुर्वता पुरुषेण सह **सख्यं** सखित्वं **न** **वष्टि** न कामयते ॥