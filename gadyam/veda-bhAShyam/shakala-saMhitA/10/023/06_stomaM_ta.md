+++
title = "006"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "जगती"

+++


हे **इन्द्र** **ते** तुभ्यं **सुदानवे** शोभनदानस्यार्थाय **विमदाः** विमदनामानो वयं **स्तोमं** स्तोत्रविशेषम् **अजीजनन्** जनितवन्तः । कृतवन्त इत्यर्थः । अत्र पूर्वोत्तरयोरेकवाक्ययोः पुरुषव्यत्ययः। कीदृशम् । **अपूर्व्यम्** अपूर्वमन्यैः पूर्वमकृतम्। उत्कृष्टमित्यर्थः । पुरुतमं बहुतमम् । नानाप्रकारोपेतमित्यर्थः । **हि** यस्मात्कारणात् हे इन्द्र **इनस्य** ईश्वरस्य **अस्य** ईदृशस्य तव **यत्** **भोजनं** धनमस्तीति **विद्म** वयं जानीमः तस्मात् कारणात् त्वदीयं तद्धनम् **आ** **करामहे** वयमस्मदभिमुखं कुर्महे । तत्र दृष्टान्तः । **पशुं** **न** **गोपाः** । यथा गोपालो धेनुमाह्वयन् स्वस्याभिमुखीं करोति तद्वत् ॥