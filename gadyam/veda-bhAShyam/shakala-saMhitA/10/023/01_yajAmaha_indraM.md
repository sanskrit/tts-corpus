+++
title = "001"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "त्रिष्टुप्"

+++


वयम् **इन्द्रं** **यजामहे** सोमलक्षणैर्हविर्भिः पूजयामः । कीदृशम् । **वज्रदक्षिणं** शत्रुवधाय सततं वज्रो दक्षिणे हस्ते यस्य तं **विव्रतानां** रथवहनादिविविधकर्मणां **हरीणाम्** एतत्संज्ञकानामश्वानां **रथ्यम्** आनेतारम् । स इन्द्रः सोमपानानन्तरं **श्मश्रु** स्वकीयानि श्मश्रूणि **दोधुवत्** पुनःपुनः धुन्वानः सन् **ऊर्ध्वथा** ऊर्ध्वं **प्र** **भूत्** प्रादुरभूत् । किंच **सेनाभिः** मरुदादिस्वकीयैः सैन्यैः **वि** **दयमानः** विविधं शत्रून् हिंसन् 'राधसा । द्वितीयार्थे तृतीया। राधो धनम्। वीत्युपसर्ग श्रुतेर्योग्यक्रियाध्याहारः । विविधं स्तोतृभ्यो ददाति ॥