+++
title = "005"
devataa = "इन्द्रः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "अभिसारिणी"

+++


**यः** इन्द्रः **वाचा** वाङ्मात्रेणैव **विवाचः** विविधवाचः स्वशत्रून् **मृधवाचः** हिंसितवाचः। कृत्वेति शेषः । **पुरु** पुरूणि बहूनि **अशिवा** अशिवान्यसुखकराणि । दुःखकराणीत्यर्थः। **सहस्रा** शत्रूणां सहस्राणि **जघान** हन्ति । अपि च **यः** च इन्द्रः **पितेव** यथा पिता पुत्रस्य **तविषीं**
बलमन्नप्रदानैः वर्धयति तथा वृष्टिद्वारेण सर्वस्य जगतः **शवः** बलं **ववृधे** वर्धयति **अस्य** इन्द्रस्य **तत्तदित्** तत्तदेव **पौंस्यं** बलं **गृणीमसि** वयं स्तुमः । इन्द्रो येन येन बलेन शत्रून् हन्ति तस्य तत्तद्बलं वयं स्तुम इत्यर्थः ॥