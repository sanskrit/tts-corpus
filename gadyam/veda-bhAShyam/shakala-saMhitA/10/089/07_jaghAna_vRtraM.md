+++
title = "007"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


इन्द्रः **वृत्रम्** असुरं **जघान** हतवान् । अपि च **स्वधितिः** परशुः **वनेव** वनानीव **पुरः** शत्रुनगरीः **रुरोज** रुजति भिनत्ति । शत्रुनगरीर्भित्त्वा च **सिन्धून्** नदीः **अरदत्** वृष्ट्युदकेनालिखत् । **न** इति संप्रत्यर्थे । किंच **गिरिं** मेघं **नवं** **न** नवमिव **कुम्भं** कलशं **बिभेद** **इत्** भिनत्त्येव । किंच **इन्द्रः** **स्वयुग्भिः** स्वयं युज्यमानैर्मरुद्भिः **गाः** उदकानि **आ** **अकृणुत** अस्मदभिमुखं करोति ।