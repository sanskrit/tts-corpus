+++
title = "014"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


हे **इन्द्र** **ते** तव **सा** हेतिरिषुर्वा **चेत्या** चेतयितव्या शत्रुषु क्षेप्तव्या **कर्हि** **स्वित्** कदा वा **असत्** भविष्यति । **यत्** यया हेत्या त्वम् **अघस्य** । द्वितीयार्थे षष्ठी । अहतम् **एषत्** युद्धार्थमागच्छत् **रक्षः** **भिनदः** अभिनः। **यत्** यया च शक्त्या **मित्रक्रुवः** मित्राणां क्रूरस्य कर्मणः कर्तारो जनाः **पृथिव्याः** संबन्धिनि **शसने** विशसनस्थाने **गावो** **न** पशव इव **आपृक्** आपर्चनाहताः सन्तः **अमुया** अनया पृथिव्या संगता युद्धे **शयन्ते** शेरते ॥