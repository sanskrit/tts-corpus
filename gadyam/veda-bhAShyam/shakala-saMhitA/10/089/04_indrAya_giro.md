+++
title = "004"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


**इन्द्राय** इन्द्रार्थम् **अनिशितसर्गाः** अतनूकृतविसर्गा उपर्युपरि वर्तमाना याः **गिरः** स्तुतयः ताभिर्गीर्भिः **सगरस्य** अन्तरिक्षस्य । सगरं समुद्रः' इत्यन्तरिक्षनामसु पाठात् । **बुध्नात्** प्रदेशात् **अपः** उदकानि **प्रेरयं** प्रेरयानि । **यः** **इन्द्रः** **शचीभिः** कर्मभिः **पृथिवीम्** **उत** अपि च **द्यां** दिवं **चक्रिया** रथचक्राणि **अक्षेणेव** यथा रथाक्षेण तद्वत् **विष्वक्** सर्वतः **तस्तम्भ** अस्तभ्नात् ॥