+++
title = "012"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


हे **इन्द्र** **ते** तव **असिन्वा** भेदनरहितं  **हेतिः** वज्राख्यमायुधं **शोशुचत्याः** ज्वलन्त्याः **उषसो** **न** यथोषसः **केतुः** पताकास्थानीयो रश्मिस्तद्वच्छत्रुषु **प्र** **वर्तताम्**। किंच **तपिष्ठेन** अतिशयेन शत्रूणां तापयित्र्या **हेषसा** शब्दकारिण्या हेत्या **द्रोघमित्रान्** । द्रुग्धानि मित्राणि येषां ते द्रोघमित्राः । तान् शत्रून् **विध्य** ताडय । तत्र दृष्टान्तः । **दिव** **आ** **सृजानः** सृज्यमानः **अश्मेव**। यथाशनिः वृक्षान् विध्यति तद्वदित्यर्थः ॥