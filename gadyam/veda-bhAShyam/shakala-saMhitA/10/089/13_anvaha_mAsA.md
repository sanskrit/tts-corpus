+++
title = "013"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


**जायमानं** प्रादुर्भवन्तम् **इन्द्रं** **मासाः** चैत्रादयः **अनु** **अजिहत** अनुगच्छन्ति । **अह** इति पूरणः । **वनानि** अरण्यान्यपीन्द्रम् **अनु** अजिहत । **इत्** इति पूरणः । **ओषधीः** ओषध्योऽपि इन्द्रम् **अनु** गच्छन्ति । **पर्वतासः** पर्वता अपीन्द्रम् **अनु** गच्छन्ति। **वावशाने** कामयमाने **रोदसी** द्यावापृथिव्यावपि **इन्द्रम्** अनु गच्छतः । **आपः** उदकान्यपीन्द्रम् **अनु** गच्छन्ति । मासाद्यधिष्ठातृदेवताः प्रादुर्भवन्तमिन्द्रमनुगच्छन्तीत्यर्थः ॥