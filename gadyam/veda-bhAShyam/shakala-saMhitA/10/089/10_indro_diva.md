+++
title = "010"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


**दिवः** द्युलोकस्य **इन्द्रः** **ईशे** ईष्टे **पृथिव्याः** भूमेरपि **इन्द्रः** ईशे ईश्वरो भवति । **अपाम्** उदकानामपि **इन्द्रः** ईश्वरो भवति । **पर्वतानां** मेघानामपि **इन्द्रः** ईश्वरो भवति । **वृधां** वृद्धानामपि **इन्द्रः** एवेश्वरः । **मेधिराणां** प्राज्ञानामपि **इन्द्रः** एव ईश्वरो भवति । किंच **इन्द्रः** **क्षेमे** लब्धस्य धनस्य परिपालने **हव्यः** ह्वातव्यः **योगे** अलब्धस्य धनस्य लाभेऽपि **इन्द्रः** एव ह्वातव्यो भवति ॥ ॥ १५ ॥