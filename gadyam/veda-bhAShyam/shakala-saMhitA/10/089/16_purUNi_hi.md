+++
title = "016"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


हे इन्द्र **त्वा** त्वां **जनानां** संबन्धीनि **पुरूणि** बहूनि **सवना** सवनानि **ब्रह्माणि** स्तोत्राणि च **मन्दन्** स्तुवन्ति मोदयन्ति वा । **गृणतां** स्तुवताम् **ऋषीणाम्** **इमां** **सहूतिं** स्तुतिं त्वम् **आघोषन्** महती शोभना चेयं स्तुतिरिति वदन् **अर्चतः** स्तुवतोऽन्यान् **विश्वान्** सर्वानपि **तिरः** तिरस्कृत्य **अवसा** रक्षणेन सह **अर्वाङ्** अस्मदभिमुखं **याहि** गच्छ॥