+++
title = "009"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


**ये** **दुरेवाः** दुष्टगमना जनाः **मित्रं** देवं **प्र** **मिनन्ति** प्रहिंसन्ति **अर्यमणं** च देवं **प्र** मिनन्ति **संगिरः** समीचीनस्तुतिमतो मरुतश्च **प्र** मिनन्ति **वरुणं** च देवं **प्र** मिनन्ति तेषु **अमित्रेषु** शत्रुषु । तानुद्दिश्येत्यर्थः। हे **वृषन्** कामानां वर्षक **इन्द्र** त्वं **तुम्रं** गमनशीलं **वृषाणं** कामानां वर्षकम् **अरुषम्** आरोचमानं **वधं** वज्रम् ।  ‘ वधः वज्रः' इति वज्रमामसु पाठात् । **नि** **शिशीहि** तीक्ष्णीकुरु ॥