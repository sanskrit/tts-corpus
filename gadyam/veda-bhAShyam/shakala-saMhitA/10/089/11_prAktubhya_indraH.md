+++
title = "011"
devataa = "इन्द्रः"
RShiH = "रेणुः"
ChandaH = "त्रिष्टुप्"

+++


**इन्द्रः** **अक्तुभ्यः** रात्रिभ्यः **प्र** **वृधः** प्रवृद्धः । **अहभ्यः** दिवसेभ्योऽपि **प्र** वृधः अधिकः । **अन्तरिक्षात्** अपि प्रवृद्धः। **समुद्रस्य** अब्धेः **धासेः** धारकात्स्थानादपि प्रवृद्धः । **वातस्य** वायोः **प्रथसः** प्रथिम्नोऽपि प्रवृद्धः । **ज्मः** पृथिव्याः **अन्तात्** पर्यन्तादपि प्रवृद्धः । **सिन्धुभ्यः** नदीभ्यश्च **प्र** **रिरिचे** अतिरिच्यते । महान् भवतीत्यर्थः । **क्षितिभ्यः** मनुष्येभ्योऽपि **प्र** रिरिचे ॥