+++
title = "004"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**मधुना** उदकेन **आप्रुषायन्** पृथिवीमाभिमुख्येन सिञ्चन् । ' प्रुष प्लुष स्नेहनसेचनपूरणेषु' । व्यत्ययेन विकरणस्य शायजादेशः । **ऋतस्य** उदकस्य **योनिं** मेघम् **अवक्षिपन्** वृष्ट्यर्थमवकिरन् **अर्कः** अर्चनीयः **बृहस्पतिः** **द्योः** द्युलोकात् **उल्कामिव** उल्कां यथोद्धरति तद्वत् **अश्मनः** शिलोच्चयाद्बलेनाधिष्ठितात् **गाः** पणिभिरपहृतान् पशून् **उद्धरन्** ऊर्ध्वं गमयन् **भूम्याः** **त्वचं** तेषां शफैः **वि** **बिभेद** विभिन्नामकार्षीत् । सर्वत्र गा वितता अकार्षीदित्यर्थः । तत्र दृष्टान्तः । उद्नेव । यथा वृष्ट्युदकेन पर्जन्यो भूमित्वचं विभिनत्ति तद्वत् ॥