+++
title = "008"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**बृहस्पतिः** **अश्ना** अश्मना व्याप्तया शिलया **अपिनद्धं** पिहितं **मधु** गोलक्षणं **पर्यपश्यत्** परितोऽद्राक्षीत् । तत्र दृष्टान्तः । **मत्स्यं** **न** यथा **दीने** शुष्के **उदनि** । उदकशब्दस्योदन्नादेशः। उदके **क्षियन्तं** निवसन्तं मत्स्यं यथा पश्यति तद्वत् । दृष्ट्वा च **तत्** गोलक्षणं मधु **विरवेण** विविधेन शब्देन **विकृत्य** वलं छित्त्वा **निः** **जभार** पर्वतान्निर्जहार । कथमिव । **चमसं** **न** । चमन्ति भक्षयन्त्यत्रेति चमसः सोमपात्रम् । तं यथा **वृक्षात्** निर्हरति तद्वत् । हरतेर्लिटि रूपम् । हृग्रहोर्भः ॥ ___