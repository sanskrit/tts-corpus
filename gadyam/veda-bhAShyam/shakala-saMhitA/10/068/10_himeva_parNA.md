+++
title = "010"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**हिमेव** यथा हिमेन **पर्णा** पर्णानि पद्मपत्राणि **मुषिता** मुषितानि भवन्ति तद्वद्वलेन **वनानि** वननीयानि गोधनानि मुषितान्यभूवन् । अथ गवामन्वेषणाय **बृहस्पतिना** आगतेन हेतुना **वलः** **अकृपयत्** अस्मै ता मुषिताः **गाः** प्रायच्छत् । तत्र **अननुकृत्यम्** अननुकरणीयम् **अपुनः** कर्तव्यं च तत्कर्म **चकार** । यथा तत्पश्चात्करणीयं न भवति यथा पुनरकरणीयं तथाकार्षीदित्यर्थः। किं तदिति आह । **सूर्यामासा** सूर्याचन्द्रमसौ **मिथः** परस्परमहोरात्रयोः **उच्चरातः** उच्चरत इति **यात्** तच्चकार । यादिति दीर्घश्छान्दसः ॥