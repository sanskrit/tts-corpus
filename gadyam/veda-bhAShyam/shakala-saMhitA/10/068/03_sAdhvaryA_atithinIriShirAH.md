+++
title = "003"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**साध्वर्याः** साधूनां कल्याणानां पयसां नेत्रीः **अतिथिनीः** सततं गच्छन्तीः **इषिराः** एषणीयाः **स्पार्हा:** स्पृहणीयाः **सुवर्णाः** शोभनशुक्लादिवर्णोपेताः **अनवद्यरूपाः** प्रशस्यरूपा एताः **गाः** **पर्वतेभ्यः** वलसंबन्धिभ्यः **वितूर्य** निर्गमय्य **ऊपे** देवसमीपे निर्वपति प्रापयति । तत्र दृष्टान्तः । **यवमिव** । यथा यवं **स्थिविभ्यः** कुसीदेभ्य आदाय निर्वपति । ‘डुवप् बीजसंताने'। लिटि रूपम् । यद्वा । साधुनयनादिगुणयुक्ता गा अपः पर्वतेभ्यो मेघेभ्य आहृत्य सर्वत्र वर्षति ॥