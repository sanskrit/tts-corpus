+++
title = "006"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**पीयतः** । पीयतिर्हिंसाकर्मा । हिंसकस्य **वलस्य** **जसुम्** आयुधं **यदा** यस्मिन्काले **भेत्** भिनत्ति । केन साधनेन । **अग्नितपोभिः** अग्निवत्तपनशीलैः **अर्कैः** अर्चनीयै रश्मिभिः अपि वा मन्त्रैर्भिनत्ति । किंच **दद्भिः** । पद्दन्नोमास्°' इत्यादिना दन्तशब्दस्य दद्भावः । यथा दन्तैः परिविष्टं भक्ष्यं जिह्वा भक्षयति तद्वत् सः **परिविष्टं** पर्वतं पणिभिः परिवृतं वलनामानं यदा **आदत्** अभक्षयत् अवधीत् तदानीं तैरपहृतानाम् **उस्त्रियाणां** गवां **निधीन्** **आविः** **अकृणोत्** आविर्भूतमकरोत् ॥ ॥ १७ ॥