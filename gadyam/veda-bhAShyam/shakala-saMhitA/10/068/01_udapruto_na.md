+++
title = "001"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**उदप्रुतः** उदकस्योद्गमयितारः **वयः** पक्षिणः पक्वात्सस्यात् रक्षमाणाः कृषीवलाः । **न** उपमार्थे । यथा शब्दायन्ते । यथा च **वावदतः** पुनःपुनः शब्दायमानस्य **अभ्रियस्येव** अभ्रसमूहस्य **घोषाः** शब्दा यथा भवन्ति । किंच **गिरिभ्रजः** गिरिभ्यो मेघेभ्यो भ्रष्टा निर्गताः **ऊर्मयः**  अप्समूहा यथा **मदन्तः** शब्दायमाना भवन्ति । तथा **अर्काः** अर्चकाः स्तोतारः **बृहस्पतिम्** **अभि** अनावन् अभिष्टुवन्ति । ‘नु स्तवने ॥