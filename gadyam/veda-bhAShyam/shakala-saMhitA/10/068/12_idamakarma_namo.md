+++
title = "012"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**अभ्रियाय** अभ्रेषु भवायान्तरिक्षाय मध्यमाय बृहस्पतये **इदम्** उक्तं **नमः** स्तोत्रम् **अकर्म** वयमकार्ष्म। **यः** बृहस्पतिः **पूर्वीः** बह्वीर्ऋचः **अनु** अनुक्रमेण **आनोनवीति** अत्यर्थमाभिमुख्येन ब्रवीति **सः** **बृहस्पतिः** एव **गोभिः** **अश्वैः** च युक्तं **वीरेभिः** पुत्रैः **नृभिः** भृत्यादिभिश्च सहितं **वयः** अन्नं **नः** अस्मभ्यं स्तोतृभ्यः **धात्** दधातु प्रयच्छतु । तच्छब्दावृतिः आदरार्था  ॥ ॥ १८ ॥ ॥ ५ ॥