+++
title = "005"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


सः **बृहस्पतिः** **ज्योतिषा** तमसावृते पर्वतविवरे कृतेन सूर्येण **अन्तरिक्षात्** **तमः** **अप** **आजत्** अपागमयत् । तत्र दृष्टान्तः । **उद्नः** **शीपालमिव** । यथोदकात् **वातः** वायुः शीपालं शैवालमपगमयति तद्वत् । ततः सोऽयम् **अनुमृश्य** अत्र गावस्तिष्ठन्तीति विचार्य निश्चित्य **वलस्य** स्वभूतस्य पर्वतस्यान्तर्गताः **गाः** **आ** **चक्रे** समन्तादकार्षीत् । कथमिव । **अभ्रमिव** । यथा वायुरन्तरिक्षस्थितमभ्रं मेघमाकिरति तद्वत् ।