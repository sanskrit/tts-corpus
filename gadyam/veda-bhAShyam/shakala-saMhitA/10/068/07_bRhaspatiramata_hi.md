+++
title = "007"
devataa = "बृहस्पतिः"
RShiH = "अयास्यः"
ChandaH = "त्रिष्टुप्"

+++


**बृहस्पतिः** **गुहा** गुहायां **सदने** स्थाने **स्वरीणां** शब्दायमानानाम् **आसां** गवां **त्यत्** तत् प्रसिद्धं **नाम** नामधेयं **यत्** यदा **अमत** **हि** ज्ञातवान् खलु।  ‘ मनु अवबोधने'। लुङि  ‘ तनादिभ्यस्तथासोः' (पा. सू. २, ४, ७९) इति सिचो लुक् । तदानीं **पर्वतस्य** अन्तःस्थिताः **उस्रियाः** गाः **त्मना** आत्मनैवासहायेन पर्वतं **भित्त्वा** **उत्** **आजत्** उदगमयत् । तत्र दृष्टान्तः । **आण्डेव** यथा **शकुनस्य** पक्षिण आण्डानि भित्त्वा तत्र स्थितं **गर्भम्** उद्गमयति तद्वत् ॥