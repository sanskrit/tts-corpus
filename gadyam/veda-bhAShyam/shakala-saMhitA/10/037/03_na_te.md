+++
title = "003"
devataa = "सूर्यः"
RShiH = "अभितपाः सौर्यः"
ChandaH = "जगती"

+++


हे **सूर्य** **ते** तव समीपे **प्रदिवः** प्रत्नः पुरातनः कश्चित् **अदेवः** असुरो राक्षसो वा **न** **नि** **वासते** न निवसति । कदेत्यत आह । **यत्** यदा त्वं **पतरैः** गमनशीलैः **एतशेभिः** अश्वैः **रथर्यसि** रथं कामयसे योक्तुम् । किंच **प्राचीनमन्यत्** त्वदीयं ज्योतिः **रजः** उदकम् **अनु** **वर्तते** । **अन्येन** तेन **ज्योतिषा** **उत्** **यासि** उदेषि । यद्वा । प्राचीनमन्यत् रजश्चन्द्राख्यं ज्योतिस्त्वामनु वर्तते ततस्त्वमन्येन ज्योतिषा सहोदेषीत्यर्थः ॥