+++
title = "005"
devataa = "सूर्यः"
RShiH = "अभितपाः सौर्यः"
ChandaH = "जगती"

+++


हे **सूर्य** **प्रेषितः** प्रेरितस्त्वम् **अहेळयन्** अक्रुध्यन् **विश्वस्य** सर्वस्य यजमानस्य **व्रतं** कर्म **रक्षसि** **हि** । यज्ञविध्वंसकेभ्यो राक्षसेभ्यः पालयसि । **स्वधा:** हवींषि **अनु** **उच्चरसि** उद्गच्छसि च । प्रातर्होमे  निवृत्ते सति पश्चादुद्गच्छसीत्यर्थः । तथा च यत् **यदा** **अद्य** अस्मिन्नहनि **त्वा** त्वाम् **उपब्रवामहै** उपब्रूमः तदा **नः** अस्माकं **तं** **क्रतुं** तत्कर्म **देवाः** इन्द्रादयः **अनु** **मंसीरत** अनुमन्यन्ताम् ॥