+++
title = "009"
devataa = "सूर्यः"
RShiH = "अभितपाः सौर्यः"
ChandaH = "जगती"

+++


हे **हरिकेश** हरितवर्णकेश **सूर्य** **यस्य** **ते** तव **केतुना** प्रज्ञानेन **विश्वा** विश्वानि **भुवनानि** भूतजातानि **प्र** **च** **ईरते** प्रकर्षेण गच्छन्ति **अक्तुभिः** रात्रिभिः **नि** **विशन्ते** **च** विश्राम्यन्ति च । स्वपन्तीत्यर्थः । स त्वं **नः** अस्माकम् **अनागास्त्वेन** अपराधवर्जितत्वेन **वस्यसावस्यसा** अत्यन्तश्रेयस्करेण वसुमत्तरेण वा **अह्नाह्ना** तेन तेन दिवसेन **उदिहि** उद्गच्छ॥