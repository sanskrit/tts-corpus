+++
title = "007"
devataa = "सूर्यः"
RShiH = "अभितपाः सौर्यः"
ChandaH = "जगती"

+++


हे **सूर्य** **त्वा** त्वां **सुमनसः** प्रीतियुक्तमनस्काः **सुचक्षसः** सुदर्शनाः **प्रजावन्तः** पुत्राद्युपेताः **अनमीवाः** रोगरहिताः **अनागसः** अपराधवर्जिताश्च वयं **विश्वाहा** सर्वदा यजेमेति शेषः । किंच हे **मित्रमहः** मित्राणां पूजयितः **सूर्यं** **दिवेदिवे** प्रतिदिनम् **उद्यन्तम्** उदयं प्राप्नुवन्तं **त्वा** त्वां **ज्योक्** चिरं **जीवाः** जीवन्तो वयं **प्रति** **पश्येम** ॥