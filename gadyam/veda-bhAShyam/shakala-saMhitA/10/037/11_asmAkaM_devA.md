+++
title = "011"
devataa = "सूर्यः"
RShiH = "अभितपाः सौर्यः"
ChandaH = "जगती"

+++


हे **देवाः** सूर्येणाभ्यनुज्ञाता यूयम् **अस्माकं** **द्विपदे** मनुष्यात्मकाय **चतुष्पदे** पश्वात्मकाय च उभयाय  उभयविधाय **जन्मने** भूतजाताय **शर्म** सुखं **यच्छत** दत्त । किंच यथास्मत्पुत्रादिकम् **अदत्** भक्षणीयं भक्षयत् **पिबत्** पानीयं पिबच्च **ऊर्जयमानं** बलवन्तमिवात्मानमाचरच्च **आशितं** सुहितं च भवति तथा **शं** रोगशान्तिनिमित्तकं सुखं **योः** विषययोगजनितं सुखं च **अरपः** अपापं च **दधातन** प्रयच्छत ॥