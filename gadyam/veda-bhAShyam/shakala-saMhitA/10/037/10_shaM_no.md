+++
title = "010"
devataa = "सूर्यः"
RShiH = "अभितपाः सौर्यः"
ChandaH = "त्रिष्टुप्"

+++


हे **सूर्य** त्वं **चक्षसा** तेजसा **नः** अस्माकं **शं** सुखकरः **भव** । **अह्ना** दिवसेन च **शं** सुखकरः **नः** अस्माकं भव । **भानुना** रश्मिना च **शं** भव अस्माकं सुखकरो भव । **हिमा** शैत्येन च **शं** भव । **घृणेन** औष्ण्येन च शंकरो भव । **यथा** यादृशेन **नः** अस्माकम् **अध्वन्** अध्वनि मार्गे **शं** भवति **दुरोणे** गृहे च **शं** सुखम् **असत्** भवति तत् **चित्रं** पूजनीयं **द्रविणं** धनं **धेहि** अस्मभ्यं प्रयच्छ॥