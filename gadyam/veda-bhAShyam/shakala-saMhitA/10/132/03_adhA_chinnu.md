+++
title = "003"
devataa = "मित्रावरुणौ"
RShiH = "शकपूतो नार्मेधः"
ChandaH = "विराड्रूपा"

+++


हे मित्रावरुणौ **वां** युवाभ्यां युवयोरर्थं **यत्** यदा **दिधिषामहे** हवींषि धारयामः । यद्वा ।  ‘ धिष शब्दे । वां युवां स्तुमहे । **अधा** **चित्** अनन्तरमेव **नु** क्षिप्रं **प्रियम्** अभीष्टं **रेक्णः** । धननामैतत् । धनम् **अभि** **पत्यमानाः** अभिपतन्तोऽभिप्राप्नुवन्तो भवामः । **दद्वान्** ददिवान् । ददातेर्लिटः क्वसुः । छन्दस्युभयथा ' इति वसोः सार्वधातुकत्वात् श्नाभ्यस्तयोरातः' इत्याकारलोपः। अत एवेडभावश्च । संहितायां नकारस्य दीर्घादटि समानपादे' इति रुत्वम्।  ‘ आतोऽटि नित्यम् ' । इति सानुनासिक आकारः । वाशब्दश्चार्थे । हवींषि दत्तवांश्च **यत्** यो यजमानः **रेक्णः** धनं **पुष्यति** वर्धयति **अस्य** दत्तवतो यजमानस्य **मघानि** धनानि **नकिः** **सम्** **आरन** नैवापगच्छन्ति । किंतु तमेव सर्वदा भजन्ते । समित्येतत् अपेत्येतस्यार्थे । **उ** इति पूरणः । अर्तेश्छान्दसे लुङि  ‘सर्तिशास्त्यर्तिभ्यश्च ' इति च्लेरादेशः ।  ‘ ऋदृशोऽङि गुणः' ( पा. सू. ७. ४.१६ )।