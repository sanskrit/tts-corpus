+++
title = "007"
devataa = "इन्द्रः"
RShiH = "नभःप्रभेदनो वैरूपः"
ChandaH = "त्रिष्टुप्"

+++


हे **इन्द्र** **वृषभ** कामानां वर्षक **हितप्रयसः** । प्रय इत्यन्ननाम प्रीणनकारित्वात्। संभृतहविष्काः **जनासः** जनाः **पुरुधा** बहुधा । हिरवधारणे । **त्वाम्** एव **वि** **ह्वयन्ते** विविधमाह्वयन्ति ॥ ‘ह्वेञ् स्पर्धायाम् । **निसमुपविभ्यो** ह्वः' इत्यात्मनेपदम् । **अस्माकं** स्वभूतानि **इमा** इमानि **सवना** सवनानि **ते** त्वदर्थं **मधुमत्तमानि** अतिशयेन सोमवन्ति **भुवन्** अभवन् । तस्मात्त्वं **तेषु** सवनेषु **हर्य** सोमान् कामयस्व ॥