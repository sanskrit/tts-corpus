+++
title = "004"
devataa = "इन्द्रः"
RShiH = "नभःप्रभेदनो वैरूपः"
ChandaH = "त्रिष्टुप्"

+++


हे **इन्द्र** **इमे** **मही** महत्यौ **रोदसी** द्यावापृथिव्यौ **यस्य** **ते** तव सोमपानेन जनितेषु **मदेषु** संभूतं **त्यत्** तं **महिमानं** **न** **अविविक्तां** न पृथकुरुतः किंतु यस्य महिम्न्येव तिष्ठतः ॥  ‘ विचिर् पृथग्भावे' । जौहोत्यादिकः । लङि  ‘ संज्ञापूर्वको विधिरनित्यः' इत्यभ्यासस्य गुणाभावः । यद्योगादनिघातः ॥ **प्रियेभिः** प्रियतमैः रथे **युक्तैः** **हरिभिः** अश्वैः **प्रियं** प्रीणनकरम् **अन्नं** सोमलक्षणम् **अच्छ** अभिलक्ष्य **तदोकः** अस्मदीयं यज्ञसदनम् **आ** **याहि** आगच्छ ॥