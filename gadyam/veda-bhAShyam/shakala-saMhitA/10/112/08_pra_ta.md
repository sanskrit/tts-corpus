+++
title = "008"
devataa = "इन्द्रः"
RShiH = "नभःप्रभेदनो वैरूपः"
ChandaH = "त्रिष्टुप्"

+++


हे **इन्द्र** **ते** त्वदीयानि **प्रथमा** आदितः **कृतानि** **पूर्व्याणि** पुरातनानि च **वीर्या** वीर्याणि **नूनम्** इदानीं **प्र** **वोचं** प्रकर्षेण वदामि। एकः प्रशब्दः पूरणः ॥ वोचम् । लुङि ब्रुवो वचिः । च्लेरङ् । कानि तानि । **सतीनमन्युः** । सतीनमित्युदकनाम । उदकाभिवर्षणबुद्धियुक्तस्त्वम् **अद्रिं** मेघम् **अश्रथयः** वज्रेणाहिँसीः । **ब्रह्मणे** बृहस्पतये **गां** पणिभिरपहृतां **सुवेदनां** सुष्ठु ज्ञापनीयाम् **अकृणोः** अकरोरित्यादीनि ॥