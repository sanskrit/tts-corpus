+++
title = "006"
devataa = "इन्द्रः"
RShiH = "नभःप्रभेदनो वैरूपः"
ChandaH = "त्रिष्टुप्"

+++


हे **इन्द्र** **ते** त्वदर्थं **पात्रं** चमसादिकं **सनवित्तम्** । अस्माभिश्चिरादेव लब्धम्।  ‘ विद्लृ लाभे ' । कर्मणि निष्ठा । हे **शतक्रतो** बहुकर्मन्निन्द्र **एना** एनेन पात्रेण **सोमं** **पिब** । यतः **मदिरस्य** मदकरस्य **मध्वः** मधुनः सोमस्य **आहावः** पानस्थानीयपात्रविशेषः **पूर्णः** पूरितोऽभूत् ॥ ह्वेञ् स्पर्धायाम्'।  ‘ निपानमाहावः' (पा. सू. ३. ३.७४) इति निपातितः । स्तुतिभिराहूयमाना देवा अत्र सोमं पिबन्तीति । थाथादिस्वरः ॥ **यम्** **इत्** यमाहावमेव **विश्वे** सर्वे **देवा:** **अभिहर्यन्ति** अभिकामयन्ते ।  ‘ हर्य गतिकान्त्योः । भौवादिकः । यद्योगात्तिङो निघाताभावे  ‘ तिङि चोदात्तवति' इति गतेर्निघातः ॥