+++
title = "009"
devataa = "इन्द्रः"
RShiH = "नभःप्रभेदनो वैरूपः"
ChandaH = "त्रिष्टुप्"

+++


हे **गणपते** त्वं **गणेषु** स्तोतृगणेषु **सु** सुष्ठु **नि** **षीद** । स्तुतिश्रवणार्थं निषण्णो भव । यतः **कवीनां** क्रान्तप्रज्ञानां मध्ये **त्वां** **विप्रतमम्** अतिशयेन मेधाविनमिति **आहुः** । किंच **त्वत्** **ऋते** ॥  ‘ अन्यारादितरर्ते• ' (प, सू, २, ३, २९ ) इति पञ्चमी ॥ त्वां वर्जयित्वा **किं** **चन** कर्म **आरे** दूरे समीपे वा **न** क्रियते । तस्मान्निषीद । ततो हे **मघवन्** धनवन्निन्द्र **महां** महान्तम् **अर्कम्** अर्चनीयमस्मदीयं त्रिवृत्पञ्चदशादिलक्षणं स्तोमं **चित्रं** नानारूपं कृत्वा **अर्च** पूजय । विधेहि ॥  ‘ अर्च पूजायाम् । भौवादिकः ॥