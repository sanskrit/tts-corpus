+++
title = "005"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**अध्वरस्य** यज्ञस्य **होतारम्** एतन्नामानमृत्विजं यद्वा होतारं देवानामाह्वातारं **चित्ररथं** नानारूपरथमध्वरस्य रक्षोभिरहिंसितस्य **यज्ञस्य** सर्वस्य यज्ञस्य **केतुं** प्रज्ञापकं पताकास्थानीयं वा **रुशन्तं** श्वेतवर्णं **मह्ना** स्वमहत्त्वेन **देवस्यदेवस्य** सर्वेषां देवानाम् **अर्धिम्** इन्द्रं **प्रति** भवन्तम् । **यत्सर्वेषामधिमिन्द्रं** प्रति' इति ब्राह्मणम् । तादृशं जनानां यजमानानाम् **अतिथिम्** अतिथिवत् पूज्यम् अग्निं तु क्षिप्रं श्रिया श्रियोऽर्थं वयं स्तुमः ॥