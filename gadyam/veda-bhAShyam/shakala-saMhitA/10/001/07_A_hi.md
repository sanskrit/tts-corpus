+++
title = "007"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे अग्ने त्वम् **उभे** **द्यावापृथिवी** द्यावापृथिव्यौ **सदा** सर्वदा **आ** **ततन्थ** आतेनिथ । स्वतेजोभिर्विस्तारयसि खलु ॥ * बभूथा ततन्थ' इति थलि निपातितः । तत्र दृष्टान्तः। **पुत्रो** **न** यथा पुत्रः **मातरा** मातापितरौ क्षीणौ धनैस्तनोति तद्वत् । किंच हे **यविष्ठ** युवतम स त्वम् **उशतः** कामयमानान् **अच्छ** अभिलक्ष्य **प्र** **याहि** प्रकर्षेणागच्छ । **अथ** अनन्तरं हे **सहस्य** सहसो बलस्य पुत्र हे अग्ने त्वम् **इह** अस्मदीये यज्ञे **देवान्** इन्द्रादीन् **आ** **वह** प्रापय ॥ ॥२९॥