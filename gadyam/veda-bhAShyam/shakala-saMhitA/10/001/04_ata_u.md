+++
title = "004"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे अग्ने **अतः** । उ इत्यवधारणे । अस्मादेव कारणात् **पितुभृतः** पितुनान्नेन सर्वस्य जगतो धारयित्र्यः पोषयित्र्यो वा जनित्रीः जनयित्र्य ओषधयः अन्नावृधम् अन्नस्य वर्धकं **त्वा** त्वाम् **अन्नैः** हेतुभिः प्रति **चरन्ति** परिचरन्ति अभिगच्छन्ति । ततस्त्वम् ईम् एना: **ताः** ओषधीः **प्रत्येषि** प्रतिगच्छसि । पुनरपि **अन्यरूपाः** जीर्णा ओषधीर्दावभूतस्त्वं गच्छसि । किंच **मानुषीषु** मनुष्यजातिषु **विक्षु** प्रजासु । यद्वा। विश्वग्निहोत्रादिक्रियास्वभिनिविशन्तीषु मानुषीषु मनुष्यजातिषु । **होता** देवानामाह्वाता होमनिष्पादको वा **असि** भवसि । मनुष्येषु स्थित इत्यर्थे ब्राह्मणं-- देवो ह्येष मर्त्येषु' (तै. सं. ६. १. ४. ६-७ ) इति ॥