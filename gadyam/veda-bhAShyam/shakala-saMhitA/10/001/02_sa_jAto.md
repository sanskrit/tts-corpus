+++
title = "002"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे **अग्ने** **जातः** उत्पन्नः **चारुः** कल्याणरूपः **ओषधीषु** ओषधिविकारेश्वरणीषु **विभृतः** विशेषेण मथितो यद्वा विभृतः आहवनीयाद्त्यामना विविधं ह्रियमाण ओषधीषु वर्तमानः **सः** त्वं **रोदस्योः** द्यावापृथियोः **गर्भोsसि** गर्भो भवसि । अग्निरूप आदित्यरूपश्चेति । किंच **चित्रः** चित्रवर्णः ‘काली कराली च मनोजवा' (मु. उ. १. २. ४) इत्यादि सप्तजिह्वाभिः नानारूपः यद्वा चित्रश्चायनीयः **शिशुः** ओषधीनां शिशुरग्निः **तमांसि** **अक्तून्** रात्रिवत् कृष्णान् शत्रूंश्च **परि** भवसि । स्वतेजसाभिभवसि । स त्वं **मातृभ्यः** मातृभूताभ्य ओषधीभ्यः । अधिः पञ्चम्यर्थद्योतकः । ताभ्यः कनिक्रदत् पुनःपुनः शब्दं कुर्वन् **प्र** **गाः** प्रगच्छसि प्रजायसे ॥