+++
title = "010"
devataa = "पितरः"
RShiH = "शङ्खो यामायनः"
ChandaH = "त्रिष्टुप्"

+++


**सत्यासः** सत्याः **ये** पितरः **हविरदः** भक्षणयोग्यस्य हविषोऽत्तारो भक्षयितारः **हविष्पाः** पानयोग्यस्य हविषः पातारः **इन्द्रेण** **देवैः** **सरथं** समानमेकं तुल्यं वा रथं **दधानाः**। लडर्थे शानच् । गमनाय सदा धारयन्ति हे **अग्ने** तैः **पितृभिः** सह **आ** **याहि** आगच्छ। कीदृशः । **सहस्रम्** । तृतीयार्थे प्रथमा । सहस्रेण । बहुभिरित्यर्थः । **देववन्दैः** देवसंबन्धिभिः स्तोत्रैर्युक्तः परैः परकालीनैः **पूर्वैः** पूर्वकालीनैः **घर्मसद्भिः** यज्ञसादिभिर्महावीरसादिभिरादित्यसादिभिर्वा ॥ ॥१८॥