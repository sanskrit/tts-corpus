+++
title = "005"
devataa = "पितरः"
RShiH = "शङ्खो यामायनः"
ChandaH = "त्रिष्टुप्"

+++


**सोम्यासः** सोम्या अस्मदनुग्रहपराः सोमसंपादिनो वा **पितरः** **बर्हिष्येषु** यागार्हेषु .**प्रियेषु** तृप्तिकरेषु **निधिषु** निधिसदृशेषु हविःषु निमित्तभूतेषु सत्सु **उपहूताः** अस्माभिराहूताः **ते** पितरः **आ** **गमन्तु** आगच्छन्तु । आगत्य च **इह** अस्मिन् कर्मणि अस्माभिः प्रयुक्ताः स्तुतीः **श्रुवन्तु** शृण्वन्तु । श्रुत्वा च **अधि** **ब्रुवन्तु** । साधुरयं यजमान इत्यादरेण कथयन्तु । **ते** तादृशाः पितरः **अस्मान्** **अवन्तु** रक्षन्तु ॥ ॥ १७ ॥