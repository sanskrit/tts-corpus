+++
title = "014"
devataa = "पितरः"
RShiH = "शङ्खो यामायनः"
ChandaH = "त्रिष्टुप्"

+++


**ये** पितरः **अग्निदग्धाः** अग्निना भस्मीकृताः। श्मशानं प्राप्ता इत्यर्थः । **ये** च पितरः **अनग्निदग्धाः** श्मशानकर्म न प्राप्ताः **मध्ये** **दिवः** द्युलोकस्य मध्ये **स्वधया** हविर्लक्षणेनान्नेन **मादयन्ते** तृप्यन्ति' हे अग्ने **स्वराट्** स्वकर्मोपभोगेन दीप्यमानः **तेभिः** तैः पितृभिः सहितः सन् **असुनीतिं** प्राणानां विषयेषु नेतारमस्मत्पित्रन्तरात्मानम् **एतां** **तन्वम्** एतद्देवताशरीरं **यथावशं** यथाकामं **कल्पयस्व** समर्थयस्व । ग्रासयेत्यर्थः॥ ॥ १९ ॥