+++
title = "011"
devataa = "पितरः"
RShiH = "शङ्खो यामायनः"
ChandaH = "जगती"

+++


**अग्निष्वात्ताः** अग्निना स्वादिता एतन्नामकाः **पितरः** यूयम् **इह** अस्मिन् पितृकर्मणि **आ** **गच्छत** । आगत्य च हे सुप्रणीतयः अभिपूजितप्रणयनाः यूयं **सदःसदः** तत्तत्स्थानं **सदत** सीदत । तत्र तत्र स्थाने यथेष्टमुपविशतेत्यर्थः। उपविश्य च **बर्हिषि** आसादितानि **प्रयतानि** शुचीनि **हवींषि** **अत्त** भक्षयत । **अथ** अनन्तरं **सर्ववीरं** सर्वैर्वीरैः पुत्रपौत्रैरुपेतं **रयिं** धनं **दधातन** अस्मभ्यं दत्त ॥