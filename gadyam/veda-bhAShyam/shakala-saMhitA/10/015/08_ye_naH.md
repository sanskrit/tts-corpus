+++
title = "008"
devataa = "पितरः"
RShiH = "शङ्खो यामायनः"
ChandaH = "त्रिष्टुप्"

+++


**सोम्यासः** सोमसंपादिनः **वसिष्ठाः** । वस्तृतमाः कृताच्छादना धनवत्तमा वा **नः** अस्माकं **ये** **पूवें** पितरः **सोमपीथं** सोमपानम् **अनूहिरे** आनुपूर्व्येण देवेभ्यश्च पितृभ्यश्च प्राप्नुवन्तः । दत्तवन्त इत्यर्थः । **उशन्** पितृभिः सह संभोगं कामयमानः **यमः** पितृपतिः **उशद्भिः** यमेन सह संभोगं कामयमानैः **तेभिः** तैरस्मदीयैः पितृभिः सह **रराणः** रममाणः **हवींषि** अस्माभिर्दत्तानि **प्रतिकामं** कामकामं प्रति **अत्तु** । यानि यानि हवींषि कामयते तानि तानि भक्षयत्वित्यर्थः ॥  महापितृयज्ञे अग्नेः कव्यवाहनस्य • ये तातृषुः' इत्येषा प्रथमानुवाक्या । सूत्रितं च- ये तातृषुर्देवत्रा जेहमानास्त्वदग्ने काव्या त्वन्मनीषाः ' ( आश्व. श्रौ. २. १९) इति ॥