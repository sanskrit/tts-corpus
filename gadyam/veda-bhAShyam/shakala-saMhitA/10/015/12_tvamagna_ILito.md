+++
title = "012"
devataa = "पितरः"
RShiH = "शङ्खो यामायनः"
ChandaH = "त्रिष्टुप्"

+++


हे **जातवेदः** । जातं सर्वं जगद्वेत्तीति जातवेदाः । तथाविध हे अग्ने **ईळितः** अस्माभिः स्तुतः **त्वं** **हव्यानि** अस्मदीयानि हवींषि **सुरभीणि** सुगन्धीनि **कृत्वी** कृत्वा **अवाट्** वहनं कृतवानसि । कृत्वा च **पितृभ्यः** **प्रादाः**। **ते** च पितरः **स्वधया** स्वधाकारेण दत्तं हविः **अक्षन्** अदन्तु । हे **देव** **त्वम्** अपि **प्रयता** प्रयत्नसंपादितानि **हवींषि** **अद्धि** भक्षय ॥