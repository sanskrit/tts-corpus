+++
title = "003"
devataa = "अग्निः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "गायत्री"

+++


स्तोतारो यष्टारश्च **आसा** स्तुतिहविर्लक्षणेनोपासनेन **यम्** अग्निं **वर्धयन्ति** । कीदृशम् । **कृपनीळं** कर्मस्थानम् । कर्माधारमित्यर्थः । **भासाकेतुं** ज्वालालक्षणज्ञापकं दीप्तेः कर्तारं वा । यच्छब्दश्रुतेस्तच्छब्दोऽध्याहार्यः । सोऽग्निः **श्रेणिदन्** स्तोतृभ्यो यष्टृभ्योऽभीष्टफलसमूहप्रदः शत्रुभ्यो ज्वालापङ्क्तिप्रदो वा एवंभूतः सन् **भ्राजते** भासते ॥