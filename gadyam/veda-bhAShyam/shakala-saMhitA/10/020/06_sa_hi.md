+++
title = "006"
devataa = "अग्निः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "गायत्री"

+++


य उक्तगुणविशिष्टोऽग्निः । **हि** इत्येतदवधारणे । **सः** एवाग्निः **क्षेमः** कुशलहेतुः । सर्वस्य परिपालनहेतुरित्यर्थः । **हविः** पुरोडाशादिकं च स एव हविषस्तन्निमित्तत्वात् । **यज्ञः** यागोऽपि स एव तस्यापि तद्धेतुत्वात् । किंच **श्रुष्टीत्** क्षिप्रमेव **अस्य** अग्नेः **गातुः** गमनशीलोऽधिष्ठात्रात्मा **एति** देवानामाह्वानार्थं गच्छति । गत्वा च प्रत्यागच्छन्तं **वाशीमन्तं** स्तुतिलक्षणया वाचोपेतम् **अग्निं** प्रति **देवाः** अपि गच्छन्तीति शेषः ॥ ॥ २ ॥