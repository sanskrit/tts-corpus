+++
title = "006"
devataa = "उपनिषत्सपत्नीबाधनं"
RShiH = "इन्द्राणी"
ChandaH = "पङ्क्तिः"

+++


हे पते **ते** तव **सहमानां** सपत्न्या अभिभवित्रीमिमामोषधिम् **उप** **अधाम्** । शिरस उपाधानं करोमि । **सहीयसा** अभिभवितृतरेण तेनोपधानेन त्वाम् **अभि** **अधाम्** अभितो धारयामि । **ते** तव भर्तुः **मनः** **माम्** अनुलक्ष्य **प्र** **धावतु** प्रकर्षेण शीघ्रं गच्छतु । तत्र निदर्शनद्वयमुच्यते । **गौरिव** यथा गौः **वत्सं** शीघ्रं गच्छति **पथा** निम्नेन मार्गेण **वारिव** वारुदकं यथा स्वभावतो गच्छति तद्वत् । अनेन निदर्शनद्वयेनौत्सुक्यातिशयः स्वाभाविकत्वं च प्रतिपाद्यते ॥ ॥३॥