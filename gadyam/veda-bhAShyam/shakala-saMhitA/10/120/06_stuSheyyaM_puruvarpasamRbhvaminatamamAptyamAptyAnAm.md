+++
title = "006"
devataa = "इन्द्रः"
RShiH = "बृहद्दिव आथर्वणः"
ChandaH = "त्रिष्टुप्"

+++


**स्तुषेय्यं** स्तोतव्यम् । स्तुवः क्सेय्यश्छन्दसि’ (उ. सू. ३. ९९ ) इत्यौणादिकः क्सेय्यप्रत्ययः । **पुरुवर्पसं** बहुरूपम् **ऋभ्वम्** उरु भासमानमुरुभूतं वा **इनतमम्** अतिशयेनेश्वरम् **आप्त्यानाम्** आप्तव्यानां मध्ये **आप्त्यम्** आप्तव्यमेवंभूतमिन्द्रं स्तौमीति शेषः । य इन्द्रः **शवसा** बलेन **सप्त** सप्तसंख्याकान् **दानून** दानवान् वृत्रनमुचिकुयवादीन् **आ** **दर्षते** आदृणाति हिनस्ति । दॄ विदारणे'। अस्माल्लेटि व्यत्ययेनात्मनेपदम् । ‘लेटोऽडाटौ' इत्यागमः । ‘सिब्बहुलम्' इति सिप् ॥ तथा **प्रतिमानानि** असुराणां प्रतिरूपाणि **भूरि** भूरीणि बहून्यसुरबलानि **प्र** **साक्षते** य इन्द्रः प्रसहते। यद्वा बहूनि प्रतिमानान्यसुराणां स्थानानि प्र साक्षते प्राप्नोति ।  ‘ साक्षतिराप्नोतिकर्मा' ( निरु. ११. २१) इति यास्कः ॥  ‘षह अभिभवे । लेट्यडागम: ।  ‘ सिब्बहुलम्” इति सिप् । ढत्वकत्वषत्वानि । छान्दसो दीर्घः ॥