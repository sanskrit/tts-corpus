+++
title = "009"
devataa = "इन्द्रः"
RShiH = "बृहद्दिव आथर्वणः"
ChandaH = "त्रिष्टुप्"

+++


**महान्** गुणैरधिकः **अथर्वा** । उपचाराज्जन्ये जनकशब्दः । अथर्वणः पुत्रो बृहद्दिवाख्य ऋषिर्देवेषु मध्ये **इन्द्रमेव** प्रति **स्वाम्** आत्मीयां **तन्वं** विस्तृतां स्तुतिमू एवम् **अवोचत्** प्रोक्तवान् । वचेर्लुङि  ‘ अस्यतिवक्ति' इत्यादिना च्लेरादेशः ।  ‘ वच उम्' इत्युमागमः । पादादित्वान्न निहन्यते । अपि चैनमेव **इन्द्रं** **मातरिभ्वीः** मातरि सकलस्य भूतजातस्य निर्मात्र्यां भूमौ भवन्त्यो वर्तमानाः । भवतेः  अन्येभ्योऽपि दृश्यन्ते' इति वनिप् । ' वनो र च' इति ङीब्रेफौ । जसि वा छन्दसि' इति पूर्वसवर्णदीर्घः । पृषोदरादित्वाद्वर्णलोपः । **अरिप्राः** अपापाः **स्वसारः** स्वयमेव सरन्त्यः परस्परं भगिन्यो वा गङ्गाद्या नद्यः **हिन्वन्ति** यागसाधनत्वेन प्रीणयन्ति । हिविः प्रीणनार्थः । भौवादिकः । व्यत्ययेन शः । इदित्त्वात् नुम् । यद्वा ।  ‘ हि गतौ वृद्धौ च ' । स्वादिभ्यः इनुः । वृष्ट्यर्थं तमिन्द्रमुपगच्छन्ति । गत्वा च **शवसा** थागजन्येन बलेन तं **वर्धयन्ति** **च** ॥ ॥२॥