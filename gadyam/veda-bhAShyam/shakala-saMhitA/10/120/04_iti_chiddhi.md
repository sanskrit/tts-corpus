+++
title = "004"
devataa = "इन्द्रः"
RShiH = "बृहद्दिव आथर्वणः"
ChandaH = "त्रिष्टुप्"

+++


**इति** **चिद्धि** एवमेव खलु हे इन्द्र **मदेमदे** सोमपानजन्ये हर्षे सति **धना** शत्रुधनानि **जयन्तं** जयेन प्राप्नुवन्तं त्वाम् **अनु** पश्चात् । लक्षणेऽनोः कर्मप्रवचनीयत्वम् । **विप्राः** मेधाविनः स्तोतारः **मदन्ति** हृष्यन्ति । यद्वा त्वामनुमदन्ति अनुक्रमेण स्तुवन्ति । मदतिः स्तुतिकर्मा। हि च' इति निघातप्रतिषेधः । हे **धृष्णो** शत्रूणां धर्षयितरिन्द्र ।  ‘ त्रसिगृधिधृषिक्षिपेः क्नुः । **ओजीयः**। ओजस्विशब्दादीयसुनि • विन्मतोर्लुक्' इति विनो लुक् । ‘टेः' इति टिलोपः । बलवत्तरम् अत एव **स्थिरं** दृढं धनम् **आ** **तनुष्व** अभितोऽस्मदर्थं विस्तारय । **त्वा** त्वां च **मा** **दभन्** मा हिंसन्तु **दुरेवाः** दुर्गतयः **यातुधानाः** राक्षसाः ॥