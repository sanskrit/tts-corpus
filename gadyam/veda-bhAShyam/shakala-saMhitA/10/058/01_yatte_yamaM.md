+++
title = "001"
devataa = "मन आवर्तनं"
RShiH = "बन्धुः श्रुतबन्धुर्विप्रबन्धुर्गौपायनाः"
ChandaH = "अनुष्टुप्"

+++


पुरुषस्य म्रियमाणस्य मनो नामं महद्भूतं बहुधा विशीर्णं भवति। तस्य पुनःसंभरणमत्रोच्यते । हे म्रियमाण पुरुष **यत** **ते** तव **मनः** **वैवस्वतं** विवस्वतः पुत्रं **यमं** **दूरकम्** अत्यन्तं दूरं यथा भवति तथा **जगाम** **ते** तव **तत्** मनः **आ** **वर्तयामसि** आवर्तयामः । किमर्थम् । **इह** **क्षयाय** इह लोके निवासाय **जीवसे** चिरकालजीवनाय ॥