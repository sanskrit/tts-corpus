+++
title = "004"
devataa = "केशिनः"
RShiH = "वृषाणकः"
ChandaH = "अनुष्टुप्"

+++


**मुनिः** अस्यर्चो द्रष्टा वृषाणक ऋषिर्वातरूपतां सूर्यास्मतां वा तत्तदुपासनया प्राप्तः सन् **अन्तरिक्षेण** आकाशेन **पतति** गच्छति । किं कुर्वन् । **विश्वा** विश्वानि सर्वाणि रूपाणि रूप्यमाणानि पदार्थजातानि **अवचाकशत्** अभिपश्यन् स्वतेजसा दर्शयन् । तथा **देवस्यदेवस्य** । नित्यवीप्सयोः' इति द्विर्वचनम् । अनुदात्तं च इति परस्याम्रेडितस्यानुदात्तत्वम्। सर्वस्यापि देवस्य **सख** सखिभूतः अत एव **सौकृत्याय** । सुष्ठु देवानुद्दिश्य क्रियमाणं यागात्मकं कर्म सुकृतम् । तस्य भावाय सम्यगनुष्ठापनाय **हितः** निहितः स्थापितो भवति ॥ .