+++
title = "001"
devataa = "केशिनः"
RShiH = "जूतिः"
ChandaH = "अनुष्टुप्"

+++


केशाः केशस्थानीया रश्मयः । तद्वन्तः केशिनोऽग्निर्वायुः सूर्यश्च । एते त्रयः स्तूयन्ते। **केशी** रश्मिभिर्युक्तः प्रकाशमानो वा सूर्यः **अग्निं** **बिभर्ति** । हविर्भिः पोषयति धारयति वा । कालविशेषे ह्यग्नेः पोषणाय होमः । स च कालविशेषः सूर्यगत्यधीन इति सूर्य एव बिभर्तीत्युच्यते। तथा विषम् । उदकनामैतत् । उदकं रश्मिभिर्धर्मसमय आहृतमयमैच **केशी** बिभर्ति विस्रष्टुम् । तथा 'रोदसी द्यावापृथिंब्यौ अपि अयमेव बिभर्ति । अपि च विश्व व्याप्त स्वः सर्वं जगत् । दर्शनाय अयमेव केशी करोति । प्रकाशयतीत्यर्थः । इत्थंमहानुभावः कैशी को नामेत्यत आह ॥ **इदं** दृश्यमानं मण्डलस्थं यत् ज्योतिः **इदम्** एव **केशी** इति उच्यते । नान्य इत्यर्थः ॥