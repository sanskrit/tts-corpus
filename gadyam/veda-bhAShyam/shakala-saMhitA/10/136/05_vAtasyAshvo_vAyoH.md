+++
title = "005"
devataa = "केशिनः"
RShiH = "करिक्रतः"
ChandaH = "अनुष्टुप्"

+++


**वातस्य** वायोर्गतिरिव **अश्वः** व्याप्तः । यद्वा । वायोः अशिता भोक्ता। वायुरेव तस्याहार इत्यर्थः । अत एव **वायोः** सखा मित्रभूतः **अथो** अपि च देवेषितः देवेन द्योतमानेन वायुना सूर्येण वा इषितः प्राप्तः। तृतीया कर्मणि' इति पूर्वपदप्रकृतिस्वरत्वम् । इदृशो **मुनिः** करिक्रताख्य ऋषिरुक्तप्रकारेण वायुरूपः सूर्यरूपो वा सन् **उभौ** समुद्रौ उदधी **आ** **क्षेति** अभिगच्छति । ‘क्षि निवासगत्योः' । छन्दसो विकरणस्य लुक् । कौ तौ समुद्रौ। **यश्च** **पूर्वः** समुद्रः । उतशब्दश्चार्थे । यश्च **अपरः** समुद्रः ॥