+++
title = "005"
devataa = "इन्द्रः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


हे इन्द्र **त्वं** **विश्वा** सर्वाणि **केवलानि** अन्येषामसाधारणानि **वसूनि** धनानि **दधिषे** धारयसि । विश्वानीत्युक्तं कथं विश्वत्वमित्यत आह । **यान्याविः** आविर्भूतानि सर्वैः प्रसिद्धानि वसूनि वासयोग्यानि धनानि सन्ति **या** **च** **गुहा** गुहायां निगूढे प्रदेशे वर्तमानानि वसूनि सन्ति तानि विश्वानि दधिष इति । यस्मादेवं तस्मात् **मे** मम **कामं** काङ्क्षितं हे **मघवन्** धनवन्निन्द्र **मा** **वि** **तारीः** मा हिंसीः। **इत्** इति पूरणः। वर्धयेति शेषः। हे **इन्द्र** **त्वमाज्ञाता** **असि** प्रापयितासि अभिलषितं धनम् । तथा हे इन्द्र **त्वं** **दाता** असि ॥