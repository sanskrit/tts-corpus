+++
title = "004"
devataa = "इन्द्रः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


हे इन्द्र **महिषस्य** महतः पूज्यस्य **ते** तव **चत्वारि** **असुर्याणि** असुरविघातीनि **अदाभ्यानि** अन्यैरहिंस्यानि उत्तरसूक्त उपान्त्यवर्जिते ‘दूरे तन्नाम' इत्यादिषु प्रतिपादितानि यानि **नाम** नामकानि शरीराणि **सन्ति** **अङ्ग** सखे **त्वं** **तानि** **विश्वानि** सर्वाणि **वित्से** वेत्सि जानासि । **येभिः** यैः नामभिः **कर्माणि** वृत्रवधादिरूपाणि **चकर्थ** कुरुषे हे **मघवन्** तानि वेत्सीति ॥