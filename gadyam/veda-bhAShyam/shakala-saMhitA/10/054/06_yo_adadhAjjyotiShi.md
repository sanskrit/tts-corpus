+++
title = "006"
devataa = "इन्द्रः"
RShiH = "बृहदुक्थो वामदेव्यः"
ChandaH = "त्रिष्टुप्"

+++


**यः** इन्द्रः **ज्योतिषि** द्योतमाने आदित्यादिके तेजसि **अन्तः** **ज्योतिः** तेजः **अदधात्** धारितवान्। यदादित्याग्न्यादिषु तेजोऽस्ति तदिन्द्रकृतमित्यर्थः । **यः** च **मधुना** मधुरेण रसेन **मधूनि** सोमादिमधुरद्रव्याणि **सम्** **असृजत्** समयोजयत्। यद्वा । मधुना । अत्र मधुशब्देन सर्वैः सेव्यमान आदित्य उच्यते । तेन सह मधूनि उदकानि समसृजत् । **अध** संप्रति तस्मै **इन्द्राय** **प्रियं** प्रीतिजनकं **शूषं** बलं शत्रूणां शोषकत्वाद्बलकरं **मन्म** मननीयं स्तोत्रं **ब्रह्मकृतः** मन्त्रकृतः **बृहदुक्थात्** प्रभूतशस्त्रयुक्तादेतन्नामकादृषेर्मत्तः **अवाचि** उक्तमभूत् ॥ ॥ १५ ॥