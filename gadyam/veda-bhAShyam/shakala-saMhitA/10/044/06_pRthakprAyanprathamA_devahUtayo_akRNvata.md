+++
title = "006"
devataa = "इन्द्रः"
RShiH = "कृष्णः"
ChandaH = "जगती"

+++


हे इन्द्रं तव प्रसादात् ते **पृथक्** **प्रायन्** देवलोकान् पृथग्गच्छन्ति ये **प्रथमाः** पूर्वे मुख्या वा **देवहूतयः** देवानामाह्वातारः । कर्तरि कृत् । किंच **दुष्टरा** अन्यैर्दुस्तराणि **श्रवस्यानि** श्रवणीयानि यशांसि **अकृण्वत** अकुर्वत । किंच **ये** त्वत्प्रसादरहिता जनाः **यज्ञियां** यज्ञसंबन्धिनीम् । यज्ञमयीमित्यर्थः । **नावम्** **आरुहम्** आरोढुं **न** **शेकुः** न शक्नुवन्ति **ते** **केपयः** कुत्सितपूयकर्माणः पापकर्माणो जनाः **ईर्मैंव** ऋणेनैव **न्यविशन्त** नीचैरविशन्त । अधोगतिं प्राप्ता इत्यर्थः । तथा च यास्कः- ‘ पृथक् प्रायन् पृथक् प्रथतेः प्रथमा देवहूतयो ये देवानाह्वयन्ताकुर्वत श्रवणीयानि यशांसि दुरनुकरण्यन्यैर्येऽशक्नुवन्यज्ञियां नावमारोळ्हुमथ ये नाशक्नुवन्यज्ञियां नावमारोळ्हुमीर्मैव ते न्यविशन्त ऋणेनैव ते न्यविशन्तास्मिन्नेव लोक इति वा ' (निरु. ५, २५) इति ॥