+++
title = "007"
devataa = "इन्द्रः"
RShiH = "कृष्णः"
ChandaH = "जगती"

+++


**एवैव** एवमेव **दूढ्यः** दुर्बुद्धयः **अपरे** अन्ये । अयज्वान इत्यर्थः । **अपाक्** अपाचीना अधोगन्तारः **सन्तु** भवन्तु **येषां** यज्ञमकुर्वताम् **अश्वाः** दुर्युजः दुर्योजाः प्रबलाः **अश्वाः** **आयुयुज्रे** रथेषु युज्यन्ते । ये सत्यपि सामर्थ्ये न यजन्ति ते नरकं गच्छन्तीति भावः। किंच **इत्था** इत्थं ते स्वर्गगामिनो भवन्ति **ये** **उपरे** यज्वानः प्राक् मरणात्पूर्वमेव **दावने** देवानां हविर्दानाय **सन्तिः** भवन्ति । **यत्र** येषु च यज्ञकारिषु **वयुनानि** प्रज्ञानानि कान्तानि वा **भोजना** भोग्यानि धनानि **पुरूणि** बहूनि देवेभ्यो दानाय सन्ति ॥