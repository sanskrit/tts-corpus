+++
title = "008"
devataa = "इन्द्रः"
RShiH = "कृष्णः"
ChandaH = "जगती"

+++


**गिरीन्** मेघान **अज्रान्** गमनशीलान् **रेजमानान्** कम्पमानान् **अधारयत्** इन्द्रो धारितवान् । निश्चलान् कृतवानित्यर्थः । किंच **द्यौः** द्युलोकस्तन्निवासी वा जनोऽसुरक्षसेभ्यो भीतः सन् **क्रन्दत्** क्रन्दति । इन्द्रमाह्वयत्यात्मनः परित्राणार्थम्। किंचेन्द्रः **अन्तरिक्षाणि** **कोपयत्**। कोपयति । संक्षोभयतीत्यर्थः । किंचेन्द्रः **समीचीने** परस्परं संगते **धिषणे** द्यावापृथिव्यौ **वि** **ष्कभायति** अन्तरिक्षेण स्तभ्नाति । स्तम्भयतीत्यर्थः। किंचेन्द्रः **वृष्णः** स्वोदरस्यासेक्तॄन सोमान् **पीत्वा** **मदे** सति **उक्थानि** प्रशस्यानि वचनानि **शंसति** प्रब्रवीति ॥