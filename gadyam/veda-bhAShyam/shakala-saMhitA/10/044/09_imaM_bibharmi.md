+++
title = "009"
devataa = "इन्द्रः"
RShiH = "कृष्णः"
ChandaH = "जगती"

+++


हे **मघवन्** धनवन्निन्द्र **ते** तव **सुकृतं** संस्कृतम् **इमम्** **अङ्कुशं** **बिभर्मि** धारयामि। अत्राङ्कुशशब्देन प्रेरकत्वगुणयोगात् स्तुतिरुच्यते । स्तुतिं धारयामीत्यर्थः । **येन** स्तुतिलक्षणाङ्कुशेन स्तुतः सन् त्वं **शफारुजः** आभिमुख्येन परबलानां हन्तॄनैरावतादीन् गजान् **आरुजासि** आभिमुख्येन रुजसि । पीडयसीत्यर्थः। किंच **ते** तव **अस्मिन्** अस्मदीये **सवने** **ओक्यम** ओको निवासः **अस्तु** भवतु । किंच हे **मघवन** धनवन्निन्द्र **आभगः** आभजनीयस्त्वं **सुते** सुतसीमे **इष्टौ** यज्ञे **बोधि** अस्मदीयाः स्तुतीर्बुध्यस्व ॥