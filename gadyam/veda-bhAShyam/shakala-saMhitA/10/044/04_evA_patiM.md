+++
title = "004"
devataa = "इन्द्रः"
RShiH = "कृष्णः"
ChandaH = "जगती"

+++


हे इन्द्र त्वम् **एव** एवं **पतिं** पालकं **द्रोणसाचं** द्रोणकलशस्य सेवितारं **सचेतसं** सप्रज्ञम् **ऊर्जः** **स्कम्भं** बलस्य धारकं सोमं **धरुणे** धारके जठरे **आ** **वृषायसे** आसिञ्चसे । धारयसीत्यर्थः । किंच मह्यम् **ओजः** बलं **कृष्व** कुरुष्व। **त्वे** त्वयि अस्मान् **अपि** **सं** **गृभाय** संगृहाण च । किंच **केनिपानां** मेधाविनामस्माकम् ।' केनिप उशिजः' इति मेधाविनामसु पाठात् । **वृधे** वर्धनाय **यथा** यथावत् सर्वथा **इनः** स्वामी **असः** भवसि ॥