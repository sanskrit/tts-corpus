+++
title = "002"
devataa = "इन्द्रः"
RShiH = "कृष्णः"
ChandaH = "त्रिष्टुप्"

+++


हे **नृपते** नृणां पालकेन्द्र **ते** तव **रथः** **सुष्ठामा** शोभनावस्थानः **हरी** अश्वावपि **सुयमा** सुयमौ । सुबद्धावित्यर्थः । किंच तव **गभस्तौ** बाहौ **वज्रः** **मिम्यक्ष** संहतो भवति । तथा सति हे **राजन्** सर्वस्येश्वरेन्द्र **शीभं** शीघ्रं **सुपथा** शोभनेन मार्गेण **अर्वाङ्** अस्मदभिमुखम् **आ** **याहि** आगच्छ । आगत्य **पपुषः** सोमं पीतवतः **ते** तव **वृष्ण्यानि** बलानि **वर्धाम** वयं वर्धयामः ॥