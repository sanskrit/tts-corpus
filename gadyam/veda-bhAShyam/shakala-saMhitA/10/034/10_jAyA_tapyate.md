+++
title = "010"
devataa = "अक्षकितवनिन्दा"
RShiH = "कवष ऐलूषो अक्षो वा मौजवान्"
ChandaH = "त्रिष्टुप्"

+++


**क्व** **स्वित्** क्वापि **चरतः** निर्वेदाद्गच्छतः **कितवस्य** **जाया** भार्या **हीना** परित्यक्ता सती **तप्यते** वियोगजसंतापेन संतप्ता भवति। **माता** जनन्यपि **पुत्रस्य** क्वापि चरतः कितवस्य संबधाद्धीना तप्यते । पुत्रशोकेन संतप्ता भवति। **ऋणावा** अक्षपराजयादृणवान् कितवः सर्वतो **बिभ्यद्धनं** स्तेयजनितम् **इच्छमानः** कामयमानः **अन्येषां** ब्राह्मणादीनाम् **अस्तं** गृहम।  ‘ अस्तं पस्त्यम् ' इति गृहनामसु पाठात् । **नक्तं** रात्रौ **उप** **ऐति** चौर्यार्थमुपगच्छति ॥ ॥ ४ ॥