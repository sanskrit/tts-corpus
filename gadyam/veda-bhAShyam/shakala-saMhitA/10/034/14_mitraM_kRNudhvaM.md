+++
title = "014"
devataa = "अक्षकितवनिन्दा"
RShiH = "कवष ऐलूषो अक्षो वा मौजवान्"
ChandaH = "त्रिष्टुप्"

+++


हे अक्षाः यूयं **मित्रं** **कृणुध्वम्** अस्मासु मैत्रीं कुरुत । **खलु** इति पूरणः । **नः** अस्मान् **मृळत** सुखयत च । **नः** अस्मान् **धृष्णु** धृष्णुना । तृतीयार्थे प्रथमा । **घोरेण** असह्येन **मा** **अभि** **चरत** मा गच्छत । किंच **वः** युष्माकं **मन्युः** क्रोधः **अरातिः** अस्माकं शत्रुः **नि** **विशताम्** अस्मच्छत्रुषु तिष्ठतु । **अन्यः** अस्माकं शत्रुः कश्चित् **बभ्रूणां** बभ्रुवर्णानां युष्माकं **प्रसितौ** प्रबन्धने **नु** क्षिप्रम् **अस्तु** भवतु ॥ ॥ ५ ॥