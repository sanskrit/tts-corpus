+++
title = "007"
devataa = "अक्षकृषिप्रशंसा"
RShiH = "कवष ऐलूषो अक्षो वा मौजवान्"
ChandaH = "जगती"

+++


**अक्षास** **इत्** अक्षा एव **अङ्कुशिनः** अङ्कुशवन्तः **नितोदिनः** नितोदितवन्तश्च **निकृत्वानः** पराजये निकर्तनशीलाश्छेत्तारो वा **तपनाः** पराजये कितवस्य संतापकाः **तापयिष्णवः** सर्वस्वहारकत्वेन कुटुम्बस्य संतापनशीलाश्च भवन्ति । किंच **जयतः** **कितवस्य** **कुमारदेष्णाः** धनदानेन धान्यतां लम्भयन्तः कुमाराणां दातारो भवन्ति । अपि च **मध्वा** मधुना **संपृक्ताः** प्रतिकितवेन **बर्हणा** परिवृद्धेन सर्वस्वहरणेन कितवस्य **पुनर्हणः** पुनर्हन्तारो भवन्ति ॥