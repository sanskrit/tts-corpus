+++
title = "009"
devataa = "अक्षकृषिप्रशंसा"
RShiH = "कवष ऐलूषो अक्षो वा मौजवान्"
ChandaH = "त्रिष्टुप्"

+++


अपि चैतेऽक्षाः **नीचा** नीचीनस्थले वर्तन्ते । तथापि **उपरि** पराजयात् भीतानां द्यूतकराणां कितवानां हृदयस्योपरि **स्फुरन्ति** । **अहस्तासः** हस्तरहिता अध्यक्षाः **हस्तवन्तं** द्यूतकरं कितवं **सहन्ते** पराजयकरणेनाभिभवन्ति । **दिव्याः** दिवि भवा अपकृताः **अङ्गाराः** अङ्गारसदृशा अक्षाः **इरिणे** इन्धनरहिते आस्फारे **न्युप्ताः** **शीताः** शीतस्पर्शाः **सन्तः** अपि **हृदयं** कितवानामन्तःकरणं **निर्दहन्ति** पराजयजनितसंतापेन भस्मीकुर्वन्ति ।