+++
title = "006"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


**असुरस्य** मेघस्य **नीळयः** आवासभूताः **दिवः** अन्तरिक्षस्य संबन्धिनः **श्येनासः** श्येनाः शंसनीयगतयः **विश्वकृष्टयः** व्याप्तमनुष्याः **रुद्राः** रुद्रपुत्रा ये **मरुतः** **क्राणाः** स्वाधिकारकर्माणि कुर्वाणा आसत इति शेषः । **तेभिः** तैः **अर्वशेभिः** अश्ववद्भिः सोमवद्भिर्वा **देवेभिः** देवैः सह **अर्वशः** अश्ववान् सोमवान्वा **इन्द्रः** **चष्टे** पश्यति । **वरुणः** च **मित्रः** च **अर्यमा** च सोमवद्भिः मरुद्भिः सह पश्यन्ति ॥