+++
title = "003"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


**विपणेः** अस्माभिर्विविधं पणितव्यस्य स्तुत्यस्याग्नेः **नीथा** नीथान्यस्मत्संबन्धीनि प्रज्ञानानि **बट्** सत्यानि स्युरिति **मन्महे** वयं कामयामहे । किंच **अस्य** अग्नेः **वयाः** अस्मदीया अन्नाहुतयः **अत्तवे** भक्षणाय **प्रहुताः** **आसुः** भवेयुरिति कामयामहे । किंच **यदा** यस्मिन् काले **घोरासः** घोराः अग्नेर्ज्वाला: **अमृतत्वम्** अविनाशित्वम् **आशत** प्राप्नुवन्ति **आदित्** अनन्तरमेवास्माकमृत्विजः **दैव्यस्य** देवेषु भवस्य **जनस्य** अग्नेरर्थाय **चर्किरन्** किरेयुः। अग्नौ हवींषि प्रक्षिपेयुरित्यर्थः ॥