+++
title = "005"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


**सिन्धवः** स्यन्दनशीला आपः **ययिना** गमनशीलेन **रुद्रेण** रुद्रपुत्रेण मरुद्गणेन सह **प्र** **यन्ति** । अथ बहुवदाह । तेऽमी मरुतः **अरमतिम्** । रमतिर्विरामोऽवसानम् । तद्रहितामपर्यन्तां **महीं** पृथिवीं **तिरः** **दधन्विरे** तिरस्कुर्वन्तीत्यर्थः। **परिज्मा** परितो गन्तेन्द्रः **परियन्** परितो गच्छन् **येभिः** यैः मरुद्गणैः सह **उरु** **ज्रयः** बहुवेगं करोतीति शेषः। किंच **जठरे** अन्तरिक्षे **रोरुवत्** शब्दं कुर्वन् पर्जन्यो यैर्मरुद्गणैः सह **विश्वं** भुवनम् **उक्षते** सिञ्चते ॥ ॥ २३ ॥