+++
title = "007"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


ये **शशमानासः** शशमानाः स्तोतारः **इन्द्रे** स्तुते सति **भुजं** पालनम् **आशत** प्राप्नुवन्ति । **सूरः** सूर्ये स्तुते सति **दृशीके** दर्शनं सर्ववस्तुविषयं प्राप्नुवन्ति । **वृषणः** वर्षितरीन्द्रे स्तुते **पौंस्यं** बलं च प्राप्नुवन्ति । किंच **ये** **कारवः** स्तोतारः **अस्य** इन्द्रस्य **अर्हणा** पूजनानि **नु** क्षिप्रं **ततक्षिरे** प्रकृष्टानि कुर्वन्ति ते स्तोतारः **नृषदनेषु** नरः कर्तृत्वेन येषु सीदन्ति तिष्ठन्ति तेषु यज्ञेषु **युजं** सहायमिन्द्रस्य **वज्रं** प्राप्नुवन्ति ॥