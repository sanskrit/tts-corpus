+++
title = "008"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


**सूरः** सूर्योऽपि **अस्य** इन्द्रस्य परमेश्वरस्य परमात्मन आज्ञां परिपालयितुं मन्वानः **हरितः** अश्वान् प्रेरयतीति शेषः । प्रेरयन्नध्वनि **आ** **रीरमत्** आभिमुख्येन रमयति । यः **कश्चित्** देवोऽपि सृष्टौ **भयते** बिभेति स देवः **तवीयसः** प्रवृद्धात् **इन्द्रात्** परमात्मनो भयादेव बिभेति । तथा च तैत्तिरीये पठितं - भीषास्माद्वातः पवते ' (तै. उ. २. ८) इत्यादिना । किंच **वृष्णः** कामानां वर्षितुः **भीमस्य** सर्वभयंकरस्य परमात्मनः परमेश्वरस्य **दिवेदिवे** अन्वहम् **अभिश्वसः** आभिमुख्येन श्वसतः **जठरात्** उदरादन्तरिक्षात् **सहुरिः** सहनशीलः **अबाधितः** बाधरहित: **स्तन्** स्तनयति शब्दं करोति ॥