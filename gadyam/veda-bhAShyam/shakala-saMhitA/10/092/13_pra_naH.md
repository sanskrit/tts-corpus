+++
title = "013"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


**पूषा** देवः **न** अस्माकं संबन्धि **चरथं** जङ्गमं **प्र** **अवतु** प्रकर्षेण रक्षतु । **किंच** **विश्वदेव्यः** विश्वदेवहितः **अपां** **नपात्** **वायुः** **इष्टये** यज्ञस्य निष्कृत्यर्थं प्रावतु । किंच **आत्मानं** सर्वेषामात्मभूतं **वातं** वायुं **वस्यः** वसीयः प्रशस्यतरमन्नं प्राप्तुम् । अस्मभ्यमन्नं कामयमानमिति शेषः । हे **अश्विना** अश्विनौ **सुहवा** स्वाह्वानौ युवां **यामनि** यागगमने **तत्** इदं स्तोत्रं **श्रुतं** शृणुतम् ॥