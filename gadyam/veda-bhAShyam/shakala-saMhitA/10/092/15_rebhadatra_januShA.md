+++
title = "015"
devataa = "विश्वेदेवाः"
RShiH = "शार्यातो मानवः"
ChandaH = "जगती"

+++


अङ्गिरा नामर्षिरार्त्विज्येन वृतः सन् देवान् स्तौति । **अत्र** अस्मिन् यज्ञे **जनुषा** जन्मना **पूर्वः** प्रत्नः **अङ्गिराः** नामर्षिः **रेभत्** देवान् स्तौति । **ग्रावाणः** च **ऊर्ध्वाः** उद्यताः सन्तः **अध्वरं** यज्ञसाधनं सोमम् **अभि** **चक्षुः** अभिपश्यन्ति । **विचक्षणः** विद्रष्टेन्द्रः **येभिः** यैः ग्रावभिरभिषवसंबन्धिभिः शब्दैः **विहायाः** महान् **अभवत्** । हृष्टोऽभूदित्यर्थः । अस्येन्द्रस्य **स्वधितिः** वज्रः **वनन्वति** उदकवति मार्गे **पाथः** अन्नसाधनं **सुमेकं** शोभनमुदकं निरगमयदिति शेषः ॥ ॥२५॥