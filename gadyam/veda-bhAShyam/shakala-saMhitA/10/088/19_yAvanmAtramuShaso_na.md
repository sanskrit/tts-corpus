+++
title = "019"
devataa = "सूर्यवैश्वानरोग्नी"
RShiH = "मूर्धन्वानाङ्गिरसो वामदेव्यो वा"
ChandaH = "त्रिष्टुप्"

+++


प्रकृतस्य वैश्वानरस्य विषये यः प्रश्नस्तस्य निर्णयमनया वदन्ति । हे **मातरिश्वः** मातर्यन्तरिक्षे श्वसन् माध्यमिक वायो **यावान्मात्रं** यावदेव  **सुपर्ण्यः** सुपतना रात्रयः **उषसः** **प्रतीकं** मुखं प्रकाशाख्यं दर्शनं वा । **न** इति पूरणः । **वसते** आच्छादयन्ति **तावत** एव **ब्राह्मणः** होता **अवरः** निकृष्टः  **होतुः** अस्याग्नेर्वैश्वानरस्य दैव्यस्य होतुः **निषीदन्** हौत्रं कर्म कर्तुमुपविशन् **यज्ञमायन** उपगच्छन् **उप** **दधाति** । होतृकर्म स्वबुद्धौ धारयति । तथा च यास्कः-’ यावन्मात्रमुषसः प्रत्यक्तं भवति प्रतिदर्शनमिति वास्त्युपमानस्य संप्रत्यर्थे प्रयोग इहेव निधेहीति यथा सुपर्ण्यः सुपतना एता रात्रयो वसते मातरिश्वञ्ज्योतिर्वर्णस्य तावदुपदधाति यज्ञमागच्छन् ब्राह्मणो होतास्याग्नेर्होतुरवरो निषीदन् होतृजपस्त्वनग्निर्वैश्वानरीयो भवति' (निरु. ७. ३१ ) इति ॥ ॥ १३ ॥