+++
title = "016"
devataa = "सूर्यवैश्वानरोग्नी"
RShiH = "मूर्धन्वानाङ्गिरसो वामदेव्यो वा"
ChandaH = "त्रिष्टुप्"

+++


**समीची** संगते **द्वे** द्यावापृथिव्यौ **चरन्तं** गच्छन्तं **शीर्षतः** शिरसः **जातम्** उत्पन्नम् । तथा च निगमान्तरम् -- उत मन्येऽहमेनमनयोर्हि शिरस्तोऽयं प्रातर्जायते ' इति । यद्वा । सर्वशिरोभूतादादित्याज्जातमित्यर्थः । **मनसा** । मन्यतिरर्चतिकर्मा । अर्चनीयया स्तुत्या **विमृष्टं** शोधितं संस्कृतमग्निं **बिभृतः** धारयतः । सः **अप्रयुच्छन्** अप्रमाद्यन् **तरणिः** क्षिप्रकारी **भ्राजमानः** दीप्यमानोऽग्निः **विश्वा** विश्वानि **भुवनानि** **प्रत्यङ्** अभिमुखः **तस्थौ** तिष्ठति । तथा च श्रूयते-- तस्मात्सर्वं एव मन्यन्ते मां प्रत्युदगात् ' ( तै. सं. ६. ५. ४. २) इति ।