+++
title = "013"
devataa = "सूर्यवैश्वानरोग्नी"
RShiH = "मूर्धन्वानाङ्गिरसो वामदेव्यो वा"
ChandaH = "त्रिष्टुप्"

+++


**कवयः** मेधाविनः **यज्ञियासः** यज्ञार्हा यज्ञसंपादिनो वा **देवाः** **अजुर्यं** जरावर्जितमहिंस्यं वा **वैश्वानरं** विश्वनरहितं सूर्यात्मकम् **अग्निम्** **अजनयन्** उत्पादितवन्तः । स च देवैरुत्पादितोऽग्निः **नक्षत्रं** कृत्तिकादि **प्रत्नं** पुराणं **चरिष्णु** चरणशीलं **यक्षस्य** । यक्षतिः पूजार्थः । ‘प्रयक्षम् (ऋ. सं. २, ५, १ ) इत्यादौ दर्शनात् । यक्षस्य पूज्यस्य देवस्य **अध्यक्षं** प्रत्यक्षं स्वामिनं वा **तविषं** वृद्धं **बृहन्तं** महान्तम् **अमिनत्** हिंसितवान् । तेजसाभिभूतवानित्यर्थः ।