+++
title = "004"
devataa = "सूर्यवैश्वानरोग्नी"
RShiH = "मूर्धन्वानाङ्गिरसो वामदेव्यो वा"
ChandaH = "त्रिष्टुप्"

+++


**यः** वैश्वानरोऽग्निः **देवजुष्टः** देवैः सेवितः **प्रथमः** मुख्यः **होता** **आसीत्** अभूत् **यं** च वैश्वानराग्निं यजमानाः **वृणानाः** **आज्येन** **समाञ्जन्** समञ्जन्ति **जातवेदाः** जातप्रज्ञो जातधनो वा **सः** वैश्वानरः **अग्निः** **पतत्रि** पतनशीलं पक्षिजातम् **इत्वरं** गमनशीलं सरीसृपादिकं **स्थाः** स्थावरं वृक्षादिरूपं च **जगत्** । स्थावर जङ्गमं च जगदित्यर्थः। **श्वात्रं** क्षिप्रमेव **अकृणोत्** अजनयत् । तथा च यास्कः-’ स पतत्रि चेत्वरं स्थावरं जङ्गमं च यत्तत्क्षिप्रमग्निरकरोज्जातवेदाः ' (निरु.५.३ )इति ॥