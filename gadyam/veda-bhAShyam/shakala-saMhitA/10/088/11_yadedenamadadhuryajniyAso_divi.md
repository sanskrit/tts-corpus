+++
title = "011"
devataa = "सूर्यवैश्वानरोग्नी"
RShiH = "मूर्धन्वानाङ्गिरसो वामदेव्यो वा"
ChandaH = "त्रिष्टुप्"

+++


**यदेत्** यदैव प्रातः **आदितेयम्** अदितेः पुत्रं **सूर्यम्** **एनम्** अग्निं च **यज्ञियासः** यज्ञार्हाः **देवाः** **दिवि** द्युलोके **अदधुः** धृतवन्तः । **यदा** चेमौ **चरिष्णू** चरणशीलौ सूर्यवैश्वानरौ **मिथुनावभूतां** प्रादुरभूताम् । **आदित्** अनन्तरमेव **विश्वा** विश्वानि **भुवनानि** भूतजातानि **प्रापश्यन्** तौ पश्यन्ति । अत्र यास्कः-’ यदैनमधुर्यज्ञियाः सर्वे दिवि देवाः सूर्यमदितेः पुत्रं यदा चरिष्णू मिथुनौ प्रादुरभूतां सर्वदा सहचारिणावुषाश्चादित्यश्च । मिथुनौ कस्मान्मिनोतिः श्रयतिकर्मा थु इति नामकरणस्थकारो वा नयतिः परो वनिर्वा समाश्रितावन्योन्यं नयतो वनुतो वा । मनुष्यमिथुनावप्येतस्मादेव मेथन्तावन्योन्यं वनुत इति वा ' ( निरु. ७. २९) इति ।