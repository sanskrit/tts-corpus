+++
title = "005"
devataa = "सूर्यवैश्वानरोग्नी"
RShiH = "मूर्धन्वानाङ्गिरसो वामदेव्यो वा"
ChandaH = "त्रिष्टुप्"

+++


हे **जातवेदः** जातप्रज्ञ **अग्ने** **यत्** यस्त्वं **भुवनस्य** त्रैलोक्यस्य **मूर्धन्** मूर्धनि **रोचनेन** आदित्येन **सह** **अतिष्ठः** स्थितवानसि **तं** वैश्वानराग्निं **त्वा** त्वां **मतिभिः** अर्चनीयाभिः **गीर्भिः** स्तुतिभिः **उक्थैः** शस्त्रैश्च **अहेम** प्रपद्यामहे । ' हि गतौ ' इति धातुः । **सः** वैश्वानरस्त्वं **रोदसिप्राः** द्यावापृथिव्योः पूरयिता **यज्ञियः** यज्ञार्हश्व **अभवः** भवसि ॥ ॥ १० ॥