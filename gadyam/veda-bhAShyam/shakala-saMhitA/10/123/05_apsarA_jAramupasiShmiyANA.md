+++
title = "005"
devataa = "वेनः"
RShiH = "वेनः"
ChandaH = "त्रिष्टुप्"

+++


**अप्सराः** अपां सारयित्र्यप्सु क्रीडार्थं सरन्ती वा **उपसिष्मियाणा** कान्तसमीपमुपगम्येषद्धसन्ती ॥  ‘ स्मिङ् ईषद्धसने ' । छान्दसो लिट् । तस्य 'लिटः कानज्वा ' इति कानच् ॥ ईदृशी **योषा** स्त्री विद्युद्रूपा **जारम्** अपां जरयितारम् । यद्वा । जार उपपतिः । स इव प्रियम् । इमं वेनं **परमे** उत्कृष्टे **व्योमन्** व्योमन्यन्तरिक्षे **बिभर्ति** पोषयति। धारयति वा । यथा काचिद्रूपवती योषिज्जारमुपगम्येषद्धसन्ती तं निर्जने स्थले पुष्णाति तद्वदनेन वेनेन विद्युद्रमत इत्यर्थः । **प्रियस्य** अस्य वेनस्य **योनिषु** स्थानेषु **चरत्** । विद्युद्रूपा योषिच्चरति गच्छति । अभिसारिकावृत्त्या स्वयमेव गच्छति । **सः** च **वेनः** **प्रियः** अस्या अनुकूलतमः **सन्** **हिरण्यये** हिरण्मये हिरण्मयवद्भास्वरे हितरमणीयरूपे वा **पक्षे** आत्मनः पक्षभूते मेघे **सीदत्** सीदति । तया सहोपविशति ॥ ॥ ७ ॥