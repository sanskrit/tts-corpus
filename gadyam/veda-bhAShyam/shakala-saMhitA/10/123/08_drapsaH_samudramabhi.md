+++
title = "008"
devataa = "वेनः"
RShiH = "वेनः"
ChandaH = "त्रिष्टुप्"

+++


**विधर्मन्** विधर्मणि विधारकेऽन्तरिक्षे स्थितः **द्रप्सः** द्रवणशीलः । यद्वा । द्रप्सा उदकबिन्दवः । तद्वान् ॥ अर्शआदित्वादच् । **गृध्रस्य** गृधो रसानभिकाङ्क्षतः सूर्यस्य **चक्षसा** तेजसा **पश्यन्** प्रकाशमानो वेनः **यत्** यदा **समुद्रं** समुन्दनशीलं मेघम् **अभि** **जिगाति** अभिगच्छति तदानीं **भानुः** सूर्यः **शुक्रेण** शुभ्रेण **शोचिषा** तेजसा **तृतीये** **रजसि** लोके **चकानः** दीप्यमानः **प्रियाणि** सर्वेषामभीष्टान्युदकानि **चक्रे** करोति ॥ ॥८॥