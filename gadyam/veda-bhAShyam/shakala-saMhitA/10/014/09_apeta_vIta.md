+++
title = "009"
devataa = "लिङ्गोक्तदेवताः पितरो वा"
RShiH = "यमः"
ChandaH = "त्रिष्टुप्"

+++


श्मशाने पूर्वं स्थिता हे पिशाचादयः **अतः** अस्मात् प्रसृज्यमानदहनस्थानात् **अपेत** अपगच्छत। **वीत** विशेषेण गच्छत । **वि** सर्पत **च** । इदं स्थानं परित्यज्य नानाभावेन दूरतरं देशं गच्छतेत्यर्थः । **पितरः** **अस्मै** मृतयजमानस्यार्थाय **एतं** **लोकम्** इदं दहनस्थानम् **अक्रन्** । यमस्याज्ञयान्वकुर्वन् । **यमः** अपि **अहोभिः** दिवसैः **अद्भिः** अभ्युक्षणोदकैः **अक्तुभिः** रात्रिभिः **व्यक्तं** संगतम् । शुद्धिनिमित्तैः कालोदकादिभिः शोधितमित्यर्थः । **अवसानं** दहनस्थानम् **अस्मै** मृतयजमानस्यार्थाय **ददाति** दत्तवान् ॥