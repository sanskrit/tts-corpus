+++
title = "003"
devataa = "यमः"
RShiH = "यमः"
ChandaH = "त्रिष्टुप्"

+++


**मातली** । मातलिरिन्द्रस्य सारथिः । तद्वानिन्द्रो मातली । स च **कव्यैः** कव्यभाग्भिः पितृभिः सह **ववृधानः** वर्धमानो भवति । **यमः** च **अङ्गिरोभिः** पितृविशेषैः सह वर्धमानो भवति । - - - । तत्र **देवाः** इन्द्रादयः **यांश्च** कव्यभागादीन् पितॄन् **ववृधुः** वर्धयन्ति **ये** **च** कव्यभागादयः पितरः **देवान्** इन्द्रादीन् वर्धयन्ति तेषां मध्ये **अन्ये** इन्द्रादयः **स्वाहा** **मदन्ति** स्वाहाकारेण हृष्यन्ति । **अन्ये** पितरः **स्वधया** स्वधाकारेण हृष्यन्ति ॥