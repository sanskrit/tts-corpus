+++
title = "011"
devataa = "श्वानौ"
RShiH = "यमः"
ChandaH = "त्रिष्टुप्"

+++


हे **राजन्** हे **यम** **ते** त्वदीयौ **यौ** **श्वानौ** विद्येते **ताभ्यां** श्वभ्यां हे राजन् यम **एनं** प्रेतं **परि** **देहि** रक्षार्थं प्रयच्छ। कीदृशौ श्वानौ। **रक्षितारौ** यमगृहस्य रक्षकौ **चतुरक्षौ** अक्षिचतुष्टययुक्तौ **पथिरक्षी** मार्गस्य रक्षकौ **नृचक्षसौ** मनुष्यैः ख्याप्यमानौ । श्रुतिस्मृतिपुराणाभिज्ञाः पुरुषास्तौ प्रख्यापयन्ति । ताभ्यां श्वभ्यां दत्त्वा **अस्मै** प्रेताय **स्वस्ति** **च** क्षेममपि **अनमीवं** **च** रोगाभावम् अपि **धेहि** संपादय ॥