+++
title = "001"
devataa = "इन्द्रः"
RShiH = "इन्द्रो मुष्कवान्"
ChandaH = "जगती"

+++


हे **इन्द्र** त्वं **यशस्वति** कीर्तिमति **शिमीवति** परस्परप्रहारलक्षणकर्मवति **अस्मिन्** उपस्थिते **पृत्सुतौ** संग्रामे **क्रन्दसि** सिंहनादं करोषि । **सातये** धनलाभाय **प्राव** **नः** अस्मान् प्ररक्षसि च । कस्मिन्नित्यत्राह। **यत्र** यस्मिन् **गोषाता** गोसातौ लब्धपशुके **नृषाह्ये** नृणामभिभावुके च संग्रामे **खादिषु** परस्परखादकेषु च योद्धृषु **धृषितेषु** धृष्टेषु सत्सु **दिद्यवः** आयुधानि **विष्वक्** सर्वतः **पतन्ति** ।