+++
title = "005"
devataa = "इन्द्रः"
RShiH = "इन्द्रो मुष्कवान्"
ChandaH = "जगती"

+++


हे **वृषभ** कामानां वर्षक **इन्द्र** **स्ववृजं** स्वयमेव च्छेत्तारम् **अननुदम्** अनपेक्षितबलानुप्रदानं **रध्रचोदनं** राधकस्य चोदकं प्रेरकं **त्वाम्** **अहं** लुशः **शुश्रव** अश्रौषं **हि** यस्मात् तस्मात् **प्र** **मुञ्चस्व** । कुत्सेन वार्धीशतेनाण्डयोर्बद्धमात्मानं बन्धनाद्विमुञ्च । अथ **परि** सर्वतः परिवृतस्त्वं **कुत्सात्** कुत्साख्यादृषेः **इह** अस्मद्यागे **आ** **गहि** आगच्छ। **किमु** **त्वावान्** त्वत्सदृशोऽन्यः कश्चित् **मुष्कयोर्बद्ध** **आसते** । न कोऽप्येतादृशो निर्लज्जस्त्वत्तोऽन्योऽस्तीत्यभिप्रायः । तत्र शाट्यायनकं----  ‘ कुत्सश्च लुशश्चेन्द्रं व्यह्वयेतां स कुत्सस्याहवमागच्छत् तं शतेन वार्धीभिराण्डयोरबध्नात् तं लुशोऽभ्यवदत् स्ववृजं हि त्वामहमिन्द्र शुश्रवानानुदं वृषभ रध्रचोदनं प्र मुञ्चस्व परि कुत्सादिहा गहि किमु त्वावान्मुष्कयोर्बद्ध आसत इति ताः सर्वाः संलुप्य लुशमभि प्रादुद्रवत्' इति । छन्दोगब्राह्मणमपि- कुत्सश्च लुशश्च युगपदिन्द्रमाहूतवन्तौ स्वं स्वं यज्ञं प्रत्यङ्गभावाय सखित्वादिन्द्रः कुत्सं प्रति जगाम तं तु गतं वशित्वात्कुत्सो वार्ध्रीशतेनाण्डयोरबध्नात् । इति ॥ ॥ १४ ॥