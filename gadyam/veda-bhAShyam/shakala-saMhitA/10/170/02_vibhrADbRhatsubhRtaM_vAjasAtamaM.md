+++
title = "002"
devataa = "सूर्यः"
RShiH = "विभ्राट् सौर्यः"
ChandaH = "जगती"

+++


**विभ्राट्** विभ्राजमानं **बृहत्** प्रौढं **सुभृतं** सुपुष्टं **वाजसातमं** वाजस्यान्नस्य बलस्य वा दातृतमं **धर्मन्** धर्मणि वायुना धारयितव्ये **दिवः** द्युलोकस्य **धरुणे** धारके सूर्यमण्डले **अर्पितं** निक्षिप्तं **सत्यम्** अविनश्वरम् **अमित्रहा** अमित्राणामप्रियाणां हन्तृ **वृत्रहा** वृत्राणामावृण्वतां हन्तृ **दस्युहंतमं** दस्यूनामुपक्षपयितॄणां हन्तृतमम् **असुरहा** असुराणां क्षेप्तॄणां घातकं **सपत्नहा** सपत्नानां सहजशत्रूणामपि घातकमीदृग्भूतं **ज्योतिः** सौरं तेजः **जज्ञे** प्रादुर्भवति ॥