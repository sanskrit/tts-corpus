+++
title = "004"
devataa = "सूर्यः"
RShiH = "विभ्राट् सौर्यः"
ChandaH = "आस्तारपङ्क्तिः"

+++


हे सूर्य **ज्योतिषा** तेजसा **स्वः** सर्वं जगत् **विभ्राजन्** विभ्राजयन् **दिवः** संबन्धि **रोचनं** रोचमानं स्थानम् **अगच्छः** प्राप्नोः । **विश्वकर्मणा** सर्वव्यापारहेतुना **विश्वदेव्यावता** । विश्वेषां देवानां हितो यागादिर्विश्वदेव्यः । तद्वता **येन** सौरेण तेजसा **इमा** इमानि परिदृश्यमानानि **विश्वा** सर्वाणि **भुवनानि** उदकानि भौमानि **आभृता** घर्मकाल आभृतानि भवन्ति । यद्वा । सर्वाणि भूतजातान्याभृता समन्ताद्भृतानि पोषितानि भवन्ति । तेन ज्योतिषा इत्यन्वयः ॥ ॥ २८ ॥