+++
title = "004"
devataa = "विश्वेदेवाः"
RShiH = "बन्धुः श्रुतबन्धुर्विप्रबन्धुर्गौपायनाः"
ChandaH = "गायत्री"

+++


हे सुबन्धो **ते** **मनः** **पुनः** **आ** **एतु** अभिचरतः सकाशात् पुनरागच्छतु । किमर्थमिति उच्यते । **क्रत्वे** कर्मणे लौकिकवैदिकविषयाय **दक्षाय** बलाय च । यद्वा । क्रत्वे अपानाय दक्षाय प्राणाय । 'प्राणो वै दक्षोऽपानः क्रतुः' इति हि श्रुतिः । **जीवसे** जीवनाय च **ज्योक्** चिरकालं **सूर्यं** **च** **दृशे** सूर्यं द्रष्टुम् । अत्यन्तं चिरजीवनायेत्यर्थः ॥