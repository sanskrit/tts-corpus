+++
title = "001"
devataa = "विश्वेदेवाः"
RShiH = "बन्धुः श्रुतबन्धुर्विप्रबन्धुर्गौपायनाः"
ChandaH = "गायत्री"

+++


अत्रोक्ताख्याने शाट्यायनकम् - असमातिं राथप्रौष्ठं गौपायना अभ्यगमंस्ते खाण्डवे सत्रमासताथ हासमातौ राथप्रौष्ठे किलाताकुली ऊषतुरसुरमायौ तं ह स्मानग्नौ निधायौदनं पचतोऽग्नौ मांसमथासुरान्नं दग्ध्वेक्ष्वाकवः पराबभूवुः । तमसमातिं राथप्रौष्ठं गौपायनानामाहुतयोऽभ्यतपन् सोऽब्रवीदिमौ किलाताकुली इमा वै मा गौपायनानामाहुतयोऽभितपन्तीति तावब्रूतां तस्य वा आवामेव भिषजौ स्व आवां प्रायश्चित्तिरावां तथा करिष्यावो यथा न्वेता नाभितपन्तीति । तौ परेत्य सुबन्धोर्गौपायनस्य स्वपतः प्रमत्तस्यासुमाहुत्यान्तःपरिधि न्यधत्ताम् ' इत्यादि । तं सुबन्धोरसुमादातुं खाण्डवादसमातिं प्रतिगच्छन्तो गौपायना वदन्ति । हे **इन्द्र** **वयं** गौपायनाः **पथः** समीचीनान्मार्गात् **मा** **प्र** **गाम** मा परागच्छाम । असमातिगृहमेव गच्छाम । **मा** च **सोमिनः** असमातेः **यज्ञात्** मा प्र गाम । **मा** **स्थुः** मा तिष्ठन्तु **नः** अस्माकम् **अन्तः** मार्गमध्ये **अरातयः** शत्रवः । यद्वा । सोमिनः सोमवतो यागान्मा प्र गाम ॥