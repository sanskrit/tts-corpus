+++
title = "009"
devataa = "ज्ञानं"
RShiH = "बृहस्पतिः"
ChandaH = "जगती"

+++


अनया वेदार्थानभिज्ञा निन्द्यन्ते । **इमे** **ये** अविद्वांसः **अर्वाक्** अर्वाचीनमधोभाविन्यस्मिँल्लोके ब्राह्मणैः सह **न** **चरन्ति** ये **परः** परस्तात् देवैः सह **न** चरन्ति ते **ब्राह्मणासः** ब्राह्मणाः वेदार्थतत्पराः **न** भवन्ति । तथा **सुतेकरासः** । सोमं सुतमभिषुतं कुर्वन्तीति सुतेकरा ऋत्विज्ञः । तेऽपि **न** भवन्ति । अप्रजज्ञयः । जानते:  ‘ आदृगमहनः' इति किप्रत्ययः । अविद्वांसः **त** **एते** मनुष्या: **वाचं** लौकिकीम् **अभिपद्य** प्राप्य तथा **पापया** पापकारिण्या वाचा युक्तास्ते **सिरीः** ।  ‘ छन्दसीवानिपौ ' इतीप्रत्ययः ।  ‘ सुपां सुलुक्° ' इति जसः सुः । सीरिणो भूत्वा **तन्त्रं** कृषिलक्षणं **तन्वते** विस्तारयन्ति । कुर्वन्तीत्यर्थः । सर्वथा वेदार्थो ज्ञेय इत्यभिप्रायः ॥