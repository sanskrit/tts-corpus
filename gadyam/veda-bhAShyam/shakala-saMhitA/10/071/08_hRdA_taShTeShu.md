+++
title = "008"
devataa = "ज्ञानं"
RShiH = "बृहस्पतिः"
ChandaH = "त्रिष्टुप्"

+++


**सखायः** समानख्यानाः **ब्राह्मणाः** **हृदा** बुद्धिमतां हृदयेन **तष्टेषु** निश्चितेषु परिकल्पितेषु **मनसो** **जवेषु** गन्तव्येषु वेदार्थेषु गुणदोषनिरूपणाः **यत्** यदा **संयजन्ते** संगछन्ते । यजिरत्र संगतिकरणवाची । **अत्र** अस्मिन् ब्राह्मणसंघे **त्वम्** अविज्ञातार्थमेकं पुरुषं **वेद्याभिः** वेदितव्याभिः विद्याभिः प्रवृत्तिभिर्वा **वि** **जहुः** विशेषेण परित्यजन्ति । **अह** इति विनिश्चये । **ओहब्रह्माणः** । ऊह्यमानं ब्रह्म विद्याश्रुतिमतिबुद्धिलक्षणं येषां ते तथोक्ताः । तादृशास्त एके विद्वांसः **वि** **चरन्ति** यथाकामं वेदार्थेषु विनिश्चयार्थं प्रवर्तन्ते । उः प्रसिद्धौ।  ‘ हृदा तष्टेषु मनसां प्रजवेषु' (निरु. १३. १३ ) इत्यादिकं निरुक्तं द्रष्टव्यम् ॥