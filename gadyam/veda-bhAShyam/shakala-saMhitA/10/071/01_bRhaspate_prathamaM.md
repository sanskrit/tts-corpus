+++
title = "001"
devataa = "ज्ञानं"
RShiH = "बृहस्पतिः"
ChandaH = "त्रिष्टुप्"

+++


बृहस्पतिरनेन सूक्तेन विदितवेदार्थान् बालान् दृष्ट्वा स्मयमानः स्वात्मानं संबोध्याह । हे **बृहस्पते** अन्तरात्मन् **प्रथमम्** उत्पत्त्यनन्तरमितरवागुच्चारणात्प्रागेव **नामधेयं** नाम **दधानाः** पदार्थेषु निदधाना बालाः **यत्** **प्रैरत** प्रेरितवन्तः तत् **वाचोऽयं** भवति । यत्तत तातेत्यादिकं वाक्यं पूर्वमभिधाय पश्चादन्या वाचो वदिष्यन्ति खलु तस्माद्वाचोऽग्रम् । अस्यां दशायामवस्थितान् बालान् पश्य । तथेदानीम् **एषां** **श्रेष्ठं** प्रशस्यतमं **यत्** यच्च **अरिप्रं** पापरहितं वेदार्थज्ञानम् **आसीत्** **एषां** तज्ज्ञानं **गुहा** गुहायां **निहितं** गोप्यं **तत्** **प्रेणा** । मकालोपश्छान्दसः। प्रेम्णाविर्भवति । वेदाभ्यासकाले सरस्वती स्वार्थमेभ्यः प्रकाशयतीत्यर्थः । एवं विस्मये  बृहस्पते प्रथमं वाचो अग्रम् । (ऐ. आ. १. ३. ६ ) इत्यादिकमारण्यकमनुसंधेयम् ॥