+++
title = "001"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


अयम् **अग्निः** **सप्तिं** सर्पणस्वभावमश्वं **वाजंभरं** युद्धे शत्रून् जित्वान्नसंपादकं **ददाति** स्तोतृभ्यः । तथा **अग्निर्वीरं** वीर्यवन्तं पुत्रं **श्रुत्यं** पितृव्यपदेशकं **कर्मनिःष्ठां** यागेऽनन्यचित्तं ददाति । **अग्नी** **रोदसी** द्यावापृथिव्यौ **समञ्जन्** सम्यगञ्जयन् **वि** **चरत्** विविधं चरति । अयम् अग्निर्नारीं योषितं **वीरकुक्षिं** वीरप्रसवकुक्षिं **पुरधिं** च करोति ॥