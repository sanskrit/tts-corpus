+++
title = "006"
devataa = "अग्निः"
RShiH = "अग्निः सौचीको वैश्वानरो वा सप्तिर्वा वाजंभरः"
ChandaH = "त्रिष्टुप्"

+++


**अग्निं** **विशः** प्रजा ऋत्विग्यजमानलक्षणाः **ईळते** स्तुवन्ति । **याः** **मानुषीः** मानुष्यो मनुष्याज्जाताः ता ईळते । तथा **अग्निं** **मनुषः** मनुष्याः **नहुषः** राज्ञः सकाशात् **जाताः** प्रजा विविधं स्तुवन्तीति । **अग्निर्गान्धर्वीम्** । वाङ्नामैतत् । वाचं शृणोति । कीदृशीं गान्धर्वीम् । **ऋतस्य** यज्ञस्य **पथ्यां** पथि हिताम् । **अग्नेः** महात्मनः **गव्यूतिः** मार्गः **घृते** आज्ये **आ** **निषत्ता** सर्वतो निषण्णो भवति ।