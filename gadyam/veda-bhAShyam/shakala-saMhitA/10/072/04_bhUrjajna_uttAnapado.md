+++
title = "004"
devataa = "देवाः"
RShiH = "बृहस्पतिर्बृहस्पतिर्वा लौक्य अदितिर्वा दाक्षायणी"
ChandaH = "अनुष्टुप्"

+++


**भूः** **उत्तानपदः** वृक्षात् **जज्ञे** । तथा **भुवः** सकाशात् **आशाः** **अजायन्त** । तथा **अदितेः** **दक्षः** **अजायत** उत्पन्नः । **दक्षादु** दक्षादपि **अदितिः** **परि** अजायत । न स्वोत्पन्नं कार्यं स्वस्यैव कारणमपि भवतीति विप्रतिषिद्धमिति वाच्यम् । यास्काचार्य इदमेव वाक्यमुदाहृत्य विरोधमाशङ्क्य पर्यहरत् । तथा हि -- ‘ अदितेर्दक्षो अजायत दक्षाद्वदितिः परीति च । तत्कथमुपपद्येत समानजन्मानौ स्यातामित्यपि वा देवधर्मेणेतरेतरजन्मानौ स्यातामितरेतरप्रकृती ' ( निरु. ११. २३) इति ॥