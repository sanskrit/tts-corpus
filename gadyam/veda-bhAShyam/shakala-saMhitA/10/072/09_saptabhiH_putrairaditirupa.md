+++
title = "009"
devataa = "देवाः"
RShiH = "बृहस्पतिर्बृहस्पतिर्वा लौक्य अदितिर्वा दाक्षायणी"
ChandaH = "अनुष्टुप्"

+++


पूर्वमन्त्रोक्त एवार्थः पुनरत्रोच्यते । **सप्तभिः** मार्ताण्डव्यतिरिक्तैर्मित्रादिभिः **अदितिः** **पूर्व्यं** पुराणं **युगम्** उप **प्रैत्** उपगता। अथ **प्रजायै** प्राणिनामुत्पत्तये **मृत्यवे** तेषां मरणाय **मार्ताण्डं** मृतात् व्यृद्धादण्डाज्जातं मार्ताण्डनामानं सूर्यं **पुनः** **आभरत्** आहरत् । द्युलोकेऽधारयत् । प्राणिमरणजननादीनां सूर्योदयास्तमयायत्तता स्फुटा । तस्यै व्यृद्धमाण्डमजायत' (तै. सं. ६. ५. ६. १ ) इत्यादि ब्राह्मणम् ॥ ॥ २ ॥