+++
title = "001"
devataa = "देवाः"
RShiH = "बृहस्पतिर्बृहस्पतिर्वा लौक्य अदितिर्वा दाक्षायणी"
ChandaH = "अनुष्टुप्"

+++


अदितिर्दाक्षायण्यनेन सूक्तेन स्वयं यथादित्यानजनयत्तद्ब्रवीति । बृहस्पत्यृषिपक्षे स ऋषिरदितेः सकाशादादित्योत्पत्तिप्रकारमाह । **वयं** **देवानाम्** आदित्यानां **जाना** जन्मानि **प्र** **वोचाम** प्रकथयाम । **विपन्यया** विस्पष्टया वाचा । वयमिति वोचामेति चोभयत्र पूजार्थं बहुवचनम् । अथैकवदाह । **यः** देवानां गणः पूर्वे युग उत्पन्नोऽपि **उक्थेषु** **शस्यमानेषु** यागे शस्त्रेष्वनुष्ठीयमानेषु **उत्तरे** **युगे** वर्तमानं स्तुवन्तं स्तोतारं **पश्यात्** पश्यति । अनेकेष्वपि युगेषु गतेषु कर्मसु स्तूयमानो वर्तत इत्यर्थः ॥ .