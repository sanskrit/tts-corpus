+++
title = "016"
devataa = "पथ्या स्वस्तिः"
RShiH = "गयः प्लातः"
ChandaH = "त्रिष्टुप्"

+++


या पृथिवी गन्तुमुद्युक्तानां **प्रपथे** प्रकृष्टाय मार्गाय **स्वस्तिरित्** क्षेमकारिण्येव भवति **श्रेष्ठा** प्रशस्यतमा **रेक्णस्वती** धनवती **या** पृथिवी **वामं** वननीयं यशम् **अभि** **एति** उत्तरवेद्यात्मना वाभिप्राप्नोति **सा** पृथिवी **नः** **अस्माकम्** **अमा**। गृहनामैतत् । गृहं रक्षतु । तथा **सो** सा उ सैव **अरणे** गन्तव्ये देशेऽरणेऽरमणेऽरण्यादिके देशे वा नोऽस्मान् **नि** **पातु** नितरां रक्षतु । तथा **देवगोपा** देवा गोपयितारो यस्याः सन्ति सा पृथिव्यस्माकं **स्वावेशा** शोभननिवासा **भवतु** ॥