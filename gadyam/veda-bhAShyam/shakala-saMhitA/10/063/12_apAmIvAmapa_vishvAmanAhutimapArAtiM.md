+++
title = "012"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


हे **देवाः** **अमीवां** रोगादिकं यद्वा रोगवद्बाधकं शत्रुमस्मत्तो दूरे **अप** कुरुत पृथक्कुरुत । तथा **विश्वां** सर्वाम् **अनाहुतिं** देवानामनाह्वानबुद्धिं यद्वा देवानां महाशत्रुं पृथक्कुरुत । किंच   **अरातिम्** अदानं लोभबुद्धिं यद्वा देवेभ्यो हविषामदातारं शत्रुम् **अप** गमयत । अपि च **अघायतः** पापमिच्छतः शत्रोः **दुर्विदत्रां** दुर्ज्ञानं दुष्टां बुद्धिम् इत्थं च **द्वेषः** द्वेष्टॄन् सर्वाञ्छत्रून् **अस्मत्** अस्मत्तः **आरे** दूरे **युयोतन** पृथक्कुरुत । एवं सति यूयं **नः** अस्मभ्यम् **उरु** विस्तीर्णं **शर्म** सुखं **स्वस्तये** कल्याणाय प्रयच्छत ॥