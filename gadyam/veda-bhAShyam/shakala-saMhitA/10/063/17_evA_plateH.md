+++
title = "017"
devataa = "विश्वेदेवाः"
RShiH = "गयः प्लातः"
ChandaH = "त्रिष्टुप्"

+++


हे **विश्वे** **आदित्याः** सर्वे देवाः हे **अदिते** देवानां मातरेतन्नामिके देवि **वः** युष्मान् **मनीषी** प्राज्ञः स्तोता **प्लतेः** एतन्नामकस्यर्षेः **सूनुः** पुत्री गयो नामं **एव** एवमुक्तरीत्या **अवीवृधत्** स्तुतिभिरवर्धयत् । वर्धतेर्ण्यन्तस्य लुङि रूपम् । **अमर्त्येन** मनुष्यधर्मरहितेन स्तुतेन येन देवजनेन **नरः** मनुष्याः **ईशानासः** धनस्येश्वराः स्वामिनो भवन्ति सः **दिव्यः** दिवि भवः **जनः** देवगणः **गयेन** एतन्नामकेन मया **अस्तावि** अभिष्टुतोऽभूत् । स्तौतेः कर्मणि लुङि चङि रूपम् ॥ ॥ ५ ॥