+++
title = "002"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


हे **देवाः** इन्द्रादयः । हिरवधारणे । **वः** युष्माकमेव **नामानि** नमनीयानि **विश्वा** सर्वाणि शरीराणि **नमस्यानि** नमस्कारार्हाणि भवन्ति **वन्द्या** वन्द्यानि स्तोतव्यानि च भवन्ति । **उत** अपि च **वः** युष्माकं तानि शरीराणि **यज्ञियानि** यज्ञार्हाणि भवन्ति । **ये** यूयम् **अदितेः** अदीनात् द्युलोकात् **अद्भ्यः** । अन्तरिक्षनामैतत् । अन्तरिक्षात् । परिः पञ्चम्यर्थद्योतकः । **पृथिव्याः** च **जाताः** प्रादुर्भूताः **स्थ** भवथ **ते** यूयम् **इह** अस्मिन्यज्ञे आगत्य **मे** मदीयं **हवम्** आह्वानं **श्रुत** शृणुत ॥ ।