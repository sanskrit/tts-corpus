+++
title = "010"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


द्युलोको नौरूपकतया स्तूयते । **सुत्रामाणं** सुष्ठु त्रायन्तीं **पृथिवीं** विस्तृताम् **अनेहसं** पापरहितां **सुशर्माणं** शोभनसुखयुक्ताम् **अदितिम्** अदीनां **सुप्रणीतिं** सुप्रणयनां सुष्ठु प्रणेत्रीं **दैवीं** देवसंबन्धिनीं **स्वरित्रां** शोभनारित्रां जलाहरणशीलदारुयुक्ताम् **अनागसं** पापरहिताम् **अस्रवन्तीं** अगच्छन्तीमविनश्वरीं **नावं** नावमिव स्थितां **द्यां** **स्वस्तये** अविनाशाय देवत्वप्राप्तये **आ** **रुहेम** वयमारोहेम । रोहतेर्लिङि  ‘ लिङयाशिष्यङ् ' इत्यङ्प्रत्ययः ॥ ॥ ४ ॥