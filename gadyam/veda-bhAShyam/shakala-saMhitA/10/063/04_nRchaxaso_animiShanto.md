+++
title = "004"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


**नृचक्षसः** कर्मनेतॄणां मनुष्याणां द्रष्टारः अत एव **अनिमिषन्तः** निमेषमकुर्वाणाः सर्वदा जागरूकाः **देवासः** देवाः **अर्हणा** लोकस्य परिचरणार्थं स्तोतव्यत्वाय **बृहत्** बृंहितम् **अमृतत्वम्** अमरणधर्मम् **आनशुः** प्राप्ताः । देवाः खलु मनुष्यैः पूज्याः । तस्मात्पूजाहेतुं देवत्वमानशिरे। अत एव **ज्योतीरथाः** दीप्यमानरथोपेताः **अहिमायाः** कैश्चिदप्यहन्तव्यप्रज्ञाः **अनागसः** पापरहिता आदित्याः **दिवः** द्युलोकस्य **वर्ष्माणं** नाभिस्थानं समुच्छ्रितं देशं **स्वस्तये** अविनाशाय लोकस्य क्षेमकरणार्थं **वसते** अधिवसन्ति । यद्वा स्वतेजसाच्छादयन्ति ॥