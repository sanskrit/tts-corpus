+++
title = "003"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


**माता** सर्वस्य निर्मात्री पृथिवी **येभ्यः** देवेभ्यो देवार्थं **मधुमत्** माधुर्योपेतं पयः सारभूतं. क्षीरं **पिन्वते** क्षरति । तथा **अदितिः** अदीना **अद्रिबर्हा:** मेघैः परिवृढा प्रवृद्धा परिवृद्धमेघा वा **द्यौः** च **पीयूषं** पिन्वते । द्यावापृथिव्यौ हविरुत्पादयत इत्यर्थः । ऋषिरात्मानं संबोध्याह । **उक्थशुष्मान्** स्तुतिबलान् **वृषभरान्** वृष्टेराहर्तॄन् । “ ह्रग्रहोर्भः' इति भः । **स्वप्नसः** सुकर्मणः **तानादित्यान्** अदितेः पुत्रान् देवान् **स्वस्तये** अविनाशाय **अनु** **मद** अनुस्तुहि । माद्यतेर्लोटि व्यत्ययेन शप् । मन्दतेर्वा स्तुत्यर्थस्य  अनित्यमागमशासनम् ' इति नुमभावः ॥