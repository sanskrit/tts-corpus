+++
title = "008"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


**प्रचेतसः** प्रकृष्टज्ञानाः **मन्तवः** सर्वस्य वेदितार: **ये** देवा: **स्थातुः** स्थावरस्य **जगतः** जङ्गमस्य **विश्वस्य** सर्वस्य **भुवनस्य** लोकस्य **ईशिरे** ईश्वरा भवन्ति । अथ प्रत्यक्षकृतः । हे **देवासः** देवा य उक्तगुणाः **ते** यूयं **नः** अस्मान् **कृतात्** कायिकात्पापात् **अकृतात्** करचरणादिभिरकृतात् **एनसः** किंतु मानसात्पापाच्च **अद्य** अस्मिन्दिने **स्वस्तये** अविनाशायायुषोऽभिवृद्धये **पिपृत** पारयत । पापरहितान् कुरुतेत्यर्थः ॥