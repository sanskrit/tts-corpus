+++
title = "006"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


ऋषिर्दैवान् प्रति बहुधा वितर्कयति । हे देवाः **वः** युष्माकं **कः** स्तोता **स्तोमं** त्रिवृत्पञ्चदशादिलक्षणं **राधति** संसाधयति । न कश्चिदस्तीत्यर्थः । यद्वा । मदन्यः को वो युष्मभ्यं स्तोमं करोति । यूयं **यं** स्तोतारं **जुजोषथ** सेवध्वे ।  ‘ जुषी प्रीतिसेवनयोः ' । लेटि शपः श्लुः । अड़ागमः । किंच हे **मनुषः** मन्तारो ज्ञातारो हे **विश्वे** **देवासः** देवा यूयं **यति** यत्संख्याः **स्थन** भवथ ॥ यच्छब्दादपि छान्दसो डतिर्दृष्टव्यः । हे **तुविजाताः** धावादिविभागेन बहुजनता हे देव। युष्मदर्थं **कः** वा यजमानः **अध्वरे** यज्ञम् **अरं** **करत** अलंकरोति स्तुतिभिर्हविर्भिश्च । मदन्यो नास्तीत्यर्थः । **यः** यज्ञः **नः** अस्मान् **स्वस्तये** अविनाशाय **अंहः** पापरूपं मार्गमवैदिकं **अति** **पर्षत्** अतिपारयति तं यज्ञं को वालंकरोतीति ॥