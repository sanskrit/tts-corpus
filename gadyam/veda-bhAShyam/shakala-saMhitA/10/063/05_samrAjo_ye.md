+++
title = "005"
devataa = "विश्वेदेवाः"
RShiH = "गयः प्लातः"
ChandaH = "जगती"

+++


**सम्राजः** सर्वेषां राजानः स्वतेजोभिः सम्यग्राजमानाः **सुवृधः** सुवृद्धाः **ये** देवाः **यज्ञमाययुः** आयान्ति सोमादिहविर्भक्षणार्थम् । ततः **अपरिह्वृताः** कैश्चिदप्यहिंसिता ये देवाः **दिवि** द्युलोके **क्षयं** निवासं **दधिरे** विदधति कुर्वन्ति । ऋषिरात्मानमाह। **महः** महतो गुणाधिक्येन **आदित्यान्** अदितेः पुत्रान् **तान्** प्रसिद्धान् देवान् **अदितिं** तेषां मातरमेतन्नामिकां च **स्वस्तये** अविनाशाय **नमसा** हवीरूपेणान्नेन **सुवृक्तिभिः** शोभनाभिः स्तुतिभिश्च **आ** **विवास** आभिमुख्येन परिचर । विवासतिः परिचरणकर्मा ॥ ॥ ३ ॥