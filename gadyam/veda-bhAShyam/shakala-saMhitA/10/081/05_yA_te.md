+++
title = "005"
devataa = "विश्वकर्मा"
RShiH = "विश्वकर्मा भौवनः"
ChandaH = "त्रिष्टुप्"

+++


अनया भौवनो विश्वकर्मा जगत्कारणं विश्वकर्मदेवं स्तौति । हे **विश्वकर्मन्** **या** यानि **ते** तव **परमाणि** **धामानि** शरीराणि सन्ति **या** यानि च **मध्यमा** मध्यमानि शरीराणि सन्ति **उत** अपि च **या** यानि **अवमा** अवमानि शरीराणि सन्ति उतापि च तानीमानि सर्वाणि शरीराणि **सखिभ्यः** अस्मभ्यं यष्टुं **हविषि** मयि हविर्भूते सति **शिक्ष** देहि । हे **स्वधावः** हविर्लक्षणान्नवन् **स्वयम्** एव त्वं **तन्वं** स्वकीयं पूर्वोक्तं त्रिविधं शरीरं **वृधानः** हविषा वर्धमानः सन् । अनेन धामत्रैविध्योपन्यासेनो त्तमभूतानि देवादिशरीराणि मध्यमभूतानि मनुष्यादिशरीराणि निकृष्टभूतानि कृमिकीटादिशरीराणि च परिगृहीतानि । किं बहुना सर्वं जगदुपात्तं भवति । उक्तव्यतिरेकेण निरवयवस्य परमेश्वरस्य विग्रहाभावात् तदैक्षत बहुः स्यां प्रजायेय ' (छा. उ. ६. २. ३) इत्यादिश्रुतिभ्यः परमेश्वरस्यैव देवादिभेदेन बहुभावावगमात् ॥