+++
title = "006"
devataa = "अरण्यानी"
RShiH = "देवमुनिरैरम्मदः"
ChandaH = "अनुष्टुप्"

+++


**आञ्जनगन्धिम्** । अञ्जनस्येदमाञ्जनं कस्तूर्यादि । तस्य गन्ध इव गन्धो यस्यास्तादृशी । उपमानाच्च ' (पा. सू. ५. ४. १३७) इति गन्धस्येदन्तादेशः । अत एव **सुरभिं** सौरभ्योपेतां **बह्वन्नां** बहुभिरन्नैरदनीयैः फलमूलादिभिरुपेताम् **अकृषीवलाम्** । कृषिरेषामस्तीति कृषीवलाः कर्षकाः ।  ‘ रजःकृषि° (पा. सू. ५.२.११२ ) इत्यादिना वलच् ।' वले ' (पा. सू. ६.३.११८ ) इति दीर्घः । तैर्वियुक्तां तादृशीं **मृगाणां** **मातरं** जनयित्रीम् **अरण्यानिम्** अरण्यानीम् **अहं** **प्र** **अशंसिषम्** उक्तेन प्रकारेण स्तुतवानस्मि ॥ ॥ ४ ॥