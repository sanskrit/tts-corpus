+++
title = "002"
devataa = "तार्क्ष्यः"
RShiH = "अरिष्थनेमिस्तार्क्ष्यः"
ChandaH = "त्रिष्टुप्"

+++


**इन्द्रस्येव** तार्क्ष्यस्य **रातिं** दानम् **आजोहुवानाः** पुनःपुनराह्वयन्तो वयं **स्वस्तये** अविनाशाय **नावमिव** नौर्यथा दुरवगाहं समुद्रं तारयति तथा दुःखस्य तारयित्रीं ताम् **आ** **रुहेम** आरूढा भूयास्म ॥ रुहेराशीर्लिंङि लिङयाशिष्यङ् ॥ हे **उर्वी** उर्व्यौ विस्तीर्णे हे **पृथ्वी** पृथिवी प्रथिते विख्याते हे **बहुले** अनन्ते **गभीरे** गाम्भीर्योपेते ईदृश्यौ हे द्यावापृथिव्यौ। नशब्दः संप्रत्यर्थे । संप्रति **वां** युवयोः संबन्धिनि **एतौ** तार्क्ष्यस्यागमे **परेतौ** परागमने च वयं **मा** **रिषाम** हिंसिता मा भूम ॥ आङ्पराभ्यामुत्तरस्येणो भावे क्तिन् ।' तादौ च निति' इति गतेः प्रकृतिस्वरत्वम् ॥