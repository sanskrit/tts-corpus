+++
title = "007"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


**उशिक्** हवींषि कामयमानः **पावकः** सर्वस्य लोकस्य शोधकः **अरतिः** गन्ता भूतानामारथिता वा **सुमेधाः** सुप्रज्ञः **अमृतः** मरणधर्मरहितः **अग्निः** **मर्तेषु** मनुष्येषु **नि** **धायि** निहितः । सोऽयमग्निः **धूमम्** **इयर्ति** प्रेरयति । किंच **अरुषम्** आरोचमानं रूपं **भरिभ्रत्** धारयन् **शुक्रेण** शुक्लेन **शोचिषा** रोचिषा **द्यां** दिवम् **इनक्षन्** व्याप्नुवन् गच्छतीति शेषः ॥