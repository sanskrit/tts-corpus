+++
title = "003"
devataa = "इन्द्रः"
RShiH = "जय ऐन्द्रः"
ChandaH = "त्रिष्टुप्"

+++


हे **इन्द्र** **क्षत्रं** क्षतात्त्रायकं **वामं** वननीयं **ओजः** बलमभिलक्ष्य **अजायथाः** उत्पन्नोऽसि । हे **वृषभ** कामानां वर्षितः **चर्षणीनां** मनुष्याणामस्माकम् ॥ ‘नामन्यतरस्याम्' इति नाम उदात्तत्वम् ॥ **अमित्रयन्तम्** । अमित्रः शत्रुः । स इवाचरन्तं **जनम्** **अपानुदः** अपागमयः । **देवेभ्यः** च **उरुं** विस्तीर्णं **लोकं** स्वर्गाख्यम्   **अकृणोः** अकार्षीः । उशब्दः समुच्चये ॥ ॥ ३८ ॥