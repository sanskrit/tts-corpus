+++
title = "002"
devataa = "इन्द्रः"
RShiH = "जय ऐन्द्रः"
ChandaH = "त्रिष्टुप्"

+++


**कुचरः** कुत्सितचरणः **गिरिष्ठाः** पर्वतनिवासी **मृगो** **न** सिंह इव हे इन्द्र त्वं **भीमः** भयंकरोsसि । स त्वं **परस्याः** **परावतः** अतिशयेन दूरात् द्युलोकात **आ** **जगन्थ** आगच्छ । गमेश्छान्दसे लिट कादिनियमप्राप्तस्येटः  ‘ उपदेशेऽत्वत: ' ( पा. सू. ७.२.६२ ) इति प्रतिषेधः ॥ आगत्य  च **सृकं** सरणशीलं **तिग्मं** तीक्ष्णं **पविं** वज्रं **संशाय** सम्यक् तीक्ष्णीकृत्य **शत्रून्** अस्मदीयान् वैरिणो हे **इन्द्र** तेन वज्रेण **वि** **ताळिह** विशेषेण ताडय । विनाशयेत्यर्थः ॥  ‘ तड आघाते' । अस्माल्लोटि ण्यन्ताद्रूपमेतत् ॥ तथा **मृधः** संग्रामोद्युक्तान् युयुत्सूनन्यानपि **वि** **नुदस्व** विशेषेण तिरस्कुरु ॥