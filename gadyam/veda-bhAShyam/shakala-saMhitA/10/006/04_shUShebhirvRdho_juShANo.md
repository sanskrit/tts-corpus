+++
title = "004"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**वृधः** वर्धितोऽग्निः **शूषेभिः** हविर्लक्षणैर्बलै:। बलनिमित्तैर्हविर्भिरित्यर्थः । अर्केः स्तोत्रैश्च **जुषाणः** सेव्यमानः सन् **देवान्** इन्द्रादीन् **अच्छ** आप्तुं **रघुपत्वा** लघुपतनः शीघ्रगामी **जिगाति** गच्छति। गत्वा च **मन्द्रः** स्तुत्यः **होता** देवानामाह्वाता होमनिष्पादको वा **यजिष्ठः** यष्टृतमः **संमिश्लः** स्वगुणैर्देवैर्वा संप्रयुक्तः **सः** **अग्निः** **देवान्** प्रति हविः **आ** **जिघर्ति** आहारयति । देवेभ्यो हविर्ददातीत्यर्थः ॥