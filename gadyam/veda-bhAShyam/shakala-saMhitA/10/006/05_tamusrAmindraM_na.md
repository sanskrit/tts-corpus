+++
title = "005"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


हे ऋत्विजो यूयम् **उस्रां** भोगानामुत्स्राविणं दातारं **रेजमानं** ज्वालात्मना कम्पमानं **तम्** **अग्निम्** **इन्द्रं** **न** इन्द्रमिव **गीर्भिः** स्तुतिभिः **नमोभिः** हविर्भिश्च **आ** **कृणुध्वम्** । अस्मदभिमुखं कुरुतः। **विप्रासः** मेधाविनः स्तोतारः **सहानां** शत्रुबलाद्यभिभवितॄणां देवानां जुह्वम् आह्वातारं **जातवेदसं** जातधनं जातप्रज्ञं वा **यम्** अग्निम् **आ** **गृणन्ति** आदरेण स्तुवन्ति । तमा कृणुध्वमिति पूर्वेण संबन्धः ॥