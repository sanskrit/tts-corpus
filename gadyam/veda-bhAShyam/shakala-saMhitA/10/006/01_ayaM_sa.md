+++
title = "001"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**जरिता** स्तोता **अभिष्टौ** यागे कृते **यस्य** **अग्नेः** **अवोभिः** पालनैः **शर्मन्** शर्मणि स्वगृहे **एधते** वर्धते **सः** **अयम्** अग्निर्यागार्थमस्माभिराहूत इति शेषः । **विभावा** दीप्तिमान् **यः** अग्निः **ऋषूणां** सूर्यरश्मीनां **ज्येष्ठेभिः** प्रशस्तैः **भानुभिः** तेजोभिः **परिवीतः** परिवृतः **पर्येति** सर्वतो गच्छति । यत्र यत्र गन्तव्यं तत्र तत्राप्रतिहतगतिर्गच्छतीत्यर्थः ॥