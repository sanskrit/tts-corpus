+++
title = "002"
devataa = "अग्निः"
RShiH = "त्रित आप्त्यः"
ChandaH = "त्रिष्टुप्"

+++


**ऋतवा** सत्यवानुदकवान् यज्ञवान् वा **अजस्रः** अनुपक्षीणोऽहिंसितो वा । केनचिदनभिभूत इत्यर्थः । **विभावा** दीप्तिमान् **यः** अग्निर्देवेभिः देवैर्द्योतमानैः **भानुभिः** तेजोभिः **विभाति** विविधं दीप्यते किंच **यः** अग्निः **सख्या** सख्यानि सखिभिः कर्तव्यानि कर्माणि हविरादीनि । कर्तुमिति शेषः । **सखिभ्यः** सखिभूतानां यजमानानामर्थाय **अपरिह्वृतः** अपरिहिंसितः । अपरिरश्रान्त इत्यर्थः । **आ** **विवाय** आभिमुख्येन गच्छति । तत्र दृष्टान्तः । **सप्तिः** । सदासर्पण इत्यर्थः । **अत्यो** **न** यथा सततगमनसमर्थोऽश्वोऽपरिश्रान्तो गच्छति तद्वत् । सोऽयमग्निरस्माभिर्यागार्थमाहूत इति पूर्ववद्योज्यम् ॥