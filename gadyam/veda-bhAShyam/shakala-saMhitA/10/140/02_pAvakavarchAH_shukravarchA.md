+++
title = "002"
devataa = "अग्निः"
RShiH = "अग्निः पावकः"
ChandaH = "सतो बृहती"

+++


**पावकवर्चाः** शोधकदीप्तिः **शुक्रवर्चाः** निर्मलतेजस्कः **अनूनवर्चाः** संपूर्णतेजस्कः । हे अग्ने ईदृशस्त्वं **भानुना** तेजसा **उदियर्षि** उद्गच्छसि । ‘ऋ  सृ गतौ ' । जौहोत्यादिकः । 'अर्तिपिपर्त्योश्च' इत्यभ्यासस्येत्वम् । स त्वं **पुत्रः** सन् **मातरा** मातृभूते अरण्यौ **विचरन्** यागावसाने विशेषेण प्राप्नुवन् **उपावसि** उपगतान् यजमानान् रक्षसि । तथा **उभे** **रोदसी** द्यावापृथिव्यौ **पृणक्षि** संयोजयसि । हविषा द्युलोकं वृष्ट्येमं लोकं च पूरयसीत्यर्थः । ‘ पृची संपर्क' । रौधादिकः ।