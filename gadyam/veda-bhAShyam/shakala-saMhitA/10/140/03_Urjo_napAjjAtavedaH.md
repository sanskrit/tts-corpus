+++
title = "003"
devataa = "अग्निः"
RShiH = "अग्निः पावकः"
ChandaH = "सतो बृहती"

+++


हे **ऊर्जो** **नपात्** ऊर्जः अन्नस्य पार्थिवस्यारण्यादेः पुत्र हे **जातवेदः** जातानां वेदितरग्ने **सुशस्तिभिः** अस्माभिः क्रियमाणै: **मन्दस्व** मोदस्व । तथा **धीतिभिः** कर्मभिरस्माभिः क्रियमाणैः अग्निहोत्रादिभिः **हितः** सुहितः तृप्तो भव । अपि च **भूरिवर्पसः** । वर्प इति रूपनाम । बहुविधरूपाः **चित्रोतयः** चित्रा विचित्रोतिस्तृप्तिर्यासां तास्तथोक्ता: **वामजाताः** वामं वननीयं जातं जन्म यासां तादृशीः **इषः** अन्नानि हविर्लक्षणानि **त्वे** त्वय्येव **सं** दधुः संदधति । सम्यग्जुह्वति यजमानाः । यद्वा । भूरिवर्पस इत्यादिकं कर्तृविशेषणम् । तदानीं चित्रोतय इत्यस्य विचित्ररक्षा इति योज्यम् ॥