+++
title = "005"
devataa = "अग्निः"
RShiH = "अग्निः पावकः"
ChandaH = "उपरिष्टाज्ज्योतिः"

+++


**इष्कर्तारं** निष्कर्तारम् । छान्दसो वर्णलोपः । **अध्वरस्य** यज्ञस्य निष्कर्तारं संस्कर्तारं **प्रचेतसं** प्रकृष्टज्ञानं **महः** महतः **राधसः** धनस्य **क्षयन्तम्** ईश्वरम् । क्षयतिरैश्वर्यकर्मा । **वामस्य** वननीयस्य धनस्य **रातिं** दातारम् । रातेः कर्तरि क्तिच् । ईदृशं त्वां स्तुम इति शेषः । स त्वं **सुभगां** सौभाग्योपेतां **महीं** महतीम् **इषम्** अन्नं **सानसिं** संभक्तव्यं **रयिं** धनं च **दधासि** स्तोतृभ्यो ददासि ॥