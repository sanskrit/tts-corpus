+++
title = "006"
devataa = "इन्द्रः"
RShiH = "अग्नियुतः स्थौरोग्नियूपो वा स्थौरः"
ChandaH = "त्रिष्टुप्"

+++


हे **इन्द्र** **अर्यः** स्वामी त्वं **श्रवांसि** अन्नानि । श्रव इत्यन्ननाम । अस्मभ्यं **वि** **तनुहि** विस्तारय । प्रयच्छ ॥ तनोतेर्लोटि उतश्च प्रत्ययाच्छन्दसि वावचनम् (पा. सू. ६. ४.१०६. १ ) इति हेर्लुगभावः ॥ तथा **अभिमातीः** । अभितो मातिर्मानं येषां तेऽभिमातयः शत्रवः । तान् प्रति **ओजः** आत्मीयं वीर्यं **स्थिरेव** स्थिराण्येव **धन्वनः** धनूंषि च विस्तारय । तैः शत्रूञ्जहीत्यर्थः । अपि च **अस्मद्र्यक्** अस्मदभिमुखाञ्चनः ॥  ‘ विष्वग्देवयोश्च टेरद्र्यञ्चतौ° १ ( पा. सू. ६, ३, ९२ ) इत्यद्र्यादेशः अद्रिसध्र्योरन्तोदात्तत्वेन निपातनात् ( पा, सू, ६, ३, ९५, १ ) उदात्तस्वरितयोर्यणः०' इति धातोरकास्यानुदात्तस्य स्वरितत्वम् ॥ **सहोभिः** आत्मीयैर्बलैः **वावृधानः** प्रवृद्धः अत एव अनिभृष्टः शत्रुभिरपरिभवनीयस्त्वं **तन्वम्** आत्मीयं शरीरं वावृधस्छव वर्धय । यद्वा । तन्वम् । तन्यत इति तनूर्यज्ञः । तं वर्धय । त्वदागमनेन हि यज्ञो वर्धते ॥