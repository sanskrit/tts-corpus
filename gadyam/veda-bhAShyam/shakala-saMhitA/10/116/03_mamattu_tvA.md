+++
title = "003"
devataa = "इन्द्रः"
RShiH = "अग्नियुतः स्थौरोग्नियूपो वा स्थौरः"
ChandaH = "त्रिष्टुप्"

+++


हे **इन्द्र** **त्वा** त्वां **दिव्यः** दिवि भवः **सोमः** **ममत्तु** । आत्मीयकलाप्रदानेन मादयतु । देवा ह्यपरपक्षे सोमस्य कलां पिबन्ति ॥ मदेर्लोटि व्यत्ययेन श्लुः ।  ‘ भीह्री ' ( पा. सू. ६. १. १९२ ) इत्यादिना पितः पूर्वस्योदात्तत्वम् । तथा **पार्थिवेषु** पृथिव्यां भवेषु देवयजनेषु **यः** सोमोऽस्माभिः **सूयते** अभिषूयते सोऽप्यस्माभिर्दत्तः **ममत्तु** त्वां हर्षयतु । **येन** सोमेन **वरिवः** वरणीयं धनं **चकर्थ** कृतवानसि स च **ममत्तु** ॥ करीतेर्लिट् । यद्योगादनिघाते लित्व्चरः ॥ किंच **येन** **शत्रून्** **निरिणासि** निर्गमयसि सोऽपि **ममत्तु** त्वां मादयतु । रिणासि।  ‘ री गतिरेषणयोः' । क्र्यादिः । प्वादीनां ह्रस्वत्वम् ॥