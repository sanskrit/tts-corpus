+++
title = "009"
devataa = "इन्द्रः"
RShiH = "अग्नियुतः स्थौरोग्नियूपो वा स्थौरः"
ChandaH = "त्रिष्टुप्"

+++


**इन्द्राग्निभ्यां** देवाभ्यां **सुवचस्याम्** । 'छन्दसि च ' इति यत्प्रत्ययः । सुवचनार्हा स्तुतिमहं **प्र** **इयर्मि** प्रेरयामि ॥  ‘ऋ  ‘ गतौ ' । जौहोत्यादिकः। **अर्तिपिपर्त्योश्च** ' इत्यभ्यासस्येत्वम् । देवताद्वन्द्वे च' इतीन्द्राग्न्योरुभयपदप्रकृतिस्वरत्वे प्राप्ते ‘नोत्तरपदेऽनुदात्तादौ° ' इति प्रतिषेधः ॥ **सिन्धाविव** सिन्धौ नद्यां यथा **नावं** प्रेरयन्ति तद्वत् **अर्कैः** अर्चनीयैर्मन्त्रैः सहितां स्तुतिं **प्रेरयं** प्रावादिषम् ॥  ‘ ईर गतौ ' । ण्यन्तस्य लङयुत्तमस्यामादेशः ॥ स्तुतास्ते **देवाः** **अयाइव** । अयन्ति कर्मकरणार्थं गच्छन्तीत्या ऋत्विजः कर्मकरा वा । तद्वत् **परि** **चरन्ति** । अस्मान् धनादिदानेन पूजयन्ति । **ये** देवाः **अस्मभ्यं** **धनदाः** धनस्य दातारः **उद्भिदः** अस्मच्छत्रूणामुद्भेत्तारः **च** ये सन्ति ॥ ॥ २१ ॥