+++
title = "005"
devataa = "मरुतः"
RShiH = "स्यूमरश्मिर्भार्गवः"
ChandaH = "जगती"

+++


हे मरुतः **यूयं** **धूर्षु** रथसंबन्धिनीषु **रश्मिभिः** योक्त्रैः **प्रयुजः** प्रयुक्ता बद्धा अश्वा इव **परिप्रुषः** परितो गन्तारः स्थ। तथा **ज्योतिष्मन्तो** **न** तेजस्वन्त आदित्यादय इव **भासा** युक्ता भवथ **व्युष्टिषु** उषःसूदितासु । किंच **श्येनासो** **न** श्येना इव **स्वयशसः** स्वायत्तयशसः ते यथा **रिशादसः** रिशतामसितारस्तद्वद्रिशादसः स्वायत्तयशसश्च । किंच **प्रवासो** **न** प्रवासिन इव पथिका इव **प्रसितासः** प्रसिद्धयानाः । उक्तरूपा मरुतः परिप्रुषः परितो गन्तारो भवथ ॥ ॥१०॥