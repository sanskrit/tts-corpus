+++
title = "008"
devataa = "मरुतः"
RShiH = "स्यूमरश्मिर्भार्गवः"
ChandaH = "त्रिष्टुप्"

+++


**ते** **हि** ते खलु **यज्ञेषु** यागेषु **यज्ञियासः** यज्ञार्हा यष्टव्याः **ऊमाः** अवितारः **आदित्येन** **नाम्ना** आदित्यसंबन्धिनोदकेन **शंभविष्ठाः** सुखस्य भावयितारः । यद्वा । आदित्याख्येन नाम्नादित्यनामकेन देवेन सह शंभविष्ठाः । **ते** मरुतः **नः** अस्मान् **अवन्तु** । **रथतूः** रथतुरो रथस्य यशगमनसाधनस्य त्वरयितारः सन्तः **मनीषां** स्तुतिमवन्तु रक्षन्तु । कीदृशास्ते । **अध्वरे** **यामन्** यागगमने **महः** महद्धविः **चकानाः** कामयमानाः ॥ ॥ ११ ॥