+++
title = "006"
devataa = "मरुतः"
RShiH = "स्यूमरश्मिर्भार्गवः"
ChandaH = "त्रिष्टुप्"

+++


हे **मरुतः** **यूयं** **यत्** यदा **पराकात्** अत्यन्तं दूरदेशात् **वहध्वे** आगच्छथ तदानीं **महः** महत् **संवरणस्य** संवरणीयं **राध्यस्य** संराधनीयं **वस्वः** वसु धनं **विदानासः** प्रयच्छन्तो हे **वसवः** यूयम् **आराच्चित्** दूरादेव **युयोत** पृथक्कुरुत। कानिति उच्यते । **द्वेषः** द्वेष्टॄन् । कीदृशान् । **सनुतः** अन्तर्हितान् । निगूढानित्यर्थः । सनुतरित्यन्तर्हितनाम ॥