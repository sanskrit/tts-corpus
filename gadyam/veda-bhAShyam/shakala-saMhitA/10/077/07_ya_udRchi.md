+++
title = "007"
devataa = "मरुतः"
RShiH = "स्यूमरश्मिर्भार्गवः"
ChandaH = "त्रिष्टुप्"

+++


**अध्वरेष्ठाः** यागे सीदन् **मानुषः** **यः** यजमानः **यज्ञे** **उदृचि** सति । ऋक्शब्देन स्तोत्रमुपलक्ष्यते । यज्ञे समाप्तस्तुतिके सति संपूर्णे सति **मरुद्भ्यो** **न** मरुद्भ्य इवान्येषामध्वर्युभ्य ऋत्विगादिभ्यः **ददाशत्** दद्यात् । यद्वा यज्ञ उदृच्युपक्रान्त इत्यर्थः । तस्मिन् यज्ञे मरुद्भ्य इवान्यस्मै इन्द्राय ददाशत् ददाति । **सः** यजमानः **रेवत्** धनवत् **सुवीरं** शोभनपुत्राद्युपेतं **वयः** अन्नं **दधते** धारयति । व्यत्ययेनैकवचनम् । **स** **देवानाम्** इन्द्रादीनाम् **अपि** **गोपीथे** सोमपाने **अस्तु** भवतु ॥