+++
title = "002"
devataa = "मरुतः"
RShiH = "स्यूमरश्मिर्भार्गवः"
ChandaH = "त्रिष्टुप्"

+++


**श्रिये** शोभार्थं  **मर्यासः** मारका मनुष्यरूपा वा मरुतः । पूर्वं मनुष्याः सन्तः पश्चात्सुकृतविशेषेण ह्यमरा आसन् । ते **अञ्जीन्** अञ्जकान्याभरणानि **अकृण्वत** कुर्वन्ति । किमर्थम् । **श्रिये** स्वशरीरशोभनार्थम् । **सुमारुतं** शोभनानां मरुतां गणं **पूर्वी:** बह्व्यः **क्षपः** क्षपयित्र्यः सेनाः **न** **अति** न पराभावयन्तीति शेषः । किंच **दिवः** द्युदेवतायाः **पुत्रासः** पुत्राः **एताः** गन्तारः **न** **येतिरे** निर्गच्छन्ति । **ते** **आदित्यासः** अदितेः पुत्राः **अक्राः** आक्रमणशीला मरुतः **न** **वावृधुः** न वर्धन्ते । यतोऽस्माभिर्न स्तुता अत इति भावः ॥