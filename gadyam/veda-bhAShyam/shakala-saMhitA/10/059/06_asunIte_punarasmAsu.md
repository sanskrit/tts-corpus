+++
title = "006"
devataa = "असुनीतिः"
RShiH = "बन्धुः श्रुतबन्धुर्विप्रबन्धुर्गौपायनाः"
ChandaH = "त्रिष्टुप्"

+++


हे **असुनीते** प्राणदायिनि देवि **अस्मासु** । अस्मदीये सुबन्धावित्यर्थः । **पुनः** **चक्षुः** प्रकाशकं नयनम् । ईक्षणसामर्थ्यमित्यर्थः। किंच **प्राणं** **पुनः** अस्मासु **धेहि** स्थापय । वयं च **ज्योक्** चिरम् **उच्चरन्तम्** उद्गच्छन्तं **सूर्यं** **पश्येम** । हे **अनुमते** देवि **स्वस्ति** अविनाशं यथा स्यात्तथा **नः** अस्मान् **मृळय** सुखय ॥