+++
title = "001"
devataa = "निऋतिः"
RShiH = "बन्धुः श्रुतबन्धुर्विप्रबन्धुर्गौपायनाः"
ChandaH = "त्रिष्टुप्"

+++


सुबन्धोः **आयुः** आयुष्यं **प्र** **तारि** प्रवर्धतां । प्रपूर्वस्तिरतिर्वर्धनार्थः । कथं प्रवर्धतामिति उच्यते। **प्रतरं** प्रवृद्धतरं **नवीयः** नवतरम् । योवनोपेतमित्यर्थः । निर्ऋत्यनुग्रहादेवमायुर्वर्धताम् । तत्र दृष्टान्तः। **क्रतुमता** कर्मवता सारथिना **रथस्य** **स्थातारेव** रथे स्थिताविव वर्धेते तद्वत् । **अध** अथ **च्यवानः** जीवितात्प्रच्यवमानः **अर्थं** स्वाभिलषितमायुर्लक्षणम् **उत्तवीति** वर्धयति । सुबन्धुप्राणापहर्त्री **निर्ऋतिः** पापदेवता **परातरम्** अत्यन्तं दूरतरं **जिहीतां** परित्यजतु गच्छतु ॥