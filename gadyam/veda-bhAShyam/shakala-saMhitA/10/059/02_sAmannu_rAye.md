+++
title = "002"
devataa = "निऋतिः"
RShiH = "बन्धुः श्रुतबन्धुर्विप्रबन्धुर्गौपायनाः"
ChandaH = "त्रिष्टुप्"

+++


**सामन्नु** साम्नि गीयमाने सति । नु चार्थे। **राये** जीवायूरूपधनार्थं **निधिमत्** निधानवत् **अन्नं** हविश्च **करामहे** कुर्मः। अत्रापि **नु** इति चार्थे। निर्ऋत्यै स्तुतिं हविश्चोभयं कुर्म इत्यर्थः । तदेवाह । **सु** सुष्ठु **पुरुध** पुरुधा बहुप्रकारं **श्रवांसि** अन्नानि हवींषि करामहे । **ता** तानि हवींषि **नः** अस्माकं संबन्धीनि **विश्वानि** सर्वाणि **जरिता** जीर्णा स्तुता वा । जरा स्तुतिः' (निरु. १०, ८) । **ममत्तु** स्वदताम् । आस्वाद्य च **निर्ऋतिः** **परातरम्** अत्यन्तं दूरदेशं **जिहीतां** गच्छतु ॥