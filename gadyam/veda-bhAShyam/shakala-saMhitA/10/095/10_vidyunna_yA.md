+++
title = "010"
devataa = "उर्वशी"
RShiH = "पुरूरवा ऐळः"
ChandaH = "त्रिष्टुप्"

+++


अनयोर्वशीं स्तौति । **या** उर्वशी **विद्युन्न** विद्युदिव **पतन्ती** गच्छन्ती **दविद्योत्** द्योतते । किं कुर्वती। **अप्या**। अप इत्यन्तरिक्षनाम । तत्संबन्धीनि व्याप्तानि वा **काम्यानि** अस्मदभिमतान्युदकानि वा **मे** मह्यं **भरन्ती** संपादयन्ती । यदा आगतायास्तस्याः सकाशात् **अपः** व्याप्तः कर्मसु कर्मवान् वा **नर्यः** नरेभ्यो हितः **सुजातः** सुजननः पुत्रः **जनिष्टो** अजनिष्ट उत्पद्यते तदानीं मम **उर्वशी** **दीर्घमायुः** **प्र** **तिरत** प्रवर्धयति । ‘प्रजामनु प्र जायसे तदु ते मर्त्यामृतम्' (तै. ब्रा. १. ५. ५. ६) इति हि मन्त्रः ॥ ॥ २ ॥