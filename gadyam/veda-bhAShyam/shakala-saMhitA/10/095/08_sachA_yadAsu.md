+++
title = "008"
devataa = "उर्वशी"
RShiH = "पुरूरवा ऐळः"
ChandaH = "त्रिष्टुप्"

+++


इदमादित्रीण्यैळवाक्यानि । तत्रादितो द्वाभ्यामुर्वशीमन्याश्च सह स्तौति । **यत्** यदा **सचा** सहायभूतः पुरूरवाः **अत्कं** स्वकीयं रूपम् । अत्क इति रूपनाम। **जहतीषु** परित्यजन्तीषु **अमानुषीषु** देवताभूतास्वप्सरःसु मानुषः सन् **निषेवे** अभिमुखं गच्छति तदानीं **ताः** अप्सरसः **मत्** मत्तः **अप** अपसृत्य **अत्रसन्**। त्रसतिर्गतिकर्मा । गच्छन्ति । पलायने दृष्टान्तः । **तरसन्ती** **भुज्युः** **न**। तरसन्नाम मृगः । तस्य स्त्री भुज्युर्भोगसाधनभूता स्त्री मृगी । सा यथा व्याधाद्भीता पलायत्ते । किंच **रथस्पृशो** **नाश्वाः** रथे नियुक्ता अश्वा इव। यथा ते पलायन्ते तद्वत्पलायन्त इति । उर्वश्यानेकाभिरस्माभिः सह भोगमनुभुक्तवानसीयुक्तः प्रत्याचष्टे ॥