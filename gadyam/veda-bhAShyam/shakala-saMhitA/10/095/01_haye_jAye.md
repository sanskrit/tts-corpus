+++
title = "001"
devataa = "उर्वशी"
RShiH = "पुरूरवा ऐळः"
ChandaH = "त्रिष्टुप्"

+++


पुरूरवसो वाक्यम् । जायां पश्यन् वदति । **हये** हे **घोरे**। अस्माकं दुःखजनकत्वात् । घोरकारिणि **जाये** **मनसा** अस्मदुपर्यनुरागवता मनसा युक्ता सती **तिष्ठ** क्षणमात्रं संनिधावेव निवस । हये इत्यस्य निघाताभावश्छान्दसः । किमर्थं संस्थानमिति तत्राह। **वचांसि** वाक्यानि मिश्राणि उक्तिप्रत्युक्तिरूपाणि **नु** अद्य क्षिप्रं वा **कृणवावहै** करवावहै।' कृवि हिंसाकरणयोः'। धिन्विकृण्व्योरञ्च' इत्युप्रत्ययः । किमर्थं वचसः करणमिति चेदुच्यते । **नौ** आवयोः **मन्त्राः** रहस्यार्थाः **एते** विवक्षिताः **अनुदितासः** अव्याह्रियमाणाः परस्परमसंभाष्यमाणा गुम्फिताः सन्तः **परतरे** **चनाहन्** । चनेति निपातसमुदायश्चार्थे । अनेकेषु दिवसेषु चरमेऽप्यहनि **मयः** । सुखनामैतत् । सुखं **न** **करन्** कुर्वन्ति। अतः कृणवावहा इति ॥