+++
title = "004"
devataa = "पुरूरवा ऐळः"
RShiH = "उर्वशी ऋषिका"
ChandaH = "त्रिष्टुप्"

+++


इदमुत्तरं चोर्वशीवाक्यम्। आद्येन पुरात्मना कृतमुषसे निवेदयति । हे **उषः** **सा**  इयमुर्वशी **वसु** वासकं **वयः** अन्नं **श्वशुराय** भर्तुः पुरूरवसः पित्रे **दधती** प्रयच्छन्ती तत्र गृहे स्थिता **यदि** पतिं **वष्टि** कामयते तदा **अन्तिगृहात्** । स्वभर्तृभोगगृहान्तिके यत् श्वशुरस्य भोजनगृहं तदन्तिगृहम्। तस्माद्गृहात्सोर्वशी **अस्तं** पतिगृहं **ननक्षे** व्याप्नोति । **यस्मिन्** गृहे **चाकन्** कामयत उर्वशी । सा चोर्वशी **दिवा** **नक्तम्** अहनि रात्री च **वैतसेन** ।' शेपो वैतस इति पुंस्प्रजननस्य' ( निरु. ३. ३१) इति निरुक्तम् । पुंस्प्रजननेन **श्नथिता** ताडिता च भवति । एवमुर्वश्यात्मानं परोक्षेण निर्दिदेश ॥