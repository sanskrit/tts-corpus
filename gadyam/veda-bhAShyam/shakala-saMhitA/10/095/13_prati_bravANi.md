+++
title = "013"
devataa = "पुरूरवा ऐळः"
RShiH = "उर्वशी ऋषिका"
ChandaH = "त्रिष्टुप्"

+++


इदमुर्वशीवाक्यम् । हे पुरूरवः त्वां **प्रति** **ब्रवाणि** प्रतिवच्मि । त्वदपत्यम् **अश्रु** वाष्पं **वर्तयते** वर्तयिष्यति । **आध्ये** आध्याते वस्तुनि **शिवायै** शिवे कल्याणे समुपस्थिते सति **चक्रन्** रुदन्नश्रूणि विमुञ्चन् **न** **क्रन्दत्** । नकारश्चार्थे । रोत्स्यति चेत्यर्थः । **तत्** त्वदपत्यं **ते** तुभ्यं **हिनव** प्रहिणोमि **यत्** अपत्यं **ते** तव संबन्धि **अस्मे** अस्मासु निहितम् । त्वं **परेह्यस्तम्**। अस्तमिति गृहनाम। स्वगृहं प्रतिगच्छ । हे **मूर** मूढ **मा** मां **नहि** **आपः** न प्राप्नोषि। हिनवेत्यत्र हिनोतेः ‘छन्दसि लुङ्लङ्लिटः' इति भविष्यदर्थे लङि मिपोऽमादेशः । गुणः । अन्त्यलोपश्छान्दसः ॥ बहुलवचनादडभावः। आपः । ‘आप्लृ व्याप्तौ' । लिटि तिङां  तिङो भवन्ति' इति थलो णल् ॥