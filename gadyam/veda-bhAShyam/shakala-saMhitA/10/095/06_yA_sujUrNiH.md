+++
title = "006"
devataa = "उर्वशी"
RShiH = "पुरूरवा ऐळः"
ChandaH = "त्रिष्टुप्"

+++


पुरूरवसो वाक्यम् । **या** **सुजूर्णिः** सुजवा एतन्नामिकास्ति तथा या **श्रेणिः** या **सुम्नआपिः** या **हृदेचक्षुः** । नकारः समुच्चये। ताभिश्चतसृभिरालिभूताभिर्मानिनीभिः सहिता **ग्रन्थिनी** ग्रन्थनवती संदर्भवती **चरण्युः** चरणशीलोर्वश्याजगाम। यद्वा । ग्रन्थिनीत्येतत्सखिभूताप्सरोनामधेयम् । या सुजूर्णिः सुजवोर्वशी सा ताभिः सह जगाम । **ताः** अप्सरसः **अञ्जयः** आभरणोपेताः **अरुणयः** अरुणवर्णाः **न** **सस्रुः** पूर्ववन्न गच्छन्ति । **श्रियै** श्रथणाय **धेनवः** नवप्रसूताः **गावो** **न** गाव इव । आश्रयार्थं यथा गावः **अनवन्त** शब्दायन्ते तथा न शब्दयन्तीति व्यतिरेके दृष्टान्तः ॥