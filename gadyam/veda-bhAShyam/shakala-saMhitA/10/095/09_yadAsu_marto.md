+++
title = "009"
devataa = "उर्वशी"
RShiH = "पुरूरवा ऐळः"
ChandaH = "त्रिष्टुप्"

+++


**यत्** यदा **आसु** **अमृतासु** अप्सरःसु **मर्तः** मनुष्यः पुरूरवाः **निस्पृक्** निःशेषेण स्पृशन् **क्षोणीभिः** वाग्भिः **क्रतुभिर्न** कर्मभिश्च **सं** **पृङ्क्ते** संपर्कं करोति । नकारः समुच्चयार्थः। **ताः** अप्सरसः **आतयः** आतिभूतास्तदानीं **स्वाः** **तन्वः** आत्मीयानि रूपाणि **न** **शुम्भत** न प्रकाशयन्ति । **अश्वासो** **न** अश्वा इव **क्रीळयः** संक्रीडमानाः **दन्दशानाः** दन्दशूका जिह्वाभिरात्मीयाः सृक्का भक्षयन्तः । ते यथा चापल्येन धावन्तः स्वरूपं न प्रयच्छन्ति रथिकाय तद्वदिति दुःखाद्ब्रूते ॥