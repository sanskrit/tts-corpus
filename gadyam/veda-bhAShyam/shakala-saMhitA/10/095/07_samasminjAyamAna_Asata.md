+++
title = "007"
devataa = "पुरूरवा ऐळः"
RShiH = "उर्वशी ऋषिका"
ChandaH = "त्रिष्टुप्"

+++


अनयैताभिः सह संसर्गस्त्वयानुभूत इत्युर्वशी वदति । **अस्मिन्** पुरूरवसि **जायमाने** सति **ग्नाः** अप्सरसो देववेश्या अपि **सम्** **आसत** संगता अभवन् । अथवा जायमाने यज्ञार्थं प्रवर्धमाने सति ग्ना देवपत्न्योऽपि समासत समभवन् । **उत** अपि च **ईम्** एनं पुरूरवसं **स्वगूर्ताः** स्वयंगामिन्यः **नद्यः** तासामाश्रयभूता अवर्धयन्। किंच हे **पुरूरवः** **यत्** यस्मात् **त्वा** त्वां **महे** महते **रणाय** रमणीयाय संग्रामाय **दस्युहत्याय** दस्युहननाय **देवाः** **त्वाम्** अवर्धयन् ॥