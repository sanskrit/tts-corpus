+++
title = "005"
devataa = "पुरूरवा ऐळः"
RShiH = "उर्वशी ऋषिका"
ChandaH = "त्रिष्टुप्"

+++


अनेन पुरूरवसमेव संबोध्योक्तवती । हे पुरूरवः त्वं **मा** माम् **अह्नः** अहनि **वैतसेन** दण्डेन पुंव्यञ्जनेन **त्रिः** त्रिवारम् । द्वित्रिचतुर्भ्यः सुच् ' ( पा. सू. ५.४.१८ )। **श्नथयः** **स्म** । अश्नथयः अताडयः । ‘कृत्वोऽर्थप्रयोगे (पा. सू. २. ३. ६४) इति कालवाचिनोऽहःशब्दादधिकरणे षष्ठी। **उत** अपि च । **स्म** इति पूरणः । **अव्यत्यै**। सपत्नीभिः सह पर्यायेण पतिमागच्छति सा व्यती। न तादृश्यव्यती। तस्यै **मे** मह्यं **पृणासि** पूरयसि । एवं बुद्ध्या हे **पुरूरवः** **ते** तव **केतं** गृहम् **अनु** **आयम्** अन्वगमं पूर्वम् । हे **वीर** **राजा** त्वं च **मे** मम **तन्वः** शरीरस्य **तत्** तदा **आसीः** अभवः । सुखयितेति शेषः । परमप्येवं मन्तव्यं किमिति कातरो भवसीत्युवाच ॥ ॥१॥