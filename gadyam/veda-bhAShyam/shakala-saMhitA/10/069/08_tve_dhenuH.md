+++
title = "008"
devataa = "अग्निः"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


हे **जातवेदः** जातप्रज्ञ **अग्ने** **त्वे** त्वयि **सुदुघा** सुष्ठु पयसो दोग्ध्री काचिद्धोमसाधनभूता **धेनुः** अस्ति । कीदृशी। **असश्चतेव** संगवर्जितेनेवैकत्र स्थित्यभावात्कुत्रापि न संयुक्तेनादित्येन **समना** संगता **सबर्धुक्** अमृतं दुहाना गोरूपा माध्यमिका वाग्वैद्युते त्वय्यस्तीति भावः । तादृशः **त्वं** **नृभिः** कर्मनेतृभिः **दक्षिणावद्भिः** ऋत्विग्भ्यो देयत्वेन तद्वद्भिः **देवयद्भिः** देवकामैः **सुमित्रेभिः** अस्माभिः **इध्यसे** हविर्भिर्दीप्यसे ॥