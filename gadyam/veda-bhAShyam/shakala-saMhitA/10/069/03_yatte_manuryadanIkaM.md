+++
title = "003"
devataa = "अग्निः"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


हे **अग्ने** **ते** त्वदीयं **यत्** **अनीकं** रश्मिसंघं **मनुः** एतन्नामकः यथा **समीधे** हविर्भिः सम्यग्दीपयति **सुमित्रः** एतन्नामकोऽहं समीधे सम्यग्दीपयामि। ‘ ञिइन्धी दीप्तौ'। लिटि ‘ इन्धिभवतिभ्यां च' इति कित्त्वान्नलोपः । **तदिदं** सोऽयं रश्मिसंधः **नवीयः** नवतरो भवतु । **सः** त्वं **रेवत्** धनयुक्तं यथा भवति तथा **शोच** प्रज्वल । **सः** एव त्वं **गिरः** अस्मदीयाः स्तुतीः **जुषस्व** सेवस्व । **सः** त्वं **वाजं** शत्रुबलं **दर्षि** विदारय । तथा **इह** मयि **श्रवः** अन्नं **धाः** धेहि ॥