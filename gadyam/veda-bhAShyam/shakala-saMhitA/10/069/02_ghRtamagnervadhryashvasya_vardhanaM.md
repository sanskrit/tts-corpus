+++
title = "002"
devataa = "अग्निः"
RShiH = "सुमित्रो वाध्र्यश्वः"
ChandaH = "जगती"

+++


**वध्र्यश्वस्य** संबन्धिनः **अग्नेः** **घृतं** दीयमानं हविः **वर्धनं** भवतु । तथा **घृतमन्नम्** अदनीयं भवतु । तथा **अस्य** अग्नेः **घृतमु** घृतमेव **मेदनं** पुष्टिकरं भवतु । येनाग्निः पुष्टो भवति तन्मेदनम् । तेन **घृतेनाहुतः** अग्निः **उर्विया** उर्वत्यन्तं **वि** **पप्रथे** स्वतेजसा विप्रथितो भवति । तथा **सर्पिरासुतिः** सर्पिरासूयते यस्मिन्निति सोऽग्निः **सूर्य** इव **रोचते** दीप्यते ॥