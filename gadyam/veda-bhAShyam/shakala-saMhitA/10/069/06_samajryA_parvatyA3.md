+++
title = "006"
devataa = "अग्निः"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


हे **अग्ने** अज्र्या। अजन्ति गच्छन्तीत्यज्रयो जनाः। तेभ्यो हितानि **पर्वत्या** पर्वतभवानि **वसूनि** गवादिलक्षणानि **सं** **जिगेथ** शत्रुभ्यः संजितवानसि । तथा **आर्यां** बलवद्भिः कृतान् **दासा** दासैरसुरैः कृतान **वृत्राणि** उपद्रवान् **सं** **जिगेथ** । तान् हतवानसीत्यर्थः।' जि जये । लिटि रूपम्। **शूरइव** **धृष्णुः** **जनानां** **च्यवनः** **त्वं** पृतनायून् संग्रामकामान् **अभि** **ष्याः** अभिभब । पृतनायूनित्यत्र लोपाभावश्छान्दसः । ‘ अश्वाघस्यात्' इत्यात्वं विधीयमानमस्मादपि व्यत्ययेन भवति ॥ ॥ १९ ॥