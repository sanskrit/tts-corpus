+++
title = "007"
devataa = "अग्निः"
RShiH = "सुमित्रो वाध्र्यश्वः"
ChandaH = "त्रिष्टुप्"

+++


**दीर्घतन्तुः** । यैर्यज्ञं संतनोति ते तन्तवः स्तोत्रादयः। प्रभूतस्तुतिमान् **बृहदुक्षा**। उक्षा सेचको रश्मिः । प्रभूतरश्मियुक्तः **सहस्रस्तरीः** हवीरूपबह्वाच्छादनः **शतनीथः** आहवनीयादिद्वारेण बहुविधनयनः **ऋभ्वा** महान् **द्युमत्सु** दीप्तिमत्सु मध्ये **द्युमान्** अतिशयेन दीप्तिमान् **अयमग्निः** **नृभिः** कर्मनेतृभिर्ऋत्विग्भिः मृज्यमानः अलंक्रियमाणो भवति । ' मृजू शौचालंकारयोः । स त्वं **देवयत्सु** देवान् कामयमानेषु **सुमित्रेषु** अस्मासु **दीदयः** दीप्यस्व । दीदयतिर्दीप्तिकर्मा ॥