+++
title = "007"
devataa = "आपः अपान्नपाद्वा"
RShiH = "कवष ऐलूषः"
ChandaH = "त्रिष्टुप्"

+++


**यः** इन्द्रः **वृताभ्यः** मेघेरावृताभ्यः परिवेष्टिताभ्यः **वः** युष्मभ्यमद्यः म **लोकं** मेघोदरान्निर्गमनमार्गम् **अकृणोत्** अकरोत् । **उ** इति पूरणः । किंच **यो** **वः** युष्मानपः **मह्याः** महत्याः **अभिशस्तेः** मेघपरिवेष्टनाभिहिंसनात् **अमुञ्चत्** मोचितवान् । हे **आपः** यूयं **तस्मै** तादृशाय **इन्द्राय** **मधुमन्तं** मधुरस्वादुयुक्तं **देवमादनम्** इन्द्रादिदेवानां सोमेन सह मिश्रीभूय तर्पयितारम् **ऊर्मिम्** अप्संघातं **प्र** **हिणोतन** अस्मद्यज्ञं प्रति गमयत । सोमाभिषवकर्माङ्गभावाय प्रस्थापयत ॥