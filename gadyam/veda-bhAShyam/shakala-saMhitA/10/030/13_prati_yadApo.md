+++
title = "013"
devataa = "आपः अपान्नपाद्वा"
RShiH = "कवष ऐलूषः"
ChandaH = "त्रिष्टुप्"

+++


हे **आपः** **आयतीः** अस्मद्यज्ञं प्रत्यागच्छन्तीः **यत्** । ‘सुपां सुलुक्” इति विभक्तेरर्लुक् । याः युष्मान् **प्रति** **अदृश्रं** प्रतिपश्यामि **घृतं** सोमसंसृष्टमाज्यं **मधूनि** मधुसदृशानि मृष्टरसानि **पयांसि** उदकानि च संभूय **बिभ्रतीः** यागकाले धारयन्तीः तथा **अध्वर्युभिः** **मनसा** अन्तःकरणेन **संविदानाः** संभाषमाणाः किंच **इन्द्राय** इन्द्रार्थं **सुषुतं** सुष्ठु सुतं **सोमं** **भरन्तीः** धारयन्तीः एवंभूतास्ता युष्मान्स्तौमीति शेषः ॥