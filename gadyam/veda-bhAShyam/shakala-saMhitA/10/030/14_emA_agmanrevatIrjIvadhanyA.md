+++
title = "014"
devataa = "आपः अपान्नपाद्वा"
RShiH = "कवष ऐलूषः"
ChandaH = "त्रिष्टुप्"

+++


**रेवतीः** रेवत्यः धनवत्यः **जीवधन्याः** जीवानां पालयित्र्यः प्रीणयित्र्यो वा **इमाः** ईदृग्भूता आपः **आ** **अग्मन्** अस्मद्यज्ञं प्रत्यागच्छन् । एतज्ज्ञात्वा हे **सखायः** सखिभूता हे **अध्वर्यवः** यूयम् **अपां** **नप्त्रा** वृष्टिकर्मस्वधिकृतेन देवेन सह  **संविदानाः** संमन्त्रयमाणाः **एनाः** एता अपः। **सादयत** स्थापयत । कुत्र सादयाम इति उच्यते । **सोम्यासः** सोमसंपादिनोऽध्वर्यवः यूयं **बर्हिषि** वेद्यामास्तीर्णे कुशमये **नि** **धत्तन** नियमेन स्थापयत ।