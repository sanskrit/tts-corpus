+++
title = "012"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**यत्** यदा स्तोतारः **पश्वा** पशुना । गोसमूहेनेत्यर्थः । तेन **वियुता** वियुक्तानि स्वकीयानि गोस्थानानि **पश्चा** पश्चात् **बुधन्त** अजानन्। तदानीं **कारवः** । कारुरित्यर्थः । स्तोता **इति** **ब्रवीति** इत्थं ब्रूते । किमिति। **वक्तरि** स्तोतरि **रराणः** रममाणः **वसोः** वासकात् **वसुत्वा** अतिशयेन वासयिता। यद्वा । वसुत्वेति समूहार्थे त्वा नामकरणः । गोरूपधनवतोऽतिशयेन गोसमूहवानित्यर्थः । **अनेहा** अपाप इन्द्रः **विश्वं** सर्वं **द्रविणं** गोरूपं पणिभिरपहृतं धनं **क्षु** । मक्ष्वित्यर्थः । शीघ्रम् **उप** **विवेष्टि** उपव्याप्नोति पुनरादातुम् । अयमर्थः । यदेन्द्रस्य स्तोतारोऽसुरैरपहृतमात्मीयं गोधनं जानन्ति ततः प्रागेवागत्येन्द्रस्तं न्यरुधदिति ॥