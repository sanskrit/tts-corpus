+++
title = "027"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


अनयर्षिरङ्गिरस आशास्ते । हे **यजत्राः** यष्टव्याः **देवासः** देवाः **ते** यूयम्। **उ** इति पूरणः । **महः** महते **नः** अस्माकम् **ऊतये** रक्षणाय **सजोषाः** संगताः **भूत** भवत । **ये** च यूयम् अङ्गिरसो मह्यं **वाजान्** अन्नानि **अनयत** प्रापयथ **वियन्तः** सततमुक्थाय विविधं गच्छन्तः सन्तः । **ये** च यूयम् **अमूराः** अमूढाः । षष्ठाहःप्रयोगमौढ्यरहिता इत्यर्थः । तादृशाः **निचेतारः** गवां विविक्तारः **स्थ** भवथ। ते सजोषा भूतेति समन्वयः ॥