+++
title = "011"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**मक्षु** शीघ्रं **कनायाः** कमनीयाया घर्मदोग्ध्र्याः **नवीयः** नवतरं **सख्यम्** । प्राप्येति शेषः । अथवा नवीय इति राधोविशेषणम् । नवतरं **राधः** धनमिव **रेतः** सिच्यमानम् **ऋतम्** उदकं **तुरण्यन** दिवः सकाशात्प्रेरितवन्तः । हे इन्द्र **ते** तुभ्यं **यत्** यदा **रेक्णः** पाथोलक्षणं धनम् **आ** अभिमुखम् **अयजन्त** अपूजयन् । कीदृशं रेक्णः । **सबर्दुघायाः** । सबरित्यमृतनाम । अमृतदोग्ध्र्याः **उस्रियायाः** गोः **पयः** पानयोग्यं रसम् । तदोदकं तुरण्यन्निति । अत्राध्वर्युब्राह्मणम् - ‘अङ्गिरसो वै सत्रमासत तेषां पृश्निर्घर्मधुगासीत् सर्जीषेणाजीवत् तेऽब्रुवन् कस्मै नु सत्रमास्महे येऽस्या ओषधीर्न जनयाम इति ते दिवो वृष्टिमसृजन्त' (तै, ब्रा. २. १. १. १ ) इति ॥