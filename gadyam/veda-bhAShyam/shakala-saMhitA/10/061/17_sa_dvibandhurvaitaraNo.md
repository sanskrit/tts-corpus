+++
title = "017"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**सः** अग्निः **द्विबन्धुः** द्वयोर्लोकियोर्बन्धुभूतः **वैतरणः** सर्वस्य विशेषेण तारयिता । यद्वा । वितरणार्हो हविष्प्रदानार्हः । **यष्टा** देवानां याजकोऽग्निः सबर्धुम् अमृतोपमपयोदोग्ध्रीं **धेनुम्** **अस्वम्** अप्रसूतां निवृत्तप्रसवां शयवे **दुहध्यै** दोहायाकरोत् । **यत्** यदा स शयुः मित्रावरुणौ **अर्यमणं** च **ज्येष्ठेभिः** ज्येष्ठैः प्रशस्तैः **वरूथैः** वरणीयैः **उक्थैः** शस्त्रैः **सं** **वृञ्जे** सम्यक्स्तौति । यदा स शयुर्मित्रावरुणार्यम्णां स्तुतिं करोति तदा तेषामाज्ञयाग्निर्निवृत्तप्रसवां पयोदोग्ध्रीमकरोदिति ॥