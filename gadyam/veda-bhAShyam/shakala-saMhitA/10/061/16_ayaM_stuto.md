+++
title = "016"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**अयं** **वेधाः** सर्वस्य विधाता **राजा** सोमः **स्तुतः** सर्वैः **वन्दि** स्तूयतेऽस्माभिः । किंच **विप्रः** विशेषेण पूरको विप्रवच्छुद्धो वा **स्वसेतुः** यस्य स्वभूता रश्मयो जगद्बन्धकाः सन्ति स सोमः **अपश्च** अन्तरिक्षं च **तरति** लङ्घयति प्रतिदिनम् । **सः** सोमः **कक्षीवन्तम्** ऋषिं पर्वतमध्ये सोमार्थं गतं **रेजयत्** अकम्पयत्। **सः** स एव **अग्निं** हविर्वोढुमशक्तं सन्तं पलाय्याप्सु प्रविष्टं रेजयत् । कम्पने दृष्टान्तः । **नेमिं** नमनशीलं **रघुद्रु** लघुगमनं **चक्रम्** **अर्वतः** अर्वन्तोऽश्वा इव ते यथा तथा रेजयत् । नुमभावश्छान्दसः ॥