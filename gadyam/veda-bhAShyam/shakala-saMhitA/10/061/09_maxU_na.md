+++
title = "009"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


वास्तोपतिना रुद्रेण गोप्यमानेऽस्मिन् यज्ञे **वह्निः** वह्निवद्दाहको राक्षसादिः **मक्षु** **न** शीघ्रं न **उप** **सीदत्** नागच्छति । यो वह्निः **प्रजायाः** **उपब्दिः** उपपीडको भवति । यज्ञविघातार्थमागच्छति । ऋत्विगादिरूपायाः प्रजाया न पीडां करोत्यहनि । तथा **ऊधः** । रात्रिनामैतत् । रात्रावपि **अग्निं** ज्वलन्तं **नग्नः** विवसनो राक्षसादिः **न** **उप** सीदत् । एवं रुद्रे रक्षितरि सति सः अग्निः **इध्मं** **सनिता** **जज्ञे** उत्पन्नः । **उत** अपि च **वाजम्** अन्नं हविः **सनिता** जज्ञे। **स** **धर्ता** यज्ञस्य फलस्य वा धारक उत्पन्नः सोऽग्निः **सहसा** बलेन **यवीयुत्** यज्ञमिश्रयितॄणां रक्षःप्रभृतीनां योद्धा जज्ञे ॥