+++
title = "013"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**तदित्** तत्रैव **नु** क्षिप्रम् **अस्य** इन्द्रस्य **परिषद्वानः** परितो वर्तमानाः परिचारका रश्मयः **अग्मन्** प्रकाशनार्थमगच्छन् । **पुरु** पुरूणि कृत्रिमाणि **सदन्तः** सीदन्तोऽसुराः 'नार्षदं नृषदः पुत्रं **बिभित्सन्** भेत्तुमैच्छन् । किंचायं **शुष्णस्य** एतन्नामकस्यासुरस्य **पुरुप्रजातस्य** बहुप्रादुर्भावस्य **संग्रथितं** मर्मं **विदत्** वेत्ति । अयमिन्द्रः **यत्** असुरस्य दुर्ज्ञेयं मर्म **गुहा** गुहायां गोपितं तद्विदत्॥