+++
title = "004"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**कृष्णा** रात्रिः **यत्** यदा **अरुणीषु** अरुणवर्णासु **गोषु** **सीदत्** निवसति । उषा विभासनाय रथमधितिष्ठतीत्यर्थः । ‘ अरुण्यो गाव उषसाम् ' इति निरुक्तम् । उषःकाले हे **दिवो** **नपाता** दीप्यमानस्य स्वर्गस्य प्रकाशात्मकस्य यागस्य वा न पातयितारौ हे अश्विनौ **वां** **हुवे** आह्वये । **वीतं** कामयेथां **मे** **अन्नं** हविर्लक्षणम् । तदर्थं **मे** **यज्ञम्** **आ** **गतम्** आगच्छतम् । **इषम्** अन्नं **ववन्वांसा** **न** संभजमानावश्वाविव । तद्वदागतम् । कीदृशौ युवाम् । **अस्मृतध्रू** अस्मृतद्रोहौ मयि द्रोहमस्मरन्तौ ॥