+++
title = "021"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**अध** संप्रति **कस्य** **चित्** **श्वान्तस्य** प्रवृद्धस्य श्रान्तस्य वा । आत्मनो निर्देशः । ईदृशस्य नाभानेदिष्ठस्य **कनायाः** कमनीयायाः स्तुतेः **गावः** वाचः । यद्वा । वाचः स्तुतयः कनायाः कमनीयायाः स्तुतेः **उपमातिम्** उपमानभूतमिन्द्रम् **अनु** **परेयुः** अनु परागच्छन्ति । हे **सुद्रविणः** सुधनाग्ने **त्वं** **श्रुधि** शृणु। **नः** अस्माकमिममिन्द्रं **याट्** अयाट् यज । **त्वं** च **आश्वघ्नस्य** अश्वघ्नोऽश्वमेधयाजी मनुः तस्य पुत्रस्य मम **सूनृताभिः** स्तुतिभिः **ववृधे** वर्धसे । पुरुषव्यत्ययः । अथवायं वर्धत इति परोक्षेण निर्देशः ॥