+++
title = "006"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**कामं** यथेच्छं **कृण्वाने** कुर्वाणे **पितरि** प्रजापतौ **युवत्यां** दुहितर्युषसि दिवि वा । ‘ दिवमित्यन्ये ' इति हि ब्राह्मणं प्रदर्शितम् । **मध्या** तयोर्मध्येऽन्तरिक्षमध्ये वा **अभीके** समीपे **यत्** **कर्त्वं** कर्म **अभवत्** मिथुनीभावाख्यं तदानीं **मनानक्** अल्पं **रेतः** **जहतुः** त्यक्तवन्तौ । किं कुर्वाणाविति तत्राह। **वियन्तौ** परस्परमभिगच्छन्तौ । प्रजापतिना **सानौ** समुच्छ्रिते स्थाने **सुकृतस्य** यज्ञस्य **योनौ** **निषिक्तम्** आसीदित्यर्थः । ततो रुद्र उत्पन्न इत्यर्थः ॥