+++
title = "008"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


अङ्गिरसां सत्रान्ते नाभानेदिष्ठो गोनिरोधायागच्छन्तं वास्तोऽपतिं पुरतः पश्यन् वदति । **स** **ईम्** सोऽयं **वृषा** **न** वर्षक इन्द्र इव स यथा नमुचिवधार्थम् **आजौ** संग्रामे **फेनमस्यत्** क्षिप्तवान् तद्वत्क्षेपमना वास्तोष्पतिरिदानीं तवैव वास्तुभागो युक्त इति यथार्थकथनानन्तरं **स्मत्** अस्मत्तः **आ** **अप** **परैत्** अपपरागच्छति । **दभ्रचेताः** अल्पमनस्को यः कश्चित् **दक्षिणा** दक्षिणार्थानां गवां **परावृक्** परावर्जयिता सन् **पदा** पदानि **न** **सरत्** न सरति अस्मदभिमुखमागच्छति । **मे** मम संबन्धिन्यः **ताः** गाः अङ्गिरोभिर्दत्ताः **पृशन्यः** पथिकानामभिस्पर्शनकुशलो रुद्रः **न** **जगृभ्रे** न गृह्णातीत्येवमाशास्ते ॥