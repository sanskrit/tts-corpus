+++
title = "014"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


**उत** अपि च भर्गो **ह** **नाम** तत्तेजः किल प्रसिद्धं **यस्य** तेजस आग्नेयस्य संबन्धिनि **त्रिषधस्थे** बर्हिषि **ये** **देवाः** सन्ति ते सवें **स्वर्ण** स्वर्गे यथा तथैव **निषेदुः** निषीदन्ति । **उत** अपि च तत्तेजः **अग्निर्ह** **नाम** अग्निः किल नाम । उतापि च **जातवेदाः** जातप्रज्ञो जातानां वेदिता एतदपि तस्य तेजसो नाम । अग्नेर्भर्ग इत्यग्निरिति जातवेदा इति च त्रीणि नामानीत्यर्थः । अथ प्रत्यक्षकृतः । हे **होतः** होमनिष्पादकोक्तनामाग्ने **ऋतस्य** **होता** यज्ञस्य संबन्धिनां देवानामाह्वाता **अध्रुक्** द्रोहरहितस्त्वं **नः** अस्माकमाह्वानं **श्रुधि** शृणु ॥