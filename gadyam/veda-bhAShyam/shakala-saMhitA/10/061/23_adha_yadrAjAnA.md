+++
title = "023"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


हे **राजाना** राजमानौ मित्रावरुणौ **अध** अधुना सत्रसमाप्तौ **यत्** यस्मात् **गविष्टौ** गवामेषणायां सत्यां **सरण्युः** सरणशीलो यमः **सरत्** गच्छति **कारवे** कर्माणि कुर्वतेऽङ्गिरसां गणाय । किमिच्छन् । **जरण्युः** तस्मा अङ्गिरसां गणाय स्तुतिमिच्छन् । तस्मात् **सः** **विप्रः** नाभानेदिष्ठः **एषाम्** अङ्गिरसां **प्रेष्ठः** प्रियतमः बभूव भवतु । **हि** इति पूरणः । तेषां कर्तव्यं **परा** **च** **वक्षत** परावहतु । **उत** अपि च **एनान्** अङ्गिरसः **पर्षत्** पारयतु इत्यात्मन एवाशास्ते ॥