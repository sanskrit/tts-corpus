+++
title = "005"
devataa = "विश्वेदेवाः"
RShiH = "नाभानेदिष्ठो मानवः"
ChandaH = "त्रिष्टुप्"

+++


यथा स्वांशेन भगवान् रुद्रः प्रजापतिर्वास्तोऽपतिं रुद्रमसृजत् तदेतदादिभिस्तिसृभिर्वदति । **यस्य** प्रजापतेः **इष्णत्** एषणवत् **वीरकर्मम्** । लिङ्गव्यत्ययः। वीरकर्म । रेत इत्यर्थः । येन रेतसोत्पन्ना वीरा भवन्ति तादृग्रेतः **प्रथिष्ट** प्रथितमासीत् तद्रेतः **अनुष्ठितं** प्रजापतिनापत्यार्थं निषिक्तं **नर्यः** नरेभ्यो हितो यद्वा नेतृभ्यो देवेभ्यो हितो रुद्रः **अपौहत्** अपोहति । तदेवाह । **पुनस्तत्** रेतः **आ** **वृहति** सर्वत उत्खिदति उद्गमयति पुरुषाकारेण स्वयमुत्पन्नः सन् । कीदृशं रेतः । **यत्** रेतः **कनायाः** कान्तायाः **दुहितुः** स्वपुत्र्याः तस्यामित्यर्थः । तत्र प्रजापतिना **अनुभृतम्** **आः** आसीत् । अस्तेः सिपि - - । कीदृशो रुद्रः । **अनर्वा** अन्यस्मिन्नप्रत्यृतः । ‘ प्रजापतिर्वै स्वां दुहितरमभ्यध्यायद्दिवमित्यन्य आहुरुषसमित्यन्ये ' (ऐ, ब्रा. ३. ३३ ) इति ब्राह्मणम् ॥ ॥ २६ ॥