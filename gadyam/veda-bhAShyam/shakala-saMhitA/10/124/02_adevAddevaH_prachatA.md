+++
title = "002"
devataa = "अग्निः"
RShiH = "अग्निः"
ChandaH = "त्रिष्टुप्"

+++


**अदेवात्** अदेवनशीलात् **गुहा** गुहायां वर्तमानात् ॥ ‘सुपां सुलुक्°' इति सप्तम्या लुक् । **प्रचता** देवानां प्रयाचनेन हेतुना **यन्** निर्गच्छन् **देवः** देवनशीलोऽहं **प्रपश्यमानः** देवैर्मदर्थं कल्पितं प्रयाजानुयाजादिलक्षणं हविर्भागं प्रपश्यमानो निरीक्षमाणः सन् **अमृतत्वमेमि**। मरणधर्मराहित्यं देवत्वं प्राप्नोमि ॥ दृशेर्व्यत्ययेनात्मनेपदम् ॥ हविर्वहनाद्भीतः पलायितोऽबादिषु स्थानेषु निगूढः पुनर्देवैर्हविर्वहनाय प्रार्थ्यमानस्तैर्दत्तेन हविषा अहं देवत्वं प्राप्तवानस्मीत्यर्थः । यद्यप्यहं गुहातो निर्गत्य प्रकाशमानः सन् शोभनं यज्ञं निवर्तयामि तथापि **शिवं** शोभनं **सन्तं** भवन्तं यज्ञम् **अशिवः** अशोभनरूपोऽप्रकाशमानः सन् **यत्** यस्मिन् समाप्तिकाले **जहामि** परित्यजामि तदानीं **नाभिं** नहनशीलां बन्धनशीलाम् **अरणीम्** अश्वथमेव **स्वात्सख्यात्** आत्मीयात सखित्वाञ्चिरकालमश्वरूपोऽहं तत्र न्यवात्समिति स्नेहवशात् **एमि** प्राप्नोमि ॥