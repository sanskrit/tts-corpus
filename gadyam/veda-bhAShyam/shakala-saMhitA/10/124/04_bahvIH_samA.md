+++
title = "004"
devataa = "अग्निः"
RShiH = "अग्निः"
ChandaH = "त्रिष्टुप्"

+++


**अस्मिन्** वेदिलक्षणस्थाने **बह्वीः** **समाः** बहून् संवत्सरान् **अकरम्** अकार्षम् । चिरकालं न्यवात्सम् । तत्र **इन्द्रं** **वृणानः** संभजमानः **पितरम्** उत्पादकमरण्यात्मकं **जहामि** परित्यजामि । यदा त्वहं देवेभ्यो निर्गत्य गुहायां निगूढः तदा **ते** देवा: **अग्निः** **सोमो** **वरुणः** च **च्यवन्ते** । राष्ट्रात् प्रच्युता अभवन् । एकस्याप्यग्नेर्हविर्वोढृत्वरूपेण देवतात्मना च पृथक्त्वात्परोक्षनिर्देशः । **आयन्** पुनरागच्छन्नहं यद्राष्ट्रमसुरैरपहृतं  **पर्यावर्त्** पर्यावर्तमानं मदभिमुखं पुनरावर्तमानं **तत्** **राष्ट्रं** राज्यं यज्ञभूमिम् **अवामि** असुरेभ्यो रक्षामि ॥ पर्यावर्त् । उपसृष्टाद्वृतेः अन्येभ्योऽपि दृश्यन्ते' (पा. सू. ३. २. ७५ ) इति विच् । रात्सस्य ' ( पा. सू. ८. २. २४ ) इति नियमात् ‘ संयोगान्तस्य°' ( पा. सू. ८. २. २३) इति लोपाभावः ॥