+++
title = "006"
devataa = "यथानिपातं"
RShiH = "अग्निवरुणसोमानां निहवः"
ChandaH = "त्रिष्टुप्"

+++


इयमृगग्नेर्वरुणस्य वा वाक्यम् । हे सोम **इदं** **स्वः** अयं द्युलोकः यद्वायं शोभनारणः सूर्यः **इदमित्** इदमेव **वामं** वननीयम् **आस** बभूव । इदंशब्देन प्रकृतं स्वः परामृश्यते । **अयं** च **प्रकाशः** प्रकाशस्याधारभूतः **उरु** विस्तीर्णमिदम् **अन्तरिक्षं** हे सोम एतत्सर्वं पश्य । अत एव अस्मिन्समय आवां **वृत्रं** **हनाव** हिनसाव । तदर्थं **निरेहि** निष्क्रम्यागच्छ। **हविः** **सन्तं** लतारूपेण हविर्भवन्तं देवतात्मानं त्वां **हविषा** चरुपुरोडाशादिना वयं **यजाम** ॥