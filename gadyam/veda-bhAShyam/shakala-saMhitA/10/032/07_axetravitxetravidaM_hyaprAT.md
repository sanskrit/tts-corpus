+++
title = "007"
devataa = "विश्वेदेवाः"
RShiH = "कवष ऐलूषः"
ChandaH = "त्रिष्टुप्"

+++


सेयमनुशासनस्तुतिः प्रासङ्गिकी। **अक्षेत्रवित्** । ‘क्षि निवासगत्योः' । क्षीयते गम्यतेऽनेनेति क्षेत्रं पन्थाः । पन्थानमजानन् पुरुषः **क्षेत्रविदं** क्षेत्रज्ञं पुरुषम् **अप्राट्** पृष्टवान् । सः **क्षेत्रविदा** पथिज्ञेन तेन **अनुशिष्टः** प्रदर्शितमार्गः सन् **प्रैति** स्वाभिलषितं देशं गच्छति । **अनुशासनस्य** मार्गोपदेशरूपस्य **एतद्वै** एतत्खलु **भद्रं** भजनीयं कल्याणकरम् । किं तत् । **उत** अपि च अञ्जसीनाम् ऋजुना मार्गेण गन्तव्यानामपां **स्रुतिं** मार्गं पिपासितः सन् **विन्दति** लभते । यद्वा । अञ्जसीनामिति स्रुतेर्विशेषणम् । ऋजुमकुटिलमप्रयासेन गन्तव्यं मार्ग लभते खलु ॥