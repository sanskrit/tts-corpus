+++
title = "005"
devataa = "विश्वेदेवाः"
RShiH = "कवष ऐलूषः"
ChandaH = "जगती"

+++


हे यजमानाः **देवयुः** देवान् कामयमानो होता **वः** युष्माकं **पदम्** **अच्छ** स्थानं प्रति **प्र** **रिरिचे** प्ररिक्तोऽभूत् । अथ होतृभ्यः सकाशात् **एकः** मुख्य इन्द्रः **रुद्रेभिः** रुद्रपुत्रैः मरुद्भिः सह **तुर्वणिः** क्षिप्रगामी सन् **याति** गच्छति युष्मदीयं यज्ञम् । **जरा** **वा**। वाशब्दोऽप्यर्थे । स्तुतिरपि **येष्वमृतेषु** मरणधर्मरहितेषु देवेषु **दावने** धनप्रदानाय समर्था भवति । तस्मात् **वः** यूयम्। छान्दसो वसादेशः । **ऊमेभ्यः** रक्षितृभ्यो देवेभ्यः **मधु** मदकरं सोममद्भिः **परि** **षिञ्चत** ॥ ॥ २९ ॥