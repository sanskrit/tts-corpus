+++
title = "006"
devataa = "विश्वेदेवाः"
RShiH = "कवष ऐलूषः"
ChandaH = "त्रिष्टुप्"

+++


कुरुश्रवणस्य यज्ञे निधीयमानोऽग्निरभिधीयते । **निधीयमानम्** अध्वर्युणाहवनीयेऽग्नौ **अप्सु** मातृभूतासु **अपगूळ्हम्** अन्तर्हिन्तं त्वां **देवानां** **व्रतपाः** कर्मणो रक्षक इन्द्रः **मे** मह्यं **प्र**  **उवाच** । प्रवादीत् । हे **अग्ने** **विद्वान्** जाजानः **इन्द्रः** स्वाधिकारमस्मद्भक्ततां वा **त्वा** त्वाम् **अनु** **हि** **चचक्ष** अनुगतः पश्चाद्ददर्श । **तेन** इन्द्रेण **अनुशिष्टः** **अहम्** अनेन पथा त्वया स्वर्गो गन्तव्य इत्येवमुपदिष्टः सन् **आगाम्** आभिमुख्येन स्वर्गं गच्छेयम् ॥