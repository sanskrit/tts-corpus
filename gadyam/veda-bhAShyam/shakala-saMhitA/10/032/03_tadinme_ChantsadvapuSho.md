+++
title = "003"
devataa = "विश्वेदेवाः"
RShiH = "कवष ऐलूषः"
ChandaH = "जगती"

+++


**वपुषः** । वपुः रूपम् । तद्वाँल्लक्ष्यते । वपुष्मतोऽपि **वपुष्टरं** रूपवत्तरमत्यन्तं सुरूपं **तत्** यज्ञकर्म **मे** मह्यं **छन्त्सत्** इन्द्रः कामयताम् । **यत्** यदा **पुत्रः** **जानं** जन्म आत्मन उत्पत्तिं **पित्रोः** मातापित्रोः सकाशात् **अधीयति** संकीर्तनद्वारेणाधिगच्छति । सुब्रह्मण्याह्वानकालेऽमुकशर्मणः पुत्रो यजत इत्यात्मनो जन्म संकीर्तयति । यद्वा । यज्जननादागतं धनं पित्रों: सकाशात्पुत्रोऽधिगच्छति तदेव मह्यमिच्छतु । **जाया** पत्नी **पतिं** यजमान **सुमत्** कल्याणेन **वग्नुना** वाग्रूपेण शब्देन **वहति** आत्मसमीपं प्रापयति । **भद्र** भजनीयः **परिष्कृतः** सुसंस्कृत: **पुंस** **इत**। पत्युरेवेत्यर्थः । **वहतुः** जायायै प्रदातव्यः । तदुक्तं-- सुभद्रमर्य भोजनं बिभर्षि ' (ऋ. सं. ८. १. ३४) इति । यद्वा । पुंसोऽतिशूरस्येन्द्रस्यार्थाय भद्रो भजनीयो वहतुर्वहनशीलो देवान् प्रति स सोमः परिष्कृतः संस्कृतो भवति । तदेन्द्रः कामयतामित्यर्थः ॥