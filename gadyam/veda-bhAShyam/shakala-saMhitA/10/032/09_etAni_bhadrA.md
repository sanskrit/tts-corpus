+++
title = "009"
devataa = "विश्वेदेवाः"
RShiH = "कवष ऐलूषः"
ChandaH = "त्रिष्टुप्"

+++


हे **कलश** कलावन् सर्वकलापरिपूर्ण । यद्वा । लुप्तमत्वर्थीयः । द्रोणकलशवन् हे **कुरुश्रवण** । कुरव ऋत्विजः । तेषां स्वभूतानां स्तुतीनां श्रोतर्हे इन्द्र **मघानि** धनानि स्तोतृभ्यो यष्टृभ्यश्च **ददतः** प्रयच्छतस्तवेन्द्रस्यार्थम् **एतानि** **भद्रा** भजनीयानि हवींषि स्तोत्राणि च **क्रियाम** विधेयास्म । करोतेराशीर्लिंङि  ‘ रिङ्शयग्लिङ्क्षु ' (पा. सू. ७. ४. २८) इति रिङादेशः । अथ स्तोतॄन्प्रत्याह । हे **मघवानः** महनीयस्तोत्ररूपधनवन्तः **वः** युष्माकं **सः** इन्द्रः **दान** - **इत्** धनादेर्दातैव **अस्तु** भवतु । **अयं** **च** यज्ञे स्थितः **सोमः** दातास्तु हृदय आत्मीये **यं** पीतं सोमं **बिभर्मि** धारयामि ।  ‘ डुभृञ् धारणपोषणयोः'। जौहोत्यादिकः ।  ‘ भृञामित् ' इत्यभ्यासस्येत्वम् । यद्योगादनिघातः । यद्वा । हे कलशकुलजात हे कुरुश्रवणैतन्नामक त्रसदस्योः पुत्र राजन् ऋत्विग्भ्यो धनानि प्रयच्छतः तवार्थं वयं कर्माणि क्रियाम । मघवानः कुरुश्रवणाः । पूजायां बहुवचनम् । एवं यागकर्म कुर्वाणस्य तवेन्द्रो दाता भवतु । अयं सोमश्च धनानि प्रयच्छतु ॥ ॥ ३० ॥