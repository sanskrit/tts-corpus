+++
title = "004"
devataa = "इन्द्रः"
RShiH = "गौरवीतिः"
ChandaH = "त्रिष्टुप्"

+++


हे **इन्द्र** **ते** तव **आयवः** मनुष्या अङ्गिरसः **तत्** तदा **पनन्त** **आ** सर्वतः पनन्त स्तूयन्ते ॥ **ये** अङ्गिरसः **गोमन्तम्** **ऊर्वं** संघं पणिभिरपहृतं प्राप्तं **तितृत्सान्** हिंसितुमैच्छन् । तृदेर्हिंसार्थस्य सनन्तस्य लेट्याडागमः । यद्योगादनिघातः । अभ्यस्तस्वरः । **ये** चाङ्गिरसः **सकृत्स्वम्** । या सकृत्सूते सा सकृत्सूः । तां सकृत्प्रजातां **पुरुपुत्रां** बह्वोषधिवनस्पतिरूपपुत्रां **सहस्रधारां** बहुलकामाना-- मुत्पादयित्रीं **बृहतीं** विस्तृतां **महीं** भूमिम् । यद्वा । पुरुपुत्रां बह्वोषधिवनस्पतिरूप पुत्रां **सहस्रधारां** बहुकामवर्षित्रीं महीं महतीं पूज्यां वा बृहतीं परिमाणरहितां दिवं दुधुक्षन् दुदुहुः । ते पनन्तेति संबन्धः ।  ‘ सकृद्ध द्यौरजायत ' ( ऋ. सं. ६. ४८, २२ ) इत्याद्युक्तम् ॥