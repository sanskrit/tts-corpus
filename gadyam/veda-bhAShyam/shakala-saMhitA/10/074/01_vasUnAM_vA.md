+++
title = "001"
devataa = "इन्द्रः"
RShiH = "गौरवीतिः"
ChandaH = "त्रिष्टुप्"

+++


**इयक्षन्** धनानि दातुमिच्छन्निन्द्रः **वसूनां** धनानां लाभाय **वा** **चर्कृषे** अपकृष्यते । **धिया** **वा**। धीः कर्म धार्यमाणत्वात् । युद्धादिकर्मणा वा निमित्तेनाकृष्यते । **यज्ञैर्वा** निमित्तभूतैः कृष्यते । कैरिति उच्यते । **रोदस्योः** द्यावापृथिव्योः संबन्धिभिर्देवैः मनुष्यैश्चेत्यर्थः । **सातौ** संग्रामे जेतव्ये सति **ये** **अर्वन्तो** **वा** गच्छन्तः **रयिमन्तः** भवन्ति तैरप्याकृष्यते। **ये** **वनुं** **वा** हिंसां वा **सुश्रुणं** सुप्रसिद्धामत्यन्तदुर्जयविषयां **सुश्रुतः** सुश्रवसः प्रसिद्धाः कुर्वन्ति तैरपीन्द्र आकृष्यत इति ॥