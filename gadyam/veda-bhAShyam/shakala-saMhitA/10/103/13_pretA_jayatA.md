+++
title = "013"
devataa = "इन्द्रो मरुतो वा"
RShiH = "अप्रतिरथ ऐन्द्रः"
ChandaH = "अनुष्टुप्"

+++


हे **नरः** नेतारः संग्रामस्य निर्वोढारो योद्धारः **प्रेत** प्रकर्षेण गच्छत! गत्वा च **जयत** तान्प्रतिभटान् । तिङः परत्वात् ' तिङ्ङतिङः' इति निघाताभावः। **वः** युष्माकम् **इन्द्रः** **शर्म** सुखं **यच्छतु** प्रयच्छतु । **वः** **बाहवः** **उग्रा:** उद्गूर्णबलाः **सन्तु** भवन्तु । **अनाधृष्याः** अन्यैरनभिभाव्याः **यथा** यूयम् **असथ** भविष्यथ तथोग्राः सन्तु वो बाहवः ॥ ॥ २३ ॥