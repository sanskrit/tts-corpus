+++
title = "006"
devataa = "असमातिः"
RShiH = "अगस्त्यस्य स्वसैषां माता ऋषिका"
ChandaH = "अनुष्टुप्"

+++


अनयागस्त्यस्य स्वसा बन्ध्वादीनां माता राजानं स्तौति । हे **राजन्** असमाते त्वम् **अगस्त्यस्य** ऋषेः **नद्भ्यः** नन्दयितृभ्यो बन्ध्वादिभ्यो निमित्तभूतेभ्यस्तेषां धनप्राप्तये **सप्ती** सर्पणस्वभावावश्वौ **रोहिता** रोहितवर्णौ **युनक्षि** योजय रथे । तथा कृत्वा **विश्वान्** सर्वान् **अराधसः** अदातॄनयजमानान् **पणीन्** वणिजः लुब्धकान् **नि** निकृष्टं नितरां वा **अभि** **अक्रमीः** अभिभव ॥ ॥ २४ ॥