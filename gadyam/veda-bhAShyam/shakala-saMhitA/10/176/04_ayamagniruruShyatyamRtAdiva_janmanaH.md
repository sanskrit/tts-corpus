+++
title = "004"
devataa = "अग्निः"
RShiH = "सूनुरार्भवः"
ChandaH = "अनुष्टुप्"

+++


**अयमग्निः** **अमृतात्** अमरणाद्देवाद्देवनिमित्ताद्भयादिव **जन्मनः** जायमानात् मनुष्यात् मनुष्यनिमित्ताद्भयादपि **उरुष्यति** तस्माद्रक्षति ॥ ‘ उरुष्यती रक्षाकर्मा ' ( निरु. ५. २३) इति यास्कः । भाववाचिनोऽमृतशब्दस्य नञा बहुव्रीहौ ‘नञो जरमरमित्रमृताः' इत्युत्तरपदाद्युदात्तत्वम् । ‘ भीत्रार्थानाम् (पा. सू. १. ४, २५) इत्यपादानसंज्ञा ॥ अपि चायं **देवः** सहसश्चित् ॥ सह इति बलनाम । तस्मादुत्तरस्य मत्वर्थीयस्य ‘ बहुलं छन्दसि' इति लुक् ॥ चिच्छब्दोऽप्यर्थे । सहस्वतो बलवतोऽपि **सहीयान्** बलवत्तरः ॥ सहस्विशब्दादीयसुनि • विन्मतोः' इति विनो लुक् । टेः ' इति टिलोपः ॥ एवंभूतो देवः **जीवातवे** जीवनहेतवे यागाय **कृतः** ब्रह्मणा सृष्टः ॥ ॥ ३४ ॥