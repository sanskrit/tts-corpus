+++
title = "003"
devataa = "अग्निः"
RShiH = "सूनुरार्भवः"
ChandaH = "अनुष्टुप्"

+++


**अयमु** अयमेव **स्यः** सोऽग्निः **देवयुः** देवान् यष्टुमिच्छन् भवति ॥ देव शब्दात्क्यचि ‘न च्छन्दस्यपुत्रस्य इतीत्वदीर्घयोः प्रतिषेधः ॥ अयमेव **होता** देवानामाह्वाता । अयमेव **यज्ञाय** यागार्थं **प्र** **णीयते** आहवनीयदेशं प्रति प्रकर्षेण नीयते । अपि च **रथः** रंहणशीलः सूर्यो रथवान् वा ॥ छान्दसो मत्वर्थीयस्थ लोपः ॥ स यथा **घृणीवान्** दीप्तिमान् तद्वद्दीप्तः **योः** मिश्रयिता हविषां देवैः संगमयिता । यौतेः ‘ अन्येभ्योऽपि दृश्यन्ते ' इति विच् ॥ **अभीवृतः** ऋत्विग्यजमानैरावेष्टितः ॥ वृणोतेः कर्मणि ‘अन्येषामपि ' इति पूर्वपदस्य दीर्घः । ‘ गतिरनन्तरः' इति गतेः प्रकृतिस्वरत्वम् । एवंभूतोऽग्निः **त्मना** आमना स्वयमेव **चेतति** सम्यग्देवान् यष्टुं जानाति ॥ ‘ मन्त्रेष्वाङ्यादेरात्मनः' इत्याकारलोपः ॥