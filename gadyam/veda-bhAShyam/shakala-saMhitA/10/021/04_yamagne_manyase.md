+++
title = "004"
devataa = "अग्निः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे **अमर्त्य** अमरणधर्मन् **सहसावन्** बलवन् एवंभूत हे **अग्ने** त्वं **यं** **रयिं** **मन्यसे** सर्वेषु धनेषु यद्धनं वरिष्ठमिति जानासि **चित्रं** चायनीयं **तं** रयिं **नः** अस्माकं **वाजसातये** अन्नलाभाय **आ** **भर** आहर प्रयच्छ । किमर्थम् । **वः** युष्माकं सर्वेषां देवानां **यज्ञेषु** **विमदे** विविधसोमादिहविर्जन्यमदनिमित्ते । यागेषु नानाप्रकारैर्हविर्भिर्युष्माकं तर्पणायेत्यर्थः । त्वमपि **विवक्षसे** महान् भवसि ॥