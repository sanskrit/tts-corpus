+++
title = "001"
devataa = "अग्निः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे अग्ने **वः** तव स्वभूते **विमदे** एतदाख्य ऋषौ मयीयं स्तुतिः प्रवृत्तास्ति । **न** इति संप्रत्यर्थे । अतो वयमिदानीं **स्ववृक्तिभिः** स्वयंकृताभिर्दोषवर्जिताभिः स्तुतिभिः **होतारं** देवानामाह्वातारं होमनिष्पादकं वा **अग्निं** **त्वा** त्वाम् **आ** **वृणीमहे** आभिमुख्येन संभजामहे । किमर्थम् । **स्तीर्णबर्हिषे** यज्ञाय। तादर्थ्ये चतुर्थी । यज्ञार्थम् । कीदृशम् । **शीरम्** ओषध्यादिषु सर्वत्रानुशायिनं **पावकशोचिषं** शोधकदीप्तिम् । **विवक्षसे** । महन्नामैतत् । हे अग्ने त्वमपि महान् भवसि । यद्वा । विमदे यज्ञस्य संबन्धिनः सोमस्य पानजन्यविविधमदार्थं त्वामावृणीमह इति योज्यम् ॥