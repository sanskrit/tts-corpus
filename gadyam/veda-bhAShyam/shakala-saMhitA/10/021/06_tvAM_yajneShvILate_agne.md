+++
title = "006"
devataa = "अग्निः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे **अग्ने** **त्वां** **प्रयति** प्रकर्षेण गच्छति प्रवर्तमाने **अध्वरे** यागे **यज्ञेषु** यजनीयेषु हविःष्वासन्नेषु सत्सु **ईळते** ऋत्विग्यजमानाः स्तुवन्ति । अपि च हे अग्ने **त्वं** **विश्वा** विश्वानि **काम्या** काम्यानि कमनीयानि **वसूनि** धनानि **दाशुषे** हविर्दत्तवते यजमानाय **विमदे** सोमादिहविर्जन्यतृप्तौ सत्यां **दधासि** प्रयच्छसि । अतः कारणात् **विवक्षसे** त्वं महान् भवसि ॥