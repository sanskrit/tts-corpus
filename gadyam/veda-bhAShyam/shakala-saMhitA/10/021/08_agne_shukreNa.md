+++
title = "008"
devataa = "अग्निः"
RShiH = "विमद ऐन्द्रः प्राजापत्यो वा वसुकृद्वा वासुक्रः"
ChandaH = "आस्तारपङ्क्तिः"

+++


हे **अग्ने** **बृहत्** महांस्त्वं **शुक्रेण** दीप्तेन **शोचिषा** तेजसा **उरु** **प्रथयसे** विस्तीर्णं यथा भवति तथा प्रख्यातो भवसि । किंच **अभिक्रन्दन्** आभिमुख्येन युद्धार्थं शत्रूनाह्वयन् **वृषायसे** वृष इवाचरसि । युद्धकाले दर्पितवृष इव रोरुवद्भवसीत्यर्थः । त्वं माध्यमिकः सन् **जामिषु** भगिनीभूतास्वोषधीषु **गर्भं** बीजलक्षणं **दधासि** वृष्टिद्वारेण धारयसि । एकस्मात् प्रजापतेः सकाशादुद्भूतत्वादन्योषध्योर्जामित्वमुपचर्यते । कस्मिन् सति । **वि** **वो** **मदे** तव विविधसोमादिहविर्जन्यमदे संजाते सति । यस्मादेवं कृतवानसि तस्मात्त्वं **विवक्षसे** महान् भवसि । विवक्षस इति महन्नाम वक्तेर्वा वहतेर्वा सनन्तस्य रूपमिति ॥ ॥ ५॥