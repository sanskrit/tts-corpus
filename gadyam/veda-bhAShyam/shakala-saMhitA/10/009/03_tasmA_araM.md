+++
title = "003"
devataa = "आपः"
RShiH = "त्रिशिरास्त्वाष्ट्रः सिन्धुद्वीपो वांबरीषः"
ChandaH = "गायत्री"

+++


हे आपः यूयं **यस्य** पापस्य **क्षयाय** विनाशाय अस्मान् **जिन्वथ** प्रीणयथ **तस्मै** तादृशाय पापक्षयाय **अरं** क्षिप्र **वः** युष्मान् **गमाम** गमयाम । वयं शिरसि प्रक्षिपामेत्यर्थः । यद्वा । यस्यान्नस्य क्षयाय निवासार्थं यूयमोषधीर्जिन्वथ तर्पयथ तस्मै तदन्नमुद्दिश्य वयमरमलं पर्याप्तं यथा भवति तथा वो युष्मान् गमाम गच्छाम । किंच हे **आपः** **नः** अस्मान् जनयथ **च** । पुत्रपौत्रादिजनने प्रयोजयतेत्यर्थः ॥