+++
title = "009"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**वृषा** वर्षकः **अहं** **सप्त** **स्रवतः** स्रवतीर्नदी: **धारयम्** अधारयम् । कीदृश्यस्ताः । **द्रवित्न्वः** द्रवन्तीः।  ‘ वा छन्दसि ' इति पूर्वसवर्णदीर्घाभावः । **सीराः** सरणशीलाः । कुत्र। **पृथिव्याम्** । **सुक्रतुः** शोभनकर्मा **अहम्** **अर्णांसि** उदकानि **वि** **तिरामि** प्रयच्छामि । किंच **मनवे** मनुष्याय **इष्टये** तस्य गमनाय **गातुं** मार्गं **युधा** संप्रहारेण । निरोधपरिहारेणेत्यर्थः । **विदम्** अलम्भयम् । प्रायच्छमित्यर्थः । विदेर्लाभार्थस्य • पुषादि (पा. सू. ३. १. ५५) इत्यादिना च्लेरङ्॥ ।