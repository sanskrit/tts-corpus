+++
title = "011"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "त्रिष्टुप्"

+++


अथानयेन्द्र इन्द्रभावं परित्यज्य ऋषिभावेनाह । **एव** एवमुक्तप्रकारेण **देवान्** **नॄन्** च **इन्द्रः** देवः **प्र** **विव्ये** प्रकर्षेण गमयति । तस्मात्पराचीः प्रजाः प्र वीयन्ते प्रतीचीर्जायन्ते । ( तै. सं. ६. ३. १. ४ ) इति ब्राह्मणम् । किमन्यसहायेन नेत्याह । **च्यौत्नेन** स्वीयेन बलेन । कीदृश इन्द्रः । **मघवा** धनवान् **सत्यराधाः** सत्यधनः । अथ प्रत्यक्षेणाह । हे **हरिवः** हरिभ्यां तद्वन् **शचीवः** कर्मवन् हे **स्वयशः** स्वायत्तकीर्तेऽन्नवन् वेन्द्र **ता** तानि **विश्वा** सर्वाणि कर्माणि **ते** तव संबन्धीनि येषु कर्मसु **तुरासः** त्वरमाणा ऋत्विजः **अभि** **गृणन्ति** अभिष्टुवन्ति ॥ ॥ ८ ॥