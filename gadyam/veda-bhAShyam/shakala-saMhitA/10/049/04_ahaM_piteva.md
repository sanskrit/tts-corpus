+++
title = "004"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**अहम्** इन्द्रः **पितेव** पिता पुत्रायेव स यथा तस्मै निर्वाहार्थमभिमतं देशं प्रसाधयति तद्वत् **वेतसून** एतन्नामकान जनपदान् **अभिष्टये** अभीच्छते **कुत्साय** महर्षये **तुग्रं** **स्मदिभं** **च** **रन्धयं** वशमनयम् । **अहं** **यजमानस्य** **राजनि** राजनार्थं **भुवम्** अभवम् । समर्थं इति शेषः । **यत्** यस्मात् **तुजये** **न** पुत्रायेव पिता तस्मै यजमानाय **आधृषे** शत्रूणां धर्षणाय **प्रिया** प्रियाणि **प्र** **भरे** प्रभरामि तस्माद्यजमानस्य राजनि भुवमिति संबन्धः ॥