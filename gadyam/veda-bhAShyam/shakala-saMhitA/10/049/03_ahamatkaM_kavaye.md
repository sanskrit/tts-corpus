+++
title = "003"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**अहम्** इन्द्रः **अत्कम्** आच्छादकं शत्रुपुत्रं **कवये** उशनस ऋषये तस्य सुखवासाय **हथैः** बहुप्रकारैः प्रहारैः तत्साधनैरायुधैर्वा **शिश्नथं** ताडितवानस्मि । श्नथतिर्वधकर्मा । किंच **अहं** **कुत्सम्** एतन्नामकमृषिम् **आभिरूतिभिः** वधादिरूपैः।  ‘ कुत्साय शुष्णमशुषं नि बर्हीः ' (ऋ. सं. ४, १६. १२) इत्यादि मन्त्रान्तरम् । रक्षणैः **आवम्** अरक्षम् । पूर्वमेव कृतान्यपि रक्षणानीदानीमिव कृतानीत्यनुवदति । कुत्सार्थं **शुष्णस्य** एतन्नामकस्यासुरस्य **श्नथिता** हिंसिता । तस्य हननायेत्यर्थः । **वधः** वज्रं **यमं** प्रहरणाय नियमितवानस्मि । अपि च **अहम्** **आर्यम्** आर्यसंबन्धि। आर्याणां देयमित्यर्थः । तादृशं **नाम** । उदकनामैतत् । नामकमुदकं **दस्यवे** शत्रवे उपक्षपयित्रे **न** **ररे** न दत्तवानस्मि । यद्वा । आर्यं पूज्यमित्यसाधारणं नाम दस्यवे न दत्तवानस्मि । अत्रेन्द्रस्यात्मस्तुतौ कुत्सरक्षणशुष्णवधादिकम् आवः कुत्समिन्द्र यस्मिञ्चाकन्' (ऋ. सं. १. ३३. १४)  ‘ शुष्णं पिप्रुं कुयवं वृत्रमिन्द्र ' ( ऋ. सं. १. १०३. ८) इत्यादिषु बहुधा प्रपञ्चितम् । अतोऽत्र ग्रन्थविस्तरभयान्न वक्ष्यते ॥