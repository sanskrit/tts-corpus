+++
title = "001"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**अहम्** इन्द्रः **गृणते** स्तुवते **पूर्व्यं** मुख्यं **वसु** धनं **दाम्** अदाम्। **अहम्** एव **ब्रह्म** परिवृढं कर्म स्तुतिलक्षणं **मह्यं** **वर्धनं** **कृणवं** करोमि । स्तोतुः संबन्धि स्तोत्रं तस्मै धनं प्रयच्छन् मह्यमेव वर्धनं करोमीत्यर्थः । तथा **अहं** **यजमानस्य** मामुद्दिश्य यष्टुर्धनस्य **चोदिता** प्रेरकः **भुवं** भवामि । **अयज्वनः** अयष्टुः । अयष्टारमित्यर्थः । तं **विश्वस्मिन्** **भरे** सर्वस्मिन्नपि संग्रामे **साक्षि** अभिभवामि ॥