+++
title = "005"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "जगती"

+++


**अहम्** इन्द्रः **मृगयम्** एतन्नामकमसुरं **श्रुतर्वणे** एतन्नामकाय महर्षये **रन्धयम्** । रध्यतिर्वशगमने । वशमनयम् । **यत्** यस्मात् श्रुतर्वा मा माम् **अजिहीत** । ' ओहाङ गतौ '। आगच्छत् । तदेवोच्यते । **वयुना** प्रज्ञानेन स्तोत्रेण **आनुषक्** अनुषक्तोऽभूत् । **चन** इति पूरणः । **अहं** **वेशम्** एतन्नामानं **नम्रं** प्रह्वं **करम्** अकार्षम् । करोतेर्लुङि ‘कृमृदृरुहिभ्य इति च्लेरङ । अडभावश्छान्दसः । **अहं** **सव्याय** एतन्नामकाय **पड्गृभिम्** एतन्नामकम् **अरन्धयं** वशमनयम् ॥ ॥ ७ ॥