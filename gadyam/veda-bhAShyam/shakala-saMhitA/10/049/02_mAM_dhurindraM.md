+++
title = "002"
devataa = "इन्द्रो वैकुंठः"
RShiH = "इन्द्रो वैकुंठः"
ChandaH = "त्रिष्टुप्"

+++


**इन्द्रं** **नाम** इन्द्रनामानं **मां** **देवता** देवानां मध्ये **दिवः** द्युलोकस्य । ग्मा पृथिव्यापोऽन्तरिक्षम् । एतेषु लोकेषु **जन्तवः** जाताः **मा** मामेव **धुः** दधुः धारयन्ति हविर्भिः स्तुतिभिश्च । **अहं** यज्ञगमनाय संग्रामगमनाय वा **हरी** हरितवर्णौ **वृषणा** पुंस्त्वोपेतौ **विव्रता** विविधकर्माणौ **रघू** लघू शीघ्रगती अश्वौ नियोजयामि रथे । तथा **अहं** **धृष्णु** धर्षकं **वज्रम्** आयुधं **शवसे** बलाय **आ** **ददे** स्वीकरोमि ॥