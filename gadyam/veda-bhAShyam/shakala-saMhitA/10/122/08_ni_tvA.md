+++
title = "008"
devataa = "अग्निः"
RShiH = "चित्रमहा वासिष्ठः"
ChandaH = "जगती"

+++


हे **अग्ने** **विदथेषु** । विदन्त्यस्मिन् यष्टव्यान् देवानिति विदथो यज्ञः। तेषु **वेधसः** कर्मणां विधातारः **गृणन्तः** स्तुवन्तः **वसिष्ठाः** वसिष्ठपुत्रा ऋषयः **वाजिनम्** अन्नवन्तं बलवन्तं वात्वां **नि** **अह्वन्त** नितरामाह्वयन् । अस्ताविषुर्वा ॥ ह्वेञो लुङि • निसमुपविभ्यो ह्वः' (पा. सू. १.३. ३०) इत्यात्मनेपदम् । ‘ आत्मनेपदेष्वन्यतरस्याम् ' (पा. सू.३.१.५४ ) इति च्लेरङादेशः । वसिष्ठशब्दाद्विहितस्यापत्यार्थप्रत्ययस्य ' अत्रिभृगुकुत्स' (पा. सू. २. ४. ६५ ) इत्यादिना बहुषु लुक् ॥ स त्वं **यजमानेषु** अस्मासु **रायः** धनस्य **पोषं** पुष्टं **धारय** अवस्थापय ॥ ‘ ऊडिदम्' इत्यादिना रैशब्दात् षष्ठ्या उदात्तत्वम्। 'षष्ठ्याः पति पुत्र° (पा. सू. ८, ३. ५३ ) इति विसर्जनीयस्य सत्वम् ॥ गतमन्यत् । एकस्मिन्नप्यग्नौ पूजार्थं बहुवचनम् ॥ ॥ ६ ॥