+++
title = "005"
devataa = "कपोपहतौ प्रायश्चित्तं वैश्वदेवं"
RShiH = "कपोतो नैऋतः"
ChandaH = "त्रिष्टुप्"

+++


हे देवाः **ऋचा** मन्त्रेण स्तूयमानाः सन्तो यूयं **प्रणोदं** प्रकर्षेण नोदनीयं बहिष्कर्तव्यं **कपोतं** पक्षिणं **नुदत** अस्माद्गृहात् प्रेरयत निर्गमयत । तथा **मदन्तः** अस्माभिर्दत्तैर्हविर्भिर्माद्यन्तः **इषम्** अन्नं **गां** च **परि** **णयध्वं** परितोऽस्मभ्यं प्रापयत । किं कुर्वन्तः । **विश्वा** विश्वानि सर्वाणि **दुरितानि** कपोतोपहतिजन्यानि दोषजातानि **संयोपयन्तः** अदृश्यानि कुर्वन्तः । अपि च **पतिष्ठः** अतिशयेन पतिता शीघ्रोत्पातकः१ कपोतः **नः** अस्माकम् **ऊर्जम्** अन्नं **हित्वा** परित्यज्य **प्र** **पतात्** प्रकर्षेण पततु । पक्षाभ्यामुत्पततु ॥ ॥२३॥