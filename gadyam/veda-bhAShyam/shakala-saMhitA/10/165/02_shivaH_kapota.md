+++
title = "002"
devataa = "कपोपहतौ प्रायश्चित्तं वैश्वदेवं"
RShiH = "कपोतो नैऋतः"
ChandaH = "त्रिष्टुप्"

+++


हे **देवाः** **नः** अस्माकं **गृहेषु** **इषितः** गतः कपोताख्यः **शकुनः** पक्षी **शिवः** सुखकरः **अनागाः** अपापहेतुश्च **अस्तु** । **हि** यस्मात् **विप्रः** मेधावी **अग्निः** **नः** अस्माकं **हविः** युष्मभ्यं परिकल्पितं **जुषतां** जुषते अतो युष्मत्प्रसादात् **पक्षिणी** पक्षोपेता **हेतिः** हननहेतुः कपोतः **नः** अस्मान् **परि** **वृणक्तु** अस्मान् परित्यजतु । मा बाधितामित्यर्थः ॥