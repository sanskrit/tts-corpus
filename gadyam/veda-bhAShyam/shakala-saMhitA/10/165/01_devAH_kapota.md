+++
title = "001"
devataa = "कपोपहतौ प्रायश्चित्तं वैश्वदेवं"
RShiH = "कपोतो नैऋतः"
ChandaH = "त्रिष्टुप्"

+++


हे **देवाः** **इषितः** प्राप्तः निर्ऋत्याः पापदेवतायाः **दूतः** अनुचरः **कपोतः** **यत्** बाधनम् **इच्छन्** अभिलषन् **इदम्** अस्मदीयं गृहम् **आजगाम** प्राप्नोत् **तस्मै** बाधनाय तद्बाधननिवृत्त्यर्थम् **अर्चाम** । युष्मान् हविषा पूजयाम । ततः **निष्कृतिं** कपोतप्रवेशजन्यस्य दोषस्य परिहृतिं **कृणवाम** । अनेन हविर्दानेन करवाम । अतः **नः** अस्माकं **द्विपदे** पुत्राय **शं** सुखम् **अस्तु** **चतुष्पदे** गवाश्वप्रभृतये च **शं** सुखमस्तु ॥