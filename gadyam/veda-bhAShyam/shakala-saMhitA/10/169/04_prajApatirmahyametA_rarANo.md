+++
title = "004"
devataa = "गावः"
RShiH = "शबरः काक्षीवतः"
ChandaH = "त्रिष्टुप्"

+++


**प्रजापतिः** विधाता **मह्यं** स्तोत्रे **एता** गाः **रराणः** प्रयच्छन् ॥ रातेर्व्यत्ययेन शानच् । छान्दसः शपः श्लुः । ' अभ्यस्तानामादिः ' इत्याद्युदात्तत्वम् ॥ **विश्वैः** सर्वैः **देवैः** **पितृभिः** च **संविदानः** ऐकमत्यं गतः सन् **शिवाः** **सतीः** कल्याणीर्भवन्तीर्गाः **नः** अस्माकं **गोष्ठं** व्रजम् **उप** गोष्ठसमीपे **अकः** करोतु । **तासां** गवां **प्रजया** संतानेन **वयं** **सं** **सदेम** संगच्छेमहि ॥ सदेराशिषि लिङि लिङ्याशिष्यङ् ॥ ॥ २७ ॥