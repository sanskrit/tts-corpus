+++
title = "003"
devataa = "गावः"
RShiH = "शबरः काक्षीवतः"
ChandaH = "त्रिष्टुप्"

+++


**याः** गावः **देवेषु** यष्टव्येषु **तन्वम्** आत्मीयं शरीरम् **ऐरयन्त** हवीरूपेण प्रेरयन्ति **यासां** च गवां **विश्वा** सर्वाणि **रूपाणि** रूप्यमाणानि क्षीरादीनि श्रयणद्रव्याणि **सोमः** **वेद** जानाति **अस्मभ्यम्** अस्मदर्थं **पयसा** क्षीरेण **पिन्वमानाः** वर्धमाना अत एव **प्रजावतीः** प्रजाभिर्वत्सैरुपेताः **ताः** गाः हे **इन्द्र** **गोष्ठे** अस्मदीये **रिरीहि** गमय ॥ ' री गतिरेषणयोः ' । छान्दसो विकरणस्य श्लुः॥