+++
title = "005"
devataa = "विश्वकर्मा"
RShiH = "विश्वकर्मा भौवनः"
ChandaH = "त्रिष्टुप्"

+++


यदीश्वरतत्त्वं **दिवा** **परः** द्युलोकादपि परस्ताद्वर्तमानं तथा **एना** अस्याः **पृथिव्याः** **परः** परस्ताद्वर्तमानं तथा **देवेभिः** देवैः परस्ताद्वर्तमानम् **असुरैः** परस्ताद्वर्तमानं च **यदस्ति** तद्गुहायामवस्थितं **कं** **स्विद्गर्भं** गर्भवत्सर्वस्य ग्राहकं तत्त्वम् **आपः** **प्रथमं** **दध्रे** धृतवत्यः । **यत्र** यस्मिन् गर्भे **देवाः** इन्द्रादयः **विश्वे** सर्वेऽपि **समपश्यन्त** संगताः परस्परं पश्यन्ति । एवं जानन्नेव कश्चित्तत्त्ववित्प्रश्नं करोति ॥