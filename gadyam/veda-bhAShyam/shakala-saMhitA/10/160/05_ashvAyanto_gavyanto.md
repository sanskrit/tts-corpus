+++
title = "005"
devataa = "इन्द्रः"
RShiH = "पूरणो वैश्वामित्रः"
ChandaH = "त्रिष्टुप्"

+++


**अश्वायन्तः** अश्वानात्मन इच्छन्तः ॥ क्यचि • अश्वाधस्यात् ' (पा. सू.७.४.३७ ) इत्यात्वम् ॥ **गव्यन्तः** गा आत्मन इच्छन्तः ॥ ‘वान्तो यि प्रत्यये' (पा. सू. ६. १. ७९) इत्यवादेशः ॥ **वाजयन्तः** अग्नीन् वाजनेन शूर्पादिना प्रज्वलयन्तः ॥ ‘ वा गतिगन्धनयोः'। णिचि वो विधूनने ( पा. सू. ७. ३. ३८) इति जुगागमः । अस्माच्छतर्यदुपदेशाल्लसार्वधातुकस्वरेणानुदात्तत्वे शपश्च पित्त्वादनुदात्तत्वे ततो णिच एव स्वरः शिष्यते । अपर आह । वाजमन्नमात्मन इच्छन्त इति । तदानीमवग्रहाभावस्वरौ छान्दसौ द्रष्टव्यौ । एवंभूता वयं हे इन्द्र त्वाम् **उपगन्तवै** उपगन्तुं प्राप्तुं **हवामहे** आह्वयामहे ॥ गमेः ‘ तुमर्थे सेसेन्' इति तवैप्रत्ययः । गतिसमासे ' तवै चान्तश्च युगपत्' इति गतेः प्रकृतिस्वरत्वमुत्तरपदस्यान्तोदात्तत्वम् ॥ **उ** इति पूरकः । हे **इन्द्र** **ते** तव **नवायाम्** अभिनवायां प्रशस्तायां **सुमतौ** शोभनबुद्धौ **आभूषन्तः** आ समन्ताद्भवन्तो वर्तमानाः । यद्वा । आ समन्ताद्भूषयन्तोऽलंकुर्वन्तस्तवानुग्रहबुद्धौ वर्तमानाः **वयं** **शुनं** सुखकरं त्वां **हुवेम** आह्वयेम॥ ॥१८॥