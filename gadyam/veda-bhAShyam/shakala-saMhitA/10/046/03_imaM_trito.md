+++
title = "003"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


**इमं** **भूरि** महान्तमग्निं **वैभूवसः** विभूवसः पुत्रः **त्रितः** ऋषिः **इच्छन्** लब्धुमिच्छन् **अघ्न्यायाः** । अघ्न्या भूमिः । तस्या भूम्याः **मूर्धनि** । भूम्यामित्यर्थः। तत्र **अविन्दत्** लब्धवान्। **सः** अग्निः **शेवृधः** सुखस्य वर्धयिता सन् **हर्म्येषु** यजमानगृहेषु **आ** सर्वतः **जातः** प्रादुर्भूतः सन् **रोचनस्य** रोचमानस्य स्वर्गाख्यस्य फलस्योक्तलक्षणस्य यज्ञस्य आदित्यस्य वा **नाभिः** बन्धकः **भवति** ॥