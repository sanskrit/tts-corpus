+++
title = "010"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


हे अग्ने **हव्यवाहं** **यं** **त्वा** त्वां **देवा** **दधिरे** धारितवन्तः **मानुषासः** मनुष्याश्च **पुरुस्पृहः** बहुकामान् स्पृहयन्तः **यजत्रं** यष्टव्यं **दधिरे** धारितवन्तः हे **अग्ने** **सः** त्वं **यामन्** यामनि यज्ञे **स्तुवते** मह्यं **वयः** अन्नं **धाः** देहि । हे अग्ने त्वत्तः **देवयन्** देवकामो यजमानः **पूर्वीः** बह्वीः बहूनि **यशसः** यशांसि । **सं** **हि** इत्युपसर्गश्रुतेर्योग्यक्रियाध्याहारः। संप्राप्नोति खलु ॥ ॥ २ ॥