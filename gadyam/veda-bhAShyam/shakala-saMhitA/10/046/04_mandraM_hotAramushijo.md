+++
title = "004"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


**उशिजः** कामयमाना ऋत्विजः **मन्द्रं** मादनीयं **होतारं** होमनिष्पादकं **प्राञ्चं** गार्हपत्यादाहवनीयं प्रति प्रागञ्चन्तं **यज्ञं** यजनीयम् **अध्वराणां** यागानां **नेतारं** प्रापयितारम् **अरतिं** गन्तारं सर्वदा यागगृहे वर्तमानं **पावकं** शोधकं **हव्यवाहं** हविषो वोढारं **मानुषेषु** मनुष्येषु मध्ये **दधतः** दधाना ऋत्विजः **विशां** यजमानानामर्थाय । यद्वा । विशां प्रजानामरतिमर्यम् । स्वामिनमित्यर्थः । **नमोभिः** नमस्कारैः । स्तुतिभिरित्यर्थः । **अकृण्वन्** अकुर्वन् । सुप्रीतं कृतवन्तः ॥