+++
title = "+046"

+++


॥ श्रीगणेशाय नमः ॥

यस्य निःश्वसितं वेदा यो वेदेभ्योऽखिलं जगत् ।

निर्ममे तमहं वन्दे विद्यातीर्थमहेश्वरम् ॥

सप्तमेऽष्टममध्यायं व्याख्यायाचार्यवंशजः ।।

अष्टमे सायणाचार्य आदिमं व्याकरोत्यथ ॥

‘ अच्छा म' इति चतुर्थेऽनुवाकेऽष्टादश सूक्तानि । तत्र ‘प्र होता' इति दशर्चं चतुर्थं सूक्तम् । ‘ प्र होता दश' इत्यनुक्रान्तम् । अनुवर्तनाद्भालन्दनस्य वत्सप्रेरार्षम् । अनादेशपरिभाषया त्रैष्टुभमाग्नेयम् । पूर्वसूक्तेन सहोक्तो विनियोगः ॥