+++
title = "005"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


हे स्तोतः त्वं **जयन्तं** जेतव्याञ्शत्रूञ्जयन्तं **महां** महान्तं **विपोधां** मेधाविनो धर्तारमग्निं **प्र** **भूः** प्रभव समर्थो भव । स्तोतुमिति शेषः । उद्गीथस्तु भूर्जयन्तमित्येकपदं मत्वा भूरादीँल्लोकाञ्जयन्तमिति व्याचकार । न केवलं त्वमेक एव अपि तु **मूराः** मूढाः सर्वेऽपि पुरुषाः **अमूरम्** अमूढं **पुरां** **दर्माणं** दारकम् । औणादिको मनिः । प्रत्ययस्वरः । **गर्भम्** अरण्योर्गर्भभूतं **वनां** वननीयम् ।' वा छन्दसि ' ( पा. सू. ६. १. १०६-१०७ ) इति वचनादमि पूर्वाभावः। **हिरिश्मश्रुं** नार्वाणम् । नेत्युपमार्थीयः । श्मश्रुशब्दोऽत्र रोमसामान्यवचनः । हरितरोमोपेतमर्वाणमरणशीलमश्वमिव । उक्तलक्षणाश्ववद्धरितकेशस्थानीयज्वालोपेतं **धनर्चं** प्रीणनस्तुतिम् । शकन्ध्वादित्वात् पररूपत्वम् । ईदृशमग्निं **नयन्तः** हविर्भिः प्रापयन्तः **धियं** कर्म स्तोत्रं वा **धुः** प्रापयन्ति । ' गातिस्था' इति सिचो लुक् ॥ ॥ १ ॥