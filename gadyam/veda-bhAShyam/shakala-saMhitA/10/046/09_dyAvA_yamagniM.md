+++
title = "009"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


**यमग्निं** **द्यावापृथिवी** द्यावापृथिव्यौ **जनिष्टाम्** अजनिषाताम् । जनेर्लुङि व्यत्ययेन परस्मैपदम् । **आपः** च **यम्** उदपादयन् वैद्युतरूपेण **त्वष्टा** च यमजनयत् **भृगवः** च यं **सहोभिः** बलैः स्तोत्रादिसाधनैर्लब्धवन्तः । ‘ भुगवोऽविन्दन्' (ऋ. सं. १०. ४६. २ ) इति ह्युक्तम्। किंच **ईळेन्यं** स्तुत्यं यं **प्रथमं** **मातरिश्वा** वायुरुदपादयत् अन्ये **देवाः** च **मनवे** राज्ञे मनोरर्थाय **यजत्रं** यष्टव्यं यमग्निं **ततक्षुः** निष्पादितवन्तः ॥ ।