+++
title = "006"
devataa = "अग्निः"
RShiH = "वत्सप्रिः"
ChandaH = "त्रिष्टुप्"

+++


**त्रितः** त्रिषु स्थानेषु गार्हपत्यादिषु तायमानः **स्तभूयन्** यजमानगृहान् स्तम्भयितुमिच्छन् । इच्छार्थे क्यचि तदन्ताच्छतरि रूपम् । **परिवीतः** परितो ज्वालाभिर्व्याप्तः सन् **पस्त्यासु** यागगृहेषु **योनौ** **अन्तः** स्वीये वेद्यात्मके स्थाने **नि** **षीदत्** निषीदति । **अतः** अस्मात्स्थानात् **विशां** प्रजानां संबन्धीनि हवींषि **संगृभ्य** संगृह्य इन्द्रादीनुद्दिश्य प्रत्तानि चरुपुरोडाशादीनि स्वीकृत्य **दमूनाः** देवेभ्यो दानमना यजमानाय वाभिमतप्रदानमनाः **विधर्मणा** तासां विविधेन कर्मणा निमित्तेन दानमना देवेभ्यो दानपक्षे विविधगमनरूपेण कर्मणा **यन्त्रैः** शत्रूणां नियमनैः सह **नॄन्** देवान **ईयते** गच्छति ॥