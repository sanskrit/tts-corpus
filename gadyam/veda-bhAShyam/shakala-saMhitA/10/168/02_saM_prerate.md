+++
title = "002"
devataa = "वायुः"
RShiH = "अनिलो वातायनः"
ChandaH = "त्रिष्टुप्"

+++


**विष्ठाः** विशेषणावस्थिताः पर्वताद्याः **वातस्य** वायोरनुगुणं **सं** **प्रेरते** संप्रगच्छन्ति । यदभिमुखो वायुर्वर्तते तदभिमुखाः प्रकम्पन्त इत्यर्थः । **समनं** **न** संग्राममिव **एनं** वायुं **योषाः** अश्वयोषितो वडवाः **आ** **गच्छन्ति** । **ताभिः** वडवाभिः **स्वयुक्** स्वयमेव युज्यमानं **सरथं** समानमेकं रथमारुह्य **देवः** दीप्यमानः वायुः **ईयते** गच्छति । ' ईङ् गतौ ' । **अस्य** **विश्वस्य** सर्वस्य **भुवनस्य** द्वितीयविकारभाजो भूतजातस्य **राजा** स्वामी भवति । यद्वा । समनं धृष्टं पुरुषं योषाः कामिन्य इव एवं वायुं तरुगुल्मादिरूपाः स्त्रियोऽभिगच्छन्ति । ताभिः सरथं सहरथं देव ईयत इति ॥