+++
title = "003"
devataa = "बृहस्पतिः"
RShiH = "तपुर्मूर्धा बार्हस्पत्यः"
ChandaH = "त्रिष्टुप्"

+++


**तपुर्मूर्धा** तापकशिरस्को बृहस्पतिः **रक्षसः** **ये** **ब्रह्मद्विषः** ब्राह्मणद्वेष्टारो राक्षसाः तान् राक्षसान **तपतु** तापयतु । दहत्वित्यर्थः । किमर्थम् । **शरवे** शरुं हिंसकं रक्षसामधिपतिं **हन्तवै** हन्तुम् । अनुचरान् पूर्वं नाशयतु पश्चादेनमपि नाशयत्वित्यर्थः । । शॄ हिंसायाम् । इत्यस्मात्  ‘ शॄस्वृस्निहि°' इत्यादिना उप्रत्ययः ।  ‘ नित् ' इत्यनुवृत्तेराद्युदात्तत्वम् ।  ‘ क्रियाग्रहणं कर्तव्यम् ' इति कर्मणः संप्रदानत्वाच्चतुर्थी । हन्तेः  ‘ तुमर्थे सेसेन्” इति तवैप्रत्ययः ।  ‘ अन्तश्च तवै युगपत् ' इत्याद्यन्तयोर्युगपदुदात्तत्वम् । उशब्दः पूरकः ॥ ॥ ४० ॥