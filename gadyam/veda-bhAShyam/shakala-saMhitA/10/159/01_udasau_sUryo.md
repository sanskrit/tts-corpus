+++
title = "001"
devataa = "शची पौलोमी"
RShiH = "शची पौलोमी"
ChandaH = "अनुष्टुप्"

+++


**असौ** द्युलोकस्थः **सूर्यः** **उत्** **अगात्** उदयं प्राप्तवान् । **मामकः** मदीयः **भगः** भजनीयः **अयम्** इन्द्रश्च सूर्यात्मनोदगात् । यद्वा मामको भगो मदीयमिदं सौभाग्यमुदगात् । **तत्** उद्यतं सूर्यस्य तेजः **विद्वला** ज्ञातवती यद्वा **पतिं** भर्तारं बिद्वला लब्धवती **अहं** **विषासहिः** विशेषेणाभिभवित्री सती **अभ्यसाक्षि** अभ्यभूवम् । सपत्नीरिति शेषः । सहतेरभिभवार्थस्य लुङ्येतद्रूपम् । यद्वा । विषासहिः सपत्नीनामभिभवित्री सती पतिमभ्यसाक्षि । भर्तारमप्यभ्यभूवम् । यथा मय्येव वशीकृतश्चिरं वर्तते तथाकार्षमित्यर्थः ॥