+++
title = "004"
devataa = "शची पौलोमी"
RShiH = "शची पौलोमी"
ChandaH = "अनुष्टुप्"

+++


**येन** **हविषा** **इन्द्रः** मम भर्ता **कृत्वी** कर्मणां कर्ता **अभवत्** 'भवति । तथा **द्युम्नी** । द्युम्नं द्योतमानं यशोऽन्नं वा । तद्वान् **उत्तमः** उत्कृष्टतमश्च येन हविषा भवति । हे **देवाः** स्तोतार ऋत्विजः **तत्** **इदं** हविः **अक्रि** अकारि ॥ जयार्थिभिर्भवद्भिः क्रियताम् । यद्वा । हे यष्टव्या देवाः तदिदं हविरक्र्यहमपि । करोतेर्लुङीटि ' मन्त्रे घस इति च्लेर्लुक् । अत एव कारणादहम् **असपत्ना** **किल** शत्रुरहिता खलु **अभुवम्** अभूवम् । छान्दसो ह्रस्वः ॥