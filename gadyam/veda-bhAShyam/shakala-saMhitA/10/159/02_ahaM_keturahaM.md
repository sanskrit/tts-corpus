+++
title = "002"
devataa = "शची पौलोमी"
RShiH = "शची पौलोमी"
ChandaH = "अनुष्टुप्"

+++


**अहं** **केतुः** केतयित्री सर्वस्य ज्ञात्री भवामि । **अहं** **मूर्धा** सर्वेष्वप्यवेषु शिर इव प्रधानभूता च भवामि । **अहम्** **उग्रा** उद्गूर्णा सती **विवाचनी** विशेषेण पतिं वाचयित्री भवामि । क्रोधाविष्टमपि पतिं मयि सर्वदा प्रियवचनयुक्तं करोमीत्यर्थः । **सेहानायाः** सपत्नीनामभिभवित्र्याः **ममेत्** ममैव **क्रतुं** कर्म बुद्धिं वा अनुलक्ष्य **पतिः** पालयिता भर्ता **उपाचरेत्** उपागच्छेत् । नान्यासां पत्नीनाम् ॥