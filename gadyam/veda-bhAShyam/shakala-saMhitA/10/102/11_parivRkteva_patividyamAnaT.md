+++
title = "011"
devataa = "द्रुघण इन्द्रो वा"
RShiH = "मुद्गलो भार्म्यश्वः"
ChandaH = "त्रिष्टुप्"

+++


अत्र मुद्गलानी सारथिः स्तूयते । एषा मुद्गलानी **परिवृक्तेव**। ' वृजी वर्जने'। परित्यक्ता पत्या पत्या' वियुक्ता योषिदिव । सा यथा **पतिविद्यम्** । विद्यो वेद्यो लम्भनीयः। पतिश्चासौ विद्यश्च । पतिविद्यमानशे तद्वत्पतिविद्यम् **आनट्** । आनड् व्याप्तिकर्मा । नशेर्लुङि' मन्त्रे घस' इति च्लेर्लुक् । ‘ छन्दस्यपि दृश्यते ' ( पा. सू. ६. ४. ७३) इत्यनजादीनामप्याडागमः । अश्नोतेर्वा लिटि तलोपश्छान्दसः । तथा पतिसमीपं सारथित्वेनागत्य **पीप्याना** वर्धमाना भवति । किमिव । **कूचक्रेणेव** **सिञ्चन्** । कुः पृथिवी । तस्याश्चक्रो वलयः कूचक्रः । तेन वर्षणीयत्वेन निमित्तेन सिञ्चन् जलं वर्षन्मेघ इव । स यथान्तरिक्षे स्वल्पमात्रोऽपि वर्षणसमये महान्भवति तद्वदियमपि शत्रुमध्ये शरधारा वर्षन्ती वर्धत इत्यर्थः । तथा **एषैष्या**। एषितव्यो गोसंघ एषः। तमिच्छतीस्येषैषी । ईदृश्या तया **रथ्या** सारथिभूतया **जयेम** शत्रुभिरपहृतं गोसंघम् । तस्याः **सातं** दत्तं संभजनं वा **सुमङ्गलं** शोभनमङ्गलवत् 'सिनवत् । सिनमन्नम् । तद्वच्च **अस्तु** गोरूपान्नवच्च भवतु ॥