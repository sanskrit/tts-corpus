+++
title = "004"
devataa = "द्रुघण इन्द्रो वा"
RShiH = "मुद्गलो भार्म्यश्वः"
ChandaH = "त्रिष्टुप्"

+++


अत्र वृषभः स्तूयते । वृषभः **उद्नः** उदकस्य **ह्रदम्** अगाधजलाशयम् **अपिबत्** **जर्हषाणः** अत्यन्त हर्षितः सन् । तथा **कूटं** पर्वतशृङ्गं चौरैर्गोपिधानार्थं निहितं **तृंहत्** **स्म** शृङ्गेण विहिंसितवान्। व्यदारयदित्यर्थः। तथा कृत्वा **अभिमातिमेति** शत्रुं गच्छति हन्तुम् । पश्चात् **मुष्कभारः** प्रवृद्धमुष्कः। प्रवृद्धस्य वृषभस्य हि मुष्कवृद्धिर्भवति । तथा प्रवृद्धो वृषभः **श्रवः** । श्रूयत इति श्रवो यशः । **इच्छमानः** इच्छन् **अजिरं** गमनशीलं शत्रुं **बाहू** बाहुभ्यां बाह्वोर्वा **प्र** **अभरत्** प्रहृतवान् । यद्वा अजिरमिति क्षिप्रनाम । क्षिप्रं **सिषासन्** संभक्तुमिच्छन् बाहू प्राभरत् । प्रसारितवानित्यर्थः ॥