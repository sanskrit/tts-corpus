+++
title = "007"
devataa = "द्रुघण इन्द्रो वा"
RShiH = "मुद्गलो भार्म्यश्वः"
ChandaH = "त्रिष्टुप्"

+++


**उत** अपि च **विद्वान्** स मुद्गलः **अस्य** रथस्य **प्रधिम्** । प्रधिरक्षच्छिद्रकाष्ठः प्रान्तकाष्ठः। स च रथावयवानामुपलक्षकः । रथावयवम् **उदहन्** उदगमयत् । रथं संननाहेत्यर्थः । तदनन्तरम् **अत्र** रथे **वंसगं** वननीयगमनं वृषभं **शिक्षन्** शिक्षयन् रज्जुषु स्थापयन् **उपायुनक्** रथसमीपे युगेऽयोजयत् । युजेर्लङि तिपो हल्ङ्यादिलोपः । एवं सति **इन्द्रः** देवः **अघ्न्यानाम्** अहन्तव्यानां गवां **पतिम्** **उत्** उत्कृष्टम् **आवत्** रक्षामकरोत् । पश्चात् **ककुद्मान्** वृषभः **पद्याभिः** सरणिभिः **अरंहत** वेगेनागमत् । रहिर्गत्यर्थः ॥ .