+++
title = "003"
devataa = "मन्युः"
RShiH = "मन्युस्तापसः"
ChandaH = "त्रिष्टुप्"

+++


हे **मन्यो** **अस्मे** अस्माकम् **अभिमातिम्** अभिगन्तारं शत्रुं **सहस्व** अभिभव । **रुजन्** हिंसन् **मृणन्** **प्रमृणन्** प्रकर्षेण हिंसन् यथा पुनर्न जीवेत्तथा कुर्वंस्त्वं **शत्रून्** प्रति **प्रेहि**। **ते** तव **पाजः** बलम् **उग्रम्** उद्गूर्णं के **ननु** **आ** **रुरुध्रे** आरुन्धन्ति । न तथा संभवति हे **एकज** **त्वम्** असहायः **वशी** त्वं **वशं** **नयसे** प्रापयसि शत्रुम् ॥