+++
title = "005"
devataa = "मन्युः"
RShiH = "मन्युस्तापसः"
ChandaH = "जगती"

+++


हे **मन्यो** **इन्द्रइव** **विजेषकृत्** विजयकर्ता । तथा **अनवब्रवः** अनिन्दितवचनः ।  ‘ अनवब्रवोऽनवक्षिप्तवचनः ' (निरु. ६. २९) इति यास्कः । ईदृशस्त्वम् **अस्माकम्** **अधिपाः** अधिकं पाता रक्षिता **भव** **इह** अस्मिन्यज्ञे । हे **सहुरे** शत्रूणां सहनशील **ते** **प्रियं** **नाम** स्तोत्रं **गृणीमसि** गृणीमः स्तुमः । **यतः** नाम्नः स्तोत्रात् त्वम् **आबभूथ** आभवसि प्रवृद्धो भवसि **तमुत्सं** बलस्योद्गमयितारं **विद्म** जानीमः ॥