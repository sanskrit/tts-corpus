+++
title = "003"
devataa = "दक्षिणा तद्दातारो वा"
RShiH = "दिव्यो दक्षिणा वा प्राजापत्या"
ChandaH = "त्रिष्टुप्"

+++


**दैवी** देवसंबन्धिनी ॥ ‘ देवाद्यञञौ   (पा. सू. ४. १. ८५. ३) इत्यञ् । तादृशी **पूर्तिः** पालिनी तत्साध्या **देवयज्या** ॥ ‘ छन्दसि निष्टर्क्यं (पा. सू. ३. १. १२३) इति निपातितः ॥ देवयागः । तदङ्गभूता **दक्षिणा** **न** **कवारिभ्यः** ॥ ‘ ‘ऋ गतौ ' इत्यस्य ' अच इः' (उ. सू. ४.१३८) इतीप्रत्ययः ॥ कुत्सितगन्तृभ्योऽयष्टृभ्यः । एतेभ्यो न भवति । यद्वा । देवानां स्वभूता पूर्तिः पूरयित्री स्तुतिभिर्हविर्भिश्च तादृशी देवयज्या दक्षिणा च तेभ्यो न भवतः । तत्र हेतुरुच्यते । हि यस्मात् **ते** कुत्सितगन्तारः **नहि** **पृणन्ति** देवान् स्तुतिभिर्हविर्भिश्च न प्रीणयन्ति । ‘ पृण प्रीणने । तौदादिकः। **अथ** इति प्रश्ने । यष्टॄणां देवयागादि कथं भवति । उच्यते । **नरः** कर्मणां नेतारः अत एव **प्रयतदक्षिणासः** दत्तदक्षिणाः **बहवः** यजमानाः अवद्यभिया ॥ ‘ अवद्यपण्यवर्या गर्ह्य । (पा. सू. ३. १. १०१ ) इति यत्प्रत्ययान्तत्वेन निपातितः ॥ पापभिया । विहिताननुष्ठाने दुरितानि भवन्ति खलु। तस्मात्तद्भीत्या **पृणन्ति** देवान् प्रीणयन्ति । तस्माद्यष्टॄणां देवपालनयागदक्षिणा भवतीत्यर्थः॥