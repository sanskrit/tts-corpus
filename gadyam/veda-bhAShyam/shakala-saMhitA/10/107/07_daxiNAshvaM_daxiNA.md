+++
title = "007"
devataa = "दक्षिणा तद्दातारो वा"
RShiH = "दिव्यो दक्षिणा वा प्राजापत्या"
ChandaH = "त्रिष्टुप्"

+++


**दक्षिणा** तद्दातृभ्यः **अश्वं** **ददाति** । तथा **गां** च ददाति । तथा **चन्द्रं** सुवर्णं ददाति । **उत** अपि च **यद्धिरण्यं** रजतमस्ति ।' रजतं हिरण्यम्' (तै. सं.१.५.१,२) इत्याम्नानात् । तच्च ददाति । किंच सा **अन्नं** **वनुते** ददाति । वनोतिरत्र दानार्थः । तस्मात् **नः** अस्मदीयः **यः** **आत्मा** अस्ति सः **वर्म** **विजानन्** कवचं यथायुधानां निवारकं तद्वद्दुरितानि वारयतीति कवचमिति विजानन् **दक्षिणाम्** अश्वादिदानशीलां **कृणुते** । ऋत्विग्भ्यः करोति ॥