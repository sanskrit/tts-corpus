+++
title = "008"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**धृतव्रताः** धृतकर्माणो जात्या **क्षत्रियाः** । यद्वा । क्षत्रं बलं तदर्हाः । **यज्ञनिष्कृतः** । यज्ञं प्रति निर्गमनं यज्ञनिः । तस्य कर्तारः **बृहद्दिवाः** महातेजस्काः **अध्वराणां** रक्षोभिरहिंसितानां यज्ञानाम् **अभिश्रियः** अभिसेवकाः **अग्निहोतारः** अग्निर्होता आह्वाता येषां तादृशाः **ऋतसापः**।  ‘ षप समवाये ' । सत्यभाजः अत एव **अद्रुहः** केषांचिदप्यद्रोग्धारः । यद्वा । द्रुहेः कर्मण्यौणादिकः क्विप् । कैश्चिदप्यहिंस्याः । एवंप्रभावा देवा: वृत्रतूर्ये  । वृत्रस्तूर्यते हिंस्यतेऽत्रेति वृत्रतूर्यः संग्रामः । तस्मिन् अपामावरकशत्रुवधे **अपः** उदकानि **अन्वसृजन्** अन्वसारयन् ॥