+++
title = "001"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**बृहच्छ्रवसः** प्रभूतान्नान् **ज्योतिष्कृतः** आदित्याख्यस्य तेजसः कर्तॄन् **प्रचेतसः** प्रकृष्टज्ञानांस्तान् **देवान्** **अध्वरस्य** अस्य यज्ञस्य **स्वस्तये** अविनाशाय निर्विघ्नेन यज्ञपरिसमाप्तये **हुवे** आह्वयामि । **विश्ववेदसः** सर्वधनाः **इन्द्रज्येष्ठासः**। इन्द्रो ज्येष्ठः प्रधानो येषाम् । इन्द्रनेतृका इत्यर्थः । **अमृताः** मरणधर्मरहिताः **ऋतावृधः** यज्ञेन प्रवृद्धाः **ये** देवाः  **प्रतरम्** अत्यन्तं **ववृधुः** वर्धन्ते ॥