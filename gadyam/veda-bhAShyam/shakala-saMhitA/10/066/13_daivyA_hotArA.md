+++
title = "013"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**प्रथमा** मुख्यौ **पुरोहिता** पुरोहितौ पुरतो निहितौ **दैव्या** देवसंबन्धिनौ **होतारा** होतारावेतन्नामानौ अग्न्यादित्यौ **अन्वेमि** हविर्भिरनुगच्छामि। ततः **ऋतस्य** यज्ञस्य **पन्थां** पन्थानं **साधुया** कल्याणं विघ्नराहित्येन **अन्वेमि** अनुगच्छामि । अनन्तरं **प्रतिवेशं** समीपे वर्तमानं **क्षेत्रस्य** **पतिं** पालयितारमेतन्नामानम् **अमृतान्** मरणधर्मरहितान् **अप्रयुच्छतः** अप्रमाद्यतः **विश्वान्** सर्वान् **देवान्** च **ईमहे** धनं याचामहे ॥