+++
title = "009"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**देवासः** देवा इन्द्रादयः **द्यावापृथिवी** द्यावापृथिव्यौ **अभि** अभिलक्ष्य **व्रता** व्रतेन स्वेन कर्मणा **आपः** । सुब्व्यत्ययः । अप उदकानि **ओषधीः** च तथा **यज्ञिया** यज्ञार्हान् **वनिनानि** वने भवान् पलाशादीन् वृक्षान् **जनयन्** उदपादयन् । किंच ते देवाः **स्वः** सर्वम् **अन्तरिक्षम्** **आ** **पप्रुः** तेजसापूरयन्ति । किमर्थम् । **ऊतये** रक्षणाय शत्रुभ्यो बाधाभावाय । अपि च **वशं** काम्यमानम्। ' वशिरण्यरुपसंख्यानम् ' ( पा. सू. ३. ३. ५८. ३) इत्यकर्तरि कारकेऽप् । तं यज्ञं   **तन्वि** स्वशरीरे **नि** **ममृजुः** नितरां शुद्धमलंकृतं चक्रुः ॥