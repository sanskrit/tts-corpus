+++
title = "007"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


वृषणा वर्षणशीलौ **पुरुप्रशस्ता** बहुभिः प्रशस्तौ **अग्नीषोमा** अग्नीषोमौ **वाजसातये** अन्नलाभाय **उप** **ब्रुवे** अहमुपस्तौमि । पुनः **वृषणौ** इति आदरार्थम् । **यौ** देवौ **वृषणः** ऋत्विजः **देवयज्यया** । देवा इज्यन्तेऽत्रेति देवयज्या यज्ञः ।  ‘ छन्दसि निष्टर्क्य ' इति निपातितः । तेन **ईजिरे** यजन्ते हविर्भिः पूजयन्ति **ता** तौ प्रसिद्धौ **नः** अस्मभ्यं **त्रिवरूथं** त्रिष्कम्भं **शर्म** गृहं **वि** **यंसतः** विशेषेण प्रयच्छताम् ॥