+++
title = "011"
devataa = "विश्वेदेवाः"
RShiH = "वसुकर्णो वासुक्रः"
ChandaH = "जगती"

+++


**समुद्रः** समुन्दनशीलः स्यन्दमानोदकः **सिन्धुः** एतन्नामकः **अन्तरिक्षं** द्यावापृथिव्योरन्तरा मध्ये क्षितमुषितं **रजः** मध्यमलोकम् **अज** **एकपात्** । अजायमान एक एव पद्यते । एतत्संज्ञको देवः **अर्णवः** उदकवान् **तनयित्नुः** स्तनयित्नुर्मेघः **बुध्न्यः** अन्तरिक्षे भवः **अहिः** एतत्संज्ञक एते देवाः **मे** मम **वचांसि** वक्तव्यानि स्तोत्राणि **शृणवत्** प्रत्येकं शृणोतु । **उत** अपि च **सूरयः** प्राज्ञाः **विश्वे** **देवासः** देवाः **मम** स्तोत्राणि शृण्वन्तु ॥