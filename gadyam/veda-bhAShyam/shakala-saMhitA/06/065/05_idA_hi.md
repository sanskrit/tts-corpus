+++
title = "005"
devataa = "उषाः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **उषो** **अद्रिसानो** आदृतसानो **ते** तव प्रसादात् **इदा** **हि** सद्यं एव **गवां** **गोत्रा** संघान् **अङ्गिरसो** **गृणन्ति** उत्सृजन्ति । तथा च निगमान्तरं - ' गवां गोत्रमुद सृजो यदङ्गिरः । (ऋ. सं. २.२३. १८) इति । **अर्केण** अर्चनीयेन **ब्रह्मणा** स्तोत्रेण **वि** **बिभिदुः** तमांसि विदारयन्ति च । **नृणां** नेतॄणां तेषामङ्गिरसां **देवहूतिः** देवविषया स्तुतिः **सत्या** सत्यफला **अभवत्** ॥