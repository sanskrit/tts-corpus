+++
title = "001"
devataa = "इन्द्रः"
RShiH = "नरः"
ChandaH = "त्रिष्टुप्"

+++


हे इन्द्र **ब्रह्म** ब्रह्माणि स्तोत्राण्यस्मदीयानि **रथक्षयाणि** रथनिवासानि **कदा** कस्मिन्काले **भुवन्** भवेयुः । रथेऽवस्थितं त्वां कदा प्राप्नुवन्तीत्यर्थः । **कदा** कस्मिन् काले **स्तोत्रे** स्तुवते मह्यं **सहस्रपोष्यं** सहस्रसंख्याकपुरुषपोषकं गोसमूहं पुत्रं वा **दाः** दद्याः । **कदा** च **अस्य** मम स्तोतुः **स्तोमं** स्तोत्रं **राया** धनेन् **वासयः** व्यापयेः । **धियः** कर्माणि चाग्निहोत्रादीनि **वाजरत्ना:** वाजैरन्नैः रमणीयाः **कदा** कस्मिन् काले **करसि** कुर्याः । एवं स्तोता फलस्य विलम्बमसहमान:' इन्द्रमनया पृष्टवान् ॥