+++
title = "003"
devataa = "इन्द्रः"
RShiH = "नरः"
ChandaH = "त्रिष्टुप्"

+++


अनयापि कतिचित् प्रश्नाः क्रियन्ते । हे **इन्द्र** **कर्हि** **स्वित्** कदा खलु **तत्** भवेत् । हे **शविष्ठ** बलवत्तमेन्द्र त्वं **जरित्रे** स्तोत्रे **विश्वप्सु** बहुविधरूपं **ब्रह्म** अन्नं **कृणवः** करोषीति **यत्** तत्कदा भवेदिति वितर्कः। **कदा** च **धियः** कर्माणि । **न** इति समुच्चये । **नियुतः** स्तुतीश्च **युवासे** आत्मनि योजये: । **कदा** च त्वं **गोमघा** गोमघानि गवां दातॄणि ॥ मंहतेर्दानार्थस्य रूपमुत्तरपदम् ॥ **हवनानि** स्तोत्राणि **गच्छाः** अभिगच्छेः ॥