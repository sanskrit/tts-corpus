+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **त्वं** **दुरः** वृत्रेणावृताः **अपः** **विषूचीः** विविधमञ्चन्त्यो यथा सर्वतः प्रसृता भवन्ति तथा **वि** असृजः । यतस्त्वं **पर्वतस्य** पर्ववतो मेघस्य **दृळ्हं** दृढमपां बन्धकप्रदेशम् **अरुजः** अभाङ्क्षीः । अपि च त्वं **जगतः** संबन्धिनीनां **चर्षणीनां** प्रजानां **राजाभवः** अधिपतिर्भवसि । किं कुर्वन् । **सूर्यं** **द्यां** द्युलोकम् **उषसं** च तमसा प्रावृतम् एतत्त्रितयं साकं युगपदेव **जनयन्** प्रादुर्भावयन् । प्रकाशयन्नित्यर्थः ॥ ॥ २ ॥