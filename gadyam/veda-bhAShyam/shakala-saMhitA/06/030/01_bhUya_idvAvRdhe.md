+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


अयमिन्द्रः **भूयः** **इत्** बहुतरमेव **वावृधे** प्रवृद्धोऽभूत् । किमर्थम् । **वीर्याय** वीरकर्माणि वृत्रवधादीनि कर्तुम् । **एकः** मुख्यः **अजुर्यः** जरयितुमशक्यः स च **इन्द्रः** **वसूनि** धनानि **दयते** स्तोतृभ्यो ददाति । तथा **दिवः** द्युलोकात् **पृथिव्याः** भूमेश्चायमिन्द्रः **प्र** **रिरिचे** अतिरिच्यते । किंच **अस्य** इन्द्रस्य **उभे** **रोदसी** द्यावापृथिव्यौ **अर्धमित्** अर्धमेव **प्रति** । अस्येन्द्रस्यार्धो भागो द्यावापृथिव्योः प्रतिनिधिर्भवतीत्यर्थः ॥