+++
title = "001"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **होतः** देवानामाह्वातः **अग्ने** **यजीयान्** यष्टृतमस्त्वम् **इषितः** प्रेषितोऽस्माभिः प्रार्थितः सन् । **न** इति संप्रत्यर्थे । संप्रति **प्रयुक्ति** प्रयुक्तौ प्रयुज्यमाने यज्ञे **मरुतां** देवानां **बाधः** शत्रूणां बाधकं गणं **यजस्व** । यद्वैतद्वाक्यद्वयम् । हे होतरग्ने यजस्व देवानित्येकं वाक्यम् । प्रयुज्यत इति प्रयुक्ति बलम् । मरुतां न प्रयुक्ति मरुतां बलमिवास्मच्छत्रून् बाधः बाधस्वेति द्वितीयं वाक्यम् । अपि च **मित्रावरुणा** । अहरभिमानी देवो मित्रो वरुणो रात्र्यभिमानी । तौ च **नासत्या** सत्यस्य नेतारौ सत्यस्वभावावेव वा नासिकाप्रभवौ वाश्विनौ **द्यावापृथिवी** दिवं च पृथिवीं च एतांश्च देवान् **होत्राय** अस्मद्यज्ञाय तदर्थम् **आ** **ववृत्याः** आवर्तय आवहेत्यर्थः ॥