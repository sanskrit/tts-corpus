+++
title = "003"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**धन्या** धनमिच्छन्ती धनहेतुभूता **धिषणा** स्तुतिर्हे अग्ने **त्वे** त्वां **वष्टि** कामयते । **चिद्धि** इत्येतत् पादपूरणम् । किमर्थम् । **देवान्** यष्टव्यानिन्द्रादीन् **प्र** **यजध्यै** प्रकर्षेण यष्टुं त्वदीयं **जन्म** प्रादुर्भावं **गृणते** स्तुवते यजमानायेदृग्भूतयजमानार्थम् । **यद्ध** यदा खलु **अङ्गिरसाम्** ऋषीणां मध्ये **वेपिष्ठः** अतिशयेन स्तुतेः प्रेरयिता **विप्रः** मेधावी **रेभः** स्तोता भरद्वाजः **इष्टौ** यज्ञे **मधु** मधुवत् मदकरं **छन्दः** स्तोत्रं **भनति** उच्चारयति तदा धिषणा वष्टीत्यन्वयः ।