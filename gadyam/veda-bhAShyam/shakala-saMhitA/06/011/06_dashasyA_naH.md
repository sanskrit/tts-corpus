+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **पुर्वणीक** बहुज्वाल **होतः** देवानामाह्वातः **अग्ने** **देवेभिः** देवैर्द्योतमानैरन्यैः **अग्निभिः** त्वद्विभूतिभूतैः सार्धम् **इधानः** इध्यमानो दीप्यमानः सन् **नः** अस्मभ्यं **रायः** धनानि **दशस्य** प्रयच्छ । हे **सहसः** **सूनो** बलस्य पुत्राग्ने **वावसानाः** हविषा त्वामाच्छादयन्तो वयं **वृजनं** **न** शत्रुमिव **अंहः** पापम् **अति** **स्रसेम** अतिगच्छेम । अतिक्रामेमेत्यर्थः ॥ ॥ १३ ॥