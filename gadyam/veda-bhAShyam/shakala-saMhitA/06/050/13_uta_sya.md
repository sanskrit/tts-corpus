+++
title = "013"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**उत** अपि च **स्यः** स यः प्रेरकतया सर्वत्र प्रख्यातः सः **सविता** **देवः** **भगः** च **अपां** **नपात्** च अपां मेघस्थानां पुत्रो माध्यमिकोऽग्निः स च **नः** अस्मान् **अवतु** रक्षतु । कीदृशोऽपां नपात् । **दानु** दातव्यं धनं **पप्रिः** प्राता पूरयिता ॥ ‘प्रा पूरणे' इत्यस्मात्  ‘ आदृगमहन०' इति किनो लिड्वद्भावात् ‘न लोकाव्यय' इति षष्ठीप्रतिषेधः ॥ तथा **देवेभिः** देवैः **जनिभिः** तत्पत्नीभिश्च **सजोषाः** सहप्रीतिः **त्वष्टा** च **देवेभिः** देवैः सह प्रीयमाणा **द्यौः** च **समुद्रैः** सह प्रीयमाणा **पृथिवी** चैताश्च सर्वा देवता अस्मानवन्तु ॥