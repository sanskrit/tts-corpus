+++
title = "010"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**उत** अपि च हे **विप्रा** प्राज्ञौ **नासत्या** सत्यस्वभावौ सत्यस्य नेतारौ वा हे अश्विनौ **त्या** तौ प्रसिद्धौ **युवं** युवां **धीभिः** परिचरणकैः कर्मभिरुपेतं **मे** मदीयं **हवं** स्तोत्रम् **अङ्ग** क्षिप्रम् **आ** **जग्म्यातम्** आगच्छतम् । आगत्य च **महः** महतः **तमसः** असुरकृतादन्धकारात् **अत्रिं** **न** यथात्रिमृषिम् **अमुमुक्तं** मोचितवन्तौ स्थः हे **नरा** नेतारावश्विनौ तथास्मानपि **अभीके** अभ्यक्ते प्राप्ते संग्रामे **दुरितात्** दुःखात् शत्रुकृतात् **तूर्वतम्** अस्मांस्तारयतम् ॥ ॥९॥