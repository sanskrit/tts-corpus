+++
title = "006"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


हे **जरितः** स्तोतः **त्यं** तं प्रसिद्धं **वीरं** वीर्यवन्तं विशेषेण शत्रूणामीरकं वा **गिर्वणसं** गिरां संभक्तारमेवंविधम् **इन्द्रं** **नवेन** अभिनवेन शोभनेन **ब्रह्मणा** स्तोत्रेण **अभि** **अर्च** अभिष्टुहि । स च **स्तवानः** स्तूयमानः सन् **हवम्** अस्मदीयं स्तोत्रम् **उप** **श्रवदित्** उपशृणुयादेव । अपि च **गृणानः** स्तूयमान इन्द्रः **महः** महतः प्रभूतान् **वाजान्** अन्नानि **च** **उप** **रासत** प्रदेयात् । यत एवमतः स्तुहीत्यर्थः ॥