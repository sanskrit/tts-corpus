+++
title = "012"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**मीळ्हुष्मन्तः** वर्षणवन्तः **ते** देवाः **नः** अस्मान् **मृळन्तु** मृळयन्तु सुखयन्तु । के त इति चेदुच्यते । **रुद्रः** **सरस्वती** च **सजोषाः** सह प्रीयमाणाः **विष्णुः** **वायुः** च **ऋभुक्षाः**। ऋभुर्विभ्वा वाज इति त्रयः सौधन्वनाः । तेषामाद्यो ऋभुश्च **वाजः** अन्तिमश्च । उपलक्षणमेतत् । विभ्वा च । **दैव्यः** देवेभ्यो हितः **विधाता** प्रजापतिश्च । अपि च **पर्जन्यावाता** पर्जन्यश्च वायुश्चोभौ **नः** अस्मभ्यम् **इषम्** अन्नं **पिप्यतां** वर्धयताम् ॥