+++
title = "005"
devataa = "उषाः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे उषः **सा** त्वं **वरं** धनं मह्यम् **आ** **वह** । **या** त्वम् **अवाता** अप्रतिगता **जोषं** प्रीतिम् **अनु** **उक्षभिः** अनडुद्भिरश्वैर्वा स्तोतृभ्यो वरं **वहसि** । किंच हे **दिवो** **दुहितः** अन्तरिक्षसुते **या** **त्वं** **देवी** द्योतमाना **पूर्वहूतौ** प्रथमाह्वाने प्रातरनुवाके **मंहना** पूजनीया भवसि सा त्वं **दर्शता** दर्शनीया **भूः** इति योजना । या दर्शता भूरित्यन्वये यद्वृत्तेन सामानाधिकरण्यात् भूरित्यस्य निघातो न स्यात् ॥