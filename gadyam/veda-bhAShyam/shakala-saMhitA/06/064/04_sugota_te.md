+++
title = "004"
devataa = "उषाः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे उषो देवि **पर्वतेषु** **उत** दुर्गेष्वपि **अवाते** गमनसाधनरहिते देशे **सुपथा** सुपथानि मार्गाणि **सुगा** सुगानि सुखेन गम्यानि **ते** तव भवन्ति । **स्वभानो** हे स्वप्रकाशे **अपः** अन्तरिक्षमाकाशम् ।  ‘ आपः ' इत्यन्तरिक्षनामसु पाठात् । सामुद्रिकीरपो वा **तरसि** । **पृथुयामन्** पृथुरथे **ऋष्वे** दर्शनीये **दिवो** **दुहितः** अन्तरिक्षसुते हे उषो देवि **सा** त्वम् **इषयध्यै** एषणीयं **रयिं** धनं **नः** अस्मभ्यम् **आ** **वह** ॥