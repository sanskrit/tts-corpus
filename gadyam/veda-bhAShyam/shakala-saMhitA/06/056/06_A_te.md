+++
title = "006"
devataa = "पूषा"
RShiH = "भरद्वाजो बार्हस्पत्यः"
ChandaH = "अनुष्टुप्"

+++


हे पूषन् 'ते त्वदीयां त्वया देयां **स्वस्तिं** कल्याणीं रक्षाम् **आरेअघाम्** । आरे दूरे अघं पापं यस्यास्तादृशम् । **उपावसुम्** उपगतधनाम् । ईदृशीं स्वस्तिम् **अद्य** **च** अस्मिंश्च काले **सर्वतातये**। सर्वैर्ऋत्विग्भिस्तायते इति सर्वतातिर्यज्ञः । तदर्थम् । यद्वा । सर्वेषां भोगानां विस्ताराय। **श्वश्च** परस्मिन्नपि दिने **सर्वतातये** सर्वदा सर्वतात्यर्थम् **आ** **ईमहे** अभियाचामहे ॥ ॥ २२ ॥