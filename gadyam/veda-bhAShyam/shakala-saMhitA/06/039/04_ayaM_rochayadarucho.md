+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अयम्** इन्द्रः **रुचानः** रोचमानः सूर्यात्मना दीप्यमानः **अरुचः** प्रकाशरहितान् तमसा मलीमसान् सर्वलोकान् **रोचयत्** प्रकाशयति । तथा **पूर्वीः** बह्वीरुषसश्च **अयम्** इन्द्रः **ऋतेन** सत्यभूतेन सर्वत्र गमनशीलेन वा तेजसा **वि** **वासयत** व्यापयति । तत्रत्यानि तमांसि निवर्तयतीत्यर्थः । तथा **ऋतयुग्भिः** ऋतेन स्तोत्रेण युज्यमानैः **अश्वैः** **नाभिना** संनद्धेन **स्वर्विदा** सुष्ट्वरणीयस्य धनस्य लम्भकेन रथेन **चर्षणिप्राः** चर्षणीनां मनुष्याणां कामैः पूरयिता सन् **अयम्** एवेन्द्रः **ईयते** गच्छति ॥