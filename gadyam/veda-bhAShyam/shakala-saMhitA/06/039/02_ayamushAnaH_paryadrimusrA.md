+++
title = "002"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अयम्** इन्द्रः **अद्रिं** वलेन गोपिधानाय निर्मितं शिलोचयं **परि** परितः पर्वतसमीपे विद्यमाना: **उस्राः** गाः **उशानः** कामयमानः **ऋतधीतिभिः** सत्यकर्मभिरङ्गिरोभिः **युजानः** संगच्छमानः **ऋतयुक्** ऋतेन तत्कृतेन स्तोत्रेण युक्तश्च भूत्वा **वलस्य** असुरस्य स्वभूतं **सानुं** समुच्छ्रितं पर्वतम् **अरुग्णम्** अन्यैरभग्नं **वि** **रुजत्** व्यभाङ्क्षीत् । किंच **पणीन्** वलानुचरानेतत्संज्ञानसुरांश्च **वचोभिः** स्तुत्यरायुधैः संतर्जनरूपैर्वाक्यैरेव वा अयम् **इन्द्रः** **अभि** **योधत्** अभ्ययुध्यत् ॥