+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**मन्द्रस्य** मोदनस्य मदकरस्य वा **कवेः** विक्रान्तस्य **दिव्यस्य** दिवि भवस्य **वह्नेः** वोढुः **विप्रमन्मनः** । विप्रा मेधाविनो मन्मानः स्तोतारो यस्य स तथोक्तः । तस्य **वचनस्य** वचनीयस्य स्तुत्यस्य **तस्य** सर्वत्र प्रसिद्धस्थ **सचनस्य** सेव्यस्य एवंभूतस्य मध्वः मधुनः सोमस्य ॥ ‘क्रियाग्रहण कर्तव्यम्' इति कर्मणः संप्रदानत्वाच्चतुर्थ्यर्थे षष्ठी ॥ एवंभूतं **नः** अस्मदीयं सोमं हे इन्द्र त्वम् **अपाः** पिब । अपि च हे **देव** द्योतमानेन्द्र **गृणते** स्तुवते । तृतीयार्थे चतुर्थी । स्तुवता मया **गोअग्राः** । गावोऽग्रे प्रमुखे यासां तादृशाः **इषः** अन्नानि **युवस्व** संयोजय ॥