+++
title = "002"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अश्विनौ युवां **मे** मदीयाय **अस्मै** **हवनाय** आह्वानाय **अरं** पर्याप्तं **गन्तं** गच्छतम् । **गृणाना** स्तूयमानौ **अन्धः** सोमं **यथा** **पिबाथः** पिबतम् । **रिषः** हिंसकस्य शत्रोः **त्यद्वर्तिः** तद्गृहं **परि** **याथः** परितो याथः **यत्** वर्तिः **परः** विप्रकृष्टः **न** **तुतुर्यात्** न हिंस्यात् । **अन्तरः** संनिकृष्टोऽपि **न** तुतुर्यात् । यद्वा । त्यद्वर्तिस्तदस्मदीयं गृहं रिषो हिंसकात् परि याथः । त्यद्वर्तिः परो विप्रकृष्टोऽन्तरः संनिकृष्टोऽपि न तुतुर्यात् । अयं भावः । यथास्मदीयं गृहं दूरस्थः संनिकृष्टोऽपि न हिंस्यात्तथा रक्षां कुरुथ इति ॥