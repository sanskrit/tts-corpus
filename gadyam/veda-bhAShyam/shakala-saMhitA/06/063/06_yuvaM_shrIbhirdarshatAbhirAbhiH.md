+++
title = "006"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अश्विनौ **युवं** युवां **दर्शताभिः** दर्शनीयाभिः **आभिः** श्रीमतां परिदृश्यमानाभिः **श्रीभिः** लक्ष्मीभिः कान्तिभिर्वा **सूर्यायाः** युवयोः पत्न्याः **शुभे** शोभनार्थं **पुष्टिं** पूर्तिम् **ऊहथुः** प्रापयथः । किंच **वां** युवां **वयः** अश्वा: **वपुषे** शोभायै **प्र** **अनु** **पप्तन्** प्रकर्षेणान्वपतन् । अपि च हे **धिष्ण्या** स्तुत्यर्हावश्विनौ **वां** युवां **सुष्टुता** **वाणी** ऋषीणां स्तुतिः **नक्षत्** व्याप्नोति ॥