+++
title = "004"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अग्निः** **वां** युवयोर्यज्ञार्थम् **ऊर्ध्वः** **अस्थात्** उदतिष्ठत् । **अध्वरेषु** यज्ञेषु **प्र** **एति** समिद्ध आहवनीयं गच्छति च । **रातिः** धनं हविः **जूर्णिनी** प्रगामिनी ।  ‘ जूर्णिर्जवतेर्वा ( निरु. ६. ४ । इत्ति यास्केनोक्तत्वात् । **घृताची** घृतेनाक्ता! उपस्तीर्णाभिघारितेत्यर्थः । किंच **होता** **उराणः** उरु कुर्वाणः **प्र** **गूर्तमनाः** प्रकर्षेणोद्युक्तमनाः भवति **यः** होता नासत्या अश्विनौ **हवीमन्** आह्वाने स्तोत्रे वा **अयुक्त** योजयति ॥