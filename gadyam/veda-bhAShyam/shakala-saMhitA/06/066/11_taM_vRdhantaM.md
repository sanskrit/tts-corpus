+++
title = "011"
devataa = "मरुतः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**तं** प्रसिद्धं **वृधन्तं** वर्धमानं **भ्राजदृष्टिं** भ्राजमानऋष्टिं **रुद्रस्य** **सूनुं** पुत्रं **मारुतं** मरुद्गणं **हवसा** स्तोत्रेण **आ** **विवासे** परिचरामि । किंच **दिवः** स्तोतुः **शुचयः** निर्मला: **मनीषाः** स्तुतयः **उग्राः** उद्गूर्णा: **शर्धाय** मारुताय बलाय । **तृक्षः** शर्धः' इति बलनामसु पाठात् । **आपः** आप्नुवन्तः **गिरयो** **न** मेघा इव ।  ‘ गिरिः व्रजः' इति मेघनामसु पाठात् । **अस्पृधन्** अस्पर्धन्त ॥ ॥ ८ ॥