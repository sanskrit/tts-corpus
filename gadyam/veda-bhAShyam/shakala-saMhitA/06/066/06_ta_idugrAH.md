+++
title = "006"
devataa = "मरुतः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**ते** मरुतः **उग्राः** **शवसा** बलेन वेगेन युक्ताः **धृष्णुषेणाः** धर्षकसेनाः **सुमेके** सुरूपे **उभे** **रोदसी** द्यावापृथिव्यौ **युजन्त** योजयन्ति । वृष्ट्या पृथिवीं तर्पयन्तीत्यभिप्रायः । **अध** **स्म** अपि च **एषु** येषु मरुत्सु **रोदसी** रुद्रस्य पत्नी माध्यमिकी वाक् **स्वशोचिः** स्वदीप्तिर्वर्तते **अमवत्सु** बलवत्सु तेषु **रोकः** दीप्ति: बाधको वा **न** **आ** **तस्थौ** न तिष्ठति । न निःसरत्येवेत्यर्थः ॥