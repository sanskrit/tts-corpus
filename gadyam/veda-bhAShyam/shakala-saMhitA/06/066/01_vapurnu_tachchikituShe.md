+++
title = "001"
devataa = "मरुतः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**तत्** प्रसिद्धं **समानम्** एकरूपम् । मरुतः सर्वदा समानरूपाः । तथा च निगमान्तरम् --  ‘ अज्येष्ठासो अकनिष्ठास एते ' ( ऋ. सं. ५.६०.५ ) इति । **नाम** स्थिराणामपि नामकं **धेनु** प्रीणयितृ **पत्यमानं** सर्वदा गच्छत् **वपुः** मरुतां रूपं **चिकितुषे** विदुषे स्तोत्रे **नु** क्षिप्रम् **अस्तु** प्रादुर्भवतु। **चित्** इति पूरकम् । किंच तद्रूपं **मर्तेषु** मर्त्यलोके **अन्यत्** ओषधिवनस्पत्यादिकं **दोहसे** कामान् दोग्धुं **पीपाय** आप्याययति । किंच मरुतामेव निर्देशात् **पृश्निः** अन्तरिक्षं **सकृत्** संवत्सरस्य वर्षासु **शुक्रं** शुक्लवर्णम् **ऊधः** उदकं **दुदुहे** क्षरति ॥