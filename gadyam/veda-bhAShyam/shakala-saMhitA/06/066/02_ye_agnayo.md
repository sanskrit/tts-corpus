+++
title = "002"
devataa = "मरुतः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**ये** **मरुतः** **इधानाः** **अग्नयो** **न** समिध्यमाना अग्नय इव **शोशुचन्** दीप्यन्ते । **यत्** ये मरुतः **द्विः** द्विगुणं **त्रिः** त्रिगुणं च **ववृधन्त** इच्छानुरूपं वर्धन्ते ॥ संहितायां दीर्घश्छान्दसः ॥ **एषां** मरुतां रथाः **अरेणवः** रेणुरहिताः **हिरण्ययासः** हिरण्मयालंकाराश्च भवन्ति। ते मरुतः **नृम्णैः** धनैः **पौंस्येभिः** बलैः **च** **साकं** सार्धं **भूवन्** प्रादुर्भवन्ति । तथा च निगमान्तरं - ये पृषतीभिर्ऋष्टिभिः' ( ऋ. सं. १. ३७. २ ) इति ॥