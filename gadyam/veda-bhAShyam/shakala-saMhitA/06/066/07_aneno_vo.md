+++
title = "007"
devataa = "मरुतः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **मरुतः** **वः** युष्माकं संबन्धी **यामः** रथः **अनेनः** पापरहितं यथा भवति तथा **अस्तु** प्रादुर्भवतु । किंच **यं** यामम् **अरथी:** । रथिः सारथिः । न रथिररथी:। असारथिरपि स्तोता **अजति** प्रेरयति स रथः **अनश्वश्चित्** अश्वरहितोऽपि **अनवसः** पथ्यदनरहितः **अनभीशुः** पाशरहितोऽपि **रजस्तूः** उदकस्य प्रेरकः **साधन्** स्तोतॄणां कामान् साधयन् **रोदसी** द्यावापृथिव्यौ **पथ्याः** पथोऽन्तरिक्षमार्गान् **वि** **याति** विविधं गच्छति ॥