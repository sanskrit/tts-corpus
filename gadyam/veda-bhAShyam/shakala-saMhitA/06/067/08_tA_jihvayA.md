+++
title = "008"
devataa = "मित्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**ता** तौ मित्रावरुणौ युवां **सुमेधाः** प्राज्ञः **जिह्वया** वाचा **सदं** सर्वदा **इदं** जलम् **आ** याचते । आ इत्युपसर्गदर्शनात् योग्यक्रियाध्याहारात याचत इत्यध्याह्रियते । पूर्वस्यामृचि जलस्य प्रकृतत्वात् बुद्धौ विपरिवर्तमानं जलमिदंशब्देन परामृश्यते । **यत्** यदा **वां** युवयोः **अरतिः** अभिगन्ता **ऋते** यज्ञे **सत्यः** मायारहितः **आ** **भूत्** आभवति हे **घृतान्नौ** **तत्** **महित्वम्** अपेक्षितप्रदातृत्वलक्षणं **वां** युवयोः **अस्तु** । किंच **युवं** युवां **दाशुषे** दाशुषो यजमानस्य ॥ षष्ठ्यर्थे चतुर्थी ॥ **अंहः** पापं **वि** **चयिष्टं** विनाशयतमित्यर्थः ॥