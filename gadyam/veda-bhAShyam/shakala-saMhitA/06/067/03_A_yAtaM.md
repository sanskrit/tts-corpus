+++
title = "003"
devataa = "मित्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे मित्रावरुणौ **सुशस्ति** शोभनशंसनं **नमसा** अन्नेन हविषा स्तोत्रेण वा **हूयमाना** स्तूयमानौ वा **प्रिया** विश्वस्य प्रियौ **उप** **आ** **यातम्** उपागच्छतम् । **यौ** महित्वा महत्त्वेन युक्तौ युवां **श्रुधीयतः** श्रुधिमन्नं यशो वात्मन इच्छतो **जनान्** **अप्नःस्थः** कर्मण्यधिकृतः पुरुषः ।  ‘ अपः अप्नः' इति कर्मनामसु पाठात् । **अपसेव** कर्मणेव **सं** **यतथः** संयच्छथः ॥