+++
title = "007"
devataa = "मित्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**ता** तौ मित्रावरुणौ युवां **विग्रं** प्राज्ञं यजमानम् । ‘विप्रः विग्रः' इति मेधाविनामसु पाठात् । **धैथे** धारयथः **जठरम्** उदरं **पृणध्यै** सोमेन पूरयितुम् । **यत्** यदा **सभृतयः** सह भ्रियमाणा ऋत्विजः **सद्म** यज्ञसदनम् **आ** **पृणन्ति** आपूरयन्ति । **विश्वजिन्वा** हे विश्वजिन्वानौ **यत्** यदा **पयः** जलं भवद्भ्यां प्रहितं तदा **युवतयः** नद्यः दिशो वा **न** **मृष्यन्ते** रजसा नाभिभूयन्ते । **अवाताः** अशुष्काश्च **वि** **भरन्ते** विभूतिं धारयन्ति ॥