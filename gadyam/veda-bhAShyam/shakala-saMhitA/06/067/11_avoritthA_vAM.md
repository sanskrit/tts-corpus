+++
title = "011"
devataa = "मित्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे  **मित्रावरुणौ** **अवोः** अवतोः **वां** युवयोः **अभिष्टौ** अभिगमने **छर्दिषः** गृहाय सुखाथ वा । चतुर्थ्यर्थे षष्ठी । युवामभिगतेषु स्तोतृषु **युवोः** युवयोः संबन्धि युवाभ्यां देयं तद्गृहादिकम् **अस्कृधोयु** अविच्छिन्नं भवति । तथा च यास्कः- ‘ अस्कृधोयुरकृध्वायुः । कृध्विति ह्रस्वनाम निकृत्तं भवति ' (निरु. ६. ३ ) इति । **इत्था** सत्यमेव । कदा मित्रावरुणयोरभिगमनमित्यत आह । **यत्** यदा **गावः** स्तुतयः **अनु** **स्फुरान्** अनुस्फुरेयुः। यदा च **ऋजिप्यम्** ऋजुगामिनं **धृष्णुं** शत्रूणां धर्षकं **वृषणं** कामानां वर्षितारं सोमं **रणे** रमणे यज्ञे **युनजन्** यजमाना युञ्ज्युः ॥ ॥ १० ॥