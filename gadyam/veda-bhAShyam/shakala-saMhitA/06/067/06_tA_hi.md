+++
title = "006"
devataa = "मित्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**ता** तौ मित्रावरुणौ युवाम् **अनु** **द्यून्** दिवसे दिवसे **क्षत्रं** बलं **धारयेथे** **हि** । **द्योः** अन्तरिक्षस्य **सानुं** समुच्छ्रितप्रदेशं मेघं सूर्यं वा **दृंहेथे** दृढीकुरुतम् । **उपमादिव** । उपमीयते प्रक्षिप्यते इति उपमात् स्थूणा । सा यथा वत्सं धारयति तद्वदित्यर्थः । **दृळ्हः** युवाभ्यां दृढीकृतश्च मेघः **नक्षत्रः** अन्तरिक्षं व्याप्नुवानः **उत** अपि च विश्वदेवः सूर्यः **भूमिं** **द्यां** दिवं च **आयोः** मनुष्यस्य । द्रुह्यवः आयवः' इति मनुष्यनामसु पाठात् । **धासिना** अन्नेन हविषा । ‘क्षुत् धासिः' इत्यन्ननामसु पाठात्। आप्यायितः सन् **आतान्** आतनोति युवाभ्यां दृढीकृत एव ।