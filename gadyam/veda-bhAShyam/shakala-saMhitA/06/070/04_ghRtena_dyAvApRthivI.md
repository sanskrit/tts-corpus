+++
title = "004"
devataa = "द्यावापृथिव्यौ"
RShiH = "भरद्वाजो बार्हस्पत्यः"
ChandaH = "जगती"

+++


**द्यावापृथिवी** द्यावापृथिव्यौ **घृतेन** उदकेन **अभिवृते** आवृते भवतः। **घृतश्रिया** उदकं श्रयन्त्यौ च **घृतपृचा** घृतसंपृक्ते च **घृतावृधा** घृतं वर्धयन्त्यौ  च **उर्वी** विस्तीर्णे **पृथ्वी** प्रथिते च भवतः । **होतृवूर्ये** यज्ञे **पुरोहिते** यजमानैः पुरस्कृते च भवतः । **विप्राः** प्राज्ञा: स्तोतारः **ते** **इत्** द्यावापृथिव्यावेव **इष्टये** यज्ञाय। ‘होत्रा इष्टिः' इति यज्ञनामसु पाठात् । **सुम्नं** सुखम् **ईळते** याचन्ते । सुखे सति हि यागाः प्रवर्तन्ते ॥