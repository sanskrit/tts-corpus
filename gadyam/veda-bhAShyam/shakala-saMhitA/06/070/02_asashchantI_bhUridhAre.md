+++
title = "002"
devataa = "द्यावापृथिव्यौ"
RShiH = "भरद्वाजो बार्हस्पत्यः"
ChandaH = "जगती"

+++


**असश्चन्ती** असज्यमाने व्युदस्यन्त्यौ वा **भूरिधारे** बहुधारे । दिवो वृष्टिधाराः पृथिव्याश्चाहुत्युद्भूतरसधाराः । एवमुभयोरपि बहुधारत्वम्। **पयस्वती** उदकवत्यौ । तथा च यास्कः - ‘ असज्यमाने इति वा व्युदस्यन्त्याविति वा बहुधारे उदकवत्यौ ' (निरु. ५.२) इति । **शुचिव्रते** शुचिक्रिये द्यावापृथिव्यौ **सुकृते** शोभनकारिणे यजमानाय **घृतं** सस्यादिसमृद्धिहेतुमुदकं **दुहाते** । अथ प्रत्यक्षस्तुतिः। **रोदसी** हे द्यावापृथिव्यौ **अस्य** **भुवनस्य** भूतजातस्य **राजन्ती** ईशाने युवाम् **अस्मे** अस्मासु **रेतः** प्रजननसमर्थं वीर्यं **सिञ्चतम्** । **यत्** रेतः **मनुर्हितं** मनुष्येभ्यो हितम् ॥