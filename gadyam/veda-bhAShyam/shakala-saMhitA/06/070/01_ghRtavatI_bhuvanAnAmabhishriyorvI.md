+++
title = "001"
devataa = "द्यावापृथिव्यौ"
RShiH = "भरद्वाजो बार्हस्पत्यः"
ChandaH = "जगती"

+++


**द्यावापृथिवी** द्यावापृथिव्यौ **घृतवती** दीप्तिमत्यौ उदकवत्यौ वा । ‘वनं घृतम्' इत्युदकनामसु पाठात् । भवत इति शेषः । **भुवनानां** भूतानाम् **अभिश्रिया** अभिश्रयणीये भवत इति  सर्वत्रानुसंधेयम् । **उर्वी** विस्तीर्णे **पृथ्वी** बहुकार्यरूपेण प्रथिते च **मधुदुघे** मधुन उदकस्य **दोग्र्यौती** **सुपेशसा** सुरूपे **वरुणस्य** सर्वस्य नियामकस्य **धर्मणा** धारणेन **विष्कभिते** पृथग्धारिते **अजरे** नित्ये **भूरिरेतसा** बहुरेतस्के बहुकायें वा भवतः। अत्र साक्षात् द्यावापृथिव्योः स्तुतिः प्रसङ्गात् वरुणस्येति द्रष्टव्यम् ॥