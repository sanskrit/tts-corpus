+++
title = "003"
devataa = "द्यावापृथिव्यौ"
RShiH = "भरद्वाजो बार्हस्पत्यः"
ChandaH = "जगती"

+++


**धिषणे** धृष्टे सर्वस्य भुवनस्य निवासभूते वा हे **रोदसी** **वां** युवाभ्यां **यः** **मर्तः** मर्त्यः **ऋजवे** **क्रमणाय** युवयोः सुखगमनाय **ददाश** हवींषि ददाति **सः** मर्त्यः **साधति** कामान् साधयति । किंच **प्रजाभिः** पुत्रपौत्रादिभिः **प्र** **जायते** प्रवृद्धो भवति । **धर्मणः** कर्मणः **परि** उपरि **युवोः** युवयोः **सिक्ता** सिक्तानि रेतांसि **विषुरूपाणि** नानावर्णानि **सव्रता** समानकर्माणि भूतानि जायन्ते॥