+++
title = "010"
devataa = "अग्निः"
RShiH = "शंयुर्बार्हस्पत्यः (तृणपाणिः)"
ChandaH = "सतो बृहती"

+++


हे **अग्ने** **त्वम्** **अदब्धैः** केनाप्यहिंसितैः **अप्रयुत्वभिः** । यौतिरत्र पृथग्भावार्थः । अपृथग्भूतैः संहतैः **पर्तृभिः** पालनसाधनैः **तोकं** पुत्रं **तनयं** पौत्रं च **पर्षि** पालय । **दैव्या** देवसंबन्धीनि च **हेळांसि** क्रोधान् **नः** अस्मत्तः **युयोधि** पृथक्कुरु । **अदेवानि** मनुष्यसंबन्धीनि **च** **ह्वरांसि** हिंसनानि चास्मत्तः पृथक्कुरु ॥ ॥ २ ॥