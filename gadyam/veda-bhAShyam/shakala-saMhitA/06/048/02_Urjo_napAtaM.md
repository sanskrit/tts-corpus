+++
title = "002"
devataa = "अग्निः"
RShiH = "शंयुर्बार्हस्पत्यः (तृणपाणिः)"
ChandaH = "सतो बृहती"

+++


**ऊर्जः** अन्नस्य बलस्य वा **नपातं** पुत्रं प्र शंसिषमित्यनुषङ्गात् प्रशंसामेत्यर्थः । **हिन** इति निपातद्वयसमुदायो हीत्यस्यार्थे । **सः** खलु **अयम्** अग्निः **अस्मयुः** अस्मान् कामयमानो भवति । वयं च **हव्यदातये** हव्यानां हविषां देवेभ्यो दात्रे तस्मा अग्नये **दाशेम** हवींषि दद्याम् । स चाग्निः **वाजेषु** संग्रामेषु **अविता** रक्षिता **वृधः** वर्धकश्चास्माकं **भुवत्** भवतु । **उत** अपि च **तनूनां** तनयानामस्मत्पुत्राणां च **त्राता** रक्षिता भवतु ॥