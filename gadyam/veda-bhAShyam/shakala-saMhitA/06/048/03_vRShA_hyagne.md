+++
title = "003"
devataa = "अग्निः"
RShiH = "शंयुर्बार्हस्पत्यः (तृणपाणिः)"
ChandaH = "बृहती"

+++


हे **अग्ने** **वृषा** वर्षिता कामानां वृष्टेः कर्ता वा **अजरः** जरारहितः **महान्** गुणैरधिकः एवंभूतस्त्वम् **अर्चिषा** दीप्त्या **विभासि** **हि** विशेषेण प्रकाशसे खलु । हे **शुचे** दीप्ताग्ने **अजस्रेण** अविच्छिन्नेन **शोचिषा** तेजसा **शोशुचत्** भृशं दीप्यमानस्त्वं **सुदीतिभिः** सुदीप्तिभिः **सु** **दीदिहि** सुष्ठु अस्मान् दीपय । प्रकाशय ॥