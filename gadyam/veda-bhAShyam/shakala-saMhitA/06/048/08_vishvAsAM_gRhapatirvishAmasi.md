+++
title = "008"
devataa = "अग्निः"
RShiH = "शंयुर्बार्हस्पत्यः (तृणपाणिः)"
ChandaH = "महासतो बृहती"

+++


हे **अग्ने** **त्वं** **मानुषीणां** मनोरपत्यभूतानां **विश्वासां** सर्वासां **विशां** प्रजानां **गृहपतिः** **असि** गृहस्वामी भवसि । हे **यविष्ठ** युवतमाग्ने अतस्त्वं **शतं** **हिमाः** शतं हेमन्तान् संवत्सरान् **समेद्धारं** त्वां सम्यगिद्धं कृतवन्तं मां **शतं** शतेन शतसंख्याकैः **पूर्भिः** पालनैः **अंहसः** पापात् आहन्तुः शत्रोर्वा **पाहि** रक्ष । **ये** **च** **स्तोतृभ्यः** **ददति** धनं तव समिन्धनस्य कर्तरि प्रयच्छन्ति तांश्च पाहि ॥