+++
title = "014"
devataa = "मरुतो लिङ्गोक्तदेवता वा"
RShiH = "शंयुर्बार्हस्पत्यः (तृणपाणिः)"
ChandaH = "बृहती"

+++


हे मरुद्गण **तं** तादृशं **वः** त्वां **स्तुषे** स्तौमि । किमर्थम् । **आदिशे** आदेशनाय धनानामतिसर्जनाय प्रदानाय । कीदृशं त्वाम् । **इन्द्रं** न इन्द्रमिव **सुक्रतुं** सुकर्माणं **वरुणमिव** **मायिनं** मायावन्तं प्रज्ञावन्तम् **अर्यमणं** **न** अर्यमणमिव मन्द्रं स्तुत्यं **विष्णुं** **न** विष्णुमिव **सृप्रभोजसं** प्रसृप्तधनम् । यदा त्वस्या लिङ्गोक्तदेवतास्तदानीं नेवशब्दौ चशब्दार्थे द्रष्टव्यौ ।