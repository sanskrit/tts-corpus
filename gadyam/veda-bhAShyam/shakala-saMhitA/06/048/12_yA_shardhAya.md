+++
title = "012"
devataa = "मरुतः"
RShiH = "शंयुर्बार्हस्पत्यः (तृणपाणिः)"
ChandaH = "सतो बृहती"

+++


**या** धेनुः **अमृत्यु** अमरणहेतु **श्रवः** अन्नं पयोलक्षणं **मारुताय** मरुत्संघाय **धुक्षत** अधुक्षत् । कीदृशाय । **शर्धाय** प्रसहनशीलाय **स्वभानवे** स्वायत्तदीप्तये । **या** च **तुराणां** क्षिप्रकारिणां  **मरुतां** **मृळीके** सुखे तत्परा वर्तते । **या** च **सुम्नैः** सुखैर्हेतुभूतैः **एवयावरी** एवैर्गन्तृभिरश्वैर्मध्यमस्थानैरुदकैर्वा सह यान्ती अन्येषामपि सुखार्थं वृष्टिजलैः सहागच्छन्ती तां धेनुमुपाजध्वमिति पूर्वत्रान्वयः । अत्रापि पूर्ववत् मरुत्स्तुतिरधिगन्तव्या ॥