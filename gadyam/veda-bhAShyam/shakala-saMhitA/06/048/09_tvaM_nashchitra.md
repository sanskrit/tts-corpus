+++
title = "009"
devataa = "अग्निः"
RShiH = "शंयुर्बार्हस्पत्यः (तृणपाणिः)"
ChandaH = "बृहती"

+++


हे **वसो** वासक **अग्ने** **चित्रः** दर्शनीयः **त्वम्** **ऊत्या** रक्षया सह **राधांसि** धनानि **नः** अस्मभ्यं **चोदय** प्रेरय । **अस्य** सर्वत्र लोके परिदृश्यमानस्य **रायः** धनस्य **त्वं** रथीरसि रंहिता नेता भवसि । अतः कारणात् अस्मभ्यं धनानि प्रेरयेत्यर्थः । अपि च **नः** अस्माकं **तुचे** । अपत्यनामैतत् । अपत्यायापतनहेतुभूताय पुत्रादये **गाधं** प्रतिष्ठां **तु** क्षिप्रं **विदाः** लम्भय ॥