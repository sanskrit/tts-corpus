+++
title = "007"
devataa = "अग्निः"
RShiH = "शंयुर्बार्हस्पत्यः (तृणपाणिः)"
ChandaH = "महाबृहती"

+++


हे **देव** दानादिगुणयुक्त **यविष्ठ्य** युवतम **शुक्र** दीप्त **अग्ने** **शुक्रेण** निर्मलेन **शोचिषा** तेजसा **भरद्वाजे** अस्मद्भ्रातरि **समिधानः** समिध्यमानस्त्वं **बृहद्भिः** महद्भिः **अर्चिभिः** तेजोभिः **नः** अस्मदर्थं **रेवत्** धनयुक्तं यथा भवति तथा **दीदिहि** दीप्यस्व । तथा **पावक** हे शोधकाग्ने **द्युमत्** द्योतमानेन च युक्तं यथा भवति तथा **दीदिहि** दीप्यस्व ॥