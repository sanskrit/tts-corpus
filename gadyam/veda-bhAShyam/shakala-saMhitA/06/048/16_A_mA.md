+++
title = "016"
devataa = "पूषा"
RShiH = "शंयुर्बार्हस्पत्यः (तृणपाणिः)"
ChandaH = "ककुप्"

+++


हे पूषन् **मा** माम् **आ** **द्रव** रक्षणार्थमभिगच्छ । हे **आघृणे** आगतदीप्ते **अघाः** आहन्त्रीः **अर्यः** अरीरभिगन्त्रीः **अरातयः** शत्रुभूताः प्रजाः **उप** द्रव बाधस्व ॥ उपपूर्वो द्रवतिः बाधायां वर्तते । यथा **प्रजां** पशून्यजमानस्योप दोद्राव' ( तै. सं. १. ५. १. ४ ) इति ॥ अहं च **ते** तव अपिकर्णे कर्णावपिगते समीपदेशे स्थितः सन् नु क्षिप्रं **शंसिषं** प्रशंसामि ॥ ॥ ३ ॥