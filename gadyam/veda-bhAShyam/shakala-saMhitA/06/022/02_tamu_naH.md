+++
title = "002"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**पूर्वे** प्रत्नाः **नवग्वाः** नवभिर्मासैः सत्रमनुष्ठितवन्तः **सप्त** सप्तसंख्याकाः **विप्रासः** विप्रा मेधाविनः **वाजयन्तः** वाजमन्नं हविर्लक्षणमिन्द्रस्य कुर्वन्तः । इन्द्रं वा वाजिनं बलिनं कुर्वन्तः । तत्करोतीति णिच् । एवंभूताः **नः** अस्माकं **पितरः** अङ्गिरसः **तमु** तमेवेन्द्रं **मतिभिः** स्तुतिभिः **अभि**। तुष्टुवुरिति शेषः । कीदृशम् । **नक्षद्दाभम्** । नक्षतिर्गतिकर्मा । अभिगच्छतां शत्रूणां दम्भितारं हिंसितारं **ततुरिं** तरितारं **पर्वतेष्ठां** पर्वतेष्ववस्थितम् अद्रोघवाचम् । अद्रोग्धव्या अनतिक्रमणीया वागाज्ञारूपा यस्य तम् । **शविष्ठं** बलवत्तमम् ॥