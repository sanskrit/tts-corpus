+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


पूर्वयोपालब्ध इन्द्र ऋषये कामान् प्रायच्छत् ततः स कामपूर्ण ऋषिराह । **वज्रहस्तं** वज्रपाणिं **रथेष्ठां** रथे स्थितं **तम्** **इन्द्रं** पृच्छन्ती अर्चयन्ती । पृच्छतिरर्चतिकर्मा । **वेपी** । वेपो यागादिलक्षणं कर्म । तद्वती **वक्वरी** गुणानां वक्त्री **गीः** ईदृशी स्तुतिः **यस्य** यजमानस्य भवति । कीदृशमिन्द्रं पृच्छन्ती। **तुविग्राभं** तुवीनां बहूनां ग्रहीतारं तुविकूर्मिं बहुकर्माणं **रभोदां** रभसो बलस्य दातारम् । **नु** इति पूरणः । स यजमानः **गातुं** सुखम् **इषे** गच्छति । किंच **तुम्रं** ग्लापयितारं शत्रुम् **अच्छ** अभिमुखं **नक्षते** गच्छति ॥ ॥ १३ ॥