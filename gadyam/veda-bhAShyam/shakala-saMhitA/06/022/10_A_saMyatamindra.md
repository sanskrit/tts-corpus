+++
title = "010"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **शत्रुतूर्याय** शत्रूणां तारणाय **बृहतीं** महतीम् **अमृध्राम्** अहिंसितां **संयतं** संयतीं संगच्छमानां **स्वस्तिं** क्षेमलक्षणां संपदं हे इन्द्र **नः** अस्मभ्यम् **आ** भर । **वज्रिन्** वज्रवन्निन्द्र **यया** स्वस्त्या **दासानि** कर्महीनानि मनुष्यजातानि **आर्याणि** कर्मयुक्तानि **करः** अकरोः । **नाहुषाणि** मनुष्यसंबन्धीनि । नहुषा इति मनुष्यनामैतत् । **वृत्रा** वृत्राणि शत्रून् **सुतुका** सुतुकानि शोभनहिंसोपेतान्यकरोः ॥