+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**यः** इन्द्रः **चर्षणीनां** प्रजानामापत्सु **एक** **इत्** एक एव **हव्यः** ह्वातव्यः **आभिः** **गीर्भिः** स्तुतिरूपाभिर्वाग्भिः **तम्** **इन्द्रम्** **अभ्यर्चे** अभिष्टौमि । **यः** इन्द्रः **पत्यते** स्तोतॄनभिगच्छति । यद्वा । पत्यते लोकानामीष्टे । कीदृशः । **वृषभः** कामानां वर्षिता **वृष्ण्यावान्** बलवान् **सत्यः** अविसंवादी **सत्वा** शत्रूणां सादयिता कामानां दाता वा । सदेर्वा सनोतेवेंदं रूपम् । **पुरुमायः** बहुप्रज्ञः **सहस्वान्** अभिभवनवान् तमिन्द्रमभिष्टौमीति संबन्धः ॥