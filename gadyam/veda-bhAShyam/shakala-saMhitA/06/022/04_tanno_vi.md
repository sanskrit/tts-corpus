+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **यदि** **ते** तव **पुरा** **चित्** पूर्वस्मिन् काले **जरितारः** स्तोतारः **सुम्नं** सुखम् **आनशुः** **तत** तत्सुखं **नः** अस्माकं **वि** **वोचः** विब्रूहि । **दुध्र** दुर्धर हे **खिद्वः** शत्रूणां खेदयितर्हे पुरुहूत हे **पुरूवसो** इन्द्र **असुरघ्नः** असुराणां हन्तुः **ते** तव यज्ञेषु **कः** **भागः** क्लृप्तः । **वयः** हविर्लक्षणमन्नं **किं** क्लृप्तम् । यदि केचित् चिरंतना: पूर्वकालेऽपि त्वत्तः सकाशात् सुखं लेभिरे तर्ह्यहमपि तत् सुखं लप्स्ये इति विचार्य सुखप्राप्तिविलम्बो ममासोढव्यो भवेदित्यर्थः ॥