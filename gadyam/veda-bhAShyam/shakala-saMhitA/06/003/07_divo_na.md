+++
title = "007"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**दिवो** **न** दीप्तस्य सूर्यस्येव **विधतः** विधातू रश्मीकुर्वतः **यस्य** अग्नेः **नवीनोत्** भृशं शब्दोऽभूत् । एतदेव व्याचष्टे । **वृषा** कामानां वर्षिता **रुक्षः** दीप्तः सोऽग्निः **ओषधीषु** दह्यमानासु **नूनोत्** भृशं शब्दमकरोत् । **यः** च **घृणा** **न** संचलनशीलेन दीप्तेनेव **ध्रजसा** गमनशीलेन तेजसा **पत्मना** इतस्तत उत्पतता **यन्** गच्छन् वर्तते सोऽग्निः **दम्** अस्मच्छत्रून् दमयन् **सुपत्नी** शोभनपतिके **रोदसी** द्यावापृथिव्यौ **वसुना** धनेन **आ** पूरयति ।