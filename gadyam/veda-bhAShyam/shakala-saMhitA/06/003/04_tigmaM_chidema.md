+++
title = "004"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अस्य** अग्नेः **एम** गमनसाधनभूतो मार्गः **तिग्मं** तीक्ष्णं स्प्रष्टुमशक्यत्वात् । अस्य च **वर्पः** रूपं **महि** महत् प्रभूतं **भसत्** दीप्यते ॥ ' भस भर्स्।नदीप्त्योः' इति धातुः । कीदृशोऽग्निः । **अश्वो** **न** अश्व इव **आसा** आस्येन **यमसानः** तृणादिकं नियच्छन् । तथा **परशुर्न** । यथा परशुः स्वकीयां धारां काष्ठे प्रक्षिपति तथा स्वकीयां **जिह्वां** ज्वालां **विजेहमानः** तरुगुल्मादौ प्रक्षिपन् । तथा **दारु** काष्ठं **धक्षत्** दहन् **द्रविर्न**। द्राविर्राथावयिता स्वर्णकारः। स यथा स्वर्णादिकं द्रावयति तथा सर्वं वनं **द्रावयति** । मूर्तभूतं सर्वं भस्मसात्करोतीत्यर्थः ॥