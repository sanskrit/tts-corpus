+++
title = "003"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**सूरो** **न** सूर्यस्येव **यस्य** अग्नेः **दृशतिः** दर्शनम् **अरेपाः** पापरहितम् । हे अग्ने **यत्** यस्य **ते** तव **शुचतः** ज्वलतः **धीः** धारयित्री ज्वाला **भीमा** भयंकरा सती **आ** समन्तात् **एति** गच्छति । यः **अयम्** अग्निः **हेषस्वतः** शब्दयुक्ता: **शुरुधो** **न** शुचः शोकस्य रोधयित्रीर्गाश्च **अक्तोः** । अक्तुरिति रात्रिनाम । तेन च तंत्र संचारी राक्षसादिर्लक्ष्यते । राक्षसादेः स्वभूता ददातीति शेषः । सोऽयं **वसतिः** सर्वेषामावासभूतः **वनेजाः** अरण्ये जायमानः **कुत्रा** **चित्** क्वचिदेव स्थाने पर्वताग्रादौ रण्वः रमणीयो भवति ॥