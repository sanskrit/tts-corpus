+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**वरिष्ठः** उरुतमः **तुविकूर्मितमः** अतिशयेन बहुविधकर्मा **इन्द्रो** **मघोनां** मघवतां हविर्लक्षणधनोपेतानां मध्ये **अस्य** यजमानस्य **दक्षिणां** यज्ञे दातव्याम् **इयर्ति** प्रेरयति । यद्वा । मघोनामिति अस्येत्यनेन समानाधिकरणम् ॥ वचनव्यत्ययः । मघोनो हविष्मतोऽस्य यजमानस्येत्यर्थः । शेषः प्रत्यक्षकृतः । हे **वज्रिवः** वज्रवन्निन्द्र **यया** दक्षिणया दत्तया **अंहः** पापं यज्ञसंबन्धि **परियासि** विनाशयसि हे **धृष्णो** धर्षक **मघा** मघानि धनानि **सूरीन्** स्तोतॄन पुत्रांश्च यया च दक्षिणया **वि** **दयसे** प्रयच्छसि तादृशीं दक्षिणां प्रेरयसीत्यर्थः ॥