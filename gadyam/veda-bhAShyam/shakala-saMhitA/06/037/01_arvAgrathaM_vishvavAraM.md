+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **उग्र** उद्गूर्णबल **इन्द्र** **युक्तासः** रथेन युक्ताः **हरयः** अश्वा: **ते** त्वदीयं **विश्ववारं** विश्वैर्वरणीयं **रथम्** **अर्वाक्** अस्मदभिमुखं **वहन्तु** आनयन्तु । **हि** यस्मात् **स्वर्वान्**। स्वः सुष्ठु अरणीयं गुणजातम् । तद्वान् **कीरिश्चित्** स्तोता भरद्वाज ऋषिः **त्वा** त्वां **हवते** आह्वयति तस्मात् कारणात् त्वदीयं रथमभिमुखं वहन्त्वित्यर्थः । वयं च **अद्य** इदानीं **ते** त्वया **सधमादः** सह माद्यन्तः **ऋधीमहि** समृद्धा भवेम ॥