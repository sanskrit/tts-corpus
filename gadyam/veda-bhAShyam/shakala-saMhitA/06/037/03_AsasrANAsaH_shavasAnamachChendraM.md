+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**आसस्राणासः** परितो गच्छन्तः **रथ्यासः** रथे युक्ता: **अश्वाः** **ऋज्यन्तः** ऋजुगमनाः सन्तः **सुचक्रे** शोभनचक्रे रथेऽवस्थितं **शवसानं** बलमिवाचरन्तम् **इन्द्रं** **श्रवः** श्रवणीयमस्मदीयं हविः **अच्छ** आभिमुख्येन **अभि** **वहेयुः** अवहेयुः । नू चित् इति निपातो निषेधेऽत्र वर्तते । **अमृतम्** अमरणहेतुभूतं सोमलक्षणं हविः **वायोः** हेतोः **नु** इदानीं 'नू **चित्** नैव **वि** **दस्येत्** क्षयं न प्राप्नुयात् । पात्रे गृहीतः सोमो वायुना शुष्यति ततः पुरैव तत्पानार्थमश्वा इन्द्रमभिवहेयुरित्यर्थः ॥