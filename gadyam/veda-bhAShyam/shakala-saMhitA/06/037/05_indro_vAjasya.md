+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


अयम् **इन्द्रः** **स्थविरस्य** **वाजस्य** अन्नस्य बलस्य वा **दाता** भवतु । स च **इन्द्रः** **वृद्धमहा:** प्रवृद्धतेजस्कः सन् **गीर्भिः** अस्मदीयाभिः स्तुतिभिः **वर्धताम्** । **सत्वा** शत्रूणां शातयिता सः इन्द्रः **वृत्रम्** आवरकं शत्रुं **हनिष्ठः** हन्तृतमः **अस्तु** भवतु । अपि च **सूरिः** प्रेरकः स इन्द्रः **तूतुजानः** त्वरमाणः **ता** तानि धनानि **आ** **पृणति** अस्मभ्यं प्रयच्छतु ॥ ॥ ९ ॥