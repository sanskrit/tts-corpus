+++
title = "009"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **सखायः** स्तोतारः **वः** यूयं सोमेषु **सुतेषु** अभिषुतेषु सत्सु **भोजं** दातारं **तम्** **ईम्** एतम् **इन्द्रं** सोमेभिः सोमैर्यथाकामं **सं** **पृणत** संपूरयत । **तस्मै** इन्द्राय **कुवित्** बहूपकरणम् । कुविदिति बहुनामैतत् । **असति** अस्तु । किमर्थम् । **नः** अस्माकं **भराय** भरणाय पोषणाय । **इन्द्रः** **सुष्विम्** अभिषवणशीलं यजमानम् **अवसे** तर्पणाय **न** **मृधाति** न बाधते ॥