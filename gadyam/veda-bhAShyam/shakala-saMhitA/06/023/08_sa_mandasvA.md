+++
title = "008"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **उग्र** उद्गूर्णबलेन्द्र **सः** त्वम् **अनु** जोषं कामानुगुणं यथा भवति तथा **मन्दस्व** मोदस्व ॥ हिशब्दः पादपूरणः । हियोगे मन्दस्वेत्याख्यातस्य व्यत्ययात् सर्वानुदात्तत्वम् ॥ **इमे** **यज्ञासः** यज्ञाः सोमाः **त्वा** त्वां **प्र** **अश्नुवन्तु** प्राप्नुवन्तु । हे पुरुहूत बहुभिराहूत **इन्द्र** त्वाम् **अस्मे** अस्मदीयानि **इमे** **हवासः** हवाः स्तोत्राणि प्राप्नुवन्तु । **इयं** **धीः** स्तुतिः **त्वा** त्वाम् **अवसे** अस्माकं रक्षणाय **आ** **यम्याः** आयच्छतु नियच्छतु । ।