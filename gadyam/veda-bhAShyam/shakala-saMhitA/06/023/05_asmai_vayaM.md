+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**प्रदिवः** पुराणैः **यः** इन्द्रः **नः** अस्मदर्थम् **अप:** पोषणादिकं कर्म **कः** करोति अयमिन्द्रः **यत्** स्तोत्रादिकं **ववान** कामयते **अस्मै** **इन्द्राय** **वयं** **तद्विविष्मः** व्याप्नुमः । कुर्म इत्यर्थः । **सोमे** **सुते** अभिषुते सति **स्तुमसि** स्तुमः । इन्द्राय स्तोत्राणि कुर्मः। **उक्था** उक्थानि शस्त्राणि **शंसत्** शंसन्तः । प्रथमाबहुवचनस्य लुक् । **ब्रह्म** हविर्लक्षणमन्नम् **इन्द्राय** इन्द्रार्थं **वर्धनं** **यथा** वृद्धिकरम् **असत्** स्यात् तथा कुर्म इत्यर्थः ॥ ॥ १५ ॥