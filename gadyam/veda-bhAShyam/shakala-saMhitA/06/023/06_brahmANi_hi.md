+++
title = "006"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** त्वं **हि** यस्मात् कारणात् **ब्रह्माणि** स्तोत्राणि **वर्धनानि** स्वयमेव वृद्धिकराणि **चकृषे** कृतवानसि तस्मात् कारणात् **तावत्** तावन्ति तादृशानि स्तोत्राणि **ते** तुभ्यं **मतिभिः** बुद्धिभिर्वयं **विविष्मः** व्याप्नुमः । वर्धनानि स्तोत्राणि मम यथा भवेयुस्त्वं तादृशानि कल्पितवानसीत्यर्थः। अपि च हे **सुतपाः** अभिषुतस्य सोमस्य पातस्त्वामुद्दिश्य **सुते** **सोमे** अभिषुते सति **शंतमानि** सुखकृत्तमानि **रान्द्र्या** रान्द्याु णि रमणीयानि **यज्ञैः** हविर्भिर्युक्तानि **वक्षणानि** वाहकानि स्तोत्राणि **क्रियास्म** करवाम ॥