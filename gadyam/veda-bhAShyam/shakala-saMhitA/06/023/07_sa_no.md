+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **रराणः** रममाणः **सः** त्वं **नः** अस्मदीयं **पुरोडाशम्** एतल्लक्षणं हविः **बोधि** बुध्यस्व । किंच **गोऋजीकं** गोविकारदध्यादिभिः संस्कृतमभिषुतं **सोमं** **तु** क्षिप्रं **पिब** पिबेः । तदर्थं च **यजमानस्य** संबन्धि **इदं** **बर्हिः** **आ** **सीद** अभिविश । तदनन्तरं **त्वायतः** त्वामिच्छतो यजमानस्य **लोकं** स्थानम् **उरुं** विस्तीर्णं **कृधि** कुरु । **उ** इति पूरणः ॥