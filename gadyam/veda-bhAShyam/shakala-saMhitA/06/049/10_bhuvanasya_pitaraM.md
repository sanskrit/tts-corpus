+++
title = "010"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**भुवनस्य** भूतजातस्य **पितरं** पालयितारं **रुद्रम्** । रुत् दुःखम् । तत् द्रावयितारमीश्वरम् **आभिः** **गीर्भिः** स्तुतिभिः **दिवा** अहनि हे स्तोतः **वर्धय** । **अक्तौ** रात्र्यां च तमेव **रुद्रं** स्तुतिभिर्वर्धय । वयं च **कविना** प्राज्ञेन रुद्रेण **इषितासः** प्रेरिताः सन्त: **बृहन्तं** महान्तम् **ऋष्वं** दर्शनीयम् **अजरं** जरारहितं **सुषुम्नं** शोभनसुखमेवंगुणविशिष्टं रुद्रम् **ऋधक्** ऋद्धं समृद्धं यथा भवति तथा **हुवेम** स्तवाम ॥ ॥ ६ ॥