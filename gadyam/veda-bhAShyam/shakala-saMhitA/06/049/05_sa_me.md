+++
title = "005"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**अश्विनोः** स्वभूतः **सः** रथः **मे** मदीयं **वपुः** शरीरं **छदयत्** छादयतु । तेजसाच्छादयतु । **यो** **रथो** **विरुक्मान्** विरोचनवान् विशेषेण दीप्यमानः **मनसा** मनोव्यापारमात्रेण **युजानः** अश्वैः संप्रयुज्यमानो भवति । हे **नरा** नेतारौ हे **नासत्या** सत्यस्वभावौ सत्यस्य नेतारौ नासिकाप्रभवौ वाश्विनौ **येन** रथेन **वर्तिः** स्तोतृगृहं **तनयाय** पुत्राय **त्मने** आत्मने तत्पित्रे स्तोत्रे **च** **इषयध्यै** कामान् प्रापयितुं **याथः** गच्छथः स रथः इति पूर्वत्रान्वयः ॥ ॥ ५ ॥