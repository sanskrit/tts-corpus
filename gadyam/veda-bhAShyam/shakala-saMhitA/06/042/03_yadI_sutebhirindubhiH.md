+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "अनुष्टुप्"

+++


हे अध्वर्यवः **सुतेभिः** अभिषुतैः **इन्दुभिः** उन्दनशीलैर्दीप्तैर्वा **सोमेभिः** सोमैः **यदि** **प्रतिभूषथ** इन्द्रं प्रति यूयं प्रतिगच्छथ ॥ ‘ भू प्राप्तौ' इत्यस्यैतद्रूपम् । तदानीं **मेधिरः**  मेधावी । मेधो यज्ञस्तद्वान्वा । स इन्द्रः **विश्वस्य** विश्वं सर्वं भवदीयं कामं **वेद** वेत्ति जानाति । ज्ञात्वा च **धृषत्** । शत्रूणां धर्षकः सन् **तंतमित्** तं तं काममेव **एषते** प्रापयति ॥