+++
title = "009"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**यः** नरः **रजसः** समस्तस्य लोकस्य । ‘लोका रजांस्युच्यन्ते' इति यास्केनोक्तत्वात् । **राजानौ** **ईम्** एतौ अश्विनौ **ऋतुथा** काले काले **विदधत्** परिचरति तं **मित्रो** **वरुणः** च **चिकेतत्** जानीयात् । मित्रवरुणप्रभृतयो" देवा एनं विदुरित्यर्थः । किंचायं परिचारकः **गम्भीराय** महाबलाय **रक्षसे** राक्षसाय **हेतिं** घातकमायुधम् **अस्य** अस्यति । क्षिपति । प्रथमपुरुषस्य मध्यमपुरुषेण व्यत्ययः । **द्रोघाय** अभिद्रोहात्मकाय **आनवाय** मनुष्यसंबन्धिने **वचसे** **चित्** वचनायैव हेतिमस्यति । मनुष्याणामभिद्रोहाय एनम् आस्कन्दतीति ॥