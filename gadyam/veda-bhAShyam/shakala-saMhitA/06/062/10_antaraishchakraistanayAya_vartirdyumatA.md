+++
title = "010"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अश्विनौ **अन्तरैः** अनिकृष्टैः **चक्रैः** युक्तेन **द्युमता** दीप्तिमता **नृवता** नेत्रा सारथिना युक्तेन । यद्वा । अश्वयुक्तेन । 'पतङ्गाः नरः' (नि. १. १४. २२ ) इत्यश्वनामसु पाठात् । **रथेन** **वर्तिः** अस्माकं गृहं **तनयाय** तनयं दातुम् **आ** **यातम्** । अपि च **सनुत्येन** तिरोहितेन **त्यजसा** क्रोधेन । 'हृणिः त्यजः' इति क्रोधनामसु पाठात्। **मर्त्यस्य** मनुष्यस्य **वनुष्यतां** बाधमानानाम् । 'वनुष्यतिर्हन्तिकर्मा' इति यास्केनोक्तत्वात् । **शीर्षा** शिरांसि **अपि** **ववृक्तं** प्रवृक्तम् ॥