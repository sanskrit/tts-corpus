+++
title = "003"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**ता** **ह** तौ खलु **उग्रा** उग्रावश्विना युवां **यत्** **अरध्रम्** असमृद्धं **त्यत्** **वर्तिः** यजमानस्य तत् गृहं समर्धयितुं गच्छथः । किंच **इत्था** इत्थं **धियः** स्तोतॄन् **इषिरैः** एषणीयैः काम्यैः **मनोजवेभिः** मनोवेगैः **अश्वैः** स्वीयैरश्वैः **शश्वत्** सर्वदा **ऊहथुः** स्वर्गं प्रापयथः । **मर्त्यस्य** मनुष्यस्य **दाशुषः** यजमानस्य **व्यथिः** हिंसक: **परि** **शयध्यै** परिशयनाय दीर्घनिद्रायै युवाभ्यां क्रियताम् ॥