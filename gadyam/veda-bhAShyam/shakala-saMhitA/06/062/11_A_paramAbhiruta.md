+++
title = "011"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अश्विनौ **परमाभिः** उत्कृष्टाभिः **उत** अपि च **मध्यमाभिः** अनुत्कृष्टाभिः **अवमाभिः** निकृष्टाभिश्च नियुद्भिः वाहैः **अर्वाक्** अस्मदभिमुखम् **आ** **यातम्** । **दृळ्हस्य** **चित्** दृढापिधानस्यापि **गोमतः** गोयुक्तस्य **व्रजस्य** गोष्ठस्य **दुरः** द्वाराणि **वि** **वर्तं** विवृणुतम् । किंच **गृणते** स्तुवते मह्यं **चित्रराती** विचित्रदानौ भवतम् ॥ ॥२॥