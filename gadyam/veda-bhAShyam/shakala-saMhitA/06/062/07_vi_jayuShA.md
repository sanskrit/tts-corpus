+++
title = "007"
devataa = "अश्विनौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**रथ्या** हे रथारूढावश्विनौ **जयुषा** जयशीलेन रथेन **अद्रिं** मार्गे स्थितं पर्वतं वि **यातं** व्यबाधेथाम् । यातिरत्र वधकर्मा । तथा च निगमान्तरं -- विभिन्दुना नासत्या रथेन वि पर्वताँ अजरयू अयातम्' (ऋ. सं. १. ११६. २०) इति । **वृषणा** कामानां वर्षितारौ **वध्रिमत्याः** पुत्रार्थिन्याः **हवम्** आह्वानं **श्रुतं** शृणुतम् । **दशस्यन्ता** स्तोतृभ्यः कामान् प्रयच्छन्तौ **शयवे** युवां स्तुवते **गां** निवृत्तप्रसवां **पिप्यथुः** क्षीरेणाप्याययतम् । तथा च निगमान्तरं - 'शयवे चिन्नासत्या शचीभिर्जसुरये स्तर्यं पिप्यथुर्गाम्' (ऋ. सं. १.११६.२२) इति । **इति** इत्थं **सुमतिं** सुष्टुतिं **च्यवाना** गच्छन्तौ **भुरण्यू** सर्वत्र गन्तारौ यज्ञस्य भर्तारौ वा भवतम् ॥