+++
title = "008"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**स्तवान्** अस्माभिः स्तूयमान इन्द्रः **वीळवे** दृढगात्राय यजमानाय **न** **नमते** न वशीभवति । **स्थिराय** युद्धेऽविचलिताय च **न** नमते । **शर्धते** उत्सहमानाय **दस्युजूताय** कर्मवर्जितैः प्रेरिताय यजमानाय **न** वशीभवति । यद्यपि स्तोतारो बहुगुणाः सन्ति तथापीन्द्रस्तेभ्यो दस्युसहितेभ्यो न वशीभवतीत्यर्थः । अपि च **ऋष्वाः** महान्तः **गिरयश्चित्** पर्वता अपि **इन्द्रस्य** **अज्राः** सुगमनाः क्षेपणीया भवन्ति । **गम्भीरे** **चित्** अगाधेऽपि स्थाने **अस्मै** इन्द्राय **गाधम्** एवं स्थानं विषयो **भवति** ॥