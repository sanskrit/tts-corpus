+++
title = "010"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** त्वं **नायं** कर्मणां स्तुतीनां च नेतारम् **अभीके** संग्रामे **अवसे** रक्षणाय **सचस्व** सेवस्य । **इतो** **वा** अस्मात् संनिकृष्टाच्च **रिषः** शत्रोः अमुतो विप्रकृष्टाच्छत्रोश्च । वाशब्दोऽनुक्तेन विवक्षितेन समुच्चयार्थः । हे इन्द्र **तं** स्तोतारं **पाहि** रक्ष । तथा **अमा** **च** गृहे च । अमेति गृहनाम । **अरण्ये** कानने च **रिषः** शत्रोः **पाहि** तं रक्ष । तदनन्तरं **सुवीराः** शोभनपुत्रा वयं **शतहिमाः** शतसंवत्सरान् **मदेम** हृष्याम ॥ ॥ १८ ॥