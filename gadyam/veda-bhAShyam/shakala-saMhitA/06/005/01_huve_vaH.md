+++
title = "001"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अग्ने **यः** । व्यत्ययेन बहुवचनन्। त्वां **मतिभिः** मननीयैः स्तोत्रैः **हुवे** आह्वयामि । कीदृशम् । **सहसः** बलस्य **सूनुं** पुत्रम् । अग्निर्हि बलेन मथ्यमानो जायते । **युवानं** नित्यतरुणं फलस्य मिश्रयितारं वा **अद्रोघवाचम्** । अर्दोग्धव्या प्रशस्ता स्तुतिरूपा वाक् यस्मिन् प्रयुज्यते तादृशम् । **यविष्ठम्** अतिशयेन युवानम् । प्रचेताः प्रकृष्टज्ञानः **पुरुवारः** पुरुभिर्बहुभिर्वरणीयः संभजनीयः **अध्रुक्** अद्रोग्धा यजमानानाम् एवंभूतः **यः** अग्निः **विश्ववाराणि** सर्वैर्वरणीयानि संभजनीयानि प्रशस्यानि **द्रविणानि** धनानि **इन्वति** प्रेरयति । स्तोतृभ्यो ददातीति यावत् । तं त्वां हुव इति पूर्वत्र संबन्धः ॥