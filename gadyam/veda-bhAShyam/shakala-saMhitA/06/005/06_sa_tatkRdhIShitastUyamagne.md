+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** **सः** त्वम् **इषितः** प्रेषितः सन् **तूयं** क्षिप्रं **तत्** **कृधि** कुरु । किं तदित्यत आह । **सहस्वान्** बलवांस्त्वं **स्पृधः** स्पर्धमानान् **सहसा** बलेन परेषामभिभवनसमर्थेन तेजसा वा **बाधस्व** विनाशय । **द्युभिः** द्योतमानैस्तेजोभिः **अक्तः** संसिक्तस्त्वं **वचोभिः** स्तुतिरूपैर्वाक्यैः **यच्छस्यसे** यत्स्तूयसे । त्वामुद्दिश्य यत् स्तोत्रं स्तोतृभिः क्रियत इत्यर्थः । **तत्** **मन्म** मननीयं **घोषि**  घोषणीयं **जरितुः** स्तोत्रं **जुषस्व** सेवस्व ॥