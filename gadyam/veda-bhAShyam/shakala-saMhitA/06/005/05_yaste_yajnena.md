+++
title = "005"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **सहसः** **सूनो** बलस्य पुत्राग्ने **ते** त्वां **यः** यजमानः **यज्ञेन** यागेन **ददाशत्** परिचरति । **यः** च **समिधा** समिन्धनसाधनेनेध्मेन । यश्च **उक्थैः** शस्त्रैः **अर्केभिः** अर्चनीयैः स्तोत्रैश्च परिचरति हे **अमृत** मरणधर्मरहिताग्ने **सः** यजमानः मर्त्येषु मनुष्येषु **प्रचेताः** प्रकृष्टज्ञानः सन् **राया** धनेन **द्युम्नेन** द्योतमानेन **श्रवसा** श्रवणीयेनान्नेन यशसा वा **वि** **भाति** विशेषेण प्रकाशते ॥