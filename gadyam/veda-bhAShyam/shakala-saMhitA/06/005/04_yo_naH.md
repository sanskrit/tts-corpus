+++
title = "004"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** **यः** शत्रुः **सनुत्यः** । सनुतरित्यन्तर्हितनाम । अन्तर्हिते देशे वर्तमानः सन् **नः** अस्मान् अभिदासत् उपक्षयति बाधते । **यः** च **अन्तर:** अभ्यन्तरवर्ती सन् हे **मित्रमहः** अनुकूलदीप्ते मित्राणां महयितर्वाग्ने **वनुष्यात्** हिंस्यात् **तम्** उभयविधं हे **तपिष्ठ** तप्तृतमाग्ने **तपसा** तेजसा **तपस्वान्** तेजस्वी त्वम् **अजरेभिः** जरारहितै: **वृषभि:** वर्षितृभिः वृष्टिहेतुभूतैः **तव** **स्वैः** स्वभूतैः असाधारणैस्तेजोभिः **तप** दह ॥