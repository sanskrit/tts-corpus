+++
title = "004"
devataa = "गावः"
RShiH = "भरद्वाजो बार्हस्पत्यः"
ChandaH = "जगती"

+++


**रेणुककाटः** रेणुकस्य रेणोः पार्थिवस्य रजस उद्भेदकः। कटिर्भेदनकर्मा । अर्वा युद्धार्थमागतोऽश्वः **ताः** गाः **न** **अश्नुते** न प्राप्नुयात् । तथा **ताः** गावः **संस्कृतत्रं** विशसनादिसंस्कारं **न** **अभि** **उप** **यन्ति** नाभिगच्छन्तु । अपि च **ताः** **गावः** **यज्वनः** यागशीलस्य **तस्य** **मर्तस्य** मनुष्यस्य **उरुगायं** विस्तीर्णगमनम् **अभयं** भयवर्जितं प्रदेशम् **अनु** उद्दिश्य **वि** **चरन्ति** विशेषेण गच्छन्तु ॥