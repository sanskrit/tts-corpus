+++
title = "005"
devataa = "गावः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**गावः** एव मह्यं **भगः** धनं भवन्तु । **इन्द्रः** च **मे** मह्यं **गावः** गाः **अच्छान्** यच्छतु । **गावः** **प्रथमस्य** हविषां श्रेष्ठस्य **सोमस्य** **भक्षः** भक्षणं भवन्तु । अभिषुतस्य हि सोमस्य गब्येनाज्यादिना संस्क्रियमाणत्वात् । हे **जनासः** जनाः **इमाः** एवंभूताः **या** **गावः** सन्ति **सः** । ता इत्यर्थः । ता एव गावः **इन्द्रः** भवन्ति । दधिघृतादिरूपेण इन्द्रस्याप्यायनत्वात् । एवंभूतम् **इन्द्रं** **हृदा** श्रद्धायुक्तेन **मनसा** **चित्** । चिदित्यप्यर्थे । **इच्छामीत्** कामय एव । साधनभूताभिर्गोभिः एवंभूतमिन्द्रं यष्टुमिच्छामीत्यर्थः ॥।