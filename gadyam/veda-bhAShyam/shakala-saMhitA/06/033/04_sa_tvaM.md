+++
title = "004"
devataa = "इन्द्रः"
RShiH = "शुनहोत्रः"
ChandaH = "त्रिष्टुप्"

+++


हे **इन्द्र** **सः** तादृशः **त्वम्** **अकवाभिः** अकुत्सिताभिः **ऊती** उतिभी रक्षाभिः **नः** अस्माकं **वृधे** वर्धनाय **अविता** रक्षिता **भूः** भव । तथा **विश्वायुः** सर्वतो गन्ता त्वमस्माकं **सखा** च भव । **नेमधिता** नेमशब्दोऽर्धवाची । उक्तं च - ’ त्वो नेम इत्यर्धस्य ' ( निरु ३. २०) इति ॥ अर्धाः कतिपयाः पुरुषा धीयन्त एष्विति नेमधितयः संग्रामाः । तादृशेषु **पृत्सु** पृतनासु संग्रामेषु **युध्यन्तः** युद्धं कुर्वन्तो वयं **स्वर्षाता** स्वः सुष्ठु अरणीयं धनं तस्य संभजनार्थं हे **शूर** त्वां **यत्** यदा 'ह्वयामसि आह्वयामः तदानीं त्वमविता सखा च भवेत्यर्थः ॥