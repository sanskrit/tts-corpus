+++
title = "001"
devataa = "इन्द्रः"
RShiH = "शुनहोत्रः"
ChandaH = "त्रिष्टुप्"

+++


हे **वृषन्** कामानां वर्षितः **इन्द्र** त्वं **यः** पुत्रः **ओजिष्ठः** ओजस्वितमो बलवत्तमः **मदः** तव मादयिता स्तुतिभिः स्तोतेत्यर्थः । **स्वभिष्टिः** शोभनाभ्येषणः  **दास्वान्**। हविषां दानं दाः । तद्वान् । एवंगुणविशिष्टं **तं** पुत्रं **नः** अस्मभ्यं **सु** सुष्ठु **दाः** देहि। 'यः पुत्रः **स्वश्वः** सन् **समत्सु** संग्रामेषु **सौवश्व्यं** शोभनाश्वानां समूहं **वनवत्** हिंस्यात् । तथा **वृत्रा** वृत्रान् वारयितॄन् **अमित्रान्** शत्रूंश्च **सासहत्** अत्यर्थमभिभवेत् तं दा इत्यन्वयः ॥