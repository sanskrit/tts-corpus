+++
title = "005"
devataa = "इन्द्रः"
RShiH = "शुनहोत्रः"
ChandaH = "त्रिष्टुप्"

+++


हे **इन्द्र** त्वं **नूनम्** अद्य **नः** अस्माकं **स्याः** अस्मदीयो भव । **अपराय** **च** अपरस्मिन्नन्यस्मिन्नपि कालेऽस्मदीयो भव । **उत** अपि च त्वं **नः** अस्माकम् **अभिष्टौ** अभिगमने सति **मृळीकः** सुखयिता **भव** । **इत्था** इत्थमनेन प्रकारेण **गृणन्तः** स्तुवन्तो वयं **गोषतमाः** गवां संभक्तृतमाः सन्तः **महिनस्य** महतस्तव संबन्धिनि **दिवि** द्योतमाने **पार्ये** दुःखस्य पारके **शर्मन्** शर्मणि सुखे **स्याम** वर्तमाना भवेम ॥ ॥ ५ ॥