+++
title = "004"
devataa = "अग्निः"
RShiH = "भरद्वाजो बार्हस्पत्यः"
ChandaH = "अनुष्टुप्"

+++


अयम् **अग्निः** **वीरं** पुत्रं **ददाति** स्तोतृभ्यः प्रयच्छति । कीदृशं पुत्रम् । **अप्साम्** अपामाप्तव्यानां कर्मणां सनितारं संभक्तारम् **ऋतीषहम्** ऋतीनामरातीनां सोढारमभिभवितारं **सत्पतिं** सतां कर्मणां पालयितारम् । **यस्य** वीरस्य **संचक्षि** संदर्शने सति **शवसः** बलात् **भिया** भीत्या **शत्रवः** **त्रसन्ति** उद्विजन्ते तं वीरमित्यन्वयः ॥