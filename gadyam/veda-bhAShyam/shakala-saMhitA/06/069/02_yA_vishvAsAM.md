+++
title = "002"
devataa = "इन्द्राविष्णू"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**या** यौ प्रसिद्धौ **इन्द्राविष्णू** **विश्वासां** सर्वासां **मतीनां** स्तुतीनां **जनितारा** जनितारौ ॥  ‘ जन जनने ' इत्यस्मात् धातोः तृचि इदं रूपम् । यद्वा ।  ‘ जनी प्रादुर्भावे ' इत्यस्मात् धातोरेव तृचि । जनिता मन्त्रे ' इति निपातनात् णिलोपः ॥ “ कलशा कलशौ **सोमधाना**  सोमस्य निधानभूतौ च स्याताम् । अथ प्रत्यक्षस्तुतिः । हे इन्द्राविष्णू **वां** युवां **शस्यमानाः** उच्चार्यमाणाः शस्त्ररूपाः **गिरः** वाचः **प्र** **अवन्तु** प्राप्नुवन्तु । **अर्कैः** स्तोतृभिः **गीयमानासः** गीयमानाः **स्तोमासः** स्तोमाः स्तोत्राणि च **प्र** अवन्तु प्राप्नुवन्तु ॥