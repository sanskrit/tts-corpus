+++
title = "005"
devataa = "इन्द्राविष्णू"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्राविष्णू** **वां** युवयोः **तत्** कर्म **पनयाय्यं** स्तुत्यम् । किं तत् कर्मेत्यत आह । **सोमस्य** **मदे** सति यत् **उरु** विस्तीर्णं **चक्रमाथे** विचक्रमाथे  । यद्यपि विष्णोरेव विक्रमः तथापि एकार्थत्वादुभयोरित्युच्यते । यच्च **अन्तरिक्षं** **वरीयः** उरुतरम् **अकृणुतम्** अकुरुतम् । यदपि च **रजांसि** लोकान् सर्वान् । 'लोका रजांस्युच्यन्ते ' इति यास्कः । **नः** अस्माकं **जीवसे** जीवनाय **अप्रथतम्** अप्रथयतम् ॥