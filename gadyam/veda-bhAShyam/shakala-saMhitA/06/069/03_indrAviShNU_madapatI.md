+++
title = "003"
devataa = "इन्द्राविष्णू"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्राविष्णू** **मदानां** सोमानां **मदपती** स्वामिनौ । मदपती इत्यत्र मदशब्दः  अनुवादः । **द्रविणो** द्रविणानि धनान्यपि ॥ द्रविणा उ इति पदद्वयमेकीभूय द्रविणो इति निष्पन्नं पदम् ॥ **दधाना** ददानौ युवां **सोमम्** अभि **आ** **यातम्** । मतीनां स्तोतॄणां **स्तोमासः** स्तोत्राणि **उक्थैः** शस्त्रैः सार्धं **शस्यमानासः** उच्चार्यमाणाः **वां** युवाम् **अक्तुभिः** तेजोभिः **सम्** **अञ्जन्तु** समर्धयन्तु । सं समिति द्विरुक्तिरादार्था ।