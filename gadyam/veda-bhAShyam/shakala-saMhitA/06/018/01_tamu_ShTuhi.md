+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अभिभूत्योजाः** अभिभावुकतेजाः **वन्वन्** शत्रून् हिंसन् **अवातः** शत्रुभिरहिंसितः ॥ वनोतेर्निष्ठान्तस्य नञ्पूर्वस्य रूपम् । यद्वा वातेर्वातम् ॥ अनभिगतः **पुरुहूतः** बहुभिराहूतः **यः** **इन्द्रः** अस्तीति शेष: । हे भरद्वाज **तमु** **ष्टुहि** तमेवेन्द्रं स्तुहि । अपि च **आभिः** वक्ष्यमाणाभिः **गीर्भिः** स्तुतिरूपाभिर्वाग्भिः तमिन्द्रं **वर्ध** वर्धय । कीदृशम् । **अषाळ्हम्** अनभिभूतम् **उग्रम्** उद्गूर्णम् ओजस्विनं वा **सहमानं** शत्रूनभिभवन्तं **चर्षणीनां** प्रजानां संबन्धिनं **वृषभं** वर्षितारम् ॥