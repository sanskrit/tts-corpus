+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**प्रत्नं** पुराणम् । चिरकालानुवर्तीत्यर्थः । **तत्** प्रसिद्धं **नः** अस्मदीयं **सख्यं** स्तुत्यस्तोतृलक्षणं सखित्वं हे इन्द्र **युष्मे** युष्मासु **अस्तु** । पूजार्थं बहुवचनम् । हे **अच्युतच्युत्** अच्युतानामविचलितानां च्यावक हे **दस्म** दर्शनीयेन्द्र त्वम् **इषयन्तम्** आयुधानि प्रेरयन्तं **वलम्** एतन्नामानमसुरम् **इत्था** सत्यमेव **वदद्भिः** त्वां स्तुवद्भिः **अङ्गिरोभिः** सह **हन्** हतवानसि । अपि च **अस्य** वलस्य **पुरः** नगराणि **वि** **ऋणोः** व्यगमयः । वियुक्तान्यकार्षीरित्यर्थः । **विश्वाः** सर्वाः **दुरः** पुरीणां द्वारश्च व्यृणोः ॥ ॥ ४ ॥