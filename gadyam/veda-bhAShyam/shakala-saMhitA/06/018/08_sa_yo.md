+++
title = "008"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**यः** इन्द्रः **न** **मुहे** संग्रामे कदापि न मुह्यति । यश्च **मिथु** मिथ्या वृथा **जनः** जनयिता **न** **भूत्** न भवति किंतु **सुमन्तुनामा** प्रज्ञाननामा। प्रख्यातनामेत्यर्थः । **सः** **इन्द्रः** **पुरां** शत्रुसंबन्धिनीनां पुरीणां **च्यौत्नाय** च्यवनाय नाशनाय **शयथाय** शत्रूणां मरणाय च **नृ** **चित्** शीघ्रमेव कर्म कुरुत इति शेषः । तथा **चुमुरिं** **धुनिं** **च** एतन्नामकावसुरौ **वृणक्** अवृणक् हिंसितवान् । वृणक्तिर्हिंसाकर्मा । अपि च **पिप्रुं** **शम्बरं** **शुष्णम्** एतन्नामकान् त्रीनसुरान् हिंसितवान् ॥