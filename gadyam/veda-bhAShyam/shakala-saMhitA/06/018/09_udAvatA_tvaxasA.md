+++
title = "009"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **उदवता** उद्गच्छता । अवतिरत्र गतिकर्मा । **त्वक्षसा** शत्रूणां तनूकर्त्रा **पन्यसा** स्तुत्यतरेण' बलेन युक्तस्त्वं **वृत्रहत्याय** शत्रुहननाय स्वकीयं **रथं** **च** **तिष्ठ** आरोह । तथा **दक्षिणत्रा** दक्षिणे **हस्ते** पाणौ **वज्रं** स्वकीयमायुधम् **आ** **धिष्व** आधत्स्व । तदनन्तरं हे **पुरुदत्र** बहुधनेन्द्र त्वमासुरीः **मायाः** **अभि** अभिगम्य **प्र** **मन्द** प्रकर्षेण जहि । अत्र मन्दतिर्वधकर्मा ॥