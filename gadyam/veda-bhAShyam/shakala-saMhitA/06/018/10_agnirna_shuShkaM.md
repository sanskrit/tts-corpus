+++
title = "010"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अग्निर्न** अग्निरिव । नशब्द उपमार्थीयः । यथाग्निः **शुष्कं** नीरसं **वनं** वृक्षसमूहं दहति हे **इन्द्र** **हेतिः** त्वदीयं वज्रं तद्वच्छत्रून् नाशयति । तदेवाह । **अशनिर्न** **भीमा** । यथाशनिर्भीमा भवति तद्वद्भयंकरस्त्वं **रक्षः** राक्षसं **नि** **धक्षि** वज्रेण नितरां दह । **यः** इन्द्रः **गम्भीरया** शत्रुभिरधर्षणीयया **ऋष्वया** महत्या । अश्व इति महन्नामैतत् । हेत्या **रुरोज** शत्रून् बभञ्ज। **अध्वनयत्** युद्धे गर्जनलक्षणं शब्दं करोति च । तथा **दुरिता** दुरितानि **दम्भयच्च** भिनत्ति च । स त्वं रक्षो नि धक्षीति पूर्वेणान्वयः ॥ ॥ ५ ॥