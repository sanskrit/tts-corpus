+++
title = "001"
devataa = "इन्द्रः"
RShiH = "शुनहोत्रः"
ChandaH = "त्रिष्टुप्"

+++


हे **इन्द्र** **त्वे** त्वयि **पूर्वीः** बह्व्यः **गिरः** स्तुतयश्च **सं** **जग्मुः** संगच्छन्ते । **त्वत्** त्वत्तः **विभ्वः** विभवो विस्तृताः **मनीषाः** स्तोतॄणां मतयश्च **वि** **यन्ति** विविधं निर्गच्छन्ति । शेषः परोक्षकृतः । **पुरा** पूर्वस्मिन्काले **नूनम्** अद्य **च** **ऋषीणाम्** अतीन्द्रियार्थदर्शिनां भरद्वाजादीनां **स्तुतयः** स्तोत्राणि
“इन्द्रे **अधि** अधिकं **पस्पृध्रे** अस्पर्धन्त । अहमहमिकयेन्द्रस्य स्तवने त्वरिता बभूवुरित्यर्थः । तथा **उक्थार्का** । उक्थं शस्त्रम् । तद्रूपाण्यर्काणि अर्चनसाधनानि स्तोत्राणि च पस्पृधे अस्पर्धन्त ॥