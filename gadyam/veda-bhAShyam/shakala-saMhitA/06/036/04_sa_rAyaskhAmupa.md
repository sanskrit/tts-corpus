+++
title = "004"
devataa = "इन्द्रः"
RShiH = "नरः"
ChandaH = "त्रिष्टुप्"

+++


हे **इन्द्र** **गृणानः** स्तूयमानः **सः** **त्वं** **रायः** धनस्य **खाम्** । नदीनामैतत् । अत्र तत्संबद्धा धारा लक्ष्यते । धाराम् **उप** **सृज** विमुञ्च । अस्माभिः संयोजयेत्यर्थः । कीदृशस्य धनस्य । **पुरुश्चन्द्रस्य** बहूनामाह्लादकस्य **वस्वः** निवासकस्य । अपि च **असमः** अनुपम: सर्वोत्कृष्टस्त्वं **जनानां** सर्वेषां प्राणिनां **पतिः** अधिपतिः **बभूथ** । तथा **विश्वस्य** सर्वस्य **भुवनस्य** भूतजातस्य **एकः** असाधारणो **राजा** ईश्वरश्व बभूविथ ॥