+++
title = "005"
devataa = "इन्द्रः"
RShiH = "नरः"
ChandaH = "त्रिष्टुप्"

+++


हे इन्द्र **श्रुत्या** श्रुत्यानि श्रोतव्यानि स्तोत्राणि **तु** क्षिप्रं **श्रुधि** शृणु । **यः** त्वं **दुवोयुः** अस्मदीयं परिचरणमात्मन इच्छन् **अर्यः** अरेः संबन्धीनि **रायः** धनानि **भूम** बहुतराणि **द्यौर्न** सूर्य इव **अभि** भवसि **सः** त्वं श्रुधीत्यन्वयः । अपि च **शवसा** आत्मीयेन बलेन स्तोतव्येन युक्तः **चकानः** स्तूयमानः **युगेयुगे** काले काले **वयसा** हविर्लक्षणेनान्नेन **चेकितानः** प्रज्ञायमानस्त्वं **यथा** येन प्रकारेण **न:** अस्माकमसाधारणोऽसि तथा **असः** स्याः ॥ ॥ ८ ॥