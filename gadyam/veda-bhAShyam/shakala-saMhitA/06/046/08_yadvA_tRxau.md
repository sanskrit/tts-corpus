+++
title = "008"
devataa = "इन्द्रः"
RShiH = "शंयुर्बार्हस्पत्यः"
ChandaH = "सतो बृहती"

+++


हे **मघवन्** धनवन्निन्द्र **तृक्षौ** एतत्संज्ञे राजनि **यद्वा** यञ्च बलं विद्यते **द्रुह्यौ** **आ** द्रुह्यौ चैतत्संज्ञे च **जने** यत् बलमस्ति । **पूरौ** एतत्संज्ञे नृपे च **यत्** **कच्च** यत्किंचन **वृष्ण्यं** वीर्यं विद्यते **तत्** सर्वम् **अस्मभ्यं** स्तोतृभ्यः **सं** सम्यक् **रिरीहि** प्रयच्छ। कदा। **नृसह्ये** नृभिर्योद्धृभिः सोढव्ये युद्धे प्रवृत्ते । किमर्थम् । **पृत्सु** पृतनासु संग्रामेषु **अमित्रान्** शत्रून् **तुर्वणे** तुर्वितुं हिंसितुम् ॥