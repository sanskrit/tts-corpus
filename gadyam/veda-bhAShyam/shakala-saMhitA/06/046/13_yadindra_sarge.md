+++
title = "013"
devataa = "इन्द्रः"
RShiH = "शंयुर्बार्हस्पत्यः"
ChandaH = "बृहती"

+++


हे **इन्द्** **महाधने** जेतव्यस्य महतो धनस्य निमित्ते महति संग्रामे **सर्गे** उद्योगे सति **असमने** विषमे **अध्वनि** मार्गे **अर्वतः** अस्मदीयानश्वान् **यत्** यदा **चोदयासे** प्रेरयसि । **वृजिने** कुटिले **पथि** मार्गेऽन्तरिक्षलक्षणे **श्रवस्यतः** श्रवोऽन्नमामिषरूपमात्मन इच्छतः **श्येनानिव** यथामिषार्थिनः श्येना अन्तरिक्षे शीघ्रं गच्छन्ति तथास्मदीयानश्वान् यदा त्वं शीघ्रं गसयसि तदानीमस्माकं तन्वे तनयाय च छर्दिर्यच्छेति पूर्वस्यामृचि संबन्धः ॥