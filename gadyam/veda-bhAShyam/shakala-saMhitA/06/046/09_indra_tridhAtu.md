+++
title = "009"
devataa = "इन्द्रः"
RShiH = "शंयुर्बार्हस्पत्यः"
ChandaH = "बृहती"

+++


हे **इन्द्र** **त्रिधातु** त्रिप्रकारं त्रिभूमिकं **त्रिवरूथं** त्रयाणां शीतातपवर्षाणां वारकं **स्वस्तिमत** अविनाशयुक्तं **छर्दिः** छदिष्मत् आच्छादनयुक्तमेवंगुणविशिष्टं **शरणं** गृहं **मघवद्भ्यश्च** । मघं हविर्लक्षणं धनम् । तद्वद्भ्यश्चास्मदीयेभ्यः **मह्यं** भरद्वाजाय **च** **यच्छ** देहि । अपि च **एभ्यः** सकाशात् **दिद्युं** शत्रुप्रेरितं द्योतमानमायुधं **यवय** पृथक्कुरु ॥