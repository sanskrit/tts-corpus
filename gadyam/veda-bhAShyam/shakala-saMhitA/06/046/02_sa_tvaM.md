+++
title = "002"
devataa = "इन्द्रः"
RShiH = "शंयुर्बार्हस्पत्यः"
ChandaH = "सतो बृहती"

+++


हे **चित्र** चायनीय **वज्रहस्त** वज्रबाहो **अद्रिवः** वज्रवन् । यद्वा । अदृणात्यनेनेत्यद्रिरशनिः । तद्वन् । एवंभूत **इन्द्र** **धृष्णुया** धृष्णुः शत्रूणां धर्षयिता **महः** महान् **सः** तादृशः **त्वं** **स्तवानः** अस्माभिः स्तूयमानः सन् **गां** **रथ्यं** रथवाहनम् **अश्वं** च **सं** **किर** सम्यक् प्रयच्छ। **जिग्युषे** जितवते पुरुषाय भोगार्थं **सत्रा** महत् प्रभूतं **वाजं** **न** अन्नमिव । यथा शत्रून् जितवते भोगार्थं बह्वन्नं प्रयच्छसि तद्वत् ॥