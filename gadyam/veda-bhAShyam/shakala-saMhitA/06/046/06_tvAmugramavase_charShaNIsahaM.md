+++
title = "006"
devataa = "इन्द्रः"
RShiH = "शंयुर्बार्हस्पत्यः"
ChandaH = "सतो बृहती"

+++


हे **राजन्** राजमानेन्द्र **देवेषु** देवानां मध्ये **उग्रम्** उद्गूर्णबलं **चर्षणीसहं** चर्षणीनां शत्रुभूतानां प्रजानामभिभवितारं **त्वाम्** **अवसे** रक्षणाय **हूमहे** आह्वयामः । त्वं **विश्वा** सर्वाणि **पिब्दना** पिब्दनानि रक्षांसि । पिहितमव्यक्तं शब्दयन्त इति पिब्दनानि । पृषोदरादिः । तानि **सु** सुष्ठु **विथुरा** व्यथितानि बाधितानि कुरु । हे **वसो** वासकेन्द्र **नः** अस्मदीयान् **अमित्रान्** शत्रूंश्च **सुषहान्** सुखेनाभिभवितुं शक्यान् **कृधि** कुरु ॥ ।