+++
title = "007"
devataa = "इन्द्रः"
RShiH = "शंयुर्बार्हस्पत्यः"
ChandaH = "बृहती"

+++


हे **इन्द्र** **नाहुषीषु** । नहुष इति मनुष्यनाम । तत्संबन्धिनीषु **कृष्टिषु** प्रजासु । आकारः समुच्चये। **यत्** च **ओजः** बलं **नृम्णं** धनं **च** विद्यते । **यद्वा** यच्च **पञ्च** पञ्चानां **क्षितीनाम्** । निषादपञ्चमाश्चत्वारो वर्णाः पञ्च क्षितयः । तेषां स्वभूतं **द्युम्नं** द्योतमानमन्नं तत् सर्वमस्मभ्यम् **आ** **भर** आहर प्रयच्छ । तथा **सत्रा** महान्ति **विश्वानि** सर्वाणि पौंस्यानि बलानि चास्मभ्यमाहर।