+++
title = "004"
devataa = "इन्द्रः"
RShiH = "शंयुर्बार्हस्पत्यः"
ChandaH = "सतो बृहती"

+++


हे **ऋचीषम** ऋचा सम ऋग्यादृशं रूपं प्रतिपादयति तादृग्रूपेन्द्र **घृषौ** शत्रूणां घर्षके बाधके **मीळ्हे** संग्रामे **जनान्** अस्मदीयान् शत्रून् **वृषभेव** वृषभेणेव बलवता **मन्युना** क्रोधेन बाधसे बाधस्व । तथा **महाधने** महतो धनस्य निमित्तभूते संग्रामे च **अस्माकम्** **अविता** रक्षिता **बोधि**  बुध्य,व। रक्षितृत्वेनात्मानं जानीहि । रक्षको भवेति यावत् । किमर्थम् । **तनूषु** तनयेषु **अप्सु** उदके **सूर्ये** च लब्धव्येषु सत्स्वेतेषां लाभार्थम् । सूर्यस्य लाभः संदर्शनम् । तदर्थमित्यर्थः ॥