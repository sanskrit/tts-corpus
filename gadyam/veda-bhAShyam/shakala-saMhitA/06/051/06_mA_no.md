+++
title = "006"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


हे **यजत्राः** यष्टव्या देवाः **नः** अस्मान् **वृकाय** हिंसकाय स्तेनाय **वृक्ये** तस्य स्त्रियै च **मा** **रीरधत** मा वशं नैष्ट । मी वशीकुरुत । यद्वा । वृकोऽरण्यश्वा तस्य स्त्री वृकी । अपि च **समस्मै** सर्वस्मै **अघायते** अघमनर्थमस्माकमिच्छते शत्रुजनायास्मान् मा वशं नयत । **यूयं** **हि** यूयं खलु **नः** अस्माकं **तनूनां** शरीराणां **रथ्यः** नेतारः **स्थ** भवथ। **यूयम्** एव **दक्षस्य** अस्मदीयस्य बलस्य **वचसः** वाक्यस्य च नेतारः **बभूव** । अतः कारणात् अस्मान् मा रीरधतेत्यन्वयः ॥