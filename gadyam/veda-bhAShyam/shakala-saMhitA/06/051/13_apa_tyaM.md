+++
title = "013"
devataa = "विश्वेदेवाः"
RShiH = "ऋजिश्वा"
ChandaH = "उष्णिक्"

+++


हे **अग्ने** त्वं **त्यं** तं प्रसिद्धं **वृजिनं** कुटिलं **रिपुं** 'पापकारिणं **दुराध्यं** दुःखस्याध्यातारं दुष्टाभिप्रायमेवंभूतं **स्तेनं** हिंसकं **दविष्ठं** दूरतमम् **अप** **अस्य** अपक्षिप । **असु** क्षेपणे ' इति धातुः । हे **सत्पते** सतां पालयितरग्ने अस्माकं **सुगं** शोभनेन गन्तव्यं सुखं **कृधि** कुरु । अत्र सर्वदेवात्मकस्याग्नेः स्तवनाद्वैश्वदेवत्वम् ॥