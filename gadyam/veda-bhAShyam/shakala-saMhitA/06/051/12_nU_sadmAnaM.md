+++
title = "012"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


अनया ऋषिरात्मानं परोक्षवदाह । हे **देवाः** **भारद्वाजः** भरद्वाजगोत्रजः **होता** स्तोता अयमृषिः **दिव्यं** दिवि भवं **सद्मानं** सदनं स्थानं **नु** क्षिप्रं **नंशि** व्याप्नोतु । तथा **सुमतिं** शोभनां मतिं युष्मदीयामनुग्रहबुद्धिं च **याति** याचते । यातिर्याञ्चाकर्मा । तदर्थम् **आसानेभिः** आसीनैः सत्रासनं कुर्वद्भिः **मियेधैः** मेध्यैर्मेधार्हैः अन्ययजमानैः सार्धं **यजमानः** यागं कुर्वन्नयमृषिः **वसूयुः** वसूनि धनान्यात्मन इच्छन् **देवानां** **जन्म** जनं संघं **ववन्द** वन्दते । स्तौति ॥