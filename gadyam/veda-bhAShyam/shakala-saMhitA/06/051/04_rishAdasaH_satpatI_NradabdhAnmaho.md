+++
title = "004"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**रिशादसः** रिशतां हिंसकानामसितॄन् क्षेप्तॄन् यद्वा रिशानां हिंसकानामत्तॄन् भक्षयितॄन् **सत्पतीन्** सतां पालयितॄन् **अदब्धान्** अहिंसितान् **महः** महतः **राज्ञः** राजमानानीश्वरान् वा **सुवसनस्य** शोभननिवासस्य **दातॄन्** **यूनः** नित्यतरुणान् **सुक्षत्रान्** शोभनधनान् शोभनबलान् वा **क्षयतः** सर्वत्र निवसतः। यद्वा । क्षयतिरैश्वर्यकर्मा । ईशानान् **दिवः** द्युलोकस्य **नॄन्** नेतॄन् **आदित्यान्** अदितेः पुत्रान् । ईदृशान् सर्वान् देवान् **दुवोयु** । लुप्तविभक्तिकमेतत् । दुवोयुं दुवोऽस्मदीयं परिचरणं कामयमानाम् **अदितिं** देवमातरं च **यामि** प्राप्नोमि । यद्वा । यामि याचामि ॥