+++
title = "014"
devataa = "विश्वेदेवाः"
RShiH = "ऋजिश्वा"
ChandaH = "उष्णिक्"

+++


हे **सोम** **नः** अस्मदीया इमे **ग्रावाणः** अभिषवार्थाः पाषाणाः तव **सखित्वनाय** सख्यार्थं **वावशुः** कामयन्ते । **कम्** इति पूरकः । **हि** यस्मादर्थे । यस्मादेवं तस्मात्त्वं **पणिं** वणिजमदातारम् **अत्रिणम्** अदनशीलं राक्षसादिकं **नि** **जहि** विनाशय । **सः** पणिः **वृको** **हि** आदानपरः खलु । सर्वदास्मत्तोऽपहरणशीलः । अतस्त्वं जहीत्यर्थः ॥  ‘ कुक वृक आदाने' इति धातुः ॥