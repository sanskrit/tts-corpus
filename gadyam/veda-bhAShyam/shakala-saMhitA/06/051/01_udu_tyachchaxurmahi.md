+++
title = "001"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**त्यत्** तत् प्रसिद्धं **चक्षुः** प्रकाशकं **महि** महत् विस्तृतं **मित्रयोः** ”वरुणयो: **प्रियं** । मित्रशब्दो वरुणशब्दश्च इतरेतरयोगात् मित्रावरुणावुभावप्याचष्टे। मित्रावरुणयोः प्रियम् **अदब्धं** रक्षोभिरहिंसितं **शुचि** शुद्धं निर्मलं **दर्शतं** दर्शनीयम् । एवंभूतम् **ऋतस्य** आदित्यस्य **अनीकं** तेजः **आ** सर्वेषामभिमुखम् **उत्** **एति** उद्गच्छति । **उदिता** उदितौ सूर्यस्योदये सति उदितं तत्तेजः **दिवः** अन्तरिक्षस्य **रुक्मो** **न** भूषणमिव **व्यद्यौत्** विद्योतते । प्रकाशते  ॥