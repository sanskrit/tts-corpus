+++
title = "011"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**ते** देवाः **नः** अस्माकं **क्षाम** निवासभूमिं **वर्धन्** वर्धयन्तु । के ते। **इन्द्रः** **पृथिवी** च **पूषा** च **भगः** च **अदितिः** अदीना देवमाता च **पञ्च** **जनाः** ‘देवमनुष्याणां गन्धर्वाप्सरसाम्' ( ऐ. ब्रा. ३. ३१ ) इत्यादिब्राह्मणोक्ता देवमनुष्यादयश्च ते च **नः** अस्मदर्थं **सुशर्माणः** सुसुखाः **स्ववसः** शोभनान्नाः **सुनीथाः** सुप्रापणाश्च **भवन्तु** । अस्मभ्यं शोभनसुखादिकं प्रयच्छन्त्विति भावः। तथा **सुत्रात्रासः** सुष्ठु त्रातारः **सुगोपाः** शोभनगोपायितारश्च भवन्तु । उपस्थितेभ्यः शत्रुभ्यो रक्षणं त्राणम् । तेषामुत्पत्तिनिरोधेन रक्षणं गोपनम् ॥