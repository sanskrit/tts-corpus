+++
title = "003"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **शुचे** शुद्ध दीप्त वा **अग्ने** **ते** त्वदीयाः **वातजूतासः** वातेन प्रेरिताः शुचयः निर्मलाः  **भामासः** दीप्तयः **विष्वक्** सर्वतः **वि** **चरन्ति** विविधं गच्छन्ति । **तुविम्रक्षासः** बहूनि काष्ठानि स्पृशन्तः **दिव्याः** दिवि द्योतमानेऽग्नौ भवाः **नवग्वाः** नूतनगमनास्ते रश्मयः **वना** वनानि **वनन्ति** संभजन्ते । दहन्तीत्यर्थः । किं कुर्वन्तः । **धृषता** धर्षकेण तेजसा **रुजन्तः** वनानि भञ्जयन्तः ॥