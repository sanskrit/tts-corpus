+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अग्ने **भानुना** दीप्त्या **पार्थिवानि** पृथिव्यां भवानि **ज्रयांसि** ॥ ज्रयतिर्गतिकर्मा ॥ गन्तव्यानि स्थानानि **महः** महतः **तोदस्य** प्रेरकस्य **धृषता** धर्षकेण रश्मिना सह **श्रा** **ततन्थ** अस्तृणासि आच्छादयसि । **सः** त्वं **भया** भयकरणानि **अप** **बाधस्वः**। तथा **सहोभिः** अभिभवनसमर्थैर्बलैस्तेजोभिर्वा **स्पृधः** स्पर्धमानान् **वनुष्यन्** हिंसन् **वनुषः** हिंसकान् । शत्रूनिति । **नि** **जूर्व** निजहि ॥ जूर्वतिर्हन्तिकर्मा ॥