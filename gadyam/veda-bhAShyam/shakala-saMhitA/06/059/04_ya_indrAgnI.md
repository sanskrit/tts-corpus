+++
title = "004"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "बृहती"

+++


हे **ऋतावृधा** ऋतस्य सत्यस्य यज्ञस्य वा वर्धयितारौ **इन्द्राग्नी** **सुतेषु** अभिषुतेषु सोमेषु **यः** स्तोता **वां** युवां **स्तवत्** कुत्सितं स्तूयात् **तेषु** सोमेषु मध्ये **जोषवाकं** **वदतः** जोषं जोषयितव्यं प्रीतिहेतुत्वेन कर्तव्यं स्वयमप्रीतिकरं तादृशं वाकं वाक्यं वदतस्तस्य स्तोतुः सोमं हे **पज्रहोषिणा** पज्रः प्रार्जित: प्रसिद्धो होषो घोषः स्तोत्रं ययोस्तादृशौ हे **देवा** देवौ युवां **न** **भसथः** न भक्षयथः । **चन** इति पादपूरणः । अत्र निरुक्तं - जोषवाकमित्यविज्ञातनामधेयं जोषयितव्यं भवति । य इन्द्राग्नी सुतेषु वां सोमेषु स्तौति तेष्वृतस्य वर्धयितारौ न तस्याश्नीथः । अथ योऽयं जोषवाकं वदति विजञ्जपः प्रार्जितहोषिणौ देवौ न तस्याश्नीथः' ( निरु. ५. २२) इति ॥