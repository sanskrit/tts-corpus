+++
title = "003"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "बृहती"

+++


हे इन्द्राग्नी **सुते** अभिषुते सोमे युवां **सचा** सह **ओकिवांसा** ओकिवांसौ समवेतौ संगतौ भवतम् । ‘उच समवाये' इत्यस्यैतद्रूपम् । तत्र दृष्टान्तः । **आदने** भक्षणीये घासे **सप्तीइव** **अश्वा** सर्पणशीलावश्वाविव । **नु** अद्य **वयं** तादृशौ इन्द्राग्नी **इह** अस्मिन् यज्ञे **अवसा** रक्षणेन हेतुना **हवामहे** आह्वयामहे ॥ इतरेतरयोगात् इन्द्रशब्दे अग्निशब्दे च द्विवचनम् ॥ कीदृशाविन्द्राग्नी । **वज्रिणा** वज्रिणावायुधोपेतौ **देवा** दानादिगुणयुक्तौ ॥