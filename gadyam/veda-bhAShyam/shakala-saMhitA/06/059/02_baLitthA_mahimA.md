+++
title = "002"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "बृहती"

+++


हे **इन्द्राग्नी** **वां** युवयोः **महिमा** महत्त्वम् **इत्था** इत्थमनेन प्रकारेण **बट्** सत्यम् । युष्मद्विषयं यज्जन्ममहत्त्वं प्रतिपाद्यते तत्सर्वं यथार्थमित्यर्थः । **पनिष्ठ** **आ** पनिष्ठः स्तुत्यतमश्च प्रजापतिः **समानः** एक एव **वां** युवयोः **जनिता** जनयिता । अतः **युवं** युवां **भ्रातरा** भ्रातरौ स्थः । अपि च **यमौ** यमलौ सहोत्पन्नौ **इहेहमातरा** । इह चेह च सर्वत्र माता ययोस्तादृशौ स्थः । अदितिर्हि अनयोर्माता सैव विस्तीर्णा भूमिरिति इहेहमातराविति श्रूयते ॥