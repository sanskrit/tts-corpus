+++
title = "005"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "बृहती"

+++


हे **देवौ** द्योतमानौ **इन्द्राग्नी** **वां** युवयोः **अस्य** इदं कर्म **कः** **मर्तः** मनुष्यः **चिकेतति** जानीयात् । न कोऽपीत्यर्थः । किं तत्कर्म । **विषूच:** नानाञ्चतो गच्छतः **अश्वान्** **समाने** उभयार्थ एकस्मिन् **रथे** युवयोः **एकः** इन्द्रः सूर्यात्मना वर्तमानः **युयुजानः** तादृशानश्वान् योजयन् **आ** **ईयते** सर्वं जगदभिगच्छति । यद्वा । विषूचो नानारूपानश्वान् व्यापकान् समान एकरूपे रथे संवत्सरात्मके युयुजानो योजयन् युवयोरेकः सूर्यात्मेन्द्र एयते आगच्छति । एतद्युवयोः कर्म को यथावज्जानीयादित्यर्थः ॥ ॥ २५ ॥ ।