+++
title = "001"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "बृहती"

+++


हे इन्द्राग्नी **यानि** **वीर्या** वीर्याणि वीरकर्माणि **चक्रथुः** कृतवन्तौ युवां **सुतेषु** अभिषुतेषु सोमेषु अस्मद्यज्ञे **वां** युवयोः तानि वीर्याणि **नु** क्षिप्रं **प्र** **वोच** प्रवोचं प्रब्रवीमि । तदेव वीर्यं दर्शयति । हे **इन्द्राग्नी** **देवशत्रवः** । देवाः शत्रवः शातयितारो येषां तादृशाः । असुराः **पितरः** हिंसकाः । पीयतिर्हिंसाकर्मा । तस्यैतद्रूपम् । ईदृशा असुराः **वां** युवाभ्यां **हतासः** हता: आसन् । **युवं** युवां तु **जीवथः** जीवनवन्तौ भवथः । असुरैर्न बाधिताविति यावत् ॥