+++
title = "009"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **एव** एवं स्तुतस्त्वं **नः** अस्मदीयाः **स्पृधः** शत्रुसेनाः **समत्सु** संग्रामेषु **समज** शत्रुवधार्थं प्रेरय । किंच **मिथतीः** हिंसतीः **अदेवीः** आसुरीः सेनाः **ररन्धि** अस्मदर्थं वशीकुरु । **उत** अपि च हे **इन्द्र** **ते** **गृणन्तः** त्वां स्तुवन्तः **भरद्वाजाः** वयम् **अवसा** अन्नेन सह **वस्तोः** वासस्य । निवासमित्यर्थः । **नूनम्** अवश्यं **विद्याम** लभेमहि ॥ ॥ २० ॥