+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **त्वा** त्वया सह **शूरः** विक्रान्तजनः **नहि** **युयोध** न युध्यते । तथा **तुरः** अन्येषां शत्रूणां हिंसकः स त्वया **न** युयोध । **धृष्णुः** धर्षकः **न** युयोध। **मन्यमानः** युद्धे क्रुध्यन् **योधः** भटः **त्वा** त्वया **न** युयोध। हे **इन्द्र** **एषां** शूरादीनां मध्ये कश्चन **त्वा** तव **नकिः** **प्रत्यस्ति** प्रतिनिधिर्नास्ति । **विश्वा** विश्वानि **जातानि** प्रादुर्भूतानि **तानि** शूरादीनि त्वम् **अभ्यसि** अभिभवसि ॥ ॥ १९ ॥