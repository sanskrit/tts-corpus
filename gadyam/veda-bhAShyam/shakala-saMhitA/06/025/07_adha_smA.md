+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अध** **स्म** अपि च हे **इन्द्र** **ते** त्वदीयाः **चर्षणयः** पुरुषाः **यत्** यदा **एजान्** एजेयुः भीत्या कम्पेयुः त्वं तेषां **त्राता** पालकः **भव**। **उत** अपि च **वरूता** संभक्ता भव । **अस्माकासः** अस्मदीयाः **नृतमासः** नेतृतमाः **ये** मनुष्या हे इन्द्र त्वाम् **अर्यः** अरयः । प्रापयितार इत्यर्थः । तेषां त्राता भव । हे **इन्द्र** **सूरयः** ये स्तोतारः **नः** अस्मान् **पुरः** **दधिरे** पुरश्चक्रिरे । तेषां च त्राता भवेति ॥