+++
title = "008"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **महे** महते **ते** तुभ्यम् **इन्द्रियाय** ऐश्वर्यार्थम् **अनु** **दायि** अन्वदायि । अनुदीयते स्म । **वृत्रहत्ये** वृत्रवधे निमित्ते **ते** तुभ्यं **विश्वं** समस्तं **सत्रा** सत्यम् **अनु** दायि । कैः किमनु दायीति तदुभयमाह । येन विश्वं बिभर्ति तत् **क्षत्रं** बलम् **अनु** दायि । येन शत्रूनभिभवति तद्गुणविशिष्टं **सहः** बलम् **अनु** दायि । हे **यजत्र** यजनीय **इन्द्र** **ते** तुभ्यं **नृषह्ये** युद्धे **देवेभिः** सर्वैर्देवैरेतत्सर्वम् **अनु** दायि ॥