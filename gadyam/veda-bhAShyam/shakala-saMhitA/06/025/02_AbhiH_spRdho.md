+++
title = "002"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **आभिः** अस्मदीयाभिः स्तुतिभिः **मिथतीः** शत्रुसैन्यानि हिंसतीः **स्पृधः** अस्मदीयाः सेनाः **अरिषण्यन्** अहिंसन् । पालयन्नित्यर्थः । **अमित्रस्य** शत्रोः **मन्युं** संग्रामादिषु विद्यमानं कोपं **व्यथय** नाशय । अपि च **आभिः** स्तुतिभिरेव **अभियुजः** अभियोक्त्रीः **विषूचीः** सर्वतो विद्यमानाः **दासीः** कर्मणामुपक्षपयित्रीः **विश्वाः** सर्वाः **विशः** प्रजाः **आर्याय** यज्ञादिकर्मकृते यजमानाय **अव** **तारीः** विनाशय ॥