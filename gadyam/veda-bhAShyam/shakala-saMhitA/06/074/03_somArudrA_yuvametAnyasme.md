+++
title = "003"
devataa = "सोमारुद्रौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **सोमारुद्रा** सोमारुद्रौ **युवं** युवाम् **अस्मे** अस्माकं **तनूषु** अङ्गेषु **एतानि** प्रसिद्धानि **विश्वा** सर्वाणि **भेषजानि** **धत्तं** धारयतम् । किंच **नः** अस्माकं **तनूषु** अङ्गेषु अस्माभिः **कृतं** **बद्धं** च **यत्** **एनः** पापम् **अस्ति** विद्यते तत् पापम् **अव** **स्यतं** क्षपयतं श्लथयतम् । शिथिलबन्धं कुरुतमित्यर्थः । **अस्मत्** अस्मत्तः **मुञ्चतं** च ॥