+++
title = "004"
devataa = "सोमारुद्रौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे सोमारुद्रौ **तिग्मायुधौ** दीप्तधनुष्को **तिग्महेती** तीक्ष्णशरौ **सुशेवौ** शोभनसुखप्रदौ **सुमनस्यमाना** शोभनं मनः स्तोत्रमिच्छन्तौ सुमनस्यमानौ स्तूयमानौ सुमनसो वा सन्तौ युवाम् **इह** लोके **नः** अस्मान् **सु** अत्यन्तं **मृळतं** सुखयतम् । **नः** अस्मान् **वरुणस्य** **पाशात्** **प्र** **मुञ्चतम्** । **नः** अस्मान् **गोपायतम्** आपद्भ्यो रक्षतं च ॥ ॥ १८ ॥