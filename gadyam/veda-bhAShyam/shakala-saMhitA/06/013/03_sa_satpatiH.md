+++
title = "003"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** **सत्पतिः** सतां पालयिता **सः** पुरुषः **वृत्रम्** आवरकं शत्रुं **शवसा** बलेन **हन्ति** । स च **विप्रः** मेधावी सन् **पणे:** वणिज: एतन्नाम्नोऽसुरस्य वा **वाजम्** अन्नं बलं वा **वि** **भर्ति** वियुज्य हरति ॥  ‘ हृग्रहोर्भः' इति भत्वम् ॥ हे **प्रचेतः** प्रकृष्टज्ञान **ऋतजात** । ऋतमिति यज्ञनाम । तदर्थं जाताग्ने **अपां** **नप्त्रा** न पातयित्रा पुत्रेण मध्यमस्थानेन वैद्युताग्निना **सजोषाः** संगतः **त्वं** **यं** पुरुषं **राया** ॥ चतुर्थ्यर्थे तृतीया ॥ धनार्थं **हिनोषि** प्रेरयसि स हन्तीत्यन्वयः ॥