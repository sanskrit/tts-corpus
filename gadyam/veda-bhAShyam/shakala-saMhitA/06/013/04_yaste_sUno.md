+++
title = "004"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **सहसः** **सूनो** बलस्य पुत्राग्ने **ते** तव **निशितिं** तैक्ष्ण्यं **यः** **मर्तः** मनुष्यो यजमानः **गीर्भिः** स्तुतिभिः **उक्थैः** शस्त्रैः **यज्ञैः** यजनसाधनैर्हविर्भिश्च **वेद्या** वेद्यां यज्ञभूमौ **आनट्** प्रापयति **सः** मर्तो हे **देव** द्योतमान **अग्ने** **विश्वं** सर्वम् **अरं** पर्याप्तम् । वाशब्दश्चार्थे । **धान्यं** च **प्रति** **धत्ते** प्रतिधारयति । **वसव्यैः** वसुभिश्च **पत्यते** संगच्छते ॥