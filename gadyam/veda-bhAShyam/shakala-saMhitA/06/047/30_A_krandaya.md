+++
title = "030"
devataa = "दुन्दुभिः"
RShiH = "गर्गः"
ChandaH = "त्रिष्टुप्"

+++


हे दुन्दुभे **आ** **क्रन्दय** अस्मच्छत्रून् रोदय । **बलं** सेनारूपम् **ओजः** शरीरबलं च **नः** अस्मभ्यम् **आ** **धाः** आधेहि । प्रयच्छ । तथा **दुरिता** दुरितानि दुर्गमनानि **बाधमानः** हिंसंस्त्वं **निः** **स्तनिहि** नितरां शब्दं कुरु ।' स्तन शब्दे' इति धातुः । हे **दुन्दुभे** **दुच्छुनाः** अस्मद्दुःखहेतुभूतं शुनं सुखं यासां तादृशीः शत्रुसेनाः **इतः** अस्मत्स्थानात **अप** **प्रोथ** बाधस्व । त्वं च **इन्द्रस्य** **मुष्टिरसि** । मुष्टिरिव शत्रूणां हन्ता भवसि । अतोऽस्मान् वीळयस्व दृढीकुरु ॥