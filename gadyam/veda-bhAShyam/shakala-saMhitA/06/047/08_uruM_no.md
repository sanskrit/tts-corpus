+++
title = "008"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


हे इन्द्र **विद्वान्** जानंस्त्वम् **उरुं** विस्तीर्णं **लोकं** स्थानं स्वर्गाख्यं **नः** अस्मान् **अनु** **नेषि** अनुगमय । तथा **स्वर्वत्** सुखवत् **अभयं** भयरहितं **ज्योतिः** च **स्वस्ति** क्षेमेणानु नेषि अस्माननुगमय । हे **इन्द्र** **स्थविरस्य** स्थूलस्य वृद्धस्य **ते** तव संबन्धिनौ **ऋष्वा** दर्शनीयौ **बृहन्ता** महान्तौ **बाहू** त्वदीयौ हस्तौ **शरणा** शरणौ रक्षकौ रक्षकतया **उप** **स्थेयाम** उपतिष्ठेम । सेवेमहि ॥