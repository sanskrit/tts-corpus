+++
title = "031"
devataa = "दुन्दुभिः;इन्द्रः"
RShiH = "गर्गः"
ChandaH = "त्रिष्टुप्"

+++


अस्याः पूर्वार्धो दुन्दुभिदेवत्य उत्तरार्धश्चैन्द्रः । यद्वा । उभावप्यर्धर्चावेन्द्रौ। हे इन्द्र **अमूः** शत्रुषु स्थितास्ता गाः **आ** **अज** अस्मान् प्रत्यागमय । **इमाः** अस्मदीया गाः शत्रुभिर्जिघृक्षिताः **प्रत्यावर्तय** प्रतिनिवर्तय । अयं च **दुन्दुभिः** **केतुमत्** प्रज्ञानवत् यथा सर्वैर्ज्ञायते तथा **वावदीति** भृशं शब्दं करोति । **अश्वपर्णाः** अश्वपतना अश्ववाहाश्च **नः** अस्मदीयाश्च **नरः** पुरुषाः **सं** **चरन्ति** शत्रुभिर्युध्यमाना वर्तन्ते । तथा सति हे **इन्द्र** **अस्माकं** **रथिनः** रथारूढाः पुरुषाः शत्रून् **जयन्तु** ॥