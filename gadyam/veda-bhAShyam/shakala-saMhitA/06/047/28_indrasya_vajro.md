+++
title = "028"
devataa = "रथः"
RShiH = "गर्गः"
ChandaH = "त्रिष्टुप्"

+++


यो रथः **इन्द्रस्य** **वज्रः** उक्तप्रकारेण वज्रैकदेशः **मरुताम्** एतत्संज्ञानां देवगणानाम् **अनीकम्** अग्रभूतं तद्वच्छीघ्रगामी **मित्रस्य** अहरभिमानिनो देवस्य **गर्भः** गर्भवदन्तर्वर्तमानः ॥ अहनि हि रथः संचरति । **वरुणस्य** रात्र्यभिमानिदेवस्य **नाभिः** नाभिस्थानीयः । नाभिर्यथा देहमध्ये नैश्चल्येनावतिष्ठते तद्वत् रात्रौ क्वचिदवस्थितः । हे **देव** द्योतमान **रथ** य उक्तगुणः **सः**  तादृशस्त्वम् **इमां** **नः** अस्मदीयां **हव्यदातिं** हविर्दानवतीं यागक्रियां **जुषाणः** सेवमानः सन्  **हव्या** हव्यान्यस्मदीयानि हवींषि **प्रति** **गृभाय** प्रतिगृहाण ॥