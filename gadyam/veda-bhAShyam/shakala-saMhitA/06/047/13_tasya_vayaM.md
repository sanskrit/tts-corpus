+++
title = "013"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


**यज्ञियस्य** यज्ञार्हस्य **सुमतौ** शोभनायामनुग्रहात्मिकायां बुद्धौ **वयं** **स्याम** । तद्विषयभूताः भवेम । तथा **भद्रे** कल्याणे **सौमनसे** सुमनसो भावे **अपि** तदीये स्याम भवेम । स इन्द्रोऽस्मास्वनुग्रहात्मिकां बुद्धिं सौमनस्यं च करोत्वित्यर्थः । **सुत्रामा** सुष्ठु त्राता **स्ववान्** धनवान् **सः** **इन्द्रः** च **अस्मे** अस्मत्त: **आराच्चित्** दूरदेश एव **द्वेषः** द्वेष्टॄन् **सनुतः** । अन्तर्हितनामैतत् । अन्तर्हितान् **युयोतु** पृथक्करोतु ॥