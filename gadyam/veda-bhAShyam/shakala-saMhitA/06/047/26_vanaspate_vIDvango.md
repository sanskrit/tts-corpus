+++
title = "026"
devataa = "रथः"
RShiH = "गर्गः"
ChandaH = "त्रिष्टुप्"

+++


हे **वनस्पते** वनस्पतिविकार रथ त्वं वीड्वङ्गः दृढावयवः **भूयाः** भव । **अस्मत्सखा** वयं सखायो यस्य स तादृशश्च भव । **प्रतरणः** प्रवर्धयिता **सुवीरः** शोभनैर्वीरैः शूरभटैः पुत्रादिभिर्वा युक्तश्च भव । अपि च त्वं **गोभिः** गोविकारैश्चर्मभिः **संनद्धो** **असि** सम्यक् बद्धो भवसि । तादृशस्त्वं **वीळयस्व** अस्मान् दृढीकुरु । **ते** तव **आस्थाता** त्वयि अवस्थितो रथी च **जेत्वानि** जेतव्यानि शत्रुसैन्यानि **जयतु** ॥