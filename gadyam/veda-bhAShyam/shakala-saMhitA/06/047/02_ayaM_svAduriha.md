+++
title = "002"
devataa = "सोमः"
RShiH = "गर्गः"
ChandaH = "त्रिष्टुप्"

+++


**इह** अस्मिन् यज्ञे **अयं** सोमः **स्वादुः** आस्वादितः पीतः सन् **मदिष्ठः** अतिशयेन मदयिता **आस** बभूव। **यस्य** सोमस्य पानेन **इन्द्रो** **वृत्रहत्ये** वृत्रहननकाले **ममाद** मत्तो बभूव । **यः** सोमः **शम्बरस्य** असुरस्य **पुरूणि** बहूनि **च्यौत्ना** च्यौत्नानि बलानि जघान । तथा **देह्यः** दिग्धा उपचिता आसुरी पुरीः तदीयान् देहान् वा **नवतिं** **नव** **च** नवोत्तरनवतिसंख्याका यः सोमः **वि** **हन्** व्यहन् अयं सोम इति प्रथमपादेन संबन्धः ॥