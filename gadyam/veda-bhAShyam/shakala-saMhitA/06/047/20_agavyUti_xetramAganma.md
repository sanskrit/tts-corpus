+++
title = "020"
devataa = "लिङ्गोक्तभूमिबृहस्पतीन्द्राः (क्रमेण प्रतिपादं)"
RShiH = "गर्गः"
ChandaH = "त्रिष्टुप्"

+++


अत्रोक्तम्- अरण्ये निर्जने गर्गो देवान् भूमिं बृहस्पतिम् । इन्द्रं चास्तौत् स्वरक्षार्थमृचा मार्गच्युतोऽनया' इति, ‘अगव्यूतीत्यत्र देवान् पादे भूमिमथोत्तरे। बृहस्पतिं तृतीये तु इन्द्र एवोत्तमे स्तुतः  ' इति च ॥ हे **देवाः** **अगव्यूति** अगोचरं गोसंचाररहितं निर्जनं **क्षेत्रं** देशम् **आगन्म** आगताः स्मः । अतो मां रक्षतेति शेषः । **उर्वी** विस्तीर्णा **सती** **भूमिः** च **अंहूरणा**। अंहव आहन्तारो दस्यवः तेषां रमणा रमयित्री **अभूत्** भवति । अस्मानतः सापि रक्षतु । हे **बृहस्पते** त्वं **गविष्टौ** गवामन्वेषण उपाये **प्र** **चिकित्स** प्रवेदय। **इत्था** इत्थमनेन प्रकारेण **सते** भवते दुःखमनुभवते **जरित्रे** स्तोत्रे मह्यं हे **इन्द्र** **पन्थां** पन्थानं मार्ग प्र चिकित्स प्रज्ञापय ॥ ॥ ३३ ॥