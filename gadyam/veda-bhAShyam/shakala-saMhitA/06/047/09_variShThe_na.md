+++
title = "009"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


हे **इन्द्र** **वरिष्ठे** उरुतमे विस्तीर्णतमे **वन्धुरे** आत्मीये रथे **नः** अस्मान् **धाः** धेहि । धारय । अपि च हे **शतावन्** शतसंख्यधनेन्द्र **वहिष्ठयोः** वोढ़ृतमयोः । आकारः समुच्चये । **अश्वयोरा** त्वदीययोरश्वयोश्चास्मान् धारय । तथा **इषाम्** अन्नानां मध्ये **वर्षिष्ठां** वृद्धतमाम् **इषम्** अन्नम् **आ** **वक्षि** अस्मदर्थमावह । आनय । हे **मघवन्** धनवन्निन्द्र **अर्यः** धनस्य स्वामी अन्यः कश्चित् **नः** अस्माकं **रायः** धनानि **मा** **तारीत्** मा हिंसीत् ॥