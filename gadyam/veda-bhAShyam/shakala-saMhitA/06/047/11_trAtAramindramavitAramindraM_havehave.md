+++
title = "011"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


**त्रातारं** शत्रुभ्यः पालयितारम् **इन्द्रम्** आह्वयामि । तथा **अवितारं** कामैस्तर्पयितारम् **इन्द्रम्** आह्वयामि । **हवेहवे** सर्वेष्वाहवनेषु **सुहवं** सुखेनाह्वातुं शक्यं **शूरं** शौर्यवन्तं **शक्रं** सर्वकार्येषु शक्तं **पुरुहूतं** पुरुभिर्बहुभिः पालनार्थमाहूतमेवंविधम् **इन्द्रं** **ह्वयामि** आह्वयामि । एवमाहूतः **मघवा** धनवान् सः **इन्द्रः** **स्वस्ति** अविनाशं **नः** अस्मभ्यं **धातु** ददातु । यद्वा । अस्माकं विदधातु ॥