+++
title = "010"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


हे **इन्द्र** **मृळ** मृळय । अस्मान् सुखय । **जीवातुं** जीवनौषधं च **मह्यं** दातुम् **इच्छ** । तथा **धियं** बुद्धिं **चोदय** । स्तुतिविषयां कर्मविषयां वा प्रेरय । तीक्ष्णीकुरु । **अयसो** **न** **धाराम्** अयोमयस्य खड्गादेर्धारामिव । सा यथा सूक्ष्मा तद्वत् सूक्ष्मविषयां धियं चोदयेत्यर्थः ॥ किंच **त्वायुः** त्वामात्मन इच्छन् **इदम्** इदानीं यत्किंचन **अहं** **वदामि** समीचीनमसमीचीनं वा **तज्जुषस्व** सेवस्व । **मा** मां च **देववन्तं** रक्षकैर्देवैरुपेतं **कृधि** कुरु ॥ ॥ ३१ ॥