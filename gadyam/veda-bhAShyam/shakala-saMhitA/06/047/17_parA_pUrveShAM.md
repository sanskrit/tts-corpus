+++
title = "017"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


अयमिन्द्रः **पूर्वेषां** पूर्वभाविनां प्रशस्तानां कर्मणां कुर्वतां पुरुषाणां **सख्या** सखित्वानि **परा** **वृणक्ति** वर्जयति । अपि च **वितर्तुराणः** तान् हिंसन् 'अपरेभिः अपरैः अमुख्यैरप्रशस्तैरपि कर्मानुष्ठातृभिः **एति** सख्यं प्राप्नोति । तथा **अनानुभूतीः** अपरिचरणाः प्रजाः **अवधून्वानः** परित्यजन् **पूर्वीः** बह्वीः **शरदः** संवत्सरान् अयम् **इन्द्रः** **तर्तरीति** भृशमतिक्रामति । स्तोतृभिः सह सख्यं कुर्वन् चिरकालं वसतीत्यर्थः ॥