+++
title = "006"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


हे **शूर** शौर्यवन् **इन्द्र** **वृत्रहा** वृत्राणामावरकाणां शत्रूणां हन्ता त्वं **वसूनां** धनानां **समरे** संग्रामे निमित्तभूते सति **कलशे** द्रोणकलशेऽवस्थितं **सोमं** **धृषत्** धृष्टं यथा भवति तथा **पिब** । अपि च **माध्यंदिने** **सवने** **आ** **वृषस्व** आसिञ्चस्व । जठरं सोमेन पूरय । सर्वैन्द्रं हि माध्यंदिनं सवनम् । किंच **रयिस्थानः** रयीणां **धनानां** स्थानभूतस्त्वं **रयिं** धनम् **अस्मासु** **धेहि** धारय ॥