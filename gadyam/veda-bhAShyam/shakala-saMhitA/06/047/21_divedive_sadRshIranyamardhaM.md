+++
title = "021"
devataa = "इन्द्रः"
RShiH = "गर्गः"
ChandaH = "त्रिष्टुप्"

+++


अयमिन्द्रः **सद्मनः** सदनात् स्वकीयादन्तरिक्षैकदेशात् स्थानात् **जाः** जायमानः सूर्यात्मना प्रादुर्भवन् 'सदृशीः तुल्यरूपाः **कृष्णाः** कृष्णवर्णां रात्रीः **दिवेदिवे** प्रतिदिवसम् **अप** **असेधत्** निवर्तयति । किमर्थम् । **अन्यम्** **अर्धम्** अहरर्धम् अपरं भागं प्रकाशयितुम् । अहोरात्रात्मकस्य दिवसस्य हि रात्रिरेको भागः । अपि च **वृषभः** वर्षयिता स इन्द्रः **दासा** दासौ उपक्षपयितारौ यज्ञकर्मणां **वस्रयन्ता** । वस्त्रं निवासहेतुभूतं धनम् । तदिच्छन्तौ **वर्चिनं** **शम्बरं** **च** एतत्संज्ञावसुरौ **उदव्रजे** । उदकानि व्रजन्त्यस्मिन्नित्युदव्रजो देशविशेषः । तस्मिन् **अहन्** हतवान् ॥