+++
title = "003"
devataa = "पूषा"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **पूषन्** **ते** त्वदीयाः **याः** **हिरण्ययीः** हिरण्मय्यो हितरमणीयाः **नावः** **समुद्रे** उदधौ **अन्तः** मध्ये **अन्तरिक्षे** नभसि **चरन्ति** संचरन्ति **ताभिः** नौभिः **सूर्यस्य** **दूत्यां** **यासि** गच्छसि । कदाचित् देवैः सार्धं सूर्येऽसुरवधार्थं प्रस्थिते सति तस्य भार्या स्वभर्तरि संजातौत्सुक्या बभूव तां प्रति सूर्यः पूषणं प्राहैषीत् तेन चात्र पूषा स्तूयते । अपि च त्वं **श्रवः** हविर्लक्षणमन्नम् **इच्छमानः** इच्छन् **कामेन** पश्वादिविषयेण स्तोतृभिः **कृतः** वशीकृतोऽसि ॥