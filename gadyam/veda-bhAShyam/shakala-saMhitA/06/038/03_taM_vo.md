+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **तं** तादृशम् **इन्द्रं** **वः** त्वाम् ॥ व्यत्ययेन बहुवचनम् ॥ **परमया** उत्कृष्टतमया **धिया** स्तुत्या **अकैं:** अर्चनसाधनैर्हविर्भिः सार्धम् अभ्यनूषि अभिष्टौमि । कीदृशम् । **पुराजां** पूर्वस्मिन् काले जातं चिरंतनम् **अजरं** जरारहितं नित्यम् । अतः कारणात् अस्मिन् **इन्द्रे** **ब्रह्म** ब्रह्माणि हविर्लक्षणान्यन्नानि **गिरः** स्तुतयश्च **सं** दधिरे संधीयन्ते संश्लिष्यन्ते । **महान्** प्रवृद्धः **स्तोमः** **च** **अधि** **वर्धत्** अधिकं वर्धते ॥