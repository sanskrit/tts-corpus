+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**चित्रतमः** चायनीयतम आश्चर्यतमो वा स इन्द्रः **नः** अस्मदीयात् **इतः** अस्मात् ग्रहचमसादेः **अपात्** सोमं पिबतु । यद्वा । इतोऽस्मात् शत्रोर्नोऽस्मान् अपात् पातु रक्षतु । **उदु** इत्येतौ पूरणौ । तथा **महीं** महतीं **द्युमतीं** दीप्तिमतीम् **इन्द्रहूतिम्** इन्द्रस्य स्तुतिं **भर्षत्** स इन्द्रो बिभर्तु धारयतु । **दैव्यस्य** देवसंबन्धिनो **जनस्य** **यामन्** यामनि यज्ञे क्रियमाणां **पन्यसीं** स्तुत्यतमां **धीतिं** परिचरणरूपां क्रियां **रातिं** दातव्यं हविश्च **सुदानुः** शोभनदान इन्द्रः **वनते** संभजतु ॥