+++
title = "024"
devataa = "इन्द्रः"
RShiH = "शंयुर्बार्हस्पत्यः"
ChandaH = "गायत्री"

+++


**कुवित्सस्य** । कुविद्बहुशः स्यति हिनस्तीति कुवित्सो नाम कश्चित् । तस्य स्वभूतं **गोमन्तं** बहुभिर्गोभिर्युक्तं **व्रतं** गोष्ठं **दस्युहा** दस्यूनामुपक्षपयितॄणां हन्तेन्द्रः **प्र** **गमत्** प्रकर्षेण गच्छति । । **हि** यस्मादेवं तस्मात् **शचीभिः** आत्मीयैः कर्मभिः प्रज्ञाभिर्वा **नः** अस्माकं ता गा **अप** **वरत्**  निगूढास्ता अपावृणोत् ॥