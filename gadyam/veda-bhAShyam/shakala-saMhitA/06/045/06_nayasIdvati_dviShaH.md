+++
title = "006"
devataa = "इन्द्रः"
RShiH = "शंयुर्बार्हस्पत्यः"
ChandaH = "गायत्री"

+++


हे इन्द्र **इत्** त्वमेव **द्विषः** द्वेष्टॄन् **अति** **नयसि** अस्मान्नयसि तारयसि । **उ** इति पूरकः । तथा **उक्थशंसिनः** उक्थानि शस्त्राणि शंसतः स्तोतॄनस्मान् **कृणोषि** समृद्धान् करोषि । यस्मात् त्वं **नृभिः** स्तुतीनां नेतृभिः पुरुषैः **सुवीरः** शोभनैर्वीरैः पुत्रपौत्रादिभिः स्तोतृभ्यो दातव्यैरुपेत इति **उच्यसे** स्तूयसे अतस्तानप्यस्मभ्यं प्रयच्छेति शेषः ॥