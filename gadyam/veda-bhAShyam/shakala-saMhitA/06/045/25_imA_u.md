+++
title = "025"
devataa = "इन्द्रः"
RShiH = "शंयुर्बार्हस्पत्यः"
ChandaH = "गायत्री"

+++


हे **शतक्रतो** बहुविधकर्मन् बहुविधप्रज्ञ वा **इन्द्र** **त्वा** त्वाम् **अभि** **इमाः** अस्मदीयाः **गिरः** स्तुतयः **प्र** **णोनुवुः** प्रकर्षेण पुनः पुनर्गच्छन्ति । नौतिरत्र गतिकर्मा । तत्र दृष्टान्तः । **वत्सं** **न** **मातरः** । यथा मातरो गावो गृहे वर्तमानं वत्सं शीघ्रमभिगच्छन्ति तद्वत् । यद्वा । अस्मदीया वाचस्त्वाम्  अभि नोनुवुः अभितः शब्दयन्ति स्तुवन्ति । यथा गावो वत्समभिलक्ष्य हम्भारवं कुर्वन्ति  तद्वत् ॥ ॥ २५ ॥