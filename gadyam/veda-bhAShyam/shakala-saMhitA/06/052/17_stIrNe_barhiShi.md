+++
title = "017"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


हे विश्वे देवाः **बर्हिषि** दर्भपुञ्जे वेद्यां **स्तीर्णे** सति **अग्नौ** च **समिधाने** समिद्धे सति अनेन **सूक्तेन** स्तोत्रेण च **महा** महता **नमसा** नमस्कारेण च **आ** **विवासे** पर्यचरम् । हे **यजत्राः** यजनीयाः **विश्वे** **देवाः** **अद्य** अस्मिन् दिने **नः** अस्मदीये **अस्मिन्** **विदथे** यज्ञे **हविषि** । तृतीयार्थे सप्तमी । हविषा अस्माभिर्दत्तेन **मादयध्वं** तृप्यध्वम् ॥ ॥ १६ ॥