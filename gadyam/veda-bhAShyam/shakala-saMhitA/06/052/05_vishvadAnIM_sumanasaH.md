+++
title = "005"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


हे देवाः **विश्वदानीं** सर्वदा वयं **सुमनसः** **स्याम** शोभनमनस्का भवेम । नुशब्दः समुच्चये । **उञ्चरन्तम्** उद्यन्तं **सूर्यं** सर्वदा **पश्येम** च। **वसूनां** **वसुपतिः** उत्कृष्टधनाधिपतिरग्निः **देवान्** **अवसा** अस्मदीयेन हविषा **ओहानः** वहन् प्रापयन् **आगमिष्टः** आगन्तृतम एवंगुणविशिष्टः सन् **तथा** **करत्** । अस्मान् तथाविधानुक्तप्रकारान् करोतु ॥ ॥ १४ ॥