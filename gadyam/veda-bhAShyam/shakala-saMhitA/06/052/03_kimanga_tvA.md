+++
title = "003"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**किमङ्ग** इति प्रसिद्धिद्योतकौ निपातौ । हे **सोम** **त्वा** त्वां खलु **ब्रह्मणः** मन्त्रस्य कर्मणो वा ब्रह्मजातेर्वा **गोपां** गोपायितारम् **आहुः** कथयन्ति पुराविदः । तथा **नः** अस्माकम् **अभिशस्तिपाम्** अभिशंसकेभ्यः शत्रुभ्यः पालयितारं त्वामेव खल्वाहुः । यद्वा। अङ्गेत्यभिमुखीकरणे । अङ्ग हे सोम किंकारणं त्वां ब्रह्मणो गोपामाहुः । किंकारणं वा त्वामस्माकमभिशस्तिपामाहुः । **निद्यमानान्** परैर्दूष्यमणान् **नः** अस्मान् **अङ्ग** हे सोम किंकारणं **पश्यसि** । त्वामेव सर्वे ब्रह्मणो रक्षकं शत्रुभ्यः पालकं च कथयन्ति अतोऽस्मासु परैर्निन्द्यमानेष्वौदासीन्यं तवानुचितम् । अतः **ब्रह्मद्विषे** ब्राह्मणद्वेष्ट्रे तस्मै **तपुषिं** तापकं **हेतिम्** आयुधम् **अस्य** क्षिप । प्रेरय ॥