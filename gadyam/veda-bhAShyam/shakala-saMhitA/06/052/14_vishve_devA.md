+++
title = "014"
devataa = "विश्वेदेवाः"
RShiH = "ऋजिश्वा"
ChandaH = "जगती"

+++


**यज्ञियाः** यज्ञार्हाः **विश्वे** **देवाः** **मम** मदीयं **मन्म** मननीयं स्तोत्रं **शृण्वन्तु** । चित्तेऽवधारयन्तु । तथा **उभे** **रोदसी** द्यावापृथिव्यौ **अपां** **नपात्** मध्यमस्थानोऽग्निः **च** अस्मदीयं स्तोत्रं शृण्वन्तु । अथ प्रत्यक्षकृतः । हे देवाः **वः** युष्मभ्यं **परिचक्ष्याणि** वर्जनीयानि **वचांसि** स्तोत्राणि **मा** **वोचं** मा ब्रवीमि । अपि तु समीचीनानि । अतः **वः** युष्माकम् **अन्तमाः** अन्तिकतमाः सन्तो वयं **सुम्नेष्वित्** युष्माभिर्दत्तेषु सुखेष्वेव वर्तमानाः **मदेम** मोदेम ॥