+++
title = "015"
devataa = "विश्वेदेवाः"
RShiH = "ऋजिश्वा"
ChandaH = "त्रिष्टुप्"

+++


**महिनः** महान्तः **अहिमायाः**। माया प्रज्ञानाम। आहन्तृप्रज्ञाः । एवंभूताः **ये** **के** चन देवाः **ज्मा** । पृथिवीनामैतत् । ज्मायां पृथिव्यां **जज्ञिरे** प्रादुर्बभूवुः । ये के चन **दिवः** द्युलोकाज्जज्ञिरे । ये के चन **अपां** **सधस्थे** सहान्तरिक्षे जज्ञिरे **ते** सर्वे **देवाः** **अस्मभ्यमिषये** । इष्यत इतीषिः पुत्रादिः । तस्मै च **विश्व** सर्वम् **आयुः** अन्नं जीवनं वा **क्षपः** सर्वा रात्रीः **उस्राः**  सर्वाण्यहानि च सर्वदा नैरन्तर्येण **वरिवस्यन्तु** प्रयच्छन्तु ॥