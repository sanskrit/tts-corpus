+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**नूनम्** अद्य **इह** अस्मिन् यज्ञे **वाजयन्तः** अन्नमिच्छन्तो वयं स्तोतारः **शाकैः** शक्तैः समर्थैः **अस्य** तव सहायैर्मरुद्भिः सहितं **चतिनं** शत्रूणां चातकम् । नाशकमित्यर्थः । **इन्द्रं** परमेश्वरं **तं** **वः** प्रसिद्धं त्वां **हुवेम** स्तुमः । **यथा** **चित्** यथैव **पूर्वे** पुरातनाः **जरितारः** स्तोतारः **अनेद्याः** अनिन्द्याः **अनवद्याः** पापरहिताः **अरिष्टाः** अहिंसिताश्च **आसुः** बभूवुः हे इन्द्र त्वत्प्रसादात् वयमपि तथैव भवेमेत्यर्थः ॥