+++
title = "010"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**नृवत्** मनुष्यैः परिचारकजनैर्युक्तं **श्रोमतेभिः** श्रोतव्यैर्यशोभिः सहितं **वामं** वननीयं धनं हे **इन्द्र** **ते** त्वत्तः **नृतमाभिः** नेतृतमाभिः **ऊती** ऊतिभी रक्षाभिः **वंसीमहि** वयं संभजेमहि । **हि** यस्मात् कारणात् हे **राजन्** राजमानेन्द्र त्वम् **उभयस्य** पार्थिवस्य दिव्यस्य च **वस्वः** धनस्य **ईक्षे** ईशिषे तस्मात् कारणात् **महि** महान्तं **स्थूरं** विपुलं **बृहन्तं** गुणैः परिवृढं **रत्नं** रमणीयं धनम् । अत्र रत्नशब्दः पुल्लिँङ्गः । **धाः** धेहि ॥