+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र त्वं **पृथू** विस्तीर्णो **करस्ना** कर्मणां कर्तारौ **बहुला** बहुप्रदौ **गभस्ती** त्वदीयौ बाहू **श्रवांसि** अन्नानि । दातुमिति शेषः। **अस्मद्र्यक्** अस्मदभिमुखं **सं** **मिमीहि** कुरु । किंच हे **इन्द्र** **दमूनाः** दान्तमनास्त्वम् **आजौ** संग्रामे **अस्मान्** **अभि** **आ** **ववृत्स्व** अभ्यावर्तस्व । तत्र दृष्टान्तः । **पशुपाः** पशूनां पालकः **पश्वः** पशूनां **यूथेव** यूथानि यथा आवर्तयति तद्वत् ॥