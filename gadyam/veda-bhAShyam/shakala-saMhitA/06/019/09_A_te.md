+++
title = "009"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **वृषभः** वर्षिता **ते** त्वदीयं **शुष्मः** बलम् **अर्वाङ्** अस्मदभिमुखः सन् **पश्चात्** पश्चिमभागात् **आ** **एतु** आगच्छतु । **उत्तरात्** उत्तरभागात् **आ** गच्छतु । अधरात् दक्षिणभागाच्चैतु। **पुरस्तात्** पूर्वभागाच्च **आ** गच्छतु । **विश्वतः** सर्वस्माद्दिग्भागात् **अभि** अस्मानभिलक्ष्य **आ** **समेतु** सम्यगागच्छतु । हे **इन्द्र** त्वं **स्वर्वत्** सुखयुक्तं **द्युम्नं** धनम् **अस्मे** अस्मभ्यं **धेहि** प्रयच्छ ॥