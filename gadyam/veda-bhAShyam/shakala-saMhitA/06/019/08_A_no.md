+++
title = "008"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** त्वं **वृषणं** वर्षितारं **शुष्मं** सेनालक्षणं बलं **नः** अस्मभ्यम् **आ** **भर** आहर । कीदृशम् । **धनस्पृतं** धनस्य पालकं **शूशुवांसं** प्रवृद्धं **सुदक्षं** शोभनबलम् । हे इन्द्र **तवोतिभिः** त्वदीयाभी रक्षाभिः **पृतनासु** संग्रामेषु । पृतना इति संग्रामनाम । **येन** बलेन **शत्रून्** **वंसाम** हनाम। उतेत्यत्र भिन्नक्रमः । **जामीन्** बन्धून् **उत** अपि च **अजामीन्** शत्रूंश्च येन शुष्मेण वंसाम तं शुष्ममा भरेति पूर्वेण संबन्धः ॥