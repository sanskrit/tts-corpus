+++
title = "013"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **पुरुहूत** बहुभिराहूतेन्द्र **एभिः** प्रसिद्धैः **सख्यैः** स्तोत्रलक्षणैः सखिकर्मभिः **ते** त्वया सह **वयम्** **उभयानि** जामिरूपाण्यजामिरूपाणि **वृत्राणि** अमित्राणि **घ्नन्तः** हिंसन्तः **शत्रोःशत्रो** सर्वस्माच्छत्रोः **उत्तरे** **इत्** **स्याम** अधिका एव भवेम । हे **शूर** विक्रान्तेन्द्र **त्वोताः** वयं त्वया रक्षिताः सन्तः **बृहता** महता **राया** धनेन **मदेम** हृष्यामः ॥ ॥ ८ ॥