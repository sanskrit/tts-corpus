+++
title = "005"
devataa = "इन्द्रासोमौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**इन्द्रासोमा** हे इन्द्रासोमौ **युवं** युवां **तरुत्रं** तारकम् **अपत्यसाचं** संतानयुक्तं **श्रुत्यं** श्रवणीयं रयिं धनम् **अङ्ग** क्षिप्रं **रराथे** अस्मभ्यं धत्थः । किंच **उग्रा** हे उद्गूर्णाविन्द्रासोमौ **युवं** युवां **नर्यं** नृभ्यो हितं **पृतनासहं** शत्रुसैन्याभिभावुकं **शुष्मं** बलं **चर्षणिभ्यः** मनुष्येभ्यः । ‘कृष्टयः चर्षणयः' इति मनुष्यनामसु पाठात् । **सं** विव्यथुः समतनुतम् । परिवेष्टयथो वा ॥ ॥१६॥