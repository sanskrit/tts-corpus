+++
title = "003"
devataa = "इन्द्रासोमौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्रासोमौ** **अहिं** जगत आहन्तारम् **अपः** मेघस्थान्युदकानि **परिष्ठां** परिवृत्य स्थितं **वृत्रम्** असुरं **हथः** हतम् । तदानीं **द्यौः** **वां** युवाम् **अनु** **अमन्यत** । किंच **नदीनाम्** **अर्णांसि** उदकानि **प्र** **ऐरयतम्** । **पुरूणि** बहूनि । ‘तुवि पुरु' इति बहुनामसु पाठात् । **समुद्राणि** उदकस्थानानि **आ** **पप्रथुः** उदकैरापूरयतं च । अथवा समुन्दन्तीत्युदकान्येव समुद्राणि । तानि रसेनापूरयतमित्यर्थः । तथा च यास्कः - ‘ समुद्रः कस्मात्समुद्द्रवन्त्यस्मादापः समभिद्रवन्त्येनमापः संमोदन्तेऽस्मिन्भूतानि समुदको भवति समुनत्तीति वा ' (निरु. २.१०) इति ॥