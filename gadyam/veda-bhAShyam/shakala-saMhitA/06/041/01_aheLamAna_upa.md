+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **अहेळमानः** अक्रुध्यंस्त्वं **यज्ञम्** अस्मदीयम् **उप** **याहि** उपगच्छ । यतः कारणात **तुभ्यं** त्वदर्थ **सुतासः** अभिषुता: **इन्दवः** सोमा: **पवन्ते** पूयन्ते दशपवित्रेण शोध्यन्ते । हे **वज्रिन्** वज्रवन् इन्द्र **गावो** **न** गावः स्वकीयं गोष्ठमिव **स्वं** स्वकीय **ओकः** स्थानं द्रोणकलशादिलक्षणम् **अच्छ** आभिमुख्येन प्राप्नुवन्तीति शेषः । अतः कारणात् हे **इन्द्र** **यज्ञियानां** यज्ञार्हाणां देवानां मध्ये **प्रथमः** मुख्यत्वं **आ** **गहि** आगच्छ ॥