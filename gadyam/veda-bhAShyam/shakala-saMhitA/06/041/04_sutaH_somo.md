+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **सुतः** अभिषुतः **अयं** **सोमः** **असुतात्** अकृताभिषवात् सोमादन्यदीयात् **वस्यान्** वसीयान् वसुमत्तरः प्रशस्यतरः। तथा **चिकितुषे** विदुषेऽभिज्ञाय तुभ्यं **रणाय** रमणीयाय तदर्थं **श्रेयान्** श्रेष्ठश्च भवति । त्वामतिशयेन रमयितेत्यर्थः। हे **तितिर्वः** शत्रूणां तरितरिन्द्र **यज्ञं** यजनसाधनम् **एतं** सोमम् **उप** **याहि** उपागच्छ । **तेन** च सोमेन **विश्वास्तविषीः** सर्वाणि बलानि **आ** **पृणस्व** आपूरय ॥