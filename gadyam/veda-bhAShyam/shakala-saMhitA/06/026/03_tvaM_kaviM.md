+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **त्वम्** **अर्कसातौ** अन्नलाभार्थं **कविं** भार्गवमृषिं **चोदयः** अचोदयः । प्रैरयः । किंच हे इन्द्र **त्वं** **दाशुषे** हविर्दत्तवते **कुत्साय** **शुष्णम्** असुरं **वर्क्** छेदितवानसि ॥ वर्क् इति वृणक्छेदनार्थस्य लुङि रूपम् ॥ तथा **त्वम्** **अतिथिग्वाय** अतिथीनामभिगन्त्रे दिवोदासाय **शंस्यं** स्तुत्यं सुखं **करिष्यन्** **अमर्मणः** मर्महीनमात्मानं मन्यमानस्य शम्बरस्थ **शिरः** शीर्षं **पराहन्** अवधीः ॥