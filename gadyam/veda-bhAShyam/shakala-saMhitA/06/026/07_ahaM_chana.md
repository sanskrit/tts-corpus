+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **सधवीर** वीरैः सहित **शविष्ठ** बलवत्तमेन्द्र **वीराः** स्तोतारः **त्रिवरूथेन** । त्रीणि वरूथान्यावरकाणि भुवनानि यस्य तेन । **नहुषा** शत्रूणां बन्धकेन **त्वया** दत्तं **यत्** **सुम्नं** सुखम् **ओजः** बलं च **स्तवन्ते** स्तुवन्ति हे **इन्द्र** **तव** त्वया दत्तं **ज्यायः** अतिशयेन प्रशस्यं **तत्** सुम्नमोजः **अहं** **चन** अहमपि भरद्वाजः **सूरिभिः** मदीयैः स्तोतृभिः सह **आनश्यां** प्राप्नुयाम् ॥