+++
title = "002"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**वाजी** हविर्लक्षणान्नवान् **वाजिनेयः** वाजिन्याः पुत्रो भरद्वाजो हे इन्द्र **त्वां** **गध्यस्य** सर्वैः प्राप्यस्य **महः** महतः **वाजस्य** अन्नस्य **सातौ** लाभे निमित्ते **हवते** स्तौति । अपि च हे **इन्द्र** **सत्पतिं** सज्जनानां पालकं **तरुत्रं** दुर्जनानां तारकं **त्वां** **वृत्रेषु** उपद्रवेषु निमित्तेषु भरद्वाजो हवते । **मुष्टिहा** मुष्टिबलेन शत्रूणां हन्ता **गोषु** निमित्तभूतासु **युध्यन्** शत्रुभिः सह युद्धं कुर्वन् भरद्वाजः **त्वां** **चष्टे** पश्यति । प्रतिपालयते ॥