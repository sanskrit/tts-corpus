+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **त्वं** वृषभसंज्ञकाय राज्ञे **योधं** युद्धसाधनम् **ऋष्वं** महान्तं **रथं** **प्र** **भरः** प्रापयः । अपि च **युध्यन्तं** शत्रुभिः सह युद्धं कुर्वन्तं **दशद्युं** दश दिवसा युध्यतो यस्य गताः तं **वृषभम्** एतदाख्यं राजानम् **आवः** युद्धादपीपलः । किंच **त्वं** **वेतसवे** एतान्नाम्ने राज्ञे **सचा** सहायभूतः सन् **तुग्रम्** असुरम् **अहन्** हतवानसि । वेतसुर्नाम कश्चिदसुरः । अत्र तस्मादन्योऽसावुच्यते । यद्वा । वेतसव इति तृतीयार्थे चतुर्थी । वेतसुनासुरेण सहितं तुग्रं हतवानसि । तथा च मन्त्रं .....यते--- ‘ अहं पितेव वेतसूँरभिष्टये तुग्रं कुत्साय स्मदिभं च रन्धयम्' (ऋ. सं. १०. ४९. ३) इति । हे **इन्द्र** **त्वं** **गृणन्तं** त्वां स्तुवन्तं **तुजिम्** एतदाख्यं राजानं **तूतोः** अवर्धयः ॥