+++
title = "005"
devataa = "इन्द्रः"
RShiH = "सुहोत्रः"
ChandaH = "त्रिष्टुप्"

+++


हे 'सत्यसत्वन् । सत्याः सत्वानो भटा यस्य स तथोक्तः । हे **तुविनृम्ण** । तुवि बहुलं नृम्णं धनं यस्य स तथोक्तः । हे तादृशेन्द्र **सः** त्वं **महते** **रणाय** संग्रामाय तदर्थं **भीमं** भयंकरमात्मीयं **रथमा** **तिष्ठ** । हे **प्रपथिन्** प्रकृष्टमार्गेन्द्र **अवसा** रक्षणेन सह तेन च रथेन **उप** **याहि** आगच्छ **मद्रिक्** मदभिमुखः। तथा हे **श्रुत** विश्रुतेन्द्र 'चर्षणिभ्यः प्रजाभ्यः **प्र** **श्रावय** **च** अस्मान् प्रख्यापय च । सर्वासु प्रजासु मध्ये अस्मान् प्रख्यातान् कुर्वित्यर्थः ॥ ॥३॥