+++
title = "002"
devataa = "इन्द्रः"
RShiH = "सुहोत्रः"
ChandaH = "त्रिष्टुप्"

+++


हे **इन्द्र** **त्वत्** त्वत्तः **भिया** भयेन **विश्वा** विश्वानि व्यापकानि **पार्थिवानि** । पृथिव्यन्तरिक्षनाम । तत्र भवानि **रजांसि** उदकानि **अच्युता** **चित्** च्यावयितुमशक्यान्यपि **च्यावयन्ते** मेघाः प्रच्यावयन्ति । वर्षन्तीत्यर्थः। अपि च हे इन्द्र **ते** तव **आ** **अज्मन्** आगमने सति **द्यावाक्षामा** द्यावापृथिव्यौ **पर्वतासः** गिरयः **वनानि** वृक्षाश्च भयं प्राप्नुवन्ति । किं बहुना **विश्वं** सर्वं **दृळ्हं** स्थिरं प्राणिजातं **भयते** बिभेति ॥