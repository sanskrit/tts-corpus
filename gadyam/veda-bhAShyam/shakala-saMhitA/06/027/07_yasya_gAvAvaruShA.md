+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अरुषा** अरुषौ रोचमानौ **सुयवस्यू'** शोभनतृणानीच्छन्तौ **रेरिहाणा** लेलिहानौ पुनः पुनः घासमास्वादयन्तौ । यद्वा । गतिविशेषं कुर्वन्तौ । **यस्य** इन्द्रस्य संबन्धिनौ **गावौ** अश्वौ **अन्तः** द्यावापृथिव्योर्मध्ये अन्तरिक्षे **चरतः** गच्छतः । **उ** **सु** इतीमौ पूरणौ । **सः** इन्द्रः **सृञ्जयाय** एतन्नामकाय राज्ञे **तुर्वशं** राजानं **परादात्** प्रददौ । किं कुर्वन् । **वृचीवतः** वारशिखान् **दैववाताय** देववातवंशोत्पन्नायाभ्यावर्तिने राज्ञे **शिक्षन्** वशीकुर्वन् । तेषां धनानि प्रयच्छन्निति वा ॥