+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **मघवन्** धनवन्निन्द्र **ते** त्वदीयस्य **समस्य** समस्तस्य **महिमनः** महिम्नो महिमानं **नहि** **विद्म** वयं न जानीमः । नुशब्दः पूरणः । तथा **मघवत्त्वस्य** त्वदीयस्य धनिकत्वस्य च वयं न जानीमः । **नूतनस्य** स्तुत्यस्य **राधसोराधसः** त्वदीयं सर्वं धनं च न जानीमः । सर्वत्र द्वितीयार्थे षष्ठी । हे **इन्द्र** **ते** त्वदीयम् **इन्द्रियं** सामर्थ्यं **नकिर्ददृशे** केनापि न दृश्यते ॥