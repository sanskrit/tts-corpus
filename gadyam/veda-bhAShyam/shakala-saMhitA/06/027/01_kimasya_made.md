+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


भरद्वाज ऋषिः फलविलम्बनासहिष्णुः सन् अनयेन्द्रमाक्षिपति । **अस्य** सोमस्य **मदे** सति **इन्द्रः** **किं** **चकार** कृतवान् । **किमु** किंच **अस्य** सोमस्य **पीतौ** पाने सति किं चकार । **अस्य** सोमस्य **सख्ये** सखित्वे **किं** चकार । पानात् पूर्वम् इन्द्रः सोमेन सह वसतीत्यर्थः । **अस्य** सोमस्य **निषदि** गृहे **रणा** **वा** **ये** स्तोतारश्च सन्ति ते स्तोतारः **पुरा** पूर्वं हे इन्द्र **ते** त्वत्तः **किं** **विविद्रे** किं लेभिरे । **नूतनास:** नूतना इदानींतनाः स्तोतारश्च **किमु** लेभिरे ॥