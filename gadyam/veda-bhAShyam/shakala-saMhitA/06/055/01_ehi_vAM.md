+++
title = "001"
devataa = "पूषा"
RShiH = "भरद्वाजो बार्हस्पत्यः"
ChandaH = "गायत्री"

+++


हे **विमुचो** **नपात्** । विमुञ्चति सृष्टिकाले स्वसकाशात् सर्वाः प्रजा विसृजतीति विमुक् प्रजापतिः । तस्य पुत्र **आघृणे** आगतदीप्ते पूषन् **वाम्** । वाति गच्छति स्तुतिं प्राप्नोतीति वाः स्तोता ॥ ' वा गतिगन्धनयोः' इत्यस्मात्  ‘ आतो मनिन् ' इति विच् ॥ वां गन्तारं स्तोतारं माम् **एहि** आगच्छ । आवां च **सं** **सचावहै** समयाव । संगच्छावहै। तादृशस्त्वं **नः** अस्माकम् **ऋतस्य** यज्ञस्य **रथीः** रंहिता नेता **भव** । तथा सति तत्रत्यं हविस्त्वयापि लभ्यत इत्यर्थः ॥