+++
title = "012"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **पथिकृत्** वर्त्मनां कर्ता **विदानः** सर्वं विद्वान् **सः** त्वं **सुगेषु** सुखेन गन्तव्येषु **उत** अपि च **दुर्गेषु** दुःखेन गन्तव्येषु च मार्गेषु **नः** अस्माकं **पुरएता** पुरो गन्ता **बोधि** भव । बोधीति भवतेर्लोण्मध्यमपुरुषैकवचनस्य छान्दसं रूपम् । **अश्रमासः** श्रमरहिताः **उरवः** महान्तः **वहिष्ठाः** वोढृतमाः तव **ये** अश्वाः सन्ति हे इन्द्र **तेभिः** तैरश्वैः **नः** अस्मभ्यं **वाजम्** अन्नम् **अभि** **वक्षि** अभिवह ॥ ॥ १२ ॥