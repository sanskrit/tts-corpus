+++
title = "011"
devataa = "विश्वेदेवाः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


इयं च वैश्वदेवीत्युक्तम् । हे **सहसः** **सूनो** बलस्य पुत्रेन्द्र **विद्वान्** सर्वज्ञस्त्वं **यजत्रैः** यजनीयैः **विश्वेभिः** सर्वैर्देवैः सह **नु** क्षिप्रं **मे** मदीया वाचः स्तुतिरूपाणि वचांसि **उप** अभि **आ** **याहि** आगच्छ । एवंभूतमिन्द्रं प्रार्थयत ऐन्द्रत्वात् सूक्तस्य । **ये** देवाः **अग्निजिह्वाः** । अग्निर्जिह्वास्थानीयो येषां ते । **ऋतसापः** ऋतं यज्ञं स्पृशन्तः **आसुः** भवन्ति **ये** च देवाः **दसाय** शत्रूणामुपक्षपणाय **मनुं** राजर्षिम् **उपरं** दस्यूनामुपरिभवं **चक्रुः** कृतवन्तः तैः सहागच्छेति पूर्वेण संबन्धः ॥