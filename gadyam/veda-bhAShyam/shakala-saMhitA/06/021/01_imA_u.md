+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**पुरुतमस्य** बहुलं कामं काङ्क्षतः । ‘तमु अभिकाङ्क्षायाम्' इति धातुः । **कारोः** स्तोतुर्भरद्वाजस्य संबन्धिन्यः **हव्याः** स्तुत्याः प्रशस्याः **इमाः** **धियः** स्तुतयो हे **वीर** शूरेन्द्र **हव्यं** **त्वा** त्वां **हवन्ते** ह्वयन्ति । कीदृशम् । **रथेस्थां** रथे स्थितम् **अजरं** जरारहितं **नवीयः** नवीयांसं नवतरम्। **उ** इति पूरणः । अपि च **वचस्या** स्तुत्या श्रेष्ठा **विभूतिः** जगतो विभवहेतुः **रयिः** हविर्लक्षणं धनम् **ईयते** त्वामभिगच्छति ॥