+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**रक्षसः** रक्षसां संबन्धि **पाजः** सेनालक्षणं बलं हे इन्द्र **त्वा** **अभि** त्वामभिमुखं **वि** **तस्थे** प्रतिष्ठते । तथा त्वमपि **महि** महत् **जज्ञानं** प्रादुर्भवत् **तत्** बलम् **अभि** अभिमुखः सन् **सु** सुष्ठु “ तिष्ठ स्थिरो भव । स्थित्वा च हे **धृष्णो** शत्रूणां धर्षकेन्द्र **तव** त्वदीयेन **वज्रेण**      **ता** तद्बलम् अप **नुदस्व** अपगतं प्रेरय । छिन्धीत्यर्थः । कीदृशेन । **प्रत्नेन** पुराणेन **युज्येन** नियोज्येन **सख्या** नित्यसहायेन ॥