+++
title = "010"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **पुरुशाक** बहुशक्ते हे **प्रयज्यो** प्रकृष्टेन यजनीयेन्द्र **त्वा** त्वाम् **इमे** **जरितारः** स्तोतारः **अर्कैः** अर्चनीयैः स्तोत्रैः **अभ्यर्चन्ति** अभिष्टुवन्ति । तथा हे **अमृत** अमरणशीलेन्द्र **हुवानः** स्तूयमानस्त्वम् **आ** **हुवतः** अभिष्टुवतो मम **हवं** स्तोत्रं **श्रुधि** शृणु । किंच **त्वावान्** त्वत्सदृशो देवः **त्वत्** **अन्यः** न **अस्ति** ॥