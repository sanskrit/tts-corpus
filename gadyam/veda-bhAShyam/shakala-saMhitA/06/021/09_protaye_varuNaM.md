+++
title = "009"
devataa = "विश्वेदेवाः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


अस्यामृचि विश्वे देवाः स्तूयन्ते । हे भरद्वाज **अद्य** इदानीं **वरुणं** रात्र्यभिमानिनं च **मित्रम्** अहरभिमानिनं च **इन्द्रं** च प्रसिद्धं **मरुतः** मरुद्गणांश्च **नः** अस्माकम् **ऊतये** तर्पणाय **अवसे** रक्षणाय च **प्र** **कृष्व** अभिमुखीकुरुष्व । किंच **पूषणम्** एतत्संज्ञकं च **विष्णुं** सर्वव्यापिनं देवं च **पुरंधिं** पुरुधियं पुरुकर्माणम् **अग्निं** च **सवितारं** सर्वस्य प्रेरकं देवम् **ओषधीः** ओषध्यभिमानिनो देवान् **पर्वतांश्च** अद्रीनित्येतान् देवान् अस्माकं तर्पणाय रक्षणाय च प्रकृष्व स्तुत्या अभिमुखीकुरु ॥