+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**स** **इत्** स एवेन्द्रः **अवयुनम्** अप्रज्ञानम् । प्रज्ञाननाशनमित्यर्थः । **ततन्वत्** वृत्रेण विस्तीर्यमाणं **तमः** अन्धकारं दिवि **सूर्येण** दिव्यारोपितेन देवेन **वयुनवत्** प्रकाशवत् **चकार** कृतवान् । परोऽर्धर्चः प्रत्यक्षकृतः । हे **स्वधावः** बलवन्निन्द्र **मर्ताः** मनुष्याः **अमृतस्य** नित्यस्य **ते** त्वदीयं **धाम** स्वर्गाख्यं स्थानम् । तत्रस्थान् देवानित्यर्थः । **इयक्षन्तः** यष्टुमिच्छन्तः **कदा** कदाचित् । सर्वदेत्यर्थः ॥ **न** **मिनन्ति** किमपि प्राणिजातं न हिंसन्ति ॥