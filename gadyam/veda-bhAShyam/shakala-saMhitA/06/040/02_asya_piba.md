+++
title = "002"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **अस्य** इमं सोमं **पिब** । हे **विरप्शिन्** महन **जज्ञानः** जायमान एव त्वं **यस्य** यं सोमम् **अपिबः** पूर्वं पीतवानसि । किमर्थम् । 'मदाय हर्षाय **क्रत्वे** कर्मणे वृत्रवधादिलक्षणं वीर्यकर्म कर्तुं च । **तमु** तादृशमेव **इन्दुं** सोमं **गावः** गवि भवाः श्रपणसाधनाः क्षीरादयः **नरः** नेतारोऽध्वर्यवः **आपः** वसतीवर्याख्याः **अद्रिः** अभिषवार्थो ग्रावा एते सर्वे **अस्मै** अस्येन्द्रस्य **ते** तव **पीतये** पानार्थं **समह्यन्** समगमयन् ।' हि गतौ' इत्यस्यैतद्रूपम् । पुनः **सम्** इति पूरकः॥