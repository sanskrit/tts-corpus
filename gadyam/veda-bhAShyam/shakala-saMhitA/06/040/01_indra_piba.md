+++
title = "001"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** तं सोमं **पिब** यः सोमः **तुभ्यं** **मदाय** मदार्थं **सुतः** अभिषुतः । यतस्त्वया सोमः पातव्योऽतः कारणात् **सखाया** समानख्यानौ मित्रभूतौ वा **हरी** अश्वौ **अव** **स्य** अवस्थापय । तदनन्तरं वि **मुच** रथाद्विमुञ्च । **उत** अपि च **गणे** अस्मत्स्तोतृसंघे **आ** आभिमुख्येन **निषद्य** उपविश्य **प्र** **गाय** अस्माभिः कृतं स्तोत्रमुपश्लोकय । **अथ** अनन्तरं **यज्ञाय** यजमानाय **गृणते** स्तुवते **वयः** अन्नं **धाः** देहि ॥