+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द पुरा **शश्वत्** बहुकृत्वः **ययाथ** सोमपानार्थं यज्ञं गतवानसि । अतः कारणात् **उशता** अस्मान कामयमानेन **महा** महता **मनसा** सह **सोमपेयं** सोमः पीयते यस्मिन् तादृशमस्मदीयं यज्ञम् **आ** **याहि** अभिगच्छ । आगत्य च **ब्रह्माणि** स्तोत्राणि **इमा** इदानीं प्रयुज्यमानानि **नः** अस्मदीयानि **उप**  **शृणवः** उपाशृणु । **अथ** अनन्तरं **यज्ञः** यजमानः **ते** तव **तन्वे** शरीराय त्वच्छरीरपोषार्थं **वयः** अन्नं सोमात्मकं **धात्** ददातु॥