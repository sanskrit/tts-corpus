+++
title = "013"
devataa = "सरस्वती"
RShiH = "भरद्वाजो बार्हस्पत्यः"
ChandaH = "जगती"

+++


**महिम्ना** माहात्म्येन **महिना** महती **द्युम्नेभिः** शुभैर्द्योतमानैर्यशोभिरन्नैर्वा युक्ता सती **आसु** आसां नदीनां देवतानां वा मध्ये **या** सरस्वती **प्र** **चेकिते** प्रकर्षेण ज्ञायते । या च **अन्याः** अन्यासाम् ॥ ' सुपां सुलुक्' इति षष्ठीबहुवचनस्य जस् ॥ **अपसां** वेगवतीनां नदीनां मध्ये **अपस्तमा** वेगवत्तमा । या च **रथइव** **विभ्वने** विभुत्वाय **बृहती** परिवृढा गुणैरधिका **कृता** प्रजापतिना निर्मिता सा **सरस्वती** **चिकितुषा** जानता स्तोत्रा **उपस्तुत्या** उपस्तोतव्या भवति ॥