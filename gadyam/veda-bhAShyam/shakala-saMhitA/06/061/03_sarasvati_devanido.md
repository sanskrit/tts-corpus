+++
title = "003"
devataa = "सरस्वती"
RShiH = "भरद्वाजो बार्हस्पत्यः"
ChandaH = "जगती"

+++


हे **सरस्वति** **देवनिदः** देवानां निन्दकानसुरान् **नि** बर्हय न्यबर्हयः । अवधीः । तथा **विश्वस्य** व्याप्तस्य **मायिनः** मायाविनः **बृसयस्य** । बृसय इति त्वष्टुर्नामधेयम् । त्वष्टुः **प्रजां** पुत्रं वृत्रासुरं च न्यवधीः । त्वत्साहाय्यादेवेन्द्रो हतवानित्यर्थः । **उत** अपि च हे **वाजिनीवति** अन्नवति सरस्वति त्वं **क्षितिभ्यः** मनुष्येभ्यः **अवनीः** असुरैरपहृता भूमीः **अविन्दः** अलम्भयः । **एभ्यः** मनुष्येभ्यः **विषम्** उदकं च **अस्रवः** अक्षारयः । यद्वा । क्षितयोऽसुरजनाः। तेभ्यः सकाशात् अवनीर्भूमीरविन्दः लब्धवत्यसि । तान् हत्वैभ्यश्चासुरेभ्यो विषं मृतिहेतुभूतं गरलमस्रवः ॥