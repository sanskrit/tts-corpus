+++
title = "014"
devataa = "सरस्वती"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे सरस्वति **नः** अस्मान् **वस्यः** वसीयः प्रशस्तं स्फारो वसु धनम् अभि नेषि अभिप्रापय । **माप** **स्फरीः** अप्रवृद्धान् मा कार्षीः । वृद्धिः । उपसर्गवशात् तद्विपरीते वर्तते । तथा **पयसा** उदकेनाधिकेन **नः** अस्मान् **मा** **आ** **धक्** नाभिदह । ने बाधस्व । अपि च **नः** अस्माकं **सख्या** सख्यानि सखिकर्माणि **वेश्या** प्रवेशनानि **च** जुषस्व सेवस्व । वयं च त्वत्सकाशात् **अरणानि** अरमणानि निकृष्टानि **क्षेत्राणि** **मा** **गन्म** मा प्राप्नवाम । अपि तु रमणीयान्येव ॥ ॥ ३२ ॥ ॥ ५ ॥