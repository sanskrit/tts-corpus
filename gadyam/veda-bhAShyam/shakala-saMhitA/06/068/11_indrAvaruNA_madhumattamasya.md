+++
title = "011"
devataa = "इन्द्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**इन्द्रावरुणा** हे इन्द्रावरुणौ **वृषणा** कामानां वर्षितारौ युवां **मधुमत्तमस्य** अतिशयेन मधुमन्तं रसवन्तं **वृष्णः** वर्षितारं **सोमस्य** सोमम् **आ** **वृषेथाम्** अश्नीतम् । तथा च शतपथब्राह्मणं - यथाभागमावृषायध्वमिति यथाभागमश्नीतेत्येवैतदाह ' ( श. ब्रा. २. ४. ३. २०) इति । **वां** युवयोरथें **इदम्** **अन्धः** सोमरूपमन्नम् **अस्मे** अस्माभिः **परिषिक्तं** पात्रेषु । अतः **आसद्य** उपविश्य **अस्मिन्** **बर्हिषि** यज्ञे **मादयेथां** सोमपानेनेति शेषः ॥ ॥ १२ ॥