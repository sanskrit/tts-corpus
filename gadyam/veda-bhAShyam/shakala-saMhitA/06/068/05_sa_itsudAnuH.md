+++
title = "005"
devataa = "इन्द्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्रा** इन्द्रौ **वरुणा** हे वरुणौ ॥ इतरेतरयोगादुभयत्र द्विवचनप्रयोगः । वरुणेत्यत्र संहितायां ह्रस्वश्छान्दसः ॥ **वां** युवाभ्यां **यः** यजमानः **त्मन्** आत्मनैव **दाशति** हवींषि ददाति **स** **इत्** स एव **सुदानुः** शोभनदानो भवति । **स्ववान्** धनवांश्च **ऋतावा** यज्ञवांश्च भवति । किंच **सः** **दास्वान्** दानवान् **द्विषः** द्वेष्टुः **इषा** अन्नेन जयलब्धेन सह **तरेत्** प्राप्येत । अपि च **रयिं** धनं **रयिवतः** धनवतः **जनान्** पुत्रान् **च** **वंसत्** संभजेत् ॥ ॥ ११ ॥