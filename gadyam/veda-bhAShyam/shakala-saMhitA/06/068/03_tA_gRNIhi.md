+++
title = "003"
devataa = "इन्द्रावरुणौ"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे भरद्वाज **नमस्येभिः** स्तुत्यैः **शूषैः** बलैः । ' शूषम् ' इति बलनामसु पाठात् । **सुम्नेमिः**। सुखैश्च सर्वैः **चकाना** स्तुतौ॥ कायतिः शब्दकर्मा । तस्य लिटः कानचि रूपमिदम् ॥ **ता** ताविन्द्रावरुणौ **गृणीहि** स्तुहि । **अन्यः** तयोरन्य इन्द्रः **वृत्रं** वृत्रनामकमसुरं **वज्रेण** **हन्ति** । **अन्यः** वरुणः **विप्रः** प्राज्ञः **वृजनेषु** स्तोतॄणामुपद्रवेषु रक्षितुं **शवसा** बलेन **सिषक्ति** संगच्छते ॥