+++
title = "004"
devataa = "वैश्वानरोग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अयं** वैश्वानरोऽग्निः **प्रथमः** आद्यः **होता** । मानुषो हि होता द्वितीयः । हे मनुष्यास्तम् **इमं** **पश्यत** भजतेत्यर्थः । **मर्त्येषु** मरणस्वभावेषु शरीरेषु **अमृतं** मरणरहितम् **इदं** वैश्वानराख्यं **ज्योतिः** जठररूपेण वर्तत इत्यर्थः । अपि च **सः** **अयम्** अग्निः **ध्रुवः** निश्चलः **आ** समन्तात् **निषत्तः** निषण्णः सर्वव्यापी अत एव **अमर्त्यः** मरणरहितोऽपि **तन्वा** शरीरेण संबन्धात् जज्ञे जायते । **वर्धमानः** च भवतीति उपचर्यते ॥।