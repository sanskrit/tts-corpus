+++
title = "003"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **वृत्रहणा** वृत्रस्यासुरस्य हन्तारौ हे **इन्द्र** हे **अग्ने** **वृत्रहभिः** वृत्रस्य हन्तृभिः वृत्रहनननिमित्तैः **शुष्मैः** बलैः **नमोभिः** अस्मभ्यं दातव्यैरन्नैश्च सार्धम् **अर्वाक्** अस्मदभिमुखम् **आ** **यातम्** आगच्छतम् । हे **इन्द्र** हे **अग्ने** **युवं** युवाम् **अकवेभिः** अकुत्सितैः महद्भिः **उत्तमेभिः** उत्कृष्टतमैः **राधोभिः** धनैः सह **अस्मे** अस्मासु **भवतम्** आविर्भवतम् ॥