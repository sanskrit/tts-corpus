+++
title = "002"
devataa = "इन्द्राग्नी"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** हे **अग्ने** **ता** तो युवां **गाः** **अपः** उदकानि **स्वः** सूर्यम् **उषसः** उषःकालान् **ऊळ्हाः** पणिभिरपहृता एतान् गवादीनभिलक्ष्य **योधिष्टम्**। तैरसुरैर्युद्धं कृतवन्तौ । **नूनम्** इति पादपूरणार्थः । हे **इन्द्र** त्वं **दिशः** प्राच्याद्याः **स्वः** सूर्यम् **उषसः** च **चित्राः** चायनीयाः **अपः** उदकानि च **गाः** च पणिभिरपहृतानेतान् **युवसे** अनेन लोकेनायोजयः। यद्वा । असुरैरावृतान् दिगादीन् असुरवधेनावरणमपनीय पृथक्कृतवानसीत्यर्थः । हे **अग्ने** **नियुत्वान्** नियुद्भिरश्वैर्युक्तः सन् त्वमप्येवमकार्षीरित्यर्थः ॥