+++
title = "005"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** **मघवद्भ्यः** हविर्लक्षणधनयुक्तेभ्यः **नः** अस्मभ्यं **पुरुवाजाभिः** बह्वन्नैः **ऊती** ऊतिभिः रक्षणैः सह **चित्रं** चायनीयं **रयिं** धनं **नु** क्षिप्रं **धेहि** देहि प्रयच्छ। चशब्दो वक्ष्यमाणेन समुच्चयार्थः । **ये** **राधसा** धनेन **श्रवसा** अन्नेन च **सुवीर्येभिः** शोभनैर्वीर्यैश्च **अन्यान्** **जनान्** मनुष्यान् **अति** अतिशयेन **अभि** **सन्ति** अभिभवन्ति तादृशान् पुत्रांश्चास्मभ्यं देहीत्यर्थः ॥