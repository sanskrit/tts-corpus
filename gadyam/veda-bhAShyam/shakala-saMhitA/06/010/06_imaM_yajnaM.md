+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** **उशन्** कामयमानस्त्वम् **इमं** पुरोवर्ति **यज्ञं** यागसाधनं **चनः** हविर्लक्षणमन्नं **धाः** धेहि । स्वात्मनि धारय । **यं** च पुरोडाशादिकम् **आसानः** आसीन उपविशन् **हविष्मान्** हविर्युक्तो यजमानः **ते** तुभ्यं त्वदर्थं **जुहूते** जुहोति तमिममित्यन्वयः । अपि च **भरद्वाजेषु** ऋषिषु **सुवृक्तिं** सुष्ठु दोषैर्वर्जितां स्तुतिं **दधिषे** धारय । **गध्यस्य** । गध्यतिर्मिश्रीभावकर्मा । मिश्रणीयस्य प्राप्यस्य **वाजस्य** अन्नस्य **सातौ** संभजने निमित्तभूते **अवीः** तानृषीन् रक्ष च ॥