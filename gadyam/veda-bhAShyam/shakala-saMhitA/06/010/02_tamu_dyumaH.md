+++
title = "002"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **द्युमः** दीप्तिमन् **पुर्वणीक** बहुज्वाल **होतः** देवानामाह्वातः **अग्ने** **अग्निभिः** तवावयवभूतैरन्यैरग्निभिः सार्धम् **इधानः** समिध्यमानः दीप्तः सन् **मनुषः** मनुष्यस्य स्तोतुः **तमु** तं स्तोमं श्रृण्विति शेषः । उ इति पादपूरणम् । **यं** **स्तोमं** स्तोत्रं **शूषं** सुखकरं **घृतं** **न** पवित्राभ्याम् उत्पूतं घृतमिव **शुचि** शुद्धम् **अस्मै** अग्नये **मतयः** मन्तारः स्तोतारः **ममतेव** । ममता नाम ब्रह्मवादिनी दीर्घतमसो माता । सेव **पवन्ते** पुनन्ति संस्कुर्वन्ति दोषवर्जितमुच्चारयन्तीत्यर्थः । तं स्तोममित्यन्वयः ॥