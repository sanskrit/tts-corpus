+++
title = "004"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **स्वधावः** अन्नवन् **इन्द्र** **मदाः** मदकराः **ते** **इमे** **पीताः** सोमाः **द्युमन्तं** दीप्तिमन्तं **त्वा** त्वां **बृहत्** अत्यन्तम् **उक्षयन्त** सेचयन्तु । अपि च हे इन्द्र त्वां **मत्सरासः** मदकराः सोमाः **जर्हृषन्त** भृशं हर्षयन्तु । कीदृशम् । **महां** महान्तं प्रभूतम् **अनूनं** सर्वगुणैर्न्यूनतारहितम् । संपूर्णगुणमित्यर्थः । **तवसं** प्रवृद्धं **विभूतिं** विभवन्तं **प्रसाहं** शत्रूणामभिभवितारम् ॥