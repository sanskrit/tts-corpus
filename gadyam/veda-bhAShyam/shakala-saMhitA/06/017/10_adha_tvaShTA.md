+++
title = "010"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**अध** अधुना हे **उग्र** उद्गूर्णबलेन्द्र **महः** महतः **ते** तव **त्वष्टा** देवशिल्पी **वज्रं** **ववृतत्** न्यवर्तयत् निष्पन्नं कृतवान् । कीदृशम् । **सहस्रभृष्टिं** सहस्रधारं **शताश्रिं** शतपर्वाणम् । हे **ऋजीषिन्** गतरससोमवन्निन्द्र **येन** वज्रेण **निकामम्** । नियतः कामो यस्य तम् । **अरमणसम्** । शत्रूणामरमभिगन्तृ मनो यस्य तम् । **नवन्तं** शब्दायमानम् **अहिं** वृत्रमसुरं **सं** **पिणक्** संपिष्टवानसि तं वज्रं कृतवानित्यर्थः । ॥ २ ॥