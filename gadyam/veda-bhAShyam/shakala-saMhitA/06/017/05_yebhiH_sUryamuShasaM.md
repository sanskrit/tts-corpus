+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **येभिः** यैः सोमैः **मन्दसानः** मोदमानस्त्वं **सूर्यं** सर्वस्य प्रेरकं देवम् **उषसम्** उषोदेवतां च **अवासयः** स्वस्थाने न्यवासयः । अथवा सूर्योषसौ यथा तमांसि विवासयतस्तथाकार्षीः । किं कुर्वन् । **दृळ्हानि** दृढानि तमांसि **अप** **दर्द्रत्** अपदारयन् । किंच हे **इन्द्र** त्वं पणिभिः अपहृताः **गाः** **परि** **सन्तं** परितो विद्यमानं **महां** महान्तम् **अद्रिं** पर्वतं **नुत्थाः** अनुदः। कीदृशम् । **स्वात्** स्वकीयात् **सदसः** स्थानात् **परि** परितः **अच्युतम्** अविचालितं विनाशरहितम् । स्थिरमित्यर्थः ॥ ॥ १ ॥