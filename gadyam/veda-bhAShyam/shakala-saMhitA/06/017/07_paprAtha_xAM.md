+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र त्वं **महि** महता **दंसः** दंससा कर्मणा **उर्वीं** विस्तीर्णां **क्षां** भूमिं **वि** **पप्राथ** विशेषेण पूरितवानसि । ‘प्रा पूरणे' इति धातुः । हे **इन्द्र** **ऋष्वः** महांस्त्वं **बृहत्** बृहतीं **द्यां** दिवम् **उप** **स्तभायः** उपस्तभ्नासि । निरालम्बं वितिष्ठन्ती द्यौर्यथा न पततीन्द्रस्तथा करोतीत्यर्थः । अपि च त्वं **रोदसी** द्यावापृथिव्यौ **अधारयः** पोषणैर्धारयसि । कीदृश्यौ । **देवपुत्रे** । देवाः पुत्रा ययोस्ते । **प्रत्ने** पुराणे **मातरा** मातरौ निर्मात्र्यौ **ऋतस्य** उदकस्य यज्ञस्य वा **यह्वी** यह्व्यौ महत्यौ । यद्वा । विश्वस्य मातरौ ऋतस्य ब्रह्मणो यह्वी पुत्र्यौ । यहुरित्यपत्यनामैतत् ॥