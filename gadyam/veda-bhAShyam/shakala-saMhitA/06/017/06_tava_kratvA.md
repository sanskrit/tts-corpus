+++
title = "006"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **तव** **क्रत्वा** त्वदीयया प्रज्ञया **तव** **दंसनाभिः** त्वदीयैः कर्मभिः **शच्या** सामर्थ्येन **आमासु** अपक्वासु गोषु **पक्वं** परिणतं **तत्** प्रसिद्धं पयः **नि** **दीधः** नितरां धास्यसि । अपि च हे इन्द्र त्वम् **उस्रियाभ्यः** गोभ्यः। गा निर्गमयितुमित्यर्थः । **दृळ्हा** दृढानि । वलेन पाषाणादिभिर्दृढीकृतानीत्यर्थः । **दुरः** द्वाराणि **वि** **और्णोः** उद्घाटितवानसि । **अङ्गिरस्वान्** अङ्गिरोभिर्युक्तस्त्वम् **ऊर्वात्** समूहात् । गोष्ठादित्यर्थः । **गाः** **उत्** असृजः उदगमयः ॥