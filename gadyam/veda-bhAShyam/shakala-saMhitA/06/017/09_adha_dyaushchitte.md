+++
title = "009"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**सा** प्रसिद्धा देवानामाश्रयत्वेन **द्यौश्चित्** द्युलोकोऽपि हे इन्द्र **अध** अधुनास्मिन् काले **द्विता** द्विधा द्विप्रकारात् **ते** त्वदीयात् **वज्रात्** **स्वस्य** आत्मीयात् **मन्योः** क्रोधाच्च **भियसा** भयेन **अप** **अनमत्** अपननाम। **नु** इति पूरणः । **विश्वायुः** बह्वन्नः **इन्द्रः** **यत्** यदा **अभ्योहसानम्** अभिगच्छन्तम् **अहिं** वृत्रं **शयथे** शयननिमित्ते । मरणायेत्यर्थः । **नि** **जघान** न्यवधीत् । **चित्** इति पूरणः । यदा वृत्रं जघानास्मिन् काले द्यौर्ननामेति संबन्धः ॥