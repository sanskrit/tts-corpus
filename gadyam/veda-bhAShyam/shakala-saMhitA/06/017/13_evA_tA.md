+++
title = "013"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **त्वा** त्वां **नव्यं** नूतनमन्यैरकृतपूर्वं **ब्रह्म** अस्माभिः कृतं स्तोत्रम् **अवसे** अस्माकं रक्षणाय **आ** **ववृत्यात्** आवर्तयतु । कीदृशं त्वाम् । **एव** एवमुक्तप्रकारेण **ता** तानि प्रसिद्धानि **विश्वा** विश्वानि सर्वाणि कर्माणि **चकृवांसं** कृतवन्तम् **इन्द्रम्** ईश्वरं **महां** महान्तम् **उग्रम्** ओजस्विनम् **अजुर्यम्** अजरं **सहोदां** सहसो बलस्य दातारं **सुवीरं** शोभना वीरा मरुतो यस्य तं **स्वायुधं** शोभनायुधं **सुवज्रं** शोभनवज्रोपेतम् ॥