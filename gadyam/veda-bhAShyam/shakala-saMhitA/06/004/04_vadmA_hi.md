+++
title = "004"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **सूनो** सहसः पुत्र । यद्वा ‘षू प्रेरणे' । सर्वस्य प्रेरकाग्ने **वद्मा** वदनीयः स्तुत्यः **असि** **हि** । परः पादः परोक्षकृतः । अद्मसद्वा अद्मसु अदनीयेषु हविःषु सीदन् हविःस्वीकरणायोपविशन् **अग्निः** **जनुषा** जन्मना स्वभावतः एव अज्म । गृहनामैतत् । गृहम् **अन्नं** च यजमानानां **चक्रे** करोति । **ऊर्जसने** ऊर्जस्यान्नस्य दातरग्ने **नः** अस्मभ्यं **सः** तादृशः **त्वम्** **ऊर्जम्** अन्नं **धाः** देहि । तथा **राजेव** **जेः** अस्मच्छत्रून् जय । एतत्सर्वार्थम् **अवृके** राक्षसादिभिर्बाधकैर्वियुक्तेऽस्मदीयेऽग्न्यागारे **अन्तः** मध्ये **क्षेषि** निवस ॥