+++
title = "008"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** **नः** अस्मान् **अवृकेभिः** । वृकाः स्तेनाः । तद्रहितैः **पथिभिः** मार्गैः **रायः** धनानि **नु** क्षिप्रं **स्वस्ति** क्षेमेण **वेषि** गमय प्रापय । **अंहः** अंहसः पापात् **पर्षि** । उक्तलक्षणैर्मार्गैः पारय चास्मान् । यानि त्वया **सूरिभ्यः** स्तोतृभ्यो देयानि सुम्नानि **ता** तानि **सुम्नं** सुम्नानि सुखानि **गृणते** स्तुवते मह्यं **रासि** देहि । वयं च **शतहिमाः** शतं हेमन्तान् संवत्सरान् **सुवीराः** । वीर्याज्जायन्त इति वीराः पुत्रादयः । शोभनपुत्रपौत्रादिसहिताः सन्तः **मदेम** हृष्याम ॥ ॥ ६ ॥