+++
title = "007"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** मन्द्रतमं स्तुत्यतमं **त्वाम्** अर्कशोकैः अर्चनीयैः पूजनीयैः शोकैर्दीप्तिभिर्युक्तं **हि** यस्मात् **ववृमहे** वृणीमहे संभजामहे । यद्वा । अर्कशोकैरर्चनीयैः प्रशस्यैर्दीप्तिकरणैः स्तोत्रैः साधनभूतैस्त्वां संभजामहे तस्मात् **महि** महत् **नः** अस्मदीयं स्तोत्रं **श्रोषि** शृणु । हे अग्ने **नृतमाः** स्तुतीनां नेतृतमा ऋत्विजः **शवसा** बलेन **वायुं** गन्तारम् । यद्वा । वायुमिव शवसा युक्तम् **इन्द्रं** **न** इन्द्रमिव **देवता** देवतात्मानं त्वां **राधसा** हविर्लक्षणेन धनेन **पृणन्ति** प्रीणयन्ति । देवताशब्दात् द्वितीयायाः ‘सुपां सुलुक्' इति लुक् ॥