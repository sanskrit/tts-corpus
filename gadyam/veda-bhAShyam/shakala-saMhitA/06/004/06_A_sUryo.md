+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** रोदसी द्यावापृथिव्यौ भासा दीप्त्या **वि** **आ** **ततन्थ** विशेषणाच्छादयसि । सत्र दृष्टान्तः। **भानुमद्भिः** प्रभवद्भिः अर्कैः अर्कनीयैः किरणैः सूर्यो **न** । यथा सूर्य आतनोति तद्वत् । परोऽर्धर्चः परोक्षकृतः । पत्मन् । पतत्यस्मिन्निति पत्म मार्गः । तस्मिन औशिजो न । उशिजः स्तोतारः । स्तुत्यतया तत्संबन्ध्यौशिजः सूर्यः । स इव **दीयन्** गच्छन् **शोचिषा** तेजसा **अक्तः** संश्लिष्टः अत एव **चित्रः** चायनीयोऽग्निः **तमांसि** नैशन्यन्धकाराणि **परि** **णयत्** परिणयति परितो गमयति । सर्वस्मादपि दिग्भागान्निवर्तयतीत्यर्थः ॥