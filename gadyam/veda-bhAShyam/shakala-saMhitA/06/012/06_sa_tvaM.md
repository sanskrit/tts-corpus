+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अर्वन्** गन्तः **अग्ने** **सः** तादृशः **त्वं** **निदायाः** निन्दित्र्याः प्रजाया निन्दाया एव वा पाहीति शेषः । कथंभूतः सन् । **विश्वेभिः** सर्वैः **अग्निभिः** त्वच्छाखाभूतैः **इधानः'** इध्यमानः सन् । **रायः** धनानि चास्मान् **वेषि** गमय प्रापय । यद्वा । हविर्लक्षणानि धनानि वेषि कामयसे । **दुच्छुनाः** दुःखकारिणीः शत्रुसेनाः **वि** **यासि** च विविधं गमयसि च । वयं च **सुवीराः** शोभनपुत्रपौत्राः सन्तः **शतहिमाः** शतं संवत्सरान् **मदेम** मोदेम ॥ ॥ १४ ॥