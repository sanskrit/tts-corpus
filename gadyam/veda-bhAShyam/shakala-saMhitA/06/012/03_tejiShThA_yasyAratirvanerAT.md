+++
title = "003"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**यस्य** अग्नेः **अरतिः** गन्त्री ज्वाला **तेजिष्ठा** अतिशयेन तेजस्विनी सती **वनेराट्** दावरूपेण अरण्ये राजमाना वर्तते **वृधसानः** वर्धमानः सोऽग्निः **तोदो** **अध्वन्न** । तोदः सर्वस्य प्रेरकः सूर्यः । स इवाध्वनि स्वमार्गेऽन्तरिक्षे अद्यौत् द्योतते प्रकाशते । अपि च **अद्रोघो** न अद्रोग्धव्यः । यद्वा । प्राणरूपेण सर्वेषामद्रोग्धा वायुरिव तादृशः **अमर्त्यः** मरणरहितः सोऽग्निः **ओषधीषु** । औषः पाक एषु धीयत इत्योषधयो वनानि । तेषु **द्रविता** शीघ्रगामी सन् **अवर्त्रः** केनाप्यवारणीयश्च भवन् **त्मन्** आत्मना स्वप्रकाशेनैव **चेतति** चेतयति सर्वं जगत् ज्ञापयति ॥