+++
title = "002"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**द्यौः** स्तोता **सर्वतातेव** । इवशब्दः पूरकः । यज्ञनामैतत् । सर्वतातौ सर्वैस्तायमाने यज्ञे । यद्वा । सर्वशब्दात् स्वार्थिकस्तातिप्रत्ययः । सर्वः स्तोता हे **यजत्र** यष्टव्य **राजन्** राजमानाग्ने **अपाके** प्राज्ञे **त्वे** **यस्मिन्** त्वे त्वयि **सु** अत्यन्तं **नु** क्षिप्रम् **आ** **यक्षत्** आयजति हवींषि जुहोति **त्रिषधस्थः** त्रिषु लोकेषु सहं स्थितः । यद्वा । गार्हपत्यादिरूपेण त्रिधावस्थितः । तादृशस्त्वं **ततरुषो** **न** तरिता सूर्य इव **जंहः** शीघ्रं गन्ता भव । जंह इति हन्तेर्गतिकर्मणो रूपम् । यद्वा ।  ‘ तॄ प्लवनतरणयोः ' इत्यस्मात् क्वसौ रूपं ततर्वानिति । तस्य षष्ठ्यां रूपमेतत् ततरुष इति ॥ तरितुः सूर्यस्येव जंहो वेगः तव भवत्वित्यर्थः । किमर्थम् । **मघानि** मंहनीयानि प्रशस्यानि **मानुषा** मनुष्याणां संबन्धीनि **हव्या** हव्यानि हवींषि **यजध्यै** यष्टुं देवेभ्यो दातुम् ॥