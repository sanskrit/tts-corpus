+++
title = "014"
devataa = "हस्तघ्नः"
RShiH = "पायुर्भारद्वाजः"
ChandaH = "त्रिष्टुप्"

+++


अत्र धन्विनः प्रकोष्ठे बन्धनीयस्य हस्तघ्नस्य स्तुतिः । **हस्तघ्नः** । हस्ते हस्तसमीपे वर्तिनि प्रकोष्ठे स्थितः सन् ज्यया हन्यते इति हस्तघ्नः ॥  ‘ घञर्थे कविधानम् ' इति कः ॥ **ज्यायाः** **हेतिं** ज्याहेतुकां हिंसां परिबाधमानः निवारयन् **भोगैः** शरीरेण ॥ वचनव्यत्ययः ॥ **अहिरिव** सर्प इव **बाहुं** प्रकोष्ठम् । लक्षणया बाहुशब्दः प्रकोष्ठे वर्तते । **पर्येति** परिवेष्टयति । किंच **विश्वा** विश्वानि **वयुनानि** ज्ञानानि ज्ञातव्यानि । **माया** वयुनम् ' इति तन्नामसु पाठात् । **विद्वान्** जानन **पुमान्** पौरुषोपेतः स्वयं **पुमांसं** धन्विनं **विश्वतः** सर्वतः **परि** **पातु** रक्षति । तथा च यास्कः --  ‘ अहिरिव भोगैः परिवेष्टयति बाहुं ज्याया वधात्परित्रायमाणो हस्तघ्नः सर्वाणि प्रज्ञानानि प्रजानन्  पुमान्पुरुमना भवति पुंसतेर्वा ' ( निरु. ९. १५ ) इति ॥