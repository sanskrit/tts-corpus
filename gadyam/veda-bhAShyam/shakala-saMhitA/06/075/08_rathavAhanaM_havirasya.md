+++
title = "008"
devataa = "रथः"
RShiH = "पायुर्भारद्वाजः"
ChandaH = "त्रिष्टुप्"

+++


**अस्य** राज्ञः **रथवाहनं** शत्रून् जित्वा रथेनोह्यमानं धनं **हविः** भवति । अग्नेर्हविरिव वर्धकं भवतीत्यर्थः । **नाम** इति संमतिः । **यत्र** रथे **अस्य** राज्ञः **आयुधं** धनुः शरादिकं **वर्म** कवचं च **निहितं** भवति **तत्र** तम् ॥ तत्रेत्यव्ययस्य सार्वविभक्तिकत्वात् ॥ **शग्मं** सुखकरं **विश्वाहा** सर्वदा **सुमनस्यमानाः** सुखमनसो भवन्तः **वयं** पायवो भरद्वाजाः **उप** **सदेम** उपगच्छेम ॥