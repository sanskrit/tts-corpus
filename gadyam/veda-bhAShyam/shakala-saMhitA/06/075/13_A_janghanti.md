+++
title = "013"
devataa = "प्रतोदः"
RShiH = "पायुर्भारद्वाजः"
ChandaH = "अनुष्टुप्"

+++


**अश्वाजनि** अश्वानां क्षेप्त्रि कशे यया त्वया **प्रचेतसः** प्रकृष्टज्ञानाः सादिनः सारथयो वा **एषाम्** अश्वानां **सानु** सानूनि सक्थीनि **आ** **जङ्घन्ति** आघ्नन्ति । **जघनान्** जघनानि च **उप** **जिघ्नते** उपजिघ्नन्ति सा त्वं **समत्सु** संग्रामेषु **अश्वान्** **चोदय** प्रेरय । तथा च यास्कः --‘आघ्नन्ति सानून्येषां सरणानि सक्थीनि । सक्थि सचतेरासक्तोऽस्मिन् कायः । जघनानि चोपघ्नन्ति । जघनं जङ्घन्यतेः । अश्वाजनि प्रचेतसः प्रवृद्धचेतसोऽश्वान् समत्सु समरणेषु संग्रामेषु चोदय ' ( निरु. ९.२० ) इति ।