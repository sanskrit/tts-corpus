+++
title = "004"
devataa = "आर्त्नी"
RShiH = "पायुर्भारद्वाजः"
ChandaH = "त्रिष्टुप्"

+++


अत्र धनुष्कोट्योः स्तुतिः । **ते** धनुष्कोट्यौ **समनेव** समनस्केव **योषा** पतिसमीपं न त्यजति तद्वत् **आचरन्ती** अभितश्चरन्त्यौ **उपस्थे** उपस्थाने **मातेव** **पुत्रं** यथा माता पुत्रं धारयति तद्वत् **बिभृतां** राजानं धारयेताम् । किं च **इमे** धनुष्कोट्यौ **संविदाने** संजानाने विसंवादरहिते **आर्त्नी** गच्छन्त्यौ ॥  ‘ ऋ  गतौ ' इति धातोः ‘चुर्यगिभ्यां निः' इति बाहुलकात् निप्रत्ययो धातोरार्तभावश्च । ततः ‘कृदिकारादक्तिनः ' (पा. सू. ४.१.४५) इति ङीष् । द्विवचनस्य पूर्वसवर्णः ॥ अस्य राज्ञः **अमित्रान्** **विष्फुरन्ती** विहिंसन्त्यौ **शत्रून्** च **अप** **विध्यताम्** । तथा च यास्कः - ते आचरन्त्यौ समनसाविव योषे मातेव पुत्रं बिभृतामुपस्थ उपस्थानेऽपविध्यतां शत्रून् संविदाने आर्न्याि विमे विघ्नत्यावमित्रान् ' ( निरु. ९.४० ) इति ॥