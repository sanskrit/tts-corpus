+++
title = "018"
devataa = "कवच-सोम-वरुणाः"
RShiH = "पायुर्भारद्वाजः"
ChandaH = "त्रिष्टुप्"

+++


हे राजन् **ते** त्वदीयानि **मर्माणि** । येषु स्थानेषु विद्धः सद्यो म्रियते तानि मर्माणि । **वर्मणा** कवचेन **छादयामि** । **सोमः** **राजा** **त्वा** त्वाम् **अनु** मर्मच्छादनानन्तरम् **अमृतेन** **वस्ताम्** आच्छादयतु । किंच **वरुणः** अपि **ते** तुभ्यम् **उरोर्वरीयः** उरुतरं सुखं **कृणोतु** करोतु । **जयन्तं** **त्वा** त्वां **देवाः** सर्वेऽपि **अनु** **मदन्तु** अनुहृष्यन्तु ॥