+++
title = "003"
devataa = "ज्या"
RShiH = "पायुर्भारद्वाजः"
ChandaH = "त्रिष्टुप्"

+++


पूर्वत्र ऋग्द्वयेन कवचधनुषी स्तुते । अम्र ज्यास्तुतिः । **इयं** **ज्या** **समने** संग्रामे **धन्वन्** धन्वनि । **अधि** इति सप्तम्यर्थानुवादः । **वितता** विस्तृता **पारयन्ती** पारं नयन्ती **प्रियं** प्रियकर वाक्यं **वक्ष्यन्तीव** **कर्णं** धन्विनो राज्ञः कर्णप्रदेशम् **आ** **गनीगन्ति** आगच्छति । **इत्** इति पूरणः। **योषा** नारी **सखायं** पतिम् **इव** **परिषस्वजाना** इषुं परिष्वजमाना **शिङ्तेरण** शब्दायते च । तथा च यास्कः - ‘ वक्ष्यन्तीवागच्छति कर्णं प्रियमिव सखायमिषुं परिष्वजमाना योषेव शिङ्क्ते शब्दं करोति वितताधि धनुषि ज्येयं समने संग्रामे पारयन्ती पारं नयन्ती ' (निरु. ९.१८) इति ॥