+++
title = "005"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**यत्** यदा सः **शुष्णः** असुरः **वज्रस्य** **पतने** पाते **पादि** अगच्छत् । अम्रियतेत्यर्थः । तदा **महः** महतः **द्रुहः** द्रोग्धुः शुष्णस्य संबन्धि **विश्वायु** सर्वगतम् । बलमिति शेषः । **अप** **धायि** अपहितमकारि। तिरस्कृतमित्यर्थः । **सः** **इन्द्रः** **सारथये** सारथिभूताय **कुत्साय** **सरथं** समानरथं **सूर्यस्य** **सातौ** भजने निमित्तभूते **उरु** विस्तीर्णं यथा भवति तथा **कः** अकरोत् । तथा चोक्तं - कुत्सायेन्द्रोऽसुरं शुष्णं जिघांसुः कुत्समात्मनः । सारथिं कल्पयित्वास्य शत्रुं शुष्णमहंस्ततः । कुत्सस्य रक्षां बहुलां चकारेत्यनयोच्यते' इति ॥ ॥ ९ ॥