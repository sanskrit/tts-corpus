+++
title = "011"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **इन्द्र** **पूर्व्यः** पुरातनः **त्वं** **काव्याय** कविपुत्राय **उशने** उशनसे भार्गवाय **वरिवस्यन्** धनमिच्छन् **वृधः** **भूः** स्तोतॄणां वर्धको भवसि । **अनुदेयम्** अनुदातव्यं धनं **नववास्त्वम्** एतन्नामकमसुरं पराहत्य **स्वं** स्वकीयमौशनसं **नपातं** युद्धे शत्रुभिर्गृहीतं पुत्रं **महे** महते **पित्रे** पालयितव्याय उशनसे **परा** **ददाथ** । तस्य शत्रुं हत्वा प्रकर्षेण दत्तवानसि ॥