+++
title = "007"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "विराट्"

+++


हे **वज्रिन्** वज्रवन्निन्द्र त्वम् **अहिमायस्य** आहन्त्र्यो माया यस्य **पिप्रोः** एतन्नाम्नोऽसुरस्य संबन्धिनीः **दृळ्हाः** दृढानि **पुरः** प्राकारादीनि दुर्गाणि **शवसा** बलेन **वि** **दर्दः** विदारितवानसि । **न** इति पादपूरणः । त्वं पिप्रोर्नृमणः प्रारुज: पुरः ' (ऋ. सं. १. ५१. ५); ‘शतं पूर्भिरायसीभिर्नि पाहि' (ऋ. सं. ७. ३. ७ ) इति दर्शनात् । अपि च हे सुदामन् शोभनदानेन्द्र त्वं **दात्रं** हविर्लक्षणं धनं **दाशुषे** दत्तवते **ऋजिश्वने** एतन्नामकाय राजर्षये **अप्रमृष्यं** केनाप्यबाध्यं **तत्** तस्य स्वभूतं **रेक्णः** धनं **दाः** अदाः दत्तवानसि ॥