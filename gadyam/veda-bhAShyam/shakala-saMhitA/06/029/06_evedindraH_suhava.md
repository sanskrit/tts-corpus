+++
title = "006"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**एव** एवमुक्तेन प्रकारेण **ऋष्वः** महान् **इन्द्रः** **सुहवः** **अस्तु** सुखेनाह्वातव्यो' भवतु । **इत** इति पूरणः । **हिरिशिप्रः** । शिप्रे हनू नासिके वा । हरितवर्णे शिप्रे यस्य तादृशः इन्द्रः **ऊती** ऊत्यागमनेन **अनूती** अनूत्यानागमनेन वा **सत्वा** गमयिता भवति धनानाम् । स्वयमागतोऽनागतोऽपि स्तोतृभ्यो धनं प्रयच्छतीत्यर्थः। **एवा** **हि** एवं हि **जातः** प्रादुर्भूतोऽयमिन्द्रः **असमात्योजाः** असमाति असमानम् अनुपमम् उत्कृष्टतरमोजो बलं यस्य तादृशः सन् **पुरु** पुरूणि बहूनि **च** **वृत्रा** वृत्राण्यावरकाणि रक्षःप्रभृतीनि **हनति** हिनस्तु । तथा **दस्यून्** उपक्षपयितॄन् शत्रूंश्च **नि** हन्तु ॥ ॥ १ ॥