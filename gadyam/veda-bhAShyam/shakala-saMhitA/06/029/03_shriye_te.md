+++
title = "003"
devataa = "इन्द्रः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे इन्द्र **श्रिये** ऐश्वर्यार्थं **ते** त्वदीययोः **पादा** पादयोः **दुवः** परिचरणम् **आ** **मिमिक्षुः** आसिञ्चन्ति समर्पयन्ति । भरद्वाजः समर्पयति । व्यत्ययेन बहुवचनम् । यद्वा । ते तव पादौ श्रिये श्रयितुं सेवितुं दुवः परिचरणम् आ सिञ्चन्ति अनुतिष्ठन्ति । यस्त्वं **शवसा** बलेन **धृष्णुः** शत्रूणां धर्षकः **वज्री** वज्रवान् **दक्षिणावान्** । दक्षिणा स्तोतृभ्यो दातव्यं धनम् । तद्वान् हे **नृतो** नेतरिन्द्र स त्वं **सुरभिं** प्रशस्तम् **अत्कं** सततगमनशीलमात्मीयं रूपं **दृशे** सर्वेषां दर्शनार्थं **वसानः** आच्छादयन् **स्वर्ण** सूर्य इव **इषिरः** गन्तैषणीय वा **बभूथ** भवसि । कमिति पूरकः ॥