+++
title = "005"
devataa = "वैश्वानरोग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **वैश्वानर** विश्वेषां नराणां संबन्धिन् **अग्ने** **तव** त्वदीयानि **तानि** प्रसिद्धानि **व्रतानि** कर्माणि **महानि** महान्ति **नकिरा** **दधर्ष** न कश्चनान्यो धर्षयति बाधते । **यत्** यदा त्वं **पित्रोः** द्यावापृथिव्योः **उपस्थे** उपस्थानेऽन्तरिक्ष **वयुनेषु** गन्तव्येषु मार्गेषु **जायमानः** सन् **अह्नां** **केतुं** प्रज्ञापकं सूर्यं स्वर्भानुनावृतम् **अविन्दः** अलम्भयः । तमोरूपमसुरं स्वतेजसा निवारयन्नस्थापय इत्यर्थः । तदा तानि व्रतानीति पूर्वत्रान्वयः ॥