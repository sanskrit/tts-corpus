+++
title = "005"
devataa = "इन्द्रः"
RShiH = "सुहोत्रः"
ChandaH = "त्रिष्टुप्"

+++


**तुराषाट्** तुराणां हिंसकानां सोढाभिभविता **सः** **इन्द्रः** **सर्गेण** सर्वदोद्युक्तेन **शवसा** बलेन **अत्यैः** अश्वैः सततगामिभिस्तेजोभिर्वा **तक्तः** संगतः सन् **दक्षिणतः** दक्षिणायने **अपः** उदकानि विसृजतीति शेषः । **इत्था** इत्थमनेन प्रकारेण **सृजानाः** सृज्यमानास्ता आपः **अर्थं** गन्तव्यम् **अप्रमृष्यम्** अन्यैरक्षोभ्यं समुद्रं **दिवेदिवे** प्रतिदिनम् **अनपावृत्** अपावर्तनं पुनरागमनं यथा न भवति तथा **विविषुः** व्याप्नुवन्ति ॥ अर्तेस्थन्प्रत्ययान्तस्य रूपमर्थमिति ॥ ॥ ४ ॥