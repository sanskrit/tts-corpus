+++
title = "003"
devataa = "इन्द्रः"
RShiH = "सुहोत्रः"
ChandaH = "त्रिष्टुप्"

+++


**पुरुकृत्वा** बहुकर्मकृत् **सः** इन्द्रः **वह्निभिः** हविषां वोढृभिः **ऋक्वभिः** स्तोतृभिः **शश्वत्** सर्वदा **मितज्ञुभिः** संकुचितजानुभिरङ्गिरोभिः सह **गोषु** निमित्तभूतेषु **जिगाय** असुरान् जितवान् । जित्वा च **पुरोहा** पुराणां हन्ता सः इन्द्रः **सखिभिः** समानख्यानैः **कविभिः** क्रान्तप्रज्ञैरङ्गिरोभिः  सह **सखीयन्** सखित्वमात्मन इच्छन् **कविः** **सन्** स्वयमपि क्रान्तप्रज्ञो भवन् **दृळ्हाः** स्थिराः **पुरः** आसुरीः पुरीः **रुरोज** ॥