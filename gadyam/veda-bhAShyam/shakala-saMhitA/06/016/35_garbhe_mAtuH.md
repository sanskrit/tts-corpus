+++
title = "035"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


अत्र मातृपितृशब्दाभ्यां भूर्द्यौश्चाभिधीयेते । 'द्यौर्वः पिता पृथिवी माता' (ऋ. सं. १. १९१. ६) इति श्रुतेः । **मातुः** भूम्याः **गर्भे** गर्भस्थाने मध्ये **अक्षरे** क्षरणरहिते वेद्याख्ये स्थाने **विदिद्युतानः** विशेषेण दीप्यमानः **पितुः** **पिता** द्युलोकस्य पालयिता हविषां प्रदानेन । एवंभूतोऽग्निः **ऋतस्य** यज्ञस्य **योनिम्** उत्तरवेद्याख्यं धिष्ण्यम् ॥ सप्तम्यर्थे द्वितीया ॥ **आ** **सीदन्** उत्तरवेद्यामुपविशन् अग्निर्वृत्राणि जङ्घनदित्यन्वयः ॥ ॥ २७ ॥