+++
title = "040"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


मन्थनोत्पन्नं **यम्** अग्निं **शिशुम्** **जातं** **न** जातं पुत्रमिव **हस्ते** **आ** **बिभ्रति** हस्तेष्वभिमुखं धारयन्त्यध्वर्यवः । पूर्वो नशब्दः पुरस्तादुपचारोऽप्युपमार्थीयः। **खादिनं** **न** भक्षकं व्याघ्रादिमिव । यथा तं बिभ्रतः पुरुषा अवहितास्तथाभूता इत्यर्थः। यद्वा संप्रत्यर्थे संप्रतीदानीं खादिनं हविषां भक्षकं यम् अग्निं हस्ते धारयन्ति **विशां** जनानां **स्वध्वरं** शोभनयागस्य निष्पादकं तम् **अग्निं** हे ऋत्विजः परिचरतेति शेषः ॥ ॥ २८॥