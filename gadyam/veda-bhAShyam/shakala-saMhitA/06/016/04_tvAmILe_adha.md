+++
title = "004"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


हे अग्ने **त्वां** **भरतः** दौष्यन्तिरेतत्संज्ञो राजा **वाजिभिः** । वाजो हविर्लक्षणमन्नम् । तद्वद्भिः ऋत्विग्भिः सह **द्विता** द्विविधमिष्टप्राप्त्यनिष्टपरिहाररूपेण द्विधा भिन्नं **शुनं** सुखमुद्दिश्य **ईळे** स्तुतवान्। स्तुत्वा च **यज्ञियं** यज्ञार्हं त्वां **यज्ञेषु** । तृतीयार्थे सप्तमी । यज्ञैः **ईजे** इष्टवान् । तस्मै त्वम् उभयविधं सुखं प्रादा इत्यर्थः ॥