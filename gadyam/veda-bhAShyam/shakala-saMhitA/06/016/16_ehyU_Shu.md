+++
title = "016"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


हे अग्ने **एहि** आगच्छ । **ते** तुभ्यं त्वदर्थं **गिरः** स्तुतीः **इत्था** इत्थमनेन प्रकारेण **सु** सुष्ठु **ब्रवाणि** इत्याशास्यते । ताः स्तुतीः श्रृण्वित्यर्थः । **उ** इत्येतत्पूरकम् । **इतराः** असुरैः कृताः स्तुतीः शृण्विति शेषः । तथा च ब्राह्मणम्- 'अग्न इत्थेतरा गिर इत्यसुर्या ह वा इतरा गिरः ' ( ऐ. ब्रा ३.४९ ) इति । अपि चागतस्त्वम् **एभिः** एतैः **इन्दुभिः** सोमैः **वर्धासे** वर्धस्व ॥