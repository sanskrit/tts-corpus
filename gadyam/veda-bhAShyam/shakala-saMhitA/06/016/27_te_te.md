+++
title = "027"
devataa = "अग्निः"
RShiH = "भरद्वाजो बार्हस्पत्यः"
ChandaH = "अनुष्टुप्"

+++


हे **अग्ने** **ते** त्वदीया ये त्वां स्तुवन्ति **ते** स्तोतारः **त्वोताः** त्वयोता रक्षिता अत एव **इषयन्तः** इषमात्मन इच्छन्तः सन्तः विश्वं सर्वम् **आयुः** अन्नं लभन्त इति शेषः । आयुरेव वा शतवर्षलक्षणमिषयन्त इच्छन्तः प्राप्नुवन्तीति शेषः । तथा **अर्यः** अरीनभिगन्त्रीः **अरातीः** काश्चित् शत्रुसेनाः **तरन्तः** अतिक्रामन्तः **अर्यः** अभिगन्त्रीः **अरातीः** काश्चन शत्रुसेनाः **वन्वन्तः** हिंसन्तश्च भवन्तीति शेषः ॥