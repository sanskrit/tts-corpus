+++
title = "041"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


हे अध्वर्यवः' **देवं** द्योतमानं **वसुवित्तमं** वसूनां धनानां वेदयितारं लम्भयितारमग्निं **प्र** **भरत** प्रहरत । आहवनीयेऽग्नौ प्रक्षिपत । किमर्थम् । **देववीतये** देवानां भक्षणार्थम् । तथा च ब्राह्मणं - ‘ प्र देवं देववीतये भरता वसुवित्तममिति प्रह्रियमाणायाभिरूपा यद्यज्ञेऽभिरूपं तत्समृद्धम् ' ( ऐ.ब्रा. १. १६) इति । स चाग्निः **स्वे** **योनौ** कारणे स्थाने आहवनीये **आ** **नि** **षीदतु** अभिनिषण्णो भवतु । ब्राह्मणं च भवति –  एष ह वा अस्य स्वो योनिर्यदग्निरग्नेः' (ऐ. ब्रा. १. १६) इति ॥