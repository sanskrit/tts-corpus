+++
title = "020"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


**स** **हि** स खल्वग्निः **विश्वा** विश्वानि सर्वाणि **पार्थिवा** पृथिव्यां भवानि भूतजातानि **महित्वना** महत्त्वेन स्वमहिम्नातिक्रामन् **रयिं** धनं **दाशत्** अस्मभ्यं ददातु । यद्वा । विश्वं सर्वं पार्थिवं पृथिव्यां विद्यमानं रयिं धनम् **अति** अतिशयेन दाशत् ददातु। कीदृशोऽग्निः । महित्वना महत्त्वेन तेजसा **वन्वन्** काष्ठानि शत्रून् वा हिंसन् **अवातः** अन्यैः शत्रुभिरप्रतिगतः **अस्तृतः** केनाप्यहिंसितः ॥ ॥ २४ ॥