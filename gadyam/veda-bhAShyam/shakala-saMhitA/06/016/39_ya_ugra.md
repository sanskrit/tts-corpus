+++
title = "039"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


**यः** अग्निः **उग्रइव** उद्गूर्णबलो धन्वीव **शर्यहा** शर्यैर्बाणैः शत्रूणां हन्ता **तिग्मशृङ्गो** **न** **वंसगः** तीक्ष्णशृङ्गो वननीयगतिर्वृषभ इव हे **अग्ने** स त्वं **पुरः** आसुरीस्तिस्रः पुरीः **रोजिथ** भग्नवानसि । ‘रुद्रो वा एष यदग्निः' (तै. ब्रा. २. १. ३. १ ) इति श्रुतेः रुद्रकृतमपि त्रिपुरदहनमग्निकृतमेवेत्यग्निः स्तूयते । यद्वा । त्रिपुरदहनसाधनभूते बाणेऽग्नेरनीकत्वेनावस्थानादग्निः पुराणि भग्नवानित्युच्यते । ‘देवासुरा वा एषु लोकेषु समयतन्त' (ऐ. ब्रा. १. २३) इत्यादिकं ब्राह्मणमनुसंधेयम् ॥