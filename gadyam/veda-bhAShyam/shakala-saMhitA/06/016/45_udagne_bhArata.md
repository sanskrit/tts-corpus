+++
title = "045"
devataa = "अग्निः"
RShiH = "भरद्वाजो बार्हस्पत्यः"
ChandaH = "गायत्री"

+++


हे **भारत** हविषां भर्तः **अग्ने** **उत्** **शोच** उद्गततरं दीप्यस्व । तदेव विवृणोति । हे **अजर** जरारहिताग्ने **दविद्युतत्** भृशं द्योतमानस्त्वं **द्युमत्** द्युमता दीप्तिमता ॥ ‘सुपां सुलुक्' इति तृतीयाया लुक् ॥ **अजस्रेण** अविच्छेदेन तेजसा **वि** **भाहि** विशेषेण प्रकाशस्व ॥ यद्वा । भातिरत्रान्तर्णीतण्यर्थः ॥ त्वं प्रथममुद्दीप्यस्व पश्चादात्मीयेनं तेजसा सर्वं जगत् प्रकाशयेति योजनीयम् ॥ ॥२९॥