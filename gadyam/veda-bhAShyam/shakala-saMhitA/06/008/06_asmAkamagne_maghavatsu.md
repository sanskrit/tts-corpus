+++
title = "006"
devataa = "वैश्वानरोग्निः"
RShiH = "भरद्वाजो बार्हस्पत्यः"
ChandaH = "जगती"

+++


हे अग्ने वैश्वानर अस्माकं पुत्रादीन् प्रथमं तावद्धनवतः कुरु, ततो मघवत्सु धनवत्सु कृतेषु धारय स्थापय क्षत्रं बलं अनामि अनमनशीलम् । ग्रह्यादिलक्षणो णिनिः । अजरमविनाशं सुवीर्यमनभिभवनीयपुत्रादिपुरुषकर्मकम् । 'नञो जरमरमित्रमृताः' 'वीरवीर्यौ च' इत्येतयोरुत्तरपदाद्युदात्तत्वम् । किञ्च - वयं जयेम शतिनं शतपोषवन्तं सहस्रिणं सहस्रपोषवन्तं च वाजमन्नं तवोतिभिः रक्षणैः रक्षाविशेषैः तृप्तिविशेषैर्वा । क्तिन उदात्तत्वमुक्तम् । हे अग्ने अञ्जनादिगुण ॥

हे **अग्ने** **अस्माकम्** । सप्तम्यर्थे षष्टी । अस्मासु **मघवत्सु** हविर्लक्षणेन धनेन युक्तेषु **क्षत्रं** धनं **धारय** स्थापय । कीदृशम् । **अनामि** अनमनीयमनपहार्यम् **अजरं** जरारहितमनश्वरं **सुवीर्यं** शोभनवीर्योपेतम् । किंच हे **वैश्वानर** **अग्ने** **तवोतिभिः** त्वत्संबन्धिभी रक्षणैः **वयं** **शतिनं** शतसंख्यायुक्तं शतपुरुषयुक्तं वा तथा **सहस्रिणं** **वाजम्** अन्नं **जयेम** लभेमहि ।