+++
title = "004"
devataa = "वैश्वानरोग्निः"
RShiH = "भरद्वाजो बार्हस्पत्यः"
ChandaH = "जगती"

+++


आप इत्यन्तरिक्षनाम । **अपाम्** अन्तरिक्षस्य **उपस्थे** उपस्थाने मध्ये **महिषाः** । महन्नामैतत् । महान्तो मरुतः **अगृभ्णत** अगृह्णन् । इमं वैश्वानरं वैद्युतात्मना वर्तमानमजानन्नित्यर्थः । गृहीत्वा च **विशः** प्रजाः **राजानं** स्वामिनम् **ऋग्मियम्** अर्चनीयम्' **उप** **तस्थुः** अस्तुवन् । अपि चेमं **वैश्वानरम्** **अग्निं** पुरा सूर्यसमीपे विद्यमानं **दूतः** वेगवान् देवानां दूतो वा **मातरिश्वा** वायुः **परावतः** दूरदेशात् **विवस्वतः** आदित्यात् **आ** **अभरत्** इमं लोकं प्रत्याजहार ॥