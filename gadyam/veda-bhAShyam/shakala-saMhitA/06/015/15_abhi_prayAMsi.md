+++
title = "015"
devataa = "अग्निः"
RShiH = "भरद्वाजो बार्हस्पत्यो वीतहव्यो वा"
ChandaH = "शक्वरी"

+++


हे अग्ने **सुधितानि** सुनिहितानि वेयामासादितानि **प्रयांसि** अन्नानि हविर्लक्षणानि **अभि** **ख्यः** अभिपश्यसि । **हि** पूरकः । तादृशं त्वां **रोदसी** द्यावापृथिव्यावेतदुपलक्षितान् सर्वान् देवान् **यजध्यै** यष्टुं **नि** **दधीत** । अयं यजमानो निहितवान् । हे **मघवन्** **अग्ने** **नः** अस्मान् **वाजसातौ** संग्रामे अन्नस्य संभजने वा निमित्तभूते **अव** रक्ष । वयं च **विश्वानि** सर्वाणि **दुरिता** दुरितानि दुःखानि **तरेम** अतिक्रामेम । अन्यद्गतम् ॥ ॥ १९ ॥