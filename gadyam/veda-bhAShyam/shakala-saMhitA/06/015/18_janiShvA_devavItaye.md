+++
title = "018"
devataa = "अग्निः"
RShiH = "भरद्वाजो बार्हस्पत्यो वीतहव्यो वा"
ChandaH = "बृहती"

+++


हे अग्ने **सर्वताता** सर्वैस्तायमाने यज्ञे मथ्यमानस्त्वं **जनिष्व** प्रादुर्भव । किमर्थम् । **देववीतये** देवकामाय यजमानाय । षष्ठ्यर्थे चतुर्थ्येषा । ईदृशस्य यजमानस्य **स्वस्तये** अविनाशार्थम् । जनित्वा च **अमृतान्** मरणरहितान् **ऋतावृधः** यज्ञस्य वर्धयितॄन् **देवान्** **आ** **वक्षि** आवह । तदनन्तरं तेषु **देवेषु** अस्मदीयं **यज्ञं** **पिस्पृशः** स्पर्शय । प्रापयेत्यर्थः ॥