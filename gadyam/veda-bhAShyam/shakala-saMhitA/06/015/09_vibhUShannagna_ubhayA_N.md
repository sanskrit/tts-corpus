+++
title = "009"
devataa = "अग्निः"
RShiH = "भरद्वाजो बार्हस्पत्यो वीतहव्यो वा"
ChandaH = "जगती"

+++


हे **अग्ने** **उभयान** उभयविधान् देवान् मनुष्यांश्च **विभूषन्** विशेषेण भूषयन् अलंकुर्वंस्त्वम् **अनु** **व्रता** व्रतान्यनु व्रतेषु कर्मसु यागेषु **देवानां** **दूतः** सन् **रजसी** द्यावापृथिव्यौ **समीयसे** संचरसि । देवानानेतुं द्युलोकं गच्छसि हवींषि च नेतुमिमं लोकम् । किंच **यत्** यस्मात् **ते** तुभ्यं त्वदर्थं **धीति** कर्म **सुमतिं** शोभनां स्तुतिं च **आवृणीमहे** वयं संभजामहे **अध** अतः कारणात् **त्रिवरूथः** त्रिस्थानस्त्वं **नः** अस्माकं **शिवः** सुखकरः **भव**। **स्म** इत्येतत् पादपूरणम् ॥