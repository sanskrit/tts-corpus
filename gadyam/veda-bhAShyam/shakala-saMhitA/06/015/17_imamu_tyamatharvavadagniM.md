+++
title = "017"
devataa = "अग्निः"
RShiH = "भरद्वाजो बार्हस्पत्यो वीतहव्यो वा"
ChandaH = "अनुष्टुप्"

+++


**वेधसः** कर्मणां विधातार ऋत्विजः **इमं** दृश्यमानं **त्यं** तं पूर्वोक्तगुणम् **अग्निम्** **अथर्ववत्** यथाथर्वाख्य ऋषिः पुरामथ्नात् तथा **मन्थन्ति** मथ्नन्ति । अरण्योः सकाशाज्जनयन्ति । **अङ्कूयन्तम्** । कुत्सितमञ्चनं गमनम् अङ्कु। तदात्मन इच्छन्तं देवेभ्यो निर्गत्येतस्ततः पलायमानम् **अमूरम्** अमूढं **यम्** अग्निं **श्याव्याभ्यः** । श्यावीति रात्रिनाम । तत्र भवास्तमसः संहतयः श्याव्याः । ताभ्यः सकाशात् **आनयन्** आगमयन् तं मन्थन्तीत्यन्वयः ॥