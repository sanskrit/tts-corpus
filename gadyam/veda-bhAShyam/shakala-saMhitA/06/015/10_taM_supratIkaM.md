+++
title = "010"
devataa = "अग्निः"
RShiH = "भरद्वाजो बार्हस्पत्यो वीतहव्यो वा"
ChandaH = "त्रिष्टुप्"

+++


**अविद्वांसः** वैदुष्यरहिता अल्पमतयो वयं **विदुष्टरं** विद्वत्तरं सर्वज्ञं **तम्** अग्निं **सपेम** परिचरेम ॥ कीदृशम् । **सुप्रतीकं** शोभनाङ्गं **सुदृशं** शोभनद्रष्टारं **स्वञ्चं** सुष्ठ्वञ्चन्तं गच्छन्तम् । किंच **सः** तादृशः अग्निः **यक्षत्** देवान् यजतु । **विश्वा** सर्वाणि **वयुनानि** । ज्ञाननामैतत् । इह तु ज्ञातव्ये वर्तते ॥ ज्ञातव्यान्यर्थजातानि **विद्वान्** जानन् **अग्निः** **अमृतेषु** मरणरहितेषु देवेषु **हव्यम्** अस्मदीयं हविः **प्र** **वोचत्** प्रब्रवीतु । युष्मदर्थं हविः कल्पितं तदर्थं यूयमागच्छतेत्येवं कथयतु ॥ ॥ १८ ॥