+++
title = "008"
devataa = "अग्निः"
RShiH = "भरद्वाजो बार्हस्पत्यो वीतहव्यो वा"
ChandaH = "जगती"

+++


हे **अग्ने** **त्वां** **देवासः** देवाः **च** **मर्तासः** मनुष्याः **च** **दूतं** **दधिरे** विदधिरे कृतवन्तः । कीदृशं त्वाम् । **अमृतम्** अमरणं 'युगेयुगे काले काले तत्तद्यागानुष्ठानसमये **हव्यवाहं** हव्यानां हविषां वोढारं **पायुं** पालयितारम् **ईड्यं** स्तुत्यम् । अपि च त उभयविधा **जागृविं** जागरणशीलं **विभुं** व्याप्तं **विश्पतिं** विशां प्रजानां पालयितारं तमग्निं **नमसा** नमस्कारेण हविर्लक्षणान्नेन वा **नि** **षेदिरे** उपसेदिरे ॥