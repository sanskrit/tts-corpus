+++
title = "004"
devataa = "इन्द्रः"
RShiH = "शंयुर्बार्हस्पत्यः"
ChandaH = "अनुष्टुप्"

+++


हे ऋविग्यजमानाः **वः** युष्मदर्थं **त्यमु** तमेव **इन्द्रं** **गृणीषे** स्तौमि । यद्वा । वो यूयं गृणीषे गृणीत स्तुत । वचनव्यत्ययः । कीदृशमिन्दम् । **अप्रहणम्** अप्रहन्तारं भक्तानामनुग्राहकं **शवसः** बलस्य **पतिं** पालकं **विश्वासाहं** विश्वस्य शत्रोरभिभवितारं **नरं** नेतारं **मंहिष्ठं** दातृतमं **विश्वचर्षणिं** सर्वस्य द्रष्टारम् ॥