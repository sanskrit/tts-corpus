+++
title = "022"
devataa = "इन्द्रः"
RShiH = "शंयुर्बार्हस्पत्यः"
ChandaH = "त्रिष्टुप्"

+++


**देवः** द्योतमानः **अयम्** **इन्दुः** सोमः **इन्द्रेण** **युजा** सख्या सह **जायमानः** प्रादुर्भवन् **पणि** वणिजं गवामादातारं वलाख्यमसुरम् । यद्वा । पणीनां स्वामित्वात् पणिरित्युच्यते । तमसुरं **सहसा** बलेन **अस्तभायत्** अस्तभ्नात् न्यरुधत् । अपि च **स्वस्य** धनस्य गोरूपस्य **पितुः** पालयितुः **अशिवस्य** असुखकरस्य वलस्य **आयुधानि** वज्रादीनि **अमुष्णात्** अपाहरत् । तदीयाः **मायाः** च अमुष्णात् । हे इन्द्र त्वत्सख्यबलादेतत्सर्वं सोमः कृतवान् अतस्तव महिमा केन वर्णयितुं शक्यत इतीन्द्रस्तुतिः ॥