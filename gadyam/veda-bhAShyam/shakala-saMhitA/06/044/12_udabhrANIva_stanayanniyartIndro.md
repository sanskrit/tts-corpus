+++
title = "012"
devataa = "इन्द्रः"
RShiH = "शंयुर्बार्हस्पत्यः"
ChandaH = "त्रिष्टुप्"

+++


**अभ्राणीव** **स्तनयन्** गर्जयन् पर्जन्यो यथा मेघानुद्गमयत्येवम् **इन्द्रः** **अश्व्यानि** अश्वसंबन्धीनि **गव्या** गव्यानि गोसंबन्धीनि एतत्समूहद्वयरूपाणि **राधांसि** धनानि **उत्** **इयर्ति** उदीरयति । उद्गमयति स्तोतृभ्यो दातुम् । उत्तरार्धः प्रत्यक्षकृतः । हे इन्द्र **प्रदिवः** पुराणः **त्वं** **कारुधायाः** कारूणां स्तोतॄणां धारयिता **असि** भवसि । तादृशं **त्वा** त्वां **मघोनः** धनवन्तः कृपणाः **अदामानः** हविषामदातारः **मा** **आ** **दभन्** मा हिंसिषुः । यद्वा । वचनव्यत्ययः। मघवानं धनवन्तं त्वामिति संबन्धः ॥