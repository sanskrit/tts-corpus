+++
title = "014"
devataa = "इन्द्रः"
RShiH = "शंयुर्बार्हस्पत्यः"
ChandaH = "त्रिष्टुप्"

+++


**अस्य** सोमस्य पानेन **मदे** हर्षे सति **विद्वान्** अभिज्ञः **इन्द्रः** **पुरु** पुरूणि बहूनि **वर्पाँसि** आवरकाणि **वृत्राणि** शत्रून् **अप्रति** स्वयमन्यैरप्रतिगतः सन् **जघान** हतवान् । यद्वा । वर्प इति  रूपनाम । बहूनि वर्पांस्यसुरमायया निर्मितानि रूपाणि विद्वान् जानन्निन्द्रो वृत्राणि आवरकाणि रक्षःप्रभृतीनि इतः पूर्वमन्यैरप्रतिगतानि जघान हतवान् । **मधुमन्तं** माधुर्यवन्तं **तमु** तमेव **सोमं** **शिप्रिणे** शोभनहनुकाय **अस्मै** **वीराय** शत्रूणां वीरयित्र इन्द्राय **पिबध्यै** पातुं **प्र** **होषि** हे अध्वर्यो प्रजुहुधि ॥