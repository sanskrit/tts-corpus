+++
title = "009"
devataa = "इन्द्रः"
RShiH = "शंयुर्बार्हस्पत्यः"
ChandaH = "विराट्"

+++


हे इन्द्र **द्युमत्तमं** दीप्तिमत्तमं **दक्षं** बलम् **अस्मे** अस्मासु **धेहि** धारय । **जनानां** स्तोतॄणामस्माकं **पूर्वीः** बह्वीः **अरातीः** शत्रुसेनाः **सेध** निषेध निवारय । अपि चास्माकं **वर्षीयः** वृद्धतरं **वयः** अन्नं **शचीभिः** आत्मीयाभि: प्रज्ञाभिः **कृणुहि** कुरु । तथा **धनस्य** **सातौ** संभजने **अस्मानविड्ढि** गमय । यद्वा । धनस्य संभजनार्थमस्मान् रक्ष ॥