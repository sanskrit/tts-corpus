+++
title = "007"
devataa = "इन्द्रः"
RShiH = "शंयुर्बार्हस्पत्यः"
ChandaH = "विराट्"

+++


स इन्द्रः **दक्षं** कर्मसु समर्थं प्रवृद्धं वा यष्टारम् **अविदत्** जानाति । कीदृशः । **मित्रः** मित्रभूतः **नवीयान्** नवतरः कल्याणतरः स्तुत्यतरो वा। स च 'पपानः सोमं पिबन् **देवेभ्यः** स्तोतृभ्यः **वस्यः** वसीयः श्रेष्ठं धनम् **अचैत्** चिनोति उपचितं करोति ददातीति यावत् । अपि च **ससवान्** । ससमित्यन्ननाम । हविर्लक्षणान्नोपेतः स इन्द्रः **स्तौलाभिः** स्थूलाभिः प्रवृद्धाभिः **धौतरीभिः** कम्पनकारिणीभिर्वडवाभिरीदृशैर्मरुद्भिर्वा युक्तः सन् **सखिभ्यः** स्तोतृभ्यः **उरुष्या** रक्षणेच्छया आगत्य **पायुरभवत्** रक्षको भवति । यद्वा । ससवानिति सनतेः क्वसौ रूपम् । स्तौलाभिधौंतरीभिः ससवान् संभजमान इति संबन्धः ॥