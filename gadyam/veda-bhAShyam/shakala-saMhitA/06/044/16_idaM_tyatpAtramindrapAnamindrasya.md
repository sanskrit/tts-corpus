+++
title = "016"
devataa = "इन्द्रः"
RShiH = "शंयुर्बार्हस्पत्यः"
ChandaH = "त्रिष्टुप्"

+++


**पात्रं** पातव्यम् **इन्द्रपानम्** इन्द्रस्य पानार्हम् **इन्द्रस्य** **प्रियम्** अनुकूलं **त्यत्** तत् **इदं** सोमात्मकम् **अमृतमपायि** । इन्द्रः पिबतु ॥ व्यत्ययेन कर्तरि चिण् ॥ यद्वा । एतदमृतमपायि । इन्द्रेण पीयताम् । **यथा** येन प्रकारेण पीतः सोमः **सौमनसाय** सुमनस्त्वाय **देवम्** इन्द्रं **मत्सत्** मादयेत्तथा पीयतामित्यर्थः । स पीतसोम इन्द्रः **द्वेषः** द्वेष्टॄन् **अस्मत्** अस्मत्तः **वि** **युयवत्** वियोजयतु । **अंहः** पापं चास्मत्तो वियोजयतु ॥४॥