+++
title = "018"
devataa = "इन्द्रः"
RShiH = "शंयुर्बार्हस्पत्यः"
ChandaH = "त्रिष्टुप्"

+++


हे **मघवन्** धनवन् **इन्द्र** **नः** अस्मदीयासु **आसु** **पृत्सु** पृतनासु संग्रामेषु **अस्मभ्यं** **महि** महत् **सुगं** सुखेन प्राप्यं **वरिवः** धनं **कः** कुरु । **स्म** इति पूरणः ॥ अपि च हे **इन्द्र** अपाम् आप्तव्यानां धनानां वा उदकानां वा **तोकस्य** पुत्रस्य **तनयस्य** पौत्रस्य च **जेषे** जयार्थं **सूरीन्** स्तोतॄन् **नः** अस्मान् **अर्धम्** अर्धान् समृद्धान् **कृणुहि** कुरु । यद्वा । अर्धकारिणः शत्रूणां खण्डयितॄन् कुरु । **स्म** इति पूरकः ।