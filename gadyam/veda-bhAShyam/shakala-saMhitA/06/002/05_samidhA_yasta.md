+++
title = "005"
devataa = "अग्निः"
RShiH = "भरद्वाजो बार्हस्पत्यः"
ChandaH = "अनुष्टुप्"

+++


हे **अग्ने**, **समिधा** समिन्धनहेतुभूतेनेध्मेन सह **ते** त्वदीयां **निशितिं** निशितां तनूकृतां मन्त्रसंस्कृताम्  **आहुतिं** **यः** **मर्त्यः** मनुष्यः **नशत्** व्याप्नुयात् । नशतिर्व्याप्तिकर्मा । **सः** मनुष्यो यजमानः **वयावन्तम्** । वयाः शाखाः पुत्रपौत्रादिलक्षणाः । तद्युक्तं **शतायुषं** बहुविधान्नं चिरकालजीवनं वा **क्षयं** गृहं **पुष्यति** पोषयति वर्धयति । तत्र चिरकालमवतिष्ठत इत्यर्थः ॥ ॥ १ ॥