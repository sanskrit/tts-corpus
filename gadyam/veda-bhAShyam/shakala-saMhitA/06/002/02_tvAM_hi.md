+++
title = "002"
devataa = "अग्निः"
RShiH = "भरद्वाजो बार्हस्पत्यः"
ChandaH = "अनुष्टुप्"

+++


हे अग्ने **त्वां** हि **स्म** त्वामेव खलु **चर्षणयः** मनुष्याः **यज्ञेभिः** यज्ञसाधनैर्हविभिः **गीर्भिः** स्तुतिभिः **ईळते** स्तुवन्ति । अपि च **वाजी** । वाजो गमनम् । तद्वान् सूर्यः **त्वां** **याति** गच्छति । प्रविशतीत्यर्थः । तथा च श्रूयते – 'अग्निं वावादित्यः सायं प्रविशति तस्मादग्निर्दूरान्नक्तं ददृशे ' (तै. ब्रा. २.१.२.९ ) इति । वाजिशब्दश्च सूर्यवाचकत्वेन क्वचित् श्रूयते - अग्निर्वायुः सूर्यस्ते वै वाजिनः' (तै.. ब्रा. १. ६. ३. ९) इति ‘वायुः सप्तिरादित्यो वाजी' ( तै. ब्रा, १.३.६ ) इति च । कीदृशो वाजी । **अवृकः** हिंसकरहितः **रजस्तूः** । उदकमत्र रज उच्यते । तस्य वृष्टिलक्षणस्य प्रेरयिता । यद्वा । रजसां लोकानां तरिता गन्ता **विश्वचर्षणिः** सर्वस्य द्रष्टा ॥