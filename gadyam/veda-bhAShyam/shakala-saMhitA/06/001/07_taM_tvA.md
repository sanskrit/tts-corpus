+++
title = "007"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अग्ने तं तादृशं महानुभावं नव्यं स्तुत्यं **त्वा** त्वां **सुध्यः** शोभनबुद्धयः **सुम्नायवः** सुखमिच्छन्तः **देवयन्तः** देवं स्वामिच्छन्तः **वयम्** ईमहे याचामहे । स्तुम इत्यर्थः । हे अग्ने त्वं **दीद्यानः** दीप्यमानः सन् । केन । **बृहता** महता **रोचनेन** रोचमानेन तेजसा दीद्यानः विशः प्रजाः स्तोतॄनस्मान् **दिवः** स्वर्गम् अनयः अगमयः । रोचनेनादित्येन दिवमगमय इति वा संबन्धः । आदित्यमार्गेणेत्यर्थः ॥