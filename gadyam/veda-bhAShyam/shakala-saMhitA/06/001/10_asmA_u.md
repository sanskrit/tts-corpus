+++
title = "010"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अग्ने महे महते **अस्मै** **ते** तुभ्यं **महि** महत् अत्यधिकं **विधेम** परिचरेम। कैरित्युच्यते । **नमोभिः** नमस्कारैः **समिधा** वा **उत** अपि च **हव्यैः** हविर्भिः । हे **सहसः** **सूनो** **वेदी** वेद्यां **गीर्भिः** स्तोत्रैः **उक्थैः** शस्त्रैश्च विधेमेति संबन्धः । किंच **ते** तव **भद्रायां** स्तुत्यायां **सुमतौ** शोभनानुग्रहबुद्धौ आ **यतेम** आगच्छेम । भवमेत्यर्थः ॥