+++
title = "012"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **वसो** वासक धनवन् वाग्ने **नृवत्** मनुष्यैरुपेतं धनं सदमित् सर्वदा अस्मे अस्मासु **धेहि** स्थापय । किंच **भूरि** प्रभूतान् पश्वः पशूंश्च धेहि। किमर्थम्। **तोकाय** अस्मत्पुत्राय **तनयाय** तत्पुत्राय । किंच **पूर्वीः** पूरयित्र्यः कामानां बह्वयो वा **बृहतीः** महत्यः **आरेअघाः** । आरे दूरेऽघानि यासु ताः । तादृश्यः **इषः** उक्तलक्षणान्यन्नानि भद्रा भद्राणि **सौश्रवसानि** सुश्रवस्त्यानि **अस्मे** अस्मासु **सन्तु** भवन्तु ॥

**पुरूण्यग्ने'** इति त्रयोदशी उखासंभरणीयेष्टौ अग्नेः क्षत्रवतोऽनुवाक्या । सूत्रितं च--- पुरूण्यग्ने पुरुधा त्वाया स चित्र चित्रं चितयन्तमस्मे' (आश्व. श्रौ. ४. १ ) इति ॥