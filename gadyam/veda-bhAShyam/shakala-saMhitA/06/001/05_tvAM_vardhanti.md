+++
title = "005"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे अग्ने त्वां क्षितयः मनुष्या ऋत्विजः **पृथिव्यां** वेदिलक्षणायां **वर्धन्ति** वर्धयन्ति । **उभयासः** उभयविधानि पश्वपशुरूपाणि **जनानां** यजमानानां संबन्धीनि **रायः** धनानि ऋत्विजः अध्वर्य्वादयः त्वां त्वामुद्दिश्य वर्धन्ति । अथवा उभयविधानि धनानि गवादीनि जनानां पुत्रादीनाम् अर्थाय प्राप्तुं त्वां वर्धन्ति । हे **तरणे** दुःखात्तारकाग्ने **त्वं** चेत्यः ज्ञातव्यः स्तुत्यः सन् **त्राता** रक्षिता **भूः** भवसि । किंच **मानुषाणां** मनुष्याणां स्तोतॄणामस्माकं **सदमित्** सर्वदा **पिता** **माता** च मातापितृस्थानीय भूः भवसि ॥ ॥ ३५ ॥