+++
title = "003"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**वृतेव** मार्गेण । इवेति संप्रत्यर्थे । लोकद्वयमध्यगतेन मार्गेण बहुभिः अनेकैः **वसव्यैः** वसुभिः ॥ स्वार्थिकस्तद्धितप्रत्ययः । यजमानानां निवासयोग्यैर्वा सार्धं यन्तं गच्छन्तं त्वाम् अनु **ग्मन्** अनुगच्छन्ति । संभजन्ते यजमानाः । कीदृशास्ते । **त्वे** त्वयि देवे **रयिं** धनं **जागृवांसः** प्रयच्छन्त इत्यर्थः । कीदृशं त्वामित्युच्यते । रुशन्तं दीप्तवर्णम् अग्निम् अङ्गनादिगुणविशिष्टं दर्शतं दर्शनीयं **बृहन्तं** महान्तं **वपावन्तं** **विश्वहा** सर्वेषु कालेषु दीदिवांसं दीप्यमानम् ॥