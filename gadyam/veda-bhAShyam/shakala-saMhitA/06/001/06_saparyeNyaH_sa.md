+++
title = "006"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


**सः** **अग्निः** सपर्येण्यः पूज्यः **प्रियः** कामानां पूरकः विक्षु प्रजासु **होता** होमनिष्पादकः **मन्द्रः** मदनीयः **यजीयान्** अतिशयेन इतरदेवानां यष्टा यजनायो वा । एवं महानुभावोऽग्निः **नि** **षसाद** निषण्णोऽभूत् । अथ प्रत्यक्षकृतः। **तं** **त्वा** तादृशं त्वां वयं यजमानाः **दमे** गृहे **दीदिवांसं** दीप्यमानं **ज्ञुबाधः** जानुनी बाधयन्तः अवनतजानवः प्रणताः सन्तः नमसा स्तोत्रेण **उप** **आ** **सदेम** आसादयेम । अथवा उपासीदेमेत्येवमाशास्ते ॥