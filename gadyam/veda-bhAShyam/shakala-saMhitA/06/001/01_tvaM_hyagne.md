+++
title = "001"
devataa = "अग्निः"
RShiH = "भरद्वाजो बार्हस्पत्यः"
ChandaH = "त्रिष्टुप्"

+++


हे **अग्ने** प्रथमः देवानां मध्ये प्रथमः प्रतमः प्रकृष्टतमः पूर्वभावी वा **त्वं** मनोता **हि** देवानां मनो यत्रोतं संबद्धं भवति तादृशो भवसि । हिशब्दः ‘अग्निः सर्वा मनोताग्नौ मनोताः संगच्छन्ते' (ऐ. ब्रा. २. १०) इत्यादिब्राह्मणप्रसिद्धिद्योतनार्थः । हे **दस्म** दर्शनीय अस्याः **धियः** अस्य कर्मणः होता देवानामाह्वाता **अभवः** भवसि । हे वृषन् कामानां वर्षितः **त्वं** **सीं** सर्वतः **दुष्टरीतु** दुर्हिंस्यमहिंस्यं **सहः** बलम् **अकृणोः** अकरोः । किमर्थम् । विश्वस्मै **सहसे** सर्वस्यापि बलवतः शत्रोः **सहध्यै** अभिभवनाय ॥ ।