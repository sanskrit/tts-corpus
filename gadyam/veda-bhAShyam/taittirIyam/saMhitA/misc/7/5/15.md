+++
title = "१५"

+++


1अथैषां ब्राह्मणं - यो वा इत्यादि ॥ योऽयमग्नावग्निं मथित्वा प्रणीयते यश्च सोमो राजा तयोरेष आतिथ्यं योऽग्नीषोमीयपशुः । अथैष इत्यादि । एतानि हवींषि 'अग्नये गायत्राय' इत्यादीनि । अशान्तः क्रुद्धः अभिमन्येत नाशयेत् ॥

2दश हवींषीत्यादि ॥ गतम् ॥ +++(टिप्पनी - विस्तृतं व्याख्यानमन्यत्र मृग्यम्)+++।

3ऋतुभिर्वा इत्यादि ॥ एषां हविषां निर्वापेन ऋत्वादिभिः एष चितो भवतीति । दिश इत्यादि । सुषुवाणेन सोमं सुतवता, ऐश्वर्यप्राप्तेन वा । अभिजित्या इत्यादि । अभिजेतव्याः । छान्दसः क्यप्, कृदुत्तरपदप्रकृतिस्वरत्वम् । अभिजित्यै, 'तादौ च' इति गतेः प्रकृतिस्वरत्वम् ॥

4एतया वा इत्यादि ॥ गतम् । मनुष्याः अयाजयन्नित्येव । दिग्वतीः दिक्शब्दवत्यः 'समिद्दिशामाशया नः' इत्याद्याः ॥

इति सप्तमे पञ्चमे पञ्चदशोनुवाकः ॥