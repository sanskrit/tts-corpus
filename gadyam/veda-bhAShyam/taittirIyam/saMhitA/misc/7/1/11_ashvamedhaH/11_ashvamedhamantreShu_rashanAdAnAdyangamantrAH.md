+++
title = "११ अश्वमेधमन्त्रेषु रशनादानाद्य्-अङ्गमन्त्राः"

+++


**सवितुस्** सर्वप्रेरकस्य **देवस्य** **प्रसवे** प्रेरणायां तेनैव प्रेरितोहं (**त्वाम् अग्नये** अग्न्यर्थं **जुष्टं** प्रियं **निर्वपामि** निष्कृष्य शूर्पे निक्षिपामि । …) 'थाथघञ्क्ताजबित्रकाणाम्' (पा.सू. 6.2.144) इति सूत्रेण प्रसवशब्दोन्तोदात्तः । **अश्विनोर्बाहुभ्यां** नत्वात्मीयाभ्यामिति स्तुतिः । 'अश्विनौ हि देवानामध्वर्यू आस्ताम्' (तै.ब्रा. 3.2.4) । तथा **पूष्ण** एव **हस्ताभ्यां** पाणितलाभ्याम् । उदात्तनिवृत्तिस्वरेण षष्ठ्या उदात्तत्वम्॥