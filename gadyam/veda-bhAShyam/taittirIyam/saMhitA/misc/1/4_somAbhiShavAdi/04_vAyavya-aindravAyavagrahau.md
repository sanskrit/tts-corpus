+++
title = "०४ वायव्य-ऐन्द्रवायवग्रहौ"

+++


हे सोम त्वमपि उपयामगृहीतोसि, अतो वायवे त्वां गृह्णामीति शेषः । जुष्टमिति केचिच्छेषमिच्छन्ति, इष्टं सेव्यं वा गृह्णामीत्यर्थः ॥

ततस् **सजोषाभ्यां** समान-प्रीतिभ्यां, सह-सेवमानाभ्यां वा इन्द्रवायुभ्यां त्वामत्र सादयामीति शेषः । 'देवताद्वन्द्वे च' इत्यस्य पूर्वोत्तरपदप्रकृतिस्वरत्वस्य 'नोत्तरपदेनुदात्तादौ' इति प्रतिषेधे समासान्तोदात्तत्वमेवेन्द्रवायुशब्दस्य । 'वाग्वा एषा यदैन्द्रवायवः' इत्यादि ब्राह्मणम्  । 'सोब्रवीद्वरं वृणै मह्यं चैवैषः' इत्यादि च ॥