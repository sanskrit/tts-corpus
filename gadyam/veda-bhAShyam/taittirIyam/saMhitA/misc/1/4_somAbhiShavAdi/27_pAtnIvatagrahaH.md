+++
title = "२७ पात्नीवतग्रहः"

+++


तत्र बृहस्पतिसुतस्येति प्रथमा व्याख्यायते । सोम उच्यते ।  

**इन्दो** सोम ते तव **बृहस्पतिसुतस्य** बृहस्पतिना ब्रह्मणैव सुतस्य । यद्वा - बृहतो महतो यज्ञाख्यस्य कर्मणः पत्या पालयित्रा यजमानेन सुतस्याभिषुतस्य । 'तृतीया कर्मणि' इति पूर्वपदप्रकृतिस्वरत्वम्, पूर्वपदं च वनस्पत्यादि, तस्यच सुट्स्वरावुक्तौ, तत्र वृत्तिविषये बृहच्छब्द आद्युदात्तः । ईन्द्रियावतः वीर्यवतः । 'मन्त्रे सोमाश्वेन्द्रियविश्वदेव्यस्य मतौ' इति दीर्घः । तवैकदेशेन पत्नीवन्तं ग्रहं गृह्णामि । 'छन्दसीरः' इति मतुपो वत्वम् ॥

2अथ द्वितीया - हे **अग्ने पत्नीवन् देवेन त्वष्ट्रा सजूः** समानप्रीतिः । नास्य पाने ऽन्वयः । 'ससजुषोः' इति रुत्वम् । 

**सोमं पिब** । द्वौ प्रत्येकमुच्येते । 

**स्वाहा** स्वाहुतमिदं तवास्तु । 'देवा वा इतैतः पत्नीः' इत्यादि ब्राह्मणम् , 'स सोमो नातिष्ठत स्त्रीभ्यो गृह्यमाणः' इत्यादि च ॥

**तत्राग्ना३इ पत्नीवा३** इत्युभयत्रापि 'दूराद्धूते च' इत्य् उदात्त-प्लुतः।  
'एचो प्रगृह्यस्यादूराद्धूते पूर्वस्यार्धस्योत्तरस्येदुतौ' इति पूर्वस्य प्लुतविकार इकारः ।  
स च छन्दस्-सङ्ख्याने नाद्रियते।  
उत्तरस्य पत्नीवा इत्यस्य 'मतुवसोः' इति रुत्वम्।  
द्वयोर् अपि षाष्ठिकम् आमन्त्रिताद्युदात्तत्वम्,  
द्वितीयस्यापि पूर्वस्याविद्यमानत्वात् प्लुतस्योदात्, तस्यासिद्धत्वात्, वर्ज्यमान-स्वरेण निवृत्तिः ।