+++
title = "09 मच्चित्ता मद्गतप्राणा"

+++
।।10.9।। प्रीतिपूर्वकं भजनमेवाह **-- मच्चित्ता इति।** मय्येव चित्तं
येषां ते मच्चित्ताः। मामेव गताः प्राप्ताः प्राणा इन्द्रियाणि येषां ते
मद्गतप्राणाः मदर्पितजीवना इति वा। एवंभूतास्ते बुधाः अन्योन्यं मां
न्यायोपेतैः श्रुत्यादिप्रमाणैर्बोधयन्तः; बुद्ध्या च मां कथयन्तः
संकीर्तयन्तः सन्तो नित्यं तुष्यन्त्यनुमोदनेन तुष्टिं यान्ति। रमन्ति च
निर्वृत्तिं यान्ति।
