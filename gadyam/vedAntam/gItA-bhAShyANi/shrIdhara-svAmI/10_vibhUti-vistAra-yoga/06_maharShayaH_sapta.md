+++
title = "06 महर्षयः सप्त"

+++
।।10.6।। किंच **-- महर्षय इति।** सप्त महर्षयोभृग्वादयः सप्त ब्राह्मणा
इत्येते पुराणे निश्चयं गता इत्यादि पुराणप्रसिद्धाः। तेभ्योऽपि
पूर्वेऽन्ये चत्वारो महर्षयः सनकादयः; तथा मनवः स्वायंभुवादयः मद्भावा
मदीयो भावः प्रभावो येषु ते हिरण्यगर्भात्मनो ममैव मनसः
संकल्पमात्राज्जाताः। प्रभावमेवाह **-- येषामिति।** येषां भृग्वादीनां च
सनकादीनां चेमा ब्राह्मणाद्या लोके वर्धमाना यथायथं पुत्रपौत्रादिरूपाः
शिष्यादिरूपाश्च प्रजा जाता वर्तन्ते।
