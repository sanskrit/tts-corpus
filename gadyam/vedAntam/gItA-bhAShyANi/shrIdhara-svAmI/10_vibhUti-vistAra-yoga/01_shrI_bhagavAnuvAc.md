+++
title = "01 श्री भगवानुवाच"

+++
।।10.1।। उक्ताः संक्षेपतः पूर्वं सप्तमादौ विभूतयः। दशमे ता वितन्यन्ते
सर्वत्रेश्वरदृष्टये।।1।।  
  
एवं तावत्सप्तमादिभिस्त्रिभिरध्यायैर्भजनीयं परमेश्वररूपं निरूपितम्।
तद्विभूतयश्च सप्तमेरसोऽहमप्सु कौन्तेय इत्यादिना संक्षेपतो दर्शिताः।
अष्टमे चअधियज्ञोऽहमेवात्र इत्यादिना; नवमे चअहं ऋतुरहं यज्ञः इत्यादिना।
अथेदानीं ता एव विभूतीः प्रपञ्चयिष्यन् स्वभक्तेश्चावश्यंकरणीयत्वं
वर्णयिष्यन् श्रीभगवानुवाच **-- भूय एवेति।** महान्तौ
युद्धादिस्वधर्मानुष्ठाने महत्परिचर्यायां वा कुशलौ बाहू यस्य हे महाबाहो;
भूयएव पुनरपि मे वचः शृणु। कथंभूतम्। परमं परमात्मनिष्ठं मद्वचनामृतेनैव
प्रीतिं प्राप्नुवते ते तुभ्यं हितकाम्यया हितेच्छया यदहं वक्ष्यामि तत्।
