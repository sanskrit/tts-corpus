+++
title = "01 सन्न्यासङ् कर्मणाम्"

+++
।।5.1।। निर्वाय संशयं जिष्णोः कर्मसंन्यासयोगयोः। जितेन्द्रियस्य च यतेः
पञ्चमे मुक्तिमब्रवीत्।।1।।  
  
अज्ञानसंभूतं संशयं ज्ञानासिना छित्त्वा कर्मयोगमातिष्ठेत्युक्तं तत्र
पूर्वापरविरोधं मन्वानोऽर्जुन उवाच **संन्यासमिति।**यस्त्वात्मरतिरेव
स्यात् इत्यादिनासर्वं कर्माखिलं पार्थ इत्यादिना च ज्ञानिनः कर्मसंन्यासं
कथयसि। ज्ञानासिना संशयं छित्त्वा योगमातिष्ठेति पुनर्योगं च कथयसि। न च
कर्मसंन्यासः कर्मयोगश्चैकस्यैकदैव संभवतः विरुद्धस्वरूपत्वात्।
तस्मादेतयोर्मध्ये एकस्मिन्ननुष्ठातव्ये सति मम यच्छ्रेयः श्रेष्ठं
सुनिश्चितं तदेकं ब्रूहि।
