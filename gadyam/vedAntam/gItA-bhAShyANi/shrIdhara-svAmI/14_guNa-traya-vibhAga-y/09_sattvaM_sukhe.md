+++
title = "09 सत्त्वं सुखे"

+++
।।14.9।। सत्त्वादीनामेवं स्वकार्यकरणे सामर्थ्यातिशयमाह **-- सत्त्वमिति**।
सत्त्वं सुखे संजयति संश्लेषयति। दुःखशोकादिकारणे सत्यपि सुखाभिमुखमेव
देहिनं करोतीत्यर्थः। एवं सुखादिकारणे सत्यपि रजः कर्मण्येव संजयति। तमस्तु
महत्सङ्गेनोत्पद्यमानमपि ज्ञानमावृत्याच्छाद्य प्रमादे संजयति
महद्भिरुपदिश्यमानस्यार्थस्यानवधाने योजयति। उत अपि आलस्यादावपि
संयोजयतीत्यर्थः।
