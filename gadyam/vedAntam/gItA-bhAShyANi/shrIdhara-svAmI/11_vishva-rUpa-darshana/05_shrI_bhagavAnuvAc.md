+++
title = "05 श्री भगवानुवाच"

+++
।।11.5।। एवं प्रार्थितः सन्नत्यद्भुतं रूपं दर्शयिष्यन्सावधानो
भवेत्येवमर्जुनमभिमुखीकरोति **-- श्रीभगवानुवाच।** **पश्येति चतुर्भिः।**
रूपस्यैकत्वेऽपि नानाविधत्वाद्रूपाणीति बहुवचनम्। अपरिमितान्यनेकप्रकाराणि
देव्यान्यलौकिकानि मम रूपाणि पश्य। वर्णाः शुक्लकृष्णादयः।
आकृतयोऽवयवसन्निवेशविशेषाः। नाना अनेकवर्णा आकृतयश्च येषां तानि
नानावर्णाकृतीनि।
