+++
title = "01 मदनुग्रहाय परमम्"

+++
।।11.1।। विभूतिवैभवं प्रोच्य कृपया परया हरिः। दिदृक्षोरर्जुनस्याथ
विश्वरूपमदर्शयत्।।1।।  
  
पूर्वाध्यायान्तेविष्टभ्याहमिदं कृत्स्नमेकांशेन स्थितो जगत् इति
विश्वात्मकं पारमेश्वरं रूपमुपक्षिप्तं तद्दिदृक्षुः
पूर्वोक्तमभिनन्दन्नर्जुन उवाच **-- मदनुग्रहायेति चतुर्भिः।** ममानुग्रहाय
शोकनिवृत्तये परमं परमार्थनिष्ठं गुह्यं
गोप्यमप्यध्यात्ममितिसंज्ञितमात्मानात्मविवेकविषयं यत्त्वयोक्तं
वचःअशोच्यानन्वशोचस्त्वम् इत्यादि षष्ठाध्यायपर्यन्तं यद्वाक्यं तेन ममायं
मोहोऽहं हन्ता एते हन्यन्त इत्यादिलक्षणो भ्रमो विगतो विनष्टः; आत्मनः
कर्तृत्वाद्यभावोक्तेः।
