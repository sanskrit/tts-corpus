+++
title = "22 रुद्रादित्या वसवो"

+++
।।11.22।। किंच **-- रुद्रेति।** रुद्राश्चादित्याश्च वसवश्च ये च
साध्यानाम देवाः; विश्वेदेवा अश्विनौ देवौ; मरुतो मरुद्गणाः; ऊष्माणं
पिबन्तीत्यूष्मपाः पितरः;ऊष्मभागा हि पितरः इत्यादिश्रुतेः।
स्मृतिश्चयावदुष्णं भवेदन्नं यावदश्नन्ति वाग्यताः। पितरस्तावदश्नन्ति
यावन्नोक्ता हविर्गुणाः।। इति। गन्धर्वाश्च यक्षाश्चासुराश्च विरोचनादयः;
सिद्धानां सङ्घाश्च ते सर्व एव विस्मिताः सन्तः त्वां वीक्षन्त इत्यन्वयः।
