+++
title = "33 किम् पुनर्ब्राह्मणाः"

+++
।।9.33।। यदेवं तदा सत्कुलाः सदाचाराश्च मद्भक्ताः परां गतिं यान्तीति किं
वक्तव्यमित्याह **-- किमिति।** पुण्याः सुकृतिनो ब्राह्मणाः। तथा राजानश्च
ते ऋषयश्च क्षत्रियाः। एवंभूताः परां गतिं यान्तीति किं वक्तव्यमित्यर्थः।
अतस्त्वमिमं राजर्षिरूपं लोकं देहं प्राप्य लब्ध्वा मां भजस्व। किंच
अनित्यमध्रुवमसुखं सुखरहितमिमं मर्त्यलोकं
प्राप्यानित्यत्वाद्विलम्बमकुर्वन्; असुखत्वाच्च सुखार्थोद्यमं हित्वा
मामेव भजस्वेत्यर्थः।
