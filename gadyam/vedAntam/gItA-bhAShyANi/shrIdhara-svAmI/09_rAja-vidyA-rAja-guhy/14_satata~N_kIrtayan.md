+++
title = "14 सततङ् कीर्तयन्तो"

+++
।।9.14।। तेषां भजनप्रकारमाह **-- सततमिति द्वाभ्याम्।** सततं सर्वदा
स्तोत्रमन्त्रादिभिः कीर्तयन्तः केचिन्मामुपासते सेवन्ते दृढानि व्रतानि
नियमा येषां तादृशाः सन्तो यतन्तश्चेश्वरपूजादिषु इन्द्रियोपसंहारादिषु
प्रयत्नं कुर्वन्तश्च केचिद्भक्त्या नमस्यन्तः प्रणमन्तश्चान्ये
नित्ययुक्ता अनवरतमवहिताः सर्वे सेवन्ते भक्त्येति नित्ययुक्ता इति च
कीर्तनादिष्वपि द्रष्टव्यम्।
