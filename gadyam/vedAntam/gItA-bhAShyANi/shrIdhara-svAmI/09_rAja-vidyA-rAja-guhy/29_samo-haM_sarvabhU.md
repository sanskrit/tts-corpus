+++
title = "29 समोऽहं सर्वभूतेषु"

+++
।।9.29।। यदि भक्तेभ्य एव मोक्षं ददासि नाभक्तेभ्यश्च तर्हि तवापि किं
रागद्वेषादिकृतं वैषम्यमस्ति; नेत्याह **-- सम इति।** समोऽहं सर्वेष्वपि
भूतेषु। अतो मे मम प्रियश्च द्वेष्यश्च नास्त्येव। एवंसत्यपि ये मां भजन्ति
ते भक्ता मयि वर्तन्ते। अहमपि तेष्वनुग्राहकतया वर्ते। अयं भावः --
यथाग्नेः स्वसेवकेष्वेव तमःशीतादिदुःखमपाकुर्वतोऽपि न वैषभ्यं; यथावा
कल्पवृक्षस्य; तथैव भक्तपक्षपातिनोऽपि मम न वैषम्यं किंतु मद्भक्तेरेवं
महिमेति।
