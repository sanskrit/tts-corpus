+++
title = "26 पत्रम् पुष्पम्"

+++
।।9.26।। तदेवं स्वभक्तानामक्षयफलत्वमुक्तम्। अनायासत्वं स्वभक्तेर्दर्शयति
**-- पत्रमिति।** पत्रपुष्पादिमात्रमपि मह्यं भक्त्या प्रीत्या यः
प्रयच्छति तस्य प्रयतात्मनः शुद्धचित्तस्य निष्कामभक्तस्य
तत्पत्रपुष्पादिकं तेन भक्त्योपहृतं समर्पितमहमश्नामि प्रीत्या गृह्णामि।
नहि महाविभूतिपतेः परमेश्वरस्य मम क्षुद्रदेवतानामिव
बहुवित्तसाध्ययागादिभिः परितोषः स्यात् किंतु भक्तिमात्रेण। अतो भक्तेन
समर्पितं यत्किंचित्पत्रादिमात्रमपि तदनुग्रहार्थमेवाश्नामीति भावः।
