+++
title = "12 श्रेयो हि"

+++
।।12.12।। तमिमं फलत्यागं स्तौति **-- श्रेयो हीति।**
सम्यग्ज्ञानरहितादभ्यासाद्युक्तिसहितोपदेशपूर्वकं ज्ञानं श्रेष्ठं।
तस्मादपि तत्पूर्वकं ध्यानं श्रेष्ठं। ततस्तु तं पश्यति निष्कलं ध्यायमानः
इति श्रुतेः। तस्मादप्युक्तलक्षणः कर्मफलत्यागः श्रेष्ठः;
तस्मादेवं,भूतात्कर्मफलत्यागात्कर्मसु तत्फलेषु चासक्तिनिवृत्त्या
मत्प्रसादेन च समनन्तरमेव संसारशान्तिर्भवति।
