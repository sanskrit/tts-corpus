+++
title = "11 अथैतदप्यशक्तोऽसि कर्तुम्"

+++
।।12.11।। अत्यन्तं भगवद्धर्मपरिनिष्ठायामशक्तस्य पक्षान्तरमाह **--
अथैतदपीति।** अथैतदपि कर्तुमशक्तोऽसि तर्हि मद्योगं मदेकशरणत्वमाश्रितः
सर्वेषां दृष्टादृष्टार्थानामावश्यकानां चाग्निहोत्रादिकर्मणां फलानि
नियतचित्तो भूत्वा परित्यज। एतदुक्तं भवति। मया तावदीश्वराज्ञया यथाशक्ति
कर्माणि कर्तव्यानि; फलं पुनर्दृष्टमदृष्टं वा परमेश्वराधीनमित्येवं मयि
भारमारोप्य फलासक्तिं परित्यज्य वर्तमानो मत्प्रसादेन कृतार्थो भविष्यसीति
तात्पर्यम्।
