+++
title = "03 ये"

+++
।।12.3।। तर्हि इतरे किं न श्रेष्ठा इत्यत आह **-- ये त्विति द्वाभ्याम्।**
ये त्वक्षरं पर्युपासते ध्यायन्ति तेऽपि मामेव प्राप्नुवन्तीति
द्वयोरन्वयः। अक्षरस्य लक्षणमनिर्देश्यमित्यादि। अनिर्देश्यं शब्देन
निर्देष्टुमशक्यम्; यतोऽव्यक्तं रूपादिहीनं; सर्वत्रगं सर्वव्यापि;
अव्यक्तत्वादेवाचिन्त्यं कूटस्थं कूटे मायाप्रपञ्चे स्थितमधिष्ठानत्वेन
स्थितम्; अचलं स्पन्दनरहितं; अतएव ध्रुवं नित्यम् वृद्ध्यादिरहितम्।
