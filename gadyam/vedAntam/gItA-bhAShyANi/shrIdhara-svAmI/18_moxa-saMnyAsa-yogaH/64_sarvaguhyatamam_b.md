+++
title = "64 सर्वगुह्यतमम् भूयः"

+++
।।18.64।। अतिगम्भीरं गीताशास्त्रमशेषतः पर्यालोचयितुमशक्नुवतः कृपया
स्वयमेव तस्य सारं संगृह्य कथयति **-- सर्वगुह्यतममितित्रिभिः।**
सर्वेभ्योऽपि गुह्येभ्यो गुह्यतमं मे वचः तत्रतत्रोक्तमपि भूयः पुनः पुनरपि
वक्ष्यमाणं श्रृणु। पुनः पुनः कथने हेतुमाह -- दृढमत्यन्तं मे मम त्वमिष्टः
प्रियोऽसीति मत्वा। तत एव हेतोस्ते हितं वक्ष्यामि। यद्वा त्वं ममेष्टोऽसि
मया वक्ष्यमाणं च दृढं सर्वप्रमाणोपेतमिति निश्चित्य ततस्ते
वक्ष्यामीत्यर्थः। दृढमतिरिति केचित्पठन्ति।
