+++
title = "32 अधर्मन् धर्ममिति"

+++
।।18.32।। तामसीं बुद्धिमाह **-- अधर्ममिति।** विपरीतग्राहिणी
बुद्धिस्तामसीत्यर्थः। बुद्धिरन्तःकरणं पूर्वोक्तम्। ज्ञानं तु तद्वृत्तिः।
धृतिरपि तद्वृत्तिरेव। यद्वा -- अन्तःकरणस्य धर्मिणो
बुद्धिरप्यध्यवसायलक्षणाद्वृत्तिरेव। इच्छाद्वेषादीनां तद्वृत्तीनां
बहुत्वेऽपि धर्माधर्मभयाभयसाधनत्वेन प्राधान्यादेतासां त्रैविध्यमुक्तम्।
उपलक्षणं चैतदन्यासाम्।
