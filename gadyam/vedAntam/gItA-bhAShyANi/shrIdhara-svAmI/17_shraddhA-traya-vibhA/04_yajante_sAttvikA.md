+++
title = "04 यजन्ते सात्त्विका"

+++
।।17.4।। सात्त्विकादिभेदमेव कार्यभेदेन प्रपञ्चयति **-- यजन्त इति।**
सात्त्विका जनाः सत्त्वप्रकृतीन्देवानेव यजन्ते पूजयन्ति। राजसास्तु
रजःप्रकृतीन्यक्षान्राक्षसांश्च यजन्ते। एतेभ्योऽन्ये तु विलक्षणास्तामसा
जनास्तामसानेव प्रेतान्भूतगणांश्च यजन्ते। सत्त्वादिप्रकृतीनां
तत्तद्देवतानां तु पूजारुचिभिस्तत्तत्पूजकानां सात्त्विकत्वादि
ज्ञातव्यमित्यर्थः।
