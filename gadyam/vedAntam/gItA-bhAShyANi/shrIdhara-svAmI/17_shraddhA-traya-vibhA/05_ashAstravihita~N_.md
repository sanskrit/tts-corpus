+++
title = "05 अशास्त्रविहितङ् घोरम्"

+++
।।17.5।। राजसतामसेषु पुनर्विशेषान्तरमाह **-- अशास्त्रविहितमिति
द्वाभ्याम्।** शास्त्रविधिमजानन्तोऽपि केचित्प्राचीनपुण्यसंस्कारेणोत्तमाः
सात्त्विका एव भवन्ति। केचित्तु मध्यमा राजसा भवन्ति। अधमास्तु तामसा
भवन्ति। ये पुनरत्यन्तं मन्दभाग्याः गतानुगत्या पाखण्डसङ्गेन च
तदाचारानुवर्तिनः सन्तः अशास्त्रविहितं घोरं भयंकरं तपस्तप्यन्ते
कुर्वन्ति। तत्र हेतवःदम्भाहंकाराभ्यां संयुक्ताः तथा कामोऽभिलाषः; राग
आसक्तिः; बलमाग्रहः; एतैरन्विताः सन्तः;
तानासुरनिश्चयान्विद्धीत्युत्तरेणान्वयः।
