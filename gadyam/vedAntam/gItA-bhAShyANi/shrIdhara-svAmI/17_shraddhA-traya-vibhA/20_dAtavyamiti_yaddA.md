+++
title = "20 दातव्यमिति यद्दानम्"

+++
।।17.20।। पूर्वं प्रतिज्ञातमेव दानस्य त्रैविध्यमाह **-- दातव्यमिति।**
दातव्यमित्येवं निश्चयेन यद्दानं दीयते; अनुपकारिणे,प्रत्युपकारासमर्थाय।
देशे कुरुक्षेत्रादौ; काले ग्रहणादौ; पात्रे चेति
देशकालादिसाहचर्यात्सप्तमी प्रयुक्ता। पात्रभूताय तपःश्रुतादिसंपन्नाय
ब्राह्मणायेत्यर्थः। यद्वा पात्र इति चतुर्थ्येवैषा। पात्रे इति तृजन्तं।
रक्षकायेत्यर्थः। स हि सर्वस्मादापद्गणाद्दातारं पातीति। यदेवंभूतं दानं
तत्सात्त्विकम्।
