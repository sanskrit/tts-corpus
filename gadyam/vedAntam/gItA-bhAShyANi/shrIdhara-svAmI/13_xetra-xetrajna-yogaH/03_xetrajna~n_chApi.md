+++
title = "03 क्षेत्रज्ञञ् चापि"

+++
।।13.3।। तदेवं संसारिणः स्वरूपमुक्तं; इदानीं तस्यैव
पारमार्थिकमसंसारिस्वरूपमाह **-- क्षेत्रज्ञमिति**। तं च क्षेत्रज्ञं
संसारिणं जीवं वस्तुतः सर्वक्षेत्रेष्वनुगतं मामेव विद्धि;तत्त्वमसि इति
श्रुत्युपलक्षितेन चिदंशेन मद्रूपस्योक्तत्वात्। आदरार्थमेव तज्ज्ञानं
स्तौति। क्षेत्रक्षेत्रज्ञयोर्यद्वैलक्षण्येन ज्ञानं तदेव
मोक्षहेतुत्वान्मम ज्ञानं मतं अन्यत्तु वृथा पाण्डित्यम्।
बन्धहेतुत्वादित्यर्थः। तदुक्तं -- तत्कर्म यन्न बन्धाय सा विद्या या
विमुक्तये। आयासायापरं कर्म विद्यान्याशिल्पनैपुणम् इति।
