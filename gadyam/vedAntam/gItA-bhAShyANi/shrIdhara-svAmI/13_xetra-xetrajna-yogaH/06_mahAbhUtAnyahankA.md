+++
title = "06 महाभूतान्यहङ्कारो"

+++
।।13.6।। तत्र क्षेत्रस्वरूपमाह **-- महाभूतानीति द्वाभ्याम्।** महाभूतानि
भूम्यादीनि पञ्च; अहंकारस्तत्कारणभूतः; बुद्धिर्विज्ञानात्मकं महत्तत्त्वं;
अव्यक्तं मूलप्रकृतिः; इन्द्रियाणि बाह्यानि
दशश्रोत्रत्वग्घ्राणदृग्जिह्वावाग्दोर्मेढ्राङ्घ्रिपायवः इति; एकं च मनः;
इन्द्रियगोचराश्च पञ्चतन्मात्ररूपा एव शब्दादय आकाशादिविशेषगुणतया व्यक्ताः
सन्त इन्द्रियविषयाः पञ्च; तदेवं चतुर्विंशतितत्त्वान्युक्तानि।
