+++
title = "31 यदा"

+++
।।13.31।। इदानी तु भूतानां
प्रकृतितावन्मात्रत्वेनाभेदाद्भूतभेदकृतमप्यात्मनो
भेदमपश्यन्ब्रह्मत्वमुपैतीत्याह **-- यदेति।** यदा भूतानां स्थावरजङ्गमानां
पृथग्भावं भेदं पृथक्त्वं एकस्थं एकस्यामेवेश्वरशक्तिरूपायां प्रकृतौ
स्थितं प्रलयेऽनुपश्यत्यालोचयति; तत एव च तस्या एव प्रकृतेः सकाशाद्भूतानां
विस्तारं सृष्टिसमयेऽनुपश्यति; तदा प्रकृतितावन्मात्रत्वेन भूतानामप्यभेदं
पश्यन्परिपूर्णं ब्रह्म संपद्यते। ब्रह्मैव भवतीत्यर्थः।
