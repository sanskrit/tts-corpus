+++
title = "40 नेहाभिक्रमनाशोऽस्ति"

+++
।।2.40।। ननु कृष्यादिवत्कर्मणां कदाचिद्विघ्नबाहुल्येन फले
व्याभिचारान्मन्त्राद्यङ्गवैगुण्येन च प्रत्यवायसंभवात्कुतः कर्मयोगेन
कर्मबन्धप्रहरणं तत्राह **नेहेति।** इह निष्कामकर्मयोगेऽभिक्रमस्य
प्रारम्भस्य नाशो निष्फलत्वं नास्ति प्रत्यवायश्च न विद्यते
ईश्वरोद्देशेनैव विघ्नवैगुण्याद्यसंभवात्। किंच अस्य धर्मस्य
स्वल्पमप्युपक्रममात्रमपि कृतं महतो भयात्संसारान्त्रायते रक्षति नतु
काम्यकर्मवत्किंचिदङ्गवैगुण्यादिना नैष्फल्यमस्येत्यर्थः।  
