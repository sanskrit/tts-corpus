+++
title = "06 न चैतद्विद्मः"

+++
।।2.6।। किंच यद्यप्यधर्ममङ्गीकरिष्यामस्तथाऽपि किमस्माकं जयः पराजयो वा
भवेदिति न ज्ञायत इत्याह **नचेति।** एतद्द्वयोर्मध्ये नोऽस्माकं कतरत्
किं नाम गरीयोऽधिकतरं भविष्यतीति न विद्मः। तदेव द्वयं दर्शयति। यद्वा
एतान्वयं जयेम जेष्यामः यदि वा नोऽस्मानेते जयेयुर्जेष्यन्तीति। किं
चास्माकं वा जयोऽपि फलतः पराजय एवेत्याह। यानेव हत्वा जीवितुं नेच्छामस्त
एवैते संमुखेऽवस्थिताः।  
