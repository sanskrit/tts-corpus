+++
title = "29 आश्चर्यवत्पश्यति"

+++
।।2.29।। कुतस्तर्हि विद्वांसोऽपि लोके शोचन्ति
आत्माज्ञानादेवेत्याशयेनात्मनो दुर्विज्ञेयतामाह **आश्चर्यवदिति।**
कश्चिदेनमात्मानं शास्त्राचार्योपदेशाभ्यां पश्यन्नाश्चर्यवत्पश्यति।
सर्वगतस्य नित्यज्ञानानन्दस्वभावस्यात्मनोऽलौकिकत्वादैन्द्रजालिकवदघटमानं
पश्यन्निव विस्मयेन पश्यति असंभावनाभिभूतत्वात्। तथा आश्चर्यवदन्यो वदति च
शृणोति च। अन्य कश्चित्पुनर्विपरीतभावनाभिभूतः श्रुत्वापि नैव वेद।
चशब्दादुक्त्वापि न सम्यग्वेदेति द्रष्टव्यम्।  
