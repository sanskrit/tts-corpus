+++
title = "67 इन्द्रियाणां हि"

+++
।।2.67।। नास्ति बुद्धिरयुक्तस्येत्यत्र हेतुमाह **इन्द्रियाणामिति।**
इन्द्रियाणामवशीकृतानां स्वैरं विषयेषु चरतां मध्ये यदेवैकमिन्द्रियं
मनोऽनुविधीयतेऽवशीकृतं सदिन्द्रियेण सह गच्छति तदेवैकमिन्द्रियमस्य मनसः
पुरुषस्य वा प्रज्ञां हरति विषयविक्षिप्तां करोति किमुत वक्तव्यं बहूनि
प्रज्ञां हरन्तीति। यथा प्रमत्तस्य कर्णधारस्य नावं वायुः समुद्रे सर्वतः
परिभ्रामयति तद्वत्।  
