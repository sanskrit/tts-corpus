+++
title = "52 यदा ते"

+++
।।2.52।। कदा तत्पदमहं प्राप्स्यामीत्यपेक्षायामाह **यदेति** द्वाभ्याम्।
मोहो देहादिष्वात्मबुद्धि तदेव कलिलंकलिलं गहनं विदुः इत्यभिधानकोशस्मृतेः।
ततश्चायमर्थः। एवं पमेश्वराराधने क्रियमाणे यदा तत्प्रसादेन तव
बुद्धिर्देहाभिमानलक्षणं मोहमयं गहनं दुर्गं विशेषेणातितरिष्यति तदा
श्रोतव्यस्य श्रुतस्यार्थस्य च निर्वेदं वैराग्यं गन्तासि प्राप्स्यसि।
तयोरनुपादेयत्वेन जिज्ञासां न करिष्यसीत्यर्थः।  
