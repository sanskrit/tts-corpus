+++
title = "27 इच्छाद्वेषसमुत्थेन"

+++
।।7.27।। तदेवं मायाविषयत्वेन जीवानां परमेश्वराज्ञानमुक्तम्
तस्यैवाज्ञानस्य दृढत्वे कारणमाह **इच्छाद्वेषसमुत्थेनेति।** सृज्यत इति
सर्गः सर्गे स्थूलदेहोत्पत्तौ सत्यां तदनुकूल इच्छा तत्प्रतिकूले च द्वेषः
ताभ्यां समुत्थः समुद्भूतो यः शीतोष्णसुखदुःखादिद्वन्द्वनिमित्तो मोहो
विवेकभ्रंशः तेन सर्वभूतानि संमोहं च अहमेव सुखी दुःखी चेति गाढतरमभिनिवेशं
प्राप्नुवन्ति अतस्तानि मज्ज्ञानाभावान्न मां जानन्तीति भावः।
