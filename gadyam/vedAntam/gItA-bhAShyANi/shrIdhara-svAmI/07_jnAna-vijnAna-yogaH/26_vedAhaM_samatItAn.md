+++
title = "26 वेदाहं समतीतानि"

+++
।।7.26।। सर्वोत्तमं मत्स्वरूपमजानन्त इत्युक्तम् तदेव स्वस्य
सर्वोत्तमत्वमनावृतज्ञानशक्तित्वेन दर्शयन्नन्येषामज्ञानमेवाह **वेदेति।**
समतीतानि विनष्टानि वर्तमानानि भावीनि च त्रिकालवर्तीनि भूतानि
स्थावरजंगमानि सर्वाण्यहं वेद जानामि मायाश्रयत्वान्मम तस्याः
स्वाश्रयव्यामोहकत्वाभावादिति प्रसिद्धम्। मां तु न कोऽपि वेत्ति
मन्मायामोहितत्वात्। प्रसिद्धं हि लोके मायायाः
स्वाश्रयाधीनत्वमन्यमोहकत्वं च।
