+++
title = "01 श्री भगवानुवाच"

+++
।।7.1।। विज्ञेयमात्मनस्तत्त्वं सयोगं समुदाहृतम्। भजनीयमथेदानीमैश्वरं
रूपमीर्यते।।1।।  
  
पूर्वाध्यायान्ते मद्गतेनान्तरात्मना यो मां भजते स मे युक्ततमो मत
इत्युक्तं तत्र कीदृशस्त्वं यस्य भक्तिः कर्तव्येत्यपेक्षायां स्वस्वरूपं
निरूपयिष्यञ्श्रीभगवानुवाच **मय्यासक्तमना इति।** मयि परमेश्वरे
आसक्तमभिनिविष्टं मनो यस्य सः। मदाश्रयोऽहमेवाश्रयो यस्यानन्यशरणः सन्योगं
युञ्जन्नभ्यसन् असंशयं यता भवत्येवं मां समग्रं विभूतिबलैश्वर्यादिसहितं
यथा ज्ञास्यसि तदिदं मया वक्ष्यमाणं शृणु।
