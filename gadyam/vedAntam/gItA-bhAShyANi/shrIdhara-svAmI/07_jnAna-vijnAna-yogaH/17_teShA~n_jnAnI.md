+++
title = "17 तेषाञ् ज्ञानी"

+++
।।7.17।। एतेषां मध्ये ज्ञानी श्रेष्ठ इत्याह **तेषामिति।** तेषां मध्ये
ज्ञानी विशिष्टः। तत्र हेतवः नित्ययुक्तः। सदा मन्निष्ठः एकस्मिन्मय्येव
भक्तिर्यस्य सः। ज्ञानिनो देहाद्यभिमानाभावेन
चित्तविक्षेपाभावान्नित्ययुक्तत्वमेकान्तभक्तित्वं च संभवति नान्यस्य। अतएव
हि तस्याहमत्यन्तं प्रियः स च मम।
तस्मादेतैर्नित्ययुक्तत्वादिभिश्चतुर्भिर्हेतुभिः स उत्तम इत्यर्थः।
