+++
title = "16 चतुर्विधा भजन्ते"

+++
।।7.16।। सुकृतिनस्तु मां भजन्ति ते च सुकृततारतम्येन चतुर्विधा इत्याह
**चतुर्विधा इति।** पूर्वजन्मसु ये कृतपुण्या जनास्ते मां भजन्ति। ते तु
चतुर्विधाःआर्तो रोगाद्यभिभूतः। स यदि पूर्वं कृतपुण्यस्तर्हि मां भजति
अन्यथा क्षुद्रदेवताभजनेन संसरति। एवमुत्तरत्रापि द्रष्टव्यम्।
जिज्ञासुरात्मज्ञानेच्छुः अर्थार्थी अत्र वा परत्र वा
भोगसाधनभूतार्थलिप्सुः ज्ञानी च आत्मवित्।
