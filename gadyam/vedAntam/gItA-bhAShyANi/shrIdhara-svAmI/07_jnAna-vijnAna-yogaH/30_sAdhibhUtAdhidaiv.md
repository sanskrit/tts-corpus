+++
title = "30 साधिभूताधिदैवम् माम्"

+++
।।7.30।। न चैवंभूतानां योगभ्रंशशङ्कापीत्याह **साधिभूताधिदैवमिति।**
अधिभूतादिशब्दानामर्थं भगवानेवानन्तराध्याये व्याख्यास्यति।
अधिभूतेनाधिदैवेन च सहाधियज्ञेन च सहितं ये मां भजन्ति ते युक्तचेतसः
मय्यासक्तमनसः प्रयाणकालेऽपि मरणसमयेऽपि मां विदुर्जानन्ति नतु तदापि
व्याकुलीभूय मां विस्मरन्ति। अतो मद्भक्तानां न योगभ्रंशशङ्केत्यर्थः।
