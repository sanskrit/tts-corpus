+++
title = "21 निराशीर्यतचित्तात्मा"

+++
।।4.21।। किंच **निराशीरिति।** निर्गता आशिषः कामना यस्मात्। यतं नियतं
चित्तं आत्मा च शरीरं यस्य। त्यक्ताः सर्वे परिग्रहा येन सः। शारीरं
शरीरमात्रनिर्वर्त्यं कर्तृत्वाभिनिवेशरहितं कर्म कुर्वन्नपि किल्बिषं
बन्धनं न प्राप्नोति। योगारूढपक्षे शरीरनिर्वाहमात्रोपयोगि स्वाभाविकं
भिक्षाटनादि कर्मं कुर्वन्नपि किल्बिषं विहिताकरणनिमित्तं दोषं न
प्राप्नोतीति।
