+++
title = "19 यस्य सर्वे"

+++
।।4.19।। कर्मण्यकर्म यः पश्येत् इति श्रुत्यर्थार्थापत्तिभ्यां
यदुक्तमर्थद्वयं तदेव स्पष्टयति **यस्येत्यादिपञ्चभिः।**सम्यगारभ्यन्त इति
समारम्भाः कर्माणि। काम्यत इति कामो बलं तत्संकल्पेन वर्जिता यस्य भवन्ति
तं पण्डितभाहुः। तत्र हेतुः। यतस्तैः समारम्भैः शुद्धचित्ते सति जातेन
ज्ञानाग्निना दग्धान्यकर्मतां नीतानि कर्माणि यस्य तम्। आरूढावस्थायां तु
कामः फलविषयस्तदर्थमिदं कर्म कर्तव्यमिति कर्मविषयः संकल्पश्च ताभ्यां
वर्जितः। शेषं स्पष्टम्।
