+++
title = "26 श्रोत्रादीनीन्द्रियाण्यन्ये"

+++
।।4.26।।**श्रोत्रादीनीति।** अन्ये
नैष्ठिकब्रह्मचारिणस्तत्तदिन्द्रियसंयमरूपेष्वग्निषु श्रोत्रादीनि जुह्वति
प्रविलापयन्ति। इन्द्रियाणि निरुध्य संयमप्रधानास्तिष्ठन्तीत्यर्थः।
इन्द्रियाण्येवाग्नयस्तेषु शब्दादीनन्ये गृहस्था जुह्वति विषयान्।
भोगसमयेऽप्यनासक्ताः सन्तोऽग्नित्वेन भावितेष्विन्द्रियेषु हविष्ट्वेन
भाविताञ्शब्दादीन्प्रक्षिपन्तीत्यर्थः।
