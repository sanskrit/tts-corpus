+++
title = "08 परित्राणाय साधूनाम्"

+++
।।4.8।। किमर्थमित्यपेक्षायामाह **परित्राणायेति।** साधूनां स्वधर्मवर्तिनां
रक्षणाय। दुष्टं कर्म कुर्वन्तीति दुष्कृतस्तेषां वधाय च। एवं धर्मस्य
संस्थापनार्थाय साधुरक्षणेन दुष्टवधेन च धर्मं स्थिरीकर्तुं युगेयुगे
तत्तदवसरे संभवामीत्यर्थः। नचैवं दुष्टनिग्रहं कुर्वतोऽपि नैर्घृण्यं
शङ्कनीयम्। यथाचाहुःलालने ताडने मातुर्नाकारुण्यं यथार्भके। तद्वदेव
महेशस्य नियन्तुर्गुणदोषयोः।। इति।
