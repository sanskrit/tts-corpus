+++
title = "41 योगसन्न्यस्तकर्माणञ्"

+++
।।4.41।। अध्यायद्वयोक्तां पूर्वापरभूमिकाभेदेन कर्मज्ञानमयीं द्विविधां
ब्रह्मनिष्ठामुपसंहरति **योगेति** द्वाभ्याम्। योगेनपरमेश्वराराधनरूपेण
तस्मिन्संन्यस्तानि समर्पितानि कर्माणि येन तं पुरुषं कर्माणि
स्वफलैर्निबध्नन्ति। अतश्च ज्ञानेनाकर्त्रात्मबोधेन संच्छिन्नः संशयो
देहाद्यभिमानलक्षणो यस्य तं चात्मवन्तमप्रमादिनं कर्माणि लोकसंग्रहार्थानि
स्वाभाविकानि वा न निबध्नन्ति।
