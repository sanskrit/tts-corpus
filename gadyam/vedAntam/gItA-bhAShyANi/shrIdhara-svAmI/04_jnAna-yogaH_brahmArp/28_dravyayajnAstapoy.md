+++
title = "28 द्रव्ययज्ञास्तपोयज्ञा"

+++
।।4.28।। किंच **द्रव्येति।** द्रव्यदानमेव यज्ञो येषां ते द्रव्ययज्ञाः।
कृच्छ्रचान्द्रायणादितप एव यज्ञो येषां ते तपोयज्ञाः।
योगश्चित्तवृत्तिनिरोधलक्षणः समाधिः स एव यज्ञो येषां ते योगयज्ञाः।
स्वाध्यायेन वेदेन श्रवणमननादिना यत्तदर्थज्ञानं तदेव यज्ञो येषां ते। अथवा
वेदपाठयज्ञास्तदर्थज्ञानयज्ञाश्चेति द्विविधा यतयः प्रयत्नशीलाः। सम्यक्
शितं निशितं तीक्ष्णीकृतं व्रतं येषां ते।
