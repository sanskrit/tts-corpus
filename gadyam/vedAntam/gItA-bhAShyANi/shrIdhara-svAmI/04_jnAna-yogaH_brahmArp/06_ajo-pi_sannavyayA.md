+++
title = "06 अजोऽपि सन्नव्ययात्मा"

+++
।।4.6।। **नन्वनादेस्तव** कुतो जन्म अविनाशिनश्च कथं पुनर्जन्म येन बहूनि
मे व्यतीतानीत्युच्यते ईश्व रस्य तव पुण्यपापविहीनस्य कथं जीववज्जन्मेत्यत
आह **अजोऽपीति।** सत्यमेवं तथाप्यजोऽपि सन्नहं तथाव्ययात्माप्यनश्व
रस्वभावोऽपि सन् तथा ईश्व रोऽपि कर्मपारतन्त्र्यरहितोऽपि सन्स्वमायया
संभवामि सम्यगप्रच्युतज्ञानबलवीर्यादिशक्त्यैव भवामि। ननु तथापि
षोडशकलात्मकलिङ्गदेहशून्यस्य तव कुतो जन्मेत्यत उक्तम्। स्वां
शुद्धसत्त्वात्मिकां प्रकृतिमधिष्ठायं स्वीकृत्य विशुद्धोर्जितसत्त्व
मूर्त्या स्वेच्छयावतरामीत्यर्थः।
