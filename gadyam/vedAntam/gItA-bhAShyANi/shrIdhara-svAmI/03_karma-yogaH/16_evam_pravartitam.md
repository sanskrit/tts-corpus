+++
title = "16 एवम् प्रवर्तितम्"

+++
।।3.16।। यस्मादेवं परमेश्वरेणैव भूतानां पुरुषार्थसिद्धये कर्मादिचक्रं
प्रवर्तितं तस्मात्तदुकुर्वतो वृथैव जीवितमित्याह **एवमिति।**
परमेश्वरवाक्यभूताद्वेदाख्याद्ब्रह्मणः पुरुषाणां कर्मणि प्रवृत्तिः ततः
कर्मनिष्पत्तिः ततः पर्जन्यः ततोऽन्नम् ततो भूतानि भूतानां च पुनस्तथैव
कर्मणि प्रवृत्तिरित्येवं प्रवर्तितं चक्रं यो नानुवर्तयति नानुतिष्ठति
सोऽघायुः अघं पापरुपमायुर्यस्य सः। यत इन्द्रियैर्विषयेष्वेव रमति न तु
ईश्वराराधनार्थे कर्मणि। अतो मोघं व्यर्थ स जीवति।
