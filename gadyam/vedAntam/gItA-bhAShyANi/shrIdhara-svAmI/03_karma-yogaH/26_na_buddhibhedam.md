+++
title = "26 न बुद्धिभेदम्"

+++
।।3.26।। ननु कृपया तत्त्वज्ञानमेवोपदेष्टुं युक्तं नेत्याह **नेति।**
अज्ञानामतएव कर्मसङिगनां कर्मासक्तानामकर्तात्मोपदेशेन
बुद्धेर्भेदमन्यथात्वं न जनयेत्कर्मणः सकाशाद्बुद्धिचालनं न कुर्यादपि तु
जोषयेत्सेवयेत्। जुषी प्रीतिसेवनयोः अज्ञान्कर्माणि कारयेत्। कथम्।
युक्तोऽवहितो भूत्वा स्वयं च समाचरन्। बुद्धिचालने कृते सति कर्मसु
श्रद्धानिवृत्तेर्ज्ञानस्य चानुत्पत्तेस्तेषामुभयभ्रंशः स्यादिति भावः।
