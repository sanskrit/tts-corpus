+++
title = "01 ज्यायसी चेत्कर्मणस्ते"

+++
।।3.1।। एवं तावत्अशोच्यानन्वशोचस्त्वम् इत्यादिना प्रथमं मोक्षसाधनत्वेन
देहात्मविवेकबुद्धिरुक्ता। तदनन्तरंएषा तेऽभिहिता साङ्ख्ये बुद्धिर्योगे
त्विमां शृणु इत्यादिना कर्म चोक्तम्। नच तयोर्गुणप्रधानभावः स्पष्टं
दर्शितः। तत्र बुद्धियुक्तस्य स्थितप्रज्ञस्य
निष्कामत्वनितयेन्द्रियत्वनिरहंकारत्वाद्यभिधानात्एषा ब्राह्मी स्थितिः
पार्थ इति सप्रशंसमुपसंहाराच्च बुद्धिकर्मणोर्मध्ये बुद्धेः श्रैष्ठ्यं
भगवतोऽभिमतं मन्वानोऽर्जुन उवाच **ज्यायसी चेदिति।** कर्मणः
सकाशान्मोक्षान्तरङ्गत्वेन बुद्धिर्ज्यायस्यधिकतरा श्रेष्ठा चेत्तव संमता
तर्हि किमर्थं तद्युध्यस्वेति तस्मादुत्तिष्ठेति च वारंवारं वदन्घोरे
हिंसात्मके कर्मणि मां नियोजयसि प्रवर्तयसि।
