+++
title = "28 वेदेषु यज्ञेषु"

+++
।।8.28।। अध्यायार्थमष्टप्रश्नार्थनिर्णयं सफलमुपसंहरति **-- वेदेष्विति।**
वेदेष्वध्ययनादिभिः यज्ञेष्वनुष्ठानादिभिः तपःसु कायशोषणादिभिः दानेषु
सत्पात्रार्पणादिभिः यत्पुण्यफलमुपदिष्टं शास्त्रेषु तत्सर्वमत्येति ततोऽपि
श्रेष्ठं योगैश्वर्यं प्राप्नोति। किं कृत्वा।
इदमष्टप्रश्नार्थनिर्णयेनोक्तं तत्त्वं विदित्वा ततश्च योगी ज्ञानी भूत्वा
परमुत्कृष्टमाद्यं जगन्मूलभूतस्थानं विष्णोः परमं पदं प्राप्नोति।
