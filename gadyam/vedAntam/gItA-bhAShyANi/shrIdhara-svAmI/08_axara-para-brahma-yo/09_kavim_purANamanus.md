+++
title = "09 कविम् पुराणमनुशासितार"

+++
।।8.9।। पुनरप्यनुचिन्तनाय पुरुषं विशिनष्टि **-- कविमिति द्वाभ्याम्।**
कविं सर्वज्ञं सर्वविद्यानिर्मातारं पुराणमनादिसिद्धं अनुशासितारं
नियन्तारं अणोः सूक्ष्मादप्यणीयांसमतिसूक्ष्मम्
आकाशकालदिग्भ्योऽप्यतिसूक्ष्मतरं सर्वस्य धातारं पोषकं
अपरिमितमहित्वादचिन्त्यरूपम् मलीमसयोर्मनोबुद्ध्योरगोचरं
आदित्यवत्स्वपरप्रकाशात्मको वर्णः स्वरूपं यस्य तं तमसः प्रकृतेः
परस्ताद्वर्तमानंवेदाहमेतं पुरुषं महान्तम्। आदित्यवर्णं तमसः परस्तात् इति
श्रुतिः।
