+++
title = "21 अव्यक्तोऽक्षर"

+++
।।8.21।। अविनाशे प्रमाणं दर्शयन्नाह **-- अव्यक्त इति।** यो भावः
अव्यक्तोऽतीन्द्रियोऽक्षरः प्रवेशनाशशून्य इतितथाऽक्षरात्संभवतीह विश्वम्
इत्यादिश्रुतिष्वक्षर इत्युक्तः तं परमां गतिं गम्यं
पुरुषार्थमाहुःपुरुषान्न परं किंचित्सा काष्ठा सा परा गतिः इत्यादिश्रुतयः।
परमगतित्वमेवाह -- यं प्राप्य न निवर्तन्त इति। तच्च ममैव धाम स्वरूपम्।
ममैवेत्युपचारे षष्ठी राहोः शिर इतिवत्। अतोऽहमेव परमा गतिरित्यर्थः।
