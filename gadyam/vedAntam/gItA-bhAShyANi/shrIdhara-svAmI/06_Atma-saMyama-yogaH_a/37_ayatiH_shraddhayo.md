+++
title = "37 अयतिः श्रद्धयोपेतो"

+++
।।6.37।। अभ्यासवैराग्याभावेन कथंचिदप्राप्तसम्यग्ज्ञानः किं
फलमाप्नोतीत्यर्जुन उवाच **अयतिरिति।** प्रथमं श्रद्धोपेत एव योगे
प्रवृत्तः नतु मिथ्याचारतया। ततः परंतु अयतिर्न सम्यग्यतते। शिथिलाभ्यास
इत्यर्थः। तथा योगाच्चलितं मानसं विषयप्रवणं चित्तं यस्य। मन्दवैराग्य
इत्यर्थः। एवमभ्यासवैराग्यशैथिल्याद्योगस्य संसिद्धिं फलं ज्ञानमप्राप्य
कां गतिं प्राप्नोति।
