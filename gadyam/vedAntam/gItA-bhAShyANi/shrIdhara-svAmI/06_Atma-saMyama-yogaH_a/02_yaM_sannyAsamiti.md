+++
title = "02 यं सन्न्यासमिति"

+++
।।6.2।। कुत इत्यपेक्षायां कर्मयोगस्यैव संन्यासत्वं संपादयन्नाह **यमिति।**
यं संन्यासमिति प्राहुः प्रकर्षेण श्रेष्ठत्वेनाहुःसंन्यास एवात्यरेचयत्
इत्यादिश्रुतेः केवलात्फलसंन्यसनाद्धेतोः योगमेव तं जानीहि। कुत
इत्यपेक्षायामितिशब्दोक्तो हेतुर्योगेऽप्यस्तीत्याह **नहीति।** न संन्यस्तः
फलसंकल्पो येन सः कर्मनिष्ठो ज्ञाननिष्ठो वा कश्चिदपि न हि योगी भवति। अतः
फलसंकल्पत्यागसाम्यात्संन्यासात्संन्यासी च फलसंकल्पत्यागादेव
चित्तविक्षेपाभावाद्योगी च भवत्येव स इत्यर्थः।
