+++
title = "24 योऽन्तःसुखोऽन्तरारामस्तथान्तर्ज्योतिरेव"

+++
।।5.24।। ज्ञानिलक्षणं प्रपञ्चयत्युत्तरैः श्लोकैः। आरामः
परदर्शनादिनिमित्तं सुखम्। अत्र तु परमात्मदर्शनादिनिमित्तं तत्। सुखं
तूपद्रवक्षये व्यक्तम्। अत्र तु कामादिक्षये व्यक्तमात्मनः सुखम्
स्वयञ्ज्योतिष्ट्वाद्भगवतः। तद्व्यक्तेरन्तर्ज्योतिः।
सर्वेषामन्तर्ज्योतिष्ट्वेऽपि व्यक्तेर्विशेषः। असम्प्रज्ञातसमाधीनां
बाह्यादर्शनात्। दर्शनेऽप्यकिंञ्चित्करत्वादेवशब्दः। उक्तं चैतत्
दर्शनस्पर्शसम्भाषाद्यत्सुखं जायते नृणाम्। आरामः स तु विज्ञेयः सुखं
कामक्षयोदितम् इति नारदीये। स्वज्योतिष्ट्वान्महाविष्णोरन्तर्ज्योतिस्तु
तत्स्थितः इति च। अन्तस्सुखत्वादेः कारणमाह ब्रह्मणि भूत इति।
