+++
title = "54 स्थितप्रज्ञस्य का"

+++
।।2.54।। स्थिता प्रज्ञा ज्ञानं यस्य स स्थितप्रज्ञः। भाष्यतेऽनयेति भाषा
लक्षणमित्यर्थः। उक्तं लक्षणमनुवदति लक्षणानन्तरं पृच्छामीति
ज्ञापयितुम्। समाधिस्थस्येति। कं ब्रह्माणं ईशं रुद्रं च वर्तयतीति केशवः।
तथाहि निरुक्तिः कृता हरिवंशेषु रुद्रेण कैलासयात्रायाम् हिरण्यगर्भः कः
प्रोक्त ईशः शङ्कर एव च। सृष्ट्यादिना वर्तयति तौ यतः केशवो भवान्
इतिवचनान्तराच्च। किमासीत किं प्रत्यासीत। न चार्जुनो न जानाति
तल्लक्षणादिकम्। जानन्ति पूर्वराजानो देवर्षयस्तथैव च। तथाहि
धर्मान्पृच्छन्ति वार्तायै गुह्यवित्तये। न ते गुह्याः प्रतीयन्ते
पुराणेष्वल्पबुद्धिनाम् इति वचनात्।  
