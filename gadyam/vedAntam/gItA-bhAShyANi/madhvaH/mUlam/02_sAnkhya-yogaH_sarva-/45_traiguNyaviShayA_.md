+++
title = "45 त्रैगुण्यविषया वेदा"

+++
।।2.45।। तां योगबुद्धिमाह त्रैगुण्यविषया इत्यादिना। इतरदपोद्य वेदानां
परोक्षार्थत्वात्ति्रगुणसम्बन्धिस्वर्गादिप्रतीतितोऽर्थ इव भाति। परोक्षवादो
वेदोऽयं इति ह्युक्तम्। अतः प्रातीतिकेऽर्थे भ्रान्तिं मा
कुर्वित्यर्थः। वादो विषयकत्वं च मुखतोवचनं स्मृतम् इत्यभिधानात्। न तु
वेदपक्षो निषिध्यते। वेदे रामायणे चैव पुराणे भारते तथा। आदावन्ते च मध्ये च
विष्णुः सर्वत्र गीयते। सर्वे वेदा यत्पदम् कठो.2।15वेदोऽखिलो धर्ममूलं
स्मृतिशीले च तद्विदाम्। आचारश्चैव साधूनामात्मनो रुचि(नस्तुष्टि) रेव च
मनुः2।16वेदप्रणिहितो धर्मो ह्यधर्मस्तद्विपर्ययः। भाग.6।1।40 इति वेदानां
सर्वात्मना विष्णुपरत्वोक्तेस्तद्विहितस्य तद्विरुद्धस्य च
धर्माधर्मोक्तेश्च।  
