+++
title = "01 श्री भगवानुवाच"

+++
।।15.1।। संसारच्छेत्रे नमः। संसारस्वरूपतदत्ययोपायविज्ञानान्यस्मिन्नध्याये
दर्शयति। ऊर्ध्वो विष्णुः ऊर्ध्वपवित्रो वाजिनीवस्वमृतमस्मि। द्रविण ्ँ
सवर्चसम् \[तै.उ.1।10\] इति हि श्रुतिः। ऊर्ध्व उत्तमः सर्वतः; अधो
निकृष्टं शाखा भूतानि। श्वोऽप्येकप्रकारेण न तिष्ठतीत्यश्वत्थः। तथापि न
प्रवाहव्ययः। पूर्वब्रह्मकाले यथास्थितिः; तथा सर्वत्रापीत्यव्ययता।
फलकारणत्वाच्छन्दसां पर्णत्वम्; न हि कदाचिदप्यजाते पर्णे फलोत्पत्तिः।
