+++
title = "08 शरीरं यदवाप्नोति"

+++
।।15.8।। कर्षति इत्युक्ते जीवस्य स्वातन्त्र्यं प्रतीतं तन्निवारयति
शरीरमित्यादिना -- यद्यदा शरीरमवाप्नोति उत्क्रामति च जीवस्तदेश्वर एवैतानि
गृहीत्वा संयाति। यत्र यत्रैव संयुक्तो धाता गर्भं पुनः पुनः। तत्र तत्रैव
वसति न यत्र स्वयमिच्छति इति हि मोक्षधर्मे। भावाभावावपि जानन्गरीयो जानामि
श्रेयो न तु तत्करोमि। आशासु हर्म्यासु हृदासु कुर्वन्यथा नियुक्तोऽस्मि
तथा वहामि इति च। हत्वा जित्वाऽपि मघवन्यः कश्चित्पुरुषायते। अकर्तात्वेव
भवति कर्ता चैव करोति तत् इति च। तद्यथाहाऽनः
सुसमाहितमुत्सर्जद्यायादेवमेवायं शारीर आत्मा
प्राज्ञेनात्मनाऽन्वारूढमुत्सर्जद्याति \[बृ.उ.4।3।35\] इति च श्रुतिः।
वाङ्मनसि सम्पद्यते; मनः प्राणे; प्राणस्तेजसि; तेजः परस्यां देवतायाम्
\[छां.उ.6।8।6\] इति च। गन्धानिव सूक्ष्माणि। भोगोऽस्यापि साधितः
पुरस्तात्।
