+++
title = "15 शरीरवाङ्मनोभिर्यत्कर्म"

+++
।।18.14 -- 18.15।। अधिष्ठानं देहादिः। कर्ता विष्णुः स हि
सर्वकर्तेत्युक्तम् जीवस्य चाकर्तृत्वे प्रमाणमुक्तम्। करणमिन्द्रियादि च।
चेष्टाः क्रियाः हस्तादिक्रियाभिर्होमादिकर्माणि जायन्ते। ध्यानादेरपि
मानसी चेष्टा कारणम्। पूर्वतनी चेष्टाऽपि संस्कारकारणत्वेन भवति।
दैवमदृष्टम्। तथा चायास्यश्रुतिः -- देहो ब्रह्मार्थेन्द्रियाद्याः
क्रियाश्च तथाऽदृष्टं पञ्चमं कर्महेतुः इति।
