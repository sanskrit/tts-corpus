+++
title = "06 महर्षयः सप्त"

+++
।।10.6।। पूर्वे सप्तर्षयः -- मरीचिरत्र्यङ्गिरसौ पुलस्त्यः पुलहः क्रतुः।
वसिष्ठश्च महातेजाः इति मोक्षधर्मोक्ताः \[म.भा.12।335।28\]। ते हि
सर्वपुराणेषु उच्यन्ते। चत्वारः प्रथमाः स्वायम्भुवाद्याः तेषां हीमाः
प्रजाः -- नहि भविष्यतामिमाः प्रजा इति युक्तं -- विभागः प्राधान्यं च
प्राथमिकत्वादेव भवति। गौतमखिलेषु चोक्तम् -- स्वायम्भुवं रोचिषं च रैवतं च
तथोत्तमम्। वेद यः स प्रजावान् इति। पूर्वेभ्यो ह्युत्तरा जायन्त इत्येषां
प्राधान्यम्। अजातेषु च ज्यैष्ठ्यम्। तामसस्य भगवदवतारत्वादनुक्तिः। तच्च
भागवते प्रसिद्धम्। मानसत्वं च सर्वेषां मनूनामुक्तं भागवते ()ततो
मनून्ससर्जान्ते मनसा लोकभावनान् \[ \] इति। अन्यपुत्रत्वं त्वपरित्यज्यापि
शरीरं तद्भवति। प्रमाणं चोभयविधवाक्यान्यथाऽनुपपत्तिरेव। पूर्व इति
विशेषणाच्चैतत्सिद्धिः। मत्तो भावो येषां ते मद्भावाः। ये ते ब्रह्मणो
मानसा जातास्ते मत्त एव जाता इति भावः।
