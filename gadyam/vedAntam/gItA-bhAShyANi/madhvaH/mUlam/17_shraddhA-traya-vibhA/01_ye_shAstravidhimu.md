+++
title = "01 ये शास्त्रविधिमुत्सृज्य"

+++
।।17.1।। सर्वगुणपूर्णाय नमः। श्रीः। गुणभेदान् प्रपञ्चयत्यनेनाध्यायेन
शास्त्रविधिमुत्सृज्य अज्ञात्वैव। वेदः कृत्स्नोऽधिगन्तव्यः सरहस्यो
द्विजन्मना \[मनुः2।165\] इति विधिरुत्सृष्टो हि तैः। ये वै वेदं न पठन्ते
न चार्थं वेदोज्झांस्तान्विद्धि सानूनबुद्धीन् इति माधुच्छन्दसश्रुतिः।
अन्यथा तु तामसा इत्येवोच्येत। न तु विभज्य। यदि सात्विकास्तर्हि
नोत्सृष्टशास्त्राः। न हि वेदविरुद्धो धर्मः। वेदोऽखिलो धर्ममूलं स्मृतिशीले
च तद्विदाम् \[मनुः2।6\] इति हि स्मृतिः। वेदप्रणिहितो धर्मो
ह्यधर्मस्तद्विपर्ययः इति च भागवते \[6।1।40\]।
