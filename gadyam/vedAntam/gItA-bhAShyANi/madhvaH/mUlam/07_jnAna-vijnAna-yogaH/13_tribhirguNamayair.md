+++
title = "13 त्रिभिर्गुणमयैर्भावैरेभिः"

+++
।।7.13।। तर्हि कथमेवं न ज्ञायते इत्यत आह त्रिभिरिति। तादात्म्यार्थे मयट्।
तच्चोक्तन्तादात्म्यार्थे विकारार्थे प्राचुर्यार्थे मयट् त्रिधा इति। न हि
गुणकार्यभूता माया। गुणमयी 7।14 इति च वक्ष्यति। सिद्धं च कार्यस्यापि
तादात्म्यन्तादात्म्यं कार्यधर्मादेः संयोगो भिन्नवस्तुनोः इत्यादि
व्यासयोगे। भावैः पदार्थैः। सर्वे भावा दृश्यमाना गुणमया एत एवेति दर्शयति
एभिरिति। ज्ञानिव्यावृत्त्यर्थंइदं इति। गुणमयदेहादिकं दृष्ट्वेश्वरदेहेऽपि
तादृश इति मायामोहित इत्यर्थः। जगाद च
व्यासयोगेगौणान्ब्रह्मादिदेहादीन्दृष्ट्वा विष्णोरपीदृशः। देहादिरिति
मन्वानो मोहितोऽज्ञो जनो भृशम् इति। एभ्यो गुणमयेभ्यःगुणेभ्यश्च परं 14।19
इति वक्ष्यमाणत्वात्। केवलो निर्गुणश्च श्वे.उ.6।11 इत्यादिश्रुतिभ्यश्च
त्रैगुण्यवर्जितमिति चोक्तम्।
