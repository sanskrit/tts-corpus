+++
title = "16 चतुर्विधा भजन्ते"

+++
।।7.15 7.16।। तर्हि सर्वेऽपि किमिति नात्याययन्नित्यत आह न मामिति।
दुष्कृतित्वान्मूढाः अत एव नराधमाः। अपहृतज्ञानत्वाच्च मूढाः अत एवासुरं
भावमाश्रिताः। स च वक्ष्यतेप्रवृत्तिं निवृत्तिं च 16।7 इत्यादिना।
अपहारोऽभिभवः। उक्तं चैतद्व्यासयोगेज्ञानं स्वभावो जीवानां मायया
ह्यधिभूयते इति। असुषु रता असुराः तच्चोक्तं नारदीये ज्ञानप्रधाना देवास्तु
असुरास्तु रता असौ इति।
