+++
title = "20 द्यावापृथिव्योरिदमन्तरं"

+++
।।11.20।। मातापित्रोरन्तरङ्गः स एकः; रूपेण चान्यैः सर्वगतः स एकः इति
वारुणश्रुतेरेकेनैव द्यावापृथिव्योरन्तरं व्याप्तो भवति। पश्य मे पार्थ
रूपाणि \[1।6।18\] इति बहूनि रूपाणि प्रतिज्ञातानि मातापितरौ च
पृथिवीद्यावौ। मा नो माता पृथिवी दुर्मतौ धात् मधु द्यौरस्तु नः पिता
\[ऋक्सं.बृ.उ.6।3।6\] इत्यादिप्रयोगात्। न तु नियमतो भयप्रदं तत्स्वरूपम्।
नारदस्य तदभावात्। केषाञ्चित्तथा दर्शयति भगवान् -- प्रियन्ति केचित्तस्य
रूपस्य दृष्टौ बिभेति कश्चिदभ्यसे सर्वतृप्तिः इति वारुणशाखायाम्। न तु तं
सर्वे पश्यन्ति। अदृष्ट्वाऽपि तान्निरूप्य भयेन द्रष्टुस्तथा प्रतिभाति।
तथा च गौतमखिलेषु -- दृष्ट्वा देवं मोदमाना अदृष्ट्वाऽप्येतद्भयाद्बिभ्यतो
दृष्टवत्ते। पश्यन्ति ते न्यस्तचक्षुर्मुखांस्तु तस्मिन्नेवैते मनसो
गतत्वात् इति।
