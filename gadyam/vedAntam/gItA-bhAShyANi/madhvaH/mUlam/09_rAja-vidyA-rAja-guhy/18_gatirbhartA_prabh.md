+++
title = "18 गतिर्भर्ता प्रभुः"

+++
।।9.18।। गम्यते मुमुक्षुभिरिति गतिः। तथा हि सामवेदे वासिष्ठशाखायाम् अथ
कस्मादुच्यते गतिरिति ब्रह्मैव गतिरिति तद्धि गम्यते पापविमुक्तैः इति।
साक्षादीक्षत इति साक्षी। तथाहि बाष्कलशाखायाम् स
साक्षादिदमद्राक्षीद्यदद्राक्षीत्तत्साक्षिणः साक्षित्वम् इति। शरणमाश्रयः
संसारभीतस्य। परं परायणं इत्याद्युक्तम्। नारायणं महाज्ञेयं विश्वात्मानं
परायणम् \[म.ना.उ.9।3\] इति च। संहारकाले प्रकृत्या जगदत्र निधीयत इति
निधानम्। तथा हि ऋग्वेदखिलेषु अपश्यमप्यये मायया विश्वकर्मण्यदो जगन्निहितं
शुभ्रचक्षुः इति।
