+++
title = "39 आवृतञ् ज्ञानमेतेन"

+++
।।3.39।। शास्त्रतो जातमपि ज्ञानं परमात्मापारोक्ष्याय न प्रकाशते
कामेनावृतं ज्ञानिनोऽपि किम्वल्पज्ञानिनः। कामरूपेण कामाख्येन नित्यवैरिणा
दुष्पूरेण। दुःखेन हि कामः पूर्यते। न हीन्द्रादिपदं सुखेन लभ्यते।
यद्यपीन्द्रादिपदं प्राप्तं पुनर्ब्रह्मादिपदमिच्छतीत्यलं
बुद्धिर्नास्तीत्यनलः। उक्तं चज्ञानस्य ब्रह्मणश्चाग्नेर्धूमो बुद्धेर्मलं
तथा। आदर्शस्याथ जीवस्य गर्भस्योल्बो हि कामकः इति।
