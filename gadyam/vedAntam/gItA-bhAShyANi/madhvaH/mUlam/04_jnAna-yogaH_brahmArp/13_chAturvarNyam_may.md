+++
title = "13 चातुर्वर्ण्यम् मया"

+++
।।4.13।। अहमेव हि कर्तेत्याह चातुर्वर्ण्यमिति चतुर्वर्णसमुदायः।
सात्त्विको ब्राह्मणः सात्त्विकराजसः क्षत्रियः राजसतामसो वैश्यः तामसः
शूद्र इति गुणविभागः। कर्मविभागस्तुशमो दमः 18।42 इत्यादिना वक्ष्यते।
क्रियायां वैलक्षण्यात्कर्ताऽप्यकर्ता। तथा हि श्रुतिः विश्वकर्मा विमनाः
ऋक्सं.8।3।17 इत्यादि। तनुर्विद्या क्रियाऽऽकृतिः भाग.6।4।46 इति च। साधितं
चैतत्पुरस्तात् पृ.142।
