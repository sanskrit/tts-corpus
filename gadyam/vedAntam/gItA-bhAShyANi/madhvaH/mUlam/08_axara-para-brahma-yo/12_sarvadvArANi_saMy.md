+++
title = "12 सर्वद्वाराणि संयम्य"

+++
।।8.12 -- 8.13।। ब्रह्मनाडीं विना यद्यन्यत्र गच्छति तर्हि विना मोक्षं
स्थानान्तरं प्राप्नोतीति सर्वद्वाराणि संयम्यनिर्गच्छंश्चक्षुषा सूर्यं
दिशः श्रोत्रेण चैव हि इत्यादिवचनात् व्यासयोगे मोक्षधर्मे च। हृदि
नारायणे। ह्रियते त्वया जगद्यस्माद्धृदित्येवं प्रभाषसे इति पाद्मे। नहि
मूर्धनि प्राणे स्थिते हृदि मनसः स्थितिः सम्भवति। यत्र प्राणो मनस्तत्र
तत्र जीवः परस्तथा इति व्यासयोगे। योगधारणामास्थितः योगभरण एवाभियुक्त
इत्यर्थः।
