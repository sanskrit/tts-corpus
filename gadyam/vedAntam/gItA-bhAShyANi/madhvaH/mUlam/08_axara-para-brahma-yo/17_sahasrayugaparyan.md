+++
title = "17 सहस्रयुगपर्यन्तमहर्यद्ब्रह्मणो"

+++
।।8.17 -- 8.19।। मां प्राप्य न पुनरावृत्तिरिति स्थापयितुं
अव्यक्ताख्यात्मसामर्थ्यं दर्शयितुं प्रलयादि दर्शयति --
सहस्रयुगेत्यादिना। सहस्रशब्दोऽत्रानेकवाची। ब्रह्मपरम्। सा विश्वरूपस्य
रजनी इति श्रुतिः। द्विपरार्धप्रलय एवात्र विवक्षितः। अव्यक्ताद्व्यक्तयः
सर्वाः \[8।18\] इत्युक्तेः। उक्तं च महाकौर्मेअनेकयुगपर्यन्तं
महाविष्णोस्तथा निशा। रात्र्यादौ लीयते सर्वमहरादौ तु जायते इति च। यः स
सर्वेषु भूतेषु \[8।20\] इति वाक्यशेषाच्च।
