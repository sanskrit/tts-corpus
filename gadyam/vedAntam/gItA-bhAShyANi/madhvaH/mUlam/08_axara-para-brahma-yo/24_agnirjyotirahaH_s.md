+++
title = "24 अग्निर्ज्योतिरहः शुक्लः"

+++
।।8.24।। ज्योतिरर्चिः। तेऽर्चिषमभिसम्भवन्ति \[बृ.उ.6।2।15\] इति हि
श्रुतिः। तथा च नारदीये -- अग्निं प्राप्य ततश्चार्चिस्ततश्चाप्यहरादिकम्
इति। अभिमानिदेवताश्चाग्न्यादयः। कथमन्यथाअह्न आपूर्यमाणपक्षं
\[छा.उ.5।1।1\] इति युज्यते। दिवादेदेवताभिस्तु पूजितो ब्रह्म याति हि इति
ब्राह्मे। मासाभिमानिभ्यो अयनाभिमानी च पृथक्। तच्चोक्तं गारुडे --
पूजितस्त्वयनेनासौ मासाः परिवृतेन हि इति। अहरभिजिता शुक्लं पौर्णमास्यायनं
विषुवा सह तच्चोक्तं ब्रह्मवैवर्ते -- साह्ना मध्यन्दिनेनाथ शुक्लेन च
सपूर्णिमा। सविष्वा चायनेनासौ पूजितः केशवं व्रजेत्। इति।
