+++
title = "36 असंयतात्मना योगो"

+++
।।6.35 6.36।। संयतेति श्लोको व्यर्थ इव प्रतीयते तन्निवर्त्यामाशङ्कां
सूचयन् तात्पर्यमाह **न चे**ति। यथा मत्तमातङ्गः स्वयमेव श्रान्तः शान्तो
भवति तथा विषयैस्तुष्टं मनः कदाचित्स्वयमेव नियतं भवति किमभ्यासादिना
इत्येतन्नैवेत्यर्थः। कुतः इत्यत आह **शुभे**ति। सदेति पूर्वेण सम्बन्धः।
अनेनात्र शुभेच्छादिकमप्युलक्षितमिति सूचितम्। मुक्तिबीजत्वान्मनोनियमनस्य
मुक्तिरित्युक्तम्।
