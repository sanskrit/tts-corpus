+++
title = "23 तं विद्याद्"

+++
।।6.23।। ननु दुःखसम्बन्धस्य वियोगो ध्वंसः स कथं योगः स्यात् इत्यत आह
**दुःखेति**। करणेऽपि घञः स्मरणात्। एवं तर्हि दुःखवियोगमित्येव वक्तव्यम्
किं संयोगशब्देन इत्यत आह **न केवलमि**ति। वियोगशब्दो निवारणे वर्तत इति
भावः। एतच्च पदाधिक्यादेव लभ्यते नान्यथा। ननुस निश्चयेन योक्तव्यः इति
पुनर्विधानं किमर्थं निश्चयेनेत्यादिविशेषविधानार्थमिति चेत् न महाफले
सन्देहात् प्रवृत्त्यभावेननिश्चयेन इत्यस्य वैयर्थ्यादित्यत आह
**निश्चयेने**ति। अयोगव्यवच्छेदे निश्चयशब्द इत्यर्थः। कुत्रायोगो
व्यवच्छिद्यत इत्यत उक्तं **बुभूषुणे**ति मुमुक्षुणेत्यर्थः।
