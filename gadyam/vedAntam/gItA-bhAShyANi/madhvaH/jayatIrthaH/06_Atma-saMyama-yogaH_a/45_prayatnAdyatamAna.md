+++
title = "45 प्रयत्नाद्यतमानस्तु योगी"

+++
।।6.45।। योगजिज्ञासामात्रेण परब्रह्मप्राप्तिश्चेत् योगानुष्ठानवैयर्थ्यं
स्यादित्यत एतदेवाशङ्क्य भगवतैवोत्तरं दत्तमित्याह **नैके**ति। न
योगजिज्ञासामात्रेणेत्यभिप्रायः। अत्र योगजिज्ञासोरपरामर्शात् कथं
तद्विषयमेतदित्यतोऽध्याहारेण व्याचष्टे **जिज्ञासुरि**ति। ज्ञात्वा योगमिति
शेषः। यतनानन्तरमनेकजन्मसंसिद्ध इत्यन्यथाप्रतीतिनिरासायाह **एवमि**ति।
योगे सम्पूर्णे संसिद्धेर्विलम्बे कारणाभावादिति भावः। व्याख्यातार्थे
पुराणसम्मतिमाह **आह चे**ति।
