+++
title = "02 यं सन्न्यासमिति"

+++
।।6.2।। ननु सन्न्यासयोगौ भिन्नलक्षणौ तत्कथं तयोरैक्यमुच्यते इत्यत आह
**सन्न्यासोऽपी**ति। सन्न्यासी च योगी चेत्युक्त्या
प्राप्तात्यन्तभेदशङ्कानिवृत्त्यर्थमिति शेषः। अमुख्ययोगापेक्षया
पृथगुक्तोऽपीत्यपेरर्थः। योगशब्देन मुख्योऽत्राभिहितः। अतएव
वक्ष्यत्युपायवानिति अन्तर्भूतत्वादैक्योक्तिरित्यर्थः। सन्न्यासस्य
योगान्तर्भूतत्वमुपपाद्यते **न ही**ति। तदसत्
सङ्कल्पत्यागमात्रस्यासन्न्यासत्वात्। ईश्वराराधनाय स्वकर्मकरणमात्रं योगः
तस्य सन्न्यासाभावेऽप्युपपत्तेरित्यत आह **कामे**ति। सङ्कल्पशब्दस्य
कामाद्युपलक्षणत्वाद्योगशब्दस्य
ज्ञानोपायरूपमुख्ययोगार्थत्वान्नानुपपत्तिरिति भावः।
