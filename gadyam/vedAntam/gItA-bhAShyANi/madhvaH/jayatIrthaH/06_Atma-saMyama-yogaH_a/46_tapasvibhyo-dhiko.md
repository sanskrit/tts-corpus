+++
title = "46 तपस्विभ्योऽधिको योगी"

+++
।।6.46।। ननु ज्ञानं योगस्य फलं तत्कथं ज्ञानिभ्योऽप्यधिको मतः इत्यत आह
**ज्ञानिभ्य** इति। यद्यपिज्ञानतपसा पूताः 4।10 इति ज्ञानमपि तपस्तथापि
तदतिरिक्तमेवात्र विवक्षितमित्याह **तपस्विभ्य** इति।
ब्रह्मज्ञानादाधिक्यस्यासम्भवाद्योगज्ञानाधिक्यस्य पृथगुक्तत्वादिति भावः।
अतएव पूर्वं तद्व्याख्यातम्। उक्तार्थमुपपादयन् श्लोकद्वयार्थं
पुराणवाक्येनाह **उक्तं चे**ति। मुमुक्षूणां एतेन सर्वेषामपि योगिनां मध्ये
यो मां भजते स युक्ततरो मतः। तत्रापि मद्गतेनान्तरात्मना यो भजते स
युक्ततमो मत इति व्याख्यात भवति। ज्ञानिभ्योऽपि मतोऽधिकः
इत्येतद्योगज्ञानविषयमेव न तद्ब्रह्मज्ञानविषयमित्येतत्पुराणवाक्येन
स्थापयति **अज्ञात्वे**ति। योगमिति शेषः। साधनाधिकं साधनेष्वधिकम्।
