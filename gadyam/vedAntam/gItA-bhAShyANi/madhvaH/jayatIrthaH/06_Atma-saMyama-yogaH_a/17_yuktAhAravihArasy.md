+++
title = "17 युक्ताहारविहारस्य"

+++
।।6.16 6.17।। न चैकान्तमनश्नतः ৷৷. जाग्रतो नैव च इति
युञ्जानस्यानशनजागरणनिषेधः क्रियते स सर्वविषय इति प्रतीतिनिरासायार्थमाह
**अनशनादि**ति। कुतः इत्यतः शक्तस्य तद्विधानादित्याह **उक्तं ही**ति।
आमीलिताक्ष ईषन्निमीलिताक्षः शक्तस्त्विति सम्बन्धः। आहारादीनां केन
युक्तत्वं इत्यत आह **युक्ते**ति। उपायः समाधिः। समाधिर्हि धात्वर्थः।
तद्वत्ता च प्रत्ययार्थः। अतः सोपायेत्युक्तम्। आहारादेः सोपायत्वं नाम
कीदृशं इत्यत आह **यावते**ति। आदिपदेनेन्द्रियोत्सेकालस्यादेः सङ्ग्रहः।
उपायेन साहित्यं नाम तदविरोधित्वम्। तच्चैवम्भूतमित्यर्थः।
