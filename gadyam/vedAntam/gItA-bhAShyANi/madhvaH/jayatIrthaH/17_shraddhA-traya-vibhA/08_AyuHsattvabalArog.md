+++
title = "08 आयुःसत्त्वबलारोग्यसुखप्रीतिविवर्धनाः"

+++
।।17.8।। प्रीतिविवर्धनाः हृद्याः इत्येतयोरर्थभेदमाह -- **प्रीतिरि**ति।
**अनन्तरिके**ति ठन्प्रत्ययान्तम् सेवाव्यवहितकाल इत्यर्थः। प्रियं
तत्कालसौख्यदं इति वचनात्। दर्शनेऽनुभवे सति पश्चादपि यन्मनोहारित्वं
तद्धृद्यत्वम्। हृद्यं पश्चान्मनोहारि इति वचनादित्यर्थः। आहाराणां
क्षणिकानामभावात्कथं स्थिराः इति। विशेषणमित्यत आह -- **स्थिराश्चे**ति।
चस्त्वर्थः। प्रसिद्धं स्थैर्यं व्यावर्तयति। तदैवाचिरकाल एव पक्वा
निर्वृत्तपाकाश्चिरकालं देहे गुणप्रदा इत्यर्थः। असम्भवपरिहाराय तानुदाहरति
**तथा ही**ति।
