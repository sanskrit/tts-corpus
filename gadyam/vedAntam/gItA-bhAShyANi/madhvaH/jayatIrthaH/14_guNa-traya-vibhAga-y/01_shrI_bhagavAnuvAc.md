+++
title = "01 श्री भगवानुवाच"

+++
।।14.1।। उत्तरेषां पञ्चानामध्यायानां प्रतिपाद्यमाह -- **साधनमि**ति। योगे
त्विमां शृणु \[2।39\] इति प्रतिज्ञायाषष्टपरिसमाप्तेः कामवर्जनादीति
कर्तव्यतासहितं कर्मध्यानलक्षणं ज्ञानसाधनमुक्तम्।
तत्रेतिकर्तव्यतांशमुत्तरैरध्यायैः प्रपञ्चयतीत्यर्थः। मम योनिर्महद्ब्रह्म
\[14।3\]न तद्भासयते सूर्यः \[15।6\] इत्यादिनेश्वरमाहात्म्यस्यापि
वचनात्कथमेतत् इत्यत उक्तम् -- **प्राधान्येने**ति। प्राचुर्यापेक्षया
संग्राहकमेतदित्यर्थः। अवान्तरप्रतिपाद्यभेदादध्यायभेदः। तत्रयावत्सञ्जायते
किञ्चित् \[13।27\] इत्युक्तविवरणपूर्वकंकारणं गुणसङ्गोऽस्य \[13।22\]
इत्युक्तं गुणसम्बन्धं प्रपञ्च्य तदत्ययसाधनमनेनाध्यायेनोच्यते।
