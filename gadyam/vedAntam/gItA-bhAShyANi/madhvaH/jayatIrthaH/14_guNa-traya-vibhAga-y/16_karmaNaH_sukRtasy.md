+++
title = "16 कर्मणः सुकृतस्याहुः"

+++
।।14.16।। दुःखशब्दः केवलदुःखवाचीत्यन्यथाप्रतीतिनिरासायाह **रजस** इति।
दुःखशब्देनोच्यत इति शेषः। तत्कथं इत्यत उक्तम् **अल्पे**ति।
अल्पत्वात्सुखस्याविवक्षेति भावः। कुतः इत्यत आह -- **तथा ही**ति। रजस इति
पञ्चमी। मात्रयेति सुखविशेषणम्। स्तोकात्मकं सुखं दुःखं चेत्यर्थः। तान्
राजसकर्मिणः। केवलदुःखार्थाङ्गीकारे बाधकं चाह -- **अन्यथे**ति।
**अतिकष्टत्वा**त् ज्ञानादपि कष्टत्वात्। तत्फलकस्य रजसः। तथा चमध्ये
तिष्ठन्ति राजसाः ৷৷. अधो गच्छिन्ति तामसाः। \[14।18\] इत्याद्ययुक्तं
स्यादिति भावः।
