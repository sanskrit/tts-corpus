+++
title = "02 अहिंसा"

+++
।।16.2।। पैशुनाभावोऽपैशुनं च परस्यापराधावचनमिति तदसत्;
शिष्यादिदोषानुवादस्य शिक्षार्थस्यापि तत्त्वप्राप्तेरित्याशयेनाह --
**पैशुनमि**ति। राजादेस्तच्छ्रावणम्। **परोपद्रवनिमित्ते**ति दोषेषूपचारः।
अनेन परोपद्रवायेति सूचयति। वचः कथनम्। मदात्कारणात्।
भीतेरदृष्टिरनुत्पत्तिरिति यावत्। भीतेर्भीतिकारणस्य तथात्वेनादृष्टिरिति
वा। बालादीनां भीतेरदर्शनं व्यावर्तयितुंमदात् इत्युक्तम्। अनेन
धात्वर्थोऽप्यनुगतः। एतेनासुरलक्षणं दर्पोऽपि व्याख्यातः।
अलोलुप्त्वाचापलत्वयोर्भेदं क्रमेण सप्रमाणकं दर्शयति -- **लौल्यमि**ति।
लोलुप्त्वपर्यायोऽयमिति अतएवमुक्तम्।
