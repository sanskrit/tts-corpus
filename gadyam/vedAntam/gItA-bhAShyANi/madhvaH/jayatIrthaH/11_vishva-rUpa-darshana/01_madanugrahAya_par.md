+++
title = "01 मदनुग्रहाय परमम्"

+++
।।11.1।। एतदध्यायप्रतिपाद्यमर्थमाह -- **यथे**ति। दशमान्ते
\[42\]विष्टभ्याहमिदं कृत्स्नमेकांशेन स्थितो जगत् इति व्याप्तोपासनं
सङ्क्षेपेणोक्तम्। न च सङ्क्षेपोक्तस्य ध्यानं शक्यम्; बुद्धावनारोहात्।
अतो यथाभूते व्याप्तरूपे विस्तरेण श्रुते ध्यानं शक्यं भवति;
तथाभूतस्वरूपस्थितिरर्जुनाय प्रदर्शितस्यानुवादेन
अनेनैकादशेनाध्यायेनोच्यते। स्वरूपग्रहणेन विश्वरूपस्य मायादिना तदैव
निर्माय विसृष्टत्वं निवारयति।
