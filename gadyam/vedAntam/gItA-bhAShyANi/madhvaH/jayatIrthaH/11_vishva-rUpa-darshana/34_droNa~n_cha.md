+++
title = "34 द्रोणञ् च"

+++
।।11.34।। यद्वा जयेम यदि वा नो जयेयुः \[2।6\] इत्यस्य सन्देहेऽपि
प्रवृत्तिर्युक्ता; पक्षद्वयेऽपि फललाभादितिहतो वा \[2।37\]
इत्युत्तरमुक्तम्; इदानीं तव पराजयशङ्काऽपि नास्तीत्युच्यते -- **द्रोणं
चे**ति। तत्र द्रोणस्य धनुर्विद्याचार्यत्वेन; भीष्मस्य
स्वच्छन्दमृत्युत्वेन चाशङ्काविषयत्वाद्युक्तं योधवीरसमुदायात् पृथक्कृत्य
स्वशब्देन ग्रहणम्। जयद्रथस्य कर्णस्य च कुतः इत्यत आह -- **योऽस्येति**।
अस्य जयद्रथस्य। तच्छिरस्तस्य पातयितुः शिरः। भेत्स्यति भेत्स्यते।
तत्पितुर्जयद्रथपितुः। शक्तिरस्ति कर्णस्येति शेषः। कर्णो विशेषेणोक्त इति
वर्तते।
