+++
title = "23 नैनञ् छिन्दन्ति"

+++
।।2.23।। नैमित्तिकनाशस्य प्राङ्निरस्तत्वात्किं नैनमिति
श्लोकेनेत्यतस्तन्निवर्त्याशङ्काप्रदर्शनपूर्वकं तात्पर्यमाह **स्वत**
इति। स्वतः कालतः। प्रायो बाहुल्येन
शङ्क्यमाननिमित्तव्यावृत्त्यर्थमेतदव्ययम्। केनचिच्छस्त्रादिना स्याद्विनाश
इति शेषः। असम्भावितशङ्क्या न पर्यवसानमित्यतो दृष्टान्तमाह
**ककच्छेदादि**वदिति। यथा दक्षस्य प्रजापतेः शिरश्छेदो न स्वतो जातः नापि
वीरभद्रस्यायुधेन निमित्तेन किन्तु यज्ञपशुभावनाख्येन निमित्तविशेषेण
तथेत्यर्थः। इत्यत एवं शङ्कितत्वात्। विशिष्यन्त इति विशेषाः।
विशिष्टनिमित्तानि विनाशस्य।  
