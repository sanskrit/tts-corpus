+++
title = "25 नाहम् प्रकाशः"

+++
।।7.25।। तथापिनाहं प्रकाशः इति पुनरुक्तिरित्यतस्तात्पर्यमाह **अज्ञानं
चे**ति। येनाज्ञानेन मामन्यथा मन्यन्ते तदज्ञानं च मदिच्छाधीनमेव न
स्वतन्त्रं येन तया निन्दया मम खेदः स्यादिति भावः। योग एव माया इति
व्याख्यानं (शं.) असदिति भावेनाह **योगेने**ति। सामर्थ्यमेवोपायः। युज्यते
येन योगोऽसावुपायः शक्तिरेव च इति वचनाद्योगशब्दस्योभयार्थत्वेन
द्वन्द्वैकवद्भावः किं न स्यात् इति चेत् न मायया चेत्यस्य वैयर्थ्यापत्तेः
तस्या अप्युपायविशेषत्वात्। अत एवोपायार्थत्वं गृहीत्वा सामर्थ्येति
तद्व्याख्यानं कृतम्। इदं तात्पर्यं श्लोके न प्रतीयत इत्यत आह
**मयैवे**ति। उक्तार्थस्थापनाय पुराणसम्मतिमाह **तथे**ति।
