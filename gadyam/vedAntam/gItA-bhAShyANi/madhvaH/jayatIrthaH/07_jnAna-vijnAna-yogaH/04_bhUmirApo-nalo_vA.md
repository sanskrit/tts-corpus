+++
title = "04 भूमिरापोऽनलो वायुः"

+++
।।7.4।। मनुष्याणामितिवदुत्तरमप्यन्यार्थमिति प्रतीतिनिरासार्थं
प्रतिज्ञातयोरुभयोः किमादावुच्यते इत्यपेक्षायां चाह **प्रतिज्ञातमि**ति।
असङ्गतिपरिहारायानन्यार्थताज्ञापनाय च ज्ञानस्य प्राथम्ये हेतुसूचनाय च
प्रतिज्ञातमित्युक्तम्। प्रतिज्ञातत्वेन सङ्गतं प्रतिज्ञातमेव। न तु तदर्थं
प्राथम्येन प्रतिज्ञातम्। रसोऽहं इत्यतः प्राक्तनग्रन्थसङ्ग्रहायादिपदम्।
महत्तत्त्वमत्र नोपात्तं तत्किं नास्त्येव इत्यत आह **महत** इति।
अहङ्कारेऽहङ्कारशब्दार्थेऽन्तर्भावः। कार्यवाचिनाऽहङ्कारशब्देन कारणस्य
महतोऽप्युलक्षणमेव न त्वभाव इत्यर्थः।
