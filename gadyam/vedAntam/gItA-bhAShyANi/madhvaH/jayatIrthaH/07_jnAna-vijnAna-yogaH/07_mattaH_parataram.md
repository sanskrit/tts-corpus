+++
title = "07 मत्तः परतरम्"

+++
।।7.7।। नन्वपरं परं च तत्त्वमुक्त्वा परतरोऽहमिति वक्तव्यंमत्तः इति
किमुच्यते इत्यतस्तात्पर्यमाह **अहमेवे**ति। परापरप्रकृत्योः
स्वाधीनत्वोक्त्यैव स्वस्य परतरत्वमुक्तप्रायम्। किं त्वपरतत्त्वं यथाऽनेकं
भूम्यादिभेदेन तथा च परतत्त्वंमुक्तस्तु स्यात्पराभासः इति वचनात्। तथा
परतरमपि किमनेकमुत त्वमेक एव इति जिज्ञासायामहमेव परतर इत्यनेनोच्यत
इत्यर्थः। कथमनेनेदं लभ्यते भगवत्प्रतियोगिकाधिक्यवन्निषेधस्यात्र
प्रतीतेरित्यतो योजयति **मत्त** इति। अन्यथा तरपोऽन्यशब्दस्य च
वैयर्थ्यादिति भावः।
