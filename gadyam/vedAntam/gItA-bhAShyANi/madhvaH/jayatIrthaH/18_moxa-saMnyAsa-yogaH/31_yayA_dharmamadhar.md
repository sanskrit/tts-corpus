+++
title = "31 यया धर्ममधर्मम्"

+++
।।18.31।। यया धर्ममधर्मं चेति राजस्या बुद्धेर्धर्मादिविषयायाः
अयथार्थज्ञानहेतुत्वमुच्यत,इत्यन्यथाप्रतीतिनिरासार्थमाह --
**यथार्थत्वे**ति। अयथावत्प्रजानातीत्यस्य यथार्थज्ञानजनननियमाभावे
तात्पर्यमित्यर्थः। प्रतीत एवार्थः किं न स्यात् इत्यत आह --
**अन्यथे**ति। राजस्याः इति षष्ठ्यन्तमनुवर्तते। तामस्याः इति पञ्चमी;
भेदाभावाद्भेदाभावप्रसङ्गात्।
