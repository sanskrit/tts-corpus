+++
title = "78 यत्र योगेश्वरः"

+++
।।18.78।। इदानीं समापितभाष्यो भगवानाचार्यो भाष्यनिर्माणस्य फलं
भगवत्प्रीतिमेवाशास्ते -- **पूर्णे**ति। एतद्गीतामित्यनेन निरूपणमित्यनेन च
सम्बध्यते। तेनेति श्रवणाद्यदिति लभ्यते। करतलकलितामलकमिव प्रभुणा
येनेदमवगतं विश्वम्। स जयति जनकसुतायाः कान्तः श्रीरघुनन्दनो देवः।।1।।  
  
नमामि व्यासदासस्य पूर्णबुद्धेः पदाम्बुजे। नतामरशिरोरत्नराजिनीराजिते
सदा।।2।।  
  
अक्षोभ्यतीर्थगुरुणा शुकवच्छिक्षितस्य मे। वचोभिरमृतप्रायैः प्रीयन्तां
सततं बुधाः।।3।।
