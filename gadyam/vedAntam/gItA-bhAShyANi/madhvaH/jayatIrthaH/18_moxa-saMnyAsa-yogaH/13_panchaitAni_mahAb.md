+++
title = "13 पञ्चैतानि महाबाहो"

+++
।।18.13।। पञ्चेत्यादेः प्रकृतेन सङ्गत्यप्रतीतेस्तामाह -- **पुनरि**ति। न
केवलं काम्यानां कर्मणां न्यासः सन्न्यासः; किन्तु
कर्तृत्वाभिमानत्यागश्चेत्येवं प्रागुक्तं सन्न्यासं पुनः प्रपञ्चयितुं
आत्मनोऽकर्तृत्वे क्रियानिष्पत्तिप्रसङ्गादङ्गीकार्ये कर्तृत्वे कथं
तदभिमानत्यागो युक्तः इत्याशङ्कापरिहारार्थमात्यव्यतिरिक्तान्येव
कर्मकारणान्याहेत्यर्थः। साङ्ख्यशब्दः कापिलतन्त्रे रूढः। कृतं कर्म
तस्यान्तो निवृत्तिर्यत्रोच्य इत्युपनिषत्सु कृतान्तशब्दं
कश्चिद्व्याख्यातवान्; तदुभयं निवर्तयितुमाह -- **साङ्ख्य** इति।
ज्ञानार्थः सिद्धान्तो ज्ञानसिद्धान्तः सिद्धान्त इति शास्त्रं लक्ष्यते;
कापिलतन्त्रस्य निन्दितत्वात् उपनिषत्स्वपि कर्मत्यागाप्रतिपादनात्।
