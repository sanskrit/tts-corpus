+++
title = "09 न च"

+++
।।9.9।। स्वतः कर्तृत्वे कथमुदासीनत्वमुच्यते इति चेत्; न वतिना तस्य
निषिद्धत्वादिति भावेनाह -- **उदासीनव**दिति। अनुदासीनत्वेऽपि वतिर्व्यर्थः
स्यात्; अन्यस्य तदर्थस्याभावादित्यत आह -- **तदर्थमि**ति। वत्यर्थं
सादृश्यं स्वयमेव विवृणोतीत्यर्थः। परमेश्वरस्य कर्मसु सक्त्यभावे
प्रमाणमाह -- **अवाक्ये**ति। सर्वथोदासीन एव किं न स्यात् इति चेत्; न तथा
सति प्रकृत्यादीनामसत्त्वप्रसङ्गादिति भावेनाह -- **द्रव्यमि**ति।
यदीश्वरस्य स्वतः कर्तृत्वं स्यात्तदाउदासीनं इत्येतत्;न तु मां तानि
कर्माणि निबध्नन्ति इत्यत्र कथं हेतुः स्यात् इत्यत आह -- **यस्ये**ति।
असक्त्या अनादरेणानायासेनेति यावत्। भगवतोऽपि कर्मबन्धोऽस्तीति
केषाञ्चित्प्रलापः; यथाविष्णुर्येन दशावतारगहने क्षिप्तो महासङ्कटे
\[भ.नी.श.92\] इत्यादि तन्निरासाय श्रुत्युपपत्ती प्राह -- **न कर्मणे**ति।
नियामयति नियच्छति।
