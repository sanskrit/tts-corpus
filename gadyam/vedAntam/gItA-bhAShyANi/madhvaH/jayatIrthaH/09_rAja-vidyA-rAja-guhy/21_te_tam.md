+++
title = "21 ते तम्"

+++
।।9.20 -- 9.21।। सदसच्चाहमर्जुन \[9।16\] इति
विज्ञानस्योपसंहृतत्वादुत्तरस्यासङ्गतिमाशङ्क्याह -- **तथापी**ति। अहं
क्रतुः \[9।16\] इत्यादिना सर्वक्रत्वादिभोक्तृत्वं यदुक्तं भगवतस्तदसदिति
वक्ष्यामीति गूढाभिसन्धिना यदि सर्वत्र भोक्ता भगवान्; तर्हि किं भागवतानां
त्रैविद्यानां च फलसाम्यमेव इति पृष्टस्येदमुत्तरमित्याशयः। तथापि सर्वत्र
भगवतो भोक्तृत्वेऽपि मद्भजनं भागवतैरनुष्ठितम्; देवतेति पित्राद्युपलक्षणम्
त्रैविद्याद्यनुष्ठिताद्वरमुत्कृष्टफलम्। इत्यादिना श्लोकत्रयेण।
