+++
title = "10 मयाऽध्यक्षेण प्रकृतिः"

+++
।।9.10।। कथं तर्ह्यहं केवलं द्रष्टैव; प्रकृतिरेव चराचरं सूयत
इत्युत्तरवाक्यमित्यतस्तन्निवर्त्याशङ्कां प्रदर्श्य व्याचष्टे --
**उदासीनवदि**ति। भगवतोदासीनसादृश्यं स्वयमेव व्याख्यातम्; तदज्ञात्वा
क्रियाभाव एवोक्त इति मत्वा शङ्कितम्। पुराप्रकृतिं स्वामवष्टभ्य विसृजामि
\[9।8\] इत्युक्तम् इदानीं तुउदासीनवत् \[2।9\] इति निष्क्रियत्वमुच्यते।
एवं तर्हि प्रकृतिरेव सूयते; त्वयि तु
तत्सन्निधानात्कर्तृत्वोपचारमात्रमित्यापन्नमिति तन्निवृत्त्यर्थमिदं
वाक्यम्। तत्रअध्यक्षेण इत्यनेन प्रकृतिसूतेर्द्रष्टाऽहमेवेत्युच्यते।
तृतीयया च तत्प्रयोजककर्ता चाहमेव; न तु तस्याः स्वातन्त्र्यमिति
दर्शनपूर्वकत्वात्प्रयोजकत्वस्य तदुक्तिः; अन्यथा तृतीया व्यर्था स्यादिति
भावः। प्रकृतिप्रयोजकत्वं परमेश्वरस्य कुतः इत्यत आह -- **यत** इति।
प्रसूता सृष्टावभिमुखीभूता प्रसूती प्रसूतिः तोयेन कर्मणा व्यससर्ज
विससर्ज। बहुलग्रहणात्।
