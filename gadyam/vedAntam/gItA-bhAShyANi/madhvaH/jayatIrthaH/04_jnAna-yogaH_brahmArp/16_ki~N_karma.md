+++
title = "16 किङ् कर्म"

+++
।।4.16।। किं कर्म इत्यस्य सङ्गतिर्न प्रतीयतेऽत आह **कर्मे**ति। तस्य
कर्तव्यतयोक्तस्य। किमर्थम् सम्यग्वक्तुम्। एतदेव सम्यग्वचनम्
यज्जिज्ञासितकथनम् जिज्ञासा च दुर्विज्ञेयत्वोक्तौ भवतीति भावः। अत एव
प्रकर्षेण **वक्ष्यामी**त्याह। ननूत्तरश्लोकेविकर्मणोऽपि
गृहीतत्वादिहाप्यकर्मशब्दस्तदुपलक्षणार्थ इति स्थिते कर्मादीनामिति
वक्तव्यंकर्मणः इति कथम् अनुष्ठेयत्वात्। अकर्मादिकं हेयतया ज्ञेयम्। अत
एवतत्ते कर्म प्रवक्ष्यामि इत्याह। तत्राप्यकर्मादेरुपलक्षणात्।
