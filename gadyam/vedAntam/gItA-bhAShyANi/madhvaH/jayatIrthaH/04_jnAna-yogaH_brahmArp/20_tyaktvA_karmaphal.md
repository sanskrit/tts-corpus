+++
title = "20 त्यक्त्वा कर्मफलासङ्गम्"

+++
।।4.20।। यस्य सर्वे समारम्भाः कामसङ्कल्पवर्जिताः 4।19 इत्यनेन यदुक्तं
तदेवत्यक्त्वा कर्मफलासङ्गं इत्यनेनोच्यते। सङ्कल्पो हि कर्मासङ्गः कामश्च
फलासङ्ग इत्यतः सङ्गतिपूर्वमन्यथा व्याचष्टे **न चेति**। नैतावता
कर्मस्वरूपं सम्पूर्णमित्यर्थः। किं तर्हीत्यध्याहारः। ननुनित्यतृप्तो
निराश्रयः इति साध्योऽर्थः कथं साधने निवेश्यते इत्यत आह **ज्ञाने**ति।
कर्मण्यकर्मेत्यपेक्षया **पुनरि**ति। मिथ्याज्ञानमेतदित्यतोऽभिप्रायमाह
**नित्ये**ति। इति हेतोरहमपि तथाविधः किन्त्वविद्यया तथा न प्रतीयत इति
जानन्नित्यर्थः।
