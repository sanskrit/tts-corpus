+++
title = "19 यस्य सर्वे"

+++
।।4.19।। ननु प्रतिज्ञातमुक्तं किमुत्तरैः श्लोकैः इत्यत आह **एतदेवे**ति
कर्मस्वरूपमेव। अनेनात्रापि वाक्यभेदेन कामादिवर्जनं विधाय स्तुतिः क्रियत
इति सूचितम्। मिथ्यात्वज्ञानेन कर्मणामुपमर्दो ज्ञानाग्निदग्धकर्मत्वमिति
व्याख्यानमसदिति भावेनाह **उक्ते**ति। परमेश्वरस्यैव कर्तृत्वं ज्ञात्वा
स्वस्य स्वातन्त्र्येण कर्माभावज्ञानमेव ज्ञानाग्निदग्धकर्मत्वमित्यर्थः।
