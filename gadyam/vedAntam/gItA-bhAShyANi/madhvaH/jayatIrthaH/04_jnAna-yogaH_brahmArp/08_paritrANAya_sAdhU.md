+++
title = "08 परित्राणाय साधूनाम्"

+++
।।4.8।। परित्राणाय साधूनां इति साधुपरित्राणादिकं भगवदवतारस्य
प्रयोजनमुक्तम् तत्र किं जन्मनैव परित्राणादिकं कार्यमिति नियमः
इत्यपेक्षायामाह **ने**ति। जन्मना विनाऽपि कर्तुं समर्थत्वादिति भावः।
तर्हि किमर्थं जन्मेत्यत आह **तथापी**ति। यथेष्टचारी इच्छयैव तथा चरति
तथेच्छैव किमर्था इत्यत उक्तम् **लीलये**ति। लीलाप्यालस्यपरिहाराद्यर्था न
भवतीत्यत उक्तम् **स्वभावेन चे**ति। अत्रैव प्रमाणान्याह **तथा ही**ति।
अयमेष इयमिच्छा। अत्र प्रवृत्तिषु विरुद्धेषुं लोकविपरीतेच्छुम्।
