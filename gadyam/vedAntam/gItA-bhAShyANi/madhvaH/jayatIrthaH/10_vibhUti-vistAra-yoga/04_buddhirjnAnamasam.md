+++
title = "04 बुद्धिर्ज्ञानमसम्मोहः"

+++
।।10.4।। तर्ह्यादिमित्यनेन बुद्धिरित्यादिकं गतार्थमित्यत आह -- **तदि**ति।
सर्वादित्वं बुद्धिरुपलब्धिर्ज्ञानमित्यनर्थान्तरमिति गौतमवचनात्।
बुद्धिर्ज्ञानमिति पुनरुक्तिरित्यत आह -- **कार्ये**ति। कुत एतदित्यत आह --
**ज्ञानमि**ति। ज्ञायतेऽनेनेति ज्ञानं शास्त्रमित्यसत्;
अध्यात्मिकधर्मप्रसङ्गात्। दमो बाह्येन्द्रियोपशमः; शमोऽन्तःकरणस्योपशम इति
कश्चित् (शं.) तदसत्; एकेनैव शब्देन सिद्धत्वात्; किन्तु दमः क्रियासु
विनयः; शमो बाह्यान्तःकरणसंयम इत्यपरः; तदप्यसदिति भावेनाह -- **दम** इति।
कुत इत्यत आह --,**शम** इति।
