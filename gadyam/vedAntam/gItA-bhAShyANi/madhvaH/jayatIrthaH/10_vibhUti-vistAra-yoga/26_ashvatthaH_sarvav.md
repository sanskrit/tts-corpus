+++
title = "26 अश्वत्थः सर्ववृक्षाणाम्"

+++
।।10.26 -- 10.27।। सिद्धानां कपिलो मुनिः इति कपिलशब्दं व्याचष्टे --
**सुखे**ति। सुखरूप इति कः; पाल्यते जगदनेनेति पिः;पा रक्षणे
\[धा.पा.2।46\] इत्यतः किः; लीयते जगदनेनेति लः। ली श्लेषणे \[धा.पा.9।29\]
इत्यस्माड्डःला आदाने \[धा.पा.2।48\] इत्यतो वाकः। ततः कर्मधारयः। कशब्दस्य
सुखवाचित्वेऽभिधानं प्रयोगं च पठति -- **प्रीतिरि**ति। समग्रार्थे
श्रुतिमाह -- **ऋषिमि**ति। तं भगवन्तमृषिं कपिलं च पश्येत्। कथमृषिः
सर्वज्ञत्वात्; इत्युच्यते। यः प्रसूतं पूर्वकल्पेषु जातं जायमानं वर्तमानं
चैवमागामि च जगज्ज्ञानैर्बिभर्ति जानातीति यावत्। कथं कपिलः इत्यत उक्तं --
**सुखादि**ति। यच्छब्दद्वयस्य तमित्यनेनान्वयः।
