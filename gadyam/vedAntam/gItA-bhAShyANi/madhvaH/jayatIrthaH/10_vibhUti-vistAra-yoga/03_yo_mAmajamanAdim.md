+++
title = "03 यो मामजमनादिम्"

+++
।।10.3।। अजशब्दागतार्थतयाऽनादिशब्दं व्याचष्टे -- **अन** इति।
सर्वस्येत्युभयशेषः। अन्तर्णीतण्यर्थादनतेः पचाद्यच्। न विद्यते
आदिकारणमस्येत्यनादिरिति अन्ये; तदसत् आर्थिकपुनरुक्तेरपरिहारादित्याह --
**अजत्वेने**ति। इतरस्य कारणराहित्यस्य। अजत्वे हेतुरयमुच्यत इति चेत्;
मेवम् तज्ज्ञापकविभक्त्याद्यभावात्। गत्यन्तराभावे हि गमनिकैषा। चेष्ट
कत्वं प्रागनुक्तं कथमनूद्यते इति चेत्; न प्रभावे सर्वस्यान्तर्भावात्।
