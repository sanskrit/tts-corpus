+++
title = "41 तस्मात्त्वमिन्द्रियाण्यादौ"

+++
।।3.40 3.41।। इन्द्रियाणि इत्यादिकमपृष्टं किमर्थमुच्यत इत्यत आह
**वधार्थमि**ति। एतदर्थमेव ह्यर्जुनेन बलवान् पृष्टः क्रियाद्वयश्रवणात्
किं प्रतीन्द्रियादीनां करणत्वमिति न प्रतीयते। सन्निधानाद्विमोहनं
प्रतीत्यन्यथा च प्रतीयतेऽत आह **एतैरि**ति। तदुपपादयति
**बुद्ध्यादिभिरि**ति। इन्द्रियादित्वेनोक्तानमपि बुद्ध्यादित्वेन ग्रहणं
प्राधान्यज्ञापनार्थम्। तस्मात्त्वमितीन्द्रियाणां निग्रहः
कामहननायोपदिश्यते। तदुपपादयति **हृते**ति। नश्यति नाशयितुं शक्यो भवति।
