+++
title = "21 यद्यदाचरति"

+++
।।3.21।। स यत्प्रमाणं कुरुते इत्यत्र यच्छब्देन प्रमाणमप्रमाणं वा
विवक्षितम् आद्ये प्रमाणं कुरुत इत्ययुक्तम् स्थितस्य करणाभावात्।
द्वितीयेऽप्येवमेव अशक्यत्वादित्यत आह **स** **इति**। प्रमाणमेव सत्
यद्वाक्यादिकं लोकेन प्रमाणतयाऽनवगतम् तत्प्रमाणतया ज्ञापयतीत्यर्थः।
यद्वैकमेवेदं पदं यत्प्रमाणकं लौकिकं वैदिकं वा कर्म कुरुत
इत्यनेनाभिप्रायेण तात्पर्यमाह **यदुक्ते**ति।
