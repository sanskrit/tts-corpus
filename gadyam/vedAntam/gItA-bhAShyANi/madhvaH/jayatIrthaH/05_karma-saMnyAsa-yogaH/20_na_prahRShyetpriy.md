+++
title = "20 न प्रहृष्येत्प्रियम्"

+++
।।5.20।। अत्र कश्चिदाध्यायपरिसमाप्तेः ज्ञानिनः कर्माभावः प्रतिपाद्यत
इत्याह अपरस्तु ज्ञानस्वरूपं तत्सहकारिसाधनं च प्रतिपाद्यत इति। तदुभयमसत्।
अप्रतीतेरिति भावेनाध्यायशेषप्रतिपाद्यमाह **सन्न्यासे**ति। मिलित्वा
मेलयित्वा शङ्कानुसारेणैव न तु प्रकरणभेदेनेत्यर्थः। पुनरुक्तिपरिहारार्थं
प्रपञ्चयतीत्युक्तम्। सन्न्यासस्यादौ ग्रहणेनन प्रहृष्येत् इति
सन्न्यासप्रपञ्चनमिति सूचितम्।
