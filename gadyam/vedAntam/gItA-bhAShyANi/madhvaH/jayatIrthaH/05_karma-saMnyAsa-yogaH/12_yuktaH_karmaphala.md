+++
title = "12 युक्तः कर्मफलम्"

+++
।।5.12।। तथापि युक्त इत्येतत् पुनरुक्तमित्यत आह **पुनरि**ति।
युक्तिर्योगः। आदिपदेन सन्न्यासः। युक्तायुक्तेत्युपलक्षणम्।
सन्न्यास्यसन्न्यासीत्यपि ग्राह्यम्। प्राक् सन्न्यासयोगौ मिलितावेव फलं
साधयतो नान्यतरपरित्यागेनान्यतर इति नियमज्ञापनार्थं तयोः फलमुक्तम्।
इदानीं तु तावेव मोक्षसाधनम् न तु तदुभयत्यागेनान्यदिति नियमज्ञापनाय
योगसन्न्यासवतस्तदुभयाभाववतश्च मुक्तिसंसारविस्तारलक्षणं फलमाहेत्यर्थः।
युक्तशब्दस्य सहिताद्यर्थनिवारणायार्थमाह **युक्त** इति।
