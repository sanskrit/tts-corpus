+++
title = "07 योगयुक्तो विशुद्धात्मा"

+++
।।5.7।। प्रकृतप्रमेयस्य समाप्तत्वादुत्तरस्य वैयर्थ्यमाशङ्क्याह
**एतदेवे**ति। योगयुक्तस्य सन्न्यासस्य महाफलत्वमेव। प्रपञ्चनं चयो न
द्वेष्टि 5।3 इत्यत्रोक्तद्वेषादिवर्जनकारणोपन्यासेनब्रह्माधिगच्छति 5।6
इत्यत्रोक्तब्रह्मज्ञानावान्तरफलोपन्यासेन चेति
ज्ञातव्यम्। सर्वभूतात्मभूतात्मा इत्यनेन जीवस्य परमात्मस्वरूपत्वमुच्यत
इत्यन्यथाप्रतीतिनिरासायाह **सर्वे**ति। सर्वभूतानामात्मभूतः कथं इत्यत
उक्तं **यच्चे**ति। एतन्निर्वचनमाश्रित्य न स्वरूपत्वमित्यर्थः। स आत्मभूत
इति सर्वभूतात्मभूत
इत्युक्तस्यानुवादः। स्वसमीपंइत्यादिद्वितीयात्मशब्दस्यार्थः। एवं जानन्नत्र
विवक्षितः।
