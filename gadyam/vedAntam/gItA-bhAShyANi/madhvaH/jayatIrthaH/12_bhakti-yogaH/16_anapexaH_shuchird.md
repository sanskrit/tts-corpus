+++
title = "16 अनपेक्षः शुचिर्दक्ष"

+++
।।12.16।। पुनरुक्तिदोषमाशङ्क्य परिहरति --
**सर्वे**ति। सर्वारम्भपरितयागीशुभाशुभपरित्यागी \[12।17\],इत्यादौ
सामान्यविशेषभावेनसन्तुष्टः सततं योगी \[12।14\]सन्तुष्टो येन केनचित्
\[12।19\] इत्यादौ व्याख्यानव्याख्येयभावेनहर्षामर्षभयोद्वेगैर्मुक्तः
\[12।15\]यो न हृष्यति \[12।17\] इत्यत्र नोक्तं प्रकारद्वयं सम्भवतीत्यत
आह -- **हर्षादिभिरि**ति। निष्ठाप्रत्ययेनातीतत्वप्रतीत्या कालान्तरे
हर्षादिकं भवतीत्याशङ्क्य क्रियाप्रबन्धे विहितेन लटा प्रतिपादयतीत्यर्थः।
तर्हीदमेवास्तु; किं तेन इत्यत आह -- **उपचारे**ति। सिद्धेऽर्थे वचनमुपचारं
तात्पर्यद्योतनेन परिहरतीत्यर्थः। यो मद्भक्तः इति भक्तिः पुनःपुनरुच्यते;
तत्प्रयोजनमाह -- **आधिक्ये**ति। अद्वेष्टा \[12।13\] इत्यादिनोक्तेषु
सर्वधर्मेषु भक्तेरिति शेषः। अद्वेष्टा इत्यादेः सङ्गत्यदर्शनात्तामाह --
**ये त्वे**ति। प्रपञ्चस्तदुपलक्षितस्याभिधानम्।
अक्षरोपासकानधिकृत्यैतदुच्यते इत्यसत्। सन्निहितसम्बन्धे सति
व्यवहितसम्बन्धप्रहणायोगात्योमद्भक्तः स मे प्रियः इत्यादिवचनाच्च।
