+++
title = "20 ये तु"

+++
।।12.20।। ये तु इत्युक्तमेव किमर्थमुच्यते इत्यत आह -- **पिण्डीकृत्ये**ति।
धर्म्यामृतमित्येतदप्रतीतार्थं व्याख्यातुं धर्मशब्दं तावद्व्याख्याति --
**धर्म** इति। तद्विषयं तदुपासनाङ्गत्वात् धर्मादनपेतं धर्म्यं; धर्मश्च
विष्णुः। नादृष्टं प्रवृत्तस्यासम्भवात्। निवृत्तस्यैतत्साधनत्वात्।
इदानीममृतशब्दं व्याकुर्वन् धर्म्यामृतमिति कर्मधारयोऽयमित्याह --
**धर्म्यमि**ति। न मृतं अमृतम्; नञ् विरुद्धार्थेऽमृतशब्दश्चोपलक्षक
इत्यर्थः। श्रद्दधाना इत्येतद्व्युत्पादयति -- **श्रदि**ति।
श्रच्छब्दस्योपसङ्ख्यानमित्युपसर्गत्वेनोपसङ्ख्यायमानस्याप्यस्य
सत्त्ववाचित्वमविरुद्धम्; उपसर्गत्वस्य कार्यविशेषार्थत्वात्।
