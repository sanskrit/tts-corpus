+++
title = "06 ये तु"

+++
।।12.6 -- 12.7।। नन्वव्यक्तोपासकानां क्लेशातिशयो गीतायां प्रतीयते;
भगवदुपासकानां तु तदभावो न प्रतीयते; अतस्तदेतत्सर्वमिति कथमुक्तं इत्यत आह
-- **मदुपासकानामि**ति। भक्तानां इत्यनेन नान्यत्रात्यन्तमादर इति सूचयति।
अत्रअनन्येनैव योगेन इत्यादिनाविनाऽव्यक्तोपासनम् इत्येतत्प्रतीयते। उपासन
इत्येवोक्त्याऽतिशयोपासनाद्यभावः। न चिरात् इत्यनेन
तत्रापीत्यादिकम्। तेषामहं समुद्धर्ता भवामि \[12।1\] इत्यनेन
देवस्त्वित्यादिकं आगामिगीतावाक्यमपेक्ष्य प्राग्बुद्ध्यारोहाय तदुक्तमिति।
अत्र श्रुत्यादिसम्मतिं चाह -- **उक्तं चे**ति। तेषामार्तादीनां मध्ये गतिः
साधनादिसम्पादकः।
