+++
title = "15 सर्वेन्द्रियगुणाभासं"

+++
।।13.15।। अहं परा शक्तिर्यस्येति व्याख्यानेऽर्थासम्भवं कश्चिदन्यथा प्राह
-- ब्रह्मणः सर्वविशेषप्रतिषेधेनैवात्र तदविजिज्ञापयिषितत्वात्।
शक्तिमत्त्वप्रतिपादनं विरुद्धम् इति। तदसत्; अत्र विशेषवत्त्वस्य
दर्शनादिति भावेनाह -- **सर्वे**ति। गुणांस्तद्विषयानाभासयति प्रत्याययति
प्रत्येतीति वा। भासतेः पचाद्यत्। एवंसर्वतःपाणिपादं तत् \[13।14\]सर्वभृत्
गुणभोक्तृ च इत्यादिकमप्युदाहार्यम्। कथं तर्हि सर्वेन्द्रियविवर्जितं
निर्गुणमचरमित्याद्युक्तमित्यत आह -- **इन्द्रिये**ति। आदिशब्दात्परं
शब्देत्यध्याहार्यम्। पुरस्तात् द्वितीये।
