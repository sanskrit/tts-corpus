+++
title = "02 श्री भगवानुवाच"

+++
।।13.2।। पूर्वसङ्गतत्वेनाध्यायप्रतिपाद्यं दर्शयति -- **पूर्वोक्ते**ति।
पूर्वमाषष्ठसमाप्तेर्यत् ज्ञानं ज्ञानसाधनमुक्तम्; यच्च सप्तमादिभिः
षड्भिर्ज्ञेयं ब्रह्मस्वरूपमुक्तम्; यदपिभूमिरापः \[7।4\] इत्यादिना
क्षेत्रमुक्तम्; यच्चन त्वेवाहं \[2।12\] इत्यादिना पुरुषभेद उक्तः;
तत्सर्वमनेनाध्यायेन दर्शयति भगवान्। किमर्थं पिण्डीकृत्य
विक्षिप्तमेकीकृत्य। गौणोऽत्र क्त्वाप्रत्ययः पिण्डीकरणार्थमित्यर्थः।
पिण्डीकरणे मिश्रत्वादप्रतिपत्तिरेवेत्यत उक्तम् -- **विविच्ये**ति।
प्रकरणशुद्ध्येत्यर्थः।
