+++
title = "08 अभ्यासयोगयुक्तेन चेतसा"

+++
।।8.8।। कुतोऽयमर्थः इत्यत उत्तरत्रैवमेव व्याख्यानादिति भावेनाह --
**सदे**ति। द्वन्द्वादिशङ्काव्युदासार्थमाह -- **अभ्यास एवे**ति।
अभ्यासातिरिक्तस्य योगत्य प्रकृतोपयोगिनोऽभावादिति भावः। पुरुषश्चाधिदैवतम्
\[8।4\] इति प्रकृतो हिरण्यगर्भोऽत्रोच्यत इति प्रतीतिनिरासार्थमाह
**दिव्यमि**ति। दिव्यत्वेन विशेषणात् ईश्वर एवायमित्यथः। पॄ पालनपूरणयोः
\[धा.पा.3।4\] इत्यतःविदिपूरोश्च इति कुषन्प्रत्ययविधानात् पूर्णं चेति
सिध्यति। सर्वासु पूर्षु वर्तमान इति स्वरूपानुवादेन पुरुष इति विधेयम्।
तस्य व्याख्यानं पुरिशय इत्यादि। आवरणमन्तर्व्याप्तिः। संवरणं
बहिराच्छादनम्। ननु दिवि भवो दिव्यः स च सूर्यमण्डलस्थत्वाद्धिरण्यगर्भोऽपि
भवतीति कश्चित् (शं.) अत आह -- **दिव्यमि**ति। औणादिको यक्प्रत्ययः।
परममिति विशेषणादिति भावः।
