+++
title = "01 किन् तद्ब्रह्म"

+++
।।8.1 -- 8.2।। अध्यायस्यावान्तरप्रतिपाद्यमर्थमाह -- **मरणे**ति। गम्यत इति
गतिः। आदिपदेन मार्गादिकम्। मरणकालकर्तव्यं च गतिश्च ते आदी यस्य
तत्तथोक्तम्। कर्तव्यस्मरणविषयत्वगम्यत्वादिरूपो भगवन्महिमैव वर्ण्यत इति
षट्कान्तर्भावसिद्धिः। उक्तव्याख्यानपूर्वकमिति चोपस्कर्तव्यम्
तेनानन्तर्यलक्षणाऽपि सङ्गतिः सिद्धा तत्प्रसङ्गेनैव
मरणकालकर्तव्याद्युपदेशात्।
