+++
title = "10 प्रयाणकाले मनसाऽचलेन"

+++
।।8.10।। उत्तरश्लोकोक्तं सर्वं सर्वोच्चिक्रमिषुसाधारणमिति
प्रतीतिनिरासार्थमाह -- **वायुजयादी**ति। साधका द्विविधाः भक्त्यादिप्रधाना
वायुजयादिप्रधानाश्चेत्यतो विशेषणं **विशेषत** इति। अनेन भक्त्यादीनां
साधारण्यमाह। ननु चअनुस्मरेद्यः सतं परं पुरुषमुपैति \[श्लो.910\]
इत्यन्वयादेकस्य वाक्यस्य कथं भिन्नविषयत्वम् उच्यते -- एकस्मिन्नपि वाक्ये
योगबलेनैवभ्रुवोर्मध्ये प्राणमावेश्य इत्येतन्न
सर्वविषयमित्येतावन्मात्रमत्र प्रतिपाद्यते। यथा प्रातरुत्थाय इति श्रुतौन
भृशं वदेत् इत्यादिकं किञ्चित्साधारणं कि़ञ्चिदसाधारणम्।
कुतोऽस्यासाधारण्यं कल्प्यते इत्यत आह -- **वायुजयादी**ति। अतो न
तत्सर्वसाधारणमिति शेषः। तर्हि को विशेषोऽन्येषां येन
वायुजयादिक्लेशमधिकमनुभवन्ति इत्यत आह -- **तद्वतां** त्विति। निपुणानां
वायुजयादौ। कथञ्चिदल्पेत्यर्थः। ,किञ्चिच्छीघ्रं चेत्यपि ग्राह्यम्। अत्र
प्रमाणान्याह -- **उक्तमिति**। यथा यथार्थं बोधम्। धिष्ण्यं मन्दिरम्।
इन्द्रियं त्वां विशन्त्येव न तु त इवाञ्जसा। तद्भावितास्तेन भगवता
वासिताः। एतन्मुक्तिलक्षणं फलम्। तेजो नारायणाख्यम्। ईरः समीरः। ध्रुवं
ब्रह्माप्यते तैः।
