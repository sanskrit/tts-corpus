+++
title = "02 श्री भगवानुवाच"

+++
  
  
।।12.2।। तत्र ये प्रकटपुरुषोत्तमरूपमद्भजनकर्तारस्त उत्तमा
इत्याशयेनोत्तरमाह श्रीभगवान् -- मयीति। मयि प्रकटरूपे सम्यक् निष्कामतया
मनः सर्वदैकरूपमावेश्य आसमन्तात् सर्वात्मभावेन निवेश्य ये भाग्यवन्तो
नित्ययुक्ताः मत्सेवैकतत्पराः परया प्रेमैकलक्षणया श्रद्धया उपेताः
युक्तास्ततो मामुपासते सेवन्ते ते युक्ततमा उत्तमाः मे मताः सम्मता
इत्यर्थः।  
  
