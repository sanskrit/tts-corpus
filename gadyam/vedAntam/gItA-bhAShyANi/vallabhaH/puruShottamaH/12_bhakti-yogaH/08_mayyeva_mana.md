+++
title = "08 मय्येव मन"

+++
  
  
।।12.8।। यतो ध्यानादिभिः सेवताम् अप्य् उत्तम-फल-प्राप्तिर् भवति; तत्र साक्षान् मद्-भजन-कर्तॄणां किं वाच्यं? अतस्त्वं मत्परो भवेत्याह -- मयीति।

**मय्य् एव** प्रकटरूप एव **मनः** सङ्कल्प-विकल्पात्मकम् **आधत्स्व** आ समन्तात् स्थैर्येण सर्वत आकृष्य स्थापय।  
**बुद्धिं** व्यवसायात्मिकां **मय्य् एव निवेशय**। 

अत ऊर्ध्वं बुद्धि-प्रवेशानन्तरं **मय्य् एव** पुरुषोत्तमे **निवसिष्यसि** नितरां सेवादियोग्यतया निकट एव स्थास्यसि।  
**न संशयः** - अत्र न सन्देहः। संशयं मा कुर्य्या इत्यर्थः।  
  
