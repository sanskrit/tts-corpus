+++
title = "40 अज्ञश्चाश्रद्दधानश्च"

+++
  
  
।।4.40।। अत्र मदुक्तौ संशयो न कर्तव्य इत्याह संशयात्माभविष्यति न वा इति
सन्देहवान् अज्ञः मूर्खः अनात्मज्ञः अश्रद्दधानः गुरौ ज्ञानसाधनेषु च
श्रद्धारहितो भूत्वा विनश्यति नष्टो भवति। चकारद्वयेन धर्मरहितः
सन्तोषरहितश्च भवेदिति ज्ञाप्यते। किञ्च संशयात्मनः साधारणरीत्यापीह लोके
परलोके च सुखं न स्यादित्याह नायमिति। संशयात्मनः सन्देहवतः अयं लोकः
पशुपुत्रादिरूपो न सिद्धो भवति न परः स्वर्गादिरूपसुखं
ऐश्वर्यारोग्यादिरूपं न भवतीत्यर्थः।  
  
