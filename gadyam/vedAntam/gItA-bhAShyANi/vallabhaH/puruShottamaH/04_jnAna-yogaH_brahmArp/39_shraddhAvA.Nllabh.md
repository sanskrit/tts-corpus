+++
title = "39 श्रद्धावाल्ँ लभते ज्ञानम्"

+++
  
  
।।4.39।। तत्कालज्ञानं सूक्ष्मत्वान्न भवतीति निरन्तरं तत्परः सन्
जितेन्द्रियस्तिष्ठेत् तेन तत्प्राप्तिः स्यादित्याह श्रद्धावानिति।
श्रद्धावान् श्रद्धायुक्तः पूर्वोक्तप्रकारकगुरुसेवादौ तत्परस्तन्निष्ठः
गुरुनिष्ठो ज्ञाननिष्ठो वा संयतेन्द्रियः वशीकृतेन्द्रियः निवृत्तविषयो यः
स ज्ञानं लभते प्राप्नोति। ततो ज्ञानं लब्ध्वा अचिरेण शीघ्रमेव परांशान्तिं
मद्भक्तिं अधिगच्छति प्राप्नोति।
