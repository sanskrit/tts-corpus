+++
title = "01 श्री भगवानुवाच"

+++
  
  
।।4.1।। श्रीकृष्णाय नमः।  
  
कर्म-सन्न्यास-योगस्य  
स्वस्मिन् योगो यथा भवेत्।  
तदर्थं कृपया कृष्णः  
कौन्तेयं प्रत्युवाच ह।।1।।

कर्म-सन्न्यास-निरूपण-प्रश्नोद्गमार्थं  
पूर्वानुवादम् आह - इममिति त्रयेण। 

**अहम् इमं योगं** पूर्वोक्तं अव्ययं सफलं मत्सम्बन्ध-जनकत्वात् **विवस्वते प्रोक्तवान्**।  
लोकानुग्रहार्थं सोऽपि लोक एतत् प्राकट्यार्थं **मनवे** **प्राह**, **मनुर् इक्ष्वाकवेऽब्रवीत्**।  
  
