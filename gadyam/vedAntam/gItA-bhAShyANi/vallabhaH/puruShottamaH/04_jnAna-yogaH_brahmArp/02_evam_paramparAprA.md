+++
title = "02 एवम् परम्पराप्राप्तमिमम्"

+++
  
  
।।4.2।। **एवं परम्पराप्राप्तं** मत्परम्परया ऽऽप्तम् **इमं** योगं **राजर्षयः** राज्यादिकं परित्यज्य मदर्थैकप्रयोजनवन्तो **विदुः**। 

ननु परम्परागतं चेद् इदानीं केनापि कथं न ज्ञायत इत्याशङ्क्याहुः - स कालेनेति।  
**स योगो महता कालेन** प्रमाणादिनिरासकेन महता मद्-इच्छारूपेण तद्व्यवधानाद् अनवतार-दशायां दर्शकाभावान् **नष्टः**। **परन्तपेति** सम्बोधनेन तवोत्कृष्ट-ताप-संक्लेशेनाहं दर्शयामीति ज्ञापितम्।  
  
