+++
title = "30 साधिभूताधिदैवम् माम्"

+++
  
  
।।7.30।। एवं ज्ञानस्य फलम् आह - साधिभूताधिदेव मेति। 

**साधिभूताधिदैवम्** - अधिभूतेन अधिकरणात्मकेन, अधिदेवेन मूलरूपेण सह, अधियज्ञेन अंशात्मक-कर्म-रूपेण च सहितं,  
**ये मां विदुस् ते युक्तचेतसः** - युक्तं तन्-निष्ठं चेतो येषां तादृशा भवन्ति - मां प्राप्नुवन्तीत्यर्थः। 

**च** पुनः **प्रयाणकाले** मरणसमयेऽपि भ्रमादि-रहितास् ते **मां विदुः** जानन्ति मरण-काले स्वज्ञानोक्त्या - "अन्ते या मतिः सा गतिः" \[ \] इति वाक्योक्तरीत्या प्राप्नुवन्तीति व्यञ्जितम्।  
  
भक्तानाम् एव श्रीकृष्ण-ज्ञान-विज्ञान-योग्यता। अतोऽत्र ज्ञानविज्ञानयोगं हरिर् उवाच हि।।7।।
