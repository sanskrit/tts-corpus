+++
title = "18 उदाराः सर्व"

+++
  
  
।।7.18।। नन्वेषु चतुर्विधेषु ज्ञानी उत्तम उक्तस्ततोऽपि भक्तस्तदा
पूर्वोक्तानां किं फलं इत्यपेक्षायामाह उदारा इति। एते सर्व एव
स्वार्थपरित्यागेन मदर्थधर्मादित्रयभजनकर्त्तारः उदाराः मोक्षाधिकारिणः। तु
पुनः ज्ञानी आत्मैव मदात्मक एव मुक्त एवेत्यर्थ इति मे मतम्। हीति
निश्चयेन। अनन्यमनसा सर्वत्यागेन अनुत्तमां न विद्यते उत्तमा
यस्यास्तादृशीं गतिं प्राप्य स्थानं ज्ञात्वा मामेवास्थितः स युक्तात्मा
मत्संयोगयुक्तो दास्यादिभावेनेत्यर्थः। स उत्तम इति भावः।  
  
