+++
title = "08 असत्यमप्रतिष्ठन् ते"

+++
  
  
।।16.8।। किञ्च। असत्यं वेदपुराणाद्यप्रमाणम्; अप्रतिष्ठं अव्यवस्थितम्;
अनीश्वरं न विद्यते ईश्वरः कर्ता यस्य तादृशं जगत् ते असुरा आहुः वदन्ति।
ननु कर्त्रभावेन कथमुत्पत्तिं वदन्ति इत्याह -- अपरस्परेति। अपरश्च
परश्चेत्यपरस्परं स्त्रीपुरुषसंयोगस्ततो जातं कामहैतुकं स्त्रीपुरुषयोः काम
एव हेतुर्यस्य तादृशम्। अन्यत् एतदतिरिक्तं किं कारणम् न किमपीत्यर्थः।  
  
