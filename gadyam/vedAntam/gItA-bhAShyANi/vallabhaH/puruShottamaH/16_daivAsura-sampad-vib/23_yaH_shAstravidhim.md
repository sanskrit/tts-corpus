+++
title = "23 यः शास्त्रविधिमुत्सृज्य"

+++
  
  
।।16.23।। किञ्च -- असुराश्च अशास्त्रविहिताः असत्कर्मणि निरता अतो
यश्चैतत्सङ्गत्यागी न किन्तु तद्भक्तोऽशास्त्रं कर्म करोति न स मुक्तिं
प्राप्नोतीत्याह -- यः शास्त्रेति। आसुरसङ्गात्तु यः शास्त्रविधिमुत्सृज्य
अवगणय्य कामकारतः स्वेच्छातः अशास्त्रेषु वर्तते; स न सिद्धिं
स्वमनोभिलाषं; न सुखं मनोनिर्वृतिं; न परां गतिं मोक्षं
प्राप्नोतीत्यर्थः।  
  
