+++
title = "07 प्रवृत्तिञ् च"

+++
  
  
।।16.7।। एवं प्रतिज्ञाय विस्तरेणाऽऽह द्वादशभिः -- प्रवृत्तिमित्यादिभिः।
आसुरा जीवा आसुरसर्ग एवोत्पन्नाः प्रवृत्तिं मदिच्छया
मत्सेवानुकूलधर्मपदार्थादिषु प्रवृर्त्तिं तथैव तदननुकूलेषु च निवृत्तिं न
विदुः; न जानन्तीत्यर्थः। अज्ञाने निदर्शनमाह -- न शौचमिति।
बाह्याभ्यन्तरभेदेन शौचं मत्सेवानुकूलदेहशुद्धिस्तेषु न; नापि च आचारः
आचरणं न च; न सत्यं असत्यं तेषु विद्यते सत्यं नास्तीत्यर्थः।  
  
