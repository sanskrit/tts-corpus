+++
title = "02 अहिंसा"

+++
  
  
।।16.2।। अहिंसा परपीडाराहित्यं; सत्यं स्वार्थपरार्थलोभादिराहित्येन
यथार्थभाषणम्; अक्रोधो निष्कारणताडनादिभिरपि क्षोभाभावः; त्यागः अनासक्तिः;
शान्तिः चित्तस्थैर्यम्; अपैशुनं सर्वत्र भगवदात्मबुद्ध्या
परापवादराहित्यम्; भूतेषु दया जीवेषु भगवद्वियुक्तत्वेन दया
तत्स्मरणोपदेशादिरूपा; अलोलुप्त्वं भोगेच्छया मनोधावनत्वाभावः; मार्दवं
मृदुत्वं परदुःखाभिज्ञत्वम्; ह्रीः लज्जा प्रभुविप्रयोगजीवने सेवाद्यकरणेन
लौकिकप्रवृत्तौ च; अचापलं लौकिकक्रियासक्त्या भगवत्क्रियादिषु
शैघ्र्याभावः।  
  
