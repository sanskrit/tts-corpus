+++
title = "17 किरीटिनङ् गदिनम्"

+++
  
  
।।11.17।। किञ्च किरीटिनं मुकुटालङ्कारयुक्तं रसात्मकम्। गदिनं
सकलप्राणाधिदैविकधर्मधारिणम्। चक्रिणं तेजोरूपसुदर्शनधारिणम्। चकारेण
तद्वत् मोक्षदानार्थमपि चक्रधारित्वं ज्ञापितम्। तेजोराशिं
तेजःपुञ्जात्मकम्। सर्वतो दीप्तिमन्तं परित उद्दीपककिरणयुक्तम्।
तेजोयुक्तत्वे दीप्तियुक्तत्वे च दृष्टान्तमाह -- दीप्तानलार्कद्युर्ति
दीप्तौ यावनलार्कौ तयोर्द्युतिरिव द्युतिर्यस्य तादृशम्। अप्रमेयं
प्रमातुमयोग्यं त्वां समन्तात् दुर्निरीक्ष्यं पश्यामि।  
  
