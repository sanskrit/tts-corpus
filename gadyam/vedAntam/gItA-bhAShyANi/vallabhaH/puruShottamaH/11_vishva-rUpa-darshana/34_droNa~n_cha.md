+++
title = "34 द्रोणञ् च"

+++
  
  
।।11.34।। द्रोणो ब्राह्मणत्वाद्भगवता कथं वध्यः तथा भीष्मो भक्तः; तथैव
जयद्रथः शिवात्प्राप्तप्रसादः; कर्णः कुन्तीपुत्रः; एतेषाममारणे कथं जयो
भवेत् अतस्तन्नाम्ना प्राह -- द्रोणं चेति। च पुनः। ब्राह्मणमपि द्रोणं;
भीष्मं च भक्तमपि; जयद्रथं चकारेण प्राप्तवरमपि; कर्णं च कुन्तीपुत्रमपि
तथाभूतानन्यानपि योधवीरान् युद्धविशारदान् मया हतांस्त्वं जहि मारय।
स्वहतत्वोक्त्याइषुभिः कथं पूजार्हान् प्रति योत्स्यामि \[2।4\] इति यत्
पूर्वमुक्तं स दोषोऽत्रानुकूल्यकरणेन निवारितः। यत एते मया हता अतो
निश्शङ्कं युद्ध्यस्वः रणे सपत्नान् शत्रून् जेतासि जेष्यसि।  
  
