+++
title = "47 श्री भगवानुवाच"

+++
  
  
।।11.47।। एवं प्रार्थितोऽर्जुनमाश्वासयन् स्वरूपं दर्शयामास; तत्र
पूर्वमाश्वासनमाह -- श्री भगवानुवाच मयेति। हे अर्जुन मया सर्वदा त्वयि
प्रसन्नेन आत्मयोगात् स्वकीयत्वयोगाच्च तव परं इच्छया इदं रूपं दर्शितम्।
कीदृशं तेजोमयं; विश्वं विश्वात्मकम्; अनन्तमन्तरहितम्; आद्यं सनातनं; यत्
मे रूपं त्वदन्येन त्वां,विना केनाऽपि दृष्टपूर्वं न। तादृशं रूपं
त्वदिच्छया दर्शितमित्यर्थः।  
  
