+++
title = "21 अमी हि"

+++
  
  
।।11.21।। किञ्चअमी हीति। अमी सुरसङ्घाः देवसमूहाः त्वां त्वत्समीपे विशन्ति
शरणमागच्छन्तीत्यर्थः। हीति युक्तमेव पुरुषोत्तमशरणागमनं देवानाम्। केचित्
इतरे असुरा इत्यर्थः; भीताः सन्तः प्राञ्जलयो बद्धाञ्जलिपुटाः गृणन्ति;
रक्षेति वदन्तीत्यर्थः। महर्षिसिद्धसङ्घाः महर्षीणां सिद्धानां च
समूहाःस्वस्ति अस्माकमस्तु इत्युक्त्वा पुष्कलाभिः पूर्णाभिः
स्तुतिभिस्त्वां स्तुवन्ति।  
  
