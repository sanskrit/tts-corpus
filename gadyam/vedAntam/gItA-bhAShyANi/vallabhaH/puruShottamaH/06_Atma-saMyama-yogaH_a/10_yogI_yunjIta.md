+++
title = "10 योगी युञ्जीत"

+++
  
  
।।6.10।। एवं योगारूढ-स्वरूपम् उक्त्वा,  
तस्य भाव-स्वरूप-सिद्ध्य्-अर्थं  
योग-साधन-प्रकारम् आह - **योगी** इत्यारभ्य **स योगी परमो मतः** 6।32 इत्यन्तम्। 

**योगी** योगारूढः **आत्मानं** भावात्मकं रूपं **रहसि** एकान्ते भगवच्-चिन्तन-स्थाने **स्थितः** सन् - समाहितः सन्  
**सततं युञ्जीत** भगवति युक्तं कुर्यात्।  
**एकाकी** सङ्गदोषरहितः।  
**यत-चित्तात्मा** - **यतं** वशीकृतं स्वभोगादि-रहितं **चित्तं** भावरूपमात्मा देहे ऽधिकरणात्मको येन।  
**निराशीर्** निर्गता मोक्षाद्याऽऽकाङ्क्षा यस्य।  
**अपरिग्रहः** संसर्ग-दुःख-ज्ञानेन त्यक्त-परिग्रहः सर्वापेक्षा-रहितः।  
एवं युक्तचित्तः सन् मद्ध्यानं कुर्याद् इत्य् अर्थः।  
  
