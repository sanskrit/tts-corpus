+++
title = "05 उद्धरेदात्मनाऽऽत्मानन्"

+++
  
  
।।6.5।। ननु कर्मसु भगवल्-लीलानुकरण-रूपेषु मनोहरणैक-स्वभावेषु कथम् आसक्तिर् न स्यात् इत्य् आकाङ्क्षायाम् आह - उद्धरेदिति। 

**आत्मना** पुरुषोत्तम-रूपेण **आत्मानं जीवं** कर्मभ्य उद्धरेत्, **आत्मानं न अवसादयेत्** तत्रैवासक्ति-युक्तं न कुर्यात्।  
**हि** - युक्तश् चायम् अर्थः। 

**आत्मनो** जीवस्य **आत्मैव** जीव एव **बन्धुः** हितकृत्।  
**आत्मनो** जीवस्य **आत्मैव** स एव **रिपुः** शत्रुः।  
अत्र **आत्मना आत्मानम् उद्धरेद्** बन्धु-भावेन न रिपुभावेन **अवसादयेत्**।  
  
