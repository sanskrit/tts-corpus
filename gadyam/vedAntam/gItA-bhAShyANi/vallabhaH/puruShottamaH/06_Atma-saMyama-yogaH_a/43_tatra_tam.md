+++
title = "43 तत्र तम्"

+++
  
  
।।6.43।। तादृशजन्मानन्तरं किं स्यात् इत्यत आह तत्र तमिति। तत्र तस्मिन्
जन्मद्वयेऽपि तं पौर्वदेहिकं भगवत्कृपालब्धजीवभावानन्तरप्राप्तं
प्रथमदेहसम्बन्धिनं बुद्धिसंयोगं भगवत्सेवार्थप्रकटितज्ञानरूपं
भगवदीयकुलजन्ममात्रेण लभते। च पुनः तं लब्ध्वा भूयः सिद्धौ सम्यक्
सिद्ध्यर्थं तथा भगवत्प्राप्त्यर्थं यतते यत्नं करोति।
कुरुनन्दनेतिसम्बोधनं विश्वासार्थम्।  
  
