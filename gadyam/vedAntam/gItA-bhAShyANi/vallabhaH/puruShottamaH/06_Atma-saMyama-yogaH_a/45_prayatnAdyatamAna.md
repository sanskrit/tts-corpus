+++
title = "45 प्रयत्नाद्यतमानस्तु योगी"

+++
  
  
।।6.45।। एतादृशकुलजन्मभावेऽपि यत्नवा प्राप्नुयात् तत्र
तादृक्कुलोत्पन्नप्राप्तौ किं वक्तव्यं इत्याह प्रयत्नादिति। यः सामान्यो न
तु तादृशजन्मवानेव प्रयत्नाद्यतमानः संशुद्धकिल्बिषः
तद्भावज्ञानप्रतिबन्धपापरहितो योगी योगस्वरूपज्ञानवान् भवति। तु पुनः।
अनेकजन्मसंसिद्धः अनेकजन्मभिर्यतमानः सन् सिद्धः प्राप्तयोगरूपो भवति। ततः
परां गतिं दास्यरूपां याति प्राप्नोतीत्यर्थः। यतो मत्संयोगात्मको योग
उत्तमस्तस्मात्त्वं योगी भवेति।  
  
