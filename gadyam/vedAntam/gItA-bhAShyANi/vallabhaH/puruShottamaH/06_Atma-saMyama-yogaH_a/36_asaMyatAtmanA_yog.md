+++
title = "36 असंयतात्मना योगो"

+++
  
  
।।6.36।। अथ यो मनश्चञ्चलमिति ज्ञात्वाऽभ्यासवैराग्ययोर्यत्ननिरपेक्षः स
नाप्नोतीत्याह असंयतात्मनेति। असंयतात्मना
उक्तप्रकारेणाभ्यासवैराग्याभ्यामसंयतः अवशीकृत आत्माऽन्तःकरणं यस्य तेन
योगो मत्संयोगात्मको दुष्प्रापः दुःखेनापि प्राप्तुमशक्यः। वश्यात्मना तु
अभ्यासवैराग्यवशीकृतयत्नेन यतता मत्संयोगार्थं यत्नं कुर्वता
उपायतोऽवाप्तुं शक्य इति मे मतिः। अत्र स्वमतित्वकथनेन
मदुक्तिविश्वासपूर्वकं यो यतेत तस्याऽवश्यं मया संयोगः फलदानं कर्तुं
मनोनिग्रहः करणीय इति व्यञ्जितम्।  
  
