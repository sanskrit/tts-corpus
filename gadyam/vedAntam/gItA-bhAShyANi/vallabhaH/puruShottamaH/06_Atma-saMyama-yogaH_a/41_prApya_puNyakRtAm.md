+++
title = "41 प्राप्य पुण्यकृताम्"

+++
  
  
।।6.41।। एवं नाशाभावमुक्त्वा तस्य गतिस्वरूपमाह प्राप्येति। स योगभ्रष्टः
स्वरूपाज्ञानादभ्यासवैराग्याभावादभ्यस्यमानमार्गाद्भ्रष्टः पुण्यकृतां
यज्ञादिकारिणां लोकान् श्रद्धामात्रप्रवृत्तिसाधनेन
तत्फलभोगविचिकित्साजनितपूर्वप्रवृत्तमार्गस्वरूपज्ञानार्थं प्राप्य तत्र
शाश्वतीः समाः बहून् संवत्सरान् उषित्वा स्थित्वा तत्फलभोगं कृत्वा तत्र
विचिकित्सयाऽभावकेन मनसा पूर्वश्रद्धासाधनेनैव भवति। जन्मप्रार्थनया
शुचीनां कापट्यादिदोषरहितानां श्रीमतां भगवच्छोभायुक्तानां भक्तानां
गृहेऽभिजायते जन्म प्राप्नोति। उपसर्गेण सरतिपूर्वकं
प्राप्तिर्ज्ञापिता।  
  
