+++
title = "34 मृत्युः"

+++
  
  
।।10.34।। मृत्युरिति। संहारिणां मध्ये सर्वसंहारकोऽहम्। च पुनः मृत्युरपि।
भविष्यतां निखिलानां प्राणिनां पदार्थानां उद्भवोऽभ्युदयः
भाग्यरूपोऽहम्। कीर्तिरिति। कीर्तिः धर्मस्य स्त्री; श्रीः लक्ष्मीः; वाक्
सरस्वती श्रीभागवतादिरूपा; स्मृतिर्भगवत्स्मरणात्मिका; मेधा बुद्धिः
भगवद्गुणैकनिष्ठा; धृतिः आपत्सु धर्मैकनिष्ठता; क्षमा सर्वातिक्रमसहनरूपा;
नारीणां मध्ये एता मद्विभूतिरूपाः।  
  
