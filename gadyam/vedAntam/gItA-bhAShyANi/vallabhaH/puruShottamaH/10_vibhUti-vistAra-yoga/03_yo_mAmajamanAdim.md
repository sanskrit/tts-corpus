+++
title = "03 यो मामजमनादिम्"

+++
  
  
।।10.3।। एवं स्वकृपां विना स्वाज्ञानात् देवानां देवत्वमपि जातं
व्यर्थमेवेत्युक्त्वा स्वकृपया ज्ञानेन मनुष्याणामप्युत्तमत्वं भवतीत्याह
-- यो मामजमिति। यो मां मनुष्येषु च अजं जन्मादिदोषरहितम्; अनादिं
लीलादिभिर्नित्यमेवम्भूतमेव लोकमहेश्वरं लोकानां परमेश्वरं
कर्तुमन्यथाकर्तुं समर्थम्; असम्मूढः प्रमादरहितः सन् जानाति स सर्वपापैः
मद्भक्तिप्रतिबन्धरूपैः प्रमुच्यते प्रकर्षेण मुच्यतेः मनुष्यभावरहितो
देवरूपो भवतीत्यर्थः।  
  
