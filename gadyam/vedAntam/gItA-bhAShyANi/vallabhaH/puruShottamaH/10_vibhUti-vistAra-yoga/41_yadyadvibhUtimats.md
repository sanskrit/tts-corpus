+++
title = "41 यद्यद्विभूतिमत्सत्त्वं"

+++
  
  
।।10.41।। ननु मया सर्वस्वरूपज्ञानेन सर्वत्र त्वच्चिन्तनार्थं
विभूतिविस्तारः पृष्टः; तस्यान्ताभावोक्त्या मया कुत्र कथं चिन्तनीयः
इत्याकाङ्कायामाह -- यद्यदिति। यत् यत् सत्त्वं वस्तुमात्रं विभूतिमत्
ऐश्वर्ययुक्तं श्रीमत् सम्पत्तियुक्तं ऊर्जितमेव केनापि
प्रकारेणोत्कृष्टतां प्राप्तं रमणीयतरं वा तत्तदेवं मम तेजोंशसम्भवं
ममानुभावसम्भूतं अवगच्छ जानीहि।  
  
