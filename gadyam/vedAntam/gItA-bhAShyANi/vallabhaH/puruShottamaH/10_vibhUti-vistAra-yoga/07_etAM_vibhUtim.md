+++
title = "07 एतां विभूतिम्"

+++
  
  
।।10.7।। एतन्निरूपणप्रयोजनमाह -- एतामिति। एतां मदनुभावरूपां
भृग्वादिलक्षणां तां मम विभूतिं क्रीडार्थैकप्रकटिताम् च पुनः
क्रीडार्थप्रकटितसामग्र्या मम योगं तत्त्वतः मल्लीलारूपेण यो वेत्ति सः;
अविकम्पेन निश्चलेन मद्वियोगादिरहितेन योगेन मत्संयोगेन भक्तिरूपेण
युज्यते; युक्तो भवतीत्यर्थः। नात्र संशयः; अत्र सन्देहो नास्तीत्यर्थः।
अनेन सन्देहे सति न भवतीति ज्ञापितम्।  
  
