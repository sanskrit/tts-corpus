+++
title = "24 पुरोधसाञ् च"

+++
  
  
।।10.24।। हे पार्थ पुरोधसां च मध्ये मुख्यं बृहस्पतिं मां विद्धि। पार्थेति
सम्बोधनेन पृथासम्बन्धेन त्वयि कृपां करोमि। तथा निन्दिते पौरोहित्येऽपि
देवक्रियया तस्मिन् बुद्ध्यादिशक्तिरूपेण तिष्ठामि; तेन मत्स्वरूपं
विद्धीति व्यञ्जितम्। सेनानीनां सेनामध्ये देवसेनापतित्वात् स्कन्दोऽस्मि।
सरसां रसयुतानां स्थिरजलानां मध्ये सागरः समुद्रोऽस्मि; रत्नाकर
इत्यर्थः।  
  
