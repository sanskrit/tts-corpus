+++
title = "06 महर्षयः सप्त"

+++
  
  
।।10.6।। ननु कृष्यादिप्रयुक्तधर्माचरणादिभिः सर्वेषां तत्तत्फलरूपा भावा
भवन्ति; तत्कथं भवत एव इत्याकाङ्क्षायामाह -- महर्षय इति। महर्षयः सप्त
भृग्वादयः; ततः पूर्वे अन्ये चत्वारो महर्षयः; तथा स्वायम्भुवादयो मनवः;
हिरण्यगर्भात्मनो मम मानसा मद्भावा मदीयोऽनुभावो मत्क्रीडार्थरूपो येषु
तादृशा जाताः। येषां लोके इमाः प्रजास्तदुक्तप्रवर्तमाना भवन्तीत्यर्थः।
अतोऽपि मत्त एव भवन्तीति भावः।  
  
