+++
title = "17 अविभक्तञ् च"

+++
  
  
।।13.17।। किञ्च -- अविभक्तमिति। भूतेषु स्थावरजङ्गमेषु
स्वलीलार्थस्वस्वरूपात्मकत्वेन सर्वस्य प्रकटितत्वात् अभिन्नं रसार्थं
द्वितीयरूपेण कृतत्वात् विभक्तमिव भिन्नमिव स्थितम्। इवपदेन स्वेच्छया तथा
प्रदर्शयतीति ज्ञापितम्। किञ्च तत् पूर्वोक्तं ज्ञेयं भूतानां भर्तृ रक्षकं
पोषकम्। भर्तृपदेन रमणशीलत्वं ज्ञापितं; तेन रमणार्थमेव स्थितिकाले
रक्षकमित्यर्थः। वियोगात्मकप्रलयकाले ग्रसिष्णु ग्रसनशीलं;
स्वस्मिन्नवरोधकमित्यर्थः। च पुनः सृष्टिकाले लीलात्मकरसदानात्मके
प्रभविष्णु नानास्वरूपैः प्रभवनशीलम्।  
  
