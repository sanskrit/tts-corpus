+++
title = "28 समं सर्वेषु"

+++
  
  
।।13.28।। एतदेव फलरूपत्वेन विशदयति -- सममिति। सर्वेषु
प्रपञ्चान्तःपातिस्थावरजङ्गमात्मकेषु भूतेषु लीलया अनेकविधरसभोगार्थं
तिष्ठन्तं रसानुभवार्थं नीचोच्चादिधर्मरहितं समं; तेषु विनश्यत्सु च
अविनश्यन्तं तादृग्लीलावबोधरहितत्वाद्विनाशं प्राप्तेषु अन्यथाभावेन
क्रोधादिराहित्येन तथैव लीलानुभवं कुर्वन्तं यः पश्यति; स परमेश्वरं
पश्यति। अत एवंदर्शनाभावे सापराधो भवत्येव।  
  
