+++
title = "31 क्षिप्रम् भवति"

+++
  
  
।।9.31।। एवं प्रवृत्तस्य दुराचारादिकं नश्यतीत्याह -- क्षिप्रमिति।
क्षिप्रं शीघ्रं धर्मात्मा मत्सेवनयोग्यो भवति; ततः शश्वच्छार्न्ति
शाश्वतीं शान्तिं मद्रूपां नितरां भावात्मरूपेण गच्छति प्राप्नोतीत्यर्थः।
तस्मात् हे कौन्तेय मत्कृपापात्र तथा दुराचरणशीलेऽपि मद्भक्ते निर्दोषभावेन
साधुत्वं मत्वा मद्भक्ते दोषदृष्टिषु प्रतिजानीहि प्रतिज्ञां कुरु यन्मे
भक्तो दुराचारादिदोषैर्न प्रणश्यति दोषा एव नश्यन्तीत्यर्थः। एवं
मद्भक्ताधिक्यवर्णनेनाहं तुष्टो भविष्यामीति भावः।  
  
