+++
title = "06 यथाऽऽकाशस्थितो नित्यम्"

+++
  
  
।।9.6।। तर्हि भवतो व्यापकत्वज्जीवस्याणुत्वादव्यापकत्वाच्च
मत्स्थानीत्याधाराधेयभावः। कथं इत्यत आह सदृष्टान्तम् -- यथेति। यथा सर्वगो
महानपि वायुर्नित्यमाकाशस्थितो भवति आकाशेन च न स्पृश्यते। नित्यपदेनाकाश
एव सर्वत्र गतियुक्तो भवतीति व्यञ्जितम्। तथा सर्वाणि भूतानि
सर्वत्रगतियुक्तानि मत्क्रीडेच्छयैव मत्स्थानीत्युपधारय जानीहि। उप समीपे
मत्समीपे धारय पश्येत्यर्थः।  
  
