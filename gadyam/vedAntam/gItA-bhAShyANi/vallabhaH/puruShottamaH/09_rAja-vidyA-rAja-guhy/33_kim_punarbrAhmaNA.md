+++
title = "33 किम् पुनर्ब्राह्मणाः"

+++
  
  
।।9.33।। यत्र हीनाधिकारिणः परमां गतिं प्राप्नुवन्ति; तत्रोत्तमाधिकारिणां
किं वक्तव्यं इत्याह -- किं पुनरिति। पुण्याः वेदोक्तमत्स्वरूपज्ञानार्थं
पूर्वं **वेदाध्ययनकारिणा** ब्राह्मणाः; तथा पुण्यधर्मादिकरणेन
प्रजापतिपालकाः राजर्षयः राजानः क्षत्ति्रया भूत्वा ऋषयः ब्रह्मकर्मनिष्ठा
उत्तमाधिकारिणो भक्ताः सन्तः परां गतिं प्राप्नुवन्तीति किं
पुनर्वक्तव्यम्। तेषां तु साक्षाद्भजनौपयिकत्वमेव भवतीति भावः। एतेन
उत्तमाधिकारिणां तु भवत्येव यत्र हीनाधिकारिणामपि भवतीत्यनेनअधिकं
तत्रानुप्रविष्टं; न तु तद्धानिः इत्ययं न्यायः
प्रदर्शितः। ,एतेनोत्तमानामेतदभावे हीनत्वमेवेति व्यञ्जितम्। यत
उत्तमाधिकारिणामावश्यकमतस्तव क्षत्ति्रयत्वात् स्वधर्मनिष्ठत्वात्
भक्तपुत्रत्वाच्चोत्तमाधिकारित्वेनावश्यं कर्त्तव्यमित्याह -- अनित्यमिति।
इमं लोकमधिकरणं देहं प्राप्य अनित्यं असुखं संसारं त्यक्त्वा ज्ञात्वा वेति
शेषः मां भजस्व।  
  
