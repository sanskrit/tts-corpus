+++
title = "14 सततङ् कीर्तयन्तो"

+++
  
  
।।9.14।। ते च द्विविधाः; भक्ता ज्ञानिनश्च; तत्र प्रथमं भक्तानां भजन
प्रकारमाह -- सततमिति। सततं निरन्तरं मां कीर्तयन्तः लीलास्वरूपज्ञानेन
श्रीभागवतोक्तप्रकारेण गुणगानं कुर्वन्तः; सर्वत्र मदुत्कर्षं कथयन्तः।
यतन्तश्च कीर्तने यत्नादिकं कुर्वाणाः; इन्द्रियनिग्रहं वा कुर्वन्तः।
चकारेण श्रवणादिकं ज्ञाप्यते। पुनः कीदृशाः दृढव्रताः दृढं
ऐहिकपारलौकिकयोर्मदेकनिष्ठं मोहशात्राद्यपरिभूतं व्रतं
निश्चयो येषां तादृशाः। किञ्च नमस्यन्तश्चकिमासनं ते गरुडासनाय इत्यादिना
परमकाष्ठापन्नवस्तुरूपनमस्कारं कुर्वन्तः स्वदैन्याविर्भावपूर्वकं; चकारेण
नृत्यादिकमपि कुर्वन्तः। पुनः कीदृशाः। नित्ययुक्ताः सावधानाः
मदेकपरचित्ताः। भक्त्या स्नेहेन; न तु विहितत्वेन; मामुपासते सेवन्त
इत्यर्थः।  
  
