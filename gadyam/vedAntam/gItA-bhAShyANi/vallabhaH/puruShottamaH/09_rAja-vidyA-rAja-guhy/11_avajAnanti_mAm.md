+++
title = "11 अवजानन्ति माम्"

+++
  
  
।।9.11।। नन्विदं स्वरूपं सर्वाधिष्ठातृ सर्वे कथं न जानन्ति इत्यत आह --
अवजानन्तीति द्वयेन। मूढा असुराः केवलमिच्छयैव सृष्टाः; मम भूतमहेश्वरं
सर्वाधिष्ठातृ सर्वाधिदैविकरूपं परं भावं पुरुषोत्तमात्मकं अजानन्तो
मानुषीं तनुं मायिनं स्वाज्ञानेन मां ज्ञात्वा अवजानन्ति
अवमन्यन्ते। अत्रायं भावः -- पुरुषोत्तमोऽयं येन स्वरूपेण वदति तदेव स्वरूपं
ब्रह्मरूपमानन्दमयम्; तमेव मानुर्षी तनुमाश्रितं जानन्ति अज्ञत्वात्।  
  
