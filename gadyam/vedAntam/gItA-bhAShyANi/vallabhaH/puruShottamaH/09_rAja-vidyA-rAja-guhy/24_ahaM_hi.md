+++
title = "24 अहं हि"

+++
  
  
।।9.24।। विधिहीनरूपमाह -- अहमिति। हि निश्चयेन सर्वयज्ञानां भोक्ता
तदधिष्ठातृदेवानां मदंशत्वात्तद्रूपेण अहं भोक्ता। चकारेण तद्रूपोऽपि।
प्रभुरेव च; फलदाता चेत्यर्थः। एवकारेण द्वितीयचकारेण च
सर्वप्रभुत्वेन भोक्तृत्वेऽपि मदेकांशप्रीणनमेव भवति; न तु
सर्वप्रभुमत्प्रीतिरिति ज्ञापितम्। एतादृशं मां तु पुनस्तत्त्वेन मूलरूपेण
न अभितः सर्वप्रकारेण जानन्तियावान् यश्चास्मि (तत्त्वतः) यादृशः \[18।55\]
इति। अतस्ते च्यवन्ति पर्यावर्तन्ते। मत्तो वा च्यवन्ति भ्रश्यन्ति।
अत्रायं भावः -- भगवदंशदेवताभजनत्वेन यज्ञादिना वा यत्फलं भवति
तन्महाप्रभुभजनेन भवतिमूलनिषेकः शाखायामपि इति न्यायेन प्रभुभजने तेऽपि
प्रसीदन्ति; तद्भजने त एव प्रसीदन्ति तदंशप्राकट्य च भवेत्। अत एव
युधिष्ठिरेण श्रीभागवतेक्रतुराजेन गोविन्द राजसूयेन पावनीः। यक्ष्ये
विभूतीर्भवतस्तत्सम्पादय नः प्रभो \[10।72।3\] इति विज्ञापितम्। तेन
भगवदिच्छया भगवद्भजनं कुर्वता तदिच्छां ज्ञात्वा तदंशप्राकट्यं चेत्तदा
त**द्री**त्यैव कार्यमन्यथा न
कार्यमेतदज्ञानात्तत्त्वज्ञानाभावः।  
  
