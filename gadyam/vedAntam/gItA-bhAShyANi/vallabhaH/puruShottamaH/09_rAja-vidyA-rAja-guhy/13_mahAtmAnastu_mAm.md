+++
title = "13 महात्मानस्तु माम्"

+++
  
  
।।9.13।। एवमासुराणां स्वाज्ञानमुक्त्वा देवानां स्वज्ञानमाह --
महात्मानस्त्विति। हे पार्थ भक्तस्वरूपश्रवणैकयोग्य महात्मानस्तु महान्
अहमेव आत्मा येषां ते महात्मानः। तुशब्दः प्रकरणान्तरज्ञापनाय। तदेवाह --
दैवीं क्रीडात्मिकां देवरूपां वा प्रकृतिं स्वभावं आश्रिताः। अनन्यमनसः न
विद्यते अन्यत्र मद्व्यतिरिक्ते मनो येषां ते मां भूतादिं सकलजगत्कारणं
अव्ययं नित्यं यथार्थरूपं ज्ञात्वा भजन्ति।  
  
