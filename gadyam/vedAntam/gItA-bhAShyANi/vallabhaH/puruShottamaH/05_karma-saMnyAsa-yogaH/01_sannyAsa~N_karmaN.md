+++
title = "01 सन्न्यासङ् कर्मणाम्"

+++
  
  
।।5.1।। सन्न्यासं कर्मयोगं च श्रीकृष्णोक्तं धनञ्जयः।  
  
श्रुत्वा संशयमापन्नः पुनः प्रश्नं चकार ह।।  
  
अर्जुन उवाच सन्न्यासमिति। हे कृष्ण सदानन्द आनन्दैकदानयोग्य कर्मणां
सन्न्यासं त्यागंन मां कर्माणि 4।14 इत्यारभ्यकृत्वाऽपि न निबध्यते 4।22
इत्यन्तं शंससि पुनःयोगमातिष्ठ 4।42 इत्यनेन योगं च शंससि।
एतयोरुभयोर्मध्ये एकं सुनिश्चितं निर्धारितं ब्रूहि। च पुनरेतयोरुभयोः
सकाशादेकमन्यद्यच्छ्रेयः श्रेयोरूपं भक्तिरूपं भवेत् तन्मे मम त्वदीयस्य
सुनिश्चितं संशयरूपं ब्रूहि।  
  
