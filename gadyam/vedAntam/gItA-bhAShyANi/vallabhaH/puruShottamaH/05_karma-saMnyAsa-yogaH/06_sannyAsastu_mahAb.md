+++
title = "06 सन्न्यासस्तु महाबाहो"

+++
  
  
।।5.6।। ननूभयोरेकफलत्वे उभयरूपता किं इत्याशङ्कायामाह सन्न्यासस्त्विति। हे
महाबाहो सन्न्यासस्तु अयोगतः योगं विना आप्तुं प्राप्तुं दुःखं
दुःखरूपमित्यर्थः। अत्रायं भावः सन्न्यासस्य साङ्ख्यात्मकस्य
विग्रयोगरूपत्वात् योगस्य संयोगात्मकत्वात् विप्रयोगस्य
संयोगपूर्वत्वाद्योगं विना न तत्सिद्धिः स्यादत उभयरूपत्वेन कथनमित्यर्थः।
किञ्च भगवतो रसरूपत्वाद्रसस्य च द्विरूपत्वादेकरूपत्वेनाकथनेऽपूर्ण एव स
स्यादित्यर्थः। यतः संयोगं विना न द्वितीयसिद्धिरतो योगयुक्तः संयोगयुक्तो
भूत्वा मुनिः विप्रयोगे मौनैकशरणो भूत्वा अचिरेण शीघ्रमेव ब्रह्म
सर्वलीलाव्यापकमधिगच्छति प्राप्नोतीत्यर्थः।  
  
