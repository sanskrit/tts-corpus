+++
title = "26 कामक्रोधवियुक्तानां"

+++
  
  
।।5.26।। किञ्च कामक्रोधवियुक्तोनां पूर्वोक्तप्रकारेण कामक्रोधरहितानां
यतीनां परमहंसानां भगवदर्थं सर्वपरित्यागेन स्थितानां
वृन्दावनीयवृक्षादिवत् यतचेतसां भगवत्स्वरूपानुभवैकपरचित्तानां
विदितात्मनां भगवत्स्वरूपज्ञानिनां अभितः सर्वजन्मसु सर्वदिक्षु वा
ब्रह्मनिर्वाणं लीलात्मकत्वं वर्त्तते अनुवर्तत इत्यर्थः। यथा वृन्दावने
वृक्षेषु तन्मूलेषु परितश्च क्रीडति तथेति भावः।  
  
