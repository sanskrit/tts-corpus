+++
title = "05 यत्साङ्ख्यैः प्राप्यते"

+++
  
  
।।5.5।। एकफलत्वमेव विवेचयति यत्साङ्ख्यैरिति। यत्स्थानं मत्सामीप्यं
साङ्ख्यैः साङ्ख्यनिष्ठैः प्राप्यते तत्स्थानं योगैरपि योगानुष्ठातृभिरपि
गम्यते प्राप्यते। तथा चायं भावः उभयोः
कुण्डलरूपत्वाद्यथास्थितस्वरूपज्ञानेनोभयनिष्ठानामपि भगवन्मुखसामीप्यमेव
भविष्यति यतस्तयोरेकमेव स्थानम् अतो यः साङ्ख्यं योगं चैकं कुण्डलात्मकं
पश्यति स मां पश्यतीत्यर्थः।  
  
