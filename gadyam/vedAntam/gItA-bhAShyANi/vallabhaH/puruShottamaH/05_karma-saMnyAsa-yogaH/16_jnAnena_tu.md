+++
title = "16 ज्ञानेन तु"

+++
  
  
।।5.16।। येषां भगवता ज्ञानेनाज्ञानं नाशितं ते न मुह्यन्तीत्याह
ज्ञानेनेति। तु पुनः। आत्मज्ञानेन भगवत्सम्बन्धिज्ञानेन
ज्ञानात्मकभगवद्रूपेण येषां दुर्लभानां कृपापात्राणां तत्पूर्वोक्तमज्ञानं
नाशितं तेषां तद्भगवदात्मकं ज्ञानं परं ब्रह्म प्रकाशयति प्रकटयतीत्यर्थः।
आदित्यवत् यथा सूर्यस्तमो दूरीकृत्य स्वात्मसहितं सर्वं वस्तुमात्रं
प्रकाशयति तथा।  
  
