+++
title = "20 परस्तस्मात्तु"

+++
  
  
।।8.20।। एवं तेषां पुनरुद्गममुक्त्वा स्वप्राप्तौ तदभावाय
स्वस्थानस्वरूपमाह -- परस्तस्मादिति। तुशब्देन पूर्वस्य परत्वं
व्यावर्त्तयति तस्मात्पूर्वोत्पत्तिकारणात्मकादन्यो भावः अव्यक्तः तस्यापि
मूलभूत इत्यर्थः। अव्यक्तात्सनातनः अनादिसिद्धः परः सर्वोत्तम इत्यर्थः।
तत्स्वरूपमाह -- यः सर्वेषु भूतेषु नश्यत्सु सत्सु न विनश्यति न
विकारमाप्नोतीत्यर्थः।  
  
