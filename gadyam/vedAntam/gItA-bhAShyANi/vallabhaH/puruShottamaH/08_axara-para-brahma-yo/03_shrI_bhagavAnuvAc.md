+++
title = "03 श्री भगवानुवाच"

+++
  
  
।।8.3।। एतत्प्रश्नोत्तरं साभिप्राय-ज्ञानार्थं श्रीभगवानुवाच -- अक्षरमिति त्रयेण। 

न क्षरति न चलतीत्य् **अक्षरं** सदैक-रस-रूपं पुरुषोत्तम-चरणात्मकं भक्त-हृदयाद् अ-चलं गृहात्मकं वा स्थिरं तत्। परमं परः पुरुषोत्तमो मीयत अस्मिन्निति **परमं ब्रह्म** बृहत् व्यापकं च। 

**स्वभावः** स्वस्य भगवतो दास्यादि-सेवा-सिद्ध्यर्थं जीव-रूपेण भवनम्। **अध्यात्मम्** आत्मानमविकृतं सेवा-योग्यं देहम् अधिकृत्य तद्-अनुभवे वर्त्तमानो जीव-भावो ऽध्यात्म-शब्देनोच्यत इत्यर्थः। 

**भूतानां** जीवानां **भावस्य** भगवद्-रस-रूपस्य +**उद्भवकरः** प्रकटकारको यो **विसर्गो** भगवद्-अर्थ-द्रव्यादि-विनियोगेन सेवा-रूपः स कर्म-संज्ञितः क्रिया-रूपः कर्मशब्दवाच्य इत्यर्थः।  
  
