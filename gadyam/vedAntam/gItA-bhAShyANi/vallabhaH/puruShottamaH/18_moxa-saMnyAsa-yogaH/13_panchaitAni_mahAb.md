+++
title = "13 पञ्चैतानि महाबाहो"

+++
  
  
।।18.13।। ननु सङ्ग-फल-परित्यागेऽपि  
कर्म-कर्त्तुः फलं तु सम्भावितम् एव;  
भोजन-तृप्तिवद् औषधार्थ-भक्षित--मादक-द्रव्यजोन्मादवत्;  
अतः कथं फलं न भवेत् इत्य् आशङ्क्याऽऽह --  
पञ्चैतानीति श्लोकपञ्चकेन। 

हे **महा-बाहो** फल-त्याग-क्रिया-करण-समर्थ  
**सर्व-कर्मणां सिद्धये** फलाप्तये  
**साङ्ख्ये** त्यागात्याग-निर्णायके  
**कृतान्ते** कृतस्य कर्मणोऽन्तः समाप्तिर् यत्र स कृतान्तो वेदान्तस्, तस्मिन् **प्रोक्तानि**।  

एतान्य् अग्रे प्रोच्यमानानि **पञ्च कारणानि मे** मत्तो **निबोध** जानीहि।  
  
