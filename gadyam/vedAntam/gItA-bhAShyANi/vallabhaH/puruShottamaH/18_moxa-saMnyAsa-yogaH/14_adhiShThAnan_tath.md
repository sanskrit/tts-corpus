+++
title = "14 अधिष्ठानन् तथा"

+++
  
  
।।18.14।। एवं प्रतिज्ञाय तान्येवाह -- अधिष्ठानमिति। अधिष्ठानं लिङ्गशरीरं;
कर्ता कर्तृत्वात्मकाभिमानरूपोऽहङ्कारः; करणं चेन्द्रियाणि; पृथग्विधं
अनेकप्रकारकम्। चकारेण स्वाधिदैविकसहितम्। विविधाः
कार्यकारणफलादिभिरनेकप्रकारकाः। पृथग्भूताः भिन्नरूपेण जाताः प्राणादीनां
चेष्टा व्यापाराः। अत्र एतन्मध्य एव सर्वप्रेरकोऽन्तर्यामी दैवं पञ्चमं
मुख्यं कारणमित्यर्थः। एवकारेण,तदविरोधेनान्येषां कारणत्वमुक्तम्।  
  
