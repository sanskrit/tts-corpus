+++
title = "05 यज्ञदानतपःकर्म न"

+++
  
  
।।18.5।। त्रिविधत्वं पश्चाद्वक्ष्यति \[18।79\] पूर्वं निश्चयमाह --
यज्ञदानेति द्वयेन। यज्ञादिकं कर्म न त्याज्यं यतः कार्यमवश्यं कर्त्तव्यं
तत् प्रत्यवायपरिहारार्थम्। यज्ञो यजनं; दानं तपश्च मनीषिणां ज्ञानिनां
तत्स्वरूपविदुषां स्वरूपज्ञाने कृतान्येतानि पावनान्येव चित्तशोधकानि; अत
एतत् त्रितयात्मकं कर्म कार्यम्। एवकारेण नान्यफलाभिलाषया कर्त्तव्यानीति
व्यञ्जितम्।  
  
