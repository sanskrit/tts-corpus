+++
title = "59 यदहङ्कारमाश्रित्य न"

+++
  
  
।।18.59।। किञ्च -- यदहङ्कारमिति। यत् पूर्वोक्तं गुर्वादिहननाद्यधर्मरूपं
अहङ्कारं तदज्ञानमाश्रित्य मद्वाक्याश्रवणेन न योत्स्ये न युद्धं
करिष्यामीति मन्यसे अध्यवस्यसे; एष ते व्यवसायो निश्चयो मिथ्या; असद्रूपो
निष्फल इत्यर्थः। पराधीनत्वादित्याह -- प्रकृतिः मदधीना मदाज्ञाविमुखं
त्वां नियोक्ष्यति युद्धे प्रवर्त्तयिष्यतीत्यर्थः। अत्रायं भावः --
मदाज्ञाविमुखस्य प्राकृतत्वेन ज्ञाते प्रकृतिनियोज्यत्वं;
मदाज्ञाप्रवर्तमानस्य तदनियोज्यत्वम्।  
  
