+++
title = "48 सहजङ् कर्म"

+++
  
  
।।18.48।। यतो विगुणोऽपि भगवद्धर्मः श्रेष्ठः; अतो भगवत्कर्म न
त्याज्यमित्याह -- सहजमिति। हे कौन्तेय स्त्रीत्वदोषसाहित्येऽपि
भक्तगुणानुगृहीत सहजं स्वाभाविकं भगवत्क्रीडेच्छया सह जातं कर्म सदोषमपि
लौकिकमपि पुरुषं स्वस्मिन् प्रवृत्तिं न त्यजेत्। अतः सर्वथा सिद्धिप्रापकं
कुर्यादेवेत्यर्थः। कुतो न त्यजेदित्यत आह -- सर्वेति। हि निश्चयेन
सर्वारम्भाः धूमेन अग्निरिव दोषेण मत्सम्बन्धाभावरूपेण आवृताः; अतस्तानि
स्वदोषेणैव त्यागं कारयन्ति यथा धूमावृतोऽग्निरार्द्रेन्धनं नाग्नितां
सम्पादयति; धूमावृतत्वान्न सुखसेव्यो भवति; निर्धूमस्तु
तद्विपरीतत्वात्तथात्वं करोति; एवं मत्कर्माऽपि निर्दोषत्वान्न त्यजेदिति
भावः।  
  
