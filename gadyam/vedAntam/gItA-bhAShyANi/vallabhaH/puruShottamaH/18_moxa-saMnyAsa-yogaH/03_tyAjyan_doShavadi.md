+++
title = "03 त्याज्यन् दोषवदित्येके"

+++
  
  
।।18.3।। किञ्च -- त्याज्यमिति। एके मनस ईषिणो मनीषिणो विवेकिनः दोषवत् कर्म
ज्ञानादिसाधनरहितं त्याज्यमिति प्राहुः प्रकर्षेण प्रामाण्यादिना आहुः।
अपरे कर्मवादिनो मीमांसकाः यज्ञदानतपःकर्म न त्याज्यमित्याहुः;
विहितत्वात्। तस्माद्यज्ञं परमं वदन्ति \[महाना.17।10\] तस्माद्दानं परमं
वदन्ति \[महाना.17।5\] इति च तस्मात्तपः परमं वदन्ति \[महाना.17।5\] इति च।
एतेन ते कर्मण एव ईश्वरत्वं वदन्त्यतस्तेऽपि न जानन्ति।  
  
