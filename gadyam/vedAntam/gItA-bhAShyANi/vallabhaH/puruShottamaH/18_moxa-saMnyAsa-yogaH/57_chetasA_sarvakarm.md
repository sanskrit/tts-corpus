+++
title = "57 चेतसा सर्वकर्माणि"

+++
  
  
।।18.57।। यस्मान्मदाश्रितस्य कर्मकरणेऽपि तद्बाधरहितं फलं
भवत्यतस्त्वमप्येवं कुर्वित्याह -- चेतसेति। चेतसा बहिरप्रदर्शयन्
निष्कपटतया सर्वकर्माणि सन्न्यस्य मयि सम्यक् प्रकारेण स्थापयित्वा
समर्प्येति यावत्। मदाज्ञया कुर्वाणो मत्परः अहमेव परो मुख्यः प्राप्यो
यस्यैतादृशः सन् बुद्ध्या व्यवसायात्मिकया योगमुक्तप्रकारं उपाश्रित्य
सतृतं निरन्तरं मच्चित्तः मय्येव चित्तं यस्य तादृशो भव।  
  
