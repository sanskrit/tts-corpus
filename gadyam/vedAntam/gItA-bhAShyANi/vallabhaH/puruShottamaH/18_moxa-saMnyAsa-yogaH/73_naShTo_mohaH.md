+++
title = "73 नष्टो मोहः"

+++
  
  
।।18.73।। एवं प्रश्ने नष्टमोहः सन् अर्जुन उत्तरं प्राह -- नष्टो मोह इति।
अज्ञानकृतो मोहो नष्टः; त्वदुक्तिश्रवणेनेति शेषः। अधिकमपि जातं हे अच्युत
सर्वत्र च्युतिरहित मया अहङ्काराज्ञानसहितेन त्वत्प्रसादात् स्मृतिः
तत्स्वरूपात्मिका लब्धा प्राप्ता। प्रसादात् इति कथनेन साधनालभ्यतोक्ता। अहो
दासस्य प्रभ्वाज्ञाकरणमेव धर्मः; न त्वन्योऽपि धर्माधर्मविचारः। एवं
गतसन्देहः संस्तवाग्रे दासत्वेन स्थितोऽस्मि इदानीं,तव वचनं पूर्वोक्तं
युद्धादिरूपं सर्वधर्मत्यागरूपं त्वद्भक्तेष्वेतदुपदेशरूपं च करिष्ये।  
  
