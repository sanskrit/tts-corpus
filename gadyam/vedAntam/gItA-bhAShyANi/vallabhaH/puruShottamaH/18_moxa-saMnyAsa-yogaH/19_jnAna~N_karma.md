+++
title = "19 ज्ञानङ् कर्म"

+++
  
  
।।18.19।। अथ ज्ञानादित्रयमपि त्रिगुणभेदेन प्रत्येकं त्रिविधमस्तीत्याह --
ज्ञानमिति। ज्ञानं साधनं; कर्म क्रिया; कर्त्ता पुरुषः; एतत्त्रयमपि
गुणभेदेन सात्त्विकादिभेदतस्त्रिधैव। गुणसङ्ख्याने गुणाः कार्यभेदेन
सङ्ख्यायन्ते निरूप्यन्ते गण्यन्ते वा अस्मिन्निति साङ्ख्यशास्त्रे
प्रोच्यन्ते तान्यपि तत्रोक्तानि यथावत् मदुक्तानि शृणु। साङ्ख्यप्रोक्तानि
तान्यपि शृण्वित्युक्त्या सप्तदशाध्याये स्वोक्तत्रैविध्यस्य
निर्गुणाधिकारसम्पादकानि कर्माणि भवन्ति; न त्वेतानीति
स्वरूपवैजात्यज्ञानार्थं श्रोतव्यानीति ज्ञापितम्।  
  
