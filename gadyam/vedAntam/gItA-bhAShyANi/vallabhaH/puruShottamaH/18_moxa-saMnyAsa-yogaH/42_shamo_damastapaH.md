+++
title = "42 शमो दमस्तपः"

+++
  
  
।।18.42।। तत्र प्रथमं ब्राह्मणस्य स्वाभाविकानि कर्माण्याह -- शम इति। शमः
शान्तिः मत्परैकचित्तत्वं; दम इन्द्रियोपसंयमः; तपः शरीरक्लेशः; शौचं
बाह्याभ्यन्तरभेदेन द्विविधं; क्षान्तिः क्षमा; आर्जवं सरलता। एवकारेण
कुटिलेष्वपि चेत्यर्थः। ज्ञानं शास्त्रीयं; विज्ञान अनुभवः; आस्तिक्यं
प्रमाणोक्तफलोत्कर्षे अस्तीति निश्चयबुद्धिः; एवमेतत्सर्वं ब्राह्मणस्य
स्वभावजं स्वभावाज्जातं कर्म।  
  
