+++
title = "64 सर्वगुह्यतमम् भूयः"

+++
  
  
।।18.64।। विमृश्यकारित्वमीश्वरोक्तावसम्भावितमिति विचारेण शोचन्तमर्जुनं
कृपया तद्द्वारा च लोकानुद्दिधीर्षुर्निश्चितार्थं स्वयमेवाह --
सर्वगुह्येति। सर्वगुह्येऽतिगुह्यं गोप्यं गुह्यतमं मे परमं फलरूपं वचो
भूयः पूर्वमुक्तमपि तत्प्रकरणेषु इदानीमेकीकृत्य पुनर्वक्ष्यमाणं शृणु। एवं
सारभूतमेकीकृत्याकथने हेतुमाह -- इष्टोऽसीति। मे मम दृढमत्यन्तम्
अप्रियकरणेऽपि अन्यथाभावरहितः इष्टः प्रियोऽसि; ततः कारणात्ते हितं
वक्ष्यामि कथयामि।  
  
