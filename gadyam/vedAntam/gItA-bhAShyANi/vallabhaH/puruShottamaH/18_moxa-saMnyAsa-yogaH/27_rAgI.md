+++
title = "27 रागी"

+++
  
  
।।18.27।। राजसमाह -- रागीति। रागी स्वसम्बन्धित्वज्ञानभ्रमेण
तदर्थप्रयत्नेन लौकिकासक्तः; कर्मफलप्रेप्सुः कर्मफलाभिलाषप्रवृत्तिमान्;
लुब्धः बहुफलाल्पकर्मश्रुतप्रामाण्यविधृतसर्वाभिलाषप्रवृत्तः; हिंसात्मकः
परपीडनस्वभावः; अशुचिः स्नानाचमनादिशौचविहीनः; हर्षशोकान्वितः फलसिद्धौ
हर्षः असिद्धौ शोकस्ताभ्यामन्वितः; एतादृशः कर्त्ता राजसः विक्षिप्तस्वभावः
परिकीर्तितः।  
  
