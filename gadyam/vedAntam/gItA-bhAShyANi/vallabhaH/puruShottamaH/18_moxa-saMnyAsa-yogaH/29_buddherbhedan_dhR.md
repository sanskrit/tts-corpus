+++
title = "29 बुद्धेर्भेदन् धृतेश्चैव"

+++
  
  
।।18.29।। ज्ञानं ज्ञेयं \[18।18\] इत्यत्र ज्ञेयपरिज्ञात्रोश्चोल्लेखः
कृतः; सोऽत्र कर्तृत्रैविध्ये परिज्ञातुः प्रवेशः कर्मत्रैविध्ये च
ज्ञेयस्य। करणस्य निरूपणार्थं बुद्धेर्धृतेश्च त्रैविध्ये प्रतिजानीते --
बुद्धेरिति। बुद्धेरिन्द्रियात्मिकाया धृतेश्चैव गुणतस्त्रिविधं भेदं
पृथक्त्वेन भिन्नत्वेन -- मयेति शेषः -- प्रोच्यमानं अशेषेण हे धनञ्जय
सर्वत्रोत्कर्षयुक्त शृणु।  
  
