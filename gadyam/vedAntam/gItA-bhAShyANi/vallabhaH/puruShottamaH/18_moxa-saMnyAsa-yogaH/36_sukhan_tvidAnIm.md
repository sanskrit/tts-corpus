+++
title = "36 सुखन् त्विदानीम्"

+++
  
  
।।18.36।। एवं धृतित्रैविध्यमुक्त्वा तस्याः सुखफलात्मकत्वात्
मुखत्रैविध्यकथनं प्रतिजानीते -- सुखमिति। इदानीं धृतिज्ञानानन्तरं सुखं
पुनस्त्रिविधं; हे भरतर्षभ सुखश्रवणयोग्य मे मत्तः शृणु। एवं प्रतिज्ञाय
तत्त्रैविध्यमाह -- अभ्यासादिति। अभ्यासात् निरन्तरानुशीलनात् यत्र यस्मिन्
रमते आनन्दानुभवं प्राप्नोति; नत्वाऽऽपाततो विषयसुख इव
क्षणमात्रानुभवमाप्नोति; च पुनः यदनुशीलने दुःखान्तं संसारान्तं नितरां
गच्छति।  
  
