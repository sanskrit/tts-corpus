+++
title = "12 अनिष्टमिष्टम् मिश्रम्"

+++
  
  
।।18.12।। एवं कर्मफलत्यागिनस्त्यागित्वमुपपाद्याथ कर्मफलत्यागमाह --
अनिष्टमिष्टमिति। कर्मणः फलं त्रिविधम् -- अनिष्टं इष्टं मिश्रं च।
तत्रानिष्टं नरकशूकरादियोनिप्राप्तियातनारूपम्; इष्टं देवभावेन
स्वर्गादिसुखरूपम्; मिश्रं सन्मनुष्यजन्मराज्यादिभोगरूपम्। तत्ति्रविधं
कर्मफलं अत्यागिनां कर्मफलात्यागिनां प्रेत्य परत्र लोके भवति। न तु
क्वचिदपि सन्न्यासिनां कर्मफलत्यागिनां भवतीत्यर्थः।  
  
