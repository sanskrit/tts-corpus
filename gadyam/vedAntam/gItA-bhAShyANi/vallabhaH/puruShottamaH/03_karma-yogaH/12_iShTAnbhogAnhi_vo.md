+++
title = "12 इष्टान्भोगान्हि वो"

+++
  
  
।।3.12।। ननु श्रेयसोऽनेकरूपत्वात्किल्ँ लक्षण श्रेयःप्राप्तिर्भविष्यतीत्याह
इष्टानिति। वो युष्मभ्यं यज्ञभाविता देवा इष्टान् भोगान्
वृष्ट्यादिकरणेनान्नाद्दीन् दास्यन्ते। यद्वा वो युष्मभ्यं इष्टान्
यदेवेष्टं भवताम्। भगवत्सेवौपयिकबलाद्यर्थकान्नादिसम्पत्त्यर्थं
वृष्ट्यादिकं करिष्यन्तीत्यर्थः। ननु तैरेवान्नं देयं चेत्तदा तेभ्यः
किमस्य यागकरणेन इत्यत आह तैरिति। तैर्दत्तान् अन्नादीन्
एभ्यस्तद्दातृभ्योऽप्रदाय अदत्त्वा यो भुङ्क्ते भोगं करोति स स्तेन एव चोर
एवेत्यर्थः।  
  
