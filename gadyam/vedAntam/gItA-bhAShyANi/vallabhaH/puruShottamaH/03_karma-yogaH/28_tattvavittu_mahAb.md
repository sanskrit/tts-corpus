+++
title = "28 तत्त्ववित्तु महाबाहो"

+++
  
  
।।3.28।। एवम् अविदुषः स्वरूपम् उक्त्वा विद्वत्-स्वरूपम् आह तत्त्वविदिति।

हे **महाबाहो ज्ञात्वा** क्रिया-करण-समर्थ-क्रियावान्
**गुण-कर्म-विभागयोस् तत्त्ववित् गुणा गुणेषु वर्तन्ते इति मत्वा कर्मसु न
सज्जते**। 

अत्रायं भावः -  
**गुणास्** तु भगवता सात्त्विकादि-भाव-भिन्न-विचित्र-स्वरस-भोगार्थं प्रकटी-कृताः। अत एव व्रज-विलासिनीषु सात्त्विकादिगुणा निरूपिताः श्रीभागवते। **कर्म** तु लोकसङ्ग्राहार्थं कार्यते। तथा चैतद्-विभाग--तत्त्व-वित् **गुणा** जीवस्था **गुणेषु** भगवद्-गुणेषु वर्त्तन्ते - प्रभुः स्वरस-भोगार्थं गुणभावैस् तद्-उपयोगि-कर्माणि कारयति। अन्यानि कर्माणि तु लोकार्थं कारयतीति मत्वा मूढवद् एवाहम् एव कर्ता, तत्फलं मम भविष्यतीति न सज्जत इति भावः।  
  
