+++
title = "35 श्रेयान्स्वधर्मो विगुणः"

+++
  
  
।।3.35।। ननु सर्वप्रकारेण भवद्-उक्त-धर्मस्य कठिनत्वेन कथं सिद्धिः
इत्याशङ्क्याहुः श्रेयानिति। 

**स्वधर्मो** भगवद्-धर्मः **विगुणः** अङ्गादि-भाव-रहितः **परधर्मात्** मोहक-धर्मात् स्वनुष्ठितात् सुष्ठु-प्रकारेण +**अनुष्ठितात्** सम्पादितात् **श्रेयान्** उत्तमः। यतः

पूर्वं विगुणोऽपि भगवद्-धर्मो मरणसमये भगवत्-स्मारकत्वेनोपयुक्तो भवति,  
तस्मात् **स्वधर्मे** सति **निधनं** मरणं **श्रेयः** मोक्षप्रापकम् इत्यर्थः। 

**परधर्मो** मरणसमये पूर्वानुष्ठितः स्व-विषय-स्मारको भवत्य् एव  -  
स तत्क्षणे यम-दूतादि-दर्शकत्वेनाऽग्रे च नरकादि-यातनायां तत्-साधकत्वेन च **भयावहः** भयकर्तेत्यर्थः।  
  
