+++
title = "15 अनुद्वेगकरं वाक्यम्"

+++
  
  
।।17.15।। वाचिकमाह -- अनुद्वेगेति। उद्वेगं भयं नोत्पादयति कस्यापि तादृशं
वाक्यं; सत्यं लोभादिराहित्येन यथार्थभाषणरूपं; यत् प्रियं परलोकसाधकं;
हितं लौकिकादिसाधकम्। चकारेण लौकिकस्यानावश्यकत्वेऽपि वक्तव्यता सूचिता।
स्वाध्यायस्य वेदस्य अभ्यसनमभ्यासः। चकारेण स्मृतीनामपि। एवकारेण
वेदाविरोधेन स्मृत्याद्यभ्यासः। एतत्सर्वं वाङ्मयं वाचः सम्बन्धि तप
उच्यते।  
  
