+++
title = "05 अशास्त्रविहितङ् घोरम्"

+++
  
  
।।17.5।। अथ सात्त्विकानामपि देवादिपूजननिश्चयोऽप्यासुर एव;
अनुक्तत्वादित्याह द्वयेनअशास्त्रेति। ये जनाः जननादिक्लेशेन अज्ञाः
अशास्त्रविहितं अन्धपारम्पर्यागतं शास्त्रनिषिद्धं वा दम्भाहङ्कारसंयुक्ताः
परप्रतारणस्वोत्तमत्वख्यापनाज्ञानाभ्यां देवताप्रसादार्थं
सात्त्विकवदाभासमानं निश्चयेन तपः देहक्लेशं अभोजनादिना ये तप्यन्ते
कुर्वन्ति। ये च घोरं यक्षादिप्रसादरूपं राज्यधनाद्यपेक्षार्थं तपः
कुर्वन्ति। कामरागबलान्विताः; कामो विषयाभिलाषः; रागो भोगासक्तिः;
बलमाग्रहस्तैरन्विताः प्रेरिताः सन्तः।  
  
