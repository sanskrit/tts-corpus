+++
title = "11 अफलाकाङ्क्षिभिर्यज्ञो"

+++
  
  
।।17.11।। आहारानन्तरं यज्ञस्य प्रतिज्ञातत्वात् \[17।7\] त्रिविधयज्ञरूपमाह
-- अफलेति। न विद्यतेऽन्यत्फलं यस्मात्तादृशः स्वयमेव फलरूपो
भगवत्प्रसादस्तदाकाङ्क्षिभिः पुरुषैः विधिना अवश्यकर्त्तव्यत्वेन दृष्टो
बोधितो यो यज्ञो भगवदाज्ञप्तत्वात्यष्टव्यमेव; न तु फलानुसन्धानेन इति मनः
समाधाय निश्चलं कृत्वा इज्यते अनुष्ठीयते स यज्ञः सात्त्विक इत्यर्थः।
एतादृग्यज्ञकर्ता सात्त्विको ज्ञेयः।  
  
