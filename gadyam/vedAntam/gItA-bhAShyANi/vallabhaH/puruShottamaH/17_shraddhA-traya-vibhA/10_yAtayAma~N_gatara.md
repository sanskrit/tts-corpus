+++
title = "10 यातयामङ् गतरसम्"

+++
  
  
।।17.10।। अथ तामसमाह -- यातयाममिति। यातो व्यतीतो यामः प्रहरो यस्य तादृशं
पक्वान्नकृषिरादिकं; शैत्यादिना भक्षणायोग्यमित्यर्थः। गतरसं शुष्कं; पूति
दुर्गन्धं; पर्युपितं व्यतीतरात्रम्; उच्छिष्टं अन्यभुक्तावशिष्टम्;
अमेध्यं कलिङ्गमूलकबिम्बादिकम्। एतादृशं भोजनं तामसानां प्रियम्। एतस्य
फलकीर्तनं स्वरूपत एव दुष्टत्वात्। एवंभोजनप्रियो तामसो ज्ञेय इत्यर्थः।
निर्गुणाहारकैर्मदुच्छिष्टभोक्तृभिः पूर्वोक्तत्रिविधमभोजनं तद्भोजिनश्च
त्याज्या इत्यर्थश्चैतन्निरूपणेन ज्ञापितः।  
  
