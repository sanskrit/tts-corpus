+++
title = "28 अश्रद्धया हुतम्"

+++
  
  
।।17.28।। अथैतदतिरिक्तं श्रद्धाविहीनमेतदपि असदित्युच्यत इत्याह --
अश्रद्धयेति। अश्रद्धया श्रद्धां विना हुतं हवनादिकं; दत्तं दानादि; तप्तं
तपः; च पुनः यत्किञ्चित् कृतं कर्म यागतीर्थस्नानादिकं; हे पार्थ मद्भक्त
तत्सर्वं असदित्युच्यते; तच्च प्रेत्य परलोके न फलति मत्सम्बन्धाभावात्। इह
लोके न फलं; सदनादृतत्वात्। अतो मत्सम्बन्ध्येव लौकिकालौकिकं फलतीति तदेव
कर्त्तव्यमिति निरूपितम्। निष्फलं त्रिगुणं कर्म सश्रद्धमपि यत्कृतम्। सफलं
निर्गुणं चातः कर्त्तव्यमिति रूपितम्।
