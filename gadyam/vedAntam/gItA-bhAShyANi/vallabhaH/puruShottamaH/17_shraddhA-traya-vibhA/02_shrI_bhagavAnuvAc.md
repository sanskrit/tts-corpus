+++
title = "02 श्री भगवानुवाच"

+++
  
  
।।17.2।। अत्रोत्तरमाह श्रीकृष्णः -- त्रिविधेति। देहिनां देहाभिमानवतां
लौकिकानां श्रद्धा त्रिविधा भवति; सात्त्विकी च पुनः राजस्येव; तथा तामसी
चेत्यमुना प्रकारेण त्रिविधा। सा च स्वभावजा स्वस्यौत्पत्तिकगुणजा; न तु
निर्गुणा। तथाचायं भावः -- शास्त्रोक्तविद्ध्युक्तमद्भजनश्रद्धातो
लौकिकादिगुणज्ञानोदयो भवति निर्गुणत्वाज्जीवस्यापि निर्गुणत्वेन
सत्त्वसङ्गाभावान्मत्प्राप्तिफला श्रद्धैकरूपैव; भिन्ना गुणस्वभावजा;
त्रिविधा च भिन्ना न तत्फलसाधिकेति भिन्नत्वज्ञापनाय तां त्रिविधां
मयोच्यमानां श्रृणु; तच्छ्रवणादेव त्वत्सन्देहनिवृत्तिर्भविष्यतीति।  
  
