+++
title = "09 एवमुक्त्वा हृषीकेशम्"

+++
  
  
।।2.9।। एवमुक्त्वाऽर्जुनः किं कृतवानित्यत आह एवमुक्त्वेति।
गुडाकेशोऽर्जुनः हृषीकेशं तथेन्द्रियप्रेरकमेवमुक्त्वा
पूर्वोक्तप्रकारमुक्त्वा गोविन्दं भक्तपरिपालकंन योत्स्ये इत्युक्त्वा
तूष्णीं बभूव। ह इत्याश्चर्ये। भगवदुक्तोऽपि न राज्यस्य स्पृहालुर्जातः।
परन्तप उत्कृष्टं तपो यस्येति सम्बोधनम् त्वदीयाः श्रीकृष्णसम्मुखे जीवितं
त्यक्त्वा कृतार्था भविष्यन्ति इत्यभिप्रायेण। अत एवपार्थास्त्रपूताः
पदमापुरस्य भाग.3।2।20 इति वचनं गीयते।  
  
  
  
