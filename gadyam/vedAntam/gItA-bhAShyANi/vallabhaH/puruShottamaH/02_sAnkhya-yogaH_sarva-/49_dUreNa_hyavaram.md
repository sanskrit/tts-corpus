+++
title = "49 दूरेण ह्यवरम्"

+++
  
  
।।2.49।। नन्व् एवं चेत् तदा कथं न तत्र सर्व-प्रवृत्तिः इत्य् आशङ्क्याह दूरेणेति। 

धनञ्जय मद्-विभूति-रूप?? तथा कर्मायोग्य-बुद्धि-योगात् **दूरेण** कृतं कर्म फलाद्य्-अर्थ-कृतम् - न तु मदाज्ञारूपत्वेन - तद् **अवरम्** अपकृष्टम् इत्य् अर्थः। **हीति** युक्तो ऽयम् अर्थः। 

भगवदाज्ञाव्यतिरिक्तत्वेन फलेच्छया कृत-कर्मणो नीचत्वम् एव।
तस्मात्तदपकृष्टानां प्राकृतानामेव  
योग्यं नोत्कृष्टानां मदंशानामिति धनञ्जयसम्बोधनेन ज्ञापितम्
तेनात्राधिकाराभावान्न सर्वेषां प्रवृत्तिरिति भावः। यस्मात्ते नीचाः
सात्त्विकाधिकाररहितानां चाप्रवृत्तिः त्वं च मदंशत्वात् बुद्धियोगयोग्य
इति बुद्धियोगाय यतस्वेत्याह बुद्धाविति। बुद्धौ बुद्धियोगनिमित्तमीश्वरं
शरणमन्विच्छ अनुतिष्ठ। 

ननु सकाम-कर्त्तारो ऽपीश्वर-शरणम् इच्छन्तीत्य् अत्र को विशेषः इत्य् आशङ्क्याह **कृपणा** इति।  
**फलहेतवः** सकामाः।  
**कृपणा** लुब्धा दीना इत्यर्थः।  
नहि लुब्धैर् अहं प्राप्तः। अत एव श्रुतौ ब्रह्मभूतस्यैव ब्रह्मप्राप्तिर्निरूपिता ब्रह्मैव सन् ब्रह्माप्नोति ब्रह्माप्येति बृ.उ.4।4।6।  
  
  
  
