+++
title = "65 प्रसादे सर्वदुःखानाम्"

+++
  
  
।।2.65।। प्रसादे किं स्यात् इत्याशङ्क्याह प्रसाद इति। प्रसादे जाते सति
अस्य तदनुगृहीतस्य सर्वदुःखानां हानिर्नाशः स्यात्।
सर्वपदेनालौकिकविप्रयोगादीनामपि नाशो ज्ञापितस्तेन संयुक्त एव नित्यं
तिष्ठेदिति भावो व्यञ्जितः। सर्वदुःखहानौ सत्यां किं स्यात् अत आह
प्रसन्नचेतस इति। दुःखहानौ प्रसन्नं चेतो यस्य तादृशो भवति। ततस्तस्य अनु
शीघ्रमेव बुद्धिः पर्यवतिष्ठते। मयीति शेषः।  
  
  
  
