+++
title = "34 अकीर्तिञ् चापि"

+++
  
  
।।2.34।। किञ्च पापात्परलोकनाश एव भविष्यतीति न किन्त्विह
लोकेऽप्यपकीर्तिर्भविष्यतीत्याह अकीर्तिं चापीति। भूतानि अपि ते
अकीर्तिमव्ययां सदानुवर्त्तमानां कथयिष्यन्ति। भूतानीति
नपुंसकलिङ्गकथनेन तथा कथनायोग्या अपि कथयिष्यन्तीति व्यञ्जितम्।
नन्वकीर्तिकथनेन किं स्यादित्यत आह सम्भावितस्येति। सम्भावितस्य युद्धादौ
अकीर्तिः मरणात् अतिरिच्यते अधिका भवतीत्यर्थः।  
  
  
  
