+++
title = "01 तन् तथा"

+++
  
  
।।2.1।। श्रीकृष्णाय नमः।। शोकसागरसम्मग्नं पार्थं स्वीयत्वभावतः। कृष्णः
स्वसाङ्ख्ययोगाभ्यामुज्जहार दयापरः।। पूर्वाध्याये शोकसंविग्नमानसोऽर्जुनः
सशरं चापमुत्सृज्योपाविशदित्युक्तम् ततः किं जातमित्याकांक्षायां सञ्जय आह
तथेति। तमर्जुनमाविष्टं स्वस्मिन् अश्रुभिः पूर्णे आकुले ईक्षणे यस्य तं
तथा विषीदन्तं पूर्वोक्तप्रकारेण खिद्यन्तं मधुसूदनः सर्वमारणसमर्थः कृपया
इदं वाक्यमग्रे उच्यमानमुवाच।  
  
  
  
