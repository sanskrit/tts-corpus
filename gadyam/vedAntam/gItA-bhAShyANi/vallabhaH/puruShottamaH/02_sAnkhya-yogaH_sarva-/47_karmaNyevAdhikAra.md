+++
title = "47 कर्मण्येवाधिकारस्ते मा"

+++
  
  
।।2.47।। नन्वेवं चेत्तर्हि किमिति कर्मकरणोपदेशः इत्याशङ्क्याह
कर्मण्येवाधिकारस्त इति। ते तव स्वपराह**न्मभ()**ज्ञानयुक्तस्य कर्मण्येव
अधिकारः। अस्तीति शेषः। अत्रायं भावः यावत्पर्यन्तं स्वपरेति ज्ञान तावन्न
कर्मत्यागः। अत एवतावत्कर्माणि कुर्वीत न निर्विद्येत यावता इत्याद्युक्तं
श्रीभागवते 11।20।9 ननु तर्हि पूर्वोक्तबाध इति चेत्तत्राह मा फलेषु इति।
फलेषु तदुक्तेषु अधिकारो मनसि कामो मास्तु। कदाचनेति साधनदशायामपि। ननु कृतं
कर्म कामाभावे स्वफलं करिष्यत्येव अज्ञानादपि भक्षणे विषवन्मृत्युमित्यत आह
मा कर्मफलहेतुरिति। त्वं कर्मफलहेतुः कर्मफलभोगभोग्यदेहयुक्तो मा भूः। न
भविष्यसीत्यर्थः। मदाज्ञयेति भावः। किञ्च ते अकर्मणि सकामकर्त्तरि सङ्गः
सम्बन्धो मास्तु। एवं वरमेव ददामीति भावः।  
  
  
  
