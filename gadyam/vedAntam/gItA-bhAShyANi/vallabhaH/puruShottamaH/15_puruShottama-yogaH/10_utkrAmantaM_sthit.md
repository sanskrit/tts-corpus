+++
title = "10 उत्क्रामन्तं स्थितम्"

+++
  
  
।।15.10।। एवम्भूतं कथं सर्वे न पश्यन्ति तत्राह -- उत्क्रामन्तमिति।

**उत्क्रामन्तं** भजन-रसानुपयुक्त-देहात् उपयुक्ताय गच्छन्तं वा विकल्पेन
तादृग्-ईक्षणेच्छया तत्रैव **स्थितम् अपि वा भुञ्जानं** तादृग्-विषय-रसानुभावकं गुणान्वितं तद्-भोग-पटुभिर् इन्द्रियैर् युक्तं मुख्यजीवं **विमूढाः** सत्सङ्गाभावेन स्वोपभोगैक-पराक्षिप्त-दृशो **नानुपश्यन्ति** - तद्दृष्ट्वाऽपि स्वयं न पश्यन्ति।

**ज्ञानचक्षुषः** सत्सङ्ग-लब्ध-स्वरूपाः **पश्यन्ति**।  
  
