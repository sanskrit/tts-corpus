+++
title = "17 उत्तमः पुरुषस्त्वन्यः"

+++
  
  
।।15.17।। पुरुषोत्तमज्ञानार्थमेतौ निरूपिताविति तदाह -- उत्तम इति। तुशब्द
एव तत्समत्वव्यावर्तनार्थः। उत्तमः पुरुषः अन्यः सर्वाज्ञातः
सर्वव्यतिरिक्त इत्यर्थः। कीदृशः इत्याकाङ्क्षायामाह -- परमात्मेत्युदाहृतः
परमश्चासावात्मेति परमः सर्वोत्कृष्ट आत्मा अविकृतः इति अमुना प्रकारेण
श्रुत्यादिभिरुदाहृतः कथितः; यो लोकत्रयं तत्तद्रसानुभवार्थमाविर्भवति
धारयति पोषयति च। एवं चेन्नयूनाधिक्यं भविष्यतीत्याशङ्क्याऽऽह -- अव्यय
इति। निर्विकार इत्यर्थः। तर्हि धारणमनुपपन्नमित्यत आह -- ईश्वर इति।
कर्तुमन्यथाकर्तुं च समर्थः। अतस्तथेत्यर्थः।  
  
