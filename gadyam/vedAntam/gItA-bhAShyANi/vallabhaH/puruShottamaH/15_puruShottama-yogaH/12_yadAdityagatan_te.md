+++
title = "12 यदादित्यगतन् तेजो"

+++
  
  
।।15.12।। ननु योगादीनां जडत्वेन दर्शनासाधकत्वमास्तां; परं सूर्यादीनां
तेजस्त्वात्तदाराधनादिना दर्शनं स्यादित्याशङ्क्याऽऽह -- यदिति। आदित्यगतं
यत्तेजो जगदखिलं भासयते प्रकाशयति; यच्चन्द्रमसि तेजो जगदाप्यायनादिना
भासयते; यच्चाग्नौ हुतादिना तोषजननेन हृदयं प्रकाशयति; तत् तेजो मामकं
विद्धि जानीहि। स्वतेजस्त्वोक्त्या स्वेच्छां विना तेषामसाधकत्वं
ज्ञापितम्। एतेन मत्क्रीडनेच्छया तद्रूपो भूत्वा जगत्प्रकाशयतीति भावो
बोधितः।  
  
