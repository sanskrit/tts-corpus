+++
title = "12 लोभः प्रवृत्तिरारम्भः"

+++
  
  
।।14.12।। एवं सत्त्वज्ञानमुक्त्वा रजोज्ञानरूपमाह -- लोभ इति। लोभो
भगवत्सेवार्थं स्वेच्छया दत्ताप्तव्यवहारयोगद्रव्ये सत्यपि लौकिकासक्त्या
पुनर्द्रव्येच्छयेतस्ततो मनोधावनेन तद्यत्नादिकरणे प्रवृत्तिः क्रियाकरणम्।
आरम्भः कर्मणां लौकिकस्वोपभोग्यवस्तुकरणम्; अशमः अशान्तिःप्रातरिदं
कर्त्तव्यमद्येदं कृतं इत्यादिविचारेण चित्तोद्वेगः; स्पृहा
स्वायोग्यवस्तुन्यपीच्छा; रजसि विवृद्धे एतानि जायन्ते। एतदुत्पत्तौ
रजोविवृद्धिं विद्यादित्यर्थः। भरतर्षभ इति सम्बोधनं
राज्याद्यर्थस्पृहाभावेनैतद्दोषराहित्याय।  
  
