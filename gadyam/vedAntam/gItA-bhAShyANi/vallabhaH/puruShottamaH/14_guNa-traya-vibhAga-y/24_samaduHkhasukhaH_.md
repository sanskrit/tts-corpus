+++
title = "24 समदुःखसुखः स्वस्थः"

+++
  
  
।।14.24।। किञ्च समदुःखसुखः समे दुःखसुखे विप्रयोगसंयोगात्मके
लौकिकालौकिकदेहरूपे वा यस्य सः। स्वस्थः मत्स्वरूपे स्थितः। अतएव
समलोष्टाश्मकाञ्चनः समानि लोष्टाश्मकाञ्चनानि यस्य; सर्वस्य
भगवदात्मकत्वात्तादृशः। तुल्यप्रियाप्रियः तुल्ये प्रियाप्रिये
संयोगवियोगात्मके यस्य सः। भगवदिच्छाया एव मुख्यत्वादुभयोस्तुल्यत्वम्।
धीरः विप्रयोगादितीक्ष्णदुःखसहनशीलः। तुल्यनिन्दात्मसंस्तुतिः तुल्या
निन्दा आत्मसंस्तुतिश्च यस्य। अयं भावः -- दुष्टकृता निन्दाऽपि भक्तत्वेन
स्तुतिप्रायैव।  
  
