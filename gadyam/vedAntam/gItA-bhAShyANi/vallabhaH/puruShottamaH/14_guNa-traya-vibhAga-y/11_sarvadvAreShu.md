+++
title = "11 सर्वद्वारेषु"

+++
  
  
।।14.11।। ननु तदभिभवेन तत्तदुत्पत्तिः कथं न ज्ञातव्या इत्यत आह --
सर्वद्वारेष्विति। अस्मिन् देहे साधनात्मके सर्वद्वारेषु श्रोत्रादिषु यदा
भगवत्सम्बन्धित्वेन प्रकाशो दर्शनमुपजायते; अथवा ज्ञानं; तदा सत्त्वं
विवृद्धं विशेषेण भगवत्सम्बन्धित्वेन विवृद्धं विद्यात्। अयमर्थः --
श्रोत्रद्वारेण भगवत्कथाश्रवणात्मकः; वचनद्वारेण च कीर्तनात्मकः;
प्रसादग्रहणात्मकः; नासाद्वारेण च गन्धादिग्रहणम्। एवं सर्वत्रेति भावः।  
  
