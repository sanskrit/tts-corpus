+++
title = "03 मम योनिर्महद्ब्रह्म"

+++
  
  
।।14.3।। एवं फलरूपतामुक्त्वा तदेव प्रपञ्चयति -- ममेति। महत्
देशकालाद्यपरिच्छिन्नं ब्रह्म बृहत्त्वाद्बृंहणत्वेन
मल्लीलार्थवस्तुवृद्धिहेतुत्वात् ब्रह्म प्रकृतिः मम पुरुषोत्तमस्य योनिः
क्रीडार्थविचित्रानेकवस्तुरूपप्रकटनात्मकगर्भाधानस्थानम्। तस्मिन् गर्भं
क्रीडेच्छात्मकभावं दधामि स्थापयामि। ततो गर्भाधानानन्तरं सर्वभूतानां
सम्भव उत्पत्तिर्भवति। भारत इति सम्बोधनं विश्वासार्थम्।  
  
