+++
title = "06 न तद्भासयते"

+++
।।15.6।। तदेव विशिनष्टि -- न तद्भासयत इति। तद्विष्णोः परमं पदं
\[ऋक्सं.1।2।6।5\] अक्षरंचैद्ये च सात्वतपतेश्चरणं प्रविष्टे \[ \] इति
भागवतवाक्यात्पदभूतंप्रभुत्वेन हरेः स्फूर्तौ लोकवत्त्वेन तूद्भवः इति
निबन्धवाक्यात् लोकात्मकत्वेन च प्रसिद्धं लोकप्रसिद्धाः सूर्यादयो न
भासयन्ते यद्गत्वा च योगिनो नहि निवर्तन्ते तत्परमं सर्वोत्कृष्टं मम
पुरुषोत्तमस्य धाम परमं ज्योतीरूपं सर्वप्रकाशकं अध्यात्मज्ञानस्वरूपंन
यत्र माया इति निरूपणान्ममाधिष्ठानभूतं सर्वात्ममूलं निरुपममहिमात्मकं
ज्ञेयम्।
