+++
title = "20 इति गुह्यतमम्"

+++
।।15.20।। अध्यायार्थमुपसंहरति -- इतीति। इत्थं पुरुषोत्तमयोगकं शास्त्रं
सर्ववेदान्तसारत्वाद्गुह्यतमं मया सर्ववेदान्तवेद्यचरणेन वेदान्तकृता
पुरुषोत्तमेन त्वमनषतया योग्य इति तवोक्तं; अतएव तद्बुद्ध्वा
बुद्धिमान्,शास्त्रतात्पर्यज्ञानवान् कृतकृत्यश्च स्यात् योऽपि कोऽपि। हे
भारत त्वं कृतकृत्योऽसीति किमु वक्तव्यम् इति भावः। प्रपञ्चतः
क्षराच्चाहमक्षरादपि चोत्तमः। भजनीय इति श्रीमान् स्वयं
पञ्चदशेऽब्रवीत्।।1।।
