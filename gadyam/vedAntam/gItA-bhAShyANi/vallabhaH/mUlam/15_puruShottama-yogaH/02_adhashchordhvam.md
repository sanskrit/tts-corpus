+++
title = "02 अधश्चोर्ध्वम्"

+++
।।15.2।। किञ्च अधश्चेति। तस्य शाखास्थानीयतया सुकृतिनो
दुष्कृतिनश्चोच्यन्ते। ताश्च सत्त्वादिभिर्गुणैः प्रवृद्धा विषयप्रवालाः
शब्दादिविषयपल्लवाः। कथं इत्यत्राह -- अधश्च मूलानीति।
ब्रह्मपदमूलकस्याधोऽस्मिन् लोके जटामूलान्यत्र वासनाख्यान्यनुसन्ततानि
कर्मानुबन्धीनि। मानुष्यावस्थायां भारताजिरे हि स्वकृतैः कर्मभिरधो
मनुष्यपश्वादय ऊर्ध्वं देवादयो भवन्तीत्यर्थः।
