+++
title = "01 सन्न्यासस्य महाबाहो"

+++
।।18.1।। अष्टादशे स्वगीतार्थस्त्यागन्यासविनिर्णयात्। सर्वधर्मान्परित्यज्य
शरणे मोक्ष उच्यते।।1।। इह खलुसर्वकर्माणि मनसा सन्न्यस्यास्ते सुखं वशी
\[5।13\]सन्न्यासयोगयुक्तात्मा \[9।28\] इत्यादिषु
सन्न्यासशब्दोऽभिहितःत्यक्त्वा कर्मफलासङ्गं \[4।20\] इत्यादिषु
त्यागशब्दश्च तत्र सन्न्यासत्यागशब्दयोरेकविषय एवार्थो विशेषो वा
कश्चनेत्यवशेषिततत्त्वबुभुत्सयाऽर्जुन उवाच -- सन्न्यासस्येति। सन्न्यासस्य
त्यागस्य च तत्त्वं पृथक् विवेकतो ज्ञातुमिच्छामि;
संशयासुरनिरासार्थंमहाबाहो केशिनिषूदन इति सम्बोधयति।
