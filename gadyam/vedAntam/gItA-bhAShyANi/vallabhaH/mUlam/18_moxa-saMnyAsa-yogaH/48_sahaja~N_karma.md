+++
title = "48 सहजङ् कर्म"

+++
।।18.48।। यदि पुनः साङ्ख्यदृष्ट्या स्वधर्मे हिंसालक्षणं दोषं मत्वा
परधर्मं श्रेयांसं मन्यसे तर्हि परधर्मेऽपि सदोषत्वं तुल्यमेव भवतीत्यतः
कर्मनिष्ठैव ज्यायसीति पूर्वोक्तं स्मारयति -- सहजमिति। भगवता वर्णोद्भावेन
सहैव सृष्टम्मुखबाहूरुपादेभ्यः पुरुषस्याश्रमैः सह इति भागवतात् \[11।5।2\]
सहजं कर्म सदोषमपि न त्यजेत्। ज्ञानित्वेऽपि कर्मकरणं श्रेयः लोकसङ्ग्रहस्य
सिद्धत्वात्। यद्वा दोषपदं दुःखवचनम्; तथा च सर्वस्य ज्ञानस्य कर्मणो
वाऽऽरम्भाः पूर्वं दुःखेनावृताः हीत्युक्तम्। यतःयत्तदग्रे विषमिव
परिणामेऽमृतोपोमं \[18।37\] इति। तत्र दृष्टान्तः -- धूमेनावृतः
पूर्वमग्निरिवान्ते प्रकाश एवेति तथेति।
