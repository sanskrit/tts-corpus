+++
title = "75 व्यासप्रसादाच्छ्रुतवानेतद्गुह्यमहम्"

+++
।।18.75।। ननु कथमेवं त्वया श्रुतोऽयं संवाद इति चेत्तत्राऽऽह --
व्यासप्रसादादिति। दिव्यचक्षुः श्रोत्रादि मह्यं दत्तं; वासुदेवेनार्जुनाय
इव। तदेतत्परमं गुह्यं योगं साक्षात्स्वयं कथयतो योगेश्वरात्कृष्णाद्धेतोः
परं अनेन कृष्णसम्बन्धात्परत्वमुक्तं तेन साक्षाद्भगवद्वाक्यत्वमेव
सिद्ध्यतिया स्वयं पद्मनाभस्य मुखपद्माद्विनिस्सृता; इति
गीतामाहात्म्यवाक्यात्वेदाः श्रीकृष्णवाक्यानि इति श्रीमदाचार्योक्तेश्च।
तेनैतदर्जुनस्य प्रबोधकं जातमित्यर्थः। न चेश्वरानुगीतोपदेश एवार्जुनस्य
प्रबोधक इति वाच्यं; एतच्छेषभूतत्वादिति गृहाण।
