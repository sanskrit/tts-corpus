+++
title = "43 एवम् बुद्धेः"

+++
।।3.43।। एवं बुद्धेः परमवशभूतं तं बुद्ध्वा आत्मना योगशुद्धेनात्मानं मनः
बुद्धेः परं आत्मानं पुरुषं बुद्ध्वेति केचित्। महाबाहो कामरूपशत्रुं नाशय।
एतेषां बुद्धिस्थितानां नाशने प्रतिबन्धकं पूर्वं कामरूपं वैरिणं मारयित्वा
स्वधर्मं कुरु। बुद्धेर्विनाशकौ कामक्रोधौ निग्रहणं तयोः। उदितं
तत्समस्तानामिन्द्रियाणां तथैव च।।  
  
तस्माद्धरीच्छया कर्मत्याग एव सुखावहः। त्यक्तव्यं च तदिच्छायामिति
तद्धर्मबोधनम्।।  
  
स्वयं हि भगवान्यत्र कर्म कारयति स्वतः। क्व पुनस्तत्र बन्धः स्यादिति
तत्करणं मतम्।।  
  
आत्मयोगे भक्तिमार्गे यत्प्रभोरिङ्गितं पुनः। तत्र कार्यो नो
विचारस्तदीयैरिति बोद्ध्यते।।
