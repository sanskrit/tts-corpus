+++
title = "11 यदक्षरं वेदविदो"

+++
।।8.11।। इयं त्वधियज्ञप्राप्तिरुक्तयोगिनस्त्रिधोक्ता
अक्षरब्रह्मात्मचिन्तकानां ज्ञानिनां तु स एव च लभ्यो भवतीति
प्रतिजानंस्तदुपासकानाह -- यदक्षरमिति। वेदविदो ब्राह्मणाः एतद्वै तदक्षरं
गार्गि इत्यभिवदन्ति \[बृ.उ.3।8।8\]। प्रायो वेदविदां वादोऽक्षरपर्यवसायीति
गम्यते। यतयो वीतरागाः परमहंसाः यत् विशन्ति एकत्वमाप्नुवन्तीति
सन्न्यासिनां प्राप्यतयोक्तम्। यदिच्छन्तो ब्रह्मचर्यं चरन्ति इति
ब्रह्मचारिणां तदक्षरस्वरूपं मत्पदस्वरूपत्वात्पदञ्चैद्ये च
सात्त्वतपतेश्चरणं प्रविष्टे इति वाक्यात्अन्तर्याम्यवतारादिरूपे
पादत्वमस्य हि इति निबन्धाच्चरणरूपमेतत् ते सङ्ग्रहेण प्रवक्ष्ये तेषां
गम्यमिति वक्ष्यामीत्यर्थः।
