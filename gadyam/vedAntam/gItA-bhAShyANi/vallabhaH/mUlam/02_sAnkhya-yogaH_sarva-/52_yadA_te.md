+++
title = "52 यदा ते"

+++
।।2.52 2.53।। कदा तत्पदमहं प्राप्स्यामि इत्यपेक्षायामाह यदेति द्वाभ्याम्।
निश्चला विशोकधैर्यादिवती ते यदा बुद्धिर्व्यवसायात्मिकैव तदा श्रोतव्यस्य
श्रुतस्य च त्रैगुण्यस्य कर्मफलस्य निर्वेदं वैराग्यं प्राप्स्यसि।
तस्यात्रानुपादेयत्वेन जिज्ञासां न करिष्यसीत्यर्थः। तादृशी सती ते
बुद्धिरचला यदा समाधीयते तदा योगं योगस्वरूपं यास्यसि ततश्च
कार्यसिद्धिः।  
