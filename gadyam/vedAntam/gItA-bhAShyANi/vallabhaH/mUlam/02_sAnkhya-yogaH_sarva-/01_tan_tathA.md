+++
title = "01 तन् तथा"

+++
।।2.1।। वैराग्यं प्रथमेऽध्याये पार्थदुःखमुदीरितम्। अधिकारी त्वतः सिद्धः
साङ्ख्ययोगनिरूपणे।।1।।  
  
तौ विद्यापर्वरूपत्त्वाद्धरिवेशानुकारिणौ।
आत्मस्वरूपविज्ञानस्थिरबुद्धिप्रयोजनौ।।2।।  
  
ततोंऽशत्वपरिस्फूर्त्या भवेदाश्रयणादरः। तदाश्रयवतः कार्यं
तदाज्ञाधर्मपालनम्।।3।।  
  
अतस्तदाज्ञारूपेण युद्धादिकरणं मतम्। न पुष्टिमिश्रभक्तो हि
साङ्ख्यमात्ररुचिर्भवेत्।।4।।  
  
मध्ये स्वधर्मवचनं यदुक्तं साङ्ख्ययोगयोः। तेन तद्धृदि पुष्टिस्थः प्रकारः
सम्भविष्यति।।5।।  
  
द्वितीये पूर्वमध्याये विषादः साङ्ख्यमुच्यते। तत्र स्वधर्मो योगान्ते
स्थिरबुद्धिप्रयोजनः।।6।।  
ततः किं कृतमित्यपेक्षायां पुनः सञ्जय उवाच तं तथेति।  
