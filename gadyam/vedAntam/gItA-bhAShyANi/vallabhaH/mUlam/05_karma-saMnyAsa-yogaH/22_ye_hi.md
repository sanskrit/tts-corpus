+++
title = "22 ये हि"

+++
।।5.22।। ननु सुखहेतुविषयाणामपि निवृत्तेः कथं श्रुतमात्रस्य मोक्षस्य
ब्रह्मानन्दस्य पुरुषार्थता स्यात् तत्राह ये हीति।
प्राकृतेन्द्रियजन्यानां विषयभोगानां आद्यन्तवत्त्वेन
दुःखयोनित्वादपुरुषार्थत्वमनर्थत्वमर्थसिद्धं तेन
तद्विपरीतत्वाद्ब्रह्मानन्दस्यैव पुरुषार्थत्वमिति विज्ञाय योगिनो बुधस्य
तत्रैव प्रवृत्तिस्तदाह न तेषु रमते बुध इति।
