+++
title = "04 साङ्ख्ययोगौ पृथग्बालाः"

+++
।।5.4।। ननु साङ्ख्ययोगयोरेक एवार्थः कथमुत्पाद्यते शास्त्रभेदात्
इत्याशङ्क्य एकफलविषयत्वेनाभेदमुख्यैकार्थ्यमुपदिशति साङ्ख्येति। साङ्ख्ये
हि कर्मणां सन्न्यासः योगे चोपादानमिति भेदेऽपि स्वकर्मणि
द्वन्द्वसन्न्यासपूर्वकं करणमर्थमेकमप्यास्थित उभयोः फलं विन्दतीति। यद्वा
उभयोर्मध्ये एकमप्यास्थितः सम्यक् फलं विन्दतीति स्वातन्त्र्येण
मीमांसितयोः परमपुरुषार्थसाधकत्वमुक्तम्। ऐकार्थ्येनोपादाने तथेति
भगवन्मतम्। तदग्रे स्पष्टीभविष्यति।
