+++
title = "03 तेजः क्षमा"

+++
।।16.1 -- 16.3।। पूर्वाध्यायेयो मामेवमसम्मूढो जानाति पुरुषोत्तमम्
\[15।19\] इत्युक्तं; तत्रबुद्धिर्ज्ञानमसम्मोहः इत्युक्तत्वादसम्मूढस्य
दैवत्वं; तदितरस्य चासुरत्वमिति विभजन् पूर्वं दैवीं सम्पदमाह त्रिभिः
श्रीभगवान् -- अभयमिति। एते षड्विंशतिगुणाः दैवीं सम्पदमभिजातस्य भवन्ति;
देवसम्बन्धिनी दैवी। देवा भगवद्वचनानुवर्त्तिर्धमशीलास्तेषां
सम्पत्साधनरूपा सामग्री सृष्टिर्वा; सा च भगवन्निगमधर्मानुवर्त्तिकैव;
तामभिजातस्य दैवजीवस्य भवन्तीत्यर्थः।
