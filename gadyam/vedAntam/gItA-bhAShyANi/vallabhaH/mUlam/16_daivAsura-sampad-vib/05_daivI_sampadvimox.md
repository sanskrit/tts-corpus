+++
title = "05 दैवी सम्पद्विमोक्षाय"

+++
।।16.5।। उभयोः कार्यं दर्शयन्नाह -- दैवी सम्पदिति। विमोक्षाय विशेषतो
मोक्षाय पुष्टिर्मयादाभेदेन निबन्धायासुरीति नितरां
बन्धायाज्ञदुर्ज्ञत्वभेदेनेत्यर्थः। एतन्निशम्य
स्वस्वभावानिर्द्धारादतिभीतमर्जुनं समाश्वासयति -- मा शुच इति। त्वं तु
दैवीं सम्पदमभिजातोऽसि; पाण्डुर्हि देवस्वभावो देवांशत्वाद्धार्मिकत्वाच्च
न तथा धृतराष्ट्र इत्यतः कार्यस्य हेतुसाम्यौचित्यात्पाण्डवेति सन्बोधयति।
