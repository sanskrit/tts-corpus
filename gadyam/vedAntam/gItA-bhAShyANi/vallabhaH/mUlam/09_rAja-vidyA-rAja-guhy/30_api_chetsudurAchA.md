+++
title = "30 अपि चेत्सुदुराचारो"

+++
।।9.30।। तत्र भक्तिमत्त्वं नाधिकार(रि)विशेषणं; अन्यत्रापि दर्शनात्
इत्यभिप्रायेणअप्रिचेत् इति भगवान् महापतितपावनत्वं च स्वस्य दर्शयति।
सुदुराचारः अनाचार्यपि चेन्मां भजते स साधुरेव सर्वैर्मन्तव्यः।
महापतितोऽपि चेन्मामनन्यभाक् नान्यदेवं भजते सेवते च। सेवा च
तत्प्रवणचेतोरूपामानसी सा परा मता इत्युक्ता; तद्भाववान् सः
साधुर्वैष्णवाग्रगण्य एव मन्तव्यः विप्रात्
द्विषङ्गुणयुतादरविन्दनाभपादारविन्दविमुखात् श्वपचं वरिष्ठम् इति
\[7।9।10\] भागवतवचनात्। कुत एवं तत्राह -- हि यतः सम्यग्व्यवसितः स
माहात्म्यं ज्ञात्वाऽज्ञात्वा वा भगवति चित्तप्रावण्यकरणे निश्चितः
(निरतः)।
