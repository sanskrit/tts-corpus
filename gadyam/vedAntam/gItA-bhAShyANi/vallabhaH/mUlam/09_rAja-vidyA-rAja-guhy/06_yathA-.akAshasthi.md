+++
title = "06 यथाऽऽकाशस्थितो नित्यम्"

+++
।।9.6।। असंश्लिष्टयोरप्याधाराधेयभावं दृष्टान्तेनाह -- यथाकाशस्थित इति।
अवकाशं विनाऽवस्थानानुपपत्तेर्नित्यमाकाशाधारो वा वायुरभ्युपेयते; स च
नाकाशेन संश्लिष्यते; निरवयवत्वेन संश्लेषायोगात् तथा सर्वभूतानि मयि
जानीहि। वस्तुतस्तु महाभूतान्यपि सर्वाणि मदाधारशक्त्यैवोपष्टब्धानि। मयैव
विधृतान्याकाशादीनि। अक्षरमूर्तिना मयैव सर्वं विधृतमित्यर्थः। तथा च
श्रूयतेएतस्यैवाक्षरस्य प्रशासने गार्गि \[द्यावापृथिवी\] सूर्याचन्द्रमसौ
विधृतौ तिष्ठतः ৷৷. द्यावापृथिव्यौ विधृते (अव) तिष्ठतः \[बृ.उ.3।8।9\]
इत्यादि।
