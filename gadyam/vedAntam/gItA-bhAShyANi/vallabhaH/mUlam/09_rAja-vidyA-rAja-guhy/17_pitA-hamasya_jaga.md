+++
title = "17 पिताऽहमस्य जगतो"

+++
।।9.17।। किञ्च ब्रह्मयज्ञे जगतो यजमानस्य पिताऽस्मि जनकः सोऽहम्। माता
चाहम्। धाताऽन्वाधाता। यजमानश्चाहं ब्रह्मैव;ब्रह्मणा हुतं \[4।24\] इति
पूर्वसूत्रितत्वात्। पितामहश्चाहं स्मार्त्ते श्राद्धे त्रयाणामुपदेशात्।
तत्र वेद्यं यज्ञरूपं चाहमेव। पवित्रं शोधनं प्रायश्चित्तादिरूपमहम्। कार
इति मन्त्राणामाद्युच्चार्यमाणः,प्रणवाख्योऽहम्। तत्र ऋक्साम यजुरेव च --
ऋक् पादबद्धं वाक्यं; साम गीतियुक्तं वाक्यं; यजुः पादगीतिभ्यां रहितं
वाक्यम्। चकारोऽथर्वाङ्गिरसां समुच्चायकः त्रयः सोऽहमेव।
