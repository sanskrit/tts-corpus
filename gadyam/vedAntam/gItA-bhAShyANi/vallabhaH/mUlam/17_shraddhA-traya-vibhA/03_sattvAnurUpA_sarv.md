+++
title = "03 सत्त्वानुरूपा सर्वस्य"

+++
।।17.3।। तथाहिसत्त्वानुरूपेति। अन्तःकरणधर्मत्वात्सत्त्वानुरूपा
अन्तःकरणानुरूपा श्रद्धा भवति पूर्वसंस्कारानुगतमन्तःकरणं यादृशं तादृशी
श्रद्धा येषां शास्त्रज्ञानरहितमन्तःकरणं तेषां श्रद्धाऽपि तथा येषां न तथा
तेषां श्रद्धाऽपि न तथा परन्तु एतेन शास्त्रविधित्यागात्यागतो वर्त्तते न
जीवेषु दैवासुरभावः प्रतीयत इत्यवोचाम श्रद्धा
कामकारवृत्तिश्चास्तिक्यमतिरेवेति। सम्प्रदायविदः तेन गुणमयत्वमुपपद्यते यो
यादृशश्रद्धः स एव सः; यतोऽयं पुरुषः श्रद्धामयः।
