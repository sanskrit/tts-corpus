+++
title = "02 श्री भगवानुवाच"

+++
।।17.2।। एवं पृष्टः पुनरपि द्विविधेषु त्रिगुणविवेकेनैव
शास्त्रीयश्रद्धादिस्वरूपमाह -- श्रीभगवानुवाच त्रिविधेति। देहाभिमान
आसुरः; तद्वतामशास्त्रविधिमुत्सृज्याननुसृत्य वर्तमानानां उभयविधानां
जीवानां सा स्वभावजेति। त्रिगुणमयं स्वभावमन्यथा कर्त्तुं शक्तं हि
शास्त्रीयं विज्ञानं; तत्तूक्तानां नास्तीति कामकारपदवाच्या निष्ठैव केवलं
पूर्वतनस्वभावजा। श्रद्धा सा त्रिविधा भवति सात्त्विकी राजसी तामसी चेति
मत्तस्तां श्रृणु।
