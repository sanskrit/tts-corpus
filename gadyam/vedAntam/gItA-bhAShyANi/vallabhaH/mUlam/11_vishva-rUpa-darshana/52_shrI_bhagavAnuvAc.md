+++
title = "52 श्री भगवानुवाच"

+++
।।11.52।। ततः एवं स्थितौ स्वरूपस्य सुदुर्दर्शत्वं
निरूपयन्प्रसङ्गादनुग्रहभक्त्यैकगम्यत्वं स्वस्य निगमयति त्रिभिः --
सुदुर्दर्शमिति। इदं मत्सम्बन्धि रूपमक्षरं विश्वरूपं यत्त्वं दृष्टवानसि;
यतोऽहं सुदुर्दर्शस्तदा किं वाच्यं मत्सम्बन्धिरूपमिदमिति तदेवाह -- देवा
अपीति। सात्विका अपि ते नित्यं दर्शनकाङ्क्षिणः; न तु दृष्टवन्तोऽपि
अनुग्रहबीजभावाभावात्।
