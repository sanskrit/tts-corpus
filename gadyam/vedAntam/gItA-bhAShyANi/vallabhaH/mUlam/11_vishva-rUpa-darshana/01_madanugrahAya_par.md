+++
title = "01 मदनुग्रहाय परमम्"

+++
।।11.1।। अथातोऽष्टभिरध्यायैर्गुणैराश्रयधर्मतः। पुष्ट्यात्मना भगवता मोचितः
स इतीर्यते।।1।।  
  
स्वनिगमवचसा महिमज्ञाने भक्त्या स्वधर्ममर्यादा।
कुण्डलावृतमुखभगवत्समाश्रयेणैव धर्मतः पुष्टिः।।2।।  
  
मर्यादावचने पुष्टिः स्वकार्यार्थप्रदर्शने। इति मर्यादया मिश्रं
पुष्टिरूपं प्रदर्श्यते।।3।। पूर्वाध्यायान्ते परमासाधारणयोगः
विभूतेरक्षरैश्वर्यस्य स्वस्य विष्टभ्याहमिति श्लोके
योगाख्यमैश्वर्यमुदीरितं तद्विशिष्टरूपं दिदृक्षुः
पूर्वोक्तमभिनन्दयन्नर्जुन उवाच मदनुग्रहायेति चतुर्भिः।
गुह्यमध्यात्मसंज्ञितंअहं सर्वस्य प्रभवः \[10।8\] इति स्वमाहात्म्यनिरूपकं
मर्यादारूपं यत्त्वयोक्तं वचस्तेन मम गतो मोहः ऐश्वर्याज्ञानरूपः।
माहात्म्यनिरूपकं वाक्यमेव ते श्रुतं; न तु तथा स्वरूपं दृष्टं तवेति भावः।
