+++
title = "45 अदृष्टपूर्वं हृषितोऽस्मि"

+++
।।11.45।। एवं क्षमापयित्वा गुणातिगं प्रति प्रार्थयते -- अदृष्टेति।
वस्तुतस्तु त्वं गुणातीत इति भक्ताय तदेव गुणातीतं रूपं प्रदर्शय। इदं
चादृष्टपूर्वं ते रूपं दृष्ट्वा; पूर्वं दृष्टः पश्चाल्लोकान् ग्रसमानं
ज्ञात्वा मनो मे प्रव्यथितं यतः; अतस्तदेव चतुर्भुजं वा दृष्टपूर्वं रूपं
मे प्रदर्शय। अस्माकं तु चतुर्भुजं मर्यादामयं शुद्धसत्त्वात्मकं ते रूपं
श्रेष्ठं शान्तत्वादित्याशयेनाह तद्दर्शने प्रसीदेति।
अनेनाक्षरब्रह्मोपासकेभ्यः शुद्धसत्त्वमयचतुर्भुजोपासकामर्यादया गुणज्ञाः
उत्तमा इति लभ्यते।
