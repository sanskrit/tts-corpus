+++
title = "55 मत्कर्मकृन्मत्परमो"

+++
।।11.55।। यद्यप्येवं तथापि त्वादृशस्य
मन्निगममर्यादायामनुगृहीतत्वान्मदाज्ञया मद्भक्तिपूर्वकमेव स्वधर्मकरणे
मत्प्राप्तिरित्याह -- मत्कर्मकृदिति। भगवदीयस्य भगवत्सेवापूर्वककर्मकरणं
विहितंमम कर्मकरणे प्रभोरिच्छाऽस्तीति यो निर्द्धारयति स करोति; य
एतद्विपरीतं स न करोति; यथा शुकजडादिः। एतन्निर्द्धारश्च भगवदधीनोऽतो
भक्तेष्वपि तन्निर्द्धारणानियम इत्यतः कर्म कर्त्तव्यमेव अतन्निर्द्धारणे
त्वाधुनिकानाम् एवं सतीच्छाज्ञानवता तत्सन्देहवता च कर्त्तव्यं
इति। तन्निर्द्धारणानियमः पृथग्यः प्रतिबन्धः फलं इत्यादि सूत्रभाष्ये
निर्णीतमवगन्तव्यम्। मत्परम इति अहमेव परम उद्देश्यो यस्य परमो मद्भक्तः स
मामेति पुरुषोत्तमाप्तिस्तस्य फलं भवतीत्यर्थः।  
  
