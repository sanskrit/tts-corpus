+++
title = "53 नाहं वेदैर्न"

+++
।।11.53।। एवं विश्वरूपस्य सुदुर्दर्शत्वं निरूप्य तदादिदृष्टस्य स्वस्यापि
तदाह -- नाहं वेदैरिति। निरतिशयाक्षरैश्वर्योऽहमात्मा नायमात्मा प्रवचनेन
लभ्यो न मेधया न बहुना श्रुतेन। यमेवैष वृणुत (सः) तेन लभ्यस्तस्यैष आत्मा
(वि) वृणुते तनूं स्वाम् \[कठो.2।22मुंडको.3।2।2\] इति वरणेतरसाधनैरशक्यः
श्रुतोऽस्मि। एवंविधं मां त्वं यत् वरणेन सत्प्रकारेण स्वरूपयोग्यो
दृष्टवानसि तथा च प्रवचनादिसाधनानां केवलात्मसाक्षात्कारपरतया जीवे
स्वरूपयोग्यतासम्पादकत्वं; न साक्षात्पुरुषोत्तमनिरोधकत्वमिति सिद्धम्।
