+++
title = "38 न हि"

+++
।।4.38।। तत्र हेतुमाह नहीति। तपोध्यानादिषु मध्ये
साङ्ख्ययोगैकार्थरूपज्ञानेन तुल्यं पवित्रं नास्ति
यतस्तत्साङ्ख्यनिष्पन्नमपि योगे संसिद्धे एव कालानुगुण्येनात्मनि
प्राप्नोति। कश्चित्तु साङ्ख्यज्ञानमेकं प्राप्नोति। योगं प्रतिपक्षीकरोति।
च तथाऽन्योऽपि। मदुक्तानुसारेण तु विशेष्यैकविषयस्य साङ्ख्यस्य
विशिष्टविशेष्यविषयकस्य योगस्य चैकार्थरूपं ब्रह्मज्ञानं मदनुगृहीतः
प्राप्नोतीति स्वयमुक्तम्।
