+++
title = "06 एतद्योनीनि भूतानि"

+++
।।7.6।। अनयोरेव प्रकृतित्वं निर्वचनेन ज्ञापयन् स्वस्य
तद्वाराऽसाधारणकार्यकारणत्वमाह एतद्योनीनीति। यत एव प्रकृष्टा कृतिरित्यत
एतद्योनी एते एव जनिके येषां तानि स्थावरजङ्गमातमकान्युपधारय बुदध्यस्व।
तत्र जडा प्रकृतिर्देहादिरूपेण परिणमते चेतना तु मदंशभूता भोक्तृत्वेन
क्षेत्रज्ञरूपेण तत्राविश्य व्यामोहिकया तां धारयति इति ते यतो मत्तः
कारणभूतात् प्रयोजकाद्वा सम्भूते मद्रूपे अतोऽहमेव जगतः प्रभवः प्रलयस्तथा
घटपटादेर्भूरिव। प्रकृतिपुरुषद्वारा कारणमित्यर्थः।
