+++
title = "42 अथवा योगिनामेव"

+++
।।6.42।। अथवाऽऽरब्धच्युतस्य जन्म पुनः साधनार्थं संस्कारतो योगिनामेव कुले
भवति। किम्भूतानां योगबुद्धिमतां यदीदृशं जन्म तदेतल्लोके दुर्लभतरम्। अत्र
च पूर्वंशुचीनां श्रीमतां गेहे योगभ्रष्टोऽभिजायते 6।41 इति भरतस्य इव
जन्मोक्तम् तस्य पूर्वसंस्कारानुगतयोगं साधयितुमित्युक्तं तत्र
प्रयत्नाद्यतमानस्यैव भूयो योगसिद्धेः। अथवा इत्यत्र तु प्रयत्नव्यतिरेकेण
रूढयोगानां गृहे जन्मिनोऽस्य जडभरतस्य ब्रह्मसुतस्येव योगसिद्ध्या
कृतार्थत्वमित्यवसेयम्।
