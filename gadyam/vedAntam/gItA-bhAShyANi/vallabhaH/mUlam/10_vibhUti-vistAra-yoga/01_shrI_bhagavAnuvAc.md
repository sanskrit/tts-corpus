+++
title = "01 श्री भगवानुवाच"

+++
।।10.1।। अथोक्तभक्तिवृद्ध्यर्थं स्वयोगप्रभवं हरिः। भूय एवाहानुपृष्टो
विभूतिं चापि केशवः।।1।।  
  
सच्चिदानन्दसम्भूतं जगदेतत्सदा(मदा)त्मकम्। इति सर्वात्मदृष्ट्यर्थं
सर्वस्याह विभूतिताम्।।2।।  
  
पूर्णस्य तत्पूर्णमदः पूर्णमेवावशिष्यते। इति श्रुत्यांशिनो
विष्णोस्तथात्वे नास्त्यपूर्णता।।3।।  
  
समुद्रस्येव पूर्णस्य कोटिब्रह्माण्डदेहिनः। सर्वा विभूतयस्तस्य मुख्या
एवात्र कीर्त्तिताः।।4।। तथाहि श्रीभगवानुवाच -- भूय एवेति।
स्वधर्मानुष्ठानार्थं विद्यमानौ महान्तौ बाहू यस्य हे महाबाहो भूयस्तन्मे
वचः श्रृणु; यत्तेऽहं वक्ष्यामि हितकाम्यया। किम्भूताय मन्माहात्म्यं
श्रुत्वा प्रीयमाणाय। वचश्च किम्भूतं परमं मद्योगवैभवज्ञापनविषयकम्।
