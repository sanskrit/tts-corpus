+++
title = "19 श्री भगवानुवाच"

+++
।।10.19।। एवं प्रार्थितः श्रीभगवानुवाच -- हन्तेति। अनुकम्पा सम्बोधने। या
दिव्या ममात्मविभूतयस्ता वक्ष्यामि। तत्रापि प्राधान्यतः; न तु सामस्त्येन
अनन्तत्वात्तदाह -- नास्त्यन्त इति। विभूतिर्हि विविधतया स्वांशरूपेण
प्रकृतौ भूतिराविर्भूतिः केनचिद्विशेषेण युक्ता सर्वत्र सत्ता वा स्वस्य
विविधा सर्वेषां नियम्यत्त्वोक्त्या स्वांशत्वकथनमभिप्रेतम्। एवं च सर्वस्य
विभूतिरूपत्वे प्राधान्यतो विभूतय इहोच्यन्ते। पुरोधसां च मुख्यं मां
\[10।24\] इति रीत्या मुख्यभावो ज्ञेयः। एवमपि
भगवानव्ययोऽचिन्त्यैश्वर्यादिधर्मकत्वादिति योगः स च तदन्ते
वक्ष्यतेविष्टभ्याहमिदं कृत्स्नमेकांशेन स्थितो जगत् \[10।42\] इति।
