+++
title = "18 विस्तरेणात्मनो योगम्"

+++
।।10.17 -- 10.18।। किमर्थं तत्प्रकाशनं इत्यपेक्षायामाह -- कथं विद्यामिति।
अहं त्वया योगी विधीये तस्य च चिन्तनं युक्तमेवेति। केषुकेषूभयविधेषु
भावेषु मया चिन्त्योऽसि। योगिन् इति पाठे तद्वत्त्वात्तव योगमपि कथमहं
विद्यामिति प्रश्न उपलभ्यते। ततो विस्तरेणेति समस्तप्रश्नस्फोरणं विभूतिं
योगं चेति। यद्यपि पूर्वं त्वयोक्ता विभूतिस्तथ पि सङ्क्षेपेणेत्यधुना
विस्तरेण वदेति पृच्छति।
