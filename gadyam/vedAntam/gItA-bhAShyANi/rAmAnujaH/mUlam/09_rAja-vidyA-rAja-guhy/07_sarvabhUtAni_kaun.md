+++
title = "07 सर्वभूतानि कौन्तेय"

+++
।।9.7।। स्थावरजङ्गमात्मकानि **सर्वाणि भूतानि मामिकां** मच्छरीरभूतां
**प्रकृतिं** तमःशब्दवाच्यां नामरूपविभागानर्हां **कल्पक्षये**
चतुर्मुखावसानसमये मत्संकल्पाद् **यान्ति। तानि** एव भूतानि **कल्पादौ पुनः
विसृजामि अहम्।** यथा आह मनुः -- आसीदिदं तमोभूतम् (मनु0 1।5)सोऽभिध्याय
शरीरात् स्वात् (मनु0 1।8) इति श्रुतिरपि -- यस्याव्यक्तं शरीरम् (सु0 उ₀
7) इत्यादिकाअव्यक्तमक्षरे लीयते अक्षरं तमसि लीयते; तमः परे देवे एकीभवति
(सु0 उ₀ 2)तम आसीत्तमसा गूढमग्रेऽप्रकेतम् (ऋ0 सं0 8।7।17।3) इति च।
