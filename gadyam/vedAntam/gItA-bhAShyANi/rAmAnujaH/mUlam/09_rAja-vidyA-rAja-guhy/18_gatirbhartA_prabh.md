+++
title = "18 गतिर्भर्ता प्रभुः"

+++
।।9.18।। गम्यत इति **गतिः;** तत्र तत्र प्राप्यस्थानम् इत्यर्थः। **भर्ता**
धारयिता; **प्रभुः** शासिता; **साक्षी** साक्षाद् द्रष्टा; **निवासः**
वासस्थानं च वेश्मादि; **शरणम्** इष्टस्य प्रापकतया अनिष्टस्य निवारणतया
समाश्रयणीयः चेतनः शरणम्; स च अहम् एव **सुहृत्** हितैषी; प्रभवप्रलयस्थानं
यस्य कस्य यत्र कुत्रचित् प्रभवप्रलययोः यत् स्थानं तद् अहम् एव।
**निधानं** निधीयत इति निधानम् उत्पाद्यम् उपसंहार्यं च अहम् एव इत्यर्थः।
**अव्ययं बीजं** तत्र तत्र व्ययरहितं यत् कारणं तद् अहम् एव।
