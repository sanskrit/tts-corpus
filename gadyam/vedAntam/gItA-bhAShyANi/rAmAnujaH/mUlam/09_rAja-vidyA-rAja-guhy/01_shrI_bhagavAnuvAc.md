+++
title = "01 श्री भगवानुवाच"

+++
।।9.1।। श्री भगवानुवाच -- **इदं तु ते गुह्यतमं** भक्तिरूपम् उपासनाख्यं
ज्ञानं विज्ञानसहितम् उपासनगतिविशेषज्ञानसहितम् **अनसूयवे ते
प्रवक्ष्यामि।** मद्विषयं सकलेतरविसजातीयम् अपरिमितप्रकारं माहात्म्यं
श्रुत्वा एवम् एव संभवति इति मन्वानाय ते प्रवक्ष्यामि इत्यर्थः। यद्
ज्ञानम् अनुष्ठानपर्यन्तं **ज्ञात्वा** मत्प्राप्तिविरोधिनः सर्वस्माद्
**अशुभात्** **मोक्ष्यसे।**
