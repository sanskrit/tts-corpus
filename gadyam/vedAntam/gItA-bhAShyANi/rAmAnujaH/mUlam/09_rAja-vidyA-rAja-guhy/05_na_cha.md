+++
title = "05 न च"

+++
।।9.5।।**न च मत्स्थानि भूतानि** न घटादीनां जलादेः इव मम धारकत्वम्; कथम्
मत्संकल्पेन।**पश्य** मम **ऐश्वरं योगम्** अन्यत्र कुत्रचिद् असंभवनीयं
मदसाधारणम् आश्चर्यं योगं पश्य। कः असौ योगः **भूतभृन्न च भूतस्थो ममात्मा
भूतभावनः।** सर्वेषां भूतानां भर्ता अहं न च तैः कश्चिद् अपि मम उपकारः। मम
आत्मा एव भूतभावनः; मम मनोमयः संकल्प एव भूतानां भावयिता धारयिता नियन्ता
च। सर्वस्य अस्य स्वसंकल्पायत्तस्थितिप्रवृत्तित्वे निदर्शनम् आह --
