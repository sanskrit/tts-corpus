+++
title = "29 समोऽहं सर्वभूतेषु"

+++
।।9.29।। देवतिर्यङ्मनुष्यस्थावरात्मना स्थितेषु जातितः च आकारतः स्वभावतो
ज्ञानतः च अत्यन्तोत्कृष्टापकृष्टरूपेण वर्तमानेषु सर्वेषु **भूतेषु**
समाश्रयणीयत्वेन **समः अहम्** अयं जात्याकारस्वभावज्ञानादिभिः निकृष्ट इति
समाश्रयणे **न मे द्वेष्यः** अस्ति उद्वेजनीयतया न त्याज्यः अस्ति तथा
समाश्रितत्वातिरेकेण जात्यादिभिः अत्यन्तोत्कृष्टः अयम् इति तद्युक्ततया
समाश्रयणे **न** कश्चित् **प्रियः** अस्ति न संग्राह्यः अस्ति। अपि तु
अत्यर्थमत्प्रियत्वेन मद्भजनेन विना आत्मधारणालाभात् मद्भजनैकप्रयोजना **ये
मां** भजन्ते **ते** जात्यादिभिः उत्कृष्टाः अपकृष्टा वा
मत्समानगुणवद्यथासुखं मयि एव वर्तन्ते अहम् अपि तेषु मदुत्कृष्टेषु इव
वर्ते।
