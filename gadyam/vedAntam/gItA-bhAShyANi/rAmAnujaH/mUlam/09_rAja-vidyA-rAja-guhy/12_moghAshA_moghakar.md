+++
title = "12 मोघाशा मोघकर्माणो"

+++
।।9.12।। मम मनुष्यत्वे परमकारुण्यादिपरत्वतिरोधानकरीं **राक्षसीम् आसुरीं च
मोहिनीं प्रकृतिम् आश्रिताः; मोघाशाः** मोघवाञ्छिता निष्फलवाञ्छिताः;
**मोघकर्माणः** मोघारम्भाः; **मोघज्ञानाः** सर्वेषु मदीयेषु चराचरेषु
अर्थेषु मयि च विपरीतज्ञानतया निष्फलज्ञानाः **विचेतसः** तथा सर्वत्र
विगतयाथात्म्यज्ञानाः; मां सर्वेश्वरम् इतरसमं मत्वा मयि यत् कर्तुम्
इच्छन्ति; यद् उद्दिश्य आरम्भान् कुर्वते; तत् सर्वं मोघं भवति इत्यर्थः।
