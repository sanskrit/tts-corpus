+++
title = "15 सर्वेन्द्रियगुणाभासं"

+++
।।13.14।।**सर्वेन्द्रियगुणाभासं** सर्वेन्द्रियगुणैः आभासो यस्य तत्
सर्वेन्द्रियगुणाभासम्। इन्द्रियगुणा इन्द्रियवृत्तयः; इन्द्रियवृत्तिभिः
अपि विषयान् ज्ञातुं समर्थम् इत्यर्थः। स्वभावतः **सर्वेन्द्रियविवर्जितं**
विना एव इन्द्रियवृत्तिभिः स्वत एव सर्वं जानाति इत्यर्थः। **असक्तं**
स्वभावाद् एव देवादिदेहसङ्गरहितम्; **सर्वभृत् च एव**
देवादिसर्वदेहभरणसमर्थं च। स एकधा भवति (द्विधा भवति) त्रिधा भवति (छा0 उ₀
7।26।2) इत्यादिश्रुतेः।**निर्गुणं** तथा स्वभावतः सत्त्वादिगुणरहितं
**गुणभोक्तृ** च सत्त्वादीनां गुणानां भोगसमर्थं च।
