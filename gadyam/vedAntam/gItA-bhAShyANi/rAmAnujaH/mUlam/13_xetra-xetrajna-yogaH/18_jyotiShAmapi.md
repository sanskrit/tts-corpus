+++
title = "18 ज्योतिषामपि"

+++
।।13.17।।**ज्योतिषां** दीपादित्यमणिप्रभृतीनाम् अपि तद् एव **ज्योतिः**
प्रकाशकम् दीपादित्यादीनाम् अपि आत्मप्रभारूपं ज्ञानम् एव प्रकाशकम्।
दीपादयः तु विषयेन्द्रियसन्निकर्षविरोधिसंतमसनिरसनमात्रं कुर्वते;
तावन्मात्रेण एव तेषां प्रकाशकत्वम्। तमसः परम् उच्यते -- तमः शब्दः
सूक्ष्मावस्थप्रकृतिवचनः; प्रकृतेः परम् उच्यते इत्यर्थः। अतो **ज्ञानं
ज्ञेयं** ज्ञानैकाकारम् इति ज्ञेयम् तत् च **ज्ञानगम्यम्** अमानित्वादिभिः
उक्तैः ज्ञानसाधनैः प्राप्यम् इत्यर्थः। **हृदि सर्वस्य विष्ठितं** सर्वस्य
मनुष्यादेः हृदि विशेषेण अवस्थितं सन्निहितम्।
