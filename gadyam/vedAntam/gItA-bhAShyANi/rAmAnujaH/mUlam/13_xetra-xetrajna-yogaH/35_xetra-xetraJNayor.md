+++
title = "35 क्षेत्र-क्षेत्रज्ञयोर्"

+++

।।13.34।।**एवम्** उक्तेन प्रकारेण **क्षेत्रक्षेत्रज्ञयोः अन्तरं** विशेषं
विवेकविषय**ज्ञाना**ख्येन **चक्षुषा ये विदुः** **भूतप्रकृतिमोक्षं च; ते
परं यान्ति** निर्मुक्तबन्धनम्; आत्मानं प्राप्नुवन्ति। मोक्ष्यते अनेन इति
मोक्षः; अमानित्वादिकम् उक्तं मोक्षसाधनम् इत्यर्थः। क्षेत्रक्षेत्रज्ञयोः
विवेकविषयेण उक्तेन ज्ञानेन तयोः विवेकं विदित्वा
भूताकारपरिणतप्रकृतिमोक्षोपायम् अमानित्वादिकं च अवगम्य ये आचरन्ति; ते
निर्मुक्तबन्धाः स्वेन रूपेण अवस्थितम् अनवच्छिन्नज्ञानलक्षणम् आत्मानं
प्राप्नुवन्ति इत्यर्थः।