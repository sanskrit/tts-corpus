+++
title = "28 समं सर्वेषु"

+++
।।13.27।। एवम् इतरेतरयुक्तेषु **सर्वेषु भूतेषु** देवादिविषमाकाराद्
वियुक्तं तत्र तत्र तत्तद्देहेन्द्रियमनांसि प्रति परमेश्वरत्वेन स्थितम्
आत्मानं ज्ञातृत्वेन समानाकारं तेषु देहादिषु **विनश्यत्सु**
विनाशानर्हस्वभावेन **अविनश्यन्तं** **यः पश्यति; स पश्यति;** स आत्मानं
यथावद् अवस्थितं पश्यति। यस्तु देवादिविषमाकारेण आत्मानम् अपि विषमाकारं
जन्मविनाशादियुक्तं च पश्यति स नित्यम् एव संसरति इति अभिप्रायः।
