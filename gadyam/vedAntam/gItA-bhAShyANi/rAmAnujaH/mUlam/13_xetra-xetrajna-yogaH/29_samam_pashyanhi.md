+++
title = "29 समम् पश्यन्हि"

+++
।।13.28।।**सर्वत्र** देवादिशरीरेषु तत्तच्छेषित्वेन आधारतया नियन्तृतया च
**स्थितम् ईश्वरम्** आत्मानं देवादिविषमाकारवियुक्तं ज्ञानैकाकारतया **समं
पश्यन् आत्मना** मनसा स्वम् **आत्मानं न हिनस्ति** रक्षति; संसारात्
मोचयति। **ततः** तस्माद् ज्ञातृतया सर्वत्र समानाकारदर्शनात् **परां गतिं
याति। गम्यत इति गतिः; परं गन्तव्यं यथावद् अवस्थितम् आत्मानं प्राप्नोति।
देवाद्याकारयुक्ततया सर्वत्र विषमम् आत्मानं पश्यन् आत्मानं हिनस्ति;
भवजलधिमध्ये प्रक्षिपति।**
