+++
title = "21 कार्यकारणकर्तृत्वे हेतुः"

+++
।।13.20।। कार्यं शरीरं कारणानि ज्ञानकर्मात्मकानि समनस्कानि इन्द्रियाणि;
तेषां क्रियाकारित्वे पुरुषाधिष्ठिता **प्रकृतिः** एव **हेतुः;**
पुरुषाधिष्ठितक्षेत्राकारपरिणतप्रकृत्याश्रया भोगसाधनभूता क्रिया
इत्यर्थः।  
  
**पुरुषस्य** तु अधिष्ठातृत्वम् एव तदपेक्षया
अधिकंकर्ताशास्त्रार्थवत्त्वात् (ब्र0 सू0 2।3।33) इत्यादिकम् उक्तम्
शरीराधिष्ठानप्रयत्नहेतुत्वम् एव हि पुरुषस्य कर्तृत्वम्। प्रकृतिसंसृष्टः
**पुरुषः सुखदुःखानां भोक्तृत्वे हेतुः;** सुखदुःखानुभवाश्रयः
इत्यर्थः। एवम् अन्योन्यसंसृष्टयोः प्रकृतिपुरुषयोः कार्यभेद उक्तः पुरुषस्य
स्वतः स्वानुभवैकसुखस्य अपि वैषयिकसुखदुःखोपभोगहेतुत्वम् आह --
