+++
title = "12 अध्यात्मज्ञाननित्यत्वन्"

+++
।।13.11। आत्मनि ज्ञानम् अध्यात्मज्ञानं तन्निष्ठत्वम्;
**तत्त्वज्ञानार्थदर्शनं** तत्त्वज्ञानप्रयोजनं यत् तत्त्वं तन्निरतत्वम्
इत्यर्थः। ज्ञायते अनेन आत्मा इति **ज्ञानम्** आत्मज्ञानसाधनम् इत्यर्थः।
क्षेत्रसंबन्धिनः पुरुषस्य अमानित्वादिकम् उक्तं गुणवृन्दम् एव
आत्मज्ञानोपयोगि; एतद्व्यतिरिक्तं सर्वं क्षेत्रकार्यम् आत्मज्ञानविरोधि
इति अज्ञानम्।  
  
अथएतद् यो वेत्ति (गीता 13।1) इति वेदितृत्वलक्षणेन उक्तस्य क्षेत्रज्ञस्य
स्वरूपं विशोध्यते --
