+++
title = "06 महाभूतान्यहङ्कारो"

+++
।।13.5।।**महाभूतानि अहंकारो बुद्धिः अव्यक्तम् एव च** इति
क्षेत्रारम्भकद्रव्याणि; पृथिव्यप्तेजोवाय्वाकाशमहाभूतानि; अहंकारो
भूतादिः; बुद्धिः महान्; अव्यक्तं प्रकृतिः। **इन्द्रियाणि दश एकं च पञ्च च
इन्द्रियगोचराः;** इति क्षेत्राश्रितानि तत्त्वानि;
श्रोत्रत्वक्चक्षुर्जिह्वाघ्राणानि पञ्च ज्ञानेन्द्रियाणि
वाक्पाणिपादपायूपस्थानि पञ्च कर्मेन्द्रियाणि; तानि दश; एकम् इति मनः।
इन्द्रियगोचराः च पञ्च शब्दस्पर्शरूपरसगन्धाः।
