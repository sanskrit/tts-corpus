+++
title = "16 बहिरन्तश्च भूतानामचरम्"

+++
।।13.15।। पृथिव्यादीनि भूतानि परित्यज्य अशरीरो **बहिः** वर्तते तेषाम्
**अन्तः** च वर्तते। जक्षन् क्रीडन् रममाणः स्त्रीभिर्वा यानैर्वा (छा0 उ₀
8।12।3) इत्यादिश्रुतिसिद्धस्वच्छन्दवृत्तिषु; **अचरं चरम् एव च** --
स्वभावतः अचरं चरं च देहित्वे। **सूक्ष्मत्वात् तद् अविज्ञेयम्;** एवं
सर्वशक्तियुक्तं सर्वज्ञं तद् आत्मतत्त्वम् अस्मिन् क्षेत्रे वर्तमानम् अपि
अतिसूक्ष्मत्वाद् देहात् पृथक्त्वेन संसारिभिः अविज्ञेयम्।**दूरस्थं च
अन्तिके च तत्;** अमानित्वाद्युक्तगुणरहितानां विपरीतगुणानां पुंसां
स्वदेहे वर्तमानम् अपि अतिदूरस्थम्; तथा अमानित्वादिगुणोपेतानां तद् एव
अन्तिके च वर्तते।
