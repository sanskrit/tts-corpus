+++
title = "08 आयुःसत्त्वबलारोग्यसुखप्रीतिविवर्धनाः"

+++
।।17.8।। सत्त्वगुणोपेतस्य सत्त्वमया आहाराः प्रिया भवन्ति। सत्त्वमयाः च
आहारा **आयु**र्विवर्धनाः पुनः अपि **सत्त्व**स्य विवर्धनाः। सत्त्वम्
अन्तःकरणम्; अन्तःकरणकार्यं ज्ञानम् इह सत्त्वशब्देन
उच्यते। सत्त्वात्सञ्जायते ज्ञानम् (गीता 14।17) इति सत्त्वस्य
ज्ञानविवृद्धिहेतुवचनात्। आहारः अपि सत्त्वमयो ज्ञानविवृद्धिहेतुः। तथा
**बलारोग्य**योः अपि विवर्धनाः; **सुख**प्रीत्योः अपि **विवर्धनाः।**
परिणामकाले स्वयम् एव सुखस्य विवर्धनाः; तथा प्रीतिहेतुभूतकर्मारम्भद्वारेण
प्रीतिवर्धनाः**रस्याः** मधुररसोपेताः; **स्निग्धाः** स्नेहयुक्ताः;
**स्थिराः** स्थिरपरिणामाः; **हृद्याः** रमणीयवेषाः; एवंविधाः सत्त्वमया
**आहाराः;** **सात्त्विक**स्य पुरुषस्य **प्रियाः।**
