+++
title = "23 तत्सदिति निर्देशो"

+++
।।17.23।। **तत् सत् इति त्रिविधः** अयं **निर्देशः** शब्दः **ब्रह्मणः
स्मृतः;** ब्रह्मणः अन्वयी भवति। ब्रह्म च वेदः वेदशब्देन वैदिकं कर्म
उच्यते वैदिकं यज्ञादिकम् यज्ञादिकं कर्म तत् सद् इति शब्दान्वितं भवति। ओम्
इति शब्दस्य अन्वयो वैदिककर्माङ्गत्वेन प्रयोगादौ प्रयुज्यमानतयातत् सत्
इति शब्दयोः अन्वयः पूज्यत्वाय वाचकतया।**तेन** त्रिविधेन शब्देन अन्विता
**ब्राह्मणा** वेदान्वयिनः त्रैवर्णिकाः **वेदाः च यज्ञाः च पुरा विहिताः
पुरा मया** एव निर्मिता इत्यर्थः। त्रयाणाम् तत् सत् इति शब्दानाम्
अन्वयप्रकारो वर्ण्यते। प्रथमम्ओम् इति शब्दस्य अन्वयप्रकारम् आह --
