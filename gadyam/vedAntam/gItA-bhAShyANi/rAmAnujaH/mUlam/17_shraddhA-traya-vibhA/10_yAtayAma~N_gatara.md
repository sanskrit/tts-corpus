+++
title = "10 यातयामङ् गतरसम्"

+++
।।17.10।।**यातयामं** चिरकालावस्थितम्; **गतरसं** त्यक्तस्वाभाविकरसम्;
**पूति**दुर्गन्धोपेतम्; **पर्युषितं** कालातिपत्त्या रसान्तरापन्नम्;
**उच्छिष्टं** गुर्वादिभ्यः अन्येषां भुक्तशिष्टम्; **अमेध्यम्**
अयज्ञार्हम्; अयज्ञशिष्टम् इत्यर्थः एवविधं तमोमयं **भोजनं तामसप्रियं**
भवति। भुज्यते इत्याहार एव भोजनम्; पुनश्च तमसो वर्धनम्। अतो हितैषिभिः
सत्त्ववृद्धये सात्त्विकाहार एव सेव्यः।
