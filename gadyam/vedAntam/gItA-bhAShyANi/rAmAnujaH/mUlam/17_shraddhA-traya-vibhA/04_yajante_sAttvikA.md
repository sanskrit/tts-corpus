+++
title = "04 यजन्ते सात्त्विका"

+++
।।17.4।। सत्त्वगुणप्रचुराः सात्त्विक्या श्रद्धया युक्ता **देवान्
यजन्ते।  
  
दुःखासंभिन्नोत्कृष्टसुखहेतुभूतदेवयागविषया श्रद्धा सात्त्विकी इति उक्तं
भवति।** राजसा **जना** यक्षरक्षांसि **यजन्ते।** अन्ये तामसाः जनाः
प्रेतान् भूतगणान् यजन्ते। दुःखसंभिन्नाल्पसुखजननी राजसी श्रद्धाः;
दुःखप्राया अत्यल्पसुखजननी तासमी इत्यर्थः। एवं शास्त्रीयेषु एव यागादिषु
श्रद्धायुक्तेषु गुणतः फलविशेषः। अशास्त्रीयेषु दानतपोयागप्रभृतिषु
मदनुशासनविपरीतत्वेन न कश्चिद् अपि सुखलवः। अपि तु अनर्थ एव इति हृदि
निहितं व्यञ्जयन् आह --
