+++
title = "01 ये शास्त्रविधिमुत्सृज्य"

+++
।।17.1।। अर्जुन उवाच -- **शास्त्रविधिम् उत्सृज्य श्रद्धयान्विता ये यजन्ते
तेषां निष्ठा का** किं **सत्वम्** **आहो** स्वित् **रजः** अथ **तमःनिष्ठा
स्थितिः; स्थीयते अस्मिन् इति स्थितिः; सत्त्वादिः एव निष्ठा इति उच्यते;
तेषां किं सत्त्वे स्थितिः किं वा रजसि किं वा तमसि इत्यर्थः। एवं पृष्टः
भगवान् अशास्त्रविहितश्रद्धायाः तत्पूर्वकस्य च यागादेः निष्फलत्वं हृदि
निधाय शास्त्रीयस्य एव यागादेः गुणतः त्रैविध्यं प्रतिपादयितुं
शास्त्रीयश्रद्धायाः त्रैविध्यं तावद् आह --**
