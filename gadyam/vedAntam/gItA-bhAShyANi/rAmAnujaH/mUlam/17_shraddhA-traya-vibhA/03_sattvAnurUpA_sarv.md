+++
title = "03 सत्त्वानुरूपा सर्वस्य"

+++
।।17.3।। सत्त्वम् अन्तःकरणम्; **सर्वस्य** पुरुषस्य अन्तःकरणानुरूपा
**श्रद्धा भवति** अन्तःकरणं यादृशगुणयुक्तम्; तद्विषया श्रद्धा जायते
इत्यर्थः। सत्त्वशब्दः पूर्वोक्तानां देहेन्द्रियादीनां
प्रदर्शनार्थः।**श्रद्धामयः अयं पुरुषः;** श्रद्धामयः श्रद्धापरिणामः **यो
यच्छ्रद्धः;** यः पुरुषो यादृश्या श्रद्धया युक्तः; स एव सः स
तादृशश्रद्धापरिणामः। पुण्यकर्मविषये श्रद्धायुक्तः चेत्
पुण्यकर्मफलसंयुक्तः भवति इति श्रद्धाप्रधानः फलसंयोग इति उक्तं भवति
इति। तद् एव विवृणोति --
