+++
title = "06 कर्षयन्तः शरीरस्थम्"

+++
।।17.6।।**अशास्त्रविहितम्** अति **घोरम्** अपि **तपो ये जनाः तप्यन्ते;**
प्रदर्शनार्थम् इदम्; अशास्त्रविहितं बह्वायासं यागादिकं ये कुर्वते; **ते
दम्भाहङ्कारसंयुक्ताः कामरागबलान्विताः शरीरस्थं** पृथिव्यादिभूतसमूहं
**कर्शयन्तो** मदंशभूतं जीवं **च अन्तःशरीरस्थं** कर्शयन्तो ये तप्यन्ते
यागादिकं च कुर्वते; **तान् आसुरनिश्चयान् विद्धि।  
  
असुराणां निश्चयः आसुरो निश्चयः; असुरा हि मदाज्ञाविपरीतकारिणः
मदाज्ञाविपरीतकारित्वात् तेषां सुखलवसम्बन्धो न विद्यते। अपि तु
अनर्थव्राते पतन्ति इति पूर्वम् एव उक्तम्। पतन्ति नरकेऽशुचौ (गीता 16।16)
इति।  
  
अथ प्रकृतम् एव शास्त्रीयेषु यज्ञादिषु गुणतो विशेषं प्रपञ्चयति तत्र अपि
आहारमूलत्वात् सत्त्वादिवृद्धेः; आहारत्रैविध्यं प्रथमम् उच्यते। अन्नमयं हि
सोम्य मनः (छा0 उ₀ 6।5।4) आहारशुद्धौ सत्त्वशुद्धिः (छा0 उ₀ 7।26।2) इति हि
श्रूयते।**
