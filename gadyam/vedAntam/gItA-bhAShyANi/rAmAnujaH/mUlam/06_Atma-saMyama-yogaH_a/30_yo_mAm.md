+++
title = "30 यो माम्"

+++
।।6.30।। ततो विपाकदशाम् आपन्नो मम साधर्म्यम् उपागतःनिरञ्जनः परमं
साम्यमुपैति (मु0 उ₀ 3।1।3) इत्युच्यमानं सर्वस्य आत्मवस्तुनो
विधूतपुण्यपापस्य स्वरूपेण अवस्थितस्य मत्साम्यं पश्यन् **यः सर्वत्र**
आत्मवस्तुनि **मां पश्यति सर्वम्** आत्मवस्तु **च मयि पश्यति**
अन्योन्यसाम्याद् अन्यतरदर्शनेन अन्यतरद् अपि ईदृशम् इति पश्यति **तस्य**
स्वात्मस्वरूपं पश्यतः **अहं** तत्साम्यात् **न प्रणश्यामि** न अदर्शनम्
उपयामि मम अपि मां पश्यतः मत्साम्यात् स्वात्मानं मत्समम् अवलोकयन् **स** न
अदर्शनम् उपयाति। ततो विपाकदशाम् आह
