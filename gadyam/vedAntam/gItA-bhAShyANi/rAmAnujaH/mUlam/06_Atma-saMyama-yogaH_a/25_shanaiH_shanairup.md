+++
title = "25 शनैः शनैरुपरमेद्"

+++
।।6.25।। स्पर्शजाः सङ्कल्पजाश्च इति द्विविधाः कामाः स्पर्शजाः
शीतोष्णादयः सङ्कल्पजाः पुत्रपौत्रक्षेत्रादयः तत्र **सङ्कल्पप्रभवाः**
स्वरूपेण एव त्यक्तुं शक्याः तान् **सर्वान् मनसा एव** तदनन्वयानुसन्धानेन
**त्यक्त्वा** स्पर्शजेषु अवर्जनीयेषु तन्निमित्तहर्षो द्वेगौ त्यक्त्वा
**समन्ततः** सर्वस्माद् विषयात् सर्वम् **इन्द्रियग्रामं** **विनियम्य शनैः
शनैः धृतिगृहीतया** विवेकविषयया **बुद्ध्या** सर्वस्माद् आत्मव्यतिरिक्ताद्
उपरम्य **आत्मसंस्थं मनः कृत्वा न किञ्चिद् अपि चिन्तयेत्।  
  
**
