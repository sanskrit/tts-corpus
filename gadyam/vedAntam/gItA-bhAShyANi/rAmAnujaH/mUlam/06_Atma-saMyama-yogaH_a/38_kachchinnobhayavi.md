+++
title = "38 कच्चिन्नोभयविभ्रष्टश्छिन्नाभ्रमिव"

+++
।।6.38।।**उभयविभ्रष्टः** अयं **छिन्नाभ्रम् इव कच्चित् न नश्यति** यथा
मेघशकलः पूर्वस्मात् महतो मेघात् छिन्नः परं महान्तं मेघम् अप्राप्य मध्ये
विनष्टो भवति तथा एव कच्चित् न नश्यति कथम् उभयविभ्रष्टता **अप्रतिष्ठो
विमूढो ब्रह्मणः पथि** इति यथावस्थितं स्वर्गादिसाधनभूतं कर्म
फलाभिसन्धिरहितस्य अस्य पुरुषस्य स्वफलसाधनत्वेन प्रतिष्ठा न भवति इति
अप्रतिष्ठः। प्रक्रान्ते ब्रह्मणः पथि विमूढः तस्मात् पथः प्रच्युतः
अतउभयभ्रष्टतया किम् अयं नश्यति एव उत न नश्यति।
