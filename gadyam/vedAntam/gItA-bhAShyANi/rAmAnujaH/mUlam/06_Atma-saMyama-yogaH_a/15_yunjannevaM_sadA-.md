+++
title = "15 युञ्जन्नेवं सदाऽऽत्मानम्"

+++
।।6.15।।**एवं** मयि परस्मिन् ब्रह्मणि पुरुषोत्तमे मनसः शुभाश्रये **सदा
आत्मानं** मनो **युञ्जन् नियतमानसः** निश्चलमानसः
मत्स्पर्शपवित्रीकृतमानसतया निश्चलमानसः **मत्संस्थां निर्वाणपरमां
शान्तिम् अधिगच्छति** निर्वाणकाष्ठारूपां मत्संस्थां मयि संस्थितां
शान्तिम् अधिगच्छति। एवम् आत्मयोगम् आरभमाणस्य मनोनैर्मल्यहेतुभूतां मनसो
भगवति शुभाश्रये स्थितिम् अभिधाय अन्यद् अपि योगोपकरणम् आह
