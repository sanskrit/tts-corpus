+++
title = "01 श्री भगवानुवाच"

+++
।।6.1।। श्रीभगवानुवाच **कर्मफल** स्वर्गादिकम् **अनाश्रितः कार्यं**
कर्मानुष्ठानमेव कार्यं सर्वात्मनास्मत्सुहृद्भूतपरमपुरुषाराधनरूपतया
कर्मैव मम प्रयोजनं न तत्साध्यं किञ्चिद् इति **यः कर्म करोति** **स
संन्यासी च** ज्ञानयोगनिष्ठश्च **योगी च** कर्मयोगनिष्ठश्च।
आत्मावलोकनरूपयोगसाधनभूतोभयनिष्ठ इत्यर्थः। **न निरग्निचाक्रियः** न
चोदितयज्ञादिकर्मसु अप्रवृत्तः केवलज्ञाननिष्ठः तस्य हि ज्ञाननिष्ठा एव
कर्मयोगनिष्ठस्य तु उभयम् अस्ति इति अभिप्रायः। उक्तलक्षणे कर्मयोगे ज्ञानम्
अपि अस्ति इत्याह
