+++
title = "08 ज्ञानविज्ञानतृप्तात्मा"

+++
।।6.8।।**ज्ञानविज्ञानतृप्तात्मा** आत्मस्वरूपविषयेण ज्ञानेन तस्य च
प्रकृतिविसजातीयाकारविषयेण विज्ञानेन च तृप्तमनाः **कूटस्थः**
देवाद्यवस्थासु अनुवर्तमानः सर्वसाधारणज्ञानैकाकारात्मनि स्थितः तत्र एव
**विजितेन्द्रियः समलोष्टाश्मकाञ्चनः** प्रकृतिविविक्तस्वरूपनिष्ठतया
प्राकृतवस्तुविशेषेषु भोग्यत्वाभावात् लोष्टाश्मकाञ्चनेषु समप्रयोजनो यः
कर्मयोगी स **युक्त इति उच्यते** आत्मावलोकनरूपयोगाभ्यासार्ह उच्यते। तथा च
