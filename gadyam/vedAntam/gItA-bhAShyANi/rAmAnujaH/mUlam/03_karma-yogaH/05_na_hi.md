+++
title = "05 न हि"

+++
।।3.5।।**न हि** अस्मिन् लोके वर्तमानः पुरुषः **कश्चित्** कदाचित् **अपि**
कर्म अकुर्वाणः **तिष्ठति।**न किञ्चित्करोमि इति व्यवसितः अपि **सर्वः**
पुरुषः **प्रकृति**समुद्भवैः सत्त्वरजस्तमोभिः प्राक्तनकर्मानुगुणं
प्रवृद्धैः **गुणैः** स्वोचितं **कर्म** प्रति **अवशः कार्यते**
प्रवर्त्यते। अत उक्तलक्षणेन कर्मयोगेन प्राचीनं पापसञ्चयं नाशयित्वा
गुणांश्च सत्त्वादीन् वशे कृत्वा निर्मलान्तःकरणेन संपाद्यो
ज्ञानयोगः। अन्यथा ज्ञानयोगाय प्रवृत्तः अपि मिथ्याचारो भवति इति आह
