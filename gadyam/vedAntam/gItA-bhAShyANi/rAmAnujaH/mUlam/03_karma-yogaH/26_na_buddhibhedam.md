+++
title = "26 न बुद्धिभेदम्"

+++
।।3.26।।**अज्ञानाम्** आत्मन्यकृत्स्नवित्तया ज्ञानयोगोपादानाशक्तानां
मुमुक्षूणां **कर्मसङ्गिनाम्** अनादिकर्मवासनया कर्मणि एव नियतत्वेन
कर्मयोगाधिकारिणांकर्मयोगाद् अन्यथात्मावलोकनम् अस्ति इति **न बुद्धिभेदं
जनयेत्।** किं तर्हि आत्मनि कृत्स्नवित्तया ज्ञानयोगशक्तः अपि
पूर्वोक्तरीत्याकर्मयोग एव ज्ञानयोगनिरपेक्ष आत्मावलोकनसाधनम् इति बुद्ध्या
**युक्तः** कर्म एव **आचरन्** सर्वकर्मसु अकृत्स्नविदां प्रीतिं जनयेत्। अथ
कर्मयोगम् अनुतिष्ठतो विदुषः अविदुषश्च विशेषं प्रदर्शयन्
कर्मयोगापेक्षितम् आत्मनः अकर्तृत्वानुसन्धानप्रकारम् उपदिशति
