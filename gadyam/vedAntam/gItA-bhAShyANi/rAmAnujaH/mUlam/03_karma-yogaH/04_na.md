+++
title = "04 न"

+++
।।3.4।।**न** शास्त्रीयाणां **कर्मणाम् अनारम्भाद्** एव **पुरुषः
नैष्कर्म्यं** ज्ञाननिष्ठाम् **आप्नोति**
सर्वेन्द्रियव्यापाराख्यकर्मोपरतिपूर्विकां ज्ञाननिष्ठां न प्राप्नोति
इत्यर्थः। **न च** आरब्धस्य शास्त्रीयस्य कर्मणः त्यागात् यतः
अनभिसंहितफलस्य परमपुरुषाराधनविषयस्य कर्मणः सिद्धिः आत्मनिष्ठा स्यात् अतः
तेन विना तां न प्राप्नोति अनभिसंहितफलैः कर्मभिः अनाराधितगोविन्दैः
अविनष्टानादिकालप्रवृत्तानन्तपापसंचयैः अव्याकुलेन्द्रियतापूर्विका
आत्मनिष्ठा दुःसंपाद्या। एतद् एव उपपादयति
