+++
title = "12 इष्टान्भोगान्हि वो"

+++
।।3.12।।**यज्ञभाविताः** यज्ञेन आराधिताः मदात्मका **देवा इष्टान् भोगान्
वो दास्यन्ते** परमपुरुषार्थलक्षणं मोक्षं साधयतां ये इष्टा भोगाः तान्
पूर्वपूर्वयज्ञभाविता देवा दास्यन्ते। उत्तरोत्तराराधनापेक्षितान् सर्वान्
भोगान् वो दास्यन्ति इत्यर्थः। स्वाराधनार्थता **तैः दत्तान्** भोगान्
तेभ्यः **अप्रदाय यो भुङ्क्ते** चोर **एव सः।** चौर्यं हि नाम अन्यदीये
तत्प्रयोजनाय एव परिक्लृप्ते वस्तुनि स्वकीयताबुद्धिं कृत्वा तेन
स्वात्मपोषणम्। अतः अस्य न परमपुरुषार्थानर्हतामात्रम् अपि तु निरयगामित्वं
च भविष्यति इत्यभिप्रायः। तद् एव विवृणोति
