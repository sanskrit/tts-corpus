+++
title = "41 तस्मात्त्वमिन्द्रियाण्यादौ"

+++
।।3.41।। यस्मात् सर्वेन्द्रियव्यापारोपरतिरूपे ज्ञानयोगे प्रवृत्तस्य अयं
कामरूपः शत्रुः विषयाभिमुख्यकरणेन आत्मनि वैमुख्यं करोति **तस्मात्**
प्रकृतिसंसृष्टतया इन्द्रियव्यापारप्रवृणः **त्वम् आदौ**
मोक्षोपायारम्भसमये एव इन्द्रियव्यापाररूपे कर्मयोगे **इन्द्रियाणि नियम्य
एनं ज्ञानविज्ञाननाशनम्** आत्मस्वरूपविषयस्य ज्ञानस्य तद्विवेकविषयस्य च
नाशनं **पाप्मानं** कामरूपं वैरिणं **प्रजहि** नाशय। ज्ञानविरोधिषु प्रधानम्
आह
