+++
title = "18 नैव तस्य"

+++
।।3.18।। अत **एव तस्य** आत्मदर्शनाय **कृतेन** तत्साधनेन **न अर्थः** न
किञ्चित् प्रयोजनम् **अकृतेन** आत्मदर्शनसाधनेन न कश्चिद् अनर्थः
असाधनायत्तात्मदर्शनत्वात्। स्वत एवात्मव्यतिरिक्तसकलाचिद्वस्तुविमुखस्य
**अस्य** सर्वेषु प्रकृतिपरिणामविशेषेषु आकाशादिषु **भूतेषु** सकार्येषु
**न** **कश्चित्** प्रयोजनतया साधनतया वा **व्यपाश्रयः** यतः
तद्विमुखीकरणाय साधनारम्भः स हि मुक्त एव। यस्माद् असाधनायत्तात्मदर्शनस्य
एव साधनाप्रवृत्तिः यस्मात् च साधने प्रवृत्तस्य अपि सुशकत्वाद्
अप्रमादत्वात् तदन्तर्गतात्मयाथात्म्यानुसन्धानत्वाद् च ज्ञानयोगिनः अपि
देहयात्रायाः कर्मानुवृत्त्यपेक्षत्वात् च कर्मयोग एव आत्मदर्शननिर्वृत्तौ
श्रेयान्
