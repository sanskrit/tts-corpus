+++
title = "24 उत्सीदेयुरिमे लोका"

+++
।।3.24।।**अहं** कुलोचितं **कर्म** **न** चेत् **कुर्याम्** एवम् एव सर्वे शिष्ट**लोका** मदाचारायत्त-धर्म-निश्चया अकरणाद् एव **उत्सीदेयुः** नष्टा भवेयुः। 

शास्त्रीयाचाराणाम् अपालनात् सर्वेषां शिष्ट-कुलानां **संकरस्य च कर्ता स्याम्**। अता एव **इमाः प्रजा उपहन्याम्**। 

एवम् एव त्वम् अपि शिष्ट-जनाग्रेसर-पाण्डु-तनयः युधिष्ठिरानुजः अर्जुनः सन् शिष्टतया यदि ज्ञान-निष्ठायाम् अधिकरोषि, ततः त्वद्-आचारानुवर्तिनः अकृत्स्न-विदः शिष्टाः च मुमुक्षवः स्वाधिकारम् अजानन्तः कर्म-निष्ठायाम् अनधिकुर्वन्तो विनश्येयुः। अतो व्यपदेश्येन विदुषा कर्म एव कर्तव्यम्।
