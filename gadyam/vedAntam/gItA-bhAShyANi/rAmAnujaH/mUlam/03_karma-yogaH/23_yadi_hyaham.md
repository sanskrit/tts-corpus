+++
title = "23 यदि ह्यहम्"

+++
।।3.23।। अह सर्वेश्वरः सत्यसंकल्पः स्वसंकल्पकृतजगदुदयविभवलयलीलः
स्वच्छन्दतो जगदुपकृतये मर्त्यो जातः अपि मनुष्येषु
शिष्टजनाग्रेसरवसुदेवगृहे अवतीर्णः तत्कुलोचिते **कर्मणि अतन्द्रितः**
सर्वदा **यदि न वर्तेयम्** **मम** शिष्टजनाग्रेसरवसुदेवसूनोः **वर्त्म**
अकृत्स्नविदः शिष्टाः च सर्वप्रकारेणअयम् एव धर्मः इति **अनुवर्तन्ते** ते
च स्वकर्तव्याननुष्ठानेन अकरणे प्रत्यवायेन च आत्मानम् अनुपलभ्य निरयगामिनो
भवेयुः।
