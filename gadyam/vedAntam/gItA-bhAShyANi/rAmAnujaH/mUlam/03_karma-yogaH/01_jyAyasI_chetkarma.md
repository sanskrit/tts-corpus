+++
title = "01 ज्यायसी चेत्कर्मणस्ते"

+++
।।3.1।। अर्जुन उवाच यदि **कर्मणः बुद्धिः** एव **ज्यायसी** इति **ते मता**
किमर्थं तर्हि **घोरे कर्मणि मां नियोजयसि** एतदुक्तं भवतिज्ञाननिष्ठा एव
आत्मावलोकनसाधनम् कर्मनिष्ठा तु तस्याः निष्पादिका आत्मावलोकनसाधनभूता च
ज्ञाननिष्ठा सकलेन्द्रियमनसां शब्दादिविषयव्यापारोपरतिनिष्पाद्या
इत्यभिहिता। इन्द्रियव्यापारोपरतिनिष्पाद्यम् आत्मावलोकनं चेद्
सिषाधयिषितम् सकलकर्मनिवृत्तिपूर्वकज्ञाननिष्ठायाम् एव अहं नियोजयितव्यः
किमर्थं घोरे कर्मणि सर्वेन्द्रियव्यापाररूपे आत्मावलोकनविरोधिनि कर्मणि
मां नियोजयसि इति।
