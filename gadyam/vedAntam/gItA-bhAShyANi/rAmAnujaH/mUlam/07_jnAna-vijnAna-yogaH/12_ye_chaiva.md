+++
title = "12 ये चैव"

+++
।।7.12।। किं विशिष्य अभिधीयते **सात्त्विकाः राजसाः तामसाः च** जगति
भोग्यत्वेन देहत्वेन इन्द्रियत्वेन तत्तद्धेतुत्वेन च अवस्थिता **ये भावाः
तान्** सर्वान् मत्त एव उत्पन्नान् **विद्धि ते** मच्छरीरतया **मयि** एव
अवस्थिता **इति** च। **न तु अहं तेषु** न अहं कदाचिद् अपि तदायत्तस्थितिः
अन्यत्र आत्मायत्तस्थितित्वे अपि शरीरस्य शरीरेण आत्मनः स्थितौ अपि उपकारो
विद्यते मम तु तैः न कश्चित् तथाविध उपकारः केवलं लीला एव प्रयोजनम्
इत्यर्थः।
