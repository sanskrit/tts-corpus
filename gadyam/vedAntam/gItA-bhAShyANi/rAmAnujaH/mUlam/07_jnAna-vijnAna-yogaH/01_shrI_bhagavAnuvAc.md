+++
title = "01 श्री भगवानुवाच"

+++
।।7.1।। श्रीभगवानुवाच **मयि** आभिमुख्येन **आसक्तमनाः**
मत्प्रियत्वातिरेकेण मत्स्वरूपेण गुणैः च चेष्टितेन मद्विभूत्या विश्लेषे
सति तत्क्षणाद् एव विशीर्यमाणस्वभावतया मयि सुगाढं बद्धमनाः **मदाश्रयः**
तथा स्वयं च मया विना विशीर्य्यमाणतया मदाश्रयः मदेकाधारः **मद्योगं
युञ्जन्** योक्तुं प्रवृत्तो योगविषयभूतं माम् **असंशयं** निःसंशयं
**समग्रं** सकलं यथा **ज्ञास्यसि** येन ज्ञानेन उक्तेन ज्ञास्यसि **तद्**
ज्ञानम् अवस्थितमनाः **श्रृणु।**
