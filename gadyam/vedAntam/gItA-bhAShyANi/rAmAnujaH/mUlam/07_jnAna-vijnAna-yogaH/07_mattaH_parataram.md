+++
title = "07 मत्तः परतरम्"

+++
।।7.7।। यथा सर्वकारणस्य अपि प्रकृतिद्वयस्य कारणत्वेन सर्वाचेतनवस्तुशेषिणः
चेतनस्य अपि शेषित्वेन कारणतया शेषितया च अहं परतरः तथा
ज्ञानशक्तिबलादिगुणयोगेन च अहम् एव परतरः **मत्तः अन्यत्** मद्व्यतिरिक्तं
**किञ्चिद्** ज्ञानबलादिगुणान्तरयोगि **परतरं न अस्ति।**सर्वम् इदं
**चिदचिद्वस्तुजातं कार्यावस्थं कारणावस्थं च मच्छरीरभूतं** सूत्रे
**मणिगणवदात्मतया अवस्थिते** मयि प्रोतम् **आश्रितम्।  
  
यस्य पृथिवी शरीरम् (बृ0 उ₀ 3।7।3)यस्यात्मा शरीरम् (बृ उ 3।7।22)एष
सर्वभूतान्तरात्मापहतपाप्मा दिव्यो देव एको नारायणः (सु0 उ₀ 7) इति
आत्मशरीरभावेन अवस्थानम् च जगद्ब्रह्मणोः अन्तर्यामिब्राह्मणादिषु
सिद्धम्। अतः सर्वस्य परमपुरुषशरीरत्वेन आत्मभूतपरमपुरुषप्रकारत्वात्
सर्वप्रकारः परमपुरुष एव अवस्थित इति सर्वैः शब्दैः तस्य एव अभिधानम् इति
तत्तत्सामानाधिकरण्येन आह** रसः अहम् **इति चतुर्भिः**
