+++
title = "20 कामैस्तैस्तैर्हृतज्ञानाः"

+++
।।7.20।। सर्वे एव हि लौकिकाः पुरुषाः **स्वया प्रकृत्या** पापवासनया
गुणमयभावविषयया **नियता** नित्यान्विताः तैः तैः स्ववासनानुरूपैः गुणमयैः
एव कामैः इच्छाविषयभूतैः हृतमत्स्वरूपविषयज्ञानाः तत्तत्कामसिद्ध्यर्थम्
**अन्यदेवताः** मद्व्यक्तिरिक्ताः केवलेन्द्रादिदेवताः **तं तं नियमम्
आस्थाय** तत्तद्देवताविशेषमात्रप्रीणनाय असाधारणं नियमम् आस्थाय
**प्रपद्यन्ते** ता एव आश्रित्य अर्चयन्ते।
