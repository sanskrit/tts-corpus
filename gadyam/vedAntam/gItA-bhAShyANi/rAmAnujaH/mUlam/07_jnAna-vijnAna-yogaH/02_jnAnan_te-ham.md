+++
title = "02 ज्ञानन् तेऽहम्"

+++
।।7.2।।**अहं ते** मद्विषयम् **इदं ज्ञानं** विज्ञानेन सह **अशेषतो
वक्ष्यामि।** **विज्ञानं** हि विविक्ताकारविषयं ज्ञानम् यथा अहं
मद्व्यतिरिक्तात् समस्तचिदचिद्वस्तुजातात् निखिलहेयप्रत्यनीकतया
अनवधिकातिशयासख्येकल्याणगुणगणानन्तमहाविभूतितया च विविक्त तेन
विविक्तविषयज्ञानेन सह मत्स्वरूपविषयज्ञानं वक्ष्यामि। किं बहुना यद्
ज्ञानं ज्ञात्वा मयि पुनः अन्यद् ज्ञातव्यं न अवशिष्यते। वक्ष्यमाणस्य
ज्ञानस्य दुष्प्रापताम् आह
