+++
title = "18 उदाराः सर्व"

+++
।।7.18।।**सर्वे एव एते** माम् एव उपासते इति **उदाराः** वदान्याः ये मत्तो
यत् किञ्चिद् अपि गृह्णन्ति ते हि मम सर्वस्वदायिनः। **ज्ञानी तु आत्मा एव
मे मतं** तदायत्तात्मधारणः अहम् इति मन्ये। कस्माद् एवं यस्माद् अयं मया
विना आत्मधारणासंभावनया **माम् एव** अनुत्तमं प्राप्यम् आस्थितः अतः तेन
विना मम अपि आत्मधारणं न संभवति ततो मम अपि आत्मा **हि सः। न
अल्पसंख्यासंख्यातानां पुण्यजन्मनां फलम् इदं
यन्मच्छेषतैकरसात्मयाथात्म्यज्ञानपूर्वकं मत्प्रपदनम् अपि तु**
