+++
title = "05 निर्मानमोहा जितसङ्गदोषा"

+++
।।15.5।। एवं मां शरणम् उपगम्य **निर्मानमोहाः** --
निर्गतानात्मात्माभिमानरूपमोहाः; **जितसङ्गदोषाः** --
जितगुणमयभोगसङ्गाख्यदोषाः **अध्यात्मनित्याः** -- आत्मनि यद् ज्ञानं तद्
अध्यात्मम् आत्मध्याननिरताः; **विनिवृत्त**तदितरकामाः **सुखदुःखसंज्ञैः**
**द्वन्द्वैः** च **विमुक्ताः अमूढाः** आत्मानात्मस्वभावज्ञाः **तत् अव्ययं
पदं गच्छन्ति** अनवच्छिन्नज्ञानाकारम् आत्मानं यथावस्थितं प्राप्नुवन्ति।
**मां शरणम्** उपागतानां मत्प्रसादाद् एव ताः सर्वाः प्रवृत्तयः सुशक्याः
सिद्धिपर्यन्ता भवन्ति इत्यर्थः।
