+++
title = "07 ममैवांशो जीवलोके"

+++
।।15.7।। इत्थम् उक्तस्वरूपः **सनातनो मम अंश एव** सन् कश्चिद्
अनादिकर्मरूपाविद्यावेष्टनतिरोहितस्वरूपो **जीवभूतो जीवलोके** वर्तमानो
देवमनुष्यादिप्रकृतिपरिणामविशेषशरीरस्थानि **मनःषष्ठानि इन्द्रियाणि
कर्षति।** कश्चित् च पूर्वोक्तमार्गेण अस्या अविद्याया मुक्तः स्वेन रूपेण
अवतिष्ठते। जीवभूतः तु अतिसंकुचितज्ञानैश्वर्यः
कर्मलब्धप्रकृतिपरिणामविशेषरूप शरीरस्थानाम् इन्द्रियाणां मनःषष्ठानाम्
ईश्वरः तानि कर्मानुगुणम् इतः ततः कर्षति।
