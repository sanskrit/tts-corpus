+++
title = "06 न तद्भासयते"

+++
।।15.6।। **तद्** आत्मज्योतिः **न सूर्यो भासयते न शशाङ्को न पावकः** च।
ज्ञानम् एव हि सर्वस्य प्रकाशकम्। बाह्यानि तु ज्योतींषि
विषयेन्द्रियसंबन्धविरोधितमोनिरसनद्वारेण उपकारकाणि। अस्य च प्रकाशको योगः
तद्विरोधि च अनादिकर्म; तन्निवर्तनं च उक्तं भगवत्प्रपत्तिमूलम्
असङ्गादि**यद् गत्वा** पुनः **न निवर्तन्ते तत् परमं धाम** परमं ज्योतिः
**मम** मदीयं मद्विभूतिभूतो ममांश इत्यर्थः। आदित्यादीनाम् अपि प्रकाशकत्वेन
तस्य परमत्वम्। आदित्यादीनि हि ज्योतींषि न ज्ञानज्योतिषः प्रकाशकानि;
ज्ञानम् एव हि सर्वस्य प्रकाशकम्।
