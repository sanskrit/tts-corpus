+++
title = "39 यदग्रे चानुबन्धे"

+++
।।18.39।।**यत् सुखम् अग्रे च अनुबन्धे च** अनुभववेलायां विपाके च **आत्मनो
मोहनं** मोहहेतुः भवति मोहः अत्र,यथावस्थितवस्त्वप्रकाशः अभिप्रेतः।
**निद्रालस्यप्रमादोत्थं** निद्रालस्यप्रमादजनितम् निद्रादयो हि
अनुभववेलायाम् अपि मोहहेतवः। निद्राया मोहहेतुत्वं स्पष्टम् आलस्यम्
इन्द्रियव्यापारमान्द्यम् इन्द्रियव्यापारमान्द्ये च ज्ञानमान्द्यं भवति एव
प्रमादः कृत्यानवधानरूप इति तत्त अपि ज्ञानमान्द्यं भवति ततः च तयोः अपि
मोहहेतुत्वम् **तत्** सुखं **तामसम् उदाहृतम्** अतो मुमुक्षुणा रजस्तमसी
अभिभूय सत्त्वम् एव उपादेयम् इति उक्तं भवति।
