+++
title = "20 सर्वभूतेषु येनैकम्"

+++
।।18.20।। ब्राह्मणक्षत्रियब्रह्मचारिगृहस्थादिरूपेण विभक्तेषु सर्वेषु
**भूतेषु** कर्माधिकारिषु **येन** ज्ञानेन एकाकारम् आत्माख्यं **भावं**
तत्र अपि **अविभक्तं** ब्राह्मणत्वाद्यनेकाकारेषु अपि भूतेषु
सितदीर्घादिविभागवत्सु ज्ञानैकाकारं आत्मानं विभागरहितम्। अव्ययं
व्ययस्वभावेषु अपि ब्राह्मणादिशरीरेषु अव्ययम् अविकृतं फलादिसङ्गानर्हं च
कर्माधिकारखेलायाम् **ईक्षते; तत् ज्ञानं सात्त्विकं विद्धि।**
