+++
title = "55 भक्त्या मामभिजानाति"

+++
।।18.55।। स्वरूपतः स्वभावतः च **यः** अहं गुणतो विभूतितो **यावान् च** अहं
तं **माम्** एवंरूपया **भक्त्या तत्त्वतो** वि**जानाति। मां तत्त्वतो
ज्ञात्वा तदनन्तरं** तत्त्वज्ञानानन्तरं **ततो** भक्तितो **मां विशते**
प्रविशति। तत्त्वतः स्वरूपस्वभावगुणविभूतिदर्शनोत्तरकालभाविन्या
अनवधिकातिशयभक्त्या मां प्राप्नोति इत्यर्थः। अत्र तत इति प्राप्तिहेतुतया
निर्दिष्टा भक्तिः एव अभिधीयते। भक्त्या त्वनन्यया शक्यः (गीता 11।54) इति
तस्या एव तत्त्वतः प्रवेशहेतुताभिधानात्। एवं
वर्णाश्रमोचितनित्यनैमित्तिककर्मणां परित्यक्तफलादिकानां
परमपुरुषाराधनरूपेण अनुष्ठितानां विपाक उक्तः। इदानीं काम्यानाम् अपि
कर्मणाम् उक्तेन एव प्रकारेण अनुष्ठीयमानानां स एव विपाक इत्याह --
