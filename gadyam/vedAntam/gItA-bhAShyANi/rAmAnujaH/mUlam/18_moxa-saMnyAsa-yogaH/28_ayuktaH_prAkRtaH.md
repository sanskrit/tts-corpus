+++
title = "28 अयुक्तः प्राकृतः"

+++
।।18.28।।**अयुक्तः** शास्त्रीयकर्मायोग्यः विकर्मस्थः; **प्राकृतः**
अनधिगतविद्यः; **स्तब्धः** अनारम्भशीलः; **शठः** अभिचारादिकर्मरुचिः;
**नैष्कृतिकः** वञ्चनपरः; **अलसः** आरब्धेषु अपि कर्मसु मन्दप्रवृत्तिः।
**विषादी** अतिमात्रावसादशीलः; **दीर्घसूत्री** अभिचारादिकर्म कुर्वन्
परेषु दीर्घकालवर्त्यनर्थपर्यालोचनशीलः; एवंभूतो यः **कर्ता** स
**तामसः। एवं कर्तव्यकर्मविषयज्ञाने कर्तव्ये च कर्मणि अनुष्ठातरि च गुणतः
त्रैविध्यम् उक्तम्; इदानीं सर्वतत्त्वसर्वपुरुषार्थनिश्चयरूपाया बुद्धेः
धृतेः च गुणतः त्रैविध्यम् आह --**
