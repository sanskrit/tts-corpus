+++
title = "02 श्री भगवानुवाच"

+++




**Sanskrit Commentary By Sri Ramanuja**

।।18.2।। श्रीभगवानुवाच -- केचन विद्वांसः **काम्यानां कर्मणां** न्यासं
स्वरूपत्यागं **संन्यासं विदुः** केचित् च **विचक्षणाः** नित्यानां
नैमित्तिकानां काम्यानां च सर्वेषां कर्मणां फलत्याग एव मोक्षशास्त्रेषु
त्यागशब्दार्थः इति **प्राहुः। तत्र शास्त्रीयः त्यागः
काम्यकर्मस्वरूपविषयः; सर्वकर्मफलविषयः; इति विवादं प्रदर्शयन् एकत्र
संन्यासशब्दम् इतरत्र त्यागशब्दं प्रयुक्तवान् अतः त्यागसंन्यासशब्दयोः
एकार्थत्वम् अङ्गीकृतम् इति ज्ञायते।  
  
तथानिश्चयं श्रृणु मे तत्र त्यागे भरतसत्तम। (गीता 18।4) इति त्यागशब्देन
एव निर्णयवचनात्। नियतस्य तु संन्यासः कर्मणो नोपपद्यते। मोहात्तस्य
परित्यागस्तामसः परिकीर्तितः।। (गीता 18।7)अनिष्टमिष्टं मिश्रं च त्रिविधं
कर्मणः फलम्। भवत्यत्यागिनां प्रेत्य न तु संन्यासिनां क्वचित्।। (गीता
18।12) इति परस्परपर्यायतादर्शनात् च तयोः एकार्थत्वं प्रतीयते; इति
निश्चीयते।।**

