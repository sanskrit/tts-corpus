+++
title = "54 ब्रह्मभूतः प्रसन्नात्मा"

+++
।।18.54।। ब्रह्मभूतः
आविर्भूतापरिच्छिन्नज्ञानैकाकारमच्छेषतैकस्वभावात्मस्वरूपः। इतस्त्वन्यां
प्रकृतिं विद्धि मे पराम्। (गीता 7।5) इति हि स्वशेषता
उक्ता।**प्रसन्नात्मा** क्लेशकर्मादिभिः अकलुषस्वरूपो मद्व्यतिरिक्तं **न**
कञ्चन भूतविशेषं प्रति **शोचति** न कञ्चन **काङ्क्षति** अपि तु
मद्व्यतिरिक्तेषु **सर्वेषु भूतेषु** अनादरणीयतायां **समो** निखिलं
वस्तुजातं तृणवत् मन्यमानो **मद्भक्तिं लमते पराम्। मयि सर्वेश्वरे
निखिलजगदुद्भवस्थितिप्रलयलीले निरस्तसमस्तहेयगन्धे
अनवधिकातिशयासंख्येयकल्याणगुणगणैकताने लावण्यामृतसागरे श्रीमति
पुण्डरीकनयने स्वस्वामिनि अत्यर्थप्रियानुभवरूपां परां भक्तिं लभते। तत्फलम्
आह --**
