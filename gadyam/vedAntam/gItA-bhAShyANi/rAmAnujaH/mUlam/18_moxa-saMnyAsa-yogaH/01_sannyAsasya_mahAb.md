+++
title = "01 सन्न्यासस्य महाबाहो"

+++
।।18.1।। अर्जुन उवाच -- त्यागसंन्यासौ हि मोक्षसाधनतया विहितौ --,न कर्मणा
न प्रजया धनेन त्यागेनैके अमृतत्वमानशुः (महाना0
8।14)वेदान्तविज्ञानसुनिश्चितार्थाः संन्यासयोगाद्यतयः शुद्धसत्त्वाः। ते
ब्रह्मलोकेषु परान्तकाले परामृताः परिमुच्यन्ति सर्वे।। (मु0 उ₀ 3।2।6)
इत्यादिषु। अस्य **संन्यासस्य त्यागस्य च तत्त्वं** याथात्म्यं **पृथग्
वेदितुम् इच्छामि।** अयम् अभिप्रायः -- किम् एतौ संन्यासत्यागशब्दौ
पृथगर्थौ; उत एकार्थौ एव यदा पृथगर्थौ; तदा अनयोः पृथक्त्वेन स्वरूपं
वेदितुम् इच्छामि। एकत्वे अपि तस्य स्वरूपं वक्तव्यम् इति। अथ अनयोः एकम् एव
स्वरूपम्; तत् च ईदृशम् इति निर्णेतुं वादिविप्रतिपत्तिं दर्शयन्
श्रीभगवानुवाच --
