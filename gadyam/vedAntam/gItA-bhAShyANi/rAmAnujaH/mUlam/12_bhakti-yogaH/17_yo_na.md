+++
title = "17 यो न"

+++
।।12.17।।**यो न हृष्यति** यद् मनुष्याणां हर्षनिमित्तं प्रियजातं तत्
प्राप्य यः कर्मयोगी न हृष्यति; यत च अप्रिय तत् प्राप्य यो **न
द्वेष्टि;** यत् च मनुष्याणां शोकनिमित्तं भार्यापुत्रवित्तक्षयादिकं तत्
प्राप्य **न शोचति** तथाविधम् अप्राप्तं च न **काङ्क्षति;** यत् च
मनुष्याणां हर्षनिमित्तभार्यावित्तादि; तद् अप्राप्तं च न काङ्क्षति
इत्यर्थः। **शुभाशुभपरित्यागी** पापवत् पुण्यस्य अपि बन्धहेतुत्वाविशेषाद्
उभयपरित्यागी; **यः** एवंभूतो **भक्तिमान् स मे प्रियः।**
