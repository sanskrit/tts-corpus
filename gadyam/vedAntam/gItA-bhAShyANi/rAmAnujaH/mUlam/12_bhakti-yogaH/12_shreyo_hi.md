+++
title = "12 श्रेयो हि"

+++
।।12.12।। अत्य्-अर्थ-प्रीति-विरहितात् कर्कश-रूपात् स्मृत्य् -**अभ्यासाद्**  
अक्षर-याथात्म्यानुसंधान-पूर्वकं तदापरोक्ष्य-**ज्ञानम्** एव  
आत्महितत्वे **विशिष्यते**  

आत्मापरोक्ष्य**ज्ञानाद्** अपि अनिष्पन्नरूपात्  
तद्-उपाय-भूतात्म-**ध्यानम्** एव आत्महितत्वे **विशिष्यते;**

तद्**ध्यानाद्** अपि अनिष्पन्न-रूपात् तद्-उपायभूतं फलत्यागेन अनुष्ठितं कर्म एव विशिष्यते। 

अनभिसंहित-फलाद् अनुष्ठितात् कर्मणः **अनन्तरम्** एव  
निरस्त-पापतया मनसः **शान्तिः** भविष्यति।  

शान्ते मनसि आत्म-ध्यानं संपत्स्यते  
ध्यानाद् ज्ञानं  
ज्ञानात् च तद्-आपरोक्ष्यं  
तदापरोक्ष्यात् परा भक्तिः  
इति भक्तियोगाभ्यासाशक्तस्य आत्म-निष्ठा एव श्रेयसी। 

आत्मनिष्ठस्य अपि अशान्त-मनसो निष्ठा-प्राप्तये  
अन्तर्गतात्म-ज्ञानानभिसंहित-फल-कर्म-निष्ठा एव श्रेयसी इत्यर्थः।।


