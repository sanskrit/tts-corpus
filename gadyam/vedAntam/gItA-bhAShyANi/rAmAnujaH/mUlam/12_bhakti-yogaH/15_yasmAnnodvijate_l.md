+++
title = "15 यस्मान्नोद्विजते लोको"

+++
।।12.15।।**यस्मात्** कर्मनिष्ठात् पुरुषान्निमित्तभूतात् **लोको न
उद्विजते;** यः लोकोद्वेगकरं कर्म किंचिद् अपि न करोति इत्यर्थः। **लोकात्
च** निमित्तभूताद् **यः न उद्विजते;** यम् उद्दिश्य सर्वलोको न उद्वेगकरं
कर्म करोति; सर्वाविरोधित्वनिश्चयात्। अतएव कंचन प्रतिहर्षेण; कंचन प्रति
अमर्षेण; कंचन प्रति भयेन; कंचन प्रति उद्वेगेन **मुक्तः** एवंभूतः **यः
सः** अपि **मे प्रियः।**
