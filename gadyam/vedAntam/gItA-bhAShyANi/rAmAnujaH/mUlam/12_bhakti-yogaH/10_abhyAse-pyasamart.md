+++
title = "10 अभ्यासेऽप्यसमर्थोऽसि"

+++
।।12.10।। अथ एवं-विधस्मृत्यभ्यासे **अपि असमर्थः असि  
मत्कर्मपरमो भव** मदीयानि कर्माणि आलय-निर्माणोद्यान-करण-प्रदीपारोपण-मार्जनाभ्युक्षणोपलेपन-पुष्पापहरण-पूजनोद्वर्तन-नाम-कीर्तन-प्रदक्षिण-नमस्कार-स्तुत्य्-आदीनि;  
तानि अत्य्-अर्थ-प्रियत्वेन आचर।

अत्यर्थप्रियत्वेन **मदर्थं कर्माणि कुर्वन् अपि** अचिराद् अभ्यास-योग-पूर्विकां मयि स्थिरां चित्त-स्थितिं लब्ध्वा मत्-प्राप्तिरूपां **सिद्धिम् अवाप्स्यसि।**
