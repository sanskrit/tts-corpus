+++
title = "11 अथैतदप्यशक्तोऽसि कर्तुम्"

+++
।।12.11।। अथ मद्योगम् आश्रित्य **एतद् अपि कर्तुं** न शक्नोषि;  
मद्गुणानुसंधान-कृतं मद्-एक-प्रियत्वाकारं भक्ति-योगम् आश्रित्य  
भक्ति-योगाङ्ग-रूपम् एतद् मत्-कर्म अपि कर्तुं न शक्नोषि;  
**ततः**  
अक्षर-**योगम्** आत्म-स्वभावानुसंधान-रूपं पर-भक्ति-जननं पूर्व-+++(अध्याय??)+++षट्कोदितम् **आश्रित्य**  
तद्-उपायतया **सर्व-कर्म-फल-त्यागं कुरु।**  
मत्-प्रियत्वेन मद्-एक-प्राप्यता-बुद्धिः हि प्रक्षीणाशेष-पापस्य एव जायते।
**यतात्मवान्** यतमनस्कः। 

ततः अनभिसंहित-फलेन मद्-आराधन-रूपेण अनुष्ठितेन कर्मणा सिद्धेन आत्मज्ञानेन निवृत्ताविद्यादि-सर्व-तिरोधाने मच्छेषतैक-स्वरूपे प्रत्यग्-आत्मनि साक्षात्-कृते सति  
मयि परा भक्तिः स्वयम् एव उत्पद्यते।  

तथा च वक्ष्यते -- "स्व-कर्मणा तम् अभ्यर्चय सिद्धिं विन्दति मानवः।" (गीता
18।46) इत्यारभ्य 

> विमुच्य निर्ममः शान्तो  
> ब्रह्मभूयाय कल्पते।।  
> ब्रह्मभूतः प्रसन्नात्मा  
> न शोचति न काङ्क्षति।।  
> समः सर्वेषु भूतेषु  
> मद्भक्तिं लभते पराम्।।  
> (18।5354) 

इति।
