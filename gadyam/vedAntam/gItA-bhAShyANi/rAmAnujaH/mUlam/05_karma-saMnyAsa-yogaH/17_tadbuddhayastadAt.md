+++
title = "17 तद्बुद्धयस्तदात्मानस्तन्निष्ठास्तत्परायणाः"

+++
।।5.17।।**तद्बुद्धयः** तथाविधात्मदर्शनाध्यवसायाः **तदात्मानः**
तद्विषयमनसः **तन्निष्ठाः** तदभ्यासनिरताः **तत्परायणाः** तद् एव परम् अयनं
येषां ते एवमभ्यस्यमानेन ज्ञानेन **निर्धूत**प्राचीन**कल्मषाः** तथाविधम्
आत्मानम् **अपुनरावृत्तिं गच्छन्ति।** यदवस्थाद् आत्मनः पुनरावृत्तिः न
विद्यते स आत्मा अपुनरावृत्तिः स्वेन रूपेण अवस्थितः तम् आत्मानं गच्छन्ति
इत्यर्थः।
