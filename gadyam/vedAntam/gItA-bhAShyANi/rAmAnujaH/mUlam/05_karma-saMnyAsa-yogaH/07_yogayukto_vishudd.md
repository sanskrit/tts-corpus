+++
title = "07 योगयुक्तो विशुद्धात्मा"

+++
।।5.7।। कर्म**योगयुक्तः** तु शास्त्रीये परमपुरुषाराधनरूपे विशुद्धे कर्मणि
वर्तमानः तेन विशुद्धमनाः **विजितात्मा** स्वाभ्यस्ते कर्मणि
व्याप्तमनस्त्वेन सुखेन विजितमनाः तत एवं **जितेन्द्रियः** कर्तुः
आत्मनोयाथात्म्यानुसन्धाननिष्ठतया **सर्वभूतात्मभूतात्मा। सर्वेषां
देवादिभूतानाम् आत्मभूत आत्मा यस्य असौ सर्वभूतात्मभूतात्मा
आत्मयाथात्म्यम् अनुसन्दधानस्य हि देवादीनां स्वस्य च एकाकार आत्मा
देवादिभेदानां प्रकृतिपरिणामविशेषरूपतया आत्माकारत्वासंभवात्।  
  
प्रकृतिवियुक्तः सर्वत्र देवादिदेहेषु ज्ञानैकाकारतया समानाकार इतिनिर्दोषं
हि समं ब्रह्म (गीता 5।19) इति अनन्तरमेव वक्ष्यते। स एवंभूतः कर्म**
कुर्वन् अपि **अनात्मनि आत्माभिमानेन न** लिप्यते **न संबध्यते अतः अचिरेण
आत्मानम् आप्नोति इत्यर्थः। यतः सौकर्यात् शैघ्र्याच्च कर्मयोग एव श्रेयान्
अतः तदपेक्षितं श्रृणु**
