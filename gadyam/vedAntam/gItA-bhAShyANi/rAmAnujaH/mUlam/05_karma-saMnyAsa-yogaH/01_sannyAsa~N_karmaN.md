+++
title = "01 सन्न्यासङ् कर्मणाम्"

+++
।।5.1।। अर्जुन उवाच **कर्मणां सन्यासं** ज्ञानयोगं **पुनः** कर्म**योगं च
शंससि।** एतद् उक्तं भवति द्वितीये अध्यायेमुमुक्षोः प्रथमं कर्मयोग एव
कार्यः कर्मयोगेन मृदितान्तःकरणकषायस्य ज्ञानयोगेन आत्मदर्शनं कार्यम् इति
प्रतिपाद्य पुनः तृतीयचतुर्थयोःज्ञानयोगाधिकारदशाम् आपन्नस्य अपि
कर्मनिष्ठा एव ज्यायसी सा एव ज्ञाननिष्ठानिरपेक्षा आत्मप्राप्त्येकसाधनम्
इति कर्मनिष्ठां प्रशंससि इति। तत्र **एतयोः** ज्ञानयोगकर्मयोगयोः
आत्मप्राप्तिसाधनभावे **यद् एकं** सौकर्यात् शैघ्र्यात् च **श्रेयः**
श्रेष्ठम् इति **सुनिश्चितम् तत् मे ब्रूहि।**
