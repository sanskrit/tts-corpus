+++
title = "20 न प्रहृष्येत्प्रियम्"

+++
।।5.20।। यादृशदेहस्थस्य यदवस्थस्य प्राचीनकर्मवासनया यत् **प्रियं** यच्च
**अप्रियं** तद् उभयं **प्राप्य** हर्षोद्वेगौ **न** कुर्यात्। कथम्
**स्थिरबुद्धिः** स्थिरे आत्मनि बुद्धिः यस्य स स्थिरबुद्धिः। **असंमूढः**
अस्थिरेण शरीरेण स्थिरम् आत्मानम् एकीकृत्य मोहः संमोहः तद्रहितः। तत् च
कथम् **ब्रह्मविद् ब्रह्मणि स्थितः** उपदेशेन ब्रह्मवित् सन् तस्मिन्
ब्रह्मणि अभ्यासयुक्तः। एतद् उक्तं भवति तत्त्वविदाम् उपदेशेन
आत्मयाथात्म्यविद् भूत्वा तत्र एव यतमानो देहाभिमानं परित्यज्य
स्थिररूपात्मावलोकनप्रियानुभवे व्यवस्थितः अस्थिरे प्राकृतप्रियाप्रिये
प्राप्य. हर्षोद्वेगौ न कुर्याद् इति।
