+++
title = "17 आत्मसम्भाविताः स्तब्धा"

+++
।।16.17।।**आत्मसम्भाविताः** आत्मना एव सम्भाविताः आत्मना एव आत्मानं
सम्भावयन्ति इत्यर्थः। **स्तब्धाः** परिपूर्णं मन्यमाना न
किञ्चित्कुर्वाणाः; कथम् **धनमानमदान्विताः** -- धनेन विद्याभिजनाभिमानेन च
जनितमदान्विताः **नामयज्ञैः** नामप्रयोजनैः यष्टा इति नाममात्रप्रयोजनैः
यज्ञैः **यजन्ते;** तत् अपि **दम्भेन** हेतुना यष्टृत्वख्यापनाय;
**अविधिपूर्वकम्** अयथाचोदनं यजन्ते। ते च ईदृग्भूता यजन्ते इत्याह --
