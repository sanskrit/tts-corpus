+++
title = "03 तेजः क्षमा"

+++
।।16.3।।**तेजः** दुर्जनैः अनभिभवनीयत्वम्।  
  
**क्षमा** परनिमित्तपीडानुभवे अपि परेषुं तं प्रति चित्तविकाररहितता।  
  
**धृतिः** महत्याम् अपि आपदि कृत्यकर्तव्यतावधारणम्।  
  
**शौचं** बाह्यान्तःकरणानां कृत्ययोग्यता शास्त्रीया।  
  
**अद्रोहः** परेषु अनुपरोधः परेषु स्वच्छन्दवृत्तिनिरोधरहितत्वम्
इत्यर्थः।  
  
**नातिमानिता** अस्थाने गर्वः अतिमानित्वम्; तद्रहितता।  
  
एते गुणा **दैवीं संपदम् अभिजातस्य भवन्ति।** देवसम्बन्धिनी संपत् दैवी
देवा भगवदाज्ञानुवृत्तिशीलाः; तेषां संपत्। सा च भगवदाज्ञानुवृत्तिः एव;
ताम अभिजातस्य ताम् अभिमुखीकृतस्य जातस्य तां निर्वर्तयितुं जातस्य भवन्ति
इत्यर्थः।
