+++
title = "07 प्रवृत्तिञ् च"

+++
।।16.7।।**प्रवृत्तिं च निवृत्तिं च** अभ्युदयसाधनं मोक्षसाधनं च वैदिकं
धर्मम् **आसुरा न विदुः** न जानन्ति।  
  
**न** च **शौचं** वैदिककर्मयोग्यत्वं शास्त्रसिद्धम् तद् बाह्यम् आभ्यन्तरं
च असुरेषु न विद्यते। **न अपि च आचारः;** तद् बाह्याभ्यन्तरशौचं येन
सन्ध्यावन्दनादिना आचारेण जायते; स अपि आचारः तेषु न विद्यते। तथा उक्तम्
-- सन्ध्याहीनोऽशुचिनित्यमनर्हः सर्वकर्मसु। (दक्षस्मृति 2।23) इति। तथा
**सत्यं** च **तेषु न विद्यते** सत्यं यथार्थज्ञानं भूतहितरूपभाषणं तेषु न
विद्यते। किं च --
