+++
title = "05 दैवी सम्पद्विमोक्षाय"

+++
।।16.5।।**दैवी** मदाज्ञानुवृत्तिरूपा **संपद् विमोक्षाय** बन्धात् मुक्तये
भवति क्रमेण मत्प्राप्तये भवति इत्यर्थः।**आसुरी** मदाज्ञातिवृत्तिरूपा
संपद् **निबन्धाय** भवति; अधोगतिप्राप्तये भवति इत्यर्थः।  
  
एतत् श्रुत्वा स्वप्रकृत्यनिर्धारणाद् अतिभीताय अर्जुनाय एवम् आह -- शोकं
मा कृथाः त्वं **तु दैवीं संपदम्** **अभिजातः असि।** हे **पाण्डव**
धार्मिकाग्रेसरस्य हि पाण्डोः तनयः त्वम् इति अभिप्रायः।
