+++
title = "01 श्री भगवानुवाच"

+++
।।16.1।। श्रीभगवानुवाच -- इष्टानिष्टवियोगसंयोगरूपस्य दुःखस्य हेतुदर्शनजं
दुःखं भयम्; तन्निवृत्तिः **अभयम्।  
  
**सत्त्वसंशुद्धिः **सत्त्वस्य अन्तःकरणस्य रजस्तमोभ्याम्
असंस्पृष्टत्वम्।  
  
**ज्ञानयोगव्यवस्थितिः **प्रकृतिवियुक्तात्मस्वरूपविवेकनिष्ठा।  
  
**दानं **न्यायार्जितधनस्य पात्रे प्रतिपादनम्।  
  
**दमः **मनसो विषयौन्मुखनिवृत्तिसंशीलनम्।  
  
**यज्ञः **फलाभिसन्धिरहितभगवदाराधनरूपमहायज्ञाद्यनुष्ठानम्।  
  
**स्वाध्यायः **सविभूतेः भगवतः तदाराधनप्रकारस्य च प्रतिपादकः कृत्स्नो
वेदः; इति अनुसंधाय वेदाभ्यासनिष्ठा।  
  
**तपः **कृच्छ्रचान्द्रायणद्वादश्युपवासादेः भगवत्प्रीणनकर्मयोग्यतापादनस्य
करणम्।  
  
**आर्जवम् **मनोवाक्कायकर्मवृत्तीनाम् एकनिष्ठा परेषु।**
