+++
title = "02 अहिंसा"

+++
।।16.2।।**अहिंसा** परपीडावर्जनम्।  
  
**सत्यं** यथादृष्टार्थगोचरभूतहितवाक्यम्।  
  
**अक्रोधः** परपीडाफलचित्तविकाररहितत्वम्।  
  
**त्यागः** आत्महितप्रत्यनीकपरिग्रहविमोचनम्।  
  
**शान्तिः** इन्द्रियाणां विषयप्रावण्यनिरोधसंशीलनम्।  
  
**अपैशुनं** परानर्थकवाक्यनिवेदनाकरणम्।  
  
**दया** भूतेषु सर्वेषु दुःखासहिष्णुत्वम्।  
  
**अलोलुप्त्वम्;** अलोलुपत्वम्; अलोलुत्वम् इति वा पाठः। विषयेषु
निःस्पृहत्वम् इत्यर्थः।  
  
**मार्दवम्** अकाठिन्यम् साधुजनसंश्लेषार्हता इत्यर्थः।  
  
**ह्रीः** अकार्यकरणे व्रीडा।  
  
**अचापलं** स्पृहणीयविषयसन्निधौ अचपलत्वम्।
