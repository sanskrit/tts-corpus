+++
title = "70 आपूर्यमाणमचलप्रतिष्ठं"

+++
।।2.70।। यथा आत्मना एव **आपूर्यमाणम्** एकरूपं **समुद्रं** नादेया
**आपः प्रविशन्ति** आसाम् अपां प्रवेशे अपि अप्रवेशे वा समुद्रो न कञ्चन
विशेषम् आपद्यते। एवं **सर्वे कामाः** शब्दादिविषया **यं** संयमिनं
**प्रविशन्ति** इन्द्रियगोचरतां यान्ति **स शान्तिम् आप्नोति।**
शब्दादिषु इन्द्रियगोचरताम् आपन्नेषु अनापन्नेषु च स्वात्मावलोकनतृप्त्या
एव यो न विकारम् आप्नोति स एव शान्तिम् आप्नोति इत्यर्थः **न कामकामी**
यः शब्दादिभिर्विक्रियते स कदाचिद् अपि न शान्तिम् आप्नोति।  
