+++
title = "49 दूरेण ह्यवरम्"

+++
।।2.49।। यः अयं प्रधान-फल-त्याग-विषयः,  
अवान्तर-फल-सिद्ध्य-सिद्ध्योः समत्व-विषयश् च  
_बुद्धि-योगः_।  
तद्-युक्तात् कर्मणः इतरत् **कर्म दूरेण अवरम्।** महद् एतद्
द्वयोः उत्कर्षापकर्षरूपं वैरूप्यम् उक्तबुद्धियोगयुक्तं कर्म निखिलं
सांसारिकं दुःखं विनिवर्त्य परमपुरुषार्थलक्षणं च मोक्षं प्रापयति इतरद्
अपरिमितदुःखरूपं संसारम् इति अतः कर्मणि क्रियमाणे उक्तायां **बुद्धौ
शरणम् अन्विच्छ।** शरणं वासस्थानम् तस्याम् एव बुद्धौ वर्तस्व इत्यर्थः।
**कृपणाः फलहेतवः** फलसङ्गादिना कर्म कुर्वाणाः कृपणाः संसारिणो भवेयुः।  
