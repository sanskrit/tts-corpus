+++
title = "38 सुखदुःखे समे"

+++
।।2.38।। एवं देहातिरिक्तम् अस्पृष्टसमस्तदेहस्वभावं नित्यम् आत्मानं
ज्ञात्वा युद्धे च
अवर्जनीयशस्त्रपातादिनिमित्तसुखदुःखार्थलाभालाभजयपराजयेषु
अविकृतबुद्धिःस्वर्गादिफलाभिसन्धिरहितः केवलकार्यबुद्ध्या युद्धम् आरभस्व।
**एवं** कुर्वाणो **न पापम् अवाप्स्यसि** पापं दुःखरूपं संसारं न
अवाप्स्यसि। संसारबन्धात् मोक्ष्यसे इत्यर्थः।  
एवम् आत्मयाथात्म्यज्ञानम् उपदिश्य तत्पूर्वकं मोक्षसाधनभूतं कर्मयोगं
वक्तुम् आरभते  
