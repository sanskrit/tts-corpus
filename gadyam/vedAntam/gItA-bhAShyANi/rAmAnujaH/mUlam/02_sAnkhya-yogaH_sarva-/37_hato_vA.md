+++
title = "37 हतो वा"

+++
।।2.37।। धर्मयुद्धे परैः हतः चेत् तत एव परमनिःश्रेयसं **प्राप्स्यसि**
परान् वा हत्वा अकण्टकं राज्यं **भोक्ष्यसे।** अनभिसंहितफलस्य
युद्धाख्यस्य धर्मस्य परमनिःश्रेयसोपायत्वात् तत् च परमनिःश्रेयसं
प्राप्स्यसि। **तस्माद्** **युद्धाय** उद्योगः
परमपुरुषार्थलक्षणमोक्षसाधनम् इति निश्चित्य तदर्थम् **उत्तिष्ठ।**
कुन्तीपुत्रस्य तव एतद् एव युक्तम् इत्यभिप्रायः।  
मुमुक्षोः युद्धानुष्ठानप्रकारम् आह  
