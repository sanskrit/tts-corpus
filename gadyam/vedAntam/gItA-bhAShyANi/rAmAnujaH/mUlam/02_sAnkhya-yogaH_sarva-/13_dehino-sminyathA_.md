+++
title = "13 देहिनोऽस्मिन्यथा देहे"

+++
।।2.13।। एकस्मिन् देहे वर्तमानस्य **देहिनः** कौमारावस्थां विहाय
यौवनाद्यवस्थाप्राप्तौ आत्मन स्थिरबुद्ध्या **यथा** आत्मा नष्ट इति न
शोचति देहाद् **देहान्तर**प्राप्तौ अपि **तथा** एव स्थिर आत्मा इति
बुद्धिमान् न शोचति। अत आत्मनां नित्यत्वाद् आत्मानो न शोकस्थानम्।  
एतावद् अत्र कर्तव्यम् आत्मनां नित्यानाम् एव अनादिकर्मवश्यतया
तत्तत्कर्मोचितदेहसंस्पृष्टानां तैरेव देहैः बन्धनिवृत्तये शास्त्रीयं
स्ववर्णोचितं युद्धादिकम् अनभिसंहितफलं कर्म कुर्वताम् अवर्जनीयतया
इन्द्रियैः इन्द्रियार्थस्पर्शाः शीतोष्णादिप्रयुक्तसुखदुःखदा भवन्ति ते तु
यावच्छास्त्रीयकर्मसमाप्ति क्षन्तव्या इति।  
इमम् अर्थम् अनन्तरम् एव आह  
