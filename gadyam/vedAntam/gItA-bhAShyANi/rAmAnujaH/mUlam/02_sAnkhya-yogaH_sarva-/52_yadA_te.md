+++
title = "52 यदा ते"

+++
।।2.52।। उक्तप्रकारेण कर्मणि वर्तमानस्य तया वृत्त्या निर्धूतकल्मषस्य
**ते बुद्धिः यदा मोहकलिलम्** अत्यल्पफलसङ्गहेतुभूतं मोहरूपं कलुषं
**व्यतितरिष्यति।** तदा अस्मत्त इतः पूर्वं त्याज्यतया श्रुतस्य फलादेः
इतः पश्चात् **श्रोतव्यस्य** च कृते स्वयम् एव निर्वेदं गन्तासि
गमिष्यसि।  
योगे त्विमां श्रृणु इत्यादिना उक्तस्य आत्मयाथात्म्यज्ञानपूर्वकस्य
बुद्धिविशेषसंस्कृतकर्मानुष्ठानस्य लक्षणभूतं योगाख्यं फलम् आह  
