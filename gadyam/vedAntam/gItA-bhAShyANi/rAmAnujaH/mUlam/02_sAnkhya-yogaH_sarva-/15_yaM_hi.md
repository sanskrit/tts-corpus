+++
title = "15 यं हि"

+++
तत्क्षान्तिः किम्-अर्था इत्यत आह -
।।2.15।।**यं पुरुषं** धैर्ययुक्तम् अवर्जनीयदुःखं सुखवन्मन्यमानम्
अमृतत्वसाधनतया स्ववर्णोचितं युद्धादिकर्म अनभिसंहितफलं कुर्वाणं
तदन्तर्गताः शस्त्रपातादिमृढुक्रूरस्पर्शा **न व्यथयन्ति** स एव अमृतत्वं
साधयति न त्वादृशो दुःखासहिष्णुः इत्यर्थः। अतः आत्मनां नित्यत्वाद् एतावद्
अत्र कर्तव्यम् इत्यर्थः।  
यत्तु आत्मनां नित्यत्वं देहानां स्वाभाविकं नाशित्वं च शोकानिमित्तिम्
उक्तङ्गतासूनगतासूंश्च नानुशोचन्ति पण्डिताः (गीता 2।11) इति तद्
उपपादयितुम् आरभते  
