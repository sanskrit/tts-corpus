+++
title = "34 अकीर्तिञ् चापि"

+++
।।2.34।। न केवलं निरतिशयसुखकीर्तिहानिमात्रं पार्थो युद्धे प्रारब्धे
पलायित इति अव्ययां सर्व देशकालव्यापिनीम् **अकीर्तिं च** समर्थानि
असमर्थानि सर्वाणि **भूतानि कथयिष्यन्ति** ततः किमिति चेत्
शौर्यवीर्यपराक्रमादिभिः सर्व**संभावितस्य** तद्विपर्ययजा हि **अकीर्तिः
मरणाद् अतिरिच्यते।** एवंविधाया अकीर्तेः मरणम् एव तव श्रेयः इत्यर्थः।  
बन्धुस्नेहात् कारुण्याच्च युद्धात् निवृत्तस्य शूरस्य मम अकीर्तिः कथम्
आगामिष्यति इति अत्राह  
