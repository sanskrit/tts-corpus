+++
title = "44 भोगैश्वर्यप्रसक्तानान्"

+++
।।2.44।। तेषां **भोगैश्वर्य-प्रसक्तानां** **तया** वाचा  भोगैश्वर्य-विषयया **अपहृता**ऽत्मज्ञानानां यथोदिता **व्यवसायात्मिका बुद्धिः समाधौ** मनसि **न विधीयते** न उत्पद्यते। समाधीयते अस्मिन् आत्म-ज्ञानम् इति **समाधिः** मनः। 

तेषां मनसि आत्म-याथात्म्य-निश्चय-ज्ञान-पूर्वक-मोक्ष-साधन-भूत-कर्म-विषया बुद्धिः कदाचिद् अपि न उत्पद्यते इत्यर्थः। अतः काम्येषु कर्मसु मुमुक्षुणा न सङ्गः कर्तव्यः।+++(4)+++   
