+++
title = "29 आश्चर्यवत्पश्यति"

+++
।।2.29।। एवम् उक्तस्वभावं स्वेतर-समस्त-वस्तु-वि-सजातीयतया **आश्चर्यवद्** अवस्थितम् अनन्तेषु जन्तुषु महता तपसा क्षीणपाप उपचित-पुण्यः **कश्चित् पश्यति** तथाविधः कश्चित् परस्मै **वदति** एवं कश्चिद् एव **श्रृणोति, श्रुत्वा अपि एनं** यथावद् अवस्थितं तत्त्वतो **न कश्चिद् वेद।**

चकाराद् द्रष्टृ-वक्तृ-श्रोतृषु अपि तत्त्वतो दर्शनं, तत्त्वतो वचनं, तत्त्वतः श्रवणं दुर्लभम् इति उक्तं भवति।  
