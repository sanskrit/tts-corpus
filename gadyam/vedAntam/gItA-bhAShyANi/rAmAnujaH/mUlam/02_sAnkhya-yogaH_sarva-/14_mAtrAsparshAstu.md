+++
title = "14 मात्रास्पर्शास्तु"

+++
।।2.14।। शब्द-स्पर्श-रूप-रस-गन्धाः साश्रयाः तन्-मात्रा-कार्यत्वात् **मात्रा** इति उच्यन्ते। 

श्रोत्रादिभिः तेषां **स्पर्शाः** **शीतोष्ण**-मृदु-परुषादि-रूप--सुख-दुःख-दा भवन्ति। शीतोष्णशब्दः प्रदर्शनार्थः
**तान्** धैर्येण यावद्युद्धादिशास्त्रीयकर्मसमाप्ति **तितिक्षस्व।**
ते च **आगमापायि**त्वाद् धैर्यवतां क्षन्तुं योग्याः। **अनित्याः** च
एते बन्ध-हेतु-भूत-कर्म-नाशे सति **आगमापायित्वेन** अपि निवर्तन्ते इत्यर्थः।  
  
