+++
title = "62 ध्यायतो विषयान्पुंसः"

+++
।।2.62।। अनिरस्तविषयानुरागस्य हि मयि अनिवेशतिमनस इन्द्रियाणि संयम्य
अवस्थितस्य अपि अनादिपापवासनया विषयध्यानम् अवर्जनीयं स्यात्। **ध्यायतो
विषयान् पुंसः** पुनरपि **सङ्गः** अतिप्रवृद्धो जायते।  
  
**सङ्गात् संजायते कामः।** कामो नाम सङ्गस्य विपाकदशा। पुरुषो यां दशाम्
आपन्नो विषयान् अभुक्त्वा स्थातुं न शक्नोति स कामः। **कामात् क्रोधः
अभिजायते।** कामे वर्तमाने विषये च असन्निहिते सन्निहितान् पुरुषान् प्रति
एभिः अस्मदिष्टं विहतम् इति क्रोधो भवति।  
