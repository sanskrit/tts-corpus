+++
title = "36 अवाच्यवादांश्च बहून्"

+++
।।2.36।। शूराणाम् अस्माकं सन्निधौ कथम् अयं पार्थः क्षणम् अपि स्थातुं
शक्नुयाद् अस्मत्संनिधानाद् अन्यत्र हि अस्य सामर्थ्यम् इति **तव
सामर्थ्यं निन्दन्तः** शूराणाम् अग्रे **अवाच्यवादान् च बहून्
वदिष्यन्ति** तव शत्रवो धार्तराष्ट्राः **ततः** अधिकतरं दुःखं **किं**
तव एवंविधावाच्यश्रवणात् मरणम् एव श्रेयः इति त्वम् एव मन्यसे।  
अतः शूरस्य आत्मना परेषां हननम् आत्मनो वा परैः हननम् उभयम् अपि श्रेयसे
भवति इति आह  
