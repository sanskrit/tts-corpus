+++
title = "17 अविनाशि तु"

+++
2.17 **तद्**  आत्मतत्त्वम्  **अविनाशि**  इति  **विद्धि**   **येन**  आत्मतत्त्वेन चेतनेन तद्-व्यतिरिक्तम्  **इदम्**  अचेतनतत्त्वं  **सर्वं ततं**  व्याप्तम्। व्यापकत्वेन निरतिशय-सूक्ष्मत्वाद् आत्मनो विनाशानर्हस्य तद्व्यतिरिक्तो  न कश्चित्  पदार्थो  विनाशं कर्तुम् अर्हति  तद्-व्याप्यतया तस्मात् स्थूलत्वात्। नाशकं हि शस्त्रं जलाग्नि-वाय्व्-आदिकं नाश्यं व्याप्य शिथिली-करोति। मुद्गरादयः अपि हि वेगवत्-संयोगेन वायुम् उत्पाद्य तद्-द्वारेण नाशयन्ति +++(5 दोषः!)+++, अत आत्मतत्त्वम् अविनाशि। 