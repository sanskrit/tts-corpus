+++
title = "23 गतसङ्गस्य मुक्तस्य"

+++
।।4.23।। आत्मविषय**ज्ञानावस्थित**मनस्त्वेन वि**गत**तदितर**सङ्गस्य** तत एव
निखिलपरिग्रहविनिर्मुक्तस्य उक्तलक्षणयज्ञादिकर्मनिर्वृत्तये वर्तमानस्य
पुरुषस्य बन्धहेतुभूतं प्राचीनं **कर्म समग्रं प्रविलीयते** निःशेषं
क्षीयते। प्रकृतिवियुक्तात्मस्वरूपानुसन्धानयुक्ततया कर्मणो ज्ञानाकारत्वम्
उक्तम्। इदानीं सर्वस्य सपरिकरस्य कर्मणः
परब्रह्मभूतपरमपुरुषात्मकत्वानुसन्धानयुक्ततया ज्ञानाकारत्वम् आह
