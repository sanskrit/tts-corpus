+++
title = "24 ब्रह्मार्पणम्"

+++
।।4.24।। **हविः** विशेष्यते।  
अर्प्यते +अनेन +इति - **अर्पणं** - स्रुग्-आदि।  
तद् ब्रह्मकार्यत्वाद् ब्रह्म।  
ब्रह्म यस्य हविषः अर्पणं - तद्**ब्रह्मार्पणम्।**

**ब्रह्म हविः** -  स्वयं च ब्रह्मभूतं,  
**ब्रह्माग्नौ** ब्रह्मभूते +अग्नौ
**ब्रह्मणा** कर्त्रा **हुतम्**  

इति सर्वं कर्म ब्रह्मात्मकत्वाद् ब्रह्ममयम् इति यः समाधत्ते, स **ब्रह्मकर्मसमाधिः**। 

**तेन ब्रह्म-कर्म-समाधिना ब्रह्म +एव गन्तव्यम्।** ब्रह्मात्मकतया ब्रह्मभूतम् आत्म-स्वरूपं गन्तव्यम्।

मुमुक्षूणां क्रियमाणं कर्म परब्रह्मात्मकम् एव इत्य् अनुसन्धान-युक्ततया ज्ञानाकारं साक्षाद्-आत्मावलोकन-साधनम्, न ज्ञान-निष्ठा-व्यवधानेन इत्यर्थः। 
