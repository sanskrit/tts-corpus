+++
title = "09 जन्म कर्म"

+++
।।4.9।। एवं कर्ममूलभूतहेयत्रिगुणप्रकृतिसंसर्गरूपजन्मरहितस्य
सर्वेश्वरत्वसर्वज्ञत्वसत्यसंकल्पत्वादिसमस्तकल्याणगुणोपेतस्य
साधुपरित्राणमत्समाश्रयणैकप्रयोजनं दिव्यम् अप्राकृतं मदसाधारणं मम
**जन्म** चेष्टितं **च तत्त्वतः यो वेत्ति स** वर्तमानं **देहं** परित्यज्य
**पुनः जन्म न एति माम् एव
प्राप्नोति। मदीयदिव्यजन्मचेष्टितयाथात्म्यविज्ञानेन
विध्वस्तसमस्तमत्समाश्रयणविरोधिपाप्मा अस्मिन् एव जन्मनि यथोदितप्रकारेण
माम् आश्रित्य मदेकप्रियो मदेकचित्तो माम् एव प्राप्नोति। तद् आह**
