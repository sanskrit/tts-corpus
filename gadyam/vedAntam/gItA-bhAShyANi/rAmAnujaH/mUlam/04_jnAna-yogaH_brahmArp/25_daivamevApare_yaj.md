+++
title = "25 दैवमेवापरे यज्ञम्"

+++
एवं कर्मणो ज्ञानाकारतां प्रतिपाद्य कर्मयोगभेदान् आह -

।।4.25।।**दैवं** दैवार्चनरूपं **यज्ञम् अपरे** कर्मयोगिनः **पर्युपासते**
सेवन्ते तत्र एव निष्ठां कुर्वन्ति इत्यर्थः। **अपरे ब्रह्माग्नौ यज्ञं
यज्ञेन एव उपजुह्वति।** यज्ञं यज्ञरूपं ब्रह्मात्मकम् आज्यादिद्रव्यं
यज्ञेन यज्ञसाधनभूतेन स्रुगादिना जुह्वति। अत्र यज्ञशब्दो
हविःस्रुगादियज्ञसाधने वर्तते। ब्रह्मार्पणं ब्रह्म हविः इति न्यायेन
यागहोमयोर्निष्ठां कुर्वन्ति।
