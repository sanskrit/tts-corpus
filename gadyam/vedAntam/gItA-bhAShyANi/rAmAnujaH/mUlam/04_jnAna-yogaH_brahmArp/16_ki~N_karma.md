+++
title = "16 किङ् कर्म"

+++
।।4.16।। मुमुक्षुणा अनुष्ठेयं **कर्म किं**स्वरूपम् **अकर्म** च **किम्**
फलाभिसन्धिरहितं भगवदाराधनरूपं कर्म अकर्म इति कर्तुः आत्मनो
याथात्म्यज्ञानम् उच्यते। अनुष्ठेयं कर्म तदन्तर्गतं ज्ञानं च किंस्वरूपम्
इति उभयत्र **कवयः** विद्वांसः **अपि मोहिताः** यथार्थतया न जानन्ति। एवम्
अन्तर्गतज्ञानं यत् **कर्म तत् ते प्रवक्ष्यामि यद्** **ज्ञात्वा**
अनुष्ठाय **अशुभात्** संसारबन्धात् **मोक्ष्यसे।** कर्तव्यकर्मज्ञानं हि
अनुष्ठानफलम्। कुतः अस्य दुर्ज्ञानता इति अत्र आह
