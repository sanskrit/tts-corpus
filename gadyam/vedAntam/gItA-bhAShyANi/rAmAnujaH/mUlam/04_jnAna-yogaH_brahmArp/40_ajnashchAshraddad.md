+++
title = "40 अज्ञश्चाश्रद्दधानश्च"

+++
।।4.40।।**अज्ञः** एवम् उपदेशलब्धज्ञानरहितः उपदिष्टज्ञानवृद्ध्युपाये **च
अश्रद्दधानः** अत्वरमाणः उपदिष्टे च ज्ञाने **संशयात्मा** संशयितमना
**विनश्यति** नष्टो भवति। अस्मिन् उपदिष्टे आत्मयाथात्म्यविषये ज्ञाने
**संशयात्मनः** **अयम्** अपि प्राकृत**लोको न अस्ति** न च परः
धर्मार्थकामादिपुरुषार्थाः च न सिद्ध्यन्ति कुतो मोक्ष
इत्यर्थः। शास्त्रीयकर्मसिद्धिरूपत्वात् सर्वेषां पुरुषार्थानां
शास्त्रीयकर्मजन्यसिद्धेः च देहातिरिक्तात्मनिश्चयपूर्वकत्वात् अतः
सुखलवभागित्वम् आत्मनि **संशयात्मनो** न संभवति।
