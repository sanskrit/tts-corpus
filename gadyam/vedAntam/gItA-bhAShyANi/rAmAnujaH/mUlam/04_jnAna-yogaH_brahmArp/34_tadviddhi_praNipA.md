+++
title = "34 तद्विद्धि प्रणिपातेन"

+++
।।4.34।। तद् आत्मविषयं ज्ञानम्अविनाशि तु तद् विद्धि (गीता 2।17) इति
आरभ्यएषा तेऽभिहिता (गीता 2।39) इत्यन्तेन मया उपदिष्टम् मदुक्तकर्मणि
वर्तमानः त्वं विपाकानुगुणं काले प्रणिपातपरिप्रश्नसेवाभिः विशदाकारं
ज्ञानिभ्यो विद्धि। साक्षात्कृतात्मस्वरूपाः तु **ज्ञानिनः** प्रणिपातादिभिः
सेविताः ज्ञानबुभुत्सया परितः पृच्छतः तव आशयम् आलक्ष्य **ज्ञानम्
उपदेक्ष्यन्ति। आत्मयाथात्म्यविषयसाक्षात्काररूपस्य लक्षणम् आह**
