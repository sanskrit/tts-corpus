+++
title = "32 सर्गाणामादिरन्तश्च"

+++
।।10.32।। सृज्यन्ते इति सर्गाः; तेषाम् **आदिः** कारणम् सर्वदा
सृज्यमानानां सर्वेषां प्राणिनां तत्र तत्र स्रष्टारः अहम् **एव**
इत्यर्थः। तथा **अन्तः** सर्वदा संह्रियमाणानां तत्र तत्र संहर्तारः अपि
अहम् एव। तथा **च मध्यं** पालनं सर्वदा पाल्यमानानां पालयितारश्च **अहम्
एव** इत्यर्थः। श्रेयःसाधनभूतानां **विद्यानां** मध्ये
परमनिःश्रेयससाधनभूता **अध्यात्मविद्या** अहम् अस्मि। जल्पवितण्डादि
कुर्वतां तत्त्वनिर्णयाय प्रवृत्तो **वादः** यः सः **अहम्।**
