+++
title = "39 यच्चापि सर्वभूतानाम्"

+++
।।10.39।।**सर्वभूतानां** सर्वावस्थावस्थितानां तत्तदवस्थाबीजभूतं
प्रतीयमानम् अप्रतीयमानं **च यत् तद् अहम्** एव। चराचरसर्वभूतजातं **मया**
आत्मतया अवस्थितेन **विना यत् स्यात् न तद् अस्ति**अहमात्मा गुडाकेश
सर्वभूताशायस्थितः। (गीता 10।20) इति प्रक्रमात्न तदस्ति विनायत्स्यान्मया
भूतं चराचरम्। इति अत्र अपि आत्मतया अवस्थानम् एव विवक्षितम्। सर्ववस्तुजातं
सर्वावस्थं मया आत्मभूतेन युक्तं स्याद् इत्यर्थः। अनेन सर्वस्य अस्य
सामानाधिकरण्यनिर्देशयस्य आत्मतया अवस्थितिः एव हेतुः इति प्रकटयति।
