+++
title = "11 तेषामेवानुकम्पार्थमहमज्ञानजन्"

+++
।।10.11।।**तेषाम्** एव अनुग्रहार्थम् अहम् **आत्मभावस्थः** तेषां
मनोवृत्तौ विषयतया अवस्थितो मदीयान् कल्याणगुणगणान् च आविष्कुर्वन्
मद्विषयज्ञानाख्येन **भास्वता दीपेन** ज्ञानविरोधिप्राचीनकर्मरूपाज्ञानजं
मद्व्यतिरिक्तविषयप्रावण्यरूपं पूर्वाभ्यस्तं **तमः नाशयामि। एवं
सकलेतरविसजातीयं भगवदसाधारणं श्रृण्वतां निरतिशयानन्दजनकं कल्याणगुणगणयोगं
तदैश्वर्यविततिं च श्रुत्वा तद्विस्तारं श्रोतुकामः अर्जुन उवाच --**
