+++
title = "16 आब्रह्मभुवनाल्लोकाः"

+++
।।8.16।। ब्रह्मलोकपर्यन्ताः ब्रह्माण्डोदरवर्तिनः सर्वे **लोकाः**
भोगैश्वर्यालयाः **पुनरावर्तिनः** विनाशिनः। अत ऐश्वर्यगतिं प्राप्तानां
प्राप्यस्थानविनाशाद् विनाशित्वम् अवर्जनीयम्। **मां** सर्वज्ञं
सत्यसंकल्पं निखिलजगदुत्पत्तिस्थितिलयलीलं परमकारुणिकं सदा एकरूपं
प्राप्तानां विनाशप्रसङ्गाभावात् तेषां **पुनर्जन्म न
विद्यते। ब्रह्मलोकपर्यन्तानां लोकानां तदन्तर्वर्तिनां च
परमपुरुषसंकल्पकृताम् उत्पत्तिविनाशकालव्यवस्थाम् आह --**
