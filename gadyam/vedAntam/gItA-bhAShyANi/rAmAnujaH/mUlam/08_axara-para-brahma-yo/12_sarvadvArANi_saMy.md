+++
title = "12 सर्वद्वाराणि संयम्य"

+++
।।8.12।। सर्वाणि श्रोत्रादीनि इन्द्रियाणि ज्ञानद्वारभूतानि **संयम्य**
स्वव्यापारेभ्यो विनिवर्त्य हृदयकमलनिविष्टे मयि अक्षरे **मनो निरुध्य
योगा**ख्यां **धारणां आस्थितः** मयि एव निश्चलां स्थितिम् आस्थितः।  
  
**ओम् इति एकाक्षरं ब्रह्म** मद्वाचकं **व्याहरन्** वाच्यं **माम्
अनुस्मरन् आत्मनः प्राणं मूर्ध्न्याधाय देहं त्यजन् यः प्रयाति स याति
परमां गतिं** प्रकृतिवियुक्तं मत्समानाकारम् अपुनरावृत्तिम् आत्मानं
प्राप्नोति इत्यर्थःयः स सर्वेषु भूतेषु नश्यत्सु न
विनश्यति।। अव्यक्तोऽक्षर इत्युक्तस्तमाहुः परमां गतिम्। (गीता 8।2021) इति
अनन्तरम् एव वक्ष्यते। एवम् ऐश्वर्यार्थिनः कैवल्यार्थिनश्च
स्वप्राप्यानुगुणः भगवदुपासनप्रकार उक्तः। अथ ज्ञानिनो भगवदुपासनप्रकारं
प्राप्तिकारं च आह --
