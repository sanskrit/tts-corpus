+++
title = "03 श्री भगवानुवाच"

+++
।।8.3।। श्रीभगवानुवाच -- तद् **ब्रह्म** इति निर्दिष्टं **परमम् अक्षरं** न
क्षरति इति अक्षरं क्षेत्रज्ञं समष्टिरूपम् तथा च श्रुतिःअव्यक्तमक्षरे
लीयते अक्षरं तमसि लीयते (सुबालो0 2) इत्यादिका। परमम् अक्षरं
प्रकृतिविनिर्मुक्तात्मस्वरूपम्। **स्वभावः अध्यात्मम् उच्यते** स्वभावः
प्रकृतिः अनात्मभूतम् आत्मनि संबद्ध्यमानं भूतसूक्ष्मतद्वासनादिकं
पञ्चाग्निविद्यायां ज्ञातव्यतया उदितम् तदुभयं प्राप्यतया त्याज्यतया च
मुमुक्षुभिः ज्ञातव्यम्।  
  
**भूतभावो** मनुष्यादिभावः **तदुद्भवकरो** यो
**विसर्गः**पञ्चम्यामाहुतावापः पुरुषवचसो भवन्ति (छा0 उ₀ 5।3।3) इति
श्रुतिसिद्धो योषित्संबन्धजः स **कर्मसंज्ञितः** तत् च अखिलं सानुबन्धम्
उद्वेजनीयतया परिहरणीयतया च मुमुक्षुभिः ज्ञातव्यम्। परिहरणीयता च अनन्तरम्
एव वक्ष्यतेयदिच्छन्तो ब्रह्मचर्यं चरन्ति (गीता 8।11) इति।
