+++
title = "10 प्रयाणकाले मनसाऽचलेन"

+++
।।8.10।।**कविं** सर्वज्ञं **पुराणं** पुरातनम् **अनुशासितारं** विश्वस्य
प्रशासितारम् **अणोः अणीयांसं** जीवाद् अपि सूक्ष्मतरं **सर्वस्य धातारं**
सर्वस्य स्रष्टारम् **अचिन्त्यरूपं** सकलेतरविसजातीयस्वरूपम् **आदित्यवर्णं
तमसः** **परस्तात्** अप्राकृतस्वासाधारणदिव्यरूपम् तम् एवंभूतम् अहरहः
अभ्यस्यमानभक्तियुक्त**योगबलेन** आरूढसंस्कारतया **अचलेन मनसा प्रयाणकाले
भ्रुवोः मध्ये प्राणम् आवेश्य** संस्थाप्य तत्र भ्रुवोर्मध्ये दिव्यं
**पुरुषं यः अनुस्मरेत् स तम् एव उपैति** तद्भावं याति तत्समानैश्वर्यो
भवति इत्यर्थः। अथ कैवल्यार्थिनां स्मरणप्रकारम् आह --
