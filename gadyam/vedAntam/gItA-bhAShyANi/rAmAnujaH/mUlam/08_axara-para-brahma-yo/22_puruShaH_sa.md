+++
title = "22 पुरुषः स"

+++
।।8.22।। मत्तः परतरं नान्यत् किञ्चिदस्ति धनञ्जय। मयि सर्वमिदं प्रोतं
सूत्रे मणिगणा इव।। (गीता 7।7)मामेभ्यः परमव्ययम् (गीता 7।13) इत्यादिना
निर्दिष्टस्य **यस्यान्तःस्थानि** सर्वाणि **भूतानि** **येन च** परेण
पुरुषेण **सर्वम् इदं ततं स परपुरुषो** अनन्यचेताः सततम् (गीता 8।14) इति
**अनन्यया भक्त्या लभ्यः। अथ आत्मयाथात्म्यविदः परमपुरुषनिष्ठस्य च
साधारणीम् अर्चिरादिकां गतिम् आह द्वयोः अपि अर्चिरादिका गतिः श्रुतौ
श्रुता सा च अपुनरावृत्तिलक्षणा।  
  
यथा पञ्चाग्निविद्यायांतद्य इत्थं विदुः ये चेमेऽरण्ये श्रद्धां तप
इत्युपासते तेऽर्चिषमभिसंभवन्त्यर्चिषोऽहः (छा0 उ₀ 5।10।1) इत्यादौ
अर्चिरादिकया गत्या गतस्य परब्रह्मप्राप्तिः अपुनरावृत्तिः च उक्तास
एनान्ब्रह्म गमयतिएतेन प्रतिपद्यमाना इमं मानवमावर्त्तं नावर्तन्ते (छा0 उ₀
4।15।5) इति।  
  
न च प्रजापतिवाक्यादौ श्रुतिपरविद्याङ्गभूतात्मप्राप्तिविषया इयन्तद्य
इत्थं विदुः इति गतिश्रुतिःये चेमेऽरण्ये श्रद्धां तप इत्युपासते (छा0 उ₀
5।10।1) इति परविद्यायाः पृथक्श्रुतिवैयर्थ्यात्।  
  
पञ्चाग्निविद्यायां चइति तु पञ्चम्यामाहुतावापः पुरुषवचसो भवन्ति (छा0 उ₀
5।9।1) इतिरमणीयचरणाः कपूयचरणाः (छा0 उ₀ 5।10।7) इति पुण्यपापहेतुको
मनुष्यादिभावो अपाम् एव भूतान्तरसंसृष्टानाम् आत्मनस्तु
यत्परिष्वङ्गमात्रम् इति चिदचितोर्विवेकम् अभिधायतद्य इत्थं विदुः
तेऽर्चिषमभिसंभवन्ति (छा0 उ₀ 5।10।1)इमं मानवमावर्त्तं नावर्तन्ते (छा0 उ₀
4।15।5) इति विविक्ते चिदचिद्वस्तुनि त्याज्यतया प्राप्यतया चतद्य इत्थं
विदुस्तेऽर्चिरादिना गच्छन्ति न च पुनरावर्तन्ते इति उक्तम् इति गम्यते।  
  
आत्मयाथात्म्यविदः परमपुरुषनिष्ठस्य चस एनान्ब्रह्म गमयति (छा0 उ₀ 4।15।5)
इति ब्रह्मप्राप्तिवचनात् अचिद्वियुक्तम् आत्मवस्तु ब्रह्मात्मकतया
ब्रह्मशेषतैकरसम् इत्यनुसंधेयम्।  
  
तत्क्रतुन्यायाच्च परशेषतैकरसत्वं चय आत्मनि तिष्ठन्यस्यात्मा शरीरम् (श0
ब्रा0 14।6।5।5।30) इत्यादिश्रुतिसिद्धम्।**
