+++
title = "18 त्वमक्षरम् परमम्"

+++
।।11.18।। उपनिषत्सुद्वे विद्ये वेदितव्ये (मु0 उ₀ 1।1।4) इत्यादिषु
वेदितव्यतया निर्दिष्टं **परमम् अक्षरं त्वम्** एव। **अस्य विश्वस्य परं
निधानं** विश्वस्य अस्य परमाधारभूतः **त्वम्** एव; **त्वम् अव्ययः**
व्ययंरहितः; यत्स्वरूपो यद्गुणो यद्विभवश्च त्वं तेन एव रूपेण सर्वदा
अवतिष्ठसे; **शाश्वतधर्मगोप्ता** शाश्वतस्य नित्यस्य वैदिकस्य धर्मस्य
एवमादिभिः अवतारैः त्वम् एव गोप्ता। **सनातनः त्वं पुरुषो मतो
मे**वेदामहेतं पुरुषं महान्तम् (तै. आ. 3।12।7)परात्परं पुरुषम् (मु0 उ₀
3।2।8) इत्यादिषु उदितः सनातनपुरुषः त्वम् एव इति मे मतो
ज्ञातः। ,यदुकुलतिलकः त्वम् एवंभूत इदानीं साक्षात्कृतो मया इत्यर्थः।
