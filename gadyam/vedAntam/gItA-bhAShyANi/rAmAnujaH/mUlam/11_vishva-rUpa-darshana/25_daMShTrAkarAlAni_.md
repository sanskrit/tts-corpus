+++
title = "25 दंष्ट्राकरालानि च"

+++
।।11.25।। युगान्तकालानलवत् सर्वसंहारे प्रवृत्तानि अतिघोराणि तव **मुखानि
दृष्ट्वा दिशो न जाने सुखं च न** **लभे।** जगतां **निवास देवेश**
ब्रह्मादीनाम् ईश्वराणाम् अपि परममहेश्वरं मां प्रति प्रसन्नो भव यथा अहं
प्रकृतिं गतो भवामि; तथा कुरु इत्यर्थः। एवं सर्वस्य जगतः
स्वायत्तस्थितिप्रवृत्तित्वं दर्शयन् पार्थसारथी राजवेषच्छद्मना
अवस्थितानां धार्त्तराष्ट्राणां यौधिष्ठिरेषु अनुप्रविष्टानां च
असुरांशानां संहारेण भूभारावतरणं स्वमनीषितं स्वेन एव करिष्यमाणं पार्थाय
दर्शयामास। स च पार्थो भगवतः स्रष्टृत्वादिकं सर्वैश्वर्यं साक्षात्कृत्य
तस्मिन् एव भगवति सर्वात्मनि धार्तराष्ट्रादीनाम् उपसंहारम् अनागतम् अपि
तत्प्रसादलब्धेन दिव्येन चक्षुषा पश्यन् इदं प्रोवाच --
