+++
title = "13 तत्रैकस्थञ्"

+++
।।11.13।।**तत्र** अनन्तायामविस्तारे अनन्तबाहूदरवक्त्रनेत्रे
अपरिमिततेजस्के अपरिमितदिव्यायुधोपेते स्वोचितापरिमितदिव्यभूषणे
दिव्यमाल्याम्बरधरे दिव्यगन्धानुलेपने अनन्ताश्चर्यमये **देवदेवस्य**
दिव्ये **शरीरे अनेकधा प्रविभक्तं**
ब्रह्मादिविविधविचित्रदेवतिर्यङ्मनुष्यस्थावरादिभोक्तृवर्गपृथिव्यन्तरिक्षस्वर्गपातालातलवितलसुतलादिभोगस्थानभोग्यभोगोपकरणभेदभिन्नं
प्रकृतिपुरुषात्मकं **कृत्स्नं जगत्**अहं सर्वस्य प्रभवो मत्तः सर्वं
प्रवर्तते। (गीता 10।8)हन्त ते कथयिष्यामि विभूतीरात्मनः शुभाः। (गीता
10।19)अहमात्मा गु़डाकेश सर्वभूताशयस्थितः। (गीता 10।20)आदित्यानामहं
विष्णुः (गीता 10।21) इत्यादिनान तदस्ति विना यत्स्यान्मया भूतं चराचरम्।
(गीता 10।39)विष्टभ्याहमिदं कृत्स्नमेकांशेन स्थितो जगत्।। (गीता 10।42)
इत्यन्तेन उदितम् **एकस्थम्** एकदेशस्थं **पाण्डवः**
भगवत्प्रसादलब्धतद्दर्शनानुगुणदिव्यचक्षुः **अपश्यत्।**
