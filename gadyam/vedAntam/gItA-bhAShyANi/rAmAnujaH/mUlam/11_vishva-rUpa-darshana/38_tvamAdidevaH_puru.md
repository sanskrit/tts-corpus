+++
title = "38 त्वमादिदेवः पुरुषः"

+++
।।11.38।।  
  
**त्वम् आदिदेवः पुरुषः पुराणः त्वम् अस्य विश्वस्य परं निधानम्;** निधीयते
त्वयि विश्वम् इति त्वम् अस्य विश्वस्य परं निधानम्; विश्वस्य शरीरभूतस्य
आत्मतया परमाधारभूतः त्वम् एव इत्यर्थः। जगति सर्वो वेदिता **वेद्यं च**
सर्वं त्वम् एव; एवं सर्वात्मतया अवस्थितः त्वम् एव **परं च धाम** स्थानं
प्राप्यस्थानम् इत्यर्थः।**त्वया ततं विश्वम् अनन्तरूप** त्वया आत्मत्वेन
विश्वं चिदचिन्मिश्रं जगत् ततं व्याप्तम्। अतस्त्वम् एव वाय्वादिशब्दवाच्य
इति आह --
