+++
title = "36 स्थाने हृषीकेश"

+++
।।11.36।। अर्जुन उवाच -- **स्थाने** युक्तम्; यद् एतद् युद्धदिदृक्षया
आगतम् अशेषं देवगन्धर्वसिद्धयक्षविद्याधरकिन्नरकिंपुरुषादिकं **जगत्**
त्वत्प्रसादात् त्वां सर्वेश्वरम् अवलोक्य **तव प्रकीर्त्या** सर्वं
**प्रहृष्यति अनुरज्यते च।** यत् च त्वाम् अवलोक्य **रक्षांसि भीतानि**
सर्वा **दिशः प्रद्रवन्ति सर्वे सिद्धसंघाः** सिद्धाद्यनुकूलसंघाः
**नमस्यन्ति च** तद् एतत् सर्वं युक्तम् इति पूर्वेण सम्बन्धः। युक्ततां एव
उपपादयति --
