+++
title = "04 मन्यसे यदि"

+++
।।11.4।।**तत्** सर्वस्य स्रष्ट्ट सर्वस्य प्रशासितृ सर्वस्य आधारभूतं
त्वद्रूपं **मया द्रष्टुं शक्यम् इति यदि मन्यसे; ततो योगेश्वर** योगो
ज्ञानादिकल्याणगुणयोगःपश्य मे योगमैश्वरम् (गीता 11।8) इति हि वक्ष्यते।
त्वद्व्यतिरिक्तस्य कस्य अपि असंभावितानां ज्ञानबलैश्वर्यवीर्यशक्तितेजसां
निधे **आत्मानं** त्वाम् **अव्ययं मे दर्शय त्वम्** अव्ययम् इति
क्रियाविशेषणम् त्वां सकलं मे दर्शय इत्यर्थः। एवं कौतूहलान्वितेन
हर्षगद्गद्कण्ठेन पार्थेन प्रार्थितो भगवान् उवाच --
