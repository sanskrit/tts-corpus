+++
title = "05 सत्त्वं रजस्तम"

+++
।।14.5।। सत्त्वरजस्तमांसि त्रयो गुणाः प्रकृतेः स्वरूपानुबन्धिनः
स्वभावविशेषाः प्रकाशादिकार्यैकनिरूपणीयाः प्रकृत्यवस्थायाम् अनुद्भूताः
तद्विकारेषु महदादिषु उद्भूताः महदादिविशेषान्तैः
आरब्धदेवमनुष्यादिदेहसंबन्धिनम् एनं **देहिनम् अव्ययं** स्वतो
गुणसम्बन्धानर्हं **देहे** वर्तमानं निबध्नन्ति देहे,वर्तमानत्वोपाधिना
निबध्नन्ति इत्यर्थः। सत्त्वरजस्तमसाम् आकारं बन्धनप्रकारं च आह --
