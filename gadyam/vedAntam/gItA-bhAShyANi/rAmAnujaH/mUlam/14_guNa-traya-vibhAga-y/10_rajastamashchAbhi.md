+++
title = "10 रजस्तमश्चाभिभूय सत्त्वम्"

+++
।।14.10।। यद्य् अपि सत्त्वादयस् त्रयः प्रकृति-संसृष्टात्म-स्वरूपानुबन्धिनः, तथापि प्राचीन-कर्म-वशाद् देहाप्यायन-भूताहार-वैषम्यात् च सत्त्वादयः परस्पर-समुद्भवाभिभव-रूपेण वर्तन्ते। 

रजस्तमसी कदाचिद् **अभिभूय** **सत्त्वम्** उद्रिक्तं वर्तते।  
तथा तमःसत्त्वे अभिभूय **रजः** कदाचित्।  
कदाचित् च रजःसत्त्वे अभिभूय **तमः**।

तत् च कार्योपलब्ध्या एव अवगच्छेद् इत्याह --**
