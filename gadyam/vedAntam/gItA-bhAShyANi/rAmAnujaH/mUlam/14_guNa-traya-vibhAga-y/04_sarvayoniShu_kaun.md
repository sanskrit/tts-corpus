+++
title = "04 सर्वयोनिषु कौन्तेय"

+++
।।14.4।। सर्वासु देवगन्धर्वयक्षराक्षसमनुष्यपशुमृगपक्षिसरीसृपादिषु
**योनिषु** तत्तन्**मूर्तयः** **याः संभवन्ति** जायन्ते **तासां ब्रह्म
महद् योनिः** कारणं मया संयोजितचेतनवर्गा महदादिविशेषान्तावस्था प्रकृतिः
कारणम् इत्यर्थः। **अहं बीजप्रदः पिता** तत्र तत्र च तत्तत्कर्मानुगुण्येन
चेतनवर्गस्य संयोजकः च अहम् इत्यर्थः। एवं सर्गादौ प्राचीनकर्मवशाद्
अचित्संसर्गेण देवादियोनिषु जातानां पुनः पुनः देवादिभावेन जन्महेतुम् आह
--
