+++
title = "24 समदुःखसुखः स्वस्थः"

+++
।।14.24 ।।**समदुःखसुखः** दुःखसुखयोः समः चित्तः **स्वस्थः** स्वस्मिन्
स्थितः स्वात्मैकप्रियत्वेन तद्व्यतिरिक्तपुत्रादिजन्ममरणादिसुखदुःखयोः
समचित्त इत्यर्थः।। तत एव **समलोष्टाश्मकाञ्चनः;** तत एव च
**तुल्यप्रियाप्रियः** तुल्यप्रियाप्रियविषयः।। **धीरः**
प्रकृत्यात्मविवेककुशलः; तत एव **तुल्यनिन्दात्मसंस्तुतिः** आत्मनि
मनुष्यत्वाद्य्-अभिमान-कृत-गुणागुण-निमित्त-स्तुति-निन्दयोः स्वासंबन्धानुसंधानेन
तुल्य-चित्तः; 
