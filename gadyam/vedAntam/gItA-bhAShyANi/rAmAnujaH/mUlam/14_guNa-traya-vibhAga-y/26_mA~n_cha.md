+++
title = "26 माञ् च"

+++
।।14.26।। नान्यं गुणेभ्यः कर्तारम् (गीता 14।।19) इत्यादिना उक्तेन
प्रकृत्यात्मविवेकानुसंधानमात्रेण न गुणात्ययः संपत्स्यते; तस्य
अनादिकालप्रवृत्तविपरीतवासनाबाध्यत्वसंभवात्।।**मां** सत्यसंकल्पं
परमकारुणिकम् आश्रितवात्सल्यजलधिम् **अव्यभिचारेण** ऐकान्त्यविशिष्टेन
**भक्तियोगेन च यः सेवते; स एतान्** सत्त्वादीन् गुणान् दुरत्ययान्
**अतीत्य ब्रह्मभूयाय** ब्रह्मत्वाय **कल्पते** ब्रह्मभावयोग्यो भवति;
यथावस्थितम् आत्मानम् अमृतम् अव्ययं प्राप्नोति इत्यर्थः।
