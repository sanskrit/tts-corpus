+++
title = "03 मम योनिर्महद्ब्रह्म"

+++
।।14.3।।**मम** मदीयं कृत्स्नस्य जगतो **योनि**भूतं **महद् ब्रह्म** यत्
**तस्मिन् गर्भं दधामि अहम्।**भूमिरापोऽनलो वायुः खं मनो बुद्धिरेव च।
अहंकार इतीयं मे भिन्ना प्रकृतिरष्टघा।। अपेरयम् (गीता 7।45) इति निर्दिष्टा
अचेतना प्रकृतिः महदहंकारादिविकाराणां कारणतयामहद्ब्रह्म इति उच्यते।
श्रुतौ अपि क्वचित् प्रकृतिः अपि ब्रह्म इति निर्दिश्यते। यः सर्वज्ञः
सर्ववित्; यस्य ज्ञानमयं तपः; तस्मादेतद्ब्रह्म नामरूपमन्नं च जायते (मु0
उ₀ 1।1।9) इति  
  
इतस्त्वन्यां प्रकृतिं विद्धि मे पराम्। जीवभूताम् (गीता 7।5) इति
चेतनपुञ्जरूपा या प्रकृति निर्दिष्टा; सा इह सकलप्राणिबीजतया गर्भशब्देन
उच्यतेतस्मिन् अचेतने योनिभूते महति ब्रह्मणि चेतनपुञ्जरूपं गर्भं दधामि
अचेतनप्रकृत्या भोगक्षेत्रभूतया भोक्तृवर्गपुञ्जभूतां चेतनप्रकृतिं
संयोजयामि इत्यर्थः। **ततः** तस्मात् प्रकृतिद्वयसंयोगात् मत्संकल्पकृतात्
**सर्वभूतानां** ब्रह्मादिस्तम्बपर्यन्तानां **सम्भवो भवति। कार्यावस्थः अपि
चितचित्प्रकृतिसंसर्गो मया एव कृतः इत्याह --**
