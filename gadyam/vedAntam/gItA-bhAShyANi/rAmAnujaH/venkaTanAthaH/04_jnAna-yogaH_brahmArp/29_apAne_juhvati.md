+++
title = "29 अपाने जुह्वति"

+++
  
  
।।4.29।। प्राणायामपरायणाः इत्यनेन वर्गत्रयस्य सामान्यसङ्ग्रहः। क्रियत इति
व्यञ्जनायप्राणायामेषु निष्ठां कुर्वन्तीति पृथग्वाक्यं कृतम्।
प्राणायामनिष्ठानामवान्तरभेदज्ञापनायपूरकेत्यादिना
प्राणायामावान्तरभेदप्रदर्शनम्। तत्तद्भेदप्रतिपादकांशं विविनक्ति अपरे
इत्यादिना। ऊर्ध्वप्रवृत्तस्य प्राणस्य अधःप्रवेशनं हि पूरकः। ततश्चअपाने
जुह्वतीत्येतदुपचारादुपपन्नम्। एवमधस्सि्थतस्य वायोरूर्ध्वप्रवर्तनं हि
रेचक इतिप्राणेऽपानमित्युपचरितम्। वायोरूर्ध्वाधोगमननिवारणेनावस्थापनं
कुम्भक इतिप्राणापानगती रुद्धा इत्यादेरभिप्रायः। प्राणान्
प्राणवृत्तिभेदानित्यर्थः। आहारनियमस्तु दृष्टादृष्टोपकारद्वारा
सर्वप्राणायामसाधारणतया विहित इत्याह प्राणायामपरेषु त्रिष्वपि इति।  
  
