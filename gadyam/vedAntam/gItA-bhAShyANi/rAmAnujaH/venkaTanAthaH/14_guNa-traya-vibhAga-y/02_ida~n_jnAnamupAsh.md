+++
title = "02 इदञ् ज्ञानमुपाश्रित्य"

+++
  
  
।।14.2।। अपौनरुक्त्यं सूचयन् उत्तरश्लोकमवतारयति -- पुनरपि तज्ज्ञानमिति।
इष्टप्राप्तिः पूर्वत्रोक्ता; अनिष्टनिवृत्तिरत्रोच्यत इति न
पौनरुक्त्यमिति भावः। इदंशब्दस्योक्तपरत्वे प्रकृतासङ्गत्या अन्यथा
व्याचष्टेवक्ष्यमाणमिति। आगताः इत्यस्यागमनकर्तृपरत्वे प्रकृतानन्वयात्
प्राप्त्यर्थत्वमाहप्राप्ता इति। व्यथन्ति इत्यस्य दुःखार्थकत्वेऽपि
जनिसमभिव्याहारात् संहारलक्षकत्वमुचितमित्यभिप्रायेणाह -- न च
संहृतिकर्मतां भजन्त इति।  
  
