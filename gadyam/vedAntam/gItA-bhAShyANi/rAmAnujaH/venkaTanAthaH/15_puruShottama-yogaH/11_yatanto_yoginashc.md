+++
title = "11 यतन्तो योगिनश्चैनम्"

+++
  
  
।।15.11।। उक्त एवार्थः सहेतुकमुपपाद्यते -- यतन्तः इति श्लोकेन। यतन्तो
योगिनः इति पूर्वप्रपञ्चितमिह स्मारितमित्याह -- मत्प्रपत्तिपूर्वकमिति।
आत्मशब्दोऽत्रार्थान्तरानन्वयात्प्रस्तुतशरीरविषयः। तथा
सत्यदर्शनशङ्काहेतुश्चानूदितो भवतीत्यभिप्रायेणाह -- शरीरेऽवस्थितमपीति।
यतमानानां कथमकृतात्मत्वं इत्यत्राह -- मत्प्रपत्तिविरहिण इति।
अत्रासंस्कृतमनस्त्वं शरणवरणाभावः। विद्यमानस्यापि चेतसः
प्रकृतोपयोगाभावादसत्कल्पत्वमचेतश्शब्देन विवक्षितमित्याह --
आत्मावलोकनसमर्थचेतोरहिता इति।  
  
