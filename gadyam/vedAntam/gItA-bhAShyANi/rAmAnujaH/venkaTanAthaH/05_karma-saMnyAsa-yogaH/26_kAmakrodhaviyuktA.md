+++
title = "26 कामक्रोधवियुक्तानां"

+++
  
  
।।5.26।। एवं षड्भिः श्लोकैः समदर्शित्वसाधकमनुष्ठानप्रकारमुपदिश्य तत्र
शीघ्रप्रवृत्तिसिद्ध्यर्थं फलस्याविलम्बितत्वमनन्तरमुच्यत इत्यभिप्रायेणाह
उक्तलक्षणानामिति। कामक्रोधवियुक्ततोक्तिःशक्नोति 5।23 इति
श्लोकार्थानुवादः। क्रोधनिवृत्त्यैव सर्वभूतहितेरतत्वमिति सूचितम्। यतीनाम्
इत्यत्र रूढेरयुक्तत्वात् प्रकृतिप्रत्ययार्थवैशद्याययतनशीलानामित्युक्तम्।
तेनन प्रहृष्येत् इति श्लोकद्वयार्थाऽनुदितः। यतचेतसां इत्येतदात्मन्येव
सर्वाकारकल्पनानुवाद इति दर्शयितुंनियमितमनसां इत्युक्तम्। विजितात्मनां
इत्यनेन दोषप्रदर्शनेनान्तःकरणावर्जनपरस्यये हि 5।22 इति श्लोकस्यार्थः
सूचित इति प्रदर्शनायविजितमनसामित्युक्तम्। एवं
पुनरुक्तिपरिहाराज्ञानात्विदितात्मनां इति परैः पठितम्। अभितो৷৷.वर्तते
इत्यत्यन्तासन्नकालत्वं विवक्षितमिति दर्शयति एवम्भूतानामिति। हस्तस्थं न तु
हस्तोद्धृतदण्डादिग्राह्यफलादिवद्व्यवहितलाभमिति भावः।  
  
