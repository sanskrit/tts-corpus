+++
title = "28 युञ्जन्नेवं सदाऽऽत्मानम्"

+++
6.28 इति ह्यनन्तरमुच्यते। निरतिशयसुखत्वाद्दुःखसम्भेदविरहादुत्तमत्वम्।
पूर्वश्लोकोक्तमनोवशीकरणे वैतच्छ्लोकोक्तसुखोपागमे वा हेतुपरो हिशब्द
इत्याहहीति। हेताविति हेतुस्वरूपं विशदयतिउत्तमेति।  
  
।।6.28।। एवं योगप्रभावादाविर्भवतः सुखस्यात्मानुभवरूपत्वं
साक्षात्कारात्पश्चान्निरतिशयत्वमनिवर्तनीयत्वमनायाससाध्यत्वं चोच्यते एवं
युञ्जन् इति। एवंशब्देनयोगी युञ्जीत 6।10 इत्यारभ्योक्तः प्रकारः परामृश्यत
इत्यभिप्रायेणउक्तप्रकारेणेत्युक्तम्। संस्पर्शशब्दोऽनुभवलक्षकः बुद्ध्या
सह सम्बन्धपरो वेत्याभिप्रायेणब्रह्मानुभवरूपमित्युक्तम्। एवं युञ्जन्
इत्यनेनैव सर्वस्योक्तत्वात्तत्र च नियतकाले सदाशब्दान्वयायोगात्सुखस्य
चाविनाशित्ववचनस्यापेक्षितत्वात् सदाश्नुत इत्यन्वयः। ततश्चात्यन्तशब्दोऽपि
सावधिकत्वरूपान्निवृत्तिद्वारा निरतिशयत्वपर
इत्यभिप्रायेणअपरिमितमित्युक्तम्। सुखेन सुखमश्नुते इति
सुखसाधनसुखान्तराभावात् सुखेनेत्यनायासत्वं विवक्षितम्।  
  
