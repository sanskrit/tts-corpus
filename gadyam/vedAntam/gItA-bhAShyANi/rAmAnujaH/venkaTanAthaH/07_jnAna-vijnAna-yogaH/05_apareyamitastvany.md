+++
title = "05 अपरेयमितस्त्वन्याम्"

+++
  
  
।।7.5।। एवमचिद्विलक्षणत्वं प्रतिपादितम् अतथाभूताज्जीवादपि विलक्षणत्वं
प्रतिपाद्यतेअपरेयम् इति श्लोकेन। अपरा अनुत्कृष्टा अप्रधानभूतेत्यर्थः।
तुशब्दोऽत्यन्तवैलक्षण्यपरः। इतः पराम् इत्येतावतैव स्वरूपभेदे
सुवचेऽप्यन्यशब्दो वैजात्यद़ृढीकरणार्थ इत्यभिप्रायेणअचेतनाया
इत्यादिकमुक्तम्। भोक्ता भोग्यम् श्वे.उ.1।12 इत्यादिश्रुत्यनुसारेण
भोक्तृत्वभोग्यत्वाभ्यां परत्वापरत्वे दर्शिते। इदं जगत् इति
प्रमाणसिद्धनिर्देशासङ्कोचात् कृत्स्नमित्युक्तम्। तत्रइदम् इति
पराक्त्वनिर्देशेन सूचितमचेतनत्वम्। इदं च धारणं जागरादिषु सङ्कल्पत इति
प्रत्यक्षादिसिद्धम् अन्यदाऽपि स्वरूपतो धारणमिति।  
  
