+++
title = "15 आढ्योऽभिजनवानस्मि"

+++
  
  
।।16.15।। अस्मिल्ँ लोके इति -- लोकान्तरं तु नास्तीति हि तदभिप्रायः यद्वा
अस्तिशब्दाभिप्रेतः सार्वकालिकसमनिषेधविवक्षयाअस्मिल्ँ लोके इति निर्देशः।
यावल्लोकमन्वेषणेऽपीति भावः। प्रकृतैरेवाकारैरेकैकशोऽपि सदृशः प्रतिषिध्यत
इत्याह -- स्वसामर्थ्येति। मया सदृशः कः इत्येतावति वक्तव्ये अन्यशब्दः
अन्यत्वमेवासामर्थ्ये हेतुरिति द्योतनार्थः। यद्वा;मत्तोऽन्यो मया सदृशो
नास्ति अहमेव मया सदृशः इतिगगनं गगनाकारं सागरः सागरोपमः।
रामरावणयोर्युद्धं रामरावणयोरिव \[वा.रा.6।107।52\] इतिवद्भाव्यम्। यक्ष्ये
दास्यामि इत्येतत्सात्त्विकविडम्बनमात्रविश्रान्तेन
दम्भेनैव;दम्भेनाविधिपूर्वकम् \[16।17\] इति ह्यनन्तरं विशेष्यते। मोदिष्य
इति -- न स्वर्गादिविवक्षया; अपितु
यजमानत्वादिनिमित्तमहच्छब्दादिलाभेन। यक्ष्ये इत्यादिप्रतिपत्तावपि
प्राकरणिकीमहङ्कारोपहतिं दर्शयति --
ईश्वरानुग्रहनिरपेक्षेणेति। इत्यज्ञानविमोहिता इत्येव पर्याप्तंमन्यन्त इति
तु वैशद्यार्थमुक्तम्।  
  
