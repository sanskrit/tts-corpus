+++
title = "12 आशापाशशतैर्बद्धाः"

+++
  
  
।।16.12।। चिन्ता कर्तव्यविषया; आशा तु फलविषया
आशाविषयाणामसङ्ख्यातत्वात्तदाशानामपि शतशाखत्वेन तथात्वम्। कामक्रोधपरायणाः
इत्यत्र क्रोधस्य परमप्राप्यतया तदभिमानविषयत्वाभावात्
कामक्रोधयोरैकाग्र्यमात्रं विवक्षितमित्याह -- कामक्रोधैकनिष्ठा इति।
अयनशब्दोऽत्र आश्रयपरः कामो हि विहन्यमानः क्रोधात्मना परिणमतीति
प्राक्प्रपञ्चितस्मारणे \[3।37\] तात्पर्यान्न पुनरुक्तिः। कामोपभोगार्थमिति
विषयानुभवार्थं परमनिश्श्रेयससाधनभूतपरमपुरुषसमाराधनार्थं यत्कर्तव्यं;
हन्त तदनर्थावहातिक्षुद्रक्षणिकसुखाभासार्थमासीदिति भावः। अन्यायेनेति --
नहि यज्ञादिवन्न्यायार्जितैः कामोपभोगो निष्पाद्यत इति भावः।
द्वितीयान्वयज्ञापनायाऽऽहप्रतीति। प्रवर्तन्ते ईहन्त इत्युभयमत्र
समानविषयं; तत्र ईहया,निष्पादयन्तीति विवक्षितत्वात्अर्थसञ्चयान् इति
द्वितीयान्वयः।  
  
