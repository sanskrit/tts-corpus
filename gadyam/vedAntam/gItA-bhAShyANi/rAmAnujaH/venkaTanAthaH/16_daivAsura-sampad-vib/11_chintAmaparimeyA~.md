+++
title = "11 चिन्तामपरिमेयाञ् च"

+++
  
  
।।16.11।। एवं प्रवर्तकानामुपर्युपरिमनोविकारादय उच्यन्ते --
चिन्तामपरिमेयामित्यादिभिः। अशक्यविषयवृथाप्रयासव्यञ्जनायाऽऽहअद्य श्वो
वेति। अपरिमेयाम् इत्यसङ्ख्येयविषयत्वेनानन्तशाखत्वं विवक्षितमित्याह --
अपरिच्छेद्यामिति। प्रलयान्ताम् इत्यत्र शरीरपातावधिकत्वोक्तिर्मन्दा
अनन्तकालसाध्यमल्पकालेन सिसाधयिषन्तीति तु व्यामोहातिशयख्यापनेन
सप्रयोजनमिदम् प्रलयशब्दश्च प्रसिद्धतमविषय उचितः चिन्तयितॄणां
पुरुषाणामाप्रलयस्थायित्वाभावाच्चिन्तायाः स्वरूपेण प्रलयान्तत्वं
चायुक्तमित्यभिप्रायेणाऽऽहप्राकृतप्रलयावधिकालसाध्यविषयामिति। असङ्ख्येयेषु
चिन्ताविषयेष्वेकैकोऽपि दुस्साध्य इति भावः। प्रयोजनतयाऽभिमतेषु कामोपभोग
एव परमो येषां तेऽत्र कामोपभोगपरमाः तदाहकामोपभोग एवेति।
स्वर्गापवर्गप्रतिषेधार्थ एतावच्छब्द इत्याह -- इतोऽधिक इति। सञ्जातनिश्चया
इति। अत्र निश्चितशब्देभुक्ता ब्राह्मणाः इतिवत्कर्तरि क्त इति भावः।  
  
