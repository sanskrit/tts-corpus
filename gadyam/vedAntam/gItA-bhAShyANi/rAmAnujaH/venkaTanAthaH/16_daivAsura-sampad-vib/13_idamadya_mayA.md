+++
title = "13 इदमद्य मया"

+++
  
  
।।16.13।। एवंसहस्रभगसन्दर्शनात्मकश्च महानन्दलक्षणो मोक्षः इत्यादिभिः
कामोपभोगः परमपुरुषार्थ इति कृत्वा तदर्थमर्थपुरुषार्थस्वीकार इत्युक्तम्
अथ तत्र प्रवृत्तस्य
व्यतिरेकसंज्ञासंस्थावस्थितयोगिवल्लब्धालब्धकृताकृतप्रत्यवेक्षणमुच्यतेइदमद्येत्यादिना।
एतेन पूर्वोक्तचिन्ताविषयानन्त्यमप्युदाहृतं भवति।
वक्ष्यमाणधनव्यतिरिक्तविषयत्वद्योतनाय पुत्रक्षेत्रादिशब्दः।
सात्त्विकानामीश्वराद्यधीनकृताकृतप्रत्यवेक्षणाव्यवच्छेदाय
अहङ्कारगर्भतयाऽपि तथाविधानु सन्धानस्य भ्रान्तिरूपत्वंमया इत्यनेन सूच्यत
इत्याह -- मत्सामर्थ्येनैवेति। एवकाराभिप्रेतं विवृणोति -- नादृष्टादिनेति।
एवमेवोत्तमपुरुषाकृष्टाहंशब्दव्याख्यानरूपेअहमेव
इत्यादावप्यभिप्रायः। इदमस्तीदमपि इति चिन्तायां विषयभूयस्त्वज्ञापनम्।  
  
