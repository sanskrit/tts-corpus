+++
title = "22 एतैर्विमुक्तः कौन्तेय"

+++
  
  
।।16.22।। त्याज्यस्य दोषोक्त्या त्यागो विहितः त्यागस्यैवेदानीं फलप्रवाह
उच्यतेएतैः इति श्लोकेन। मद्विपरीतज्ञानहेतुभिरिति तमःफलोक्तिः तमश्शब्दो
वाऽत्र तत्पर्यन्तलक्षकः तमोद्वारैर्विमुक्तत्वात्तमसाऽपि विमुच्यते
श्रेयश्चरणं च तत्त्वज्ञानपूर्वकमित्यभिप्रायेणाऽऽहलब्धमद्विषयज्ञान
इति। श्रेय आचरतीत्यनेन प्रागुक्तभगवत्प्रद्वेषादिनिवृत्तिर्विवक्षिता।
श्रेयः प्रशस्तं तच्च सङ्ग्रहाद्भगवदानुकूल्यं; तदनुप्रवेशात्सर्वस्य
शास्त्रीयस्येत्यभिप्रायेणाऽऽहमदानुकूल्य इति। ततः श्रेयश्चरणादेव
हेतोरित्यर्थः। मामप्राप्यैव \[16।24\] इत्यादिपरामर्शादिह
परगतिशब्दनिर्दिष्टः प्राप्यपर्यवसानभूमिः परमपुरुष इत्याह -- मामेव परां
गतिमिति।  
  
