+++
title = "01 धर्मक्षेत्रे"

+++
  
  
।।1.1।। **धर्मक्षेत्रे** धर्मस्य स्थानभूते समराध्वरसमुचिते इति
भावः। **कुरुक्षेत्रे** पाण्डवधार्तराष्ट्राणां स्वकूटस्थनामोपलक्षितत्वेन
बहुमानविषय इति भावः। **युयुत्सवः समवेताः** मिथः प्रत्यनीकरूपेण व्यूढा
इत्यर्थः। च एव इत्यव्यय-द्व्यम् अनतिरिक्तार्थम्। यद्वा समस्त-भूमण्डल-वर्तिनां
राज्ञां तत्र समाहारेऽपि तादर्थ्याद् वर्ग-द्वयम् एव
तथाऽभूद् इत्य् एव-काराभिप्रायः। **अकुर्वत** इत्यात्मनेपदेन
कर्त्रभिप्रायक्रियाफलविषयेण स्वार्थतोक्ता।  
