+++
title = "10 तेषां सततयुक्तानाम्"

+++
  
  
।।10.10।। भगवद्गुणविभूतिज्ञानस्य भक्त्युत्पत्तिविवृद्धिहेतुत्वमुक्तम्
तथाविधविवृद्धभक्तेर्भगवत्प्राप्तिपूर्वभाविविशदतमसाक्षात्काररूपावस्थाविशेषहेतुत्वं
भगवत्प्रसादावान्तरव्यापारकमुच्यतेतेषामिति। मयि सततयोगमाशंसमानानामिति। नहि
सततं समाधानरूपो योगः शक्यः। सततशब्देन प्रतिदिनविवक्षा च न स्वारसिकी; न च
प्राप्तिरूपसततयोग इदानीं वृत्तः अत आशंसार्थत्वमेव युक्तमिति भावः। तमेवेति
आशंसाविषयान्तर्गतमेवेत्यर्थः। सततयोगाशंसयैव भजने प्रीतिरूपत्वस्य
फलितत्वात्प्रीतिपूर्वकम् इत्यस्य भजनान्वये प्रयोजनं नास्तिददामि
इत्यनेनान्वये तु भजनावान्तरव्यापारकथनरूपेण
परमोदारत्वादिभगवद्गुणगणप्रकाशनेन च
महत्प्रयोजनमित्यभिप्रायेणप्रीतिपूर्वकं ददामीत्यन्वय उक्तः। मामुपयान्ति
इत्यत्रापरामृष्टपदपदार्थैर्मूढैरैक्यापत्तिर्व्याख्याता।  
  
