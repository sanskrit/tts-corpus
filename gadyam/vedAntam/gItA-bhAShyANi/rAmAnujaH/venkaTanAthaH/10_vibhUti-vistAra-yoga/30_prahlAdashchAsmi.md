+++
title = "30 प्रह्लादश्चास्मि"

+++
  
  
।।10.30।। उपमानमशेषाणां साधूनां यः सदाऽभवत् \[वि.पु.1।15।155\] इत्यादिना
प्रह्लादोत्कर्षः। अहमेवाक्षयः कालः \[10।33\] इति नित्यस्य कालतत्त्वस्य
परस्ताद्वक्ष्यमाणत्वात् यमस्य च पूर्वमुक्तत्वात्तद्व्यतिरिक्तः
पुरुषविशेष इह कालशब्देन विवक्षितः अचेतनस्य च कालस्य गणयितृत्वं न
युज्यतेकलयताम् इत्यस्य विज्ञातृमात्रपरत्वे तेषु कालस्य निर्धारणमयुक्तम्
अतस्तदुचितमर्थविशेषं दर्शयति -- अनर्थेति। नहि मरणातिरिक्तोऽनर्थ इति
भावः। मृगेन्द्रशब्देनैव सिंहस्यातिशयः सिद्धः। पक्षिषु वैनतेयस्य
वेगातिशयाद्वेदमयत्वादिना चोत्कर्षः।  
  
