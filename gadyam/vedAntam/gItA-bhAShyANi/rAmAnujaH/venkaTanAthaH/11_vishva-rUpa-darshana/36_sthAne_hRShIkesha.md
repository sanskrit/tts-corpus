+++
title = "36 स्थाने हृषीकेश"

+++
  
  
।।11.36।। स्थाने हृषीकेष इति श्लोकः श्रीविष्णुपञ्जरादिषु विनियुक्तो
मन्त्रः प्रसिद्धः। स्थाने इत्यस्य
अधिकरणार्थताप्रतीतिव्युदासायाहयुक्तमिति। अत्र जगच्छब्दविवक्षितार्थं तस्य
प्रकीर्तिमूलप्रहर्षनिदानं च व्यनक्तियदेतदिति। प्रहृष्यति इत्यनेन
प्रियातिथिलाभादाविवाक्षिमनः प्रीतिर्विवक्षिता। अनुरज्यते इति तु
पित्रादिषु पुत्रादेरिव स्नेह इत्यपुनरुक्तिः। त्वामवलोक्येत्यनेन रक्षसां
भीतिहेतुप्रदर्शनम्। प्रकीर्त्या इत्यस्यानुषङ्गस्तु विरुद्धत्वादयुक्तः।
अन्यकर्तृकप्रकीर्त्येति तु कल्पनागौरवम्। अवलोकनं तुवीक्षन्ते त्वा
\[11।22\] इति देवासुरादीनां सर्वेषामुक्तमिति भावः।
सिद्धशब्दोऽत्रानुकूलवर्गप्रदर्शनार्थ इत्यभिप्रायेणसिद्धाद्यनुकूलसङ्घा
इत्युक्तम्।  
  
