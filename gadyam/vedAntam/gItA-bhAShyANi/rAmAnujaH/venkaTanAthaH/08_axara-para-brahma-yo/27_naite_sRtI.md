+++
title = "27 नैते सृती"

+++
  
  
।।8.27।। नैती सृती इति श्लोकेन यद्यपि
मार्गचिन्तनमप्युपासनवत्परमपुरुषप्रीत्यर्थमेव तथापि मार्गज्ञानं हि
गन्तुरव्याकुलगमनार्थमिति लोके सिद्धम् अत्रापि तथोपकारः सम्भवन्न
परित्याज्यः तत्प्रसादादेव हि तत्सिद्धिरपीत्यभिप्रायेणाहएताविति। कश्चनेति
कश्चिदपीत्यर्थः। न मुह्यतितत्प्रकाशितद्वारः \[ब्र.सू.4।2।17\]
इत्यादिप्रकारेण स्पष्टमार्गो भवतीत्यर्थः। मार्गद्वयज्ञानं
हेयमार्गप्रहाणार्थमित्यभिप्रायेणाहअपित्विति। गतिज्ञानस्य फलमुपदिश्य
तस्मादिति हेतुतया परामृश्य साक्षाद्योगविधानस्यासङ्गतत्वाद्योगशब्दोऽत्र
ध्यानमात्रविषयः। तच्च ध्यानं प्रस्तुतगतिचिन्तनरूपमेव
भवितुमर्हतीत्यभिप्रायेणाह -- तस्मादिति।  
  
