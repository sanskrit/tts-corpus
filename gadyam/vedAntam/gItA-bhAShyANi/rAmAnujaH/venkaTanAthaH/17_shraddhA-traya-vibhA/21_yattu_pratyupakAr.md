+++
title = "21 यत्तु प्रत्युपकारार्थम्"

+++
  
  
।।17.21।। प्रत्युपकारकटाक्षगर्भमिति --
प्रत्युपकाराभिप्रायपूर्वकमित्यर्थः। एतेन पूर्वकृतप्रत्युपकाररूपता
भाविप्रत्युपकारप्रयोजकता च सङ्गृहीता। द्रव्यरागात्परिक्लेशेन त्यजन् हि
पुरुषः कल्याणमंशं स्वस्मै स्थापयित्वा अन्यत्परस्मै
समर्पयतीत्यभिप्रायेणाऽऽहअकल्याणद्रव्यकमिति। अश्रद्धाहतत्वाद्वा
द्रव्यस्याकल्याणत्वमिह परिक्लिष्टशब्दार्थ इति भावः।  
  
