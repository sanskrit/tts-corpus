+++
title = "22 अदेशकाले"

+++
  
  
।।17.22।। अदेशः कलिङ्गकीकटादिः। अकालो रात्र्यादिः। अपात्राणि
पङ्क्तिदूषकमूर्खतस्करकितवबन्दिवैतालिकादयः। सत्कृतं सत्करणं
तद्रहितमसत्कृतम् तदाहपादप्रक्षालनेति। प्रतिग्रहीतृपुरुषावज्ञैव
क्रियापर्यन्तप्रसारात्तद्विशेषणतया व्यपदिश्यत
इत्यभिप्रायेणाऽऽहसावज्ञमिति। अवज्ञाया
वाचिकादिविषयत्वमाहअनुपचारयुक्तमिति। शास्त्रप्रामाण्यानिश्चयेन
सन्दिग्धपरलोकत्वात् पात्रेभ्यः स्वत्वोत्कर्षाभिमानोच्चासत्कारावज्ञे।
देशादिसम्पत्तावप्यसत्कृतत्वादि परिहर्तव्यम्।  
  
