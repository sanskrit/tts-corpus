+++
title = "06 ये तु"

+++
  
  
।।12.6।। ये तु सर्वाणि इति। देहयात्राशेषभूतानि कृष्यादीनिसकारणानि;
सन्ध्यावन्दनसहितानिसोद्देश्यानि स्वर्गाद्युद्देशेन
चोदितानि। अध्यात्मचेतसा आत्मनि परमात्मनि यच्चेतः; तदध्यात्मम् तेन चेतसा।
मत्पराः अहं परः परमप्राप्यं येषां ते मत्परा इति हृदि निधायमदेप्राकप्या
इत्युक्तम्। अनन्यप्रयोजनेनेति उपलक्षणं भगवद्ध्यानंसततं कीर्तयन्तः
\[9।14\] इत्याद्युक्तानाम्। भगवत्प्राप्त्युपाये प्रयोजनत्वधीर्भवति
तद्बुद्धेर्विधिरिति भावः। स्वयमेवेति -- न तु
फलापेक्षयेत्यर्थः। मृत्युभूतात्संसाराख्यादिति --
निषादस्थपतिन्यायात्समानाधिकरणसमास उचितः। हेयत्वार्थं च
विशेषणमत्रोपयुक्तमिति भावः। मत्प्राप्तिविरोधितयेति
मृत्युत्वोपचारनिमित्तम्। सत्यां हि भगवत्प्राप्तौ अमृतत्वम्। न इत्यस्य
व्यस्ततया क्रियान्वयभ्रमव्युदासायअचिरेणैव कालेन समुद्धर्तेत्यन्वय उक्तः।
