+++
title = "27 रागी"

+++
  
  
।।18.27।। कर्मफलप्रेप्सुः इत्यनेनानुश्रविकस्वर्गादिफलार्थी
त्वस्याभिधानात्रागी इत्यानुषङ्गिकदृष्टफलसङ्गविवक्षामाहयशोर्थीति।
अपात्रव्ययादिराहित्यस्य गुणत्वात्कर्मापेक्षितेति विशेषितम्। काममात्मानं
भार्यां पुत्रं वोपरुन्ध्यान्न त्वेव दासकर्मकरम् \[आ.ध.2।4।9।11\]
इत्याद्युक्तविपरीतस्वभावताऽत्र हिंसात्मकशब्देन
विवक्षितेत्याहपरान्पीडयित्वेति। कर्तृत्वोपयोगायतैः कर्म कुर्वाण इति
फलितोक्तिः। एवंकर्मापेक्षितशुद्धिरहित इत्यपि न हि
दर्शनस्पर्शनादियोग्यशुचित्वमात्रेण कर्मण्यतानिष्पत्तिरिति भावः।  
  
