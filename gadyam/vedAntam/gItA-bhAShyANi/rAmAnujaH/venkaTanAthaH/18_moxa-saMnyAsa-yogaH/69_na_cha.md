+++
title = "69 न च"

+++
  
  
।।18.69।। स्वशास्त्रव्याख्यानस्य स्वप्राप्तिसाधनत्वे द्वारमुच्यते -- न च
तस्मात् इति श्लोकेन। प्रियकृत्तमत्वप्रियतरत्वयोर्हेतुकार्यभावेनभविता
इत्युपात्तक्रिययैवान्वये सम्भवत्यपि कालत्रयवर्तिनिषेधेऽर्थगौरवेण
तात्पर्यसिद्ध्यर्थंमनुष्येष्वितः पूर्वमित्याद्युक्तम्। ननु
शास्त्रस्याधिकारी अपेक्षितः; अतः स तावद्वक्तव्यः अनधिकारी तु तत
एवार्थात् व्युदस्यते प्रधानतमादधिकारिणोऽनन्तरं वा व्यवच्छेद्यतयाऽनधिकारी
वक्तव्यः इह तु तद्वैपरीत्ये किं निबन्धनं इत्यत्राऽऽह -- अयोग्यानामिति
तत्कथनस्य -- अयोग्यान्प्रति कथनस्येत्यर्थः। अनिष्टतमत्वात्
अनिष्टतमत्वज्ञापनार्थमित्यर्थः। योग्यानामकथनस्यानिष्टत्वंप्रोवाच तां
तत्त्वतो ब्रह्मविद्याम् \[मुं.उ.1।2।13\] इति ब्रह्मविद्याप्रवचनस्य
वैधत्वात्। प्रोवाच प्रब्रूयादित्यर्थः। छन्दसि लुङ्लङ्लिटः \[अष्टा.3।4।6\]
इति विधानात्। अन्यथा स गुरुमेवाभिगच्छेत् \[मुं.उ.1।2।12\] इति प्रथमेन
वाक्येनानन्वयात्।  
  
