+++
title = "72 कच्चिदेतच्छ्रुतम् पार्थ"

+++
  
  
।।18.72।। अथार्जुनस्य विदिताशयोऽपि भगवानादरेणाविस्मरणायोपदेशसाफल्यं
जिज्ञासमान इव पृच्छति -- कच्चिदिति। एतदिति
अर्थपर्यन्तत्वाच्छ्रुतमित्यर्थः। धीपर्यन्तं मत्कथितमेतत्किं
निरर्थकमित्यभिप्रायेणैतच्छब्द इत्याह -- मया कथितमेतदिति। अज्ञानसम्मोहः
कच्चित्प्रणष्ट इति श्रुतफलानुयोगः। अज्ञानहेतुकं
भ्रान्तिज्ञानमिहाज्ञानसम्मोहः। येनाज्ञानेन मूढ इत्यस्याज्ञानसम्मोह इति
प्रतिनिर्देशे तेनाज्ञानेन जनितसम्मोह इत्यन्वयो भाव्यः।  
  
