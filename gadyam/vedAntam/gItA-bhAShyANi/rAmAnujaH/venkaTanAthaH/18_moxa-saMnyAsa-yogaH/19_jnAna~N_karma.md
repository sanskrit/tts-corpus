+++
title = "19 ज्ञानङ् कर्म"

+++
  
  
।।18.19।। ज्ञानं ज्ञेयं परिज्ञाता \[18।18\] इत्युक्ता एव पदार्थाःज्ञानं
कर्म च कर्ता च इत्यनूद्यन्ते। ज्ञातृत्वकर्तृत्वयोरवस्थाभेदमात्रत्वात्
ज्ञानोक्त्यैव ज्ञातुरपि सिद्धेरिहानुक्तिः ज्ञेयशब्दस्य च कर्मविषयत्वात्।
करणं तु कर्मानुप्रविष्टत्वान्न पृथग्विभजिष्यते। गुणसङ्ख्यानशब्देन
साङ्ख्यराद्धान्तविवक्षायां प्रमाणाभावात्प्रकृते चानुपयोगात्
गुणस्वरूपगणने च ज्ञानादेरनुप्रवेशाभावात्गुणकार्यगणन
इत्युक्तम्। यथावच्छृणु यथावछ्रवणयोग्यमवधानं कुर्वित्यर्थः। यथावत् इति
विवक्षितं प्रकारमाहगुणतो भिन्नानीति।  
  
