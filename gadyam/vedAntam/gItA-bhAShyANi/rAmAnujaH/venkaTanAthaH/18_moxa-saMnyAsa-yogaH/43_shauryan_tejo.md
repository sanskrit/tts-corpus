+++
title = "43 शौर्यन् तेजो"

+++
  
  
।।18.43।। शूरं भीरुं कविं जडम् इति भीरुप्रतियोगिनि शूरशब्द
इत्यभिप्रायेणाऽऽह -- निर्भयप्रवेशसामर्थ्यमिति। मानसशारीरसंवलनमिदम्।
प्रविष्टस्य परैः परिभवे प्रवेशोऽपि दोषः स्यात्; अतस्तत्परिहाराय तेज
इहोक्तमित्याहपरैरनभिभवनीयतेति। दाक्ष्याद्धृतेर्विशेषोविघ्नोपनिपातेऽपीति
दर्शितः। प्रवृत्तिसामर्थ्यात्प्रवृत्तापरित्यागो ह्यन्य एव। युद्धे चापि
इत्यत्रापिशब्दद्योतितं तीव्रं पलायननिमित्तमाहआत्ममरणनिश्चयेऽपीति।
अत्रेश्वरभावशब्देन
दुष्टनिग्रहशिष्टानुग्रहशक्तिर्विवक्षितेत्यभिप्रायेणाऽऽह --
स्वव्यतिरिक्तेति। सकलजनेति स्वराष्ट्राद्यवच्छिन्नविषयम्।  
  
