+++
title = "74 इत्यहं वासुदेवस्य"

+++
  
  
।।18.74।। मामकाः पाण्डवाश्चैव किमकुर्वत सञ्जय \[1।1\] इति प्रश्ने
कृत्स्नं सङ्गमयतीत्याह -- धृतराष्ट्रायेति। महात्मनः इत्युक्तं व्यनक्ति --
तत्पदद्वन्द्वमाश्रितस्येति। कृष्णाश्रयाः कृष्णबलाः कृष्णनाथाश्च पाण्डवाः
इति ह्यन्यत्रोक्तम्। अत्रचशिष्यस्तेऽहं शाधि मां त्वां प्रपन्नम् \[2।7\]
इति। अद्भुतत्वातिशयाद्रोमहर्षणत्वम्। यथोक्तमश्रौषमिति -- यथा
ताभ्यामुक्तं; तत्र ममाश्रुतांशो नास्तीत्यर्थः। एतेन यथार्थदर्शित्वं
व्यञ्जितम्। यद्वा यथा तव मयोक्तम्; एवमेव श्रुतवानस्मि; ततश्च
यथादृष्टार्थवादित्वं व्यञ्जितं भवति।  
  
