+++
title = "09 कार्यमित्येव यत्कर्म"

+++
  
  
।।18.9।। अथत्यागो हि \[18।4\] इत्यादिना स्मारितमेवोद्धृत्य
सत्त्वकार्ययथावस्थितज्ञानमूलतया तस्यैव शास्त्रीयत्वं द्रढयति --
कार्यमित्येव इति श्लोकेन। नियतस्य तु सन्न्यासः कर्मणो नोपपद्यते \[18।7\]
इति प्रक्रमादिहापि नियतशब्दः कर्मविशेषणमिति तदर्थमाहनित्येति। आहत्य
कार्यत्वं हि प्रयोजनस्यैव। तदर्थतयैव हि साधनस्य कार्यता तस्मादफलस्य कथं
कर्तव्यत्वं इत्यत्राऽऽह -- मदाराधनरूपतया कार्यमिति।
तदभिप्रेतमाहस्वयम्प्रयोजनमिति। कर्तृत्वत्यागोऽप्यत्रानुसन्धेयः। अत एव
ह्यनन्तरश्लोकेत्यागी इति शब्दः सङ्गफलकर्तृत्वत्यागीति व्याख्यायते।  
  
