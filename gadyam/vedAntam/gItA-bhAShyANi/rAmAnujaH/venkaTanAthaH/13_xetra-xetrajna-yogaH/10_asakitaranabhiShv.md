+++
title = "10 असक्तिरनभिष्वङ्गः"

+++
  
  
।।13.10।। पूर्वम्इन्द्रियार्थेषु वैराग्यम् \[13।9\] इति सांस्पर्शिकं
शब्दादिविषये; विरक्तिरुक्ता; इदानींअसक्तिः इत्याभिमानिकेषु
सङ्गरहितत्वमुच्यत इति पुनरुक्तिं
परिहर्तुंआत्मव्यतिरिक्तपरिग्रहेष्वित्युक्तम्। तर्हि गृहस्थस्य
मुमुक्षोराभिमानिकसर्वधर्मपरित्यागेन कथमाश्रमधर्मो निर्वर्त्येत
इत्यत्रोच्यते -- अनभिष्वङ्गः पुत्रदारगृहादिष्विति। नात्र
तेषूपयुक्तानामपि स्वरूपेण त्यागो विवक्षितः; प्रव्रजितस्याप्यवर्जनीयेषु
सङ्गमात्रनिषेधात्;न कुड्यां नोदके सङ्गो न चेले न च विष्टरे। नागारे नासने
नान्ये यस्य वै मोक्षवित्तु सः इति। अतो धर्मोपयुक्तत्वमात्रेण तु परिग्रह
एवेत्यभिप्रायेणाह -- शास्त्रीयेति। सङ्गोऽभिष्वङ्गहेतुः;सङ्गात्सञ्जायते
कामः \[2।62\] इत्युक्तत्वात्। अतः कारणाभावात्कार्याभाव इति भावः।
अभिष्वङ्गोऽतिसक्तिः। सांस्पर्शिकेष्टानिष्टयोः समचित्तत्वस्याशक्यत्वादाह
-- सङ्कल्पप्रभवेष्विति। पुत्रदारादिप्रसङ्गात्तद्विषयत्वं युक्तमेवेति च
भावः।  
  
