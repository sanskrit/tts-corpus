+++
title = "11 मयि चानन्ययोगेन"

+++
  
  
।।13.11।। मयि
इत्यनेनान्यभक्त्युन्मूलनेनाव्यभिचारित्वोपयुक्ताकारविवक्षामाह -- मयि
सर्वेश्वर इति। अनन्ययोगेन इति देवतान्तरादिपरित्यागः सङ्गृहीतः। तत एव
चाव्यभिचारित्वं तन्मूलं स्थैर्यम्; अन्यथा
पुनरुक्तेरित्यभिप्रायेणाहऐकान्त्ययोगेन स्थिरेति। अनन्ययोगेनापृथक्समाधिना
इति शङ्करोक्तमेतेन प्रत्युक्तम्। न व्यभिचरितुं शीलमस्या
इत्यव्यभिचारिणीति। समाधिविरोधपरिहाराद्यर्थंविविक्तेत्यादिअहेरिव
गणाद्भीतः इत्यादिवत्। उक्तं च मोक्षधर्मेनैतादृशं ब्राह्मणस्यास्ति वित्तं
यथैकता समता सत्यता च। सत्यं धृति(शीले स्थिति)र्दण्डनिधानमार्जवं
ततस्ततश्चोपरमः क्रियाभ्यः \[म.भा.12।277।37\] इति। जनोऽत्र
सत्त्वोत्तरेतरः।  
  
