+++
title = "13 महात्मानस्तु माम्"

+++
  
  
।।9.13।। एवमवज्ञाप्रवृत्तमूढभूयिष्ठे लोके निष्फलस्तवावतार इति
शङ्कायामवतारसाफल्यकारिणां महात्मनां वृत्तकथनव्याजेन भक्तिं प्रसञ्जयति --
महात्मानस्त्विति। महात्मशब्देन तुशब्देन च सिद्धं भजनौपयिकमतिशयं दर्शयन्
उद्देश्योपादेयांशं च विभजतेये त्विति। जनाः सुकृतिनः \[7।16\]मामेव ये
प्रपद्यन्ते \[7।14\] इत्यादि प्रागुक्तं प्रतिसन्धापयतिस्वकृतैः
पुण्यसञ्चयैर्मां शरणमुपगम्येति। दैवीं सात्त्विकीम्। भूतादिं
इत्यनेनाशक्यापादानपरत्वं विवक्षितमित्याहवाङ्मनसेति। माम्
इत्यनेनावतारपर्यवसितं सौलभ्यं सहेतुकमाहपरमकारुणिकतयेति। अवतारस्य
दयादिमूलकत्वेन कर्ममूलत्वाभावाज्ज्ञानसङ्कोचाद्यभावोऽव्ययशब्देनोच्यते।
अनन्यमनस्त्वं सहेतुकं विवृणोतिमत्प्रियत्वेति।
अतोऽप्यार्ताद्यधिकार्यन्तरव्यवच्छेदार्थत्वादनन्यप्रयोजनत्वविवक्षाऽत्रोचितामत्प्रियत्वेति।
पार्थशब्देनेन्द्रसूनुस्त्वमपि दैवप्रकृतिरिति सूचितम्।  
  
