+++
title = "03 तेजः क्षमा"

+++
।।16.1 -- 16.5।। एतद्बुद्ध्वा इत्युक्तम्। बोधश्च नाम श्रुतिमयज्ञानान्तरम्
+++(S श्रुत -- )+++ इदमित्थम् इत्येवंभूतयुक्तिचिन्ताभावनामयज्ञानोदेयेन +++(S;;N
चिन्तामयज्ञानोदयेन)+++ विचारविमर्शपरमर्शादिरूपेण
विजातीयन्यक्कारविरहिततद्भावनामयस्वभ्यस्ताकारविज्ञानलाभे सति भवति।
यद्वक्ष्यते +++(S तद्वक्ष्यते N तद्वक्ष्यति)+++ -- विमृश्यैतदशेषेण यथेच्छसी
तथा कुरु +++(XVIII; 63)+++ इति। तत्र श्रुतिमये ज्ञाने गुरुशास्त्रे एव
प्राधान्येन प्रभवतः युक्तिचिन्ताभावनामये तु विमर्शक्षमता असाधारणा
शिष्यगुणसंपत् ( -- रणशिष्य -- ) प्रधानभूता। अतः अर्जुनस्यास्त्येवासौ
इत्यभिप्रायेण वक्ष्यमाणं विमृश्यैतत् इति वाक्यं सविषयं कर्तुं
परिकरबन्धयोजनाभिप्रायेण आह भगवान् गुरुः अभयम् इत्यादि। आसुरभागसन्नविष्टा
तामसी किल अविद्या। सा प्रवृद्धया दिव्यांशग्राहित्या विद्यया बाध्यते (
प्रवृद्धाया -- विद्याया बध्यते) इति वस्तुस्वभाव एषः। त्वं च विद्यात्मानं
दिव्यमंशं सात्त्विकमभिप्रपन्नः तस्मादान्तरीं मोहलक्षणामविद्यां विहाय
बाह्याविद्यात्मशत्रुहननलक्षणं +++(S बाह्यविद्या)+++ शास्त्रीयव्यापारम्
अनुतिष्ठ इत्यध्यायारम्भः। तथाहि -- अभयमित्यादि पाण्डवेत्यन्तम्।
दिव्यांशस्य इमानि चिह्नानि तानि स्फुटमेवाभिलक्ष्यन्ते +++(S;
स्फुटमेवोपलक्ष्यन्ते)+++। दमः +++(S omits दमः)+++ इन्द्रियजयः। चापलं
पूर्वापरमविमृश्य यत् करणम्; तदभावः अचापलम्। तेजः आत्मनि उत्साहग्रहणेन
मितत्वापाकरणम्। दैवी संपदेषा। सा च तव विमोक्षाय; कामनापरिहारात्।
अतस्त्वं शोकं मा प्रापः -- यथा भ्रात्रादीन् हत्वा सुखं कथमश्नुवीय इति।
शिष्टं स्पष्टम्।
