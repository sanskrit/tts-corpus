+++
title = "03 श्री भगवानुवाच"

+++
।।8.3।। अक्षरमिति। बृहत्त्वात् बृंहत्त्वात् बृंहकत्वाच्च परं ब्रह्म। अत
एव अध्यात्मशब्दवाच्यं यतः स्वः अनिवृत्तिधर्मा +++(N निवृत्तिधर्मा K
अनिवृत्तधर्मा)+++ चैतान्याख्यो ( चैतन्यभावः) भावः। तस्य च चैतन्यस्वभावस्य
ब्रह्मणोऽपरिच्छिन्नबाह्यलक्षणतया क्रोडीकृतविश्वशक्तेः ऐश्वर्यलक्षणात्
स्वातन्त्र्यात् बहिर्भावावभासनात्मा +++(N -- भासनात्सः)+++
बहिर्भूतभावान्तरावभासनात्मा +++(S -- भावान्तरभासनात्मा यो विसर्गः)+++ च यो
विसर्गः क्रमेण भूतानां ब्रह्मादिप्रमातॄणां भावानां जडानामुद्भवकारी
जडाजडवैचित्र्यनिर्भासकः। तथा भूतभावस्य विगलितसकलवितथप्रपञ्चस्य
सत्यत्वस्य उद्भवं करोतीति \[स कर्मसंज्ञितः\]।
