+++
title = "20 परस्तस्मात्तु"

+++
।।8.20 -- 8.22।। सर्वतो लोकेभ्यः पुनरावत्तिः न तु मां परमेश्वरं +++(S K omit
परमेश्वरम्)+++ प्राप्य इति स्फुटयति -- पर इत्यादि प्रतिष्ठितमित्यन्तम्।
उक्तप्रकारं कालसंकलनाविवर्जितं तु वासुदेवतत्त्वम्। व्यक्तम् सर्वानुगतम्
तत्त्वेऽपि अव्यक्तम् दुष्प्रापत्वात्। तच्च भक्तिलभ्यमित्यावेदितं प्राक्।
तत्रस्थं च एतद्विश्वं यत्खलु अविनाशिरूपं ( स्वरूपम्) सदा तथाभूतम्। तत्र
कः पुनःशब्दस्य आवृत्तिशब्दस्य चार्थः स हि मध्ये तत्स्वभावविच्छेदापेक्षः।
न च सदातनविश्वोत्तीर्णविश्वाव्यतिरिक्त -- विश्वप्रतिष्ठात्मक +++(SNK n विश्वनिष्ठात्मक -- )+++ परबोधस्वातन्त्र्यस्वभावस्य श्रीपरमेश्वरस्य
तद्भावप्राप्तिः +++(N -- प्राप्तस्य)+++ \[ संभवति \] येन स्वभावविच्छेदः कोऽपि
कदाप्यस्ति \[इति कल्प्येत\]। अतो युक्तमुक्ततम् मामुपेत्य तु +++(VIII 16)+++
इति।
