+++
title = "16 आब्रह्मभुवनाल्लोकाः"

+++
।।8.16।। आ ब्रह्मेति। ब्रह्मलोकप्राप्तानामपि +++(S -- काप्तानामपि)+++
पुनरावृत्तिरस्ति इति सर्वैर्व्याख्यातम्। एतद्भ्युपगमे च
तदुपरितनलोकगतिर्मुक्तिः इत्यभिहितं स्यात्। तच्च न हृदयङ्गममिति
संशयमहामोहकलुषीकृतान्तर्दृशामस्माकं प्रतिभाति। इयमागमाधिगत
व्याख्यावर्तिः +++(S व्याख्यावृत्तिः)+++ -- आब्रह्म यावत् ब्रह्मपदं प्राप्तं
तावत् यस्मात् कस्माच्चित् तिर्यगूर्ध्वादधस्ताद् भुवनात् पुनरावर्तन्ते
चक्रवत् स्थानान्तरमविरतं भ्राम्यन्तो विपरिवर्तन्ते इति।
