+++
title = "14 अनन्यचेताः सततम्"

+++
।।8.12 -- 8.14।। सर्वद्वाराणीत्यादि योगिन इत्यन्तम्। द्वाराणि
इन्द्रियाणि। हृदि इति -- अनेन विषयसंगाभाव उच्यते न तु
विष्ठास्थानाधिष्ठानम्। आत्मनः प्राणम् आत्मसारथिम् इच्छाशक्त्यात्मनि
मूर्ध्नि सकलतत्त्वातीते धारयन् इति कायनियमः। ओमिति जपन् इति वाङ्नियमः।
मामनुस्मरन्निति चेतसोऽनन्यगामिता +++(S चेतसाऽनन्यगामिता)+++। यः प्रयादि --
दिनाद्दिनम् +++(N दिनंदिनं)+++ अपुनरावृत्तये गच्छति। तथा च देहं त्यजन् कथं मे
+++(SN omit मे)+++ पुनरिदं सकलापत्स्थानं शरीरं मा भूयात् इत्येवं यो
मामनन्यचेताः स्मरति सततमेव याति जानाति +++(S omits जानाति)+++ स मद्भावम्
मत्स्वरूपम्। न +++(N नन्वत्र)+++ मुनेः परब्रह्माद्वैतपदोपक्षेपविरोधी
उत्क्रान्तौ ( तत् क्रान्तौ K [n] विरोधीति उत्क्रान्तौ भरः) भरः।
तथाचोक्तम् -- व्यापिन्यां शिवसत्तायाम् उत्क्रान्तिर्नाम निष्फला।  
  
अव्यापिनि शिवे नाम नोत्क्रान्तिः शिवदायिनी।। इति।। यदि वा सतताभ्यासोऽपि
यैर्न कृतः तथापि कुतश्चित् स्वतन्त्रेश्वरेच्छादेर्निमित्तादन्त्ये +++(S
omits स्वतन्त्र -- )+++ एव क्षणे यदा तादृग्भावो जायते तदा
अयमुत्क्रान्तिलक्षण उपायः संस्कारान्तरप्रतिबन्धक उक्तः। अत एव,यदक्षरं
वेदविदो वदन्ति इत्यादिना अभिधास्ये इत्यन्तेन प्रतिज्ञा कृता
क्षणमात्रस्यापि भगवदनुचिन्तनस्य,+++(S चिन्तनमयस्य)+++
सकलसंस्कारविध्वंसनलक्षणाम् अद्भुतवृत्तिं प्रतिपादयितुम्।
यदाहुराचार्यवर्याः,+++(S omits यदाहु -- इति)+++ -- निमेषमपि यद्येकं क्षीणदोषे
करिष्यसि।  
  
पदं चित्ते तदा शंभो किं न संपादयिष्यसि।।  
  
(स्तवचिन्तामणिः श्लो 114) इति। अत एव प्रयाणकाले स्मरणेन विना खण्डना \[
दृष्टा \] इति येषां शङ्का तान् वीतशङ्कान् कर्तुमुक्तम्,अनन्यचेताः सततम्
इति अन्यत्र फलादौ साध्ये यस्य न चेत इत्यर्थः। तस्याहं सुलभ इति। तस्य,+++(S
omit तस्य)+++ न किंचित् प्रयाणकालौचित्यपर्येषाम् तीर्थसेवा उत्तरायणम्
आयतनसंश्रयः  
  
+++(N आवर्तनसंश्रयः)+++ सत्त्वविशुद्धिः +++(SK -- विवृद्धिः)+++ सचिन्तकत्वम् +++(N
सचित्तकत्वम्)+++ विषुवदादिपुण्यकालः दिनम् अकृत्रिमपवित्रभूपरिग्रहः
स्नेहमलविहीनदेहता शुद्धवस्त्रादिपरिग्रहः +++(SN omit परि -- )+++
इत्यादिक्लेशोभ्यर्थनीय इत्यर्थः यत्प्रागुक्तम् -- तीर्थ श्वपचगृहे वा
इत्यादि।
