+++
title = "07 तस्मात्सर्वेषु कालेषु"

+++
।।8.5 -- 8.7।। अथ योऽवशिष्टः प्रश्नः कथं प्रयाणकाले ज्ञेयोऽसि इति तं
निर्णयति -- अन्तकालेऽपि इत्यादि असंशयम् इत्यन्तम्। न केवलं
स्वस्थावस्थायां यावत् अन्तकालेऽपि +++(N कालेऽपीति)+++ । मामेति --
व्यवच्छिन्नसकलोपाधिकम्। कथं च अस्वस्थावस्थायां +++(K [n] अन्तावस्थायाम्)+++
विनिवत्तसकलेन्द्रियचेष्टस्य भगवान् स्मृतिपथमुपेयात् इत्युपायमपि उपदिशति
तस्मादिति। सर्वावस्थासु व्यावहारिकीष्वपि यस्य भगवत्तत्त्वं न हृदयादपयाति
तस्य भगवत्येव सकलकर्मसंन्यासिनः सततं भगवन्मयस्य अवश्यं स्वयमेव
भगवत्तत्त्वं स्मृतिविषयतां यातीति। सदातद्भावभावितत्त्वं च अत्र हेतुः।
अतः एवाह -- येनैव वस्तुना सदा भावितान्तःकरणः +++(NK [n] अन्तःकरणभावः)+++ तदेव
मरणसमये स्मर्यते तद्भाव एव च प्राप्यते इति। सर्वथा मत्परम एव मत्प्रेप्सः
स्यादित्यत्र तात्पर्यम्। न तु यदेवान्ते स्मर्यते तत्तत्त्वमेवावाप्यते +++(N
तत्तदेवावाप्यते)+++ इति। एवं हि सति ज्ञानिनोऽपि
यावच्छरीरभाविधातुदोषविकलितचिवृत्तेर्जडतां प्राप्तस्य तामसस्येव गतिः
स्यात्। न च अम्युपगमोऽत्र युक्तः प्रमाणभूतश्रुतिविरोधात्। अस्ति हि --
तीर्थे श्वपचगृहे वा नष्टस्मृतिरपि परित्यजन् देहम्।  
  
ज्ञानसमकालमुक्तः कैवल्यं याति हतशोकः।। इति +++(PS 83 )+++तस्मादेवं विध्यनुवादौ।
सदा येन भावितमन्तःकरणं तदेवान्ते प्रयाणानन्तरं प्राप्यते। तच्च स्मर्यते
न वा इति नात्र निर्बन्धः। अन्वाचयश्चायम् अपिशब्देन सूचितः। स्मरणस्य
असर्वथाभावं वाशब्दः स्फुटयति। सदा च मत्परमो जनः सर्वथा स्यात् इति
तात्पर्यं मुनिरेव प्रकटयति। यदाह -- तस्मात् सर्वेषु कालेषु मानुस्मर इति।
तेनेत्थमत्र पदसङ्गतिः -- सदा यं यं भावं स्मरन् कलेबरं त्यजति अन्तेऽपि वा
स्मरन् -- वाग्रहणात् अस्मरन् ,वा -- तं तमेवैति। यतोऽसौ सदा तद्भावेन
भावितः। अन्ये तु -- कलेवरं त्यजति सति अन्ते कलेवरत्यागक्षणे
बन्धुपुत्रादिप्रमात्रगोचरे +++(SK [n] -- प्रमात्रन्तरागोचरे)+++
श्वासायासहिक्कागद्गदादिचेष्टाचरमभाविनि क्षणे शरीरदार्ढ्यबन्धप्रतनूभावात्
देहकृतसुखदुःखमोहबन्धे,+++(K -- वन्ध्ये)+++ कालांशे देहत्यजनशब्दवाचेय यदेव
स्मरति तदेव प्रथमसंविदनुगृहीतम् अस्य रूपं संपद्यते। तादृशे +++(SN तादृशि)+++ च
काले स्मरणस्य कारणं सदा तद्भावभावितत्त्वमिति। त्यजति इति सप्तमी योज्या
इति। प्राक्तन एवार्थः। ननु एवमन्तकाले किं प्रयोजनं तत्स्मरणेन क एवमाह
प्रयोजनम् इति किंतु वस्तुवृत्तोपनतमेव तद्भवति तस्मिन्नन्त्ये क्षणे। ननु
पुत्रकलत्रबन्धुभृतेः शिशिरोदकपानादेर्वा अन्त्ये क्षणे दृष्टं स्मरणम् इति
तद्भावापत्तिः स्यात् मैवम्। न हि सोऽन्त्यः क्षणः स्फुटदेहावस्थानात्। न
हि असावन्त्यः क्षणः अस्मद्विवक्षितो भवादृशैर्लक्ष्यते। तत्र त्वन्त्ये
क्षणे येनैव रूपेण भवितव्यं तत्संस्कारस्य दूरवर्त्तिनोऽपि --
जातिदेशकालव्यवहितानामपि +++(SN omit जाति also the following compound word
स्मृति,etc.)+++ आनन्तर्यम् स्मृतिसंस्कारयोरेकरूपत्त्वात् +++(YS IV 9.)+++इति
न्यायेन प्रबोधेन भाव्यम्। तद्वशात् तत्स्मरणं तत्स्मृत्या
तद्भावप्राप्तिः। कस्य चित्तु देहस्य स्वस्थावस्थायामपि तदेव
काकतालीयवशाद्व्यज्यते। यथा मृगादेः पुराणे वर्णनं तत्कृतं तु मृगत्वम्। अत
एव प्रयाणकालेऽपि च माम् +++(VII30 )+++ इत्यादौ अपि च इति ग्रहणम्। ये हि सदा
भगवन्तं भावयन्ति,एवंभूता भविष्यामः इति तेषान्तज्जः
संस्कारोऽन्यसंस्कारप्रतिबन्धी +++(YS I 50 )+++इति न्यायेन
तस्यामलक्ष्यायामन्तदशायां संस्कारान्तरापहस्तनेन तत्संस्कारकृते
तत्तत्त्वस्मरणे,देहसद्भावक्षणकृते च तस्य स्मरणे +++(omits देहसद्भाव --
स्मरणे)+++ अनन्तरं देहविनिपातक्षणे एव कालसंस्कारनिवृत्तेः
तदिदमित्यादिवेद्यविभागानवभासात् संविन्मात्रसतत्त्वपरमेश्वरस्वभावतैव भवति
+++(CA adds इति श्रीमदभिनवगुप्तगुरूणां संमतम् ( संस्मृतम्)+++ after भवति)
इत्यलम् ( इत्यलं बहुना)। असंशयमिति -- नात्र संदेग्धव्यमिति
\[तात्पर्यम्\]।
