+++
title = "37 श्री भगवानुवाच"

+++
।।3.37।। अत्र उत्तरं सत्यपि धर्मे हृदिस्थे आगन्तुकावरणकृतोऽयं +++(N काचरणकृ
)+++ विप्लवो न तु तदभवकृतः +++(N तदभावप्लुतः)+++ इत्याशयेन। काम एष इति।
द्वाभ्यामेतच्छब्दाभ्यामनयोरत्यन्तावैषम्यं +++(S अत्यन्तवैषम्यम्)+++ सूच्यते।
एतौ च कामक्रोधौ नित्यसंबन्धिनौ अन्योन्याविनाभावेन वर्तेते इत्येकरुपतयैव
व्याचष्टे। एष च महस्य सुखस्य अशनः ग्रासकारकः महतः पापस्य हेतुत्त्वाच्च
क्रोध एव पापदायी। एनं च वैरिणं प्राज्ञो जानीयात्।
