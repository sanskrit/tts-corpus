+++
title = "12 इष्टान्भोगान्हि वो"

+++
।।3.12।। न केवलमित्थमपवर्गे यावत्सिद्धिलाभेऽपि अयं मार्गः अभ्यसनीय इत्याह
इष्टानिति। यज्ञतर्पितानि हि इन्द्रियाणि स्थितिं बध्नन्ति यत्रक्वापि
ध्येयादौ इति। अत एव तद्व्यापारे सति तेषां विषयाणां
स्मृतिसंकल्पध्यानादिना भावाः विषयाः इन्द्रियैरेव दत्ताः। यदि
तेषामेवोपभोगाय विषया +++(S K omit विषयाः)+++ न दीयन्ते तर्हि स्तेनत्वं चौर्यं
स्यात् छद्मचारित्वात्। उक्तं हि पूर्वमेव भगवता मूढाचारः स उच्यते +++(II 6 )+++
इति। अतो़ऽयं वाक्यार्थः यः सुखोपायं सिद्धिम् अपवर्गं वा प्रेप्सति तेन
इन्द्रियकौतुकनिवृत्तिमात्रफलतयैव भोगा यथोपनतमासेव्या इति।
