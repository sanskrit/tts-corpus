+++
title = "14 अन्नाद्भवन्ति भूतानि"

+++
।।3.14 3.15।। अन्नादिति। कर्मेति। अन्नात् अविभागभोग्यस्वभावात् कथंचित्
मायाविद्याकालाद्यनेकापरपर्यायात् +++(S N विद्याप्रकृतिकाला )+++ भूतानि
विचित्राणि भवन्ति। तच्च अन्नं पर्जन्यात् अविच्छिन्नसंवित्स्वभावात्
आत्मनः भोक्तृतन्त्रात्मलाभत्वात् भोग्यतायाः। स च पर्जन्यो भोक्ता यज्ञात्
भोगक्रियात्मनः भोगक्रियायत्तत्वात् भोक्तृत्वस्य। भोगक्रिया च कर्मणः
क्रियाशक्तिस्वातन्त्र्यबलात्। तच्च स्वातन्त्र्यम् अविच्छिन्नमपि +++(S
अविच्छन्नमपि अविच्छन्नस्यापि अनवच्छिन्नानन्त )+++
अनवच्छिन्नानन्तस्वातन्त्र्यपूर्णसमुच्चलन्महेश्वरभावपरमात्मब्रह्मणः
संस्पर्शवशात् +++(S K ब्रह्मसंस्पर्श )+++। तच्च +++(omits तच्च)+++
उच्चलदच्छानाछादितैश्वर्यं +++(N इच्छादितैश्वर्यम्)+++ ब्रह्म अक्षरात्
प्रशान्ताशेषैश्वर्यतरङ्गात् संविन्मात्रात्। इत्येवं सुव्यवस्थितो +++(S
स्थितोऽयम् भोगक्रियायाम्)+++ यज्ञः षडरं चक्रं वाहयन् तत्र +++(K omits तत्र S N
substitute तत्तु)+++ अरात्रयसंधानादपवर्गम् अरात्रयतन्त्रणात्
व्यवहारमासूत्रयति इति विद्याविद्योल्लासतरंगसुभगं ब्रह्म ( तरङ्गं ब्रह्म)
यज्ञे एव प्रतिष्ठितम्। अन्ये तु अन्नं तावद्वीर्यलोहितक्रमेण भूतकारणम्
अन्नं च वृष्टिद्वारेण पर्जन्यात् सोऽपि अग्नौ प्रास्ताहुतिः सम्यक् +++(S
omits सम्यक् K omits the entire quotation )+++ इति आदित्यमेति। ततो
वृष्टिर्यज्ञात् यज्ञः क्रियातः सा च ज्ञानपूर्विका ज्ञानमक्षरात् इति। अपरे
तु अन्नं अद्यमानं विषयपञ्चकम् तत् आश्रित्य भूतानि इन्द्रियाणि
विषयाश्चात्मनः स्फुरितरूपाः। अत आत्मैव विषयोपभोगेन पोष्यते। अतश्च
सर्वगतं +++(S अतः सर्वगम्)+++ ब्रह्म कर्मणि प्रतिष्ठितं तन्मयत्वात् तस्य इति ।
