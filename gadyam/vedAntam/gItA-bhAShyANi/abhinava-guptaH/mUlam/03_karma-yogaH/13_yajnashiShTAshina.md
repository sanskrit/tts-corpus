+++
title = "13 यज्ञशिष्टाशिनः सन्तो"

+++
।।3.13।। यज्ञशिष्टेति। अवश्यकर्तव्यतारूपशासनमहिमायातान् भोगान् येऽश्नन्ति
अवान्तरव्यापारमात्रतया अत एव च पृथक्फलत्वाभावाङ्गतया अथ च
इन्द्रियात्मकदेवगणतर्पणलक्षणयज्ञादवशिष्टम्
अन्तःसारस्वात्मस्थित्यानन्दलक्षणविघसं येऽश्नन्ति तत्रारूढा ( तत्रामूढाः)
भवन्ति तदुपादेयोपायतया+++(S तत्रोपादे )+++ तु विषयभोगं वाञ्छन्ति ते
सर्वाकल्बिषैः शुभाशुभैः मुच्यन्ते। ये त्वात्मकारणादिति अविद्यावशात्
स्थूलमेव विषयभोगं परत्वेन +++(S भोगपरत्वेन)+++ मन्वानाः आत्मार्थमिदं वयं कुर्म
इति कुर्वते त एवाघं शुभाशुभात्मकं लभन्ते।
