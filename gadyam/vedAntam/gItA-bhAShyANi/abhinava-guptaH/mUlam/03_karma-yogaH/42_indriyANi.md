+++
title = "42 इन्द्रियाणि"

+++
।।3.42 3.43।। अत्र युक्तिं श्लोकद्वयेनाह +++(S omits श्लोकद्वयेन)+++
इन्द्रियाणीति। एवमिति। यत इन्द्रियाणि शत्रुलक्षणात् विषयात् अन्यानि
तेभ्यश्चान्यत् मनः तस्मादपि बुद्धेर्व्यतिरेकः बुद्धेरपि
यस्यान्यस्वभावत्वं स आत्मा। एवमिन्द्रियोत्पन्नेन क्रोधेन कथं मनसः
बुद्धेरात्मनो वा क्षोभ इति पर्यालोचयेत् इत्यर्थः। रहस्यविदां त्वयमाशयः +++(N
ह्ययमाशयः)+++ बुद्धेः यः परत्र वर्तते परोऽहंकारः सर्वमहम् इत्यभेदात्मा स
खलु परमोऽभेदः। अत एव च परिपूर्णस्य खण्डनाभावात् न क्रोधादय उत्पद्यन्ते
+++(S N उदयन्ते)+++। अतः परमहंकारं परमोत्साहं संविदात्मकं +++(K परोत्साहसंवि )+++
गृहीत्वा क्रोधमविद्यत्मानं शत्रु जहि इति।  
  
।। शिवम्।।
