+++
title = "18 त्वमक्षरम् परमम्"

+++
।।11.18।। समनन्तरेणाध्यायेन य एवार्थ उक्तस्तमेव प्रत्यक्षीकर्तुमर्जुनः
पृच्छति +++(S;N;K [n] add स एव चायमुद्यमः after पृच्छति)+++। यो
ह्युपदेशक्रमेणार्थोऽवगतः स एव प्रत्यक्षसंविदोपारुह्यमाणः स्फुटीभवति।
तदर्थमेवेमे उक्तिप्रत्युक्ती उच्येते -- त्वमक्षरमिति।
सात्वतधर्मगोप्तेति। सत् सत्यं क्रियाज्ञानयोरुभयोरपि भेदाप्रतिभासात्मकं
तथा,+++(S;;N;K [n] add परमगुरौ महादेवेऽर्पणम् before तथा See Ag. XII; 11
and our note No. 13 thereon)+++ सत्तात्मकं प्रकाशरूपं +++(S;K [n] प्रकाशशीलम्)+++
तत्त्वं विद्यते येषां ते सात्वताः। तेषां धर्मः अनवरतग्रहणसंन्यासपरत्वात्
सृष्टिसंहारविषयः सकलमार्गोत्तीर्णः; तं गोपायत्रे। एतदेवात्राध्याये
रहस्यं प्रायशो देवीस्तोत्रविवृतौ मयप्रकाशितम्। तत् सहृदयैः सोपदेशैः
स्वयमेवावगम्यते इति किं पुनः पुनः स्फुटतरप्रकाशनवाचालतया।
