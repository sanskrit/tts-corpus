+++
title = "23 तं विद्याद्"

+++
।।6.20 6.23।। इदानीं तस्य स्वस्वभावस्य ब्रह्मणो बहुतर-विशेषण-द्वारेण स्वरूपं निरूप्यते - यः तीर्थान्तर-कल्पितेभ्यश् च रूपेभ्यो व्यतिरेकः - यत्रेत्यादि, अनिर्विण्णचेतसा इत्यन्तम्। 

**यत्र मनो निरुद्धम् उपरमते** स्वयम् एव।  
**आत्यन्तिकं** विषय-कृत-कालुष्याभावात् **सुखं यत्र वेत्ति**।  

**अपरो लाभो** धन-दार-पुत्रादीनां संनियोग-लब्धश् च योगः अन्यत्र सुख-धीर् निवर्तते च +इति वस्तु-स्व-भावो ऽयम् इत्य् अर्थः।  
**न विचाल्यते** विशेषेण न चाल्यते अपि तु संस्कार-मात्रेणैवास्य प्रथम-क्षण-मात्रम् एव चलनं कारुण्यादि-वशात्,+++(5)+++ न तु मूढतया विनष्टो "बताहम्! किं मया प्रतिपत्तव्यम्" इत्यादि।  

**दुःखसंयोगस्य वियोगो** यतः,  
**स** च **निश्चयेन** आस्तिकताजनितया श्रद्धया सर्वथा **योक्तव्यः** अभ्यसनीयः।  
**अनिर्विण्णम्** उपेय-प्राप्तौ दृढ-तरं  
संसारं दुःख-बहुलम् प्रति **निर्विण्णं** वा  
+++(S N omit वा)+++ **चेतो** यस्य।
