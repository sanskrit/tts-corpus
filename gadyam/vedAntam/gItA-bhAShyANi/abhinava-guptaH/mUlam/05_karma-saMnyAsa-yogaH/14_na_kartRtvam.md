+++
title = "14 न कर्तृत्वम्"

+++
।।5.14।। यतः न कर्तृत्वमिति। एष आत्मा न किंचित् कस्यचित् करोति
प्रवृत्तिस्तु अस्य स्वभावमात्रं न फलेप्सया। तथाहि संवेदनात्मनो भगवतः
प्रकाशानन्दस्वातन्त्र्यपरमार्थस्वभावस्य
स्वभावमात्राक्षिप्तसमस्तसृष्टिस्थितिसंहृतिप्रबन्धस्य स्वस्वभावान्न
मनागप्यपायो जातुचित् इति न कर्त्रवस्था अतिरिक्तं कर्तृत्वं किंचित्।
तदभावात् कानि कर्माणि तदसत्वे कस्य फलम् को वा कर्मफलसंबन्धः कर्म अत्र
क्रिया कर्मफलमपि +++(S क्रियाफलमपि च कर्म )+++ च क्रियाफलमेव। तथाहि
दण्डचक्रपरिवर्तनादिक्रिया नान्या। न च सा घटनिष्पादिता
संविदन्तवंर्त्तित्त्वात्। अस्माच्चेतनः +++(K तस्मात् omits अस्मात्
सिद्धान्तः)+++ स्वतन्त्रः परमेश्वर एव तथा तथा भाति इति न तद्व्यतिरिक्तं
क्रिया तत्फलादिकमिति सिद्धान्तः।
