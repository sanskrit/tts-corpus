+++
title = "06 ये तु"

+++
।।12.6 -- 12.8।। येत्वित्यादि आस्थित इत्यन्तम्। प्रागुक्तोपदेशेन +++(S
प्रागुपदेशेन)+++ तु ये सर्वं मयि संन्यस्यन्ति; तेषामहं समुद्धर्त्ता
सकलविघ्नादिक्लेशेभ्यः। चेतस आवेशनं व्याख्यातम्। तथा च एष एवोत्तमो योगः;
अकृत्रिमत्त्वात्। तथा च मम स्तोत्रे -- विशिष्टकरणासनस्थितिसमाधिसंभावना  
  
विभाविततया यदा कमपि बोधमुल्लासयेत्।  
  
न सा तव सदोदिता स्वरसवाहिनी या चिति  
  
र्यतस्त्रितयसन्निधो स्फुटमिहापि संवेद्यते।। यदा तु विगतेन्धनः
स्ववशवर्त्तितां संश्रय  
  
न्नकृत्रिमसमुल्लसत्पुलककम्पबाष्पानुगः।  
  
शरीरनिरपेक्षतां स्फुटमुपाददानश्चितः  
  
स्वयं झगिति बुध्यते युगपदेव बोधानलः।  
  
तदैव तव देवि तद्वपुरुपाश्रयैर्वर्जितं ( -- वपुरुपाशयैर्वर्जितं N --
वपुरुपाशयैर्वर्जितं (श्रितैर्वर्जितं)  
  
महेशमवबुध्यते विवशपाशसंक्षोभकम्।।  
  
इत्यादि।
