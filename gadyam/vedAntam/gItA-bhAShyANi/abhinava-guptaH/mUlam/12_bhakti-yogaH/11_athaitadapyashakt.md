+++
title = "11 अथैतदप्यशक्तोऽसि कर्तुम्"

+++
।।12.11।। अथेति। यदि च **भगवत्-कर्म** कर्तुं **न** शक्तोऽसि; +++(N न शक्नोषि)+++ ;
अज्ञत्वात्, शास्त्रोक्त-क्रमावेदनात्  
तत् सर्वं मयि संन्यसेः +++(N संन्यस्येः)+++ आत्म-निवेदन-द्वारेणेत्याशयः। 

अमुमेवाशयमाश्रित्य लघुप्रक्रियायां मयैवोक्तम् -- 

> ऊनाधिकम् अविज्ञातं  
> पौर्वापर्यविवर्जितम्।  
> यच् चावधानरहितं  
> बुद्धेर्विस्खलितं च यत्।।  
> तत्सर्वं मम सर्वेश  
> भक्तस्यार्तस्य दुर्मतेः।  
> क्षन्तव्यं कृपया शम्भो  
> यतस्त्वं करुणापरः।।  
> अनेन स्तोत्रयोगेन  
> तवात्मानं निवेदये +++(S निवेदयेत)+++।  
> पुनर् निष्कारणमहं  
> दुःखानां नैमि पात्रताम्।। 

इति  
  
पारमेश्वरेषु हि सिद्धान्तशास्त्रेषु आत्मनिवेदने अयम् एवाभिप्रायः।
