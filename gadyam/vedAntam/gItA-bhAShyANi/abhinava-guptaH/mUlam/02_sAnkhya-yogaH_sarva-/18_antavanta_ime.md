+++
title = "18 अन्तवन्त इमे"

+++
।।2.19।। अन्तवन्त इति। देहाः निरुपाख्याताकले +++(S निरुपाख्यकाले)+++
स्थूलविनाशयोगिनः तदन्यथानुपपत्तेरेव च विनाशिनः
प्रतिक्षणमवस्थान्तरभागिनः। यदुक्तम्  
  
अन्ते पुराणतां +++(S पुराणं दृष्ट्वा)+++ दृष्ट्वा प्रतिक्षणं नवत्वहानिरनुमीयते
इति। मुनिनापि  
  
कलानां पृथगर्थानां प्रतिभेदः क्षणे क्षणे।  
  
वर्तते सर्वभावेषु सौक्ष्म्यात्तु न विभाव्यते।।  
  
+++(M Santi. Moksa. Ch. 308 verse 121 )+++ इति।  
  
पृथगर्थानामति पृथगर्थक्रियाकारित्वादिति यावत्। देहा अन्तवन्तः
विनाशिनश्च। आत्मा तु नित्यः यतोऽप्रमेयः। प्रमेयस्य तु जडस्य परिणामित्वम्
न तु अजडस्य चिदेकरूपस्य स्वभावान्तरायोगात्। एवं देहा नित्यमन्तवन्त इति
शोचितुमशक्याः। आत्मा नित्यमविनाशी तेन न शोचनार्हः। तन्त्रेण अयमेकः
कृत्यप्रत्ययो द्वयोरर्थयोर्मुनिना दर्शितः अशोच्यान् इति।  
