+++
title = "31 यज्ञशिष्टामृतभुजो यान्ति"

+++
।।4.31।। यज्ञेति। यज्ञेन शिष्टम् आहृतं यज्ञाच्च +++(N यज्ञाश्च)+++
निजकरणतर्पणरूपादवशिष्टं वा स्वात्मविश्रान्तिरूपं परानन्द +++(N परानन्दं)+++
निरानन्दात्मकममृतमुपभुञ्जाना अपि +++(N भुञ्जाना इति यथेच्छम्)+++ यथेच्छं
संसृज्यन्ते ब्रह्मतयेति। तदुपरम्यते अतिरहस्यस्फुटप्रकटनवाचालतायाः। अत्र
बहुतरो रहस्यरसः अन्तःसंलीनीकृतोऽपि निबिडतरभक्तिसेवासम्प्रसादितगुरुचरण +++(S
N गुरुवचनसं )+++ संप्राप्तसंप्रदायमहौषधसमीकृतधातूनां चर्वणादिविषयतां
भूतार्थास्वादहेतुतां च प्रतिपद्यते ( प्रतिपाद्यते)। अत्र व्याख्यान्तराणि
टीकाकारैः प्रदर्शितानि। तानि अस्मद्गुरुपादनिरुक्तानि च स्वयमेव सचेतसः
संप्रधार्यन्तामितिं किमन्येन +++(omits किमन्येन)+++ हन्त
व्याख्यातृवचनदूषणाविनोदनेन। तदुपक्रान्तमेवोपक्रम्यते +++(S पगम्यते)+++।
