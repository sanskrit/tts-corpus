+++
title = "25 दैवमेवापरे यज्ञम्"

+++
।।4.25।। दैवमेवेति। अपरे दैवानि क्रीडनशीलानि +++(K क्रीडाशीलानि)+++ इन्द्रियाणि
आश्रित्य यः स्थितो यज्ञो निजविषयग्रहणलक्षणः तमेव परितः उपासते
आमूलाद्विमृशन्ते स्वात्मलाभं लभन्ते। अत एव ते योगिनः सर्वावस्थासु सततमेव
योगयुक्तत्वात्। नित्ययोगे ह्यत्रायं मत्वर्थीयः इनिः । एनमेव च
विषयग्रहणात्मकं यज्ञं यज्ञेनैव तेनैव उक्त लक्षणेन अपरे पूरयितुमशक्ये
ब्रह्माग्नौ जुह्वति इति कैश्चित् व्याख्यातम्। मुनेस्तु
पौर्वापर्याविरुद्धत्वात् योऽर्थ तस्य हृदि स्थितः तं प्रकाशयामः।
केचिद्योगयुक्तः सन्तो दैवं नानारूपेन्द्रादिदेवतोद्देशेनैव बाह्यद्रव्यमयं
यज्ञमुपाचरन्ति। तं च क्रियमाणमेव यज्ञं यज्ञेन कर्तव्यमिदमित्येव बुद्ध्या
फलानपेक्षया +++(S पेक्षितया)+++ अपरे दुष्पूरे ब्रह्माग्नौ अर्पयन्तीति
द्रव्ययज्ञा अपि परं +++(omits परम)+++ ब्रह्म यान्ति। यतो वक्ष्यते
सर्वेऽप्येते यज्ञविदः इति (गीता 4.30) श्रुतिरपियज्ञेन यजमयजन्त देवाः(ऋ.
सं. X 164 50 ) इति।
