+++
title = "28 द्रव्ययज्ञास्तपोयज्ञा"

+++
।।4.27 4.28।। सर्वाणीति। द्रव्ययज्ञा इति। ते च सर्वानिन्द्रियव्यापान्
मानसान् व्यापारान् मुखनासिकानिर्गमनमूत्राद्यधोनयनादीन् वायवीयांश्च
आत्मनो मनसः +++(N मनसश्च)+++ संयमहेतौ योगनाम्नि ऐकाग्र्यवह्नौ
सम्यग्ज्ञानपरिदीपिते ( परिबोधिते) पूरयितव्ये निवेशयन्ति। गृह्यमाणं विषयं
संकल्प्यमानं वा तदेकाग्रतयैव परित्यक्तान्यव्यापारया +++(N तत्परित्यक्तान्य
)+++ बुद्ध्या गृह्णन्ति इति तात्पर्यम्। तदुक्तं शिवोपनिषदि भावेऽत्यक्ते +++(S
N भावे त्यक्ते)+++ निरुद्धा चित् +++(N चेत्)+++  
  
नैव भावान्तरं व्रजेत्।  
  
तदा तन्मध्यभावेन +++(K तन्मयभावेन)+++  
  
विकसत्यति भावना।।4. (विज्ञानभैरव 62 ) इति।  
  
एवं योगयज्ञाः व्याख्यातः।
