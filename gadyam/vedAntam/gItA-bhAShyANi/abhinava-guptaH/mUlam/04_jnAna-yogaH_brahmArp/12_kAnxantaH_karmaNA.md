+++
title = "12 काङ्क्षन्तः कर्मणाम्"

+++
।।4.11 4.12।। यतः ये यथेति। कांक्षन्त इति। ये यथैव +++(S K ययैव)+++ बुद्ध्या
मामाश्रयन्ते तान् प्रति तदेव स्वरूपमहं गृह्णन् ताननुगृह्णामि। एवमेव
मदीयं मार्गं मन्मया अमन्मयाश्च सर्व एवानुवर्तन्ते। न हि
ज्योतिष्टोमादिरन्यो मार्गः मदीयैव सा तथेच्छा। वक्ष्यते हि चातुर्वर्ण्य
मया सृष्टमिति। अन्यस्तु आह लिङ्गर्थे लट् यथा अतिरात्रे षोडशिनं गृह्णन्ति
इत्यत्र +++(S omits इत्यत्र)+++ गृह्णीयु इत्यर्थः एवमिहापि अनुवर्तन्ते +++(N
omits अनुवर्तन्ते)+++ अनुवर्तेरन् इति। मानुषे एव लोके भोगापवर्गलक्षणा
सिद्धिः नान्यत्रेति।
