+++
title = "30 अपरे नियताहाराः"

+++
।।4.29 4.30।। एवं द्रव्ययज्ञः तपोयज्ञो योगयज्ञश्चोक्तलक्षणाः।
स्वाध्यायज्ञानयज्ञाश्च ये ते संप्रति लक्ष्यन्ते अपाने इति। अपरे इति।
प्राणम् उदयमानं +++(N उदीयमानम्)+++ नादं +++(S omit नादम्)+++
प्रणवादिमात्रालयान्तम् अपाने अस्तं याति स्वानन्दान्तः प्रवेशात्मनि
जुह्वति इति पिण्डस्थैर्यात्मा स्वाध्यायः। शिष्यात्मना च नयानयग्रहणाय
केचिदस्तं यान्तम् उदी(द) यमाने संवेश्य तदेकीकारेण अपवर्गदानात्+++(S
अपवर्गात्)+++ आत्मनि शिष्यात्मनि च शोधनबोधनप्रवेशनयोजनरूपे स्वाध्याययज्ञे
+++(S N स्वाध्यायज्ञाने)+++ स्वपरानन्दमये प्रतिष्ठितमनसः। अत एव पूरकः
प्रथममुक्तः चरमं रेचकः। प्रथमेन च पादेन +++(N भागेन)+++ विषयभोगान्तर्मुखीकरणं
द्वितीयेन महाविदेहधारणाक्रमाद्विषयग्रहणाय निस्सरणं +++(N विसारणम्)+++
ध्वन्यते। अतश्च स्वाध्याययज्ञेभ्यो न अन्ये ज्ञानयज्ञाः। एत
एवोक्तव्यापारपरिशीलनावशपरिपूरितस्वात्मशिष्यात्ममनोरथाः द्वे अप्येते गती
निरुध्य आहारं विषयभोगात्मकं नियम्य प्राणान् सकलचित्तवृत्त्युदयान्
प्राणेषु परनिरानन्दोल्लासेषु जुह्वति कुंभकप्रशान्त्या अर्पयन्ति +++(S omits
अर्पयन्ति)+++। सर्वे चैते द्रव्ययज्ञात् प्रभृति ज्ञानयज्ञान्तं यज्ञस्य
तत्त्वज्ञाः तेनैव च क्षपितकल्मषाः समूलोन्मूलितभेदवासनामयमहामोहाः।
