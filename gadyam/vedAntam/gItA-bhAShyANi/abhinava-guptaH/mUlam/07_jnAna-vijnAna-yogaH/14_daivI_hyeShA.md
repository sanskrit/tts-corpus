+++
title = "14 दैवी ह्येषा"

+++
।।7.14।। कथं खलु सत्त्वादिमात्रस्थिता भगवतस्तत्त्वं न विदुः इत्याह
दैवीति। देवः क्रीडाकरः तत्र भवा दैवी क्रीडा ममेयमित्यर्थः। तेन
सत्त्वादीनां वस्तुतः संविन्मात्रपरब्रह्मानतिरिक्ततायामपि यत्
तदरिक्ततावगमनं +++(N तदतिरिक्तभावगमनम्)+++ तदेव गुणत्वं
भोक्तृतत्त्वपारतन्त्र्यं भोग्यत्वम्। तच्च भेदात्मकं रूपं
संसारिभिरनिर्वाच्यतया तान् प्रति मायारूपम्। अतो ये
परमार्थब्रह्मप्रकाशविदः ते तदनतिरिक्तं विश्वं पश्यन्तो गुणाना
सत्त्वादीनां गुणतालक्षणां भेदावभासस्वभावां मायाम् अतितरन्ति इति मामेव
इत्येवकारस्याशयः। ये तु यथास्थित ( यथास्थितभेद ) भेदावभासमात्रं विदुः ते
मायां नातिक्रामन्ति +++(S नातिवर्तन्ते)+++ । तद्युक्तमुक्तम् न त्वहं तेषु इति।
