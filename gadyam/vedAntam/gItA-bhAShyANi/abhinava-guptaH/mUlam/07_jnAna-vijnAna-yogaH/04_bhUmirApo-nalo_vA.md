+++
title = "04 भूमिरापोऽनलो वायुः"

+++
।।7.4 7.5।। भूमिरिति। अपरेति। इयमिति प्रत्यक्षेण या संसारावस्थायां।
सर्वजनपरिदृश्यमाना सा चैकैव सती प्रकाराष्टकेन भिद्यते इति
एकप्रकृत्यारब्धत्वादेकमेव विश्वमिति प्रकृतिवादेऽपि अद्वैतं प्रदर्शितम्।
सैव जीवत्वं पुरुषत्वं प्राप्ता परा ममैव नान्यस्य च। सा +++(S omits सा)+++
उभयरूपा वेद्यवेदकात्मकप्रपञ्चोपरचनविचित्रा तत एव
स्वात्मविमलमुकुरतलकलितसकलभावभूमिः स्वस्वभावात्मिका सततमव्यभिचारिणी
प्रकृतिः। इदं जगत् भूम्यादि।
