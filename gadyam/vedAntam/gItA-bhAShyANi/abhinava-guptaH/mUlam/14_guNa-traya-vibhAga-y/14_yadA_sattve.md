+++
title = "14 यदा सत्त्वे"

+++
।।14.14 -- 14.15।। यदेति। रजसीति। यदा समग्रेणैव जन्मना
अनवरतसात्त्विकव्यापाराभ्यासात् सत्त्वं विवृद्धं भवति; तदा
प्राप्तप्रलयस्य शुभलोकावाप्तिः। एवं जन्माभ्यस्तराजसकर्मणः प्रयाणात्
विमिश्रोपभोगाय ( विशिष्टोपभोगाय S;N (विशिष्टोप) विमिश्रोपभोगाय)
मानुष्यावाप्तिः +++(S;;N मानुष्याप्तिः)+++। तथा; तेनैव क्रमेण +++(S substitutes
क्रमेण with प्रकारेण)+++ यदा समग्रेण जन्मना तामसमेव कर्म अभ्यस्यते तदा
नरकतिर्यग्वृक्षादिदेहेषु उत्पद्यते। ये तु व्याचक्षते मरणकाले एव सत्त्वादौ
विवृद्धे एतानि फलानि इति ते न सम्यक् शारीरेऽनुभवे प्रविष्टाः। यतः
सर्वस्यैव सर्वथा अन्त्ये क्षणे मोह एवोपजायते। अस्मद्व्याख्यायां च
संवादीनि इमानि; श्लोकान्तराणि,\[च\]।
