+++
title = "18 यस्मात्क्षरमतीतोऽहमक्षरादपि"

+++
।।15.16 -- 15.18।। द्वावित्यादि पुरुषोत्तम इत्यन्तम्। 

**द्वाविमौ पुरुषौ** इति ग्रन्थेनेदम् उच्यते --  
लोके तावद् अप्रबुद्ध-स्वभावोऽपि सर्वः पृथिव्य्-आदि-भूतारब्ध-शरीरम् आत्मानं चेतनं क्षर-रूपं जानाति  
इति लोकस्य मूढत्वात् द्वैत-धीर् न निवर्तते।

अहं तु सकलानुग्राही द्वैत-ग्रन्थिं विभिद्य सकल-लोक-व्यापकतया वेद्य इति। 

क्षरम् अतीतः; भूतानां जडत्वात्।  
अक्षरमतीतः; आत्मनो ऽप्रबुद्धत्वे सर्वव्यापकत्व-खण्डनात्। 

**पुरुषोत्तमो** लोके वेदेऽपि सः उत्तमः पुरुषः इत्य्-आदिभिर् वाक्यैः स एव परमात्मा अद्वयः एवमुच्यते।