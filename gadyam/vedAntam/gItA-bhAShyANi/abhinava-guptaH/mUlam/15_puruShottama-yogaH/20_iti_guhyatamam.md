+++
title = "20 इति गुह्यतमम्"

+++
।।15.20।। इतीति। गुह्यतमं; सर्वाद्वयप्रतिपादकत्वात्। एतदेव बुद्ध्वा
बुद्धिमत्त्वं; न तु व्यवहारबुद्ध्या। एतेन च ज्ञातेनैव कृतकृत्यता; न तु
कृतेनापि शत्रुविजयार्थाहरणस्त्र्युपभोगादिना +++(omits शत्रु)+++। चकारः
अद्भुतद्योतकः। कृतेन +++(N एतेन)+++ हि कृतकृत्यता दृष्टा; एतेन तु ज्ञातेनैवेति
+++(;N ज्ञानेनैवेति)+++ चित्रम्। इतिशब्देन शास्त्रस्य समाप्तिः सूचिता;
वक्तव्यस्य परिपूर्णतया समाप्तत्वात्। तथा हि -- षोडशाध्यायेन शिष्यस्य
अर्जुनस्य केवलं योग्यता प्रतिपाद्यते। न तु उपदिश्यते किञ्चित्। दैवी
ह्येवंविधा संपत्; आसुरी चाविद्यामयी; एतादृशी +++(S; तादृशी)+++ संपत् त्वं च
विद्यामयीं दैवीं संपदमभिप्राप्तः इत्येतावति हि तात्पर्यम्। यद्वक्ष्यति
मा शुचः संपदं दैवीम् इति। अत एव पूर्वं विद्याविद्यासंघट्टनिरूपणावसरे (
संबद्धनिरूपण N संघध्व (र्ष) -- ) देवासुरसंग्रामच्छलेन विद्याविद्ययोः
संघर्षः इति सूचितम्। एवं च शिष्यस्वरूपे प्राधान्येन निरूप्यमाणे प्रसंगतः
अन्यदप्युक्तम्; इत्यध्यायद्वयं भविष्यति। उपदेशस्त्वित एव परिसमाप्तः।
सर्वभावेन हि परमेश्वरभजनम् आवेशरूपं प्राप्यम् ( प्राप्तम्)। तदर्थं
चान्यत् सर्वमित्युक्तं प्राक्। सर्वमाहेश्वरस्वरूपावेश एव,हि परमं शिवम्
इति।  
  
