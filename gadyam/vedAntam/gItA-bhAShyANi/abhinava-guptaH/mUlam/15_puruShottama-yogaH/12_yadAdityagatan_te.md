+++
title = "12 यदादित्यगतन् तेजो"

+++
।।15.12 -- 15.14।। यदादित्येत्यादि चतुर्विधमित्यन्तम्।
अर्कादितेजस्त्रयरूपतया दशमाध्यायसूचितसृष्टिस्थितिसंहार \[कर्तृत्व\]
प्रकटीकरणे श्रीगुरवः प्राहुः +++(;N श्रीगुरवस्त्त्वाहुः)+++ -- भूतपञ्चकस्य
समस्तव्यस्ततया यल्लोकधारकत्वं ( लोकद्वयाधारकत्वं च) तद्भगवत एव
माहेश्वर्यमित्येतदनेन \[उक्तमिति\]। तथाहि -- रवितेजसः प्रकाशकत्वं
धारकत्वं च तेजोधराद्वयतादात्म्यात्। तदेतदुक्तम् यदादित्यगतम् इति
गामाविश्य च इति चार्धद्वयेन। चान्द्रं तेजः प्रकाशकं पोषकं च;
धराजलतेजोयोगात् +++(K. omits धरा)+++। तदुक्तम् यच्चन्द्रमसि इत्यनेन भागेन
पुष्णामि चौषधीः सर्वाः सोमो भूत्वा रसात्मकः +++(;N omit चौषधीः -- त्मकः)+++
इति चार्धश्लोकेन। वाह्नं तु तेजः प्रकाशनशोषणदहनस्वेदनपचनात्मकं
पृथिव्यप्तेजोवायुयोगात्। तदेतदिहोक्तम् +++(N तदेवेहोक्तम्)+++ यच्चाग्नौ
इत्यनेन; अहं वैश्वानरः इत्यनेन च +++(S;;N इति श्लोकेन च)+++। नभस्तु
बोधावकाशरूपतया सर्वगतमेव।
