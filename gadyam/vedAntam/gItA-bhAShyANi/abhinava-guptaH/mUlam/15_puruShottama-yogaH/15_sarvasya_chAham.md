+++
title = "15 सर्वस्य चाहम्"

+++
।।15.15।। अत एव बोध्यरूपतामुक्त्वा
तद्बोध्यस्वरूपपृष्टपतितस्वातन्त्र्यबोधस्वभावमात्मानं परस्वभावं
परमेश्वररूपं +++(;N परमेश्वरस्वरूपं)+++ सर्वज्ञानस्वतन्त्रं सर्वकर्तारं
दर्शयितुमाह -- सर्वस्येति। सर्वस्य वेद्यस्य यत् हृत्
समस्ताहरणस्वतन्त्रबोधस्वभावं; तत्र अहमिति यो विमर्शः तत एव
अपूर्वाभासनामयं ( अपूर्वावभासना -- ) ज्ञानं विश्वमहासृष्टिरूपम् अयं घट
एव इति सर्वात्मकभावखण्डनासारं विकल्पज्ञानात्मकमपोहनं +++(;N विकल्पनाज्ञाना
-- )+++ पाशवसृष्टिरूपमायामयप्रमात्रुचितम् स्मरणं च संस्कारशेषतां नीतस्य
संहृतस्य पुनरवभासनात्मकमिति। इयता समस्तज्ञानानि संहृतानि इति
सर्वज्ञतापूर्वकं स्वातन्त्र्यरूपं कर्तृत्वमुक्तम्। सर्वैरिति -- संभूय
किल सर्वशास्त्राणां परमेशतत्त्वमेव निरूप्यम्। वेदवेदान्तकर्तृत्वेन
कर्मफलतत्संबन्धादिद्वारतया अशेषविशेषनिर्माणे; तदुन्मूलनेन पुनः
स्वरूपप्रतिष्ठापने ( -- प्रतिष्ठा भगवत एव) भगवत एव स्वातन्त्र्यमिति
विश्वकर्तृत्वमुक्तम्। अन्ये तु अपोहनम् अनेन अकृतेन +++(S;;N
अन्येनाकृतेनेदं)+++ इदं भवति इति व्यतिरेकबुद्धिः। वेदान्तं करोति
इत्यात्मसाद्भावेन +++(;N सद्भावेन)+++। एवं +++(N एतं)+++ वेदम्।
