+++
title = "02 अधश्चोर्ध्वम्"

+++
।।15.1 -- 15.2।। ऊर्ध्वमूलमिति। अधश्चेति। अनेन शास्त्रान्तरेषु यदुच्यते
अश्वत्थः सर्वं; स एवोपासनीयः इत्यादि; तस्य भगवद्ब्रह्मोपासा
तात्पर्यमित्युच्यते। मूलं प्रशान्तरूपम् +++(K प्रशान्तं रूपम्)+++। तत्
ऊर्ध्वं; सर्वतो हि निवृत्तस्य तदाप्तिः। छन्दांसि पर्णानि इति -- यथा
वृक्षस्य मानत्वफलवत्त्वसरसतादयः +++(S; फलत्व -- )+++ पर्णैः सूच्यन्ते; एवं
ब्रह्मतत्त्वस्य वेदोपलक्षितशास्त्रद्वारिका प्रतीतिरित्याख्यायते। गुणैः;
सत्त्वादिभिः प्रवृद्धाः; देवादिस्थावरान्ततया। तस्य च शुभाशुभात्मकानि
कर्माणि अधस्तनमूलानि +++(;N -- मूलानि यस्य)+++।
