+++
title = "11 यतन्तो योगिनश्चैनम्"

+++
।।15.9 -- 15.11।। एवं सृष्टौ संहारे च एतैः साहित्यम् अस्योक्त्वा स्थिताव् अपि स्थानासन-मननादि-रूपायां +++(N ममतादि)+++ विषय-ग्रहणात्मिकायां +++(omits स्थितावपि
-- त्मिकायाम्)+++ तत्-सहितस्यैवास्य व्यापार इति निश्चीयते -- श्रोत्रमित्यादि अचेतस इत्यन्तम्।

मनः इत्यनेनान्तःकरणमुपलक्ष्यते। अत एव
शरीरस्थितियोगात्तिष्ठन्तम् शरीरान्तरग्रहणाय उत्क्रामन्तम् विषयान्वा
भुञ्जानं मूढा न पश्यन्ति; अप्रबुद्धत्त्वात्। प्रबुद्धास्तु सर्वत्रैव
बोधरूपमेव अनुसंदधाना +++(S;;N -- रूपमनुसंदधानाः)+++ जानन्त्येव;
इत्यलुप्तमसमाधयः; तेषां यत्नपरत्त्वात्। ,अकृतात्मनां तु यत्नोऽपि न फलाय;
अपरिपक्वकषायत्त्वात्। न हि शरदि सलिलादिसामग्रीसंमर्देऽपि धान्यबीजानि
उप्यमानानि फलसंपदे अलम्। अत एव सामग्री एव सा अस्य न भवति। अन्यदेव किल,+++(S
omits किल)+++ मधुमाससंभृतजलधरपटलीप्रेरितमम्भः काचिदेव च सा भूः; यस्यां
शिशिरविवशीकृतायां,+++(S;;N शिशिरवशविवशी -- )+++ रविकरस्पर्शेनैव कान्तिः। एवम्
अकृतात्मनां यत्नो न सकलाङ्गपरिपूर्णत्वमायाति +++(;N परिपूर्णः कर्तुमायाति)+++।
अत एव प्राप्याप्युपायं पारमेश्वरदीक्षादि,( परमेश्वर) ये
तथाविधक्रोधमोहादिग्रन्थिसन्दर्भगर्भीकृतान्तर्दृशः (
सन्दर्भीकृतान्तर्दृशः) ; तेषु उपाय एव साकल्यं न भजतीति मन्तव्यम्।
यदुक्तम् +++(S;;N तदुक्तम्)+++ -- क्रोधादौ दृश्यमाने हि दीक्षितोऽपि न
मुक्तिभाक्। इति।
