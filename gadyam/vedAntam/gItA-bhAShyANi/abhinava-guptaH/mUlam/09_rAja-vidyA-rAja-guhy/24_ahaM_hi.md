+++
title = "24 अहं हि"

+++
।।9.23 -- 9.25।। येऽपीत्यादि प्रयतात्मनः इत्यन्तम्। येऽपि
नामधेयान्तरैरुपासते तेऽपि मामेवोपासते। न हि ब्रह्मव्यतिरेकि
किञ्चिदुपास्यमस्ति। किन्तु अविधिना इति विशेषः। अविधिः अन्यो विधिः।
नानाप्रकारैर्विधभिरहमेव परब्रह्मसत्तास्वभावो याज्य इति। न तु यथा
अन्यैर्दर्शनान्तरदूषणसमुपार्जितमहापातकम +++(S; omit पातक -- )+++ --
लीमसैर्व्याख्यातम् अविधिना; दुष्टविधिना इति। एवं हि सति मामेव यजन्ते;
सर्वयज्ञानाञ्चाहमेव भोक्ता इति दृश्यमानमेतदसमञ्जसीभवेत् इत्यलं
कल्मषकलिलैस्साकं संलापेन। अस्मद्गुरवस्तु निरूपयन्ति -- अन्या
स्वात्मव्यतिरिक्ता भेदवादनयेन ब्रह्मस्वभावहीनैव काचिद्देवता इति गृहीत्वा
तामेव \[ये\] यजन्ते तेऽपि वस्तुतो मामेव स्वात्मरूपं यजन्ते; किं तु
अविधिना दुष्टेन विधिना भेदग्रहणरूपेण,+++(S; भेदग्रहरूपेण)+++ इति। अत एवाह -- न
तु मां स्वात्मानं तत्त्वेन देवतारूपतया भोक्तृत्वेन जानन्ति; अतश्चलन्ति
ते,+++(S; ; N च्यवन्ते)+++ मद्रूपात्। किम् देवव्रतत्वेन देवान् यान्ति इत्यादि।
एतदेव चलनमिति,+++(S;;N च्यवन)+++ यावत्। ये तु मत्स्वरूपमभेदेन +++(;N --
स्वरूपभेदे (दं)+++ न विदुः; ते देवभूतपितृयागादिनाऽपि मामेव यजन्ते +++(N
यजन्ति)+++। ते च मद्याजिनो मामेव गच्छन्ति +++(N यजन्ति)+++ इत्युपसंहरिष्यति। ननु
द्रव्यत्यागार्थमुद्दिष्टा देवता इत्युच्यते। तत्
कथमनुद्दिश्यस्वात्मतत्त्वस्य याज्यत्वम् आदित्यः प्रायणीयश्चरुः इति
विधिशेषभूतदेवता उद्देशात्मकविध्यन्तरभावितो +++(;N प्रभावितो)+++ ह्यसौ उद्देशः
(श्यः)। न च स्वात्मविषयो +++(S;;N omit विषयो)+++ विधिरस्ति इत्यभिप्रायेणाह --
अविधिपूर्वकं मामिति। स्वात्मव्यतिरिक्तायां देवतायामस्ति अपेक्ष्यो विधिः;
अप्राप्तप्रापणरूपत्वात्। स्वात्मा तु परमेश्वरो न विधिपूर्वकः;
विधिपरिप्रापितत्त्वाभावात् +++(S;;N -- परिप्राप्यत्वाभावात्)+++। न हि
तदनुद्देशेन किञ्चित्प्रवर्तते। तेन विधिपरिप्रापितेन्द्रादिदेवतोद्देशेषु
सर्वेषु स +++(S omits सः)+++ स्वात्मा विश्वावभासनस्वभावः
तदुद्देश्यदेवतावभासभित्ति +++(;N substitutes -- भित्ति with मिति -- )+++
स्थानीयतयैव अहमहमिकया सततावभासमानः स्रक्सूत्रकल्पः सततोद्दिष्टः इति
युक्तिसिद्धमेतत्; मामेव यजन्ति अविधिपूर्वकत्वात् \[इति\]।
मुख्यभूतमत्प्राप्तिफलस्य तान्प्रति कर्त्रभिप्रायत्वं नास्ति; अपि तु
परिमितदक्षिणास्थानीयेन्द्रादिपद ( -- येन्द्रपदातिमात्र N येन्द्रपदादि K
[n] -- इन्द्रादिपदमात्र -- ) -- मात्रप्राप्तेरेव +++(; K [n] प्राप्तय एव N
प्राप्त एव)+++ याजकवच्चरितार्थत्वमेषाम् इति प्रथयितुं परस्मैपदम्। यदुक्तं
मयैव -- वेदान् वेद न वेद शाम्भवपदं दूयेत निर्वेदवान्  
  
स्वर्गार्थी यजमानतां प्रतिजहज्जातो यजन् याजकः।  
  
सर्वाः कर्मरसप्रवाहविसराः +++(K प्रसराः)+++ संवित्स्रवन्त्योऽखिलाः  
  
स्त्वामा (स्वात्मा) नन्दमहाम्बुधिं विदधते नाप्राप्य पूर्णां,
स्थितिम्।। इति  
  
एवं य उक्तक्रमेण वेत्ति तस्येन्द्रादिदेवतायागोऽपि परमेश्वरयाग इति।
