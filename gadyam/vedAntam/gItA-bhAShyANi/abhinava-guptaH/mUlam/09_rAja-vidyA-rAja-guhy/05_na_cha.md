+++
title = "05 न च"

+++
।।9.5।। न चेति। न च मत्स्थानि -- अविद्यान्धानां तत्त्वादृष्टेः। न हि मूढा
अविच्छिन्नसंवित्स्वभावं परमेश्वरं समस्तवस्तुपरिच्छेदप्रतिष्ठास्थानं
मन्यन्ते। अपि तु कृशो देवदत्तोऽहम् इदं वेद्मि भूतले +++(S omits भूतले)+++ इदं
स्थितम् इति मितमेवस्वभावं प्रतिष्ठास्थानतया +++(N प्रतिष्ठानस्थानतया)+++
पश्यन्ति। ननु कथमेतद्विरुद्धम् \[उच्यते\] इत्या \[शङ्क्या\] ह पश्य
योगमैश्वरम्इति। योगः शक्तिः युज्यमानत्वात्। एतदेव ममैश्वर्यम्; यदेवं
निरतिशयाद्भुतवृत्ति स्वातन्त्र्यमित्यर्थः।
