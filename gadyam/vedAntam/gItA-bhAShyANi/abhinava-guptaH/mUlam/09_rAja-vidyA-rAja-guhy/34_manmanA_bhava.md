+++
title = "34 मन्मना भव"

+++
।।9.32 -- 9.34।। मां हि इत्यादि मत्परायण इत्यन्तम्। पापयोनयः
पशुपक्षिसरीसृपादयः। स्त्रिय इति अज्ञाः। वैश्या इति
कृष्यादिकर्मान्तररताः। शूद्रा इति कार्त्स्येन वैदिकक्रियानधिकृताः
परतन्त्रवृत्तयश्च। तेऽपि मदाश्रिता मामेव यजन्ते। गजेन्द्रमोक्षणादीनि
चरितानि हि परमकारुणिकस्य भगवतः सहस्रशः श्रूयन्ते। किमङ्ग
पुनरेतद्विपरीतवृत्तयः। केचिदाक्षते -- द्विजराजन्यप्रशंसापरमेतद्वाक्यम्; न
तु स्त्र्यादिषु अपवर्गप्राप्तितात्पर्येण इति। ते हि भगवतः
सर्वानुग्राहिकां शक्तिं मितविषयतया खण्डयन्तः तथा परमेश्वरस्य
परमकृपालुत्वमसहमानाः +++(S omits तथा -- मसहमानाः)+++ न मे द्वेष्योऽस्ति न
प्रियः ; अपि चेत्सुदुराचारः इत्यादीन्यन्यानि
चैवंप्रकारस्फुटार्थप्रतिपादकानि वाक्यानि विरोधयन्तः
निरतिशययुक्तिप्रपञ्चसाधिताद्वैतभगवत्तत्त्वे +++(S;;N भगवत्तत्त्वम्)+++
भेदलिङ्गं +++(S; भेदभङ्गम् N भेदभङ्ग -- )+++ बलादेवानयन्तः अन्यांश्च
आगमविरोधानचेतयमानाः कथमिदं कथमिदम् इति पर्यनुयोज्यमाना +++(;N
पर्यनुयुज्यमानः)+++ यदि; परम् अन्तर्गर्भीकृतजात्यादिमहाग्रहाविष्टान्तः +++(; N
-- ग्रहगृहीताविष्टान्तः -- )+++ करणाः
मात्सर्यावहित्थालज्जाचिह्नीकृतवाङ्मुखदृष्टयः समग्रस्य जनस्य
असत्प्रलापिनः इति हास्यरसविषयभावमात्मनि +++(S omits -- विषय -- )+++ आरोपयन्ति।
यत्पूर्वैव व्याख्या सर्वस्य करोति शिवम् इति।
