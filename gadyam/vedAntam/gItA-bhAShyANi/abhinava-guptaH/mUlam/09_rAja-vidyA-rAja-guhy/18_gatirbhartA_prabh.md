+++
title = "18 गतिर्भर्ता प्रभुः"

+++
।।9.16 -- 9.19।। ननु कर्म तावत् कारककलापव्याप्तभेदोद्रेकि कथमभिन्नं
भगवत्पदं प्रापयतीति उच्यते -- अहं क्रतुरिति अर्जुनेत्यनन्तम्। एकस्यैव
निर्भागस्य ब्रह्मतत्त्वस्य परिकल्पित \[भेदवत्\] साधनाधीनं कर्म
पुनरेकत्वं निर्वर्तयति क्रियायाः सर्वकारकात्मसाक्षात्कारेणावस्थाने
भगवत्पदप्राप्तिं प्रत्यविदूरत्वात्। उक्तं च -- सेयं क्रियात्मिका शक्तिः
शिवस्य पशुवर्तिनी।  
  
बन्धयित्री स्वमार्गस्था ज्ञाता सिद्ध्युपपादिका।। +++(Spk; III; 16)+++इति
मयाप्युक्तम् -- उपक्रमे यैव बुद्धिर्भावाभावानुयायिनी।  
  
उपसंहृतिकाले सा भावाभावानुयायिनी।। इति। तत्र तत्र वितत्य विचारितचरमेतत्
इतीहोपरम्यते +++(S omits इति)+++। तपाम्यहमित्यादि अद्वैतकथाप्रसङ्गेनोक्तम्।
