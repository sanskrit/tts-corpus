+++
title = "20 त्रैविद्या माम्"

+++
।।9.20 -- 9.21।। नन्वेवं यदि बाह्ययागादिनाऽपि ब्रह्म प्राप्तिः +++(S
ब्रह्माप्तिः)+++ ; तर्हि अग्निष्टोमादिष्वपि किम् अन्यो याज्यः अभ्युपगमे
भेदवादः वासुदेव एव +++(S omits एव)+++ इति चेत्; कथं नापवर्गस्तैः \[प्राप्यते\]
तदर्थमुच्यते -- त्रैविद्या इत्यादि। ते तमित्यादि। यद्यपि ते मामेव
यजन्ते। तथापि स्वर्गमात्रप्रार्थनया मितं कर्म निजसत्त्वदुर्बलतया
स्वर्गादिमात्रेणैव फलेनावच्छिन्दन्ति। अत एवैषां पुनरावर्तको धर्मः। एवं
ते गतागतं लभन्ते; न तु यागस्य पुनरावृत्तिप्रसवधर्मा स्वभावः।
