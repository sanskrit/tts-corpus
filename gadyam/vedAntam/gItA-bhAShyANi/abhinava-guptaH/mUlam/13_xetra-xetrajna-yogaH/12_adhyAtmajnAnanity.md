+++
title = "12 अध्यात्मज्ञाननित्यत्वन्"

+++
।।13.8 -- 13.12।। एवं क्षेत्रं व्याख्यातम्; क्षेत्रज्ञश्च। इदानीं
ज्ञानमुच्यते -- अमानित्वमित्यादि अन्यथा इत्यन्तम्। अनन्ययोगेनेति --
परमात्मनो महेश्वारत् अन्यत् अपरं न किंचिदस्ति इत्यनन्यरूपो यो निश्चयः; स
एव योगः तेन निश्चयेन मयि भक्तिः। अत एव सा न कदाचित् व्यभिचरति;
व्यभिचारहेतुत्वाभिमतानां +++(S;;N -- त्वाभिगतानाम्)+++ कामनानामभावात्; तासामपि
वा चित्तवृत्त्यन्तररूपाणां तदेकमयत्त्वात्। एवं सर्वत्रानुसन्धेयम्।
एतद्विपरीतम् अज्ञानम् यथा मानित्वादीनि।
