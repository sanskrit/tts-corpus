+++
title = "40 न तदस्ति"

+++
।।18.40।। न तदस्तीति। एवं कर्तृकर्मकरणानां +++(N -- कारणानाम् )+++
बुद्धिधृत्योः सुखस्य च सत्त्वादिभेदभिन्नानां
परस्पराङ्गाङ्गिभावबाध्यबाधकत्वसमुच्चयात् वृत्तिक्रमयौगपद्यादियोगात् +++(S
-- पद्यादिभेदात् )+++ अपरिसंख्येयभेदत्त्वात् विविधफलप्रसवसमर्थत्वम् इति।
अनेन कर्मणां प्राक् सूत्रितं गहनत्वं वितत्य सहेतुकं निर्णीतम्। सर्वे
चैते देवादिस्थावरान्ताः गुणत्रयसंबन्धं नातिक्रामन्ति। उक्तं हि -- आ
ब्रह्मणश्च कीटान्तं +++(S;N कीटाच्च )+++  
  
न कश्चित्तत्त्वतः सुखी।  
  
करोति विकृतीस्तास्ताः  
  
सर्व एव जिजीविषुः +++(S;;N omit this second half of the verse )+++
।। इतितत्त्वतो हि सुखं गुणातिक्रान्तमनसः; नेतरस्येत्याशयः।
