+++
title = "67 इदन् ते"

+++
।।18.67।। इदमिति। अस्य ज्ञानस्य गोप्यमानत्वं सिद्धिदम्;
सर्वजनाविषयत्वात्। तपसा तावत् पापग्रन्थौ विशीर्णे कुशलपरिपाकोन्मुखता
भवति; इति पूर्वं तपः तपसः श्रद्धा +++(S adds जायते after श्रद्धा )+++ ; सैव
भक्तिः। श्रद्धापि उपजाता कदाचित् न प्ररोहति; सौदामिनीव
क्षणदृष्टनष्टत्वात् +++(N क्षणदृष्टत्वात् )+++। ततः तत्प्ररोहे श्रोतुमिच्छा
भवति। इयदपि च कस्यचिदनीश्वरेऽवस्तुनि शुष्कसाङ्ख्यादिज्ञाने भवति।
सेश्वरेऽपि वा कस्यचित् फलार्थितया फलमेव प्रधानीकृत्य भगवन्तं च
स्वात्मानं तदुपकरणपात्रीकरणेन न्यक्कृत्यं भवेत्। यदुक्तम् -- पुरुषश्च
कर्मार्थत्वात् +++(JS; III; i; 6 )+++  
  
कर्माण्यपि फलार्थत्वात् +++(JS; III; i; 4 )+++ इति। एवमुभयथापि भगवति असूयैव
अनादर इत्यर्थः।
