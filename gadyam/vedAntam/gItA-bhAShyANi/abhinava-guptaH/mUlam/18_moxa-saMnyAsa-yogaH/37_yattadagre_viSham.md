+++
title = "37 यत्तदग्रे विषमिव"

+++
।।18.36 -- 18.39।। सुखमित्यादि तामसमुदाहृतमित्यन्तम्। तदात्वे;
अभ्यासकाले। विषमिव; जन्मशताभ्यस्तविषयसङ्गस्य दुष्परिहारत्वात्। उक्तं च
श्रुतौ -- क्षुरस्य धारा विषमा दुरत्यया इत्यादि। आत्मप्रसादात्
बुद्धिप्रसादो जायते; अन्यस्यापेक्ष्यमाणस्याभावात्। विषयेन्द्रियाणां
परस्परसंयोगज़ं,+++(S; -- संप्रयोगजम् )+++ सुखम्; चक्षुष इव रूपसंबन्धात्।
निद्रातः आलस्येन प्रमादेन +++(S; ; N आलस्येन शठतया प्रमादेन )+++ पूर्वं
व्याख्यातेन यत् सुखं तत्तामसम्।
