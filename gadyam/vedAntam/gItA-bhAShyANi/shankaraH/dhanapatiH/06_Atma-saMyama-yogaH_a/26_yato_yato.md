+++
title = "26 यतो यतो"

+++
।।6.26।। ननु मनसः शब्दादिनिमित्तानुरोधेन रागद्वेषवशादतिच्चलस्यास्थिरस्य
स्वभावादेव तत्रतत्र विषये प्रवृत्त्स्य नैश्चल्यं नैश्चिन्त्यं वा कुत
इत्याशङ्क्याह यत इति। एवमात्मसंस्थं मनः कर्तुं प्रवृत्तो योगी यतो यतो
यस्माद्यस्मान्निमित्ताच्छब्दादेर्निःसरति निर्गच्छति
स्वभावदोषान्मनश्चञ्चलमतएवास्थिरं लयाभिमुखं।
ततस्ततस्तस्मात्त्स्माच्छब्दादेर्निमित्तान्नियम्य तत्तच्छब्दादिनिमित्तं
क्षयिष्णुत्वदुःखसंमिश्रत्वाद्यालोचनेन तत्रतत्र
वैराग्यभावनयाऽभावीकृत्यात्मन्येवैतन्मनो वशं नयेदात्मवशतामापादयेत्।
