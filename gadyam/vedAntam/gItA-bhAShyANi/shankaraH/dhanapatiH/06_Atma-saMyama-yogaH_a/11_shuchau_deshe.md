+++
title = "11 शुचौ देशे"

+++
।।6.11।। एवं पूर्वोक्तलक्षणसंपन्नस्य योगारुढस्य यत्फलं भवति तत्प्राप्तये
योगारुढतां संपादयेदित्युक्तम्। अथेदानीं योगं युञ्जानस्य
तद्ङगान्यासनाहारविहारादीनि नियतानि फलं च सर्वतः श्रैष्ठ्यं मुक्तिलक्षणं
वक्तुमारभते **शुचावित्यादिना।** शुचौ शुद्धे स्वभावतः संस्कारतो वा देशे
स्थाने विविक्ते आत्मनः स्वस्यासनं स्थिरमचलं नात्युच्छ्रितं नाप्यतिनीचं
तच्च चैलादीन्युत्तरे यस्मिंस्तत्। आदौ कुशानां स्थापनं तदुपर्यजिनं
मृगचर्म तदुपरि चैलं भृदुवस्त्रमित्येतादृशमासनं प्रतिष्ठाप्य
चतुष्कोणादिसंनिवेशविचारेण कृत्वा। आत्मन इत्यनेन
स्वस्यैवोपशमयोग्यमित्युक्तम्। तेनान्यस्थिति
प्रयुक्तविक्षेपप्रसक्तिर्वारिता।
