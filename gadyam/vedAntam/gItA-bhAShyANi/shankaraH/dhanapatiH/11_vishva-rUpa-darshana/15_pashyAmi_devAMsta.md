+++
title = "15 पश्यामि देवांस्तव"

+++
।।11.15।। स्वानुभवमाविष्कुर्वन्नर्जुन उवाच। हे देव; तव देहे
देवानिन्द्रादीन्सर्वान्पश्यामि। तथा भूतविशेषाणां समूहान्पश्यामि। किंच
ब्रह्माणं प्रजानां नियन्तरां पद्मासनस्थं ऋषींश्च वसिष्ठादीन्
सर्वानुरगांश्च वासुकिप्रभृतीन् दिव्यान पश्यामीति सर्वत्र संबन्धनीयम्।
देवादीनां भूतविशेषान्तत्वेऽपि तेषामुत्कर्षात्पृथगुपादानम्। ब्रह्मणो
देवत्वेऽपि तज्जनकत्वात्पृथग्ग्रहणम्।
