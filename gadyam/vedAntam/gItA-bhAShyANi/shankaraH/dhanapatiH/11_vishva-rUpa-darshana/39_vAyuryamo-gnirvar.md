+++
title = "39 वायुर्यमोऽग्निर्वरुणः"

+++
।।11.39।। किंच वाय्वादिस्त्वं शशाङ्कश्चन्द्रः प्रजापतिः
कश्यादिर्हिरण्यगर्भान्तः पितामहस्य हिरण्यगर्भस्यापि पिता। तथाचइन्द्रं
मित्रं वरुणमग्निमाहुरथो दिव्यः स सुपर्णो गरुत्मान्। एकं सद्विप्रा बहुधा
वदन्त्यग्निं यमं मातरिश्वानमाहुः इत्यादिमन्त्रब्राह्मणवादाः। यत
एतादृशस्त्वं जगदुत्पत्त्यादिकर्ता सर्वेश्वरः सर्वज्ञः सर्वगम्यः
सर्वात्माऽपरिच्छिन्नः सर्वनमस्कार्योऽपरिमितनमस्करोणापि मम
तृप्तिर्नास्तीत्याशयेनाह -- नमोनमस्त इत्यादिना।
