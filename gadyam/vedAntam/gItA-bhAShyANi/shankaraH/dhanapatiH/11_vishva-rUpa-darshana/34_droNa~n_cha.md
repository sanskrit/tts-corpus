+++
title = "34 द्रोणञ् च"

+++
।।11.34।। येषु येषु योधेष्वर्जुनस्याशङ्का तांस्तान्वयपदिशति। द्रोणं च
धनुर्वेदाचार्यं दिव्यास्त्रसंपन्न आत्मनश्च विशेषतो गुरुं; भीष्मं च
स्वच्छन्द मृत्युं दिव्यास्त्रसंपन्नं परशुरामेणापि
द्वन्द्वयुद्धेऽपराजितं; जयद्रथं च यस्य पिता तपश्चरति मम पुत्रस्य शिरो
भूमौ यः पातयिष्यति तस्यापि शिरः पतिष्यतीति तं; कर्णं च कल्यया कुन्त्या
संतुष्टाद्दुर्वाससो लब्धेन मन्त्रेणाहूतात्सूर्यादुत्पादितं इन्द्रदत्तया
शक्त्या त्वमोघया दिव्यास्त्रैश्च संपन्नं; तथान्यानपि
योधमुख्यान्भगदत्तादीन्मया कालरुपेण हतान् निमित्तमात्रेण त्वं जहि। अतो मा
व्यथिष्ठास्तेभ्यो भयं मा कार्षीः। भयं त्यक्त्वा च युध्यस्व। यतः
सपत्नान्; शत्रून्दुर्योधनादीन् रणे युद्धे निःसंशयं जेतासि।
