+++
title = "43 पितासि लोकस्य"

+++
।।11.43।। मयातीवानुचितमेव कुतं क्षमापनं च कर्तव्यमेव त्वया च
क्षन्तव्यमेव। यतस्त्वं प्राणिनिकायस्य स्थावरजंगमस्य पिता जनकोऽसि पूज्यः
पूजार्हश्चासि। यतो गुरुर्धर्मब्रह्मोपदेष्टा गरीयान् गुरुतरोसि। भगवतो
गुरुतरत्वे हेतुमाह। न त्वत्समस्तुल्योऽस्ति द्वितीयस्येस्वरस्याभावात्
ईश्वरसत्वे प्रत्येकमैकमत्ये कारणाभावात् नानामतित्वे चैकस्य
संजिहीर्षायामपरस्य सिसृक्षासंभवात् अपरस्य पालनेच्छायामेकस्य
संजिहीर्षासंभवात् व्यवहारलोपप्रसङ्गापत्त्यानेकेश्वरवादस्यायुक्तत्वादिति
भावः। त्वत्तुल्य एवान्यो न संभवति। कुतएव लोकत्रयेऽपि
सर्वस्मिन्लोकेऽन्योऽभ्यधिकः कुतोऽन्यो लोकत्रयेऽपीति वा हेतुहेतुमद्भावः।
भाष्यस्योपलक्षणार्थत्वादविरोधः। हेऽप्रतिप्रभाव; प्रतिमीयते यया सा
प्रतिमा उपमा न विद्यते उपमा यस्य स चौसौ प्रभावो यस्य स तथा। असस्त्वमेव
सर्वेषां पित्रादिरिति भावः।
