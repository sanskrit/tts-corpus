+++
title = "28 येषान् त्वन्तगतम्"

+++
।।7.28।। के पुनस्त्वां विदित्वा यथाशास्त्र मात्मभावेन भजन्त
इत्यपेक्षायामाह। येषां तु पुनर्जनानां पुण्यकर्मणां पुण्यं कर्म
पापक्षयद्वारा सत्त्वशुद्धिकरं येषां ते पुण्यकर्माणस्तेषां पापमन्तं
समाप्तिं गतं प्राप्तम् ते यथोक्तद्वन्द्वमोहेन विनिर्मुक्ता वर्जिता अतएव
दृढव्रताः एवमेवात्मतत्त्वं नान्यथेत्येवं सर्वपरित्यागेन निश्चितविज्ञाना
मां परमात्मानं भजन्ते।
