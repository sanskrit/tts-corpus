+++
title = "12 काङ्क्षन्तः कर्मणाम्"

+++
।।4.12।। ननु वासुदेवः सर्वमिति ज्ञानार्थं सर्वे त्वामेव कुतो नानुवर्तन्त
इत्याशङ्क्य मम वर्त्मेत्यादिविवृण्वन् तत्र कारणमाह। काङ्क्षन्तः
प्रार्थयन्तः इहास्मिल्ँ लोके इन्द्राग्नयादयः देवता यजन्ते। हि
यस्मान्मानुषे लोके काम्यकर्मजा सिद्धिः फलं क्षिप्रं शीघ्रं भवति।
क्षिप्रं मानुषे लोके इति विशेषणादन्येष्वपि कर्मफलसिद्धिं दर्शयति भगवान्।
मानुषे लोके वर्णाश्रमादिकर्माणीति विशेषः।
