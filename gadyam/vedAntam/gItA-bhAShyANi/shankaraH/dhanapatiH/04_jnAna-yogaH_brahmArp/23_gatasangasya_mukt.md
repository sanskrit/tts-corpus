+++
title = "23 गतसङ्गस्य मुक्तस्य"

+++
।।4.23।। यस्तु प्रारब्धवशात्पूर्वं कर्मण्यभिप्रवृत्तोऽपि नैव
किंचित्करोतीत्युक्तं तदेव विवृण्वन्नाह **गतसङ्गस्येति।** गतः सर्वतो
निवृत्तः सङ्ग आसक्तिर्यस्य तस्य मुक्तस्य निवृत्तधर्माधर्मादिबन्धनस्येति
भाष्यम्। तत्रादिशब्देन कर्तृत्वभोक्तृत्वाद्यध्यासो रागादिश्च गृह्यत
इत्यविरोधः। ज्ञान एवावस्थितं चेतो यस्य तस्य
यज्ञायाग्निष्टोमादियज्ञनिर्वृत्त्यर्थं विष्णुप्रीतिनिर्वृत्त्यर्थमिति वा
आचरतः कुर्वतः सहाग्रेण फलेन वर्तत इति समग्रं प्रकर्षेण कारणोच्छेदेन
तत्त्वसाक्षात्काराद्विलीयते नश्यतीत्यर्थः।
