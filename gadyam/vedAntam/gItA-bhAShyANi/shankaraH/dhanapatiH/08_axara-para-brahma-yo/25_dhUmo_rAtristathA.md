+++
title = "25 धूमो रात्रिस्तथा"

+++
।।8.25।। देवयानस्तुतये पितृयाणमुपन्यस्यति -- धूम इति।
धूमादिशब्दैस्तत्तदभिमानिन्यो देवता आतिवाहिकाः पूर्ववद्वह्याः नतु
मार्गचिन्हानि भोगभूमयो वा। तत्र प्रयाता इत विभक्तिं विपरिणभ्यानुषज्जते।
तस्मिन्मार्गे मृत इत्यर्थः। योगी इष्टापूर्तदत्तकारी कर्मयोगी चन्द्रमसि
चन्द्रे भवं चान्द्रमसं ज्योतिः फलं प्राप्त भुक्त्वा
तत्क्षयात्पुनर्निवर्तते। एतदप्यन्यासां श्रुत्युक्तानामुपलणार्थम्। तथाच
श्रुतिःते धूमभिसंभवन्ति धूमादात्रिं
रात्रेपरपक्षमपरपक्षाद्यान्षड्दक्षिणैति मासांस्तानेते
संवत्सरमभिप्राप्नुवन्ति मासेभ्यः पितृलोकं पितृलोकादाकाशं
आकाशाच्चन्द्रमसमेष सोमो राजा तद्देवानामन्नं तं देवा भक्षयन्ति
तस्मिन्यावत्संपातमुषित्वाथैतमेवाध्वानं पुनर्निवर्तते इति। तथाच
पुनःपुनरावृत्तिलक्षणदस्मान्मार्गात्पूर्वोक्तोऽपुनरावृत्तिलक्षणो मार्गो
ज्यायानित्यभिप्रायः।
