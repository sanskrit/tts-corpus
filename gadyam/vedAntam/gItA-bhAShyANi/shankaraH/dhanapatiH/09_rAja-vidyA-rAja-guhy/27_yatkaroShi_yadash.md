+++
title = "27 यत्करोषि यदश्नासि"

+++
।।9.27।। यतः पत्रादिकमपि मक्त्युपहृतं गृह्णामि अतः सर्वमपि कर्म
मय्यार्पितं यथा भवेत्तथा कर्तव्यमिदमेव चातुसुलभं मद्यजनमित्याह। यत्करोषि
यद्रागादाचरसि; यच्चाश्रासि; यच्च जुहोशि श्रोतं स्मार्तं वा हवनं
संपादयसि; यच्च हिरण्यादि ब्राह्मणादिभ्यो ददासि प्रयच्छसि; यत्तपस्यसि
तपश्चरसि; तन्मदर्पणं कुरुष्वेश्वरप्रेरणया तदर्थमेव सर्वं करोमीति
बुद्य्धा मयि वासुतेवेऽर्पितं यथा भवति तथा कुरुष्व
मत्संबन्धित्वात्तवैतदतिसुलभमिति सूचयन्नाह -- कौन्तेयेति। यद्वा यथा
कुन्ती भर्तुराज्ञया भवदादीनिन्द्रादिसङ्गेनोत्पाद्यापि
तत्कर्मसंबन्धवर्जिता तथा त्वमप्येवं कुर्वन् कर्मब्धनैर्मोक्ष्यसे इति
संबोधनस्य गूढाभिप्रायः।
