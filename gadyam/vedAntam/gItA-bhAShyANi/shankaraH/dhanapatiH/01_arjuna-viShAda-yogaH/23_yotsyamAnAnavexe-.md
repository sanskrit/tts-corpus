+++
title = "23 योत्स्यमानानवेक्षेऽहं य"

+++
।।1.23।। योद्धुकामानवस्थितानित्युक्तं विवृणोति **योत्स्यमानानिति।**
योत्स्यमानानहमवेक्षे उपलभे नतु संधिकामान् नापि धार्तराष्ट्रस्य
दुर्बुद्धेर्बुद्धिनिवृत्त्यर्थमवस्थितान् प्रत्युत तस्य
प्रियचिकीर्षूनित्याह। य एते योधा अत्र समरभूमौ समागताः दुर्योधनस्य
दुष्टबुद्धेः प्रियं कर्तुमिच्छवो नतु समर्था इत्यर्थः।
धार्तराष्ट्रस्येत्यनेन धृतराष्ट्रास्यापि दुर्बुद्धित्वं सूचयति।  
