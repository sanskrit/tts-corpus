+++
title = "12 तस्य सञ्जनयन्हर्षम्"

+++
।।1.12।। एवं स्वस्याप्राधान्यं श्रुत्वा तूष्णीं स्थितभाचार्यं तं दृष्ट्वा
खिन्नं स्वस्मिन्नतिभक्तिमन्तं दुर्योधनं चालक्ष्य भीष्मस्तस्य
हर्षोत्पादने प्रवृत्त इत्याह **तस्येति।** दुर्योधनस्य हर्षं
बुद्धिगतमुल्लासविशेषं सिंहनादशङ्खशब्दकरणद्वारकं
सभ्यगुत्पादयंस्तदीयखेदापनयार्थमुच्चैः सिंहनादं विनद्य कृत्वा शङ्खं दध्मौ
आपूरितवान्। कुरुवृद्धः पितामहः कुरुवृद्धत्वात् पितामहत्वात् तदुपजीवितया
तद्वशत्वाच्च भीष्मस्योक्तार्थे प्रवृत्तिरुचितैवेति भावः। असामर्थ्यं
वारयति **प्रतापवानिति।**
कुरुवृद्धत्वादाचार्यदुर्योधनयोरभिप्रायपरिज्ञातं पितामहत्वादनुपेक्षणं
नत्वाचार्यवदुपेक्षणमिति केचित्।  
