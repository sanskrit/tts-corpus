+++
title = "40 कुलक्षये प्रणश्यन्ति"

+++
।।1.40।। कोऽसौ कुलक्षयकृतो दोष इत्यपेक्षायामाह **कुलक्षय इति।** कुलस्य
हि क्षये कुलकर्तृकाः कुलोचिता धर्माः
सनातनाश्चिरंतनास्तत्कर्तॄणामभावात्प्रकर्षेण नश्यन्ति। धर्मे नष्टे च
यत्स्यात्तदाह **धर्म इति।** धर्मे नष्टे तत्कर्तृकुलनाशाद्धर्मे नष्टे
सति कुलक्षयकर्तुरवशिष्टं कृत्स्त्रं सर्वमपि कुलमधर्मोऽभिभवति।
अधर्मभूयिष्ठं तस्य कुलं भवतीत्यर्थः।  
