+++
title = "41 अधर्माभिभवात्कृष्ण"

+++
।।1.41।। ततश्च किं स्यादत आह **अधर्मेति।**
अधर्मेणाभिभवादधर्मबाहुल्यात्कुलस्त्रियः प्रकर्षेण दुष्यन्ति दुष्टा
व्यभिचारिण्यो भवन्ति। कुलक्षयकारिपतितपतिसंबन्धादेव स्त्रीणां दुष्टत्वम्आ
शुद्धेःसंप्रतीक्ष्यो हि महापातकदूषितः इत्यादिस्मृतेरित्यपि केचत्। तासु च
दुष्टासु यत्स्यात्तदाह **स्त्रीष्विति।** स्त्रीषु दुष्टासु वर्णसंकारो
जायते। सर्वानर्थमूलभूताधर्मसाधनाद्युद्धादस्मदपकर्षणमेव कर्तुमर्हसि नतु
तत्र प्रवर्तनमिति सूचयन्नाह कृष्णेति। हे वृष्णिकुलोद्भव
कुलमर्यादाभिज्ञस्त्वमेतकथं न जानासि ज्ञात्वा च किमर्थमुपेक्षस इति
ध्वनयन्संबोधयति **वार्ष्णेयेति।  
**
