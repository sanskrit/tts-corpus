+++
title = "37 तस्मान्नार्हा वयम्"

+++
।।1.37।। एवं युद्धस्य निष्फलतामनर्थहेतुतां चोपपाद्योपसंहरति
**तस्मादिति।** ब्रह्मविद्यापतित्वात्तत्साधने प्रवर्तयितुमर्हसि
नत्वस्मिन्क्लेशदे कर्मणीति सूचयन्नाह **माधवेति।** स्वजनसुखेन
सुखार्थस्य राज्यलक्ष्मीपतित्वस्य स्वजननाशेन सुखाजनकत्वात्स्वजनं हत्वा
कथं सुखिनः स्याम यतस्तवापि लक्ष्मीपतित्वं स्वजनार्थमेवेति वा माधवेति
संबोधनेन सूचयति। लक्ष्मीपतित्वान्नालक्ष्मीके कर्मणि प्रवर्तयितुमर्हसीति
भाव इति केचित्।  
