+++
title = "70 अध्येष्यते च"

+++
।।18.70।। पठतः दानकर्तुरध्यापकस्य फलमुक्त्वाऽध्येतुस्तदाह -- अध्येष्यते
इति। योऽध्येता धर्म्यं धर्मादनपेतमिममावयोः संवादमध्येष्यते च पठिष्यति
तेन अध्येत्रा ज्ञानज्ञेनाहमिष्टः स्यां
श्रेयान्द्रव्यमयाद्यज्ञाज्ज्ञानंयज्ञ इति सर्वयज्ञेभ्यः
श्रेष्ठमत्वेनाभिहितस्य देवतादिविषयज्ञानयज्ञस्य फलकैवल्यं तत्तुल्यं
देवताद्यात्मत्वमस्य फलं भवतीत्यर्थः। तेनाध्येत्रा
ज्ञानयज्ञफलतुल्यफलेनाध्ययनेनाहमिष्टः पूजितः स्यां भवेयमिति मे मम
मतिर्निश्चयः। फलविधिरेवायं नत्वर्थवादः।
