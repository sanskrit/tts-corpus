+++
title = "07 नियतस्य तु"

+++
।।18.7।। स्वाध्यवसायमुक्त्वा त्यागस्य त्रैविध्यं दर्शयितुमारभते। नियतस्य
नित्यस्य तु कर्मणः मुमुक्षोरज्ञास्याधिकृतस्य संन्यासः परित्यागो
नोपपद्यते नोपपन्नो भवति नियतमवश्यकर्तव्यं त्यज्यते चेति
विप्रतिषिद्धत्वात्। मोहात्पावनत्वापरिज्ञानात्तस्य नियतस्यावश्यकर्तव्यतया
वेदविहितस्य परित्यागस्तामसः परिकीर्तितः। मोहश्च
तमस्तन्निमित्तकत्वादित्यर्थः।
