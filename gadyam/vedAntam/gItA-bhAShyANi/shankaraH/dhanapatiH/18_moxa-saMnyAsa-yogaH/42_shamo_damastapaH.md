+++
title = "42 शमो दमस्तपः"

+++
।।18.42।। कानि पुनस्तानि कर्माणीत्यपेक्षायां तानि व्युत्पादयितुमादौ
ब्राह्मणस्य कर्माणि दर्शयति। शमः अन्तःकरणोपरमः। तमः बाह्यकरणोपरमः। तपः
यथोक्तं शारीरादि। शौचं बाह्याभ्यन्तरभेदेन प्राग्व्याख्यातम्। क्षमा
क्षान्तिः आक्रुष्टस्य ताडितस्य वा मनसि विकारराहित्यम्। आर्जवं ऋजुत्वम्।
ज्ञानं शास्त्रीयं आत्मादिपदार्थज्ञानम्। विज्ञानं
शास्त्रार्थस्यानुभवारुढतापादनम्। आस्तिक्यमास्तिकस्वभाव आगमोक्तार्थेषु
श्रद्दधानता। ब्रह्मकर्म ब्राह्मणजातेः कर्म स्वभावजं स्वभावप्रभवेण गुणेन
सत्त्वगुणेन प्रविभक्तमित्यर्थः।
