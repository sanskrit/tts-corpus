+++
title = "19 मूढग्राहेणात्मनो"

+++
।।17.19।। एवं राजसं तप उक्त्वा तामसं तदाह। मूढग्राहेण अविवेकनिश्चयेन
यद्येते तपश्चरन्ति तर्ह्यहमप्येतत्तपसोऽधिकं
करिष्यामीत्येवमादिरुपेणात्मनः पीडया परस्योत्सादनार्थं वा एतादृशोऽयं
कायिकवाचिकमानसतपोयुक्तोऽतोऽस्याज्ञापालनेनास्मदीयं कार्यं सर्वं
सेत्स्यतीति बुद्धिं राजादीनामुत्पाद्य परस्य शत्रोर्नाशार्थं वा यत्तपः
क्रियते तत्तामसमुदाहृतं शिष्टैः।
