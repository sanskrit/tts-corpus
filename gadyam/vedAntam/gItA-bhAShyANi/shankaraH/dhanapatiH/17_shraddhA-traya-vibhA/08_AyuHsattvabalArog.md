+++
title = "08 आयुःसत्त्वबलारोग्यसुखप्रीतिविवर्धनाः"

+++
।।17.8।। तत्र सात्त्विकप्रीतिविषयानाहारानादावुदाहरति -- आयुरिति।
आयुश्चिरजीवनं; सत्त्वमन्तःकरणधैर्यत्साहात्मकं; बलं कार्यकरणे
शरीरसामर्थ्यं; आरोग्यं नीरोगता; सुखमन्तराह्लादः दर्शनमात्रेण संतोषजन्यः;
प्रीतिः परेषामभिसंपन्नानां दर्शनात्परमो हर्षोऽभिरुचिर्वा। यद्वा
प्रीतिस्तृप्तिजन्या प्रसन्नता। आयुःसत्त्वबलारोग्यसुखप्रीतीनां विवर्धना
विशेषेण वृद्धिकाराः; रस्याः रसोपेताः शर्करादयः; स्त्रिग्धाः स्नेहवन्तो
दुग्धादयः; स्थिराः देहे चिरकालस्थायिनः चिरतरशीरोपकारहेतवः; हृद्याः
दृष्टादृष्टदोषशून्या हृदयप्रियाः एवंविदा आहाराः सात्त्विकस्य प्रियाः
इष्टाः। एतादृशाहारप्रीतिमन्तः सात्त्विकाः ज्ञेयाः
सात्त्विकत्वमभिलषद्भिश्चैत् आदेया इत्यर्थः।
