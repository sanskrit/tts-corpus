+++
title = "14 देवद्विजगुरुप्राज्ञपूजनं"

+++
।।17.14।। एवं हानादानार्थ यज्ञत्रैविध्यं विभज्य तपसः सात्त्विकादिभावं
निरुपयितुं सर्वस्य तस्य त्रिविधं स्वरुपं प्रथममाह त्रिभिः। देवाः
ब्रह्मविष्णुशिवादयः; द्विजाः पूज्यत्वात् द्विजोत्तमाः; गुरवः
पित्राचार्यादयः; प्राज्ञाः पण्डिताः विदितवेद्याः
तेषां,प्रणामशुश्रूषादिना पूजनम्; शौचं मृज्जलाभ्यां शरीरशोधनं; आर्जवं
ऋजुत्वं विहितनिषिद्धयोरेकरुपप्रवृत्तिनिवृत्तित्वम्; ब्रह्मचर्यं
प्रतिषिद्धमैथुनासमाचरणम्; अहिंसा प्राणिनामपीडनम्।
चकालोऽस्तेयादिसमुच्चयार्थः। शरीरनिर्वर्त्यं शारीरं शरीरप्रधानैः सर्वैरेव
कर्त्रादिभिः साध्यं शारीरं तप उच्यते। अधिष्ठानं तथा कर्ता करणं च
पृथग्विधम्। विविधाश्च पृथक्टेष्टा दैवं चैवात्र
पञ्चमम्।। शरीरवाङ्गनोभिर्यत्कर्म प्रारभते नरः। न्याध्यं वा विपरीतं वा
पञ्चैते तस्य हेतवः इति वक्ष्यमाणत्वात्।
