+++
title = "18 सत्कारमानपूजार्थन् तपो"

+++
।।17.18।। सात्त्विकं तप उदाहृत्य राजसं तदुदाहरति। सत्कारः साधुरयं
तपस्वीत्येवं स्तुतिरुपः साधुकारः। मानो माननं प्रत्युत्थानाभिवादनादि।
पूजा पादप्रक्षालनार्चनान्नधनाद्यनाद्यर्पणादि तदर्थं। दम्भेन चैव
नास्तिक्येन केवलधर्मध्वजित्वेन यत्तपः क्रियते तदिहास्मिन्नेव लोके
सत्कारादिफलप्रदं राजसं प्रोक्तं कथितम्। चलं क्षणिकफलमध्रुवमनियतफलं;
यद्वा चलं कादाचित्कफलं दाम्भिकोऽयमित्यापरिज्ञानकाले
कस्मिंश्चित्सत्कारादिफलप्रदं नतु सर्वदेतियवात्। अतएवाध्रुवं
सत्कारादिप्राप्तिपर्यन्तं स्थायि नतु सदैवेत्यर्थः।
