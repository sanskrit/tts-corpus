+++
title = "15 सर्वस्य चाहम्"

+++
।।15.15।। एवं तत्पदस्य सर्वात्मत्वं सर्वव्यहारास्तपदत्वं
विवक्षुर्विभूतिवर्णनमुपसंहरन्संकोचं परित्यजति -- सर्वस्येति। सर्वस्य
ब्रह्मादिस्थावरान्तस्य प्राणिजातस्य हृदि संनिविष्टिः
जीवात्मनान्तर्यामितया च। बुद्धौ संन्निविष्टत्वं बुद्धितादात्म्यापन्नत्वं
तद्गुणदोषाणामशेषेण द्रष्टुत्वं च। अनेन जीवेनात्मनाऽनुप्रविश्य नामरुपे
व्याकरवाणि। यो विज्ञाने तिष्ठन् विज्ञानमन्तरः इत्यादिश्रुतरेरतो बुद्धौ
चिदाभासरुपेण स्थितत्वात्; तन्मध्यस्थगुणदोषद्रष्टृत्वाच्च। मत्त आत्मनः
सर्वप्राणिनां स्मृतिर्जन्मान्तरादावनुभूतस्य परामर्शः
तेशकालस्वभावविप्रकृष्टस्याप्यनुभवो ज्ञानं तदपोहनं च। यथा पुण्यकर्मिणां
पुण्यकर्मानुरोधेन ज्ञानस्मृती भवतः; तथा पापकर्मिणां पापकर्मानुपेण
स्मृतिज्ञानयोरपोहनमपगमनं च। कर्माध्यक्षान्मत्त एव भवतीत्यर्थः। अतः
कारणात्सर्वैर्वेदैः
कर्मकाण्डादिलक्ष्णैश्चकारात्स्मृतीतिहासपुराणादिभीश्चाहमेव परमात्मा
सर्वरुपो वेद्यो वेदितव्यः; अहमेव वेदान्तकृत् वेदान्तार्थसंप्रदायकृत्
सर्ववेदार्थविच्चाहमेव।
