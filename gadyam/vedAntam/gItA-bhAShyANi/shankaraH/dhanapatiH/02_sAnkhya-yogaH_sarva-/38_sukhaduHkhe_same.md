+++
title = "38 सुखदुःखे समे"

+++
।।2.38।। ननु गुर्वादिवधार्थं प्रवृत्तस्य पापावाप्त्या कुतः
स्वर्गप्राप्तिः जित्वा वा कुतो भोगसुखं निन्दया
व्याप्तवात्तेषामित्याशङ्क्य निष्कामस्य समदृष्टेः स्वधर्मबुद्य्धा
प्रवृत्तस्य ते पापादिप्राप्तिर्नास्तीत्याशयेनाह **सुखेति।** सुखदुःखे
समे कृत्वा सुखे रागं दुःखे द्वेषं चाकृत्वा तथा तत्साधनीभूतौ लाभालाभौ
तत्साधनीभूतौ जयाजयौ च समौ कृत्वा ततो युद्धाय युज्यस्व नैवं
पापमवाप्स्यसि। तथाचाग्नीषोमीयहिंसाविधायकवचनवद्युद्धहिंसाविधायकमपि
धर्मशास्त्रविशेषवचनंन हिंस्यात्सर्वा भूतानि इत्यस्य सामान्यशास्त्रस्य
बाधकमतः पापावाप्तेरभावाद्युद्धप्रवृत्तौ सर्वथापि लाभ एवेति।  
