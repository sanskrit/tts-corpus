+++
title = "65 प्रसादे सर्वदुःखानाम्"

+++
।।2.65।। **प्रसादे इति।** प्रसादे सति अस्य विवेकिनः सर्वदुःखानां
त्रिविधतापानां हानिरुपजायते। कुत इत्यत आह **प्रसन्नेति।** हि
यस्मात्प्रसन्नचेतस आशु शीघ्रं बुद्धिः आत्मस्वरुपेणैव निश्चलीभवतीत्यर्थः।
एवं प्रसन्नचेतसः स्थिरबुद्धेः कृतकृत्यता यतः
तस्माद्रागद्वेषवियुक्तैरिन्द्रियैः शास्त्राविरुद्धेष्वावश्यकेषु
जीवनहेतुभूतेषु युक्तः समाचरेदिति वाक्यार्थः।  
