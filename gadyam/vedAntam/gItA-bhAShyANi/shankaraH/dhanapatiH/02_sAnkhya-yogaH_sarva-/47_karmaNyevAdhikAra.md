+++
title = "47 कर्मण्येवाधिकारस्ते मा"

+++
।।2.47।। मम तर्हि क्वाधिकार इत्याकाङ्क्षायामाह **कर्मणीति।**
कर्मण्येव नतु ज्ञाननिष्ठायामन्तःकरणशुद्य्धभावात् तत्रापि चित्तशुद्धिहेतौ
फलाभिसंधिरहिते कर्मणि नतु बन्धनिमित्ते काम्ये इत्याह **मेति।** कदाचन
कस्यांचितवस्थायामपि कर्मफलतृष्णा ते मास्तु। फलतृष्णया काम्ये तेऽधिकारो
मास्त्विति यावत्। ननु तृष्णाभावेऽपि भोजनात्तृप्तिरिव कर्मणः फलं
स्यादेवेति तत्राह **मा** **कर्मेति।** मा कर्मफले हेतुर्भूः फलतृष्णया
तदुत्पादको माभूः। कामनया कृतस्य कर्मणः पश्वादिफलदातृत्वनियमात्चित्रया
यजेत पशुकामः इति श्रुतेः। यत्तु कर्मफलं प्रवृत्तिहेतुर्यस्येति तन्न।
बहुव्रीह्यपेक्षया तत्पुरुषस्य लघुत्वात् दुःखरुपेण निष्फलेन कर्मणा किमिति
ते कर्माकरणे सङ्ग आसक्तिर्माभूत्।  
