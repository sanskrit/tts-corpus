+++
title = "45 त्रैगुण्यविषया वेदा"

+++
।।2.45।। वेदवादरतानां वेदोक्तत्रिगुणात्मकसंसार एव फलमित्याशयेनाह
**त्रैगुण्येति।** त्रैगुण्यं संसारो विषयः प्रतिपाद्यो येषां
कर्मकाण्डपराणां वेदानां तर्हि मया कथं भाव्यमित्याकाङ्क्षयामाह
निस्त्रैगुण्य इति। निस्त्रैगुण्यो निष्कामो भव। हे अर्जुनेति
संबोधयन्स्वनाम सार्थक कर्तुमर्हसीति ध्वनयति। निस्त्रैगुण्यभवने उपायमाह
**निर्द्वन्द्व इति।** सुखदुःखहेतु प्रतिपक्षपदार्थो द्वन्द्वशब्दावाच्यौ
तस्माद्रहितो भव। तत्रोपायमाह **नित्येति।** नित्यं सत्त्वे स्थितो भव।
तत्राप्युपायमाह निर्योगेति। अनुपात्तस्योपादानं योगः उपात्तस्य रक्षणं
क्षेमः ताभ्यां निर्गतः रजोगुणरहितो भव। आत्मवानप्रमत्तः।
तमोगुणाद्विनिर्गतो भवेत्यर्थः।  
