+++
title = "48 योगस्थः कुरु"

+++
।।2.48।। एतदेव विवृणोति **योगस्थ इति।** योगस्थः कर्माणि कुरु
केवलमीश्वरार्थम्। ननु योगः परमेश्वरैकपरतेति योगशब्दार्थ आचार्यैः कुतो न
प्रदर्शित इतिचेत् समत्वं योग उच्यते इत्यनेन तदर्थस्य मूल एवोक्तत्वात्।
तत्रापीश्वरो मे तुष्यत्विति सङ्ग त्यक्त्वा। एतद्भाष्यमुपलक्षणं
कर्तृत्वाद्यभिनिवेशस्यापि। चित्तशुद्धिद्वारा ज्ञानप्राप्तिरुपायां सिद्धौ
तद्विपर्ययरुपायामसिद्धौ च समो हर्षविषादशून्यो भूत्वा। अयमेव योग इत्याह
**समत्वमिति।** दिग्विजये महीपाञ्जित्वा धनमाहृत्य राजसूययज्ञे त्वया
नियोजितं तथाधुनाप्येतान्सर्वाञ्जित्वा यज्ञादीन्संपादयितुर्मसीति
द्योतयन्नाह हे धनंजयेति।  
