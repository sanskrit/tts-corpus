+++
title = "51 कर्मजम् बुद्धियुक्ता"

+++
।।2.51।। पुण्यपापत्यागमात्रस्य फलत्वाभावमाशङ्क्याह **कर्मजमिति।**
कर्मजं फलमिष्टानिष्टदेहप्राप्तिलक्षणं त्यक्त्वा हि
यस्मात्समत्वबुद्धियुक्ता मनीषिणो ज्ञानिनो भूत्वा जन्मैव बन्धस्तेन
विनिर्मुक्ताः सर्वोपद्रवरहितं विष्णोः परमं मोक्षाख्यं पदं  
  
गच्छन्ति। जीवन्त एव स्वस्वरुपेण जानन्तीत्यर्थः। कर्मजं फलं त्यक्त्वा
साङ्ख्यबुद्धियुक्ताः शुद्धैकाग्रमनस इति वा।  
