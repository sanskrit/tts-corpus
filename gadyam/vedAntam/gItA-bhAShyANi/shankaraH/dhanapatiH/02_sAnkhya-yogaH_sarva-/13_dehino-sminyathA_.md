+++
title = "13 देहिनोऽस्मिन्यथा देहे"

+++
।।2.13।। तत्र दृष्टान्तमाह **देहिन इति।** देहोऽस्यास्तीति देही आत्मा
तस्य यथास्मिन्देहेऽवस्थात्रयमेकस्यैव तथा देहान्तरप्राप्तिः तत्रैवं सति
धीमानात्मनित्यत्वज्ञानवान्न मुह्यति न मोहं प्राप्नोति। नन्वेतेषां
श्लोकानां वादिमतान्याशङ्क्यानवतारणं भाष्यकाराणां न्यूनतेति
चेन्न। नानुशोचन्ति पण्डिताःधीरस्तत्र न मुह्यतितांस्तितिक्षस्व भारतयं हि न
व्यथयन्त्येते इतिवाक्यशेषाणां सत्त्वात्
शोकनिवारणायात्मनित्यत्वव्याख्यानस्य शब्दार्थत्वादात्मानित्यत्ववादी मूर्ख
इत्येवमादीनां तेषामश्रवणात् आत्मनो नित्यत्वादिवर्णनेन
वादिमतनिराकरणस्यार्थसिद्धत्वात् शारीरकभाष्ये कुमतानां स्वेनैव
खण्डितत्वाच्च तथाऽनवतारणे न्यूनताया अभावात्।  
