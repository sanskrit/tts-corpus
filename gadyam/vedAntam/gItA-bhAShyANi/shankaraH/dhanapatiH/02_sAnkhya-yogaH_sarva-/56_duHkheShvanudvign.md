+++
title = "56 दुःखेष्वनुद्विग्नमनाः"

+++
।।2.56।। किंचदुःखेष्विति। यत्तु पूर्वश्लोकेन प्रथमप्रश्नस्योत्तरमुक्तं
इदानीं व्युत्थिचित्तस्य स्थितप्रज्ञस्य भाषणोपवेशनगमनानि मूढजनविलक्षणानि
व्याख्येयानि। तत्र किंप्रभाषेतेत्यस्योत्तरमाहेति
तच्चिन्त्यम्। स्थितधीर्मुनिरुच्यते इति वाक्यशेषेण
प्रथमप्रश्नोत्तरप्रतीतेः स्पष्टत्वात्।
दुःखेष्वाध्यात्मिकाधिदैविकाधिभौतिकेष्वनुद्विग्नमक्षुभितं मनो यस्य स तथा।
त्रिविधसुखेषु विगता स्पृहाभिलाषो यस्य सः। अतएव वीता रागभयक्रोधा यस्मात्स
स्थितधीः स्थितप्रज्ञस्तदोच्यते।  
