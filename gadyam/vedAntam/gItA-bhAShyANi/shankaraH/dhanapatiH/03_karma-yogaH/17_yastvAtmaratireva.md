+++
title = "17 यस्त्वात्मरतिरेव"

+++
।।3.17।। न कर्मणामित्यारभ्य शरीरयात्रापीत्यन्तेन
ग्रन्थेनात्मज्ञाननिष्ठायोग्यताप्राप्त्यर्थं फलाभिसंधिरहितं
कर्मानुष्ठेयमिति प्रतिपाद्य यज्ञार्थादित्यादिना मोघमित्यन्तेन
प्रासाङ्गिकमनात्मविदोऽधिकृतस्य कर्मानुष्ठाने बहु कारणमुक्तं तदकरणे च
दोषसंकीर्तनं कृतमेवंस्थिते किमेवं प्रवर्तितं चक्रं
सर्वेणानुवर्तनीयमुतानात्मज्ञेनाशुद्धान्तःकरणेन
ज्ञानप्राप्त्यर्थमित्यर्जुनसंशयमालक्ष्य स्वयमेव वा शास्त्रस्य
विवेकप्रतिपत्त्यर्थं तत्त्वविदस्तन्निषेधति **यस्त्विति।** यस्तु मानव
आत्मज्ञाननिष्ठ आत्मन्येव रतिर्न विषयेषु यस्य सः आत्मनैव नान्नरसादिना
तृप्तश्च भवेत्। आत्मन्येव तुष्टो न बाह्येष्वर्थेषु विगततृष्ण इत्यर्थः।
तस्य कर्तव्यं नास्ति।
