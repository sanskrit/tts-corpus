+++
title = "05 न हि"

+++
।।3.5।। तत्र हेतुवाकाङ्क्षायामाह **नहीति।** हि यस्मात्कश्चि
दज्ञोऽशुद्धचित्तः क्षणमपि कालं जातु कदाचिदपि कस्यांचिदप्यवस्थायां
अकर्मकृत्सन्न तिष्ठति। हि यस्मादस्वतन्त्र एव सर्वोऽज्ञलोकः प्रकृतितो
जातैः सत्वरजस्तमोभिर्गुणैः कर्म कार्यते। एतेन कर्मणां च
संन्यासस्तेष्वनासक्तिमात्रं नतु स्वरुपेणाशक्यत्वादित्याह **नहीति।**
कश्चिदपि ज्ञानी वाऽज्ञो वेति परास्तम्। अस्य पक्षस्य युक्तिशतेन
भगवत्पादैर्निराकृतत्वात्गुणैर्यो न विचाल्यते इति
वक्ष्यमाणविरोधस्यात्रैवाचार्यैरुक्तत्वाच्च। अतोऽज्ञं कर्मत्यागिनं
निन्दति कर्मेन्द्रियाणीति स्वपरग्रन्थविरोधाच्च।
