+++
title = "04 दम्भो दर्पोऽभिमानश्च"

+++
।।16.4।। उपादेयां दैवीं संपदमुक्त्वा हेयामासुरीं तामाह। तम्भः
धर्मत्वजित्वं धार्मिकतया आत्मनः ख्यापनम्। दर्पः
विद्यास्वाभिजनादिनिमित्तो महदवज्ञाहेतुरुत्सेको मदः।
आत्मन्युत्कृष्टत्वारोपोऽभिमानः। क्रोधः
परापकारप्रवृत्तिहेतुर्नेत्रादिविकारलिङ्गोऽन्तःकरणस्य वृत्तिविशेषः। परुषो
निष्ठुरः काणं चक्षुष्मानित्यादिप्रत्यक्षरुक्षवाक् परुषस्य भावः
संपदमभिलक्ष्य जातस्य तम्भादीन्यज्ञानान्तानि भवन्तीत्यनुषज्जते। पार्थेति
संबोधयन्नासुर्यां संपद्यन्तर्गतौ स्त्रीस्वभावौ शोकमोहौ मोक्षार्थिना
त्वयावश्यं परित्याज्याविति ध्वनयति।
