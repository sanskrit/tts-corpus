+++
title = "11 चिन्तामपरिमेयाञ् च"

+++
।।16.11।। आसुरानेव विधान्तरेण पुनर्विशिनष्टि। चिन्तां
योगक्षेमोपायालोचनात्मिकामपरिमेयविषयत्वात् यस्याश्चिन्ताया इयत्ता न
परिमातुं शक्यते सा परिमातुमशक्या तां प्रलयान्तां मरणपर्यन्तामुपाश्रिताः।
सदाचिन्तापरा इत्यर्थः। काम्यन्त इति कामाः शब्दादयस्तदुपभोगः
परमपुरुषार्थो येषामयमेव परमः पुरुषार्थो यः कामोपभोगः पारत्रिकं तु सुखं
नास्तयेवेत्येवं निश्चितात्मानः एतत्कायातिरिक्तस्य भोक्तुरभावात्। तथाच
बार्हस्पत्ये सूत्रेचैतन्यविशिष्टः कामः पुरुषः; काम एवैकः पुरुषार्थः इति
च।
