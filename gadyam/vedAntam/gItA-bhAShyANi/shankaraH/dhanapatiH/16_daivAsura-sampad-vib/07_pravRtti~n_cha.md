+++
title = "07 प्रवृत्तिञ् च"

+++
।।16.7।। ज्ञानं बिना परिवर्जनासंभवादासुरीं संपदं प्राणिविशेषणविषयत्वेन
प्रदर्शयति -- प्रवृत्तिं चेति। आसुरा जनाः प्रवृत्तिं प्रवत्तिविषयं
पुरुषार्थसाधनं चकारात्तद्वाधकं शास्त्रं च। निवृत्तिं
निवृत्तिविषयमनर्थसाधनं तद्वोधकं शास्त्रं च न विदुः। न केवलमेतावदेव किंतु
न शौचं नापि चाचारो न सत्यं तेषु आसुरेषु विद्यते। अशौचाः अनाचारा
मायाविनोऽनृतवादिनो यत आसुरा अत इत्यर्थः। शौचसत्ययोः
मन्वाद्युक्ताचारान्तरर्भावेऽपि ब्राह्मणपरिव्राजकन्यायेन पृथगुपादानम्।
