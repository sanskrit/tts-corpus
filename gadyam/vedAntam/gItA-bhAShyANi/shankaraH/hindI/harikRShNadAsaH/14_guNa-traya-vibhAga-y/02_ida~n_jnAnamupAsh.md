+++
title = "02 इदञ् ज्ञानमुपाश्रित्य"

+++
।।14.2।। इस ( ज्ञानद्वारा प्राप्त हुई ) सिद्धिकी अव्यभिचारिता -- नित्यता
दिखलाते हैं --, इस उपर्युक्त ज्ञानका भलीभाँति आश्रय लेकर; अर्थात्
ज्ञानके साधनोंका अनुष्ठान करके; मुझ परमेश्वरकी समानताको -- मेरे साथ
एकरूपताको प्राप्त हुए पुरुष सृष्टिके उत्पत्तिकालमें भी; फिर उत्पन्न नहीं
होते और प्रलयकालमें -- ब्रह्माके विनाशकालमें भी व्यथाको प्राप्त नहीं
होते; अर्थात् गिरते नहीं। यह फलका वर्णन ज्ञानकी स्तुतिके लिये किया गया
है। यहाँ साधर्म्य का अर्थ समानधर्मता नहीं है क्योंकि गीताशास्त्रमें
क्षेत्रज्ञ और ईश्वरका भेद स्वीकार नहीं किया गया।
