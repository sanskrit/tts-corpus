+++
title = "07 रजो रागात्मकम्"

+++
।।14.7।। अप्राप्त वस्तुकी अभिलाषाका नाम तृष्णा है और प्राप्त विषयोंमें
मनकी प्रीतिरूप स्नेहका नाम आसक्ति है; इन तृष्णा और आसक्तिकी उत्पत्तिके
कारणरूप रजोगुणको रागात्मक जान। अर्थात् गेरू आदि रंगोंकी भाँति ( पुरुषको
विषयोंके साथ ) उनमें आसक्त करके तद्रूप करनेवाला होनेसे; इसको तू रागरूप
समझ। हे कुन्तीपुत्र वह रजोगुण; इस शरीरधारी क्षेत्रज्ञको कर्मासक्तिसे
बाँधता है। दृष्ट और अदृष्ट फल देनेवाले जो कर्म हैं उनमें आसक्ति --
तत्परताका नाम कर्मासक्ति है; उसके द्वारा बाँधता है।
