+++
title = "26 माञ् च"

+++
।।14.26।। मनुष्य इन तीनों गुणोंसे किस प्रकार अतीत होता है इस प्रश्नका
उत्तर अब देते हैं --, जो संन्यासी या कर्मयोगी सब भूतोंके हृदयमें स्थित
मुझ परमेश्वर नारायणको; कभी व्यभिचरित ( विचलित ) न होनेवाले अव्यभिचारी
भक्तियोगद्वारा सेवन करता है -- भजनका नाम भक्ति है; वही योग है; उस
भक्तियोगके द्वारा जो मेरी सेवा करता है -- वह इन ऊपर कहे हुए गुणोंको
अतिक्रमण करके ब्रह्मलोकको पानेके लिये; अर्थात् मोक्ष प्राप्त करनेके लिये
योग्य समझा जाता है; अर्थात् ( मोक्ष प्राप्त करनेमें ) समर्थ होता है।
