+++
title = "19 नान्यङ् गुणेभ्यः"

+++
।।14.19।। प्रकृतिमें स्थित होनारूप मिथ्याज्ञानसे युक्त पुरुषका
सुखदुःखमोहात्मक भोगरूप गुणोंमें मैं सुखी; दुखी अथवा मूढ हूँ इस प्रकारका
जो सङ्ग है; वह सङ्ग ही इस पुरुषकी अच्छीबुरी योनियोंमें जन्मप्राप्तिरूप
संसारका कारण है। यह बात जो पहले तेरहवें अध्यायमें संक्षेपसे कही थी;
उसीको यहाँ सत्त्वं रजस्तम इति गुणाः प्रकृतिसंभवाः इस श्लोकसे लेकर (
उपर्युक्त श्लोकतक ) गुणोंका स्वरूप; गुणोंका कार्य; अपने कार्यद्वारा
गुणोंका बन्धकत्व तथा गुणोंके कार्यद्वारा बँधे हुए पुरुषकी जो गति होती
है; इन सब मिथ्याज्ञानरूप अज्ञानमूलक बन्धनके कारणोंको; विस्तारपूर्वक
बतलाकर; अब यथार्थ ज्ञानसे मोक्ष ( कैसे होता है सो ) बतलाना चाहिये;
इसलिये भगवान् बोले --, जिस समय द्रष्टा पुरुष ज्ञानी होकर; कार्य; करण और
विषयोंके आकारमें परिणत हुए गुणोंसे अतिरिक्त अन्य किसीको ( भी ) कर्ता
नहीं देखता है; अर्थात् यही देखता है कि समस्त अवस्थाओंमें स्थित हुए गुण
ही,समस्त कर्मोंके कर्ता हैं तथा गुणोंके व्यापारके साक्षीरूप आत्माको
गुणोंसे पर जानता है; तब वह द्रष्टा मेरे भावको प्राप्त होता है।
