+++
title = "02 श्री भगवानुवाच"

+++
।।17.2।। यह प्रश्न साधारण मनुष्योंके विषयमें है अतः इसका उत्तर बिना विभाग
किये देना उचित नहीं; इस अभिप्रायसे श्रीभगवान् बोले --, जिस निष्ठाके
विषयमें तू पूछता है; मनुष्योंकी वह स्वभावजन्य श्रद्धा अर्थात्
जन्मान्तरमें किये हुए धर्मअधर्म आदिके जो संस्कार मृत्युके समय प्रकट हुआ
करते हैं उनके समुदायका नाम स्वभाव है; उससे उत्पन्न हुई श्रद्धातीन
प्रकारकी होती है। सत्त्वगुणसे उत्पन्न हुई देवपूजादिविषयक श्रद्धा
सात्त्विकी है; रजोगुणसे उत्पन्न हुई यक्षराक्षसादिकी पूजाविषयक श्रद्धा
राजसी है और तमोगुणसे उत्पन्न हुई प्रेतपिशाच आदिकी पूजाविषयक श्रद्धा
तामसी है। ऐसे तीन प्रकारकी श्रद्धा होती है। उस आगे कही जानेवाली ( तीन
प्रकारकी ) श्रद्धाको तू सुन।
