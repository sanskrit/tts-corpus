+++
title = "01 ये शास्त्रविधिमुत्सृज्य"

+++
।।17.1।। तस्मात् शास्त्रं प्रमाणं ते इस भगवद्वाक्यसे जिसको प्रश्नका बीज
मिला है वह अर्जुन बोला --, जो कोई साधारण मनुष्य; शास्त्रविधिको --
शास्त्रकी आज्ञाको अर्थात् श्रुतिस्मृति आदि शास्त्रोंके विधानको छोड़कर
श्रद्धासे अर्थात् आस्तिकबुद्धिसे युक्त यानी सम्पन्न होकर देवादिका पूजन
करते हैं। यहाँ ये शास्त्रविधिमुत्सृज्य यजन्ते श्रद्धयान्विताः इस कथनसे
श्रुतिरूप या स्मृतिरूप किसी भी शास्त्रके विधानको न जानकर; केवल वृद्ध
व्यवहारको आदर्श मानकर; जो श्रद्धापूर्वक देवादिका पूजन करते हैं; वे ही
मनुष्य ग्रहण किये गये हैं। किंतु जो मनुष्य कुछ शास्त्रविधिको जानते हुए
भी; उसको छोड़कर अविधिपूर्वक देवादिका पूजन करते हैं; वे ये
शास्त्रविधिमुत्सृज्य यजन्ते इस कथनसे ग्रहण नहीं किये जा सकते। पू₀ --
किसलिये ( ग्रहण नहीं किये जा सकते ) उ₀ -- श्रद्धासे युक्त हुए ( पूजन
करते हैं ) ऐसा विशेषण दिया गया है इसलिये। क्योंकि देवादिके पूजाविषयक
किसी भी शास्त्रको जानते हुए ही उसे अश्रद्धापूर्वक छोड़कर; उस
शास्त्रद्वारा विधान की हुई देवादिकी पूजामें श्रद्धासे युक्त हुए बर्तते
हैं; ऐसी कल्पना नहीं की जा सकती। अतः पहले बतलाये हुए मनुष्य ही ये
शास्त्रविधिमुत्सृज्य यजन्ते श्रद्धयान्विताः इस कथनसे ग्रहण किये जाते
हैं। हे कृष्ण इस प्रकारके उन मनुष्योंकी निष्ठा कौनसी है सात्त्विक है
राजस है अथवा तामस है यानी उनकी स्थिति सात्त्विकी है या राजसी या तामसी है
कहनेका अभिप्राय यह है कि उनकी जो देवादिविषयक पूजा है; वह सात्त्विकी है
राजसी है अथवा तामसी है।
