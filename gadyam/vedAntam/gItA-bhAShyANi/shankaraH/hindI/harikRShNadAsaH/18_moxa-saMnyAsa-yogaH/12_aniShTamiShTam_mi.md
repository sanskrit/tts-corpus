+++
title = "12 अनिष्टमिष्टम् मिश्रम्"

+++
।।18.12।। सर्व कर्मोंका त्याग करनेसे जो फल होता है; वह क्या है इसपर कहते
हैं; --, अनिष्ट -- नरक और पशुपक्षी आदि योनिरूप इष्ट -- देवयोनिरूप तथा
मिश्र -- इष्ट और अनिष्टमिश्रित मनुष्ययोनिरूप; इस प्रकार यह पुण्यपापरूप
कर्मोंका फल तीन प्रकारका होता है। जो पदार्थ बाह्य कर्ता; कर्म; क्रिया
आदि अनेक कारकोंद्वारा निष्पन्न हुआ हो और बाजीगरकी मायाके समान;
अविद्याजनित; महामोहकारक हो; एवं जीवात्माके आश्रितसा प्रतीत होता हो और
साररहित होनेके कारण तत्काल ही लय -- नष्ट हो जाताहो; उसका नाम फल है। यह
फल शब्दकी व्याख्या है। ऐसा यह तीन प्रकारका फल; अत्यागियोंको अर्थात्
परमार्थसंन्यास न करनेवाले कर्मनिष्ठ अज्ञानियोंको ही; मरनेके पीछे मिलता
है। केवल ज्ञाननिष्ठामें स्थित परमहंसपरिव्राजक वास्तविक संन्यासियोंको;
कभी नहीं मिलता। क्योंकि ( वे ) केवल सम्यग्ज्ञाननिष्ठ पुरुष; संसारके
बीजरूप अविद्यादि दोषोंका मूलोच्छेद नहीं करते; ऐसा कभी नहीं हो सकता।
