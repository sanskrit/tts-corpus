+++
title = "68 य इमम्"

+++
।।18.68।। अब इस शास्त्रपरम्पराको चलानेवालोंके लिये फल बतलाते हैं --, जो
मनुष्य; परम कल्याण जिसका फल है ऐसे इस उपर्युक्त कृष्णार्जुनसंवादरूप
अत्यन्त गोप्य गीताग्रन्थको मुझमें भक्ति रखनेवाले भक्तोंमें सुनावेगा --
ग्रन्थरूपसे या अर्थरूपसे स्थापित करेगा; अर्थात् जैसे मैंने तुझे सुनाया
है वैसे ही सुनावेगा -- यहाँ भक्तिका पुनः ग्रहण होनेसे यह पाया जाता है कि
मनुष्य केवल भगवान्की भक्तिसे ही शास्त्र प्रदानका पात्र हो जाता है। कैसे
सुनावेगा सो बतलाते हैं। मुझमें पराभक्ति करके; अर्थात् परमगुरु भगवान्की
मैं यह सेवा करता हूँ ऐसा समझकर; ( जो इसे सुनावेगा ) उसका यह फल है कि वह
मुझे ही प्राप्त हो जायगा अर्थात् निःसंदेह मुक्त हो जायगा -- इसमें संशय
नहीं,करना चाहिये।
