+++
title = "30 प्रवृत्तिञ् च"

+++
।।18.30।। जो बुद्धि; प्रवृत्तिको -- बन्धनके हेतुरूप कर्ममार्गको और
निवृत्तिको -- मोक्षके हेतुरूप संन्यासमार्गको जानती है। बन्ध और मोक्षके
साथ प्रवृत्ति और निवृत्तिकी समानवाक्यता है; इससे यह निश्चय होता है कि
प्रवृत्ति और निवृत्तिका अर्थ कर्म मार्ग और संन्यासमार्ग ही है। तथा
कर्तव्य और अकर्तव्यको -- विधि और प्रतिषेधको; यानी करनेयोग्य और न
करनेयोग्यको ( भी जानती है )। यह कहना किसके सम्बन्धमें है देशकाल आदिकी
अपेक्षासे जिनके दृष्ट और अदृष्ट फल होते हैं; उन कर्मोंके सम्बन्धमें। तथा
जो बुद्धि भय और अभयको(जानती है )। जिससे मनुष्य भयभीत होता है; उसका नाम
भय है और उससे विपरीतका नाम अभय है उन दोनोंको; यानी दृष्टादृष्टविषयक जो
भय और अभय हैं उन दोनोंके कारणोंको जानता है; एवं हेतुसहित बन्धन और
मोक्षको भी जानती है; हे पार्थ वह बुद्धि सात्त्विकी है। पहले जो ज्ञान कहा
गया है; वह बुद्धिकी एक वृत्तिविशेष है और बुद्धि वृत्तिवाला है। धृति भी
बुद्धिकी वृत्तिविशेष ही है।
