+++
title = "28 अयुक्तः प्राकृतः"

+++
।।18.28।। जो कर्ता अयुक्त है -- जिसका चित्त समाहित नहीं है; जो बालकके
समान प्राकृत -- अत्यन्त संस्कारहीन बुद्धिवाला है; जो स्तब्ध है -- दण्डकी
भाँति किसीके सामने नहीं झुकता; जो शठ अर्थात् अपनी सामर्थ्यको गुप्त
रखनेवाला कपटी है; जो नैष्कृतिक -- दूसरोंकी वृत्तिका छेदन करनेमें तत्पर
और आलसी है -- जिसका कर्तव्यकार्यमें भी प्रवृत्त होनेका स्वभाव नहीं है;
जो विषादी -- सदा शोकयुक्त स्वभाववाला और दीर्घसूत्री है -- कर्तव्यमें
बहुत विलम्ब करनेवाला है अर्थात् आज या कल कर लेनेयोग्य कार्यको महीनेभरमें
भी समाप्त नहीं कर पाता; जो ऐसा कर्ता है वह तामस कहा जाता है।
