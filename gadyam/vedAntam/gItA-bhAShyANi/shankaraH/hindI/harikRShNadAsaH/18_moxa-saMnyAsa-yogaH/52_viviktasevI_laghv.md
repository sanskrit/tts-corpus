+++
title = "52 विविक्तसेवी लघ्वाशी"

+++
।।18.52।। उसके बाद --, विविक्त देशका सेवन करनेवालाअर्थात् वन; नदीतीर;
पहाड़की गुफा आदि एकान्त देशका सेवन करना ही जिसका स्वभाव है ऐसा; और हलका
आहार करनेवाला होकर; एकान्तसेवन और हलका भोजन यह दोनों निद्रादि दोषोंके
निवर्तक होनेसे चित्तकी स्वच्छतामें हेतु हैं; इसलिये इनका ग्रहण किया गया
है। तथा मन; वाणी और शरीरको वशमें करनेवाला होकर; अर्थात् जिस ज्ञाननिष्ठ
यतिके काया; मन और वाणी तीनों जीते हुए होते हैं; वह यतवाक्कायमानस होता है
-- इस प्रकार सब इन्द्रियोंको कर्मोंसे उपराम करके; तथा नित्य ध्यानयोगके
परायण रहता हुआ आत्मस्वरूपचिन्तनका नाम ध्यान है और आत्मामें चित्तको
एकाग्र करनेका नाम योग है; यह दोनों प्रधानरूपसे जिसके कर्तव्य हों उसका
नाम ध्यानयोगपरायण है; उसके साथ नित्य पदका ग्रहण मन्त्रजप आदि अन्य
कर्तव्योंका अभाव दिखानेके लिये किया गया है। तथा इस लोक और परलोकके
भोगोंमें तृष्णाका अभावरूप जो वैराग्य है; उसके आश्रित होकर अर्थात् सदा
वैराग्यसम्पन्न होकर।
