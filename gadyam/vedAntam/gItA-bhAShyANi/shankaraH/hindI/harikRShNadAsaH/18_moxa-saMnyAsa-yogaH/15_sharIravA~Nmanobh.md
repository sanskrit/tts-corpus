+++
title = "15 शरीरवाङ्मनोभिर्यत्कर्म"

+++
।।18.15।। मन; वाणी और शरीरसे अर्थात् इन तीनोंके द्वारा मनुष्य जो कुछ
न्याययुक्त -- धर्ममयशास्त्रीय अथवा धर्मविरुद्ध -- अशास्त्रीय कर्म करता
है; उन सबके ये उपर्युक्त पाँच हेतु यानी कारण हैं। जीवनके लिये जो कुछ आँख
खोलनेमूँदने आदिकी भी चेष्टाएँ की जाती हैं; वे भी; पहले किये हुए पुण्य और
पापका ही परिणाम हैं। अतः न्याय और विपरीत ( अन्याय ) के ग्रहणसे ऐसी समस्त
चेष्टाओंका भी ग्रहण हो जाता,है। पू₀ -- जब कि अधिष्ठानादि ही समस्त
कर्मोंके कारण हैं; तब यह कैसे कहा जाता है कि मन; वाणी और शरीरसे कर्म
करता है उ₀ -- यह दोष नहीं है। विहित और निषेधरूप सारे कर्म शरीर; वाणी और
मन इन्हीं तीनोंकी प्रधानतासे होनेवाले हैं; तथा देखनासुनना आदि
जीवननिमित्तक चेष्टाएँ भी उन्हीं कर्मोंकी अङ्गभूत हैं; इसलिये समस्त
कर्मोंको तीन भागोंमें बाँटकर ऐसा कहते हैं कि जो कुछ भी शरीर आदिद्वारा
कर्म करता है ( क्योंकि ) फलभोगके समय भी शरीर आदि प्रधान कारणोंद्वारा ही
फल भोगा जाता है। सुतरां उपर्युक्त अधिष्ठानादि पाँच कारणोंकी हेतुता ठीक
है; इसमें विरोध नहीं है।
