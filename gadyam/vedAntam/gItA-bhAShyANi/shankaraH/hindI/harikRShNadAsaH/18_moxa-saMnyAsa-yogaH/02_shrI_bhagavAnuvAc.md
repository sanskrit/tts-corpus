+++
title = "02 श्री भगवानुवाच"

+++




**Hindi Translation Of Sri Shankaracharya's Sanskrit Commentary By Sri
Harikrishnadas Goenka**

।।18.2।। पहले अध्यायोंमें जिनका जगहजगह निर्देश किया गया है; वे संन्यास और
त्याग -- दोनों शब्द स्पष्टार्थयुक्त नहीं हैं; इसलिये ( उनका स्पष्ट अर्थ
जाननेकी इच्छासे ) पूछनेवाले अर्जुनको उनका निर्णय सुनानेके लिये
श्रीभगवान् बोले --, कितने ही बुद्धिमान -- पण्डित लोग; अश्वमेधादि सकाम
कर्मोंके त्यागको संन्यास समझते हैं अर्थात् कर्तव्यरूपसे प्राप्त (
शास्त्रविहित ) सकाम कर्मोंके न करनेको संन्यास शब्दका अर्थ समझते हैं। कुछ
विचक्षण पण्डितजन अनुष्ठान किये जानेवाले नित्यनैमित्तिक सम्पूर्ण
कर्मोंके; अपनेसे सम्बन्ध रखनेवाले फलका परित्याग करनारूप जो
सर्वकर्मफलत्याग है; उसे ही त्याग कहते हैं; अर्थात् त्याग शब्दका वे ऐसा
अभिप्राय बतलाते हैं। कहनेका अभिप्राय; चाहे काम्य कर्मोंका ( स्वरूपसे )
त्याग करना हो और चाहे समस्त कर्मोंका फल छोड़ना ही हो; सभी प्रकारसे
संन्यास और त्याग इन दोनों शब्दोंका अर्थ तो; एकमात्र त्याग ही है। ये
दोनों शब्द घड़ा और वस्त्र आदि शब्दोंकी भाँति भिन्न जातीय अर्थके बोधक
नहीं हैं। पू₀ -- जब ऐसा कहा जाता है; कि नित्य और नैमित्तिक कर्मोंका तो
फल ही नहीं होता; फिर यहां वन्ध्याके पुत्रत्यागकी भाँति; उनके फलका त्याग
करनेके लिये कैसे कहा जाता है उ₀ -- नित्यकर्मोंका भी फल होता है -- यह बात
भगवान्को इष्ट है; इसलिये यह दोष नहीं है। क्योंकि भगवान् स्वयं कहेंगे कि
मरनेके बाद कर्मोंका अच्छाबुरा और मिला हुआ फल असंन्यासियोंको होता
है;,संन्यासियोंको नहीं इस प्रकार वहाँ केवल संन्यासियोंके लिये कर्मफलकी
अभाव दिखाकर; असंन्यासियोंके लिये कर्मफलकी प्राप्ति अवश्यम्भावी
दिखलायेंगे।

