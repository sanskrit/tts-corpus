+++
title = "37 यत्तदग्रे विषमिव"

+++
।।18.37।। जो ऐसा सुख है; वह पहलेपहल -- ज्ञान; वैराग्य; ध्यान और समाधिके
आरम्भकालमें; अत्यन्त श्रमसाध्य होनेके कारण; विषके सदृश -- दुःखात्मक होता
है। परंतु परिणाममें वह ज्ञानवैराग्यादिके परिपाकसे उत्पन्न हुआ सुख;
अमृतके समान है। वह आत्मबुद्धिके प्रसादसे उत्पन्न हुआ सुख;
विद्वानोंद्वारा सात्त्विक बतलाया गया है। अपनी बुद्धिका नाम आत्मबुद्धि
है; उसका जो जलकी भाँति स्वच्छ निर्मल हो जाना है; वह आत्मबुद्धिप्रसाद है;
उससे उत्पन्न हुआ सुख आत्मबुद्धिप्रसादजन्य सुख है। अथवा; आत्मविषयक या
आत्माको अवलम्बन करनेवाली बुद्धिका नाम आत्मबुद्धि है; उसके प्रसादकी
अधिकतासे उत्पन्न सुख आत्मबुद्धिप्रसादसे उत्पन्न है; इसीलिये वह सात्त्विक
है।
