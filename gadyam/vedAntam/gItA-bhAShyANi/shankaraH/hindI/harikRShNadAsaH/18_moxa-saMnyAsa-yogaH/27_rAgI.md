+++
title = "27 रागी"

+++
।।18.27।। जो कर्ता रागी है -- जिसमें राग यानी आसक्ति विद्यमान है; जो
कर्मफलको चाहनेवाला है -- कर्मफलकी इच्छा रखता है; जो लोभी यानी दूसरोंके
धनमें तृष्णा रखनेवाला है और तीर्थादि ( उपर्युक्त देशकाल ) में भी अपने
धनको खर्च करनेवाला नहीं है। तथा जो हिंसात्मक -- दूसरोंको कष्ट पहुँचानेके
स्वभाववाला; अशुचि -- बाहरी और भीतरी दोनों प्रकारका शुद्धिसे रहित और
हर्षशोकसे लिप्त यानी इष्ट पदार्थकी प्राप्तिमें हर्ष एवं अनिष्टकी
प्राप्ति और इष्टके वियोगमें होनेवाला शोक -- इन दोनों प्रकारके भावोंसे
युक्त है; -- ऐसे पुरुषको ही कर्मोंकी सिद्धिअसिद्धिमें हर्षशोक हुआ करते
हैं; अतः जो कर्ता उन दोनोंसे युक्त है; वह राजस कहा जाता है।
