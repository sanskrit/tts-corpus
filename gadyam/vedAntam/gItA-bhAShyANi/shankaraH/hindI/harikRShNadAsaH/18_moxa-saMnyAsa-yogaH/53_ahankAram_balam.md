+++
title = "53 अहङ्कारम् बलम्"

+++
।।18.53।। तथा --, अहंकार; बल और दर्पको छोड़कर शरीरइन्द्रियादिमें अहंभाव
करनेका नाम अहंकार है। कामना और आसक्तिसे युक्त जो सामर्थ्य है उसका नाम बल
है यहाँ शरीरादिकी साधारण सामर्थ्यका नाम बल नहीं है; क्योंकि वह स्वाभाविक
है इसलिये उसका त्याग अशक्य है; हर्षके साथ होनेवाला और धर्मउल्लङ्घनका
कारण जो गर्व है उसका नाम दर्प है क्योंकि स्मृतिमें कहा है कि हर्षयुक्त
पुरुष दर्प करता है; दर्प करनेवाला धर्मका उल्लङ्घन किया करता है इत्यादि।
तथा इच्छाका नाम काम है; द्वेषका नाम क्रोध है; इनका और परिग्रहका भी त्याग
करके अर्थात् इन्द्रिय और मनमें रहनेवाले दोषोंका त्याग करनेके पश्चात् भी;
शरीरधारणके प्रसङ्गसे या धर्मानुष्ठानके निमित्तसे जो बाह्य संग्रहकी
प्राप्ति होती है उसका भी परित्याग करके; तथा परमहंस परिव्राजक ( संन्यासी
) होकर; एवं देहजीवनमात्रमें भी ममतारहित और इसीलिये जो शान्त --
उपरतियुक्त है; ऐसा जो सब परिश्रमोंसे रहित ज्ञाननिष्ठ यति है; वह
ब्रह्मरूप होनेके योग्य होता है।
