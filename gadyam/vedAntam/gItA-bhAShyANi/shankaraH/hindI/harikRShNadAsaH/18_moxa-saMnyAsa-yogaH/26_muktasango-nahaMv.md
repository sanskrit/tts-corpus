+++
title = "26 मुक्तसङ्गोऽनहंवादी"

+++
।।18.26।। जो कर्ता मुक्तसङ्ग है -- जिसने आसक्तिका त्याग कर दिया है; जो
निरहंवादी है -- जिसका मैं कर्ता हूँ ऐसे कहनेका स्वभाव नहीं रह गया है; जो
धृति और उत्साहसे युक्त है -- धृति यानी धारणाशक्ति,और उत्साह यानी उद्यम
-- इन दोनोंसे जो युक्त है; तथा जो किये हुए कर्मके फलकी सिद्धि होने या न
होनेमें निर्विकार है। जो ऐसा कर्ता है; वह सात्त्विक कहा जाता है। जो केवल
शास्त्रप्रमाणसे ही कर्ममें प्रयुक्त होता है; फलेच्छा या आसक्ति आदिसे
नहीं; वह निर्विकार कहा जाता है।
