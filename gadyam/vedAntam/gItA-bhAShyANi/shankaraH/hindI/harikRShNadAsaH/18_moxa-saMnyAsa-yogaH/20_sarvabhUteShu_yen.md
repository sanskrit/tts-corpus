+++
title = "20 सर्वभूतेषु येनैकम्"

+++
।।18.20।। पहले ( तीन श्लोकोंद्वारा ) ज्ञानके तीन भेद कहे जाते हैं।  
  
जिस ज्ञानके द्वारा मनुष्य; अव्यक्तसे लेकर स्थावरपर्यन्त समस्त भूतोंमें
एकभाव -- एक आत्मवस्तु; जो कि अपने स्वरूपसे या धर्मसे कभी क्षय नहीं होता;
ऐसा अविनाशी और कूटस्थ नित्यतत्त्व देखता है। यहाँ भाव शब्द वस्तुवाचक है।
तथा ( जिस ज्ञानके द्वारा ) उस आत्मतत्त्वको अलगअलग प्रत्येक शरीरमें
विभागरहित अर्थात् आकाशके समान समभावसे स्थित देखता है; उस ज्ञानको अर्थात्
अद्वैतभावसे आत्मसाक्षात्कार कर लेनेको तू सात्त्विक ज्ञान पूर्ण ज्ञान
जान। जो द्वैतदर्शनरूप अयथार्थ ज्ञान है; वे राजसतामस हैं; अतः वे संसारका
उच्छेद करनेमें साक्षात् हेतु नहीं हैं।
