+++
title = "11 न हि"

+++
।।18.11।। परंतु जो पुरुष कर्माधिकारी है और शरीरमें आत्माभिमान रखनेवाला
होनेके कारण देहधारी अज्ञानी है; आत्मविषयक कर्तृत्वज्ञान नष्ट न होनेके
कारण जो मैं करता हूँ ऐसी निश्चित बुद्धिवाला है उससे कर्मका अशेष त्याग
होना असम्भव होनेके कारण; उसका कर्मफलत्यागके सहित विहित कर्मोंके
अनुष्ठानमें ही अधिकार है; उनके त्यागमें नहीं। यह अभिप्राय दिखलानेके लिये
कहते हैं --, देहधारीदेहको धारण करे सो देहधारी; इस व्युत्पत्तिके अनुसार
शरीरमें आत्माभिमान रखनेवाला देहभृत् कहा जाता है; विवेकी नहीं। क्योंकि
वेदाविनाशिनम् इत्यादि श्लोकोंसे वह ( विवेकी ) कर्तापनके अधिकारसे अलग कर
दिया गया है। अतः ( यह अभिप्राय समझना चाहिये कि ) जिस कारण उस
देहधारीअज्ञानीसे समस्त कर्मोंका पूर्णतया त्याग किया जाना सम्भव नहीं है;
इसलिये जो तत्त्वज्ञानरहित अधिकारी; नित्यकर्मोंका अनुष्ठान करता हुआ उन
कर्मोंके फलका त्यागी है; अर्थात् कर्मफलकी वासनामात्रको छोड़नेवाला है; वह
कर्म करनेवाला होनेपर भी स्तुतिके अभिप्रायसे त्यागी कहा जाता है। सुतरां
यह सिद्ध हुआ कि देहात्माभिमानसे रहित परमार्थज्ञानीके द्वारा ही
निःशेषभावसे कर्मसंन्यास किया जा सकता है।
