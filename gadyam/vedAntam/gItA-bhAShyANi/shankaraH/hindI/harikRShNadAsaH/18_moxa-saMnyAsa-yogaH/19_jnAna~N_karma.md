+++
title = "19 ज्ञानङ् कर्म"

+++
।।18.19।। क्रिया; कारक और फल सभी त्रिगुणात्मक हैं; अतः सत्त्व; रज और तम
इन तीनों गुणोंके भेदसे उन सबका त्रिविध भेद बतलाना है। सो आरम्भ करते हैं
--, यहाँ कर्म शब्दका अर्थ क्रिया है; कर्ताका अत्यन्त इष्ट पारिभाषिक शब्द
कारकरूप कर्म नहीं। ज्ञान; कर्म और कर्ता अर्थात् क्रिया करनेवाला -- ये
तीनों ही; गुणोंकी संख्या करनेवाले शास्त्रोंमें अर्थात् कपिलमुनिप्रणीत
शास्त्रमें गुणोंके भेदसे यानी सात्त्विक आदि भेदसे; प्रत्येक तीनतीन
प्रकारके बतलाये गये हैं। यहाँ त्रिधाके साथ एव शब्द जोड़कर यह आशय प्रकट
किया गया है; कि उक्त तीनों पदार्थ गुणोंसे अतिरिक्त अन्य जातिके नहीं हैं।
वह गुणोंकी संख्या करनेवाला कापिलशास्त्र यद्यपि परमार्थब्रह्मकी एकताके
विषयमें (भगवान्के सिद्धान्तसे) विरुद्ध है तो भी गुणोंके भोक्ता ( जीव )
के विषयमें तो प्रमाण है ही। वे कापिलसाङ्ख्यके अनुयायी; गुण और गुणके
व्यापारका निरूपण करनेमें निपुण हैं। इसलिये उनका शास्त्र भी आगे कहे हुए
अभिप्रायकी स्तुति करनेके लिये प्रमाणरूपसे ग्रहण किया जाता है; सुतरां कोई
विरोध नहीं है। उनको अर्थात् ज्ञान; कर्म और कर्ताको तथा गुणोंके अनुसार
किये हुए उनके सात्त्विक आदि समस्त भेदोंको; तू यथावत् -- जैसा शास्त्रमें
न्यायानुसार कहा है उसी प्रकार सुन अर्थात् आगे कही जानेवाली बातमें चित्त
लगा।
