+++
title = "13 पञ्चैतानि महाबाहो"

+++
।।18.13।। इसलिये क्रिया; कारक और फल आदि आत्मामें अविद्यासे आरोपित होनेके
कारण परमार्थदर्शी,( आत्मज्ञानी ) ही सम्पूर्ण कर्मोंका अशेषतः त्यागी हो
सकता है। कर्म करनेवाले अधिष्ठान ( शरीर ) कर्ताक्रिया आदि कारकोंको;
आत्मभावसे देखनेवाला अज्ञानी; सम्पूर्ण कर्मोंका अशेषतः त्याग नहीं कर
सकता। यह बात अगले श्लोकसे दिखलाते हैं -- हे महाबाहो इनआगे कहे जानेवाले
पाँच कारणोंको अर्थात् कर्मके साधनोंको; तू मुझसे जान। अगले उपदेशमें
अर्जुनके चित्तको लगानेके लिये और अधिष्ठानादिके ज्ञानकी कठिनता दिखानेके
लिये; उन पाँचों कारणोंको जाननेयोग्य बतलाकर; उनकी स्तुति करते हैं। जिस
शास्त्रमें जाननेयोग्य पदार्थोंकी संख्या ( गणना ) की जाय उसका नाम साङ्ख्य
अर्थात् वेदान्त है। कृतान्त भी उसीका विशेषण है। कृत कर्मको कहते हैं ;
जहाँ उसका अन्त अर्थात् जहाँ कर्मोंकी समाप्ति हो जाती है वह कृतान्त है --
यानी कर्मोंका अन्त है। यावानर्थ उदपाने सर्व कर्माखिलं पार्थ
ज्ञाने,परिसमाप्यते इत्यादि वचन भी आत्मज्ञान उत्पन्न होनेपर समस्त
कर्मोंकी निवृत्ति दिखलाते हैं। इसलिये ( कहते हैं कि ) उस आत्मज्ञानप्रद
कृतान्त -- साङ्ख्यमें यानी वेदान्तशास्त्रमें समस्त कर्मोंकी सिद्धिके लिये
कहे हुए ( उन पाँच कारणोंको तू मुझसे सुन )।  
  
,
