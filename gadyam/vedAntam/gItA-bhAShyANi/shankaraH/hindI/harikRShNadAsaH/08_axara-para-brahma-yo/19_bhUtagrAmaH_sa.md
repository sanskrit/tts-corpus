+++
title = "19 भूतग्रामः स"

+++
।।8.19।। न किये कर्मोंका फल मिलना और किये हुए कर्मोंका फल न मिलना इस
दोषका परिहार करनेके लिये बन्धन और मुक्तिका मार्ग बतलानेवाले
शास्त्रवाक्योंकी सफलता दिखानेके लिये और अविद्यादि पञ्चक्लेशमूलक
कर्मसंस्कारोंके वशमें पड़कर पराधीन हुआ प्राणीसमुदाय बारंबार उत्पन्न
होहोकर लय हो जाता है -- इस प्रकारके कथनसे संसारमें वैराग्य दिखलानेके
लिये यह कहते हैं --, जो पहले कल्पमें था वही -- दूसरा नहीं -- यह
स्थावरजङ्गमरूप भूतोंका समुदाय ब्रह्माके दिनके आरम्भमें बारंबार उत्पन्न
होहोकर दिनकी समाप्ति और रात्रिका प्रवेश होनेपर पराधीन हुआ ही बारंबार लय
होता जाता है और फिर उसी प्रकार विवश होकर दिनके प्रवेशकालमें पुनः उत्पन्न
होता जाता है।
