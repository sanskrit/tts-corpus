+++
title = "02 श्री भगवानुवाच"

+++
।।12.2।। श्रीभगवान् बोले -- जो कामनाओंसे रहित पूर्णज्ञानी अक्षरब्रह्मके
उपासक हैं उनको अभी रहने दो; उनके प्रति जो कुछ कहना है वह आगे कहेंगे;
परंतु जो दूसरे हैं -- जो भक्त मुझ विश्वरूप परमेश्वरमें मनको समाधिस्थ
करके सर्व योगेश्वरोंके अधीश्वर रागादि पञ्चक्लेशरूप अज्ञानदृष्टिसे रहित
मुझ सर्वज्ञ परमेश्वरकी पिछले ( एकादश ) अध्यायके अन्तिम श्लोकके
अर्थानुसार निरन्तर तत्पर हुए उत्तम श्रद्धासे युक्त होकर उपासना करते हैं;
वे श्रेष्ठतम योगी हैं; यह मैं मानता हूँ। क्योंकि वे लगातार मुझमें ही
चित्त लगाकर रातदिन व्यतीत करते हैं; अतः उनको युक्ततम कहना उचित ही है।  
  
,
