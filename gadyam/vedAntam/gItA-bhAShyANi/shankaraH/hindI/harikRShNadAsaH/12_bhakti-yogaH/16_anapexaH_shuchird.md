+++
title = "16 अनपेक्षः शुचिर्दक्ष"

+++
।।12.16।। जो शरीर; इन्द्रिय; विषय और उनके सम्बन्ध आदि स्पृहाके विषयोंमें
अपेक्षारहित -- निःस्पृह है; बाहरभीतरकी शुद्धिसे सम्पन्न है; और चतुर
अर्थात् अनेक कर्त्तव्योंके प्राप्त होनेपर उनमेंसे तुरंत ही यथार्थ
कर्त्तव्यको निश्चित करनेमें समर्थ है। तथा जो उदासीन अर्थात् किसी मित्र
आदिका पक्षपात न करनेवाला संन्यासी है और गतव्यथ यानी निर्भय है। तथा जो
समस्त आरम्भोंका त्याग करनेवाला है -- जो आरम्भ किये जायँ उनका नाम आरम्भ
है; इसके अनुसार इस लोक और परलोकके फलभोगके लिये किये जानेवाले समस्त
कामनाहेतुक कर्मोंका नाम सर्वारम्भ है; उन्हें त्यागनेका जिसका स्वभाव है
ऐसा जो मेरा भक्त है वह मेरा प्यारा है।
