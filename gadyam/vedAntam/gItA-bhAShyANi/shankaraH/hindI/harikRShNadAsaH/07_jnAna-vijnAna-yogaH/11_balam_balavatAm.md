+++
title = "11 बलम् बलवताम्"

+++
।।7.11।। बलवानोंका जो कामना और आसक्तिसे रहित बल ओज सामर्थ्य है वह मैं
हूँ। ( अभिप्राय यह कि ) अप्राप्त विषयोंकी जो तृष्णा है उसका नाम काम है
और प्राप्त विषयोंमें जो प्रीतितन्मयता है उसका नाम राग है उन दोनोंसे रहित
केवल देह आदिको धारण करनेके लिये जो बल है वह मैं हूँ। जो संसारी जीवोंका
बल कामना और आसक्तिका कारण है वह मैं नहीं हूँ। तथा हे भरतश्रेष्ठ
प्राणियोंमें जो धर्मसे अविरुद्ध शास्त्रानुकूल कामना है जैसे
देहधारणमात्रके लिये खानेपीनेकी इच्छा आदि वह ( इच्छारूप) काम भी मैं ही
हूँ।
