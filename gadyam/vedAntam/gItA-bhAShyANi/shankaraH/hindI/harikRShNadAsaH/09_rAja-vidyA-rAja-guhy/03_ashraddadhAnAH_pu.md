+++
title = "03 अश्रद्दधानाः पुरुषा"

+++
।।9.3।। परंतु जो --, इस आत्मज्ञानरूप धर्मकी श्रद्धासे रहित हैं; अर्थात्
इसके स्वरूपमें और फलमें आस्तिक भावसे रहित हैं -- नास्तिक हैं वे असुरोंके
सिद्धान्तोंका अनुवर्तन करनेवाले देहमात्रको ही आत्मा समझनेवाले एवं
पापकर्म करनेवाले इन्द्रियलोलुप मनुष्य; हे परंतप मुझ परमेश्वरको प्राप्त न
होकर -- मेरी प्राप्तिकी तो उनके लिये आशङ्का भी नहीं हो सकती; मेरी
प्राप्तिके मार्गकी साधनरूप भेदभक्तिको भी प्राप्त न होकर निश्चय ही घूमते
रहते हैं। कहाँ घूमते रहते हैं मृत्युयुक्त संसारके मार्गमें; अर्थात् जो
संसार मृत्युयुक्त है उस मृत्युसंसारके नरक और पशुपक्षी आदि योनियोंकी
प्राप्तिरूप मार्गमें वे बारंबार घूमते रहते हैं।
