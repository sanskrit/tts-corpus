+++
title = "29 समोऽहं सर्वभूतेषु"

+++
।।9.29।। ( यदि कहो कि ) तब तो भगवान् रागद्वेषसे युक्त हैं क्योंकि वे
भक्तोंपर ही अनुग्रह करते हैं दूसरोंपर नहीं करते; तो यह कहना ठीक नहीं है
--, मैं सभी प्राणियोंके प्रति समान हूँ; मेरा न तो ( कोई ) द्वेष्य है और
न ( कोई ) प्रिय है। मैं अग्निके समान हूँ। जैसे अग्नि अपनेसे दूर रहनेवाले
प्राणियोंके शीतका निवारण नहीं करता; पास आनेवालोंका ही करता है; वैसे ही
मैं भक्तोंपर अनुग्रह किया करता हूँ; दूसरों पर नहीं। जो ( भक्त ) मुझ
ईश्वरका प्रेमपूर्वक भजन करते हैं; वे मुझमें स्वभावसे ही स्थित हैं; कुछ
मेरी आसक्तिके कारण नहीं औरमैं भी स्वभावसेही उनमें स्थित हूँ; दूसरोंमें
नहीं। परन्तु इतनेहीसे यह बात नहीं है कि मेरा उनमें ( दूसरोंमें ) द्वेष
है।
