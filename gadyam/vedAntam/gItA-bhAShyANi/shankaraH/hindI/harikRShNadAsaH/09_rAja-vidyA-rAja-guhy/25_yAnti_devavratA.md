+++
title = "25 यान्ति देवव्रता"

+++
।।9.25।। जो भक्त अन्य देवताओंकी भक्तिके रूपमें अविधिपूर्वक भी मेरा पूजन
करते हैं उनको भी यज्ञका फल अवश्य मिलता है। कैसे ( सो कहा जाता है -- )  
  
जिनका नियम और भक्ति देवोंके लिये ही है वे देवउपासकगण देवोंको प्राप्त
होते हैं। श्राद्ध आदि क्रियाके परायण हुए पितृभक्त अग्निष्वात्तादि
पितरोंको पाते हैं। भूतोंकी पूजा करनेवाले विनायक; षोडशमातृकागण और
चतुर्भगिनी आदि भूतगणोंको पाते हैं तथा मेरा पूजन करनेवाले वैष्णव भक्त
अवश्यमेव मुझे ही पाते हैं। अभिप्राय यह कि समान परिश्रम होनेपर भी वे (
अन्यदेवोपासक ) अज्ञानके कारण केवल मुझ परमेश्वरको ही नहीं भजते इसीसे वे
अल्प फलके भागी होते हैं।  
  
,
