+++
title = "26 अन्ये त्वेवमजानन्तः"

+++
।।13.26।। अन्य कई एक साधकजन उपर्युक्त विकल्पोंमेंसे किसी एकके भी द्वारा
पूर्वोक्त आत्मतत्त्वको न जानते हुए अन्य आचार्योंसे सुनकर -- उनकी ऐसी
आज्ञा पाकर कि तुम इसीका चिन्तन किया करो उपासना करते हैं -- श्रद्धापूर्वक
चिन्तन करते हैं। वे केवल सुननेके परायण हुए पुरुष भी अर्थात् जिनके मतमें
श्रवण करना ही मोक्षमार्गसम्बन्धी प्रवृत्तिमें परम आश्रय -- गति; परम साधन
है; ऐसे केवल अन्य आचार्योंके उपदेशको ही प्रमाण माननेवाले; स्वयं विवेकहीन
श्रुतिपरायण पुरुष भी मृत्युको यानी मृत्युयुक्त संसारको निःसंन्देह पार कर
जाते हैं। फिर प्रमाण करनेमें जो स्वतन्त्र हैं वे विवेकी पुरुष
मृत्युयुक्त संसारसे तर जाते हैं; इसमें तो कहना ही क्या है यह अभिप्राय
है।  
  
,
