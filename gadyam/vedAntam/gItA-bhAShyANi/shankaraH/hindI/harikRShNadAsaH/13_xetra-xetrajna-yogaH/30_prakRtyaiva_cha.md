+++
title = "30 प्रकृत्यैव च"

+++
।।13.30।। यह जो कहा कि ईश्वरको सब भूतोंमें सम भावसे स्थित देखता हुआ
पुरुष; आत्माद्वारा आत्माका नाश नहीं करता; यह युक्तिसङ्गत नहीं है क्योंकि
अपने गुण और कर्मोंकी विलक्षणतासे विभिन्न हुए जीवोंमें इस प्रकार देखना
नहीं बन सकता; ऐसी शंका करके कहते हैं --, मायाको प्रकृति समझना चाहिये
इत्यादि मन्त्रोंके अनुसार भगवान्की त्रिगुणात्मिका मायाका नाम प्रकृति है;
जो कि महत्तत्त्व आदि कार्यकरणके आकारमें परिणत है उस प्रकृतिद्वारा ही मन;
वाणी और शरीरसे होनेवाले सारे कर्म; सब प्रकारसे सम्पादन किये जाते हैं
अन्य किसीसे नहीं; इस प्रकार जो देखता है। तथा आत्माकोक्षेत्रज्ञको जो
समस्त उपाधियोंसे रहित अकर्ता देखता है; वही देखता है अर्थात् वही
परमार्थदर्शी है क्योंकि आकाशकी भाँति निर्गुण और विशेषतारहित अकर्ता
आत्मामें; भेदभावका होना प्रमाणित नहीं हो सकता। यह अभिप्राय है।
