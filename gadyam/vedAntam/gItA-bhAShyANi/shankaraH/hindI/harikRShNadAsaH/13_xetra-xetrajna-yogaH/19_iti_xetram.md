+++
title = "19 इति क्षेत्रम्"

+++
।।13.19।। उपर्युक्त समस्त अर्थका उपसंहार करनेके लिये यह श्लोक आरम्भ किया
जाता है --, इस प्रकार यह महाभूतोंसे लेकर धृतिपर्यन्त क्षेत्रका
स्वरूप;अमानित्व आदिसे लेकर तत्त्वज्ञानार्थदर्शन पर्यन्त ज्ञानका स्वरूप
और ज्ञेयं यत्तत् यहाँ लेकर तमसः परमुच्यते यहाँतक ज्ञेयका स्वरूप;
संक्षेपसे कह दिया गया। यह सब वेदोंका और गीताका अर्थ इकट्ठा करके कहा गया
है। इस यथार्थ ज्ञानका अधिकारी कौन है; सो कहा जाता है -- मेरा भक्त
अर्थात् मुझ सर्वज्ञ; परमगुरु; वासुदेव परमेश्वरमें अपने सारे भावोंको
जिसने अर्पण कर दिया है। जिस किसी भी वस्तुको देखता; सुनता और स्पर्श करता
है; उस सबमें सब कुछ भगवान् वासुदेव ही है ऐसी निश्चित बुद्धिवाला जो मेरा
भक्त है। वह उपर्युक्त यथार्थ ज्ञानको समझकर मेरे भावको अर्थात् मेरा जो
परमात्मभाव है; उसको प्राप्त करनेमें समर्थ होता है; अर्थात् मोक्ष लाभ कर
लेता है।
