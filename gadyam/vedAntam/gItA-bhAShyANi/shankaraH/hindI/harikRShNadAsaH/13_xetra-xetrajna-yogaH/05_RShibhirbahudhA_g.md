+++
title = "05 ऋषिभिर्बहुधा गीतम्"

+++
।।13.5।। श्रोताकी बुद्धिमें रुचि उत्पन्न करनेके लिये; उस कहे जानेवाले
क्षेत्र और क्षेत्रज्ञके यथार्थ स्वरूपकी स्तुति करते हैं --, ( यह क्षेत्र
और क्षेत्रज्ञका तत्त्व ) वसिष्ठादि ऋषियोंद्वारा बहुत प्रकारसे कहा गया है
और ऋग्वेदादि नाना प्रकारके श्रुतिवाक्योंद्वारा भी पृथक्पृथक् --
विवेचनपूर्वक कहा गया है। तथा संशयरहित निश्चित ज्ञान उत्पन्न करनेवाले
विनिश्चित और युक्तियुक्त ब्रह्मसूत्रके पदोंसे भी कहा गया है। जो वाक्य
ब्रह्मके सूचक हैं उसका नाम ब्रह्मसूत्र है; उनके द्वारा ब्रह्म पाया जाता
है -- जाना जाता है; इसलिये उनको पद कहते हैं; उनसे भी क्षेत्र और
क्षेत्रज्ञका तत्त्व कहा गया है क्योंकि केवल आत्मा ही सब कुछ है ऐसी
उपासना करनी चाहिये इत्यादि ब्रह्मसूचक पदोंसे ही आत्मा जाना जाता है।
