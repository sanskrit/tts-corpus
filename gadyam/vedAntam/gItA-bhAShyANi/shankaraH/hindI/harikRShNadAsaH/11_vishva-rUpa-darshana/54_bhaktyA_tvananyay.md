+++
title = "54 भक्त्या त्वनन्यया"

+++
।।11.54।। तो फिर आपके दर्शन किस प्रकार हो सकते हैं इस पर कहते हैं --,
भक्तिसे दर्शन हो सकते हैं; सो किस प्रकारकी भक्तिसे हो सकते हैं; यह
बतलाते हैं --, हे अर्जुन अनन्य भक्तिसे अर्थात् जो भगवान्को छोड़कर अन्य
किसी पृथक् वस्तुमें कभी भी नहीं होती वह अनन्य भक्ति है एवं जिस भक्तिके
कारण ( भक्तिमान् पुरुषको ) समस्त इन्द्रियोंद्वारा एक वासुदेव परमात्माके
अतिरिक्त अन्य किसीकी भी उपलब्धि नहीं होती; वह अनन्य भक्ति है। ऐसी अनन्य
भक्तिद्वारा इस प्रकारके रूपवाला अर्थात् विश्वरूपवाला मैं परमेश्वर
शास्त्रोंद्वारा जाना जा सकता हूँ। केवल शास्त्रोंद्वारा जाना जा सकता हूँ
इतना ही नहीं; हे परन्तप तत्त्वसे देखा भी जा सकता हूँ अर्थात् साक्षात् भी
किया जा सकता हूँ और प्राप्त भी किया जा सकता हूँ अर्थात् मोक्ष भी प्राप्त
करा सकता हूँ।  
  
,
