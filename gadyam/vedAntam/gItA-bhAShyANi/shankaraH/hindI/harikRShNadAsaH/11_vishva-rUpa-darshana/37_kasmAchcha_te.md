+++
title = "37 कस्माच्च ते"

+++
।।11.37।। भगवान् हर्षादि भावोंके योग्य स्थान किस प्रकार हैं इसमें कारण
दिखाते हैं --, हे महात्मन् आप जो अतिशय गुरुतर हैं अर्थात् सबसे बड़े हैं;
उनको ये सब किसलिये नमस्कार न करें क्योंकि आप हिरण्यगर्भके भी आदिकर्ता --
कारण हैं; अतः आप आदिकर्ताको कैसे नमस्कार न करें। अभिप्राय यह कि
उपर्युक्त कारणसे आप हर्षादिके और नमस्कारके योग्य पात्र हैं। हे अनन्त हे
देवेश हे जगन्निवास वह परम अक्षर ( ब्रह्म ) आप ही हैं; जो वेदान्तोंमें
सुना जाता है। वह क्या है सत् और असत् -- जो विद्यमान है वह सत् और जिसमें
नहीं है ऐसी बुद्धि होती है वह असत् है। वे दोनों सत् और असत् जिस अक्षरकी
उपाधि हैं; जिनके कारण वह ब्रह्म उपचारसे सत् और असत् कहा जाता है परंतु
वास्तवमें जो सत् और असत् दोनोंसे परे है; जिसको वेदवेत्ता लोग अक्षर कहते
हैं वह ब्रह्म भी आप ही हैं। अभिप्राय यह कि आपसे अतिरिक्त दूसरा कोई नहीं
है।  
  
,
