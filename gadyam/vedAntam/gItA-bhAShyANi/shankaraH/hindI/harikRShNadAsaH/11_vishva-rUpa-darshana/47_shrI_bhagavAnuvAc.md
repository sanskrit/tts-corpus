+++
title = "47 श्री भगवानुवाच"

+++
।।11.47।। अर्जुनको भयभीत देखकर; विश्वरूपका उपसंहार करके प्रिय वचनोंसे
धैर्य देते हुए श्रीभगवान् बोले --, हे अर्जुन प्रसन्न हुए मुझ परमात्माने
-- तुझपर जो अनुग्रहबुद्धि है उसका नाम प्रसाद है उससे युक्त मुझ
परमेश्वरने -- अपने ऐश्वर्यकी सामर्थ्यसे यह परम श्रेष्ठ तेजोमय -- तेजसे
परिपूर्ण अनन्त -- अन्तरहित सबसे पहले होनेवाला अनादि विश्वरूप तुझे दिखाया
है; जो मेरा रूप तेरे सिवा पहले और किसीसे भी नहीं देखा गया।
