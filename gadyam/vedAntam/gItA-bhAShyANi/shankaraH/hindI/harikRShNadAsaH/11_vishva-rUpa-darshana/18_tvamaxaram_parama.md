+++
title = "18 त्वमक्षरम् परमम्"

+++
।।11.18।। इसीलिये अर्थात् आपकी योगशक्तिको देखकर ही मैं अनुमान करता हूँ
--, आप मुमुक्षु पुरुषोंद्वारा जाननेयोग्य परमअक्षर अर्थात् जिसका कभी नाश
न हो ऐसे परमब्रह्म परमात्मा हैं। आप ही इस समस्त जगत्के परम उत्तम निधान
हैं -- जिसमें कोई वस्तु रक्खी जाय उसे निधान कहते हैं; सो आप इस संसारके
परम आश्रय हैं। इसके सिवा आप अविनाशी हैं अर्थात् आपका कभी नाश नहीं होता;
इसलिये आप नाशरहित हैं और सनातनधर्मके रक्षक हैं अर्थात् जो सदासे है; ऐसे
नित्यधर्मके आप रक्षक हैं और आप ही सनातन परमपुरुष हैं -- यह मेरा मत है।
