+++
title = "36 स्थाने हृषीकेश"

+++
।।11.36।। अर्जुन बोला -- यह उचित ही है। वह क्या कि हे हृषीकेश आपकी
कीर्तिसे अर्थात् आपकी महिमाका कीर्तन और श्रवण करनेसे जो जगत् हर्षित हो
रहा है सो उचित ही है। अथवा स्थाने यह शब्द विषयका विशेषण भी समझा जा सकता
है। भगवान् हर्ष आदिके विषय हैं; यह मानना भी ठीक ही है; क्योंकि ईश्वर
सबका आत्मा और सब भूतोंका सुहृद् है। यहाँ ऐसी व्याख्या करनी चाहिये कि
जगत् जो भगवान्में अनुराग -- प्रेम करता है; यह उसका अनुराग करना उचित
विषयमें ही है तथा राक्षसगण भयसे युक्त हुए सब दिशाओंमें भाग रहे हैं; यह
भी ठीकठिकानेकी ही बात है। एवं समस्त कपिलादि सिद्धोंके समुदाय जो नमस्कार
कर रहे हैं; यह भी उचित विषयमें ही है।
