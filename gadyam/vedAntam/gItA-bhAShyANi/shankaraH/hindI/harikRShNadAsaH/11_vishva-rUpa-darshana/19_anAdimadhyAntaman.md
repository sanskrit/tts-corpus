+++
title = "19 अनादिमध्यान्तमनन्तवीर्य"

+++
।।11.19।। तथा --, ( मैं ) आपको आदि; मध्य और अन्तसे रहित अर्थात् जिसका
आदि; मध्य और अन्त नहीं है; ऐसे रूपवाला और अनन्तवीर्य -- अनन्त सामर्थ्यसे
युक्त देखता हूँ; आपकी सामर्थ्यका अन्त नहीं है; इसलिये आप अनन्तवीर्य हैं
तथा मैं आपको अनन्त भुजाओंसे युक्त; चन्द्रमा और सूर्यरूप नेत्रोंवाला;
प्रज्वलित अग्निरूप मुखोंवाला और अपने तेजसे इस जगत्को तपायमान करते हुए
देखता हूँ अर्थात् जिस रूपके अनन्त हाथ हों; चन्द्रमा और सूर्य ही जिसके
नेत्र हों; प्रज्वलित अग्नि ही जिसका मुख हो और जो अपने तेजसे इस सारे
विश्वको तपायमान करता हो; ऐसा रूप धारण किये आपको देख रहा हूँ।
