+++
title = "19 य एनम्"

+++
।।2.19।। जो तू मानता है कि मेरेद्वारा युद्धमें भीष्मादि मारे जायँगे मैं
ही उनका मारनेवाला हूँ यह तेरी बुद्धि ( भावना ) सर्वथा मिथ्या है। कैसे  
  
जिसका वर्णन ऊपरसे आ रहा है इस आत्माको जो मारनेवाला समझता है अर्थात्
हननक्रियाका कर्ता  
  
मानता है और जो दूसरा ( कोई ) इस आत्माको देहके नाशसे मैं नष्ट हो गया ऐसे
नष्ट हुआ मानता है अर्थात् हननक्रियाका कर्म मानता है।  
वे दोनों ही अहंप्रत्ययके विषयभूत आत्माको अविवेकके कारण नहीं जानते।  
अभिप्राय यह कि जो शरीरके मरनेसे आत्माको मैं मारनेवाला हूँ मैं मारा गया
हूँ इस प्रकार जानते हैं वे दोनों ही आत्मस्वरूपसे अनभिज्ञ हैं।  
क्योंकि यह आत्मा विकाररहित होनेके कारण न तो किसीको मारता है और न मारा
जाता है अर्थात् न तो हननक्रियाका कर्ता होता है और न कर्म होता है।  
