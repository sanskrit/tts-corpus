+++
title = "72 एषा ब्राह्मी"

+++
।।2.72।। ( अब ) उस उपर्युक्त ज्ञाननिष्ठाकी स्तुति की जाती है  
  
यह उपर्युक्त अवस्था ब्राह्मी यानी ब्रह्ममें होनेवाली स्थिति है अर्थात्
सर्व कर्मोंका संन्यास करके केवल ब्रह्मरूपसे स्थित हो जाना है।  
हे पार्थ इस स्थितिको पाकर मनुष्य फिर मोहित नहीं होता अर्थात् मोहको
प्राप्त नहीं होता।  
अन्तकालमें अन्तके वयमें भी इस उपर्युक्त ब्राह्मी स्थितिमें स्थित होकर
मनुष्य ब्रह्ममें लीनतारूप मोक्षको लाभ करता है। फिर जो ब्रह्मचर्याश्रमसे
ही संन्यास ग्रहण करके जीवनपर्यन्त ब्रह्ममें स्थित रहता है वह
ब्रह्मनिर्वाणको प्राप्त होता है इसमें तो कहना ही क्या है।  
  
  
  
  
  
  
  
