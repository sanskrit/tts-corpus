+++
title = "65 प्रसादे सर्वदुःखानाम्"

+++
।।2.65।। प्रसन्नता होनेसे क्या होता है सो कहते हैं  
  
प्रसन्नता प्राप्त होनेपर इस यतिके आध्यात्मिकादि तीनों प्रकारके समस्त
दुःखोंका नाश हो जाता है।  
क्योंकि ( उस ) प्रसन्नचित्तवालेकी अर्थात् स्वस्थ अन्तःकरणवाले पुरुषकी
बुद्धि शीघ्र ही सब ओरसे आकाशकी भाँति स्थिर हो जाती है केवल आत्मरूपसे
निश्चल हो जाती है।  
इस वाक्यका अभिप्राय यह है कि इस प्रकार प्रसन्नचित्त और स्थिरबुद्धिवाले
पुरुषको कृतकृत्यता मिलती है  
  
इसलिये साधक पुरुषको चाहिये कि रागद्वेषसे रहित की हुई इन्द्रियोंद्वारा
शास्त्रके अविरोधी अनिवार्य विषयोंका सेवन करे।  
