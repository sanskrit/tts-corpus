+++
title = "17 अविनाशि तु"

+++
।।2.17।। तो जो निस्सन्देह सत् है और सदैव रहता है वह क्या है इसपर कहा जाता
है  
  
नष्ट न होना जिसका स्वभाव है वह अविनाशी है। तु शब्द असत्से सत्की विशेषता
दिखानेके लिये है।  
उसको तू ( अविनाशी ) जान समझ किसको जिस सत् शब्दवाच्य ब्रह्मसे यह आकाशसहित
सम्पूर्ण विश्व आकाशसे घटादिके सदृश व्याप्त है।  
इस अव्ययका अर्थात् जिसका व्यय नहीं होता जो घटताबढ़ता नहीं उसे अव्यय कहते
हैं उसका विनाशअभाव ( करनेके लिये कोई भी समर्थ नहीं है )।  
क्योंकि यह सत् नामक ब्रह्म अवयवरहित होनेके कारण देहादिकी तरह अपने
स्वरूपसे नष्ट नहीं होता अर्थात् इसका व्यय नहीं होता।  
तथा इसका कोई निजी पदार्थ नहीं होनेके कारण निजी पदार्थोंके नाशसे भी इसका
नाश नहीं होता जैसे देवदत्त अपने धनकी हानिसे हानिवाला होता है ऐसे ब्रह्म
नहीं होता।  
इसलिये कहते हैं कि इस अविनाशी ब्रह्मका विनाश करनेके लिये कोई भी समर्थ
नहीं है। कोई भी अर्थात् ईश्वर भी अपने आपका नाश नहीं कर सकता।  
क्योंकि आत्मा ही स्वयं ब्रह्म है और अपने आपमें क्रियाका विरोध है।
