+++
title = "39 एषा तेऽभिहिता"

+++
।।2.39।। क्योंकि यहाँ शास्त्रके विषयका विभाग दिखलाया जानेसे यह होगा कि
आगे चलकर ज्ञानयोगेन साङ्ख्यानां कर्मयोगेन योगिनाम् इत्यादि जो दो
निष्ठाओंको बतानेवाला शास्त्र है वह सुखपूर्वक समझाया जा सकेगा और श्रोतागण
भी विषयविभागपूर्वक अनायास ही उसे ग्रहण कर सकेंगे। इसलिये कहते हैं  
मैंने तुझसे साङ्ख्य अर्थात् परमार्थ वस्तुकी पहिचानके विषयमें यह बुद्धि
यानी ज्ञान कह सुनाया। यह ज्ञान संसारके हेतु जो शोक मोह आदि दोष हैं उनकी
निवृत्तिका साक्षात् कारण है।  
इसकी प्राप्तिके उपायरूप योगके विषयमें अर्थात् आसक्तिरहित होकर सुखदुःख
आदि द्वन्द्वोंके त्यागपूर्वक ईश्वराराधनके लिये कर्म किये जानेवाले
कर्मयोगके विषयमें और समाधियोगके विषयमें इस बुद्धिको जो कि अभी आगे कही
जाती है सुन  
  
  
  
रुचि बढ़ानेके लिये उस बुद्धिकी स्तुति करते हैं  
हे अर्जुन जिस योगविषयक बुद्धिसे युक्त हुआ तू धर्माधर्म नामक कर्मरूप
बन्धनको ईश्वरकृपासे होनेवाली ज्ञानप्राप्तिद्वारा नाश कर डालेगायह
अभिप्राय है।  
