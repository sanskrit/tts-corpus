+++
title = "71 विहाय कामान्यः"

+++
।।2.71।। क्योंकि ऐसा है इसलिये  
  
जो संन्यासी पुरुष सम्पूर्ण कामनाओंको और भोगोंको अशेषतः त्यागकर अर्थात्
केवल जीवनमात्रके निमित्त ही चेष्टा करनेवाला होकर विचरता है।  
तथा जो स्पृहासे रहित हुआ है अर्थात् शरीरजीवनमात्रमें भी जिसकी लालसा नहीं
है।  
ममतासे रहित है अर्थात् शरीरजीवनमात्रके लिये आवश्यक पदार्थोंके संग्रहमें
भी यह मेरा है ऐसे भावसे रहित है।  
तथा अहंकारसे रहित है अर्थात् विद्वत्ता आदिके सम्बन्धसे होनेवाले
आत्माभिमानसे भी रहित है।  
वह ऐसा स्थितप्रज्ञ ब्रह्मवेत्ता ज्ञानी संसारके सर्वदुःखोंकी निवृत्तिरूप
मोक्ष नामक परम शान्तिको पाता है अर्थात् ब्रह्मरूप हो जाता है।  
