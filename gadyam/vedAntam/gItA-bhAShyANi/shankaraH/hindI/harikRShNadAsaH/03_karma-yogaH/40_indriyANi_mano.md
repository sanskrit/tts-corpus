+++
title = "40 इन्द्रियाणि मनो"

+++
।।3.40।। ज्ञानको आच्छादित करनेवाला होनेके कारण जो सबका वैरी है वह काम
कहाँ रहनेवाला है अर्थात् उसका आश्रय क्या है क्योंकि शत्रुके रहनेका स्थान
जान लेनेपर सहजमें ही उसका नाश किया जा सकता है। इसपर कहते हैं इन्द्रियाँ
मन और बुद्धि यह सब इस कामके अधिष्ठान अर्थात् रहनेके स्थान बतलाये जाते
हैं। यह काम इन आश्रयभूत इन्द्रियादिके द्वारा ज्ञानको आच्छादित करके इस
जीवात्माको नाना प्रकारसे मोहित किया करता है।
