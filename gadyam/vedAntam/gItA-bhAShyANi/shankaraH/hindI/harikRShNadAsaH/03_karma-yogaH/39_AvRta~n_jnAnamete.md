+++
title = "39 आवृतञ् ज्ञानमेतेन"

+++
।।3.39।। जिसका ( उपर्युक्त श्लोकमें ) इदम् शब्दसे संकेत किया गया है जो
कामसे आच्छादित है वह कौन है सो कहा जाता है ज्ञानीके ( विवेकीके ) इस
कामरूप नित्य वैरीसे ज्ञान ढका हुआ है। ज्ञानी ही पहलेसे जानता है कि इसके
द्वारा मैं अनर्थोंमें नियुक्त किया गया हूँ। इससे वह सदा दुखी भी होता है।
इसलिये यह ज्ञानीका ही नित्य वैरी है मूर्खका नहीं क्योंकि वह मूर्ख तो
तृष्णाके समय उसको मित्रके समान समझता है। फिर जब उसका परिणामरूप दुःख
प्राप्त होता है तब समझता है कि तृष्णाके द्वारा मैं दुखी किया गया हूँ
पहले नहीं जानता इसलिये यह काम ज्ञानीका ही नित्य वैरी है। कैसे कामके
द्वारा ( ज्ञान आच्छादित है इसपर कहते हैं ) कामना इच्छा ही जिसका स्वरूप
है जो अति कष्टसे पूर्ण होता है तथा जो अनल है भोगोंसे कभी भी तृप्त नहीं
होता ऐसे कामनारूप वैरीद्वारा (ज्ञान आच्छादित है )।
