+++
title = "40 अज्ञश्चाश्रद्दधानश्च"

+++
।।4.40।। इस विषयमें संशय नहीं करना चाहिये क्योंकि संशय बड़ा पापी है। कैसे
सो कहते हैं जो अज्ञ यानी आत्मज्ञानसे रहित है जो अश्रद्धालु है और जो
संशयात्मा है ये तीनों नष्ट हो जाते हैं। यद्यपि अज्ञानी और अश्रद्धालु भी
नष्ट होते हैं परंतु जैसा संशयात्मा नष्ट होता है वैसे नहीं क्योंकि इन
सबमें संशयात्मा अधिक पापी है। अधिक पापी कैसे है ( सो कहते हैं )
संशयात्माको अर्थात् जिसके चित्तमें संशय है उस पुरुषको न तो यह साधारण
मनुष्यलोक मिलता है न परलोक मिलता है और न सुख ही मिलता है क्योंकि वहाँ भी
संशय होना सम्भव है इसलिये संशय नहीं करना चाहिये।
