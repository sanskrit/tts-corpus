+++
title = "15 सर्वस्य चाहम्"

+++
।।15.15।। तथा --, मैं समस्त प्राणिमात्रका आत्मा होकर उनके अन्तःकरणमें
स्थित हूँ। इसलिये समस्त प्राणियोंके स्मृति; ज्ञान और उनका लोप भी मुझ
आत्मासे ही किया जाता है; अर्थात् जिन पुण्यकर्मा प्राणियोंको उनके
पुण्यकर्मोंके अनुसार ज्ञान और स्मृति प्राप्त होते हैं तथा जिन
पापाचारियोंके ज्ञान और स्मृतिका उनके पापकर्मानुसार लोप होता है ( वह
मुझसे ही होता है )। समस्त वेदोंद्वारा मैं परमात्मा ही जाननेयोग्य हूँ।
तथा वेदान्तका कर्ता; अर्थात् वेदान्तार्थके सम्प्रदायका कर्ता और वेदके
अर्थको समझनेवाला भी मैं ही हूँ। यदादित्यगतं तेजः इत्यादि चार
श्लोकोंद्वारा नारायण नामक भगवान् ईश्वरकी; विशेषउत्तम उपाधियोंसे,होनेवाली
विभूतियाँ संक्षेपसे कही गयीं।
