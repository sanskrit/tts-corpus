+++
title = "05 निर्मानमोहा जितसङ्गदोषा"

+++
।।15.5।। उस परमपदको कैसे पुरुष प्राप्त करते हैं सो कहते हैं --, जो
मानमोहसे मुक्त हैं -- जिनका अभिमान और अज्ञान नष्ट हो गया है; ऐसे जो
मानमोह से रहित हैं; जो,जितसङ्गदोष हैं -- जिन्होंने आसक्तिरूप दोषको जीत
लिया है; जो नित्य अध्यात्मविचारमें लगे हुए हैं -- सदा परमात्माके
स्वरूपकी आलोचना करनेमें तत्पर हैं; जो कामनासे रहित हैं -- जिनकी समस्त
कामनाएँ निर्लेपभावसे ( मूलसहित ) निवृत्त हो गयी हैं; ऐसे यति -- संन्यासी
जो कि सुखदुःख नामक प्रिय और अप्रिय आदि द्वन्द्वोंसे छूटे हुए हैं; वे
मोहरहित ज्ञानी; उस उपर्युक्त अविनाशी पदको पाते हैं।
