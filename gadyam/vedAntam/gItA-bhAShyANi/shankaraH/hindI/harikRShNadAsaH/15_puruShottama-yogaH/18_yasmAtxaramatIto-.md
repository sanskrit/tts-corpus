+++
title = "18 यस्मात्क्षरमतीतोऽहमक्षरादपि"

+++
।।15.18।। उपर्युक्त ईश्वरका पुरुषोत्तम् यह नाम प्रसिद्ध है; उसका यह नाम
किस कारणसे हुआ इसकी हेतुसहित उपपत्ति बतलाकर; नामकी सार्थकता दिखलाते हुए
भगवान् अपने स्वरूपको प्रकट करते हैं कि मैं निरतिशय ईश्वर हूँ --, क्योंकि
मैं क्षरभावसे अतीत हूँ अर्थात् अश्वत्थ नामक मायामय संसारवृक्षका अतिक्रमण
किये हुए हूँ और संसारवृक्षके बीजस्वरूप अक्षरसे ( मूल प्रकृतिसे ) भी
उत्तम -- अतिशय उत्कृष्ट अथवा अतिशय उच्च हूँ। इसीलिये अर्थात् क्षर और
अक्षरसे उत्तम होनेके कारण; लोक और वेदमें; मैं पुरुषोत्तम नामसे विख्यात
हूँ। भक्तजन मुझे इसी प्रकार जानते हैं और कविजन भी काव्यादिमें इसी नामका
प्रयोग करते हैं अर्थात् पुरुषोत्तम् इसी नामसे ही मेरा वर्णन करते हैं।
