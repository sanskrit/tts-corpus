+++
title = "07 ममैवांशो जीवलोके"

+++
।।15.7।। उ₀ -- उसमें जो कारण है वह सुन --, जीवलोकमें अर्थात् संसारमें; जो
जीवरूप शक्ति; भोक्ता; कर्ता इत्यादि नामोंसे प्रसिद्ध है; वह मुझ
परमात्माका ही सनातन अंश है; अर्थात् अंग; भाग; एकदेश जो भी कुछ कहो; एक ही
अभिप्राय है। जैसे जलमें प्रतीत होनेवाला सूर्यका अंश -- प्रतिबिम्ब; जलरूप
निमित्तका नाश होनेपर; सूर्यको ही प्राप्त होकर फिर नहीं लौटता; वैसे ही उस
परमात्माका यह अंश भी; उस परमात्मासे ही संयुक्त हो जाता है। फिर नहीं
लौटता। अथवा जैसे घट आदि उपाधिसे परिच्छिन्न घटादिका आकाश; आकाशका ही अंश
है और वह घट आदि निमित्तके नाश होनेपर; आकाशको ही प्राप्त होकर फिर नहीं
लौटता; वैसे ही इसके विषयमें भी समझना चाहिये। सुतरां जहाँ जाकर नहीं लौटते
यह कहना उचित ही है। पू₀ -- अवयवरहित परमात्माका अवयव; एकदेश अथवा अंश;
कैसे हो सकता है और यदि उसे अवयवयुक्त मानें; तो उन अवयवोंका विभाग होनेसे
परमात्माके नाशका प्रसङ्ग आ जायगा। उ₀ -- यह दोष नहीं है क्योंकि
अविद्याकृत उपाधिसे परिच्छिन्न; एकदेश ही अंशकी भाँति माना गया है। यह बात
क्षेत्राध्यायमें विस्तारपूर्वकर दिखलायी गयी है। वह मेरा अंशरूप माना हुआ
जीव; संसारमें कैसे आता है और कैसे शरीर छोड़कर जाता है; सो बतलाते हैं --
( यह जीवात्मा ) मन जिनमें छठा है; ऐसी कर्णछिद्रादि अपनेअपने गोलकरूप
प्रकृतियोंमें स्थित हुई; श्रोत्रादि इन्द्रियोंको आकर्षित करता है।  
  
,
