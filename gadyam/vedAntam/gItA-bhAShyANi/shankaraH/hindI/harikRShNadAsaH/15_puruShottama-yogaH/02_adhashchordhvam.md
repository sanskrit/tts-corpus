+++
title = "02 अधश्चोर्ध्वम्"

+++
।।15.2।। अपने उपादानकारणरूप सत्त्व; रज और तमइन तीनों गुणोंसे बढ़ी हुई --
स्थूलभावको प्राप्त हुई और विषयरूपी कोंपलोंवाली; उस वृक्षकी बहुतसी
शाखाएँ; जो कि अपनेअपने कर्म और ज्ञानके अनुरूप -- कर्म और ज्ञानकी
फलस्वरूपा योनियाँ हैं; नीचेकी ओर मनुष्योंसे लेकर स्थावरपर्यन्त और ऊपरकी
ओर धर्म यानी विश्वकर्ता ब्रह्मापर्यन्त; वृक्षकी शाखाओंके समान फैली हुई
हैं। कर्मफलरूप देहादि शाखाओंसे शब्दादि विषय; कोंपलोंके समान अङ्कुरितसे
होते हैं; इसलिये वे शरीरादिरूप शाखाएँ विषयरूपी कोंपलोंवाली हैं।
संसारवृक्षका परम मूल -- उपादानकारण पहले बतलाया जा चुका है। अब कर्मफलजनित
रागद्वेष आदिकी वासनाएँ जो मूलके समान धर्माधर्मविषयक प्रवृत्तिका कारण और
अवान्तरसे ( आगेपीछे ) होनेवाली हैं ( उनको कहते हैं )। वे मनुष्यलोकमें
कर्मानुबन्धिनी वासनारूप मूलें देवादिकी अपेक्षा नीचे भी; अविच्छिन्नरूपसे
फैली हुई हैं। पुण्यपापरूप कर्म जिनका अनुबन्ध यानी पीछेपीछे होनेवाला है;
अर्थात् जिनकी उत्पत्तिका अनुवर्तन करनेवाला है; वे कर्मानुबन्धी कहलाती
हैं। यहाँ मनुष्योंका ही विशेषरूपसे कर्ममें अधिकार प्रसिद्ध है ( इसलिये
वे मूलें मनुष्यलोकमें कर्मानुबन्धिनी बतलायी गयी हैं )।
