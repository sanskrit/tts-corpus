+++
title = "03 न रूपमस्येह"

+++
।।15.3।। यह जो वर्णन किया हुआ संसारवृक्ष है --, इसका स्वरूप जैसा यहाँ
वर्णन किया गया है; वैसा उपलब्ध नहीं होता क्योंकि यह स्वप्नकी वस्तु;
मृगतृष्णाके जल और मायारचित गन्धर्वनगरके समान होनेसे; देखतेदेखते नष्ट
होनेवाला है। इसी कारण इसका अन्त अर्थात् अन्तिमावस्थाअवसान या समाप्ति भी
नहीं है। तथा इसका आदि भी नहीं है; अर्थात् यहाँसे आरम्भ होकर यह संसार चला
है; ऐसा किसीसे नहीं जाना जा सकता और इसकी संप्रतिष्ठास्थिति भी नहीं है
यानी आदि और अन्तके बीचकी अवस्था भी किसीको उपलब्ध नहीं होती। इस उपर्युक्त
सुविरूढमूल यानी जिसकी मूलें -- जड़ें अत्यन्त दृढ़ हो गयी हैं -- भली
प्रकार संगठित हो चुकी हैं; ऐसे संसाररूप अश्वत्थको; असङ्गशस्त्रसे छेदन
करके यानी पुत्रैषणा; वित्तैषणा और लोकैषणादिसे उपराम हो जाना ही असङ्ग है;
ऐसे असङ्गशस्त्रसे जो कि परमात्माके सम्मुख होनारूप निश्चयसे दृढ़ किया हुआ
है और बारंबार विवेकाभ्यासरूप पत्थरपर घिसकर पैना किया हुआ है; इस
संसारवृक्षको बीजसहित उखाड़कर।
