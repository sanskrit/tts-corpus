+++
title = "14 अहं वैश्वानरो"

+++
।।15.14।। तथा --, मैं ही; पेटमें रहनेवाला जठराग्नि होकर अर्थात् यह अग्नि
वैश्वानर है जो कि पुरुषके भीतर स्थित है और जिससे यह ( खाया हुआ ) अन्न
पचता है इत्यादि श्रुतियोंसे जिसका वर्णन किया गया है; वह वैश्वानर होकर;
प्राणियोंके शरीरमें स्थित -- प्रविष्ट होकर प्राण और अपानवायुसे संयुक्त
हुआ भक्ष्य; भोज्य; लेह्य और चोष्य -- ऐसे चार प्रकारके अन्नोंको पचाता
हूँ। वैश्वानर अग्नि खानेवाला है और सोम खाया जानेवाला अन्न है। सुतरां यह
सारा जगत् अग्नि और सोमस्वरूप है; इस प्रकार देखनेवाला मनुष्य अन्नके दोषसे
लिप्त नहीं होता।
