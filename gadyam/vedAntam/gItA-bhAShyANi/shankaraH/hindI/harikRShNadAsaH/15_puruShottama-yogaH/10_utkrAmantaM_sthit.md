+++
title = "10 उत्क्रामन्तं स्थितम्"

+++
।।15.10।। इस प्रकार इस देहधारी ( जीवात्मा ) को शरीरसे --, उत्क्रमण करते
हुएको अर्थात् पहले प्राप्त किये शरीरको छोड़कर जाते हुएको; अथवा शरीरमें
स्थित रहते हुएको; या शब्दादि विषयोंका भोग करते हुएको; या सुखदुःखमोह आदि
गुणोंसे युक्त हुएको भी; यानी इस प्रकार अत्यन्त दर्शनगोचर होते हुए भी इस
आत्माको मूढ़ लोग; जो कि दृष्ट और अदृष्ट विषयभोगोंकी लालसाके बलसे चित्त
आकृष्ट हो जानेके कारण अनेक प्रकारसे मोहित हो रहे हैं; नहीं देखते; अहो यह
बड़े दुःखकी बात है; इस प्रकार भगवान् करुणा प्रकट करते हैं। परंतु जो
प्रमाणजनित ज्ञाननेत्रोंसे युक्त हैं अर्थात् विवेकदृष्टिवाले हैं; वे इसे
देखते हैं।
