+++
title = "18 अहङ्कारम् बलम्"

+++
।।16.18।। अहंकार -- हमहम करनेका नाम अहंकार है; जिसके द्वारा अपनेमें
आरोपित किये हुए विद्यमान और अविद्यमान गुणोंसे अपनेको युक्त मानकर मनुष्य
हम हैं ऐसा मानता है; उसे अहंकार कहते हैं। यह अविद्या नामका बड़ा कठिन
दोष; समस्त दोषोंका और समस्त अनर्थमय प्रवृत्तियोंका मूल कारण है। कामना और
आसक्तिसे युक्त; दूसरेका पराभव करनेके लिये होनेवाला बल; दर्प -- जिसके
उत्पन्न होनेपर मनुष्य धर्मको अतिक्रमण कर जाता है; अन्तःकरणके आश्रित उस
दोषविशेषका नाम दर्प है। तथा स्त्री आदिके विषयमें होनेवाला काम और किसी
प्रकारका अनिष्ट होनेसे होनेवाला क्रोध; इन सब,दोषोंको तथा अन्यान्य महान्
दोषोंको भी अवलम्बन करनेवाले होते हैं। इसके सिवा वे अपने और दूसरोंके
शरीरमें स्थित; उनकी बुद्धि और कर्मके साक्षी; मुझ ईश्वरसे द्वेष करनेवाले
होते हैं -- मेरी आज्ञाको उल्लङ्घन करके चलना ही मुझसे द्वेष करना है; वे
वैसा करनेवाले हैं और सन्मार्गमें स्थित पुरुषोंके गुणोंको सहन न करके;
उनकी निन्दा करनेवाले होते हैं।
