+++
title = "02 अहिंसा"

+++
।।16.2।। तथा --, अहिंसा -- किसी भी प्राणीको कष्ट न देना; सत्यअप्रियता और
असत्यसे रहित यथार्थ वचन। अक्रोध -- दूसरोंके द्वारा गाली दी जाने या
ताड़ना दी जानेपर उत्पन्न हुए क्रोधको शान्त कर लेना। त्याग -- संन्यास (
दान नहीं ) क्योंकि दान पहले कहा जा चुका है। शान्ति -- अन्तःकरणका
संकल्परहित होना; अपैशुन -- अपिशुनता किसी दूसरेके सामने पराये छिद्रोंको
प्रकट करना पिशुनता ( चुगली ) है; उसका न होना अपिशुनता है। भूतोंपर दया --
दुखी प्राणियोंपर कृपा करना; अलोलुपता -- विषयोंके साथ संयोग होनेपर भी
इन्द्रियोंमें विकार न होना; मार्दवकोमलता अर्थात् अक्रूरता। ह्री -- लज्जा
और अचपलता -- बिना प्रयोजन वाणी; हाथ; पैर आदिकी व्यर्थ क्रियाओंका न करना।
