+++
title = "07 प्रवृत्तिञ् च"

+++
।।16.7।। इस अध्यायकी समाप्तिपर्यन्त प्राणियोंके विशेषणोंद्वारा आसुरी
सम्पत्ति दिखलायी जाती है; क्योंकि प्रत्यक्ष कर लेनेसे ही उसका त्याग करना
बन सकता है --, आसुरी स्वभाववाले मनुष्य; प्रवृत्तिको अर्थात् जिस किसी
पुरुषार्थके साधनरूप कर्तव्यकार्यमें प्रवृत्त होना उचित है; उसमें
प्रवृत्त होनेको; और निवृत्तिको; अर्थात् उससे विपरीत जिस किसी अनर्थकारक
कर्मसे निवृत्त होना उचित है; उससे निवृत्त होनेको भी; नहीं जानते। केवल
प्रवृत्तिनिवृत्तिको नहीं जानते; इतना ही नहीं; उनमें न शुद्धि होती है; न
सदाचार होता है; और न सत्य ही होता है। यानी आसुरी प्रकृतिके मनुष्य
अशुद्ध; दुराचारी; कपटी और मिथ्यावादी ही होते हैं।
