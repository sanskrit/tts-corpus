+++
title = "21 त्रिविधन् नरकस्येदम्"

+++
।।16.21।। अब यह समस्त आसुरी सम्पत्तिका संक्षेप कहा जाता है। जिन ( कामादि
) तीन भेदोंमें; आसुरी सम्पत्तिके अनन्त भेद होनेपर भी सबका अन्तर्भाव हो
जाता है; जिन तीनोंका नाश करनेसे सब दोषोंका नाश करना हो जाता है और जो सब
अनर्थोंके मूल कारण हैं; उनका वर्णन किया जाता है --, आत्माका नाश
करनेवाले; ये तीन प्रकारके दोष; नरकप्राप्तिके द्वार हैं। इनमें प्रवेश
करनेमात्रसे ही आत्मा नष्ट हो जाता है; अर्थात् किसी पुरुषार्थके योग्य
नहीं रहता। इसलिये ये तीनों आत्माका नाश करनेवाले द्वार कहलाते हैं। वे कौन
हैं काम; क्रोध और लोभ। सुतरां इन तीनोंका त्याग कर देना चाहिये। क्योंकि
ये काम आदि तीनों नरकद्वार आत्माका नाश करनेवाले हैं; इसलिये इनका त्याग कर
देना चाहिये। यह त्यागकी स्तुति है।
