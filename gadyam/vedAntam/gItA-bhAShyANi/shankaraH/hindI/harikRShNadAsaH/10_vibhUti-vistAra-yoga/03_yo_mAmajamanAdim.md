+++
title = "03 यो मामजमनादिम्"

+++
।।10.3।। तथा --, क्योंकि मैं महर्षियोंका और देवोंका आदिकारण हूँ; मेरा आदि
दूसरा कोई नहीं है; इसलिये मैं अजन्मा और अनादि हूँ। अनादित्व ही जन्मरहित
होनेमें कारण है। इस प्रकार जो मुझे जन्मरहित अनादि और लोकोंका महान् ईश्वर
अर्थात् अज्ञान और उसके कार्यसे रहित ( जाग्रत; स्वप्न; सुषुप्ति -- इन
तीनों अवस्थाओंसे अतीत ) चतुर्थ अवस्थायुक्त जानता है; वह ( इस प्रकार
जाननेवाला ) मनुष्योंमें ज्ञानी है अर्थात् मोहसे रहित श्रेष्ठ पुरुष है और
वह जानबूझकर किये हुए या बिना जाने किये हुए सभी पापोंसे मुक्त हो जाता है।
