+++
title = "32 सर्गाणामादिरन्तश्च"

+++
।।10.32।। हे अर्जुन सृष्टियोंका आदि; अन्त और मध्य अर्थात् उत्पत्ति;
स्थिति और प्रलय मैं हूँ। आरम्भमें तो भगवान्ने अपनेको केवल चेतनाधिष्ठित
प्राणियोंका ही आदि; मध्य और अन्त बतलाया है; परन्तु यहाँ समस्त
जगत्मात्रका आदि; मध्य और अन्त बतलाते हैं; यह विशेषता है। समस्त
विद्याओंमें जो कि मोक्ष देनेवाली होनेके कारण प्रधान है; वह
अध्यात्मविद्या मैं हूँ। शंकासमाधान करनेके समय बोले जानेवाले वाक्योंमें
जो अर्थनिर्णयका हेतु होनेसे प्रधान है वह वाद नामक वाक्य मैं हूँ। यहाँ
प्रवदताम् इस पदसे वक्ताद्वारा बोले जानेवाले वाद; जल्प और वितण्डा -- इन
तीन प्रकारके वचनभेदोंका ही ग्रहण है ( बोलनेवालोंका नहीं )।
