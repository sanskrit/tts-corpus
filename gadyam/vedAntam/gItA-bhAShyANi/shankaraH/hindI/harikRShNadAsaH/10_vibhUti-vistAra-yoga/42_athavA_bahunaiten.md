+++
title = "42 अथवा बहुनैतेन"

+++
।।10.42।। अथवा हे अर्जुन इस उपर्युक्त प्रकारसे वर्णन किये हुए अधूरे
विभूतिविस्तारके जाननेसे तेरा क्या ( प्रयोजन सिद्ध ) होगा; ( तू तो बस; )
यह सम्पूर्णतासे कहा जानेवाला अभिप्राय ही सुन ले -- मैं एक अंशसे अर्थात्
सर्व भूतोंका आत्मरूप जो मेरा एक अवयव है उससे; इस सारे जगत्को विशेष रूपसे
दृढ़तापूर्वक धारण करके स्थित हो रहा हूँ। ऐसा ही वेदमन्त्र भी कहते हैं कि
समस्त भूत इस परमेश्वरका एक पाद है। इत्यादि।
