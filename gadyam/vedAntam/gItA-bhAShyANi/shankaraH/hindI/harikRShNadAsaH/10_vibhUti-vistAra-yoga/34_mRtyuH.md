+++
title = "34 मृत्युः"

+++
।।10.34।। धनादिका नाश करनेवाला और प्राणोंका नाश करनेवाला ऐसे दो प्रकारका
मृत्यु सर्वहर कहलाता है; वह सर्वहर मृत्यु मैं हूँ। अथवा परम ईश्वर
प्रलयकालमें सबका नाश करनेवाला होनेसे सर्वहर है; वह मैं हूँ। भविष्यत्में
जिनका कल्याण होनेवाला है अर्थात् जो उत्कर्षताप्राप्तिके योग्य हैं उनका
उद्भव अर्थात् उत्कर्ष -- उन्नतिकी प्राप्तिका कारण मैं हूँ। स्त्रियोंमें
जो कीर्ति; श्री; वाणी; स्मृति; बुद्धि; घृति और क्षमा ये उत्तम स्त्रियाँ
हैं; जिनके आभासमात्र सम्बन्धसे भी लोग अपनेको कृतार्थ मानते हैं वे मैं
हूँ।
