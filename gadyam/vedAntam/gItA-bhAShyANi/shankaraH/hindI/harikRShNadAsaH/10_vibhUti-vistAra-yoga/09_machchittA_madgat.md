+++
title = "09 मच्चित्ता मद्गतप्राणा"

+++
।।10.9।। तथा --, मुझमें ही जिनका चित्त है वे मच्चित्त हैं तथा मुझमें ही
जिनके चक्षु आदि इन्द्रियरूप प्राण लगे रहते हैं -- मुझमें ही जिन्होंने
समस्त करणोंका उपसंहार कर दिया है वे मद्गतप्राण हैं अथवा जिन्होंने मेरे
लिये ही अपना जीवन अर्पण कर दिया है वे मद्गतप्राण हैं। ऐसे मेरे भक्त
आपसमें एक दूसरेको ( मेरा तत्त्व ) समझाते हुए एवं ज्ञान; बल और सामर्थ्य
आदि गुणोंसे युक्त मुझ परमेश्वरके स्वरूपका वर्णन करते हुए सदा संतुष्ट
रहते हैं अर्थात् संतोषको प्राप्त होते हैं और रमण करते हैं अर्थात् मानो
कोई अपना अत्यन्त प्यारा मिल गया हो उसी तरह रतिको प्राप्त होते हैं।
