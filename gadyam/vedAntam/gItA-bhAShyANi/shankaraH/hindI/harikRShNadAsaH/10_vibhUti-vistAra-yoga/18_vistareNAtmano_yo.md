+++
title = "18 विस्तरेणात्मनो योगम्"

+++
।।10.18।। हे जनार्दन अपने योगको -- अपनी योगैश्वर्यरूप विशेष शक्तिको और
विभूतिको यानी चिन्तन करनेयोग्य पदार्थोंके विस्तारको; विस्तारपूर्वक
कहिये। गमन जिसका कर्म है ऐसी अर्द धातुका रूप जनार्दन है। असुरोंको यानी
देवोंके प्रतिपक्षी मनुष्योंको नरकादिमें भेजनेवाले होनेसे भगवान्का नाम
जनार्दन है। अथवा उन्नति और कल्याण -- ये दोनों पुरुषार्थरूप प्रयोजन सब
लोगोंके द्वारा भगवान्से माँगे जाते हैं; इसलिये भगवान्का नाम जनार्दन है
-- यद्यपि आप पहले कह चुके हैं तो भी फिर कहिये क्योंकि आपके मुखसे निकले
हुए वाक्यरूप अमृतको सुनतेसुनते मुझे तृप्ति नहीं होती है -- संतोष नहीं
होता है।
