+++
title = "01 श्री भगवानुवाच"

+++
।।10.1।। सातवें और नवें अध्यायमें भगवान्के तत्त्वका और विभूतियोंका वर्णन
किया गया। अब जिनजिन भावोंमें भगवान् चिन्तन किये जाने योग्य हैं उनउन
भावोंका वर्णन किया जाना चाहिये। यद्यपि भगवान्का तत्त्व पहले कहा गया है
परंतु दुर्विज्ञेय होनेके कारण फिर भी उसका वर्णन होना चाहिये; इसलिये
श्रीभगवान् बोले --, हे महाबाहो फिर भी तू मेरे परम उत्तम निरतिशय वस्तुको
प्रकाशित करनेवाले वाक्य सुन; जो कि मैं तुझ प्रसन्न होनेवालेके हितकी
इच्छासे कहूँगा। मेरे वचनोंको सुनकर तू अमृतपान करता हुआसा अत्यन्त प्रसन्न
होता है; इसीलिये मैं तुझसे यह परम वाक्य कहने लगा हूँ।  
  
,
