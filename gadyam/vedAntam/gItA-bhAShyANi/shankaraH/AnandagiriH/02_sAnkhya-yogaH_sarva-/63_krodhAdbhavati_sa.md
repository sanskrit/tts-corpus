+++
title = "63 क्रोधाद्भवति सम्मोहः"

+++
।।2.63।। क्रोधस्य संमोहहेतुत्वमनुभवेन द्रढयति **क्रुद्धो हीति।**
आक्रोशत्यधिक्षिपति तदयोग्यत्वमपेरर्थः। संमोहकार्यं कथयति
**संमोहादिति।** स्मृतेर्निमित्तनिवेदनद्वारा स्वरूपं निरूपयति
**शास्त्रेति।** क्षणिकत्वादेव तस्याः स्वतो नाशसंभवान्न संमोहाधीनत्वं
तस्येत्याशङ्क्याह **स्मृतीति।** स्मृतिभ्रंशेऽपि कथं बुद्धिनाशः
स्वरूपतः सिध्यति तत्राह **कार्येति।** ननु पुरुषस्य नित्यसिद्धस्य
बुद्धिनाशेऽपि प्रणाशो न कल्पते तत्राह **तावदेवेति।**
कार्याकार्यविवेचनयोग्यान्तःकरणाभावे सतोऽपि पुरुषस्य
करणाभावादपगततत्त्वविवेकविवक्षया नष्टत्वव्यपदेशः तदेतदाह
**पुरुषार्थेति।  
**
