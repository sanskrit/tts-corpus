+++
title = "44 भोगैश्वर्यप्रसक्तानान्"

+++
।।2.44।। ननु कर्मकाण्डनिष्ठानां कर्मानुष्ठायिनामपि
बुद्धिशुद्धिद्वारेणान्तःकरणे साध्यसाधनभूतबुद्धिद्वयसमुदायसंभवादतो मोक्षो
भविष्यति नेत्याह **तेषां चेति।** तदात्मभूतानां तयोरेव  
  
भोगैश्वर्ययोरात्मकर्तव्यत्वेनारोपितयोरभिनिविष्टे चेतसि
तादात्म्याध्यासवतां बहिर्मुखानामित्यर्थः। तथापि शास्त्रानुसारिण्या
विवेकप्रज्ञया व्यवसायात्मिका बुद्धिस्तेषामुदेष्यतीत्याशङ्क्याह
**तयेति।** ननु समाधिः संप्रज्ञातासंप्रज्ञातभेदेन द्विधोच्यते तत्र
बुद्धिद्वयविधिरप्रसक्तः सन्कथं निषिध्यते तत्राह **समाधीयत इति।  
**
