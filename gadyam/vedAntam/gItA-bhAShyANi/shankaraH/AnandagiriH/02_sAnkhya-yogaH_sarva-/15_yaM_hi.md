+++
title = "15 यं हि"

+++
।।2.15।। अधिकारिविशेषणं तितिक्षुत्वं नोपयुक्तं केवलस्य तस्य
पुमर्थाहेतुत्वादिति शङ्कते **शीतेति।** विवेकवैराग्यादिसहितं
तन्मोक्षहेतुज्ञानद्वारा तदर्थमिति परिहरति **श्रृण्विति।**
तितिक्षमाणस्य विवक्षितं लाभमुपलम्भयति **यं हीति।**
हर्षविषादरहितमित्यत्र शमादिसाधनसंपन्नत्वमुच्यते **धीमन्तमिति।**
नित्यानित्यविवेकभागित्वमेतच्चोभयं वैराग्यादेरुपलक्षणम्। नित्यात्मदर्शनं
त्वमर्थज्ञानं साधनचतुष्टयवन्तमधिकारिणमनूद्य त्वंपदार्थज्ञानवतस्तस्य
मोक्षौपयिकवाक्यार्थज्ञानयोग्यतामाह **स नित्येति।  
**
