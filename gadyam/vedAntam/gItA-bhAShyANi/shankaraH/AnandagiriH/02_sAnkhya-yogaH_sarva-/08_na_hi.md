+++
title = "08 न हि"

+++
।।2.8।। कुतो निःश्रेयसमेवेच्छसि तत्राह **नहीति।** यस्मान्न प्रपश्यामि।
किं न पश्यसि। ममापनुद्यादपनयेद् यच्छोकमुच्छोषणं प्रतपनमिन्द्रियाणां तन्न
पश्यामि। ननु शत्रून्निहत्य राज्ये प्राप्ते शोकनिवृत्तिस्ते भविष्यति
नेत्याह **अवाप्येति।** अविद्यमानः सपत्नः शत्रुर्यस्य तद् दृढं राज्यं
राज्ञः कर्म प्रजारक्षणप्रशासनादि तदिदमस्यां भूमाववाप्यापि शोकापनयकारणं न
पश्यामीत्यर्थ। तर्हि देवेन्द्रत्वादिप्राप्त्या शोकापनयस्ते भविष्यति
नेत्याह **सुराणामपीति।** तेषामाधिपत्यमधिपतित्वं स्वाम्यमिन्द्रत्वं
ब्रह्मत्वं वा तदवाप्यापि मम शोको नापगच्छेदित्यर्थः।  
