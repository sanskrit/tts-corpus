+++
title = "48 योगस्थः कुरु"

+++
।।2.48।। आसक्तिरकरणे न युक्ता चेत्तर्हि क्लेशात्मकं कर्म किमुद्दिश्य
कर्तव्यमित्याशङ्कामनूद्य श्लोकान्तरमवतारयति **यदीत्यादिना।**
वक्ष्यमाणयोगमुद्दिश्य तन्निष्ठो भूत्वा कर्माणि क्लेशात्मकान्यपि
विहितत्वादनुष्ठेयानीत्याह **योगस्थः सन्निति।**
कर्मानुष्ठानस्योद्देश्यं दर्शयति **केवलमिति।**
फलान्तरापेक्षामन्तरेणेश्वरार्थं तत्प्रसादनार्थमनुष्ठानमित्यर्थः।
तर्हीश्वरसंतोषोऽभिलाषगोचरीभूतो भविष्यति नेत्याह **तत्रापीति।**
ईश्वरप्रसादनार्थे कर्मानुष्ठाने स्थितेऽपीत्यर्थः। सङ्गं त्यक्त्वा
कुर्विति पूर्वेण संबन्धः। आकाङ्क्षितं पूरयित्वा सिद्धिशब्दार्थमाह
**फलेति।** तद्विपर्ययजा सत्त्वाशुद्धिजन्या। ज्ञानप्राप्तिलक्षणेति
यावत्। कर्माननुतिष्ठतो योगमुद्दिश्य शेषतया प्रकृतमाकाङ्क्षापूर्वकं
प्रकटयति **कोऽसावित्यादिना।  
**
