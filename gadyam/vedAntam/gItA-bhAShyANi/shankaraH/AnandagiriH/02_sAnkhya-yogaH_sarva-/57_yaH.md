+++
title = "57 यः"

+++
।।2.57।। लक्षणभेदानुवादद्वारा विविदिषोरेव कर्तव्यान्तरमुपदिशति
**किञ्चेति।** विवेकवतो विदुषो विवेकजन्या प्रज्ञा कथं प्रतिष्ठां
प्रतिपद्यतामित्याशङ्क्याह **यः सर्वत्रेति।** ननु देहजीवनादौ स्पृहा
शुभाशुभप्राप्तौ हर्षविषादौ विदुषो विविदिषोश्चावर्जनीयाविति
प्रज्ञास्थैर्यासिद्धिस्तत्राह **यो मुनिरिति।** तत्तदिति
शोभनवत्त्वेनाशोभनवत्त्वेन वा प्रसिद्धत्वं प्रतिनिर्दिश्यते। तदेव विभजते
**शुभमिति।** विषयेष्वभिषङ्गाभावः शुभादिप्राप्तौ हर्षाद्यभावश्च
प्रज्ञास्थैर्ये कारणमित्याह **तस्येति।  
**
