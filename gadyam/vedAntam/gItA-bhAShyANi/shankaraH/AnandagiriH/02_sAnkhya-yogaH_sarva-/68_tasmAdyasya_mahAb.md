+++
title = "68 तस्माद्यस्य महाबाहो"

+++
।।2.68।। यततो हीत्यादिश्लोकाभ्यामुक्तस्यैवार्थस्य प्रकृतश्लोकाभ्यामपि
कथ्यमानत्वादस्ति पुनरुक्तिरित्याशङ्क्य परिहरति **यततो हीत्यादिना।**
ध्यायतो विषयानित्यादिनोपपत्तिवचनमुन्नेयम्।
तच्छब्दापेक्षितार्थोक्तिद्वारा श्लोकमवतारयति **इन्द्रियाणामिति।**
असमाहितेन मनसा यस्मादनुविधीयमानानीन्द्रियाणि प्रसह्य प्रज्ञामपहरन्ति
तस्मादिति योजना।  
