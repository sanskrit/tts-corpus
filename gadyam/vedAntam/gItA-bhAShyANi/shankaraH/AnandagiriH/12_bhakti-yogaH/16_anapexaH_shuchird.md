+++
title = "16 अनपेक्षः शुचिर्दक्ष"

+++
।।12.16।। निरपेक्षत्वादिकमपि ज्ञानिनो विशेषणमित्याह -- **अनपेक्ष इति।**
आदिपदमपेक्षणीयसर्वसंग्रहार्थं; प्रतिपत्तव्येषु प्रतिपत्तुं कर्तव्येषु
कर्तुं चेत्यर्थः। परैस्ताडितस्यापि गता व्यथा भयमस्येति
व्युत्पत्तिमाश्रित्याह -- **गतेति।** नच क्षमीत्यनेन पौनरुक्त्यं
प्रत्युत्पन्नायामपि व्यथायामपकर्तृष्वनपकर्तृत्वं
क्षमित्वमित्यभ्युपगमात्।
