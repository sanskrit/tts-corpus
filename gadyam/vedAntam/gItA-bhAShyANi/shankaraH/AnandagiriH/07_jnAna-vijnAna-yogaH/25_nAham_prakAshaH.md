+++
title = "25 नाहम् प्रकाशः"

+++
।।7.25।। अविवेकरूपमज्ञानं भगवन्निष्ठाप्रतिबन्धकमुक्तं तस्मिन्नपि निमित्तं
प्रश्नपूर्वकमनाद्यज्ञानमुपन्यस्यति **तदीयमज्ञानमित्यादिना।**
त्रिभिर्गुणमयैरित्यनौपाधिकरूपस्याप्रतिपत्तौ कारणमुक्तमत्र तु
सोपाधिकस्यापीति विशेषं गृहीत्वा व्याचष्टे **नाहमिति।** तर्हि
भगवद्भक्तिरनुपयुक्तेत्याशङ्क्याह **केषांचिदिति।** सर्वस्य लोकस्य न
प्रकाशोऽहमित्यत्र हेतुमाह **योगेति।**
अनाद्यनिर्वाच्याज्ञानाच्छन्नत्वादेव मद्विषये लोकस्य मौढ्यं ततश्च
मदीयस्वरूपविवेकाभावान्मन्निष्ठत्वराहित्यमित्याह **अतएवेति।**
