+++
title = "02 ज्ञानन् तेऽहम्"

+++
।।7.2।। ज्ञास्यसीत्युक्त्या परोक्षज्ञानशङ्कायां तन्निवृत्त्यर्थं
तदुक्तिप्रकारमेव विवृणोति **तच्चेति।** इदमपरोक्षं ज्ञानं चैतन्यम्। तस्य
सविज्ञानस्य प्रतिलम्भे किं स्यादित्याशङ्क्याह **यज्ज्ञात्वेति।** इदमा
चैतन्यस्य परोक्षत्वं व्यावर्त्यते। तदेव सविज्ञानमिति विशेषणेन स्फुटयति।
अनवशेषेण तद्वेदनफलोपन्यासेन श्रोतारं तच्छवणप्रवणं करोति
**तज्ज्ञानमिति।** एकविज्ञानेन
सर्वविज्ञानश्रुतिमाश्रित्योत्तरार्धतात्पर्यमाह **यज्ज्ञात्वेति।**
भगवत्तत्त्वज्ञानस्य विशिष्टफलत्वमुक्त्वा फलितमाह **अत इति।**
