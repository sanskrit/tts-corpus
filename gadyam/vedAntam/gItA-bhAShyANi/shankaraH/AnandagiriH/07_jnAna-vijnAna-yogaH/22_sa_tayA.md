+++
title = "22 स तया"

+++
।।7.22।। ईहते निर्वर्तयतीत्यर्थः। आराधितदेवताप्रसादात्फलप्राप्तौ
किमीश्वरेणेत्याशङ्क्य तस्य सर्वज्ञस्य कर्मफलविभागाभिज्ञस्य
तत्तद्देवताधिष्ठातृत्वात्तस्यैव फलदातृत्वमित्याह **सर्वज्ञेनेति।**एको
बहूनां यो विदधाति कामान् इत्यादिश्रुतिमाश्रित्य हि तानिति पदद्वयं
व्याचष्टे **यस्मादिति।** हितानित्येकं पदमिति पक्षं प्रत्याह
**हितानिति।** मुख्यत्वसंभवे किमित्यौपचारिकत्वमित्याशङ्क्याह **नहीति।**
