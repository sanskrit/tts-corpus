+++
title = "19 बहूनाञ् जन्मनामन्ते"

+++
।।7.19।। उत्तरश्लोकस्य गतार्थत्वं परिहरति **ज्ञानीति।** ज्ञानार्थसंस्कारो
वासना तत्तज्जन्मनि पुण्यकर्मानुष्ठानजनिता बुद्धिशुद्धिस्तदाश्रयाणां
तद्वतामनन्तानां जन्मनामिति यावत्। ज्ञानवत्त्वं प्राक्तनेष्वपि जन्मसु
संभावितमित्याशङ्क्याह **प्राप्तेति।** ज्ञानवतो भगवत्प्रतिपत्तिं
प्रश्नद्वारा विवृणोति **कथमिति।** यथोक्तज्ञानस्य तद्वतश्च दुर्लभत्वं
सूचयति **य एवमिति।** महत्सर्वोत्कृष्टमात्मशब्दितं वैभवमस्येति महात्मा।
महात्मत्वे फलितमाह **अत इति।** तत्र वाक्योपक्रमानुकूल्यं कथयति
**मनुष्याणामिति।**
