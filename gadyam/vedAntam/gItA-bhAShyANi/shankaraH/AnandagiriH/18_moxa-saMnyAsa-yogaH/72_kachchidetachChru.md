+++
title = "72 कच्चिदेतच्छ्रुतम् पार्थ"

+++
।।18.72।। आचार्येण शिष्याय यावदज्ञानसंशयविपर्यासस्तावदनेकधोपदेष्टव्यमिति
दर्शयितुं भगवानर्जुनं,पृष्टवानित्याह -- **शिष्यस्येति।**
प्रष्टुरभिप्रायं प्रकटयति -- **तदग्रहण इति।** शिष्यश्चेदुक्तं गृहीतुं
नेष्टे तर्हि तं प्रत्यौदासीन्यमाचार्यस्योचितं तस्य
मन्दबुद्धित्वादित्याशङ्क्याह -- **यत्नान्तरमिति।** कच्चिदिति
कोमलप्रश्ने। तमेव व्याचष्टे -- **किमेतदिति।** द्वितीयं किंपदं पूर्वस्य
व्याख्यानतया संबध्यते। कच्चिदिति द्वितीयं प्रश्नं विभजते -- **किं
प्रनष्ट इति।** मोहप्रणाशस्य प्रसंगं दर्शयति -- **यदर्थ इति।**
