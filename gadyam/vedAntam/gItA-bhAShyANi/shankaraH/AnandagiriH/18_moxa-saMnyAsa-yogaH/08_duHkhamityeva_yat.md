+++
title = "08 दुःखमित्येव यत्कर्म"

+++
।।18.8।। इतश्च नित्यकर्मत्यागो नाज्ञस्य संभवतीत्याह -- **किञ्चेति।** ननु
मोहं विनैव दुःखात्मकं कर्म कायक्लेशभयात्त्यजति। करणानि हि कार्यं जनयन्ति
श्राम्यन्ति च; तथाच न तत्त्यागस्तामसो युक्तस्तत्राह
--,**दुःखमित्येवेति।** यत्कर्म दुःखात्मकमशक्यसाध्यमित्येवालोच्य ततो
निवर्तते देहस्येन्द्रियाणां च क्लेशात्मनो भयात्त्यजति स तत्त्यक्त्वा
रजोनिमित्तं त्यागं कृत्वापि न तत्फलं मोक्षं लभते; किंतु कृतेनैव राजसेन
त्यागेन तदनुरूपं नरकं प्रतिपद्यत इत्याह -- **दुःखमित्येवेत्यादिना।**
