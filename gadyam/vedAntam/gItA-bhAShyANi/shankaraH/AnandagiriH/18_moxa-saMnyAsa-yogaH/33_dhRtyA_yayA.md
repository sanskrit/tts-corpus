+++
title = "33 धृत्या यया"

+++
।।18.33।। इदानीं धृतित्रैविध्यं व्युत्पिपादयिषुरादौ सात्त्विकीं धृतिं
व्युत्पादयति -- **धृत्येति।** निर्दिष्टानां चेष्टानां कथं धृत्या धारणं
तत्राह -- **ता इति।** तदेवानुभवेन साधयति -- **धृत्या हीति।**
ध्रियतेऽनयेति धृतिर्यत्नविशेषस्तया धृत्या धार्यमाणा यथोपदिष्टाश्चेष्टाः
शास्त्रमतिक्रम्य नार्थान्तरावगाहिन्यो भवन्तीत्यर्थः। धृतिमेव
समाध्यविनाभूतत्वेन विशिनष्टि -- **योगेनेति।** ननु धृतेर्नियमेन
समाध्यनुगतत्वं कथमुक्तक्रियाधारणोपयोगीत्याशङ्क्याह -- **एतदिति।**
उक्तक्रियाधारयमाणो योगेन ब्रह्मणि
समाधानेनैकाग्र्येणाव्यभिचारिण्याविनाभूतया धृत्या धारयत्यन्यथ
तदविनाभावाभावे नियमेन तद्धारणासिद्धेरित्यर्थः।
