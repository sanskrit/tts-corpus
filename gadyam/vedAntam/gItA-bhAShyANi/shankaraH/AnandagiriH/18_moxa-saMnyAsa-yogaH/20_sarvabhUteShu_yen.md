+++
title = "20 सर्वभूतेषु येनैकम्"

+++
।।18.20।। ज्ञानादीनां प्रत्येकं त्रैविध्यं ज्ञातव्यं प्रतिज्ञाय
ज्ञानत्रैविध्यार्थं श्लोकत्रयमवतारयति -- **ज्ञानस्येति।** तत्र
सात्त्विकं ज्ञानमुपन्यस्यति -- **सर्वेति।** भूतानि
कार्यकारणात्मकान्युपाधिजातानि; अद्वितीयमखण्डैकरसं प्रत्यगात्मभूतमबाधितं
तत्त्वं ज्ञेयत्वेन विवक्षितमित्याह -- **एकमिति।** विवक्षितमव्ययत्वं
संक्षिपति -- **कूटस्थेति।** प्रतिदेहमविभक्तमित्युक्तं व्यनक्ति --
**विभक्तेष्विति।** तज्ज्ञानमित्यादिव्याकरोति -- **अद्वैतेति।**
