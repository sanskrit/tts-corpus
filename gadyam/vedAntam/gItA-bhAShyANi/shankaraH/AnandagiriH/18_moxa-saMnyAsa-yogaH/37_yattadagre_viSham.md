+++
title = "37 यत्तदग्रे विषमिव"

+++
।।18.37।। तत्र सात्त्विकं सुखमादेयत्वेन दर्शयति -- **यत्तदिति।**
प्रथमसंनिपातं विभजते -- **ज्ञानेति।** कुतस्तस्य दुःखात्मकत्वं तत्राह --
**अत्यन्तेति।** दुःखात्मकत्वे दृष्टान्तमाह -- **विषमिवेति।**
ज्ञानादिपरिपाकावस्थापरिणामस्तस्मिन् सति ततो जातमिति योजना। तत्रैव
हेत्वन्तरमाह -- **आत्मन इति।** आत्मबुद्धिशब्दस्यार्थान्तरमाह --
**आत्मविषयेति।** अन्तःकरणनैर्मल्याद्वा सम्यग्ज्ञानप्रकर्षाद्वा
जातत्वादिति तच्छब्दार्थः।
