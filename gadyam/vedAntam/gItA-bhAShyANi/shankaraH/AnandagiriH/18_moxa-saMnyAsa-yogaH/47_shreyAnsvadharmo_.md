+++
title = "47 श्रेयान्स्वधर्मो विगुणः"

+++
।।18.47।। स्वधर्मानुष्ठानस्य बुद्धिशुद्ध्यादिद्वारा
मोक्षावसायित्त्वात्तदनुष्ठानमावश्यकमित्याह -- **यत इति।** ननु
युद्धादिलक्षणं स्वधर्मं कुर्वन्नपि हिंसाधीनं पापं प्राप्नोति तत्कथं
स्वधर्मः श्रेयानिति तत्राह -- **स्वभावेति।** स्वकीयं वर्णाश्रमं
निमित्तीकृत्य विहितं स्वभावजमित्यधस्तादुक्तमित्याह -- **यदुक्तमिति।**
विग्रहात्मकमपि विहितं कर्म कुर्वन्पापं नाप्नोतीत्यत्र दृष्टान्तमाह --
**तथेति।**
