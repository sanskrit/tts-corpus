+++
title = "42 शमो दमस्तपः"

+++
।।18.42।। प्रविभक्तानि कर्माण्येव प्रश्नद्वारा विविच्य दर्शयति --
**कानीत्यादिना।** अन्तःकरणोपशमः शमो दमो बाह्यकरणोपरतिरित्युक्तं स्मारयति
-- **यथेति।** त्रिविधं तपः सप्तदशे दर्शितमित्याह -- **तप इति।** शौचमपि
बाह्यान्तरभेदेन प्रागेवोक्तमित्याह -- **शौचमिति।** क्षमा नामाक्रुष्टस्य
ताडितस्य वा मनसि विकारराहित्यं; ज्ञानं शास्त्रीयपदार्थज्ञानं; विज्ञानं
शास्त्रार्थस्य स्वानुभवायत्तत्वापादनं त्रिधा व्याख्यातं
स्वभावशब्दार्थमुपेत्याह -- **यदुक्तमिति।**
