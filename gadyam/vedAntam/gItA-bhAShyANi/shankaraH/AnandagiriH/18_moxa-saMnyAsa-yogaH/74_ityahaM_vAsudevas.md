+++
title = "74 इत्यहं वासुदेवस्य"

+++
।।18.74।। शास्त्रार्थे समाप्ते सत्यस्यामवस्थायां संजयवचनं
कुत्रोपयुक्तमिति तदाह -- **परिसमाप्त इति।** वासुदेवस्य सर्वज्ञस्य
सर्वेश्वरस्य कृतार्थस्य पार्थस्य पृथासुतस्यार्जुनस्य
महात्मनोऽक्षुद्रबुद्धेः सर्वाधिकारिगुणसंपन्नस्य सम्यञ्चं वादं संवादं
गुरुशिष्यभावेन प्रश्नप्रतिवचनाभिधानमिममनुक्रान्तमद्भुतं विस्मयकरं रोमाणि
हृष्यन्ति पुलकीभवन्त्यनेनेति रोमहर्षणमाह्लादकं यथोक्तं श्रुतवानस्मीत्याह
-- **इत्येवमिति।**
