+++
title = "14 अधिष्ठानन् तथा"

+++
।।18.14।। कर्मार्थान्यधिष्ठानादीनि मानमूलत्वाज्ज्ञेयानीत्युक्तमिदानीं
प्रश्नपूर्वकं विशेषतस्तानि निर्दिशति -- **कानीत्यादिना।** प्रतीकमादाय --
व्याकरोति -- **अधिष्ठानमिति।** उपाधिलक्षणो
बुद्ध्यादिरुपाधिस्तल्लक्षणस्तत्स्वभावो बुद्ध्याद्यनुविधायी
तद्धर्मानात्मनि पश्यन्नुपहितस्तत्प्रधान इत्यर्थः। तत्र
कार्यलिङ्गकमनुमानं सूचयति -- **शब्दादीति।** ज्ञानेन्द्रियाणि पञ्च; पञ्च
कर्मेन्द्रियाणि मनोबुद्धिश्चेति द्वादशसंख्यत्वम्। चेष्टाया
विविधत्वान्नानाप्रकारत्वं तदेव स्पष्टयति -- **वायवीया इति।**
पृथक्त्वमसंकीर्णत्वम्। नहि प्राणापानादिचेष्टानां मिथः संकरोस्ति।
दैवमेवेति विशदयति -- **आदित्यादीति।**
