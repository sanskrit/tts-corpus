+++
title = "41 तस्मात्त्वमिन्द्रियाण्यादौ"

+++
।।3.41।। तेषां कामाश्रयत्वे सिद्धे साश्रयस्य तस्य परिहर्तव्यत्वमाह **यत
इति।** तस्मादिन्द्रियादीनामाश्रयत्वादिति यावत् पूर्वं
कामनिरोधात्प्रागवस्थायामित्यर्थः। तेषु नियमितेषु मनोबुद्ध्योर्नियमः
सिध्यति तत्प्रवृत्तेरितरप्रवृत्तिव्यतिरेकेणाफलत्वादिति भावः। पापमूलतया
कामस्य तच्छब्दवाच्यत्वमुन्नेयम्। कामस्य परित्याज्यत्वे वैरित्वं हेतुं
साधयति **ज्ञानेति।** ज्ञानविज्ञानशब्दयोरर्थभेदमावेदयति
**ज्ञानमित्यादिना।**
