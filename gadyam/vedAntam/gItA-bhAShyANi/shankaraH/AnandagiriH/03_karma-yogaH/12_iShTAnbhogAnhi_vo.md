+++
title = "12 इष्टान्भोगान्हि वो"

+++
।।3.12।। इतश्चाधिकृतेन कर्म कर्तव्यमित्याह **किञ्चेति।**
कथमस्माभिर्भाविताः सन्तो देवा भावयिष्यन्त्यस्मानिति तदाह **इष्टानिति।**
यज्ञानुष्ठानेन पूर्वोक्तरीत्या स्वर्गापवर्गयोर्भावेऽपि कथं
स्त्रीपशुपुत्रादिसिद्धिरित्याशङ्क्य पूर्वार्धं व्याकरोति
**इष्टानभिप्रेतानिति।** पश्वादिभिश्च यज्ञानुष्ठानद्वारा भोगो
निवर्तनीयोऽन्यथा प्रत्यवायप्रसङ्गादित्युत्तरार्धं व्याचष्टे **तैरिति।**
आनृण्यमकृत्वेत्यर्थः। अथमर्थः देवानामृषीणां पितॄणां च यज्ञेन
ब्रह्मचर्येण प्रजया च संतोषमनापाद्य स्वकीयं कार्यकरणसंघातमेव पोष्टुं
भुञ्जानस्तस्करो भवतीति।
