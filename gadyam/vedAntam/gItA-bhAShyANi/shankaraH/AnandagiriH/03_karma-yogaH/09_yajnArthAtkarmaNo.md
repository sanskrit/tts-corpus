+++
title = "09 यज्ञार्थात्कर्मणोऽन्यत्र"

+++
।।3.9।। कर्मणा बध्यते जन्तुः इति स्मृतेर्बन्धार्थं कर्म तन्न
श्रेयोऽर्थिना कर्तव्यमित्याशङ्कामनमूद्य दूषयति **यच्चेत्यादिना।**
कर्माधिकृतस्य तदकरणमयुक्तमिति प्रतिज्ञातं प्रश्नपूर्वकं विवृणोति
**कथमित्यादिना।** फलाभिसन्धिमन्तरेण यज्ञार्थं कर्म कुर्वाणस्य
बन्धाभावात्तादर्थ्येन कर्म कर्तव्यमित्याह **तदर्थमिति।** यज्ञार्थं
कर्मेत्ययुक्तं नहि कर्मार्थमेव कर्मेत्याशङ्क्य व्याचष्टे **यज्ञो वै
विष्णुरिति।** कथं तर्हि कर्मणा बध्यते जन्तुरिति स्मृतिस्तत्राह
**तस्मादिति।** ईश्वरार्पणबुद्ध्या कृतस्य कर्मणो बन्धार्थत्वाभावे फलितमाह
**अत इति।**
