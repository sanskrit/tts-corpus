+++
title = "42 इन्द्रियाणि"

+++
।।3.42।। पूर्वोक्तमनूद्य कामत्यागस्य दुष्करत्वं मन्वानो
रसोऽप्यस्येत्यत्रोक्तमेव स्पष्टीकर्तुं प्रश्नपूर्वकं श्लोकान्तरमवतारयति
**इन्द्रियाणीत्यादिना।** पञ्चेति ज्ञानेन्द्रियवत्कर्मेन्द्रियाण्यपि
वागादीनि गृह्यन्ते। किमपेक्षया तेषां परत्वं तत्राह **देहमिति।** तथापि
केन प्रकारेण परत्वं तदाह **सौक्ष्म्येति।** आदिशब्देन कारणत्वादि गृह्यते।
इन्द्रियापेक्षया सूक्ष्मत्वादिना मनसः स्वरूपोक्तिपूर्वकं परत्वं कथयति
**तथेति।** मनसि दर्शितं न्यायं बुद्धावतिदिशति **तथा मनसस्त्विति।** यो
बुद्धेरित्यादि व्याचष्टे **तथेत्यादिना।**
आत्मनोयथोक्तविशेषणस्याप्रकृतत्वमाशङ्क्याह **यं देहिनमिति।**
