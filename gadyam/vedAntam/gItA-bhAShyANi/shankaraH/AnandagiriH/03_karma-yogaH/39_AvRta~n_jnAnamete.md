+++
title = "39 आवृतञ् ज्ञानमेतेन"

+++
।।3.39।। सामान्यतो निर्दिष्टं विशेषतो
निर्देष्टुमाकाङ्क्षापूर्वकमनन्तरश्लोकमवतारयति **किं पुनरिति।** कामस्य
ज्ञानं प्रत्यावरणसिद्ध्यर्थं ज्ञानिनो नित्यवैरिणेत्यादिविशेषणम्।
प्रतीकमादाय व्याकरोति **आवृतमित्यादिना।** ज्ञानिनां प्रतिवैरित्वेऽपि
नित्यवैरित्वं कामस्य कथमित्याशङ्क्याह **ज्ञानी हीति।**
अनर्थप्राप्तिमन्तरेण कामस्य प्रसङ्गावस्था पूर्वमेवेत्युच्यते अतःशब्देन
कामप्रसक्तिरेव परामृश्यते नित्यमेवेत्युत्पत्त्यवस्था कार्यावस्था च
कामस्य कथ्यते। ननु सर्वस्यापि कामात्मता न प्रशस्तेति कामो नित्यवैरी भवति
ततः कुतो ज्ञानिविशेषणमित्याशङ्क्याह **नत्विति।** अज्ञस्य नासौ
नित्यवैरीत्येतदुपपादयति **स** **हीति।** कार्यप्राप्तिप्रागवस्था
पूर्वमित्युक्ता अज्ञं प्रति वैरित्वे सत्यपि कामस्य नित्यवैरित्वाभावे
फलितमाह **अत** **इति।** स्वरूपतो नित्यवैरित्वाविशेषेऽपि
ज्ञानाज्ञानाभ्यामवान्तरभेदसिद्धिरित्यर्थः। आकाङ्क्षाद्वारा प्रकृतं
वैरिणमेव स्फोरयति **किंरूपेणेत्यादिना।**
