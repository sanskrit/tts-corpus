+++
title = "29 प्रकृतेर्गुणसम्मूढाः"

+++
।।3.29।। विद्वानविद्वानित्युभावपि प्रकृत्य विद्वानविदुषो बुद्धिभेदं न
कुर्यादित्युपसंहरति **ये पुनरिति।** प्रकृतेरुक्तगुणैर्देहादिभिर्विकारैः
संमूढास्तानेवात्मत्वेन मन्यमाना ये ते गुणानां तेषामेव देहादीनां कर्मसु
व्यापारेषु सज्जन्ते सक्तिं दृढतरामात्मीयबुद्धिं कुर्वन्तीत्याह
**प्रकृतेरित्यादिना।** तेषामनात्मविदां स्वयमात्मविद् बुद्धिभेदं
नापादयेदित्याह **तानित्यादिना।**
