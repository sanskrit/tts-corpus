+++
title = "21 यद्यदाचरति"

+++
।।3.21।। ज्ञानवता कृतार्थेन लोकसंग्रहार्थमपि न
प्रवर्तितव्यमित्याशङ्कामुत्थाप्य परिहरति **लोकेत्यादिना।**
श्रुताध्ययनसंपन्नत्वेनाभिमतो यद्यद्विहितं प्रतिषिद्धं वा कर्मानुतिष्ठति
तत्तदेव प्राकृतो जनोऽनुवर्तते तेन विद्यावतापि लोकमर्यादास्थापनार्थं
विहितं कर्तव्यमित्यर्थः। श्रेष्ठानुसारित्वमितरेषामाचारे दर्शयित्वा
प्रतिपत्तावपि दर्शयति **किञ्चेति।**
