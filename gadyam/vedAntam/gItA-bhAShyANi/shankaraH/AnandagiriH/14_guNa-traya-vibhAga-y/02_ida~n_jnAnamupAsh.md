+++
title = "02 इदञ् ज्ञानमुपाश्रित्य"

+++
।।14.2।। ज्ञानफलस्य कर्मफलवैलक्षण्यमाह -- **अस्याश्चेति।** कथं
ज्ञानाश्रयणं तद्धेतुश्रवणादिसामग्रीसंपत्तिद्वारेत्याह -- **ज्ञानेति।**
साधर्म्ये गोगवययोरिव विद्वदीश्वरयोरपि भेदः स्यादित्याशङ्क्याह --
**मत्स्वरूपतामिति।** साधर्म्यस्य मुख्यत्वे
भेदध्रौव्याद्गीताशास्त्रविरोधः स्यादित्याह -- **नत्विति।** ज्ञानस्तुतये
तत्फलस्य विवक्षितत्वाच्च नात्र सारूप्यमिष्टमित्याह -- **फलेति।**
सारूप्ये धीफलं हित्वा ध्यानफलमप्रस्तुतं प्रसज्येतेत्यर्थः। ईश्वरात्मतां
गतानामेवावान्तरसर्गादौ जन्माद्यभावेऽपि महासर्गादौ
तद्भविष्यतीत्याशङ्क्याह -- **सर्गेऽपीति।**
