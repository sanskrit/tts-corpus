+++
title = "20 गुणानेतानतीत्य"

+++
।।14.20।। अनर्थव्रातरूपमपोह्य विद्वान्ब्रह्मत्वं
प्राप्नोतीत्येतत्प्रश्नद्वारा विवृणोति -- **कथमित्यादिना।**
यथोक्तानित्येतदेव व्याचष्टे -- **मायेति।**
मायैवोपाधिस्तद्भूतांस्तदात्मनः सत्त्वादीननर्थरूपानित्यर्थः। एभ्यः
समुद्भवन्तीति समुद्भवा देहस्य समुद्भवा देहसमुद्भवास्तानिति व्युत्पत्तिं
गृहीत्वा व्याचष्टे -- **देहोत्पत्तीति।** यो
विद्वानविद्यामयान्गुणाञ्जीवन्नेवातिक्रम्य स्थितस्तमेव विशिनष्टि --
**जन्मेति।** पुरस्ताद्विस्तरेणोक्तस्य प्रसङ्गादत्र संक्षिप्तस्य
सम्यग्ज्ञानस्य फलमुपसंहरति -- **एवमिति।**
