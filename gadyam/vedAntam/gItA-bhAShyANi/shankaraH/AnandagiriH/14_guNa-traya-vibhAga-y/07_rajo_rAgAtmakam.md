+++
title = "07 रजो रागात्मकम्"

+++
।।14.7।। रजस्तर्हि किंलक्षणं कथं वा पुरुषं निबध्नातीत्याशङ्क्याह -- **रज
इति।** रज्यते संसृज्यतेऽनेन पुरुषो दृश्यैरिति रागोऽसावात्मास्येति
रागात्मकं रजो जानीहीत्याह -- **रञ्जनादिति।** समुद्भवत्यस्मादिति
समुद्भवस्तृष्णा चासङ्गश्च तृष्णासङ्गौ तयोः समुद्भवस्तमिति विग्रहं
गृहीत्वा कार्यद्वारा रजो विवक्षुस्तृष्णासङ्गयोरर्थभेदमाह --
**तृष्णेत्यादिना।** रजसो लक्षणमुक्त्वा निबन्धृत्वप्रकारमाह -- **तद्रज
इति।** कर्मसङ्गं विभजते -- **दृष्टेति।** अकर्तारमेव पुरुषं
करोमीत्यभिमानेन प्रवर्तयतीत्यर्थः।
