+++
title = "15 युञ्जन्नेवं सदाऽऽत्मानम्"

+++
।।6.15।। संप्रति परमफलकथनपरत्वेनानन्तरश्लोकमादत्ते **अथेति।** योगस्वरूपं
तदङ्गमासनद्वयं तत्कर्तृविशेषणमित्यस्यार्थस्य
प्रकथनानन्तरमित्यथशब्दार्थः। आत्मानं युञ्जन्निति संबन्धः। आत्मशब्दो
मनोविषयः। यथोक्तो विधिरासनादिः। उक्तविशेषणत्रयद्योतनार्थं सदेत्युक्तम्।
योगी ध्यायी संन्यासीत्यर्थः। मनःसंयमस्य योगं प्रत्यसाधारणत्वं दर्शयति
**नियतेति।** शान्तिशब्दितोपरतेः सर्वसंसारनिवृत्तिपर्यवसायित्वं मत्वा
विशिनष्टि **निर्वाणेति।** यथोक्ताया
मुक्तेर्ब्रह्मस्वरूपावस्थानादनर्थान्तरत्वमाह **मत्संस्थामिति।** मदधीनां
मदात्मिकामित्यर्थः।
