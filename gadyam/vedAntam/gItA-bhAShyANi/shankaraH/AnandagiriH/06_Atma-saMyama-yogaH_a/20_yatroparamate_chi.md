+++
title = "20 यत्रोपरमते चित्तम्"

+++
।।6.20।। द्विविधः समाधिः संप्रज्ञातोऽसंप्रज्ञातश्च
ध्येयैकाकारसत्त्ववृत्तिर्भेदेन कथंचिज्ज्ञायमाना संप्रज्ञातः समाधिः कथमपि
पृथगज्ञायमाना सैव सत्त्ववृत्तिरसंप्रज्ञातः समाधिः तत्र सामान्येन
समाधिलक्षणमभिधायासंप्रज्ञातस्य समाधेरधुना लक्षणं विवक्षन्नाह **एवमिति।**
काले समाध्युपलक्षिते। एवकारस्तुष्यतीत्यनेन संबध्यते। चकारस्य संबन्धमाह
**यस्मिंश्चेति।** कालस्तु पूर्ववत्। कर्मकारकत्वेन निर्दिष्टमात्मानं
तत्पदार्थत्वेन व्याचष्टे **परमिति।** आत्मनीत्यस्य त्वंपदार्थविषयत्वमाह
**स्व एवेति।** परमात्मानं प्रतीच्येव
तद्भावेनापरोक्षीकुर्वन्नतुष्टिहेत्वभावात्तुष्यत्येवेत्यर्थः। तस्मिन्काले
योगसिद्धिर्भवतीति शेषः।
