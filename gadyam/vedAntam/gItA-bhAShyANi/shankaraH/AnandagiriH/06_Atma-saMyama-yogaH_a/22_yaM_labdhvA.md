+++
title = "22 यं लब्ध्वा"

+++
।।6.22।। प्रकारान्तरेण प्रकृतं योगं विशिनष्टि **किञ्चेति।** आत्मलाभान्न
परं विद्यत इति स्मृत्वा व्याचष्टे **यमात्मलाभमिति।** लाभान्तरं
पुरुषार्थभूतं ततस्तस्मादात्मलाभादिति यावत्। तं विद्यादित्युत्तरत्र
संबन्धः। यस्मिन्नित्याद्यवतारयति **किञ्चेति।** अपरिपक्वयोगो यथा दर्शितेन
दुःखेन प्रच्याव्यते न चैवं विचाल्यते यस्मिन्स्थितो योगी तं योगं
विद्यादिति पूर्ववत्।
