+++
title = "10 योगी युञ्जीत"

+++
।।6.10।। यथोक्तविशेषणवतो योगारूढेषूत्तमत्वे योगानुष्ठाने
प्रयतितव्यमित्यङ्गाभिधानानन्तरं प्रधानमभिदधाति **अत एवमिति।**
आदरनैरन्तर्यदीर्घकालत्वं विशेषणत्रयं योगस्य सूचयति **सततमिति।** तस्यैव
पञ्चाङ्गान्युपन्यस्यति **रहसीत्यादिना।**
सर्वदेत्यादरदीर्घकालयोरुपलक्षणम्। प्रत्यगात्मानं व्यावर्तयति
**अन्तःकरणमिति।** गिरिगुहादावित्यादिशब्देन योगप्रतिबन्धकदुर्जनादिविधुरो
देशो गृह्यते। विशेषणद्वयस्य तात्पर्यमाह **रहसीति।** योगं युञ्जानस्य
संन्यासिनो विशेषणान्तराणि दर्शशति **यतेति।** सति संन्यासित्वे
किमित्यपरिग्रहग्रहणमर्थपुनरुक्तेरित्याशङ्क्य कौपीनाच्छादनादिष्वपि
शक्तिनिवृत्त्यर्थमित्याह **संन्यासित्वेऽपीति।**
