+++
title = "30 यो माम्"

+++
।।6.30।। उक्तस्यैकत्वज्ञानस्य फलविकल्पत्वशङ्कां शिथिलयति **एतस्येति।**
तत्रैकत्वदर्शनमनुवदति **यो** **मामिति।** तत्फलमिदानीमुपन्यस्यति
**तस्येति।** ज्ञानानुवादभागं विभजते **यो मामिति।** तत्फलोक्तिभागं
व्याचष्टे **तस्यैवमिति।** अनेकत्वदर्शिनोऽपीश्वरो नित्यत्वान्न
प्रणश्यतीत्याशङ्क्याह **नेति।** अहं परमानन्दो न तं प्रति
परोक्षीभवामीत्यर्थः। स चेत्यादि व्याचष्टे **विद्वानिति।**
विद्वानिवाविद्वानपीश्वरस्य न नश्यतीत्याशङ्क्योक्तं **नेत्यादिना।**
अविदुषश्च स्वरूपेण सतोऽपि व्यवहितत्वादविद्यया नष्टप्रायतेत्यर्थः।
ईश्वरस्य विदुषस्च परस्परमपरोक्षत्वे हेतुमाह **तस्य चेति।** आत्मैकत्वेऽपि
कथं मिथोऽपरोक्षत्वं तत्राह **स्वात्मेति।** विद्वदीश्वरयोरेकत्वानुवादेन
विद्याफलं विवृणोति **यस्माच्चेति।** तस्मादेकत्वदर्शनार्थं प्रयतितव्यमिति
शेषः।
