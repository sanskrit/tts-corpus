+++
title = "34 चञ्चलं हि"

+++
।।6.34।। कृष्णपदपरिनिष्पत्तिप्रकारं सूचयति **कृष्णेतीति।** कथं
कर्षकत्वमाप्तकामस्य भगवतः संभवतीत्याशङ्क्याह **भक्तेति।**
ऐहिकामुष्मिकसर्वसंपदामाकर्षणशीलत्वाच्चेति द्रष्टव्यम्। प्रमथ्नाति
क्षोभयति। तदेव क्षोभकत्वं प्रकटयति **विक्षिपतीति।**
दुर्निवारत्वमभिप्रेताद्विषयादाक्रष्टुमशक्यत्वं विशेषणान्तरमाह
**किञ्चेति।** अच्छेद्यत्वं विशेषणान्तरमाह **किञ्चदृढमिति।** तन्तुनागो
वरुणपाशशब्दितो जलचारी पदार्थोऽत्यन्तदृढतया छेत्तुमशक्यत्वेन प्रसिद्धो
विवक्षितः। वायोरित्युक्तं व्यनक्ति **यथेति।**
