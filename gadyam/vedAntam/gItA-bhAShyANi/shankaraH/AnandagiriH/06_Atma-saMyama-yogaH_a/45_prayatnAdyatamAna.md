+++
title = "45 प्रयत्नाद्यतमानस्तु योगी"

+++
।।6.45।। योगनिष्ठस्य श्रेष्ठत्वे हेत्वन्तरं वक्तुमुत्तरश्लोकमवतारयति
**कुतश्चेति।** मृदुप्रयत्नोऽपि क्रमेण मोक्ष्यते चेदधिकप्रयत्नस्य
क्लेशहेतोरकिञ्चित्करत्वमित्याशङ्क्य हेत्वन्तरमेव प्रकटयति
**प्रयत्नादिति।** तत्र योगविषये प्रयत्नातिरेके सतीत्यर्थः। ततः
संचितसंस्कारसमुदायादिति यावत्। समुत्पन्नसम्यग्दर्शनवशात्प्रकृष्टा गतिः
संन्यासिना लभ्यते तेन शीघ्रं मुक्तिमिच्छन्नधिकप्रयत्नो
भवेदल्पप्रयत्नस्तु चिरेणैव मुक्तिभागित्यर्थः।
