+++
title = "29 सर्वभूतस्थमात्मानं"

+++
।।6.29।। योगमनुतिष्ठतो ब्रह्मभूतस्य
सर्वानर्थनिवृत्तिनिरतिशयसुखप्राप्तिलक्षणो द्विविधो मोक्षो हेतुना केन
स्यादिति शङ्कमानं प्रत्याह **इदानीमिति।** स्वमात्मानमीक्षत इति संबन्धः।
सर्वभूतान्यपि तद्विशेषणत्वेन पश्यति चेन्न शुद्धवस्तुज्ञानमिति
नाविद्यानिवृत्तिरित्याशङ्क्याह **सर्वभूतानीति।** उक्ते दर्शने
चित्तसमाधानमुपायं दर्शयति **योगेति।** विषमेषूपाधिषु तदनुरोधाद्विषममेव
दर्शनं तदुपदर्शितदर्शनप्रतिबन्धकं प्रत्युदस्यति **सर्वत्रेति।**
