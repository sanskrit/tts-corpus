+++
title = "42 अथवा योगिनामेव"

+++
।।6.42।। श्रद्धावैराग्यादिकल्याणाधिक्ये पक्षान्तरमाह **अथवेति।**
योगिनामिति कर्मिणां ग्रहणं माभूदिति विशिनष्टि **धीमतामिति।**
ब्रह्मविद्यावतां शुचीनां दरिद्राणां कुले जन्म दुर्लभादपि दुर्लभं
प्रमादकारणाभावादित्याह **एतद्धीति।** किमपेक्ष्यास्य जन्मनो दुःखलभ्यादपि
दुःखलभ्यतरत्वं तदाह **पूर्वमिति।** यद्यपि विभूतिमतामपि शुचीनां गृहे जन्म
दुःखलभ्यं तथापि तदपेक्षयेदं जन्म दुःखलभ्यतरं यदीदृशं शुचीनां दरिद्राणां
विद्यावतामिति विशेषणोपेते कुले लोके जन्म वक्ष्यमाणमित्यर्थः।
