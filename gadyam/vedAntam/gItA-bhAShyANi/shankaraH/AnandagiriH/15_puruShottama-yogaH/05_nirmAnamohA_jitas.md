+++
title = "05 निर्मानमोहा जितसङ्गदोषा"

+++
।।15.5।। परिमार्गणपूर्वकं वैष्णवं पदं गच्छतामङ्गान्तराण्याकाङ्क्षापूर्वकं
कथयति -- **कथमित्यादिना।** मानोऽहंकारः; मोहस्त्वविवेकः; जितसङ्गदोषाः
शत्रुमित्रसंनिधावपि द्वेषप्रीतिवर्जिता इत्यर्थः। तत्परत्वं
श्रवणादिनिष्ठत्वं; संन्यासिनो वैराग्यद्वारा त्यक्तसर्वकर्माण इत्यर्थः।
आदिशब्देन तद्धेतुग्रहः। मोहवर्जितत्वमुक्तहेतुतः संजातसम्यग्धीत्वम्।
