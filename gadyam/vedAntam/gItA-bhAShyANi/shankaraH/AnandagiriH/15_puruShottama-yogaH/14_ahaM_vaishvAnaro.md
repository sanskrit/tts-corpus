+++
title = "14 अहं वैश्वानरो"

+++
।।15.14।। भगवतः सर्वात्मत्वे हेत्वन्तरमाह -- **किञ्चेति।**
अहमेवेत्यहंशब्देन परो लक्ष्यते; भूत्वा पचामीति संबन्धः। परस्यैव
जाठरात्मना स्थितौ श्रुतिं प्रमाणयति -- **अयमिति।** बाह्यं भौममग्निं
व्यावर्तयति -- **योऽयमिति।** देहान्तरारम्भकं तृतीयं भूतं व्यवच्छिनत्ति
-- **येनेति।** जाठरात्मना परः स्थितश्चेत्तस्य देहांश्रितत्वं सिद्धमिति न
पृथग्वक्तव्यमित्याशङ्क्यपुरुषविधं पुरुषेऽन्तः प्रतिष्ठितं वेद इति
श्रुतिमाश्रित्याह -- **प्रविष्ट इति।** परस्य जाठरात्मनोऽन्नपाके
सहकारिकारणमाह -- **प्राणेति।** संयुक्तत्वं संधुक्षितत्वम्। अन्नस्य
चातुर्विध्यं प्रकटयति -- **भोज्यमिति।** भोक्तरि वैश्वानरदृष्टिर्भोज्ये
सोमदृष्टिरेवं भोक्तृभोज्यरूपं सर्वं जगदग्नीषोमात्मना भुक्तिकाले ध्यायतो
भोक्तुरन्नकृतो दोषो नेति प्रासङ्गिकं सफलं ध्यानं दर्शयति --
**भोक्तेति।**
