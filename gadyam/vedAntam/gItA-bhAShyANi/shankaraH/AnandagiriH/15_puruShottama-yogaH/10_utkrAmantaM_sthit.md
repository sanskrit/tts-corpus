+++
title = "10 उत्क्रामन्तं स्थितम्"

+++
।।15.10।। शरीरमित्यादिश्लोके देहादात्मनोऽतिरेकमुक्त्वा श्रोत्रं
चक्षुरित्यादौ स्वाभिलषिते विषये यथायथं करणानां
प्रवर्तकत्वात्तेभ्योऽतिरिक्तश्चात्मेत्युक्तं तर्हि तमुत्क्रान्त्यादि
कुर्वन्तं स्वरूपत्वात्किमिति सर्वे न पश्यन्तीत्याशङ्क्याह -- **एवमिति।**
संनिहिततमत्वेन दर्शनयोग्यमपि विषयपरवशादात्मानं सर्वे न
पश्यन्तीति,भगवतोऽनुक्रोशं दर्शयति -- **एवंभूतमिति।** तर्हि
केषामात्मदर्शनं तदाह -- **ये तु पुनरिति।**
