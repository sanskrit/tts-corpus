+++
title = "07 सर्वभूतानि कौन्तेय"

+++
।।9.7।। आकाशे वाय्वादिस्थितिवदाकाशादीनि भूतानि स्थितिकाले परमेश्वरे
स्थितानि चेत्तर्हि प्रलयकाले ततोऽन्यत्र तिष्ठेयुरित्याशङ्क्याह --
**एवमिति।** प्रकृतिशब्दस्य स्वभाववचनत्वं व्यावर्तयति --
**त्रिगुणात्मिकामिति।** सा चापरेयमिति प्रागेव सूचितेत्याह --
**अपरामिति।** तस्याश्चेश्वराधीनत्वेनास्वातन्त्र्यमाह -- **मदीयामिति।**
प्रलयकाले भूतानि यथोक्तां प्रकृतिं यान्ति चेदुत्पत्तिकालेऽपि
ततस्तेषामुत्पत्तेरीश्वराधीनत्वं भूतसृष्टेर्न स्यादित्याशङ्क्याह --
**पुनरिति।**
