+++
title = "18 गतिर्भर्ता प्रभुः"

+++
।।9.18।। भगवतः सर्वात्मकत्वे हेत्वन्तरमाह -- **किञ्चेति।** गम्यत इति
प्रकृतिविलयान्तं कर्मफलं गतिरित्याह -- **कर्मेति।** पोष्टा कर्मफलस्य
प्रदाता। कार्यकरणप्रपञ्चस्याधिष्ठानमित्याह -- **निवास इति।** शीर्यते
दुःखमस्मिन्निति व्युत्पत्तिमाश्रित्याह -- **शरणमिति।**
प्रभवत्यस्माज्जगदिति व्युत्पत्तिमादायोक्तम् -- **उत्पत्तिरिति।** कारणस्य
कथमव्ययत्वमित्याशङ्क्याह -- **यावदिति।** कारणमन्तरेणापि कार्यं
कदाचिदुदेष्यति किं कारणेनेत्याशङ्क्याह -- **नहीति।** मा भूत्तर्हि
संसारदशायामेव कदाचित्कार्योत्पत्तिरित्याशङ्क्याह -- **नित्यं चेति।**
कारणव्यक्तेर्नाशमङ्गीकृत्य तदन्यतमव्यक्तिशून्यत्वं पूर्वकालस्य नास्तीति
सिद्धवत्कृत्य विशिनष्टि -- **बीजेति।**
