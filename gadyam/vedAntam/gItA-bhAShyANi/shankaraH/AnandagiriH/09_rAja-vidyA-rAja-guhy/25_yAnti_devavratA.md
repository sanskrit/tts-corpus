+++
title = "25 यान्ति देवव्रता"

+++
।।9.25।। यद्यन्यदेवताभक्ता भगवत्तत्त्वाज्ञानात्कर्मफलाच्च्यवन्ते तर्हि
तेषां देवतान्तरयजनमकिंचित्करमित्याशङ्क्याह -- **येऽपीति।**
देवतान्तरयाजिनामनावृत्तिफलाभावेऽपि
तत्तद्देवतायागानुरूपफलप्राप्तिध्रौव्यान्न तदकिंचित्करमित्यर्थः।
देवतान्तरयाजिनामावश्यकं तत्फलमाशङ्कापूर्वकमुदाहरति -- **कथमित्यादिना।**
नियमो बल्युपहारप्रदक्षिणप्रह्वीभावादिरित्यर्थः।
देवतान्तराराधनस्यान्तवत्फलमुक्त्वा भगवदाराधनस्यानन्तफलत्वमाह --
**यान्तीति।** भगवदाराधनस्यानन्तफलत्वे देवतान्तराराधनं त्यक्त्वा
भगवदाराधनमेव युक्तमायाससाभ्यात्फलातिरेकाच्चेत्याशङ्क्याह --
**समानेऽपीति।** अज्ञानाधीनत्वेन देवतान्तराराधनवतां फलतो न्यूनतां दर्शयति
-- **तेनेति।**
