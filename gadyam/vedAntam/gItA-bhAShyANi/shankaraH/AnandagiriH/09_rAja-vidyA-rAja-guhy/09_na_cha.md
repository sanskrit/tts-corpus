+++
title = "09 न च"

+++
।।9.9।। यदि प्राकृतं भूतग्रामं स्वभावादविद्यादितन्त्रं विषमं विदधासि
तर्हि तव विषमसृष्टिप्रयुक्तं धर्मादिमत्त्वमित्यनीश्वरत्वापत्तिरिति
शङ्क्यते -- **तर्हीति।** तत्रेति सप्तम्या परमेश्वरो निरुच्यते। ईश्वरस्य
फलासङ्गाभावात्कर्तृत्वाभिमानाभावाच्च कर्मासंबन्धवदीश्वरादन्यस्यापि
तदुभयाभावो धर्माद्यसंबन्धे कारणमित्याह -- **अतोऽन्यस्येति।** यदि कर्मसु
कर्तृत्वाभिमानो वा कस्यचित्कर्मफलसङ्गो वा स्यात्तत्राह -- **अन्यथेति।**
