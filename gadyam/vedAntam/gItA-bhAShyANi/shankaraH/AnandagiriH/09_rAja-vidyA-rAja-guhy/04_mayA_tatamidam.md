+++
title = "04 मया ततमिदम्"

+++
।।9.4।। स्तुतिनिन्दाभ्यां ज्ञाननिष्ठां महीकृत्य ज्ञानं व्याख्यातुमारभते
-- **स्तुत्येति।** सोपाधिकस्य व्याप्त्यसंभवमभिप्रेत्य विशिनष्टि --
**ममेति।** अनवच्छिन्नस्य भगवद्रूपस्य निरुपाधिकत्वमेव साधयति --
**करणेति।** व्याप्यव्यापकत्वेन जगतो भगवतश्च परिच्छेदमाशङ्क्याह --
**तस्मिन्निति।** तथापि भगवतो भूतानां चाधाराधेयत्वेन भेदः
स्यादित्याशङ्क्याह -- **नहीति।** निरात्मकस्य व्यवहारानर्हत्वे फलितमाह --
**अत इति।** ईश्वरस्य भूतात्मत्वे तेषु स्थितिः स्यादित्याशङ्क्याह --
**तेषामिति।** तस्य तेषु स्थित्यभावं व्यवस्थापयति -- **मूर्तवदिति।**
संश्लेषाभावेऽपि किमिति नाधेयत्वमत आह -- **नहीति।**
