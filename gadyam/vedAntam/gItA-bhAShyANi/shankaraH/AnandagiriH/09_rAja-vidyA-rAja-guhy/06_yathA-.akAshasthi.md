+++
title = "06 यथाऽऽकाशस्थितो नित्यम्"

+++
।।9.6।। सृष्टिस्थितिसंहाराणामसङ्गात्माधारत्वंमया ततमिदम्
इत्यादिश्लोकद्वयेनोक्तोऽर्थस्तं दृष्टान्तेनोपपादयन्नादौ दृष्टान्तमाहेति
योजना। सदेत्युत्पत्तिस्थितिसंहारकालो गृह्यते। आकाशादेर्महतोऽन्याधारत्वं
कथमित्याशङ्क्याह -- **महानिति।** यथा सर्वगामित्वात्परिमाणतो
महान्वायुराकाशे सदा तिष्ठति तथाकाशादीनि महान्त्यपि सर्वाणि
भूतान्याकाशकल्पे पूर्णे प्रतीच्यसङ्गे परस्मिन्नात्मनि संश्लेषमन्तरेण
स्थितानीत्यर्थः।
