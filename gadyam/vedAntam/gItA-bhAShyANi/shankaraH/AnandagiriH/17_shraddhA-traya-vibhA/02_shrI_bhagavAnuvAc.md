+++
title = "02 श्री भगवानुवाच"

+++
।।17.2।। विशेषनिष्ठमुत्तरं सामान्येन वक्तुं न शक्यमित्याशयेन परिहरति --
**सामान्येति।** किमिति श्रद्धात्रैविध्यं प्रश्नानुपयुक्तमुच्यते तत्राह
-- **यस्यामिति।** श्रद्धापूर्विकायां क्रियायामिति यावत्।
श्रद्धात्रैविध्ये हेतुमाह -- **सा स्वभावजेति।** स्वभावशब्दार्थं
प्रकृतोपयोगितया कथयति -- **जन्मान्तरेति।** कथं त्रिविधेत्यपेक्षायामाह --
**सात्त्विकीत्यादिना।** कथमुक्ता श्रद्धा स्वभावजेति तत्राह --
**तामिति।**
