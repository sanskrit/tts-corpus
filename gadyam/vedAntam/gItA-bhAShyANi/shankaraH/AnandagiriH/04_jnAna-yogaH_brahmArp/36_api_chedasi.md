+++
title = "36 अपि चेदसि"

+++
।।4.36।। ज्ञानस्य प्रकारान्तरेण प्रशंसां प्रस्तौति **किञ्चेति।**
पापकारिभ्यः सर्वेभ्यः सकाशादतिशयेन पापकारित्वमेकस्मिन्नसंभावितमपि
ज्ञानमाहात्म्यप्रसिद्ध्यर्थमङ्गीकृत्य ब्रवीति **अपिचेदिति।**
ब्रह्मात्मैक्यज्ञानस्य सर्वपापनिवर्तकत्वेन माहात्म्यमिदानीं प्रकटयति
**सर्वमिति।** अधर्मे निवृत्तेऽपि धर्मप्रतिबन्धाज्ज्ञानवतोऽपि मोक्षः
संभवतीत्याशङ्क्याह **धर्मोऽपीति।** इहेत्यध्यात्मशास्त्रं गृह्यते।
