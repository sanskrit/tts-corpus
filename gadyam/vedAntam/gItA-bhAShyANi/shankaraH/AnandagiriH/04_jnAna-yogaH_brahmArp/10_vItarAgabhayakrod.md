+++
title = "10 वीतरागभयक्रोधा मन्मया"

+++
।।4.10।। संप्रति प्रस्तुतमोक्षमार्गस्य नूतनत्वेनाव्यवस्थितत्वमाशङ्क्य
परिहरति **नैष इति।** मन्मयत्वस्य मद्भावगमनेनापौनरुक्त्यं दर्शयति
**ब्रह्मविद इति।** आत्मनो भिन्नत्वेन भिन्नाभिन्नत्वेन वा ब्रह्मणो वेदनं
व्यावर्तयति **ईश्वरेति।** अभेददर्शनेन समुच्चित्य कर्मानुष्ठानं
प्रत्याचष्टे **मामेवेति।** तदुपाश्रयत्वमेवविशदयति **केवलेति।**
मामुपाश्रिता इति केवलज्ञाननिष्ठत्वमुक्त्वा ज्ञानतपसा पूता इति किमर्थं
पुनरुच्यते तत्राह **इतरेति।**
