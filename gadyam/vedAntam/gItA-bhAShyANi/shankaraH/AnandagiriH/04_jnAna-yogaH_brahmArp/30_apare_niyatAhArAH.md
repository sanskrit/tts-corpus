+++
title = "30 अपरे नियताहाराः"

+++
।।4.30।। प्राणापानयोर्गती श्वासप्रश्वासौ निरुध्य किं
कुर्वन्तीत्यपेक्षायामाह **किञ्चेति।** प्राणापानगतिनिरोधरूपं कुम्भकं
कृत्वा पुनःपुनर्वायुजयं कुर्वन्तीत्यर्थः। आहारस्य परिमितत्वं
हितत्वमेध्यत्वोपलक्षणार्थम्। प्राणानां प्राणेषु होममेव विभजते
**यस्येति।** जितेषु वायुभेदेष्वजितानां तेषां होमप्रकारं प्रकटयति **ते
तत्रेति।** प्रकृतान्यज्ञानुपसंहरति **सर्वेऽपीति।**
