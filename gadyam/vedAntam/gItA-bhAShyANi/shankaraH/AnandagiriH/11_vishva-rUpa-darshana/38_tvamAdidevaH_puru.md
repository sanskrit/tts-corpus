+++
title = "38 त्वमादिदेवः पुरुषः"

+++
।।11.38।। संप्रति जगत्स्रष्टृत्वादिनापि तद्योग्यत्वमस्तीति स्तुतिद्वारा
दर्शयति -- **पुनरपीति।** जगतः स्रष्टा पुरुषो हिरण्यगर्भ इति पक्षं
प्रत्याह -- **पुराण इति।** स्रष्टृत्वं निमित्तमेवेति
तटस्थेश्वरवादिनस्तान्प्रत्युक्तं -- **त्वमेवेति।**
महाप्रलयादावित्यादिपदमवान्तरप्रलयार्थम्। ईश्वरस्योभयथा कारणत्वं
सर्वज्ञत्वेन साधयति -- **किञ्चेति।**
वेद्यवेदितृभावेनाद्वैतानुपपत्तिमाशङक्याह -- **यच्चेति।**
मुक्त्यालम्बनस्य ब्रह्मणोऽर्थान्तरत्वमाशङ्कित्वोक्तं -- **परं चेति।**
यत्परमं पदं तदपि च त्वमेवेति संबन्धः। तस्य पूर्णत्वमाह -- **त्वयेति।**
व्याप्यव्यापकत्वेन भेदं शङ्कित्वा कल्पितत्वात्तस्य मैवमित्याह --
**अनन्तेति।**
