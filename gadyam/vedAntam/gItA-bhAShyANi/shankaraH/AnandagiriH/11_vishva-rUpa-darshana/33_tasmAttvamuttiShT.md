+++
title = "33 तस्मात्त्वमुत्तिष्ठ यशो"

+++
।।11.33।। तवौदासीन्येऽपि प्रतिकूलानीकस्था मत्प्रातिकूल्यादेव न
भविष्यन्तीत्येवं यस्मान्निश्चितं तस्मात्त्वदौदासीन्यमकिंचित्करमित्याह --
**यस्मादिति।** उत्तिष्ठ युद्धायोन्मुखीभवेत्यर्थः। यशोलाभमभिनयति --
**भीष्मेति।** किं तेनापुमर्थेनेत्याशङ्क्याह -- **पुण्यैरिति।**
राज्यभोगेऽपेक्षिते किमनपेक्षितेनेत्याशङ्क्याह -- **जित्वेति।**
भीष्मादिष्वतिरथेषु सत्सु कुतो जयाशङ्केत्याशङ्क्याह -- **मयैवैत इति।**
तर्हि मृतमारणार्थं न मे प्रवृत्तिस्तत्राह -- **निमित्तेति।** सव्यसाचीपदं
विभजते -- **वामेनेति।**
