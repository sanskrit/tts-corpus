+++
title = "36 स्थाने हृषीकेश"

+++
।।11.36।। किं तदर्जुनो भगवन्तं प्रति सगद्गदं वचनमुक्तवानिति तदाह --
**अर्जुन इति।** विषयविशेषणत्वमेव व्यनक्ति -- **युक्त इति।** भगवतो
हर्षादिविषयत्वं युक्तमित्यत्र हेतुमाह -- **यत इति।** तव प्रकीर्त्या
हर्षवदनुरागं च गच्छति जगदित्याह -- **तथेति।** तच्चेत्यनुरागगमनम्।
रक्षःसु जगदेकदेशभूतेषु प्रतिपक्षेषु कुतो जगतो भवति
हर्षानुरागावित्याशङ्क्याह -- **किञ्चेति।** इतश्च जगतो भगवति हर्षादि
युक्तमित्याह -- **सर्व इति।**
