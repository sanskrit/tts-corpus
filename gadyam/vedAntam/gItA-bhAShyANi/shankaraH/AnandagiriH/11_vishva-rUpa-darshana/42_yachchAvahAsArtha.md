+++
title = "42 यच्चावहासार्थमसत्कृतोऽसि"

+++
।।11.42।। यदयुक्तमुक्तं तत्क्षन्तव्यमित्येव न किंतु यत्परीहासार्थं
क्रीडादिषु त्वयि तिरस्करणं कृतं तदपि सोढव्यमित्याह -- **यच्चेति।**
विहरणं क्रीडा व्यायामो वा। शयनं तल्पादिकमासनमास्थायिका
सिंहासनादेरुपलक्षणम्। एतेषु विषयभूतेष्विति यावत्। एकशब्दो रहसि
स्थितमेकाकिनं कथयतीत्याह -- **परोक्षः सन्निति।** प्रत्यक्षं परोक्षं वा
तदसत्करणं परिभवनं यथा स्यात्तथा यन्मया त्वमसत्कृतोऽसि तत्सर्वमिति
योजनामङ्गीकृत्याह -- **तच्छब्द इति।** क्षमा कारयितव्येत्यत्रापरिमितत्वं
हेतुमाह -- **अप्रमेयमिति।**
