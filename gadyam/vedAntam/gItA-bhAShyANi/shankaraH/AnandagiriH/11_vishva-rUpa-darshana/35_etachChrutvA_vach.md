+++
title = "35 एतच्छ्रुत्वा वचनम्"

+++
।।11.35।। पराजयभयात्करिष्यति सन्धिमिति बुद्ध्या संजयो राज्ञे
वृत्तान्तमुक्तवानित्याह -- **संजय इति।** पूर्वोक्तवचनं कालोऽस्मीत्यादि।
विश्वरूपदर्शनदशायामर्जुनस्य भगवता संवादवचनं किमिति संजयो राज्ञे
व्यजिज्ञपदित्याशङ्क्य तदुक्तेस्तात्पर्यमाह -- **अत्रेति।** तमेवाभिप्रायं
प्रश्नद्वारा विशदयति -- **कथमित्यादिना।** तर्हि संजयवचनं श्रुत्वा किमिति
राजा संधिं न कारयामासेति तत्राह -- **तदपीति।**
