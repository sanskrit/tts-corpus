+++
title = "17 अविभक्तञ् च"

+++
।।13.17।। इतोऽपि ज्ञेयस्यास्तित्वमित्याह -- **किञ्चेति।** हेत्वन्तरमेव
स्फोरयितुं शङ्कते -- **सर्वत्रेति।** न तत्तमो मन्तव्यमित्याह --
**नेति।** तर्हि किं तस्य रूपमिति पृच्छति -- **किं तर्हीति।** तत्रोत्तरं
-- **ज्योतिषामिति।** सूर्यादीनां बुद्ध्यादीनां च प्रकाशकत्वादस्ति ज्ञेयं
ब्रह्मेत्याह -- **ज्योतिषामिति।** तदेवोपपादयति -- **आत्मेति।** तत्र
श्रुतिद्वयं प्रमाणयति -- **येनेति।** उक्तेऽर्थे वाक्यशेषमपि दर्शयति --
**स्मृतेश्चेति।** ज्ञेयस्यातमस्त्वेऽपि तमःस्पृष्टत्वमाशङ्क्योक्तं --
**तमस इति।** उत्तरार्धस्य तात्पर्यमाह -- **ज्ञानादेरिति।**
उत्तम्भनमुद्दीपनं प्रकटीकरणमिति यावत्। ज्ञानममानित्वादि
करणव्युत्पत्त्येति शेषः। ज्ञानगम्यं ज्ञेयमिति पुनरुक्तिं शङ्कित्वोक्तं
-- **ज्ञेयमिति।** उक्तत्रयस्य बुद्धिस्थतया प्राकट्यं प्रकटयति --
**तदेतदिति।** तत्रानुभवमनुकूलयति -- **तत्रैवेति।**
