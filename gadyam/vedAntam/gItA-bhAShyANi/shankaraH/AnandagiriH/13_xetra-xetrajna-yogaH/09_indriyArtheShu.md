+++
title = "09 इन्द्रियार्थेषु"

+++
।।13.9।। ज्ञानस्यान्तरङ्गमेव हेत्वन्तरमाह -- **किञ्चेति।**
नन्वसक्तिरेवाभिष्वङ्गाभावस्तथाच
पुनरुक्तिरित्याशङ्क्याभिष्वङ्गोक्तिद्वारा निरस्यति -- **अभिष्वङ्गो
नामेति।** अन्यस्मिन्नेव पुत्रादावन्यत्वधिया तद्गते सुखादावात्मनि
तद्भावनाख्यं शक्तिविशेषमेवोदाहरति -- **यथेति।**
उक्तविशेषणयोराकाङ्क्षाद्वारा विषयमाह -- **क्वेत्यादिना।**
उक्तविशेषणयोर्ज्ञानशब्दस्योपपत्तिमाह -- **तच्चेति।** सदा
हर्षविषादशून्यमनस्त्वमपि ज्ञानहेतुरित्याह -- **नित्यं चेति।** तदेव
विभजते -- **इष्टेति।** तस्य ज्ञानहेतुत्वं निगमयति -- **तच्चैतदिति।**
