+++
title = "10 असक्तिरनभिष्वङ्गः"

+++
।।13.10।। साधनान्तरमाह -- **किञ्चेति।** अनन्ययोगमेव संक्षिप्तं व्यनक्ति
-- **नेत्यादिना।** उक्तधीद्वारा जाताया भक्तेर्भगवति स्थैर्यं दर्शयति --
**नेति।** तत्रापि ज्ञानशब्दस्तद्धेतुत्वादित्याह -- **सा चेति।** देशस्य
विविक्तत्वं द्विविधमुदाहरति -- **विविक्त इति।** तदेव स्पष्टयति --
**अरण्येति।** उक्तदेशसेवित्वं कथं ज्ञाने हेतुस्तत्राह --
**विविक्तेष्विति।** आत्मादीत्यादिशब्देन परमात्मा वाक्यार्थश्चोच्यते।
नन्वरतिविषयत्वेनाविशेषतो जनसंसन्मात्रं किमिति न गृह्यते तत्राह --
**तस्या इति।** सतः सङ्गस्य भेषजमित्युपालम्भादित्यर्थः।
