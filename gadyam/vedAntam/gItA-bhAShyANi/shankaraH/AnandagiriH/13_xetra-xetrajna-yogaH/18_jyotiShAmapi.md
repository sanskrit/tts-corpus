+++
title = "18 ज्योतिषामपि"

+++
।।13.18।। त्वमर्थशुद्ध्यर्थं सविकारं क्षेत्रं पदवाक्यार्थविवेकसाधनं
चामानित्वादि तत्पदार्थं च शुद्धं तद्भावोक्त्यर्थमुक्त्वा तेषां
फलमुपसंहरति -- **यथोक्तेति।** पूर्वार्धं विभजते -- **इत्येवमिति।**
वक्तव्यान्तरे सति किमिति त्रितयमेव संक्षिप्योपसंहृतं तत्राह --
**एतावानिति।** उत्तरार्धमाकाङ्क्षाद्वारावतारयति -- **अस्मिन्निति।**
ईश्वरे समर्पितसर्वात्मभावमेवाभिनयति -- **यत्पश्यतीति।** विज्ञाय
लब्ध्वेत्यर्थः।
