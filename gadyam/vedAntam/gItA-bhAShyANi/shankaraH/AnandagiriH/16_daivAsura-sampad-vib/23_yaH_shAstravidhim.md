+++
title = "23 यः शास्त्रविधिमुत्सृज्य"

+++
।।16.23।। आसुर्याः संपदो वर्जने श्रेयसश्च करणे किं कारणं तदाह --
**सर्वस्येति।** तस्य कारणत्वं साधयति -- **शास्त्रेति।**
उक्तमुपजीव्यानन्तरश्लोकं प्रवर्तयति -- **अत इति।** शिष्यतेऽनुशिष्यते
बोध्यतेऽनेनापूर्वोऽर्थ इति शास्त्रं तच्च विधिनिषेधात्मकमित्युपेत्य
व्याचष्टे -- **कर्तव्येति।** कामस्य करणं कामकारस्तस्माद्धेतोरित्युपेत्य
कामाधीना शास्त्रविमुखस्य प्रवृत्तिरित्याह -- **कामेति।**
कामाधीनप्रवृत्तेः सदा पुमर्थायोग्यस्य सर्वपुरुषार्थासिद्धिरित्याह --
**नापीति।**
