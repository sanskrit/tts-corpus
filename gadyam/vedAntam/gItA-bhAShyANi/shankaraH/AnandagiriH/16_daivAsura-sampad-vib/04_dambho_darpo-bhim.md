+++
title = "04 दम्भो दर्पोऽभिमानश्च"

+++
।।16.4।। आदेयत्वेन दैवीं संपदमुक्त्वा हेयत्वेनासुरीं संपदमाह --
**अथेति।** उत्सेको मदो महदवधीरणाहेतुः;
आत्मन्युत्कृष्टत्वाध्यारोपोऽतिमानः; क्रोधस्तु कोपापरपर्यायः
स्वपरापकारप्रवृत्तिहेतुर्नेत्रादिविकारलिङ्गोऽन्तःकरणवृत्तिविशेषः। परुषो
निष्ठुरः प्रत्यक्षरूक्षवाक् तस्य भावः पारुष्यं। तदुदाहरति -- **यथेति।**
तामभिजातस्य दम्भादीन्यज्ञानान्तानि भवन्तीत्यनुषज्यते।
