+++
title = "07 प्रवृत्तिञ् च"

+++
।।16.7।। नन्वध्यायशेषेणासुरसंपद्दर्शनमयुक्तं तस्यास्त्याज्यत्वेन
पङ्कप्रक्षालनन्यायावतारादित्याशङ्क्याह -- **प्रत्यक्षीकरणेनेति।**
वर्जनीयामासुरीं संपदं विवृणोति -- **प्रवृत्तिं चेति।** तां विहितां
प्रवृत्तिं न जानन्तीत्यर्थः। तां च निषिद्धां क्रियां न जानन्तीति
संबन्धः। न शौचमित्यादेस्तात्पर्यमाह -- **अनाचारा इति।**
शौचसत्ययोराचारान्तर्भावेऽपि ब्राह्मणपरिव्राजकन्यायेन पृथगुपादानम्।
