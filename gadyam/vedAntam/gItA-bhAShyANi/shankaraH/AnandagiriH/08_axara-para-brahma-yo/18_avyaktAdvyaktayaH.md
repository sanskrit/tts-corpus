+++
title = "18 अव्यक्ताद्व्यक्तयः"

+++
।।8.18।। यतः प्रजापतेरहस्तद्युगसहस्रपरिमितं या च तस्य रात्रिः सापि तथेति
कालविदामभिप्रायमनुसृत्य ब्राह्मस्याहोरात्रस्य कालपरिमाणं दर्शयित्वा
तत्रैव विभज्य कार्यं कथयति -- **प्रजापतेरिति।** अव्यक्तमव्याकृतमिति
शङ्कां वारयति -- **अव्यक्तमित्यादिना।** जातिप्रतियोगिभूता
व्यक्तीर्व्यावर्तयति -- **स्थावरेति।** असदुत्पत्तिप्रसक्तिं प्रत्यादिशति
-- **अभिव्यज्यन्त इति।** पूर्वोक्तमव्यक्तसंज्ञकं स्वापावस्थं ब्रह्म
प्रजापतिशब्दितं तस्मिन्निति यावत्।
