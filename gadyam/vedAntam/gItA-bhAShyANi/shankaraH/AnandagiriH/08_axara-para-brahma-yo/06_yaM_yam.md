+++
title = "06 यं यम्"

+++
।।8.6।। अन्तकाले भगवन्तमनुध्यायतो भगवत्प्राप्तिनियमवदन्यमपि तत्काले
देवादिविशेषं ध्यायतो देहं त्यजतस्तत्प्राप्तिरवश्यंभाविनीति दर्शयति --
**नेत्यादिना।** कथं पुनरन्तकाले परवशस्य नियतविषयस्मृतिर्भवितुमुत्सहते
तत्राह -- **सदेति।** देवादिविशेषस्तस्मिन्निति सप्तम्यर्थः। भावो भावना
वासना स भावो भावितः संपादितो येन पुंसा स तथाविधः सन् यं यं भावं स्मरति
तं तमेव देहत्यागादूर्ध्वं गच्छतीति संबन्धः।
