+++
title = "26 कामक्रोधवियुक्तानां"

+++
।।5.26।। पूर्वं कामक्रोधयोर्वेगः सोढव्यो दर्शितः संप्रति तावेव
त्याज्यावित्याह **किंचेति।** ननु दर्शितविशेषणवतां मृतानामेव मोक्षो नतु
जीवतामिति चेन्नेत्याह **अभित इति।** अस्मदादीनामपि तर्हि
प्रभूतकामादिप्रभावविधुराणां किमिति मोक्षो न भवतीत्याशङ्क्य
सम्यग्दर्शनवैशेष्याभावादित्याह **विदितेति।** उक्तेऽर्थे
श्लोकाक्षराणामन्वयमाचष्टे **कामक्रोधेत्यादिना।**
