+++
title = "27 स्पर्शान्कृत्वा"

+++
।।5.27।। वृत्तमनूद्योत्तरश्लोकत्रयस्य तात्पर्यार्थमाह **सम्यग्दर्शनेति।**
**ईश्वरार्पितसर्वभावेनेति।** भगवति परस्मिन्नीश्वरे समर्पितः सर्वेषां
देहेन्द्रियमनसां भावश्चेष्टाविशेषो न क्वचिदपि बहिस्तेषां
व्यापारस्तेनेत्यर्थः। कर्मयोगस्य तत्फलस्य चाभिधानानन्तरमित्यथशब्दार्थः।
स्वतो बाह्यानां विषयाणां कुतो बहिष्करणमित्याशङ्क्याह **श्रोत्रादीति।**
तेषां बहिःकरणं कीदृगित्याशङ्क्याह **तानिति।**
