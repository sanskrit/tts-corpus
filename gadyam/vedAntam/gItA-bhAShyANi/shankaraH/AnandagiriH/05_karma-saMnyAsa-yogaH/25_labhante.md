+++
title = "25 लभन्ते"

+++
।।5.25।। मुक्तिहेतोर्ज्ञानस्य साधनान्तरमाह **किंचेति।**
यज्ञादिनित्यकर्मानुष्ठानात्पापादिलक्षणं कल्मषं क्षीयते ततश्च
श्रवणाद्यावृत्तेः सम्यग्दर्शनं जायते ततो मुक्तिरप्रयत्नेन भवतीत्याह
**लभन्त इति।** ज्ञानप्राप्त्युपायान्तरं दर्शयति **छिन्नेति।** श्रवणादिना
संशयनिरसनं कार्यकरणनियमनं च दयालुत्वेनाहिंसकत्वमित्येतदपि
सम्यग्ज्ञानप्राप्तौ कारणमित्यर्थः। अक्षरव्याख्यानं स्पष्टत्वान्न
व्याख्यायते।
