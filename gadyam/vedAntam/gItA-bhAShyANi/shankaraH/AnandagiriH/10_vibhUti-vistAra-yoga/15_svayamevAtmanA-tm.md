+++
title = "15 स्वयमेवात्मनाऽत्मानं"

+++
।।10.15।। कश्चिदेव महता कष्टेनानेकजन्मसंसिद्धो जानाति
त्वदनुगृहीतस्त्वद्रूपमित्यभिप्रेत्याह -- **यत इति।**
स्वयमेवोपदेशमन्तरेणेत्यर्थः। आत्मना प्रत्यक्त्वेनाविषयतयेति यावत्।
आत्मानं निरुपाधिकं रूपम्। नच तव सोपाधिकमपि रूपमन्यस्य गोचरे तिष्ठतीत्याह
-- **निरतिशयेति।** पुरुषश्चासावुत्तमश्चेति
क्षराक्षरातीतपूर्णचैतन्यरूपत्वं संबोधनेन बोध्यते। सर्वप्रकृतित्वं
सर्वकर्तृत्वं च कथयति -- **भूतानीति।** सर्वेश्वरत्वमाह --
**भूतानामिति।** उक्तं ते सोपाधिकं रूपं देवादीनामाराध्यतामधिगच्छतीत्याह
-- **देवेति।** जगतः सर्वस्य स्वामित्वेन पालयितृत्वमाह -- **जगदिति।**
