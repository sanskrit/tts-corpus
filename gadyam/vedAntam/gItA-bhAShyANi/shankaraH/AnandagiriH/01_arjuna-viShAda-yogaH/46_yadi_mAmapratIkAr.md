+++
title = "46 यदि मामप्रतीकारमशस्त्रम्"

+++
।।1.46।। यथोक्तमर्जुनस्य वृत्तान्तं संजयो धृतराष्ट्रं राजानं प्रति
प्रवेदितवांस्तमेव प्रवेदनप्रकारं दर्शयति **एवमिति।** प्रदर्शितेन
प्रकारेण भगवन्तं प्रति विज्ञापनं कृत्वा शोकमोहाभ्यां परिभूतमानसः
सन्नर्जुनः संख्ये युद्धमध्ये शरेण सहितं गाण्डीवं त्यक्त्वा न
योत्स्येऽहमिति ब्रुवन्मध्ये रथस्य संन्यासमेव श्रेयस्करं  
  
मत्वोपविष्टवानित्यर्थः।  
इति परमहंसश्रीमदानन्दगिरिकृतटीकायां प्रथमोऽध्यायः।।1।।  
  
