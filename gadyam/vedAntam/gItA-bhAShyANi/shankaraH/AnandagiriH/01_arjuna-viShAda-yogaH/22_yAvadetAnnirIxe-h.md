+++
title = "22 यावदेतान्निरीक्षेऽहं"

+++
।।1.22।। मध्ये रथं स्थापयेत्युक्तं तदेव रथस्थापनस्थानं निर्धारयति
**यावदिति।** एतान्प्रतिपक्षे प्रतिष्ठितान्भीष्मद्रोणादीनस्माभिः सार्धं
योद्धुमपेक्षावतो यावद्गत्वा निरीक्षितुमहं क्षमः स्यां तावति प्रदेशे
रथस्य स्थापनं कर्तव्यमित्यर्थः। किञ्च प्रवृत्ते युद्धप्रारम्भे बहवो
राजानोऽमुष्यां युद्धभूमावुपलभ्यन्ते तेषां मध्ये कैः सह मया योद्धव्यं नहि
क्वचिदपि मम गतिप्रतिहतिरस्तीत्याह **कैर्मयेति।  
**
