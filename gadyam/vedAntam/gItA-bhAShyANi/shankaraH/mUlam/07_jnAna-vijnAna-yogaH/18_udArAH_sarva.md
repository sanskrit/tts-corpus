+++
title = "18 उदाराः सर्व"

+++
।।7.18।। **उदाराः** उत्कृष्टाः **सर्व एव एते** त्रयोऽपि मम प्रिया
एवेत्यर्थः। न हि कश्चित् मद्भक्तः मम वासुदेवस्य अप्रियः भवति। ज्ञानी तु
अत्यर्थं प्रियो भवतीति विशेषः। तत् कस्मात् इत्यत आह **ज्ञानी तु आत्मैव**
न अन्यो मत्तः इति **मे** मम **मतं** निश्चयः। **आस्थितः** आरोढुं
प्रवृत्तः **सः** ज्ञानी **हि** यस्मात् अहमेव भगवान् वासुदेवः न
अन्योऽस्मि इत्येवं **युक्तात्मा** समाहितचित्तः सन् **मामेव** परं ब्रह्म
गन्तव्यम् **अनुत्तमां गतिं** गन्तुं प्रवृत्त इत्यर्थः।। ज्ञानी पुनरपि
स्तूयते
