+++
title = "12 ये चैव"

+++
।।7.12।। **ये चैव सात्त्विकाः** सत्त्वनिर्वृत्ताः **भावाः** पदार्थाः
**राजसाः** रजोनिर्वृत्ताः **तामसाः** तमोनिर्वृत्ताश्**च ये** केचित्
प्राणिनां स्वकर्मवशात् जायन्ते भावाः **तान् मत्त एव** जायमानान् **इति**
एवं **विद्धि** सर्वान् समस्तानेव। यद्यपि ते मत्तः जायन्ते तथापि **न तु
अहं तेषु** तदधीनः तद्वशः यथा संसारिणः। **ते** पुनः **मयि** मद्वशाः
मदधीनाः।। एवंभूतमपि परमेश्वरं नित्यशुद्धबुद्धमुक्तस्वभावं सर्वभूतात्मानं
निर्गुणं संसारदोषबीजप्रदाहकारणं मां नाभिजानाति जगत् इति अनुक्रोशं
दर्शयति भगवान्। त़च्च किंनिमित्तं जगतः अज्ञानमित्युच्यते
