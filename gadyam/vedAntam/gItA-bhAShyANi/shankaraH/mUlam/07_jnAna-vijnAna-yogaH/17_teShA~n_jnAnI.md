+++
title = "17 तेषाञ् ज्ञानी"

+++
।।7.17।। **तेषां** चतुर्णां मध्ये **ज्ञानी** तत्त्ववित् तत्त्ववित्त्वात्
**नित्ययुक्तः** भवति एकभक्तिश्च अन्यस्य भजनीयस्य अदर्शनात् अतः **स
एकभक्तिः विशिष्यते** विशेषम् आधिक्यम् आपद्यते अतिरिच्यते इत्यर्थः।
**प्रियो हि** यस्मात् अहम् आत्मा **ज्ञानिनः** अतः तस्य **अहम् अत्यर्थं**
प्रियः प्रसिद्धं हि लोके आत्मा प्रियो भवति इति। तस्मात् ज्ञानिनः
आत्मत्वात् वासुदेवः प्रियो भवतीत्यर्थः। **स च** ज्ञानी **मम** वासुदेवस्य
आत्मैवेति मम अत्यर्थं **प्रियः**।। न तर्हि आर्तादयः त्रयः वासुदेवस्य
प्रियाः न किं तर्हि
