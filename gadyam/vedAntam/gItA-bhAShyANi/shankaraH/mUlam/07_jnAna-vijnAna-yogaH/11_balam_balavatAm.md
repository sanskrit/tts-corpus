+++
title = "11 बलम् बलवताम्"

+++
।।7.11।। **बलं** सामर्थ्यम् ओजो **बलवताम् अहम्** तच्च बलं
**कामरागविवर्जितम्** कामश्च रागश्च कामरागौ कामः तृष्णा असंनिकृष्टेषु
विषयेषु रागो रञ्जना प्राप्तेषु विषयेषु ताभ्यां कामरागाभ्यां विवर्जितं
देहादिधारणमात्रार्थं बलं सत्त्वमहमस्मि न तु यत्संसारिणां
तृष्णारागकारणम्। किञ्च **धर्माविरुद्धः** धर्मेण शास्त्रार्थेन अविरुद्धो
यः प्राणिषु **भूतेषु कामः** यथा देहधारणमात्राद्यर्थः अशनपानादिविषयः स
कामः **अस्मि** हे **भरतर्षभ**।। किञ्च
