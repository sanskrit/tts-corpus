+++
title = "02 ज्ञानन् तेऽहम्"

+++
।।7.2।। **ज्ञानं ते** तुभ्यम् **अहं सविज्ञानं** विज्ञानसहितं
स्वानुभवयुक्तम् **इदं वक्ष्यामि** कथयिष्यामि **अशेषतः** कात्स्न्र्येन।
तत् ज्ञानं विवक्षितं स्तौति श्रोतुः अभिमुखीकरणाय **यत् ज्ञात्वा** यत्
ज्ञानं ज्ञात्वा न **इह भूयः** पुनः अन्यत् **ज्ञातव्यं** पुरुषार्थसाधनम्
**अवशिष्यते** नावशिष्टं भवति। इति मत्तत्त्वज्ञो यः सः सर्वज्ञो
भवतीत्यर्थः। अतो विशिष्टफलत्वात् दुर्लभं ज्ञानम्।। कथमित्युच्यते
