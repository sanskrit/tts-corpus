+++
title = "09 पुण्यो गन्धः"

+++
।।7.9।। **पुण्यः** सुरभिः **गन्धः पृथिव्यां च** अहम् तस्मिन् मयि
गन्धभूते पृथिवी प्रोता। पुण्यत्वं गन्धस्य स्वभावत एव पृथिव्यां दर्शितम्
अबादिषु रसादेः पुण्यत्वोपलक्षणार्थम्। अपुण्यत्वं तु गन्धादीनाम्
अविद्याधर्माद्यपेक्षं संसारिणां भूतविशेषसंसर्गनिमित्तं भवति। **तेजश्च**
दीप्तिश्**च** **अस्मि विभावसौ** अग्नौ। तथा **जीवनं सर्वभूतेषु** येन
जीवन्ति सर्वाणि भूतानि तत् जीवनम्। **तपश्च अस्मि तपस्विषु** तस्मिन् तपसि
मयि तपस्विनः प्रोताः।।
