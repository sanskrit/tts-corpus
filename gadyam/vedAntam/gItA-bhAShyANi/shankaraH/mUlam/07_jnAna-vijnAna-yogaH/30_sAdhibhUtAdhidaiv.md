+++
title = "30 साधिभूताधिदैवम् माम्"

+++
।।7.30।। **साधिभूताधिदैवम्** अधिभूतं च अधिदैवं च अधिभूताधिदैवम् सह
अधिभूताधिदैवेन वर्तते इति साधिभूताधिदैवं च **मां ये विदुः**
**साधियज्ञं** च सह अधियज्ञेन साधियज्ञं ये विदुः **प्रयाणकाले अपि च**
मरणकाले अपि च **मां ते विदुः युक्तचेतसः** समाहितचित्ता इति।। इति
श्रीमत्परमहंसपरिव्राजकाचार्यस्य
श्रीगोविन्दभगवत्पूज्यपादशिष्यस्यश्रीमच्छंकरभगवतः कृतौ
श्रीमद्भगवद्गीताभाष्ये  
  
सप्तमोऽध्यायः।।  
  
