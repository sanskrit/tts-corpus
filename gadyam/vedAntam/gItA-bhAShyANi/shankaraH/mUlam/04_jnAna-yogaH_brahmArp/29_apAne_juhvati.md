+++
title = "29 अपाने जुह्वति"

+++
।।4.29।। **अपाने** अपानवृत्तौ **जुह्वति** प्रक्षिपन्ति **प्राणं**
प्राणवृत्तिम् पूरकाख्यं प्राणायामं कुर्वन्तीत्यर्थः। **प्राणे अपानं तथा
अपरे** जुह्वति रेचकाख्यं च प्राणायामं कुर्वन्तीत्येतत्। **प्राणापानगती**
मुखनासिकाभ्यां वायोः निर्गमनं प्राणस्य गतिः तद्विपर्ययेण अधोगमनम्
अपानस्य गतिः ते प्राणापानगती एते **रुद्ध्वा** निरुध्य
**प्राणायामपरायणाः** प्राणायामतत्पराः कुम्भकाख्यं प्राणायामं
कुर्वन्तीत्यर्थः।। किञ्च
