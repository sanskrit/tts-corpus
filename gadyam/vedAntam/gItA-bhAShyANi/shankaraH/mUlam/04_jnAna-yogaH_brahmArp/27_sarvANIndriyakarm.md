+++
title = "27 सर्वाणीन्द्रियकर्माणि"

+++
।।4.27।। **सर्वाणि इन्द्रियकर्माणि** इन्द्रियाणां कर्माणि
इन्द्रियकर्माणि तथा **प्राणकर्माणि** प्राणो वायुः आध्यात्मिकः तत्कर्माणि
आकुञ्चनप्रसारणादीनि तानि **च अपरे आत्मसंयमयोगाग्नौ** आत्मनि संयमः
आत्मसंयमः स एव योगाग्निः तस्मिन् आत्मसंयमयोगाग्नौ **जुह्वति**
प्रक्षिपन्ति **ज्ञानदीपिते** स्नेहेनेव प्रदीपे विवेकविज्ञानेन
उज्ज्वलभावम् आपादिते जुह्वति प्रविलापयन्ति इत्यर्थः।।
