+++
title = "40 अज्ञश्चाश्रद्दधानश्च"

+++
।।4.40।। **अज्ञश्च** अनात्मज्ञश्च **अश्रद्दधानश्च** गुरुवाक्यशास्त्रेषु
अविश्वासवांश्च **संशयात्मा** च संशयचित्तश्च **विनश्यति**।
अज्ञाश्रद्दधानौ यद्यपि विनश्यतः न तथा यथा संशयात्मा। संशयात्मा तु
पापिष्ठः सर्वेषाम्। कथम् **नायं** साधारणोऽपि **लोकोऽस्ति।** तथा **न
परः** लोकः। **न सुखम्** तत्रापि संशयोत्पत्तेः **संशयात्मनः**
संशयचित्तस्य। तस्मात् संशयो न कर्तव्यः।। कस्मात्
