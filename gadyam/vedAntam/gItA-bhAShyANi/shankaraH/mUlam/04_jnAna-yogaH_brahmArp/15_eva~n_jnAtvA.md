+++
title = "15 एवञ् ज्ञात्वा"

+++
।।4.15।। **एवं ज्ञात्वा कृतं कर्म पूर्वैः अपि** अतिक्रान्तैः
**मुमुक्षुभिः। कुरु** तेन **कर्मैव** त्वम् न तूष्णीमासनं नापि संन्यासः
कर्तव्यः **तस्मात् त्वं** पूर्वैरपि अनुष्ठितत्वात् यदि अनात्मज्ञः त्वं
तदा आत्मशुद्ध्यर्थम् तत्त्वविच्चेत् लोकसंग्रहार्थं **पूर्वैः** जनकादिभिः
**पूर्वतरं कृतं** न अधुनातनं कृतं निर्वर्तितम्।।  
  
तत्र कर्म चेत् कर्तव्यं त्वद्वचनादेव करोम्यहम् किं विशेषितेन पूर्वैः
पूर्वतरं कृतम् (गीता 4.15) इत्युच्यते यस्मात् महत् वैषम्यं कर्मणि। कथम्
