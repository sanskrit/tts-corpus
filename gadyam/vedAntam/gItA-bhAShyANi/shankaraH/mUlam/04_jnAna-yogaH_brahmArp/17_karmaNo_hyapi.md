+++
title = "17 कर्मणो ह्यपि"

+++
।।4.17।। **कर्मणः** शास्त्रविहितस्य **हि** यस्मात् **अपि** अस्ति
**बोद्धव्यम् बोद्धव्यं च** अस्त्येव **विकर्मणः** प्रतिषिद्धस्य तथा
**अकर्मणश्च** तूष्णींभावस्य **बोद्धव्यम्** अस्ति इति त्रिष्वप्यध्याहारः
कर्तव्यः। यस्मात् **गहना** विषमा दुर्ज्ञेया **कर्मणः** इति उपलक्षणार्थं
कर्मादीनाम् कर्माकर्मविकर्मणां **गतिः** याथात्म्यं तत्त्वम्
इत्यर्थः।। किं पुनस्तत्त्वं कर्मादेः यत् बोद्धव्यं वक्ष्यामि इति
प्रतिज्ञातम् उच्यते
