+++
title = "20 न प्रहृष्येत्प्रियम्"

+++
।।5.20।। न **प्रहृष्येत्** प्रहर्षं न कुर्यात् **प्रियम्** इष्टं
**प्राप्य** लब्ध्वा। न **उद्विजेत् प्राप्य** च **अप्रियम्** अनिष्टं
लब्ध्वा। देहमात्रात्मदर्शिनां हि प्रियाप्रियप्राप्ती हर्षविषादौ कुर्वाते
न केवलात्मदर्शिनः तस्य प्रियाप्रियप्राप्त्यसंभवात्। किञ्च सर्वभूतेषु एकः
समः निर्दोषः आत्मा इति स्थिरा निर्विचिकित्सा बुद्धिः यस्य सः
**स्थिरबुद्धिः असंमूढः** संमोहवर्जितश्च स्यात् यथोक्त**ब्रह्मवित्
ब्रह्मणि** स्थितः अकर्मकृत् सर्वकर्मसंन्यासी इत्यर्थःकिञ्च ब्रह्मणि
स्थितः
