+++
title = "07 योगयुक्तो विशुद्धात्मा"

+++
।।5.7।। योगेन युक्तः **योगयुक्तः विशुद्धात्मा** विशुद्धसत्त्वः
**विजितात्मा** विजितदेहः **जितेन्द्रिय**श्च **सर्वभूतात्मभूतात्मा**
सर्वेषां ब्रह्मादीनां स्तम्बपर्यन्तानां भूतानाम् आत्मभूतः आत्मा
प्रत्यक्चेतनो यस्य सः सर्वभूतात्मभूतात्मा सम्यग्दर्शीत्यर्थः स तत्रैवं
वर्तमानः लोकसंग्रहाय कर्म **कुर्वन्नपि न लिप्यते** न कर्मभिः बध्यते
इत्यर्थः।। न च असौ परमार्थतः करोतीत्यतः
