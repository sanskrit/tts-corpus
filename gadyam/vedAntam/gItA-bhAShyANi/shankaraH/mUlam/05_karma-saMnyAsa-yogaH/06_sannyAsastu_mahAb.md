+++
title = "06 सन्न्यासस्तु महाबाहो"

+++
।।5.6।। **संन्यासस्तु** पारमार्थिकः हे महाबाहो **दुःखम् आप्तुं**
प्राप्तुम् **अयोगतः** योगेन विना। **योगयुक्तः** वैदिकेन कर्मयोगेन
ईश्वरसमर्पितरूपेण फलनिरपेक्षेण युक्तः **मुनिः** मननात् ईश्वरस्वरूपस्य
मुनिः **ब्रह्म** परमात्मज्ञाननिष्ठालक्षणत्वात् प्रकृतः संन्यासः ब्रह्म
उच्यते न्यास इति ब्रह्मा ब्रह्मा हि परः (ना0 उ₀ 2.78) इति श्रुतेः ब्रह्म
परमार्थसंन्यासं परमार्थज्ञाननिष्ठा**लक्षणं न चिरेण** क्षिप्रमेव
**अधिगच्छति** प्राप्नोति। अतः मया उक्तम् कर्मयोगो विशिष्यते इति।।  
  
यदा पुनः अयं सम्यग्ज्ञानप्राप्त्युपायत्वेन
