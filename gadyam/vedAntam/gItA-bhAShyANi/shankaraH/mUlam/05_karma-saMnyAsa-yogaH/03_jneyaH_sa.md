+++
title = "03 ज्ञेयः स"

+++
।।5.3।। **ज्ञेयः** ज्ञातव्यः स कर्मयोगी **नित्यसंन्यासी** इति **यो न
द्वेष्टि** किञ्चित् न **काङ्क्षति** दुःखसुखे तत्साधने च। एवंविधो यः
कर्मणि वर्तमानोऽपि स नित्यसंन्यासी इति ज्ञातव्यः इत्यर्थः।
**निर्द्वन्द्वः** द्वन्द्ववर्जितः **हि** यस्मात् **महाबाहो सुखं
बन्धात्** अनायासेन **प्रमुच्यते**।। संन्यासकर्मयोगयोः
भिन्नपुरुषानुष्ठेययोः विरुद्धयोः फलेऽपि विरोधो युक्तः न तु उभयोः
निःश्रेयसकरत्वमेव इति प्राप्ते इदम् उच्यते
