+++
title = "28 अश्रद्धया हुतम्"

+++
।।17.28।। --,**अश्रद्धया हुतं** हवनं कृतम्; अश्रद्धया **दत्तं**
ब्राह्मणेभ्यः; अश्रद्धया **तपः तप्तम्** अनुष्ठितम्; तथा अश्रद्धयैव
**कृतं यत्** स्तुतिनमस्कारादि; तत् सर्वम् **असत् इति उच्यते;**
मत्प्राप्तिसाधनमार्गबाह्यत्वात् **पार्थ। न च तत्** बहुलायासमपि
**प्रेत्य** फलाय **नो** अपि इहार्थम्; साधुभिः निन्दितत्वात् इति।। इति
श्रीमत्परमहंसपरिव्राजकाचार्यस्य
श्रीगोविन्दभगवत्पूज्यपादशिष्यस्य,श्रीमच्छंकरभगवतः कृतौ
श्रीमद्भगवद्गीताभाष्ये  
  
सप्तदशोऽध्यायः।।  
  
