+++
title = "27 यज्ञे तपसि"

+++
।।17.27।। --,**यज्ञे** यज्ञकर्मणि या स्थितिः; **तपसि** च या स्थितिः;
**दाने च** या **स्थितिः;** सा **सत् इति च उच्यते** विद्वद्भिः। **कर्म च
एव** **तदर्थीयं** यज्ञदानतपोऽर्थीयम् अथवा; यस्य अभिधानत्रयं प्रकृतं
तदर्थीयं यज्ञदानतपोऽर्थीयम् ईश्वरार्थीयम् इत्येतत् **सत् इत्येव**
**अभिधीयते।** तत् एतत् यज्ञदानतपआदि कर्म असात्त्विकं विगुणमपि
श्रद्धापूर्वकं ब्रह्मणः अभिधानत्रयप्रयोगेण सगुणं सात्त्विकं संपादितं
भवति।। तत्र च सर्वत्र श्रद्धाप्रधानतया सर्वं संपाद्यते यस्मात्; तस्मात्
--,
