+++
title = "04 दम्भो दर्पोऽभिमानश्च"

+++
।।16.4।। --,**दम्भः** धर्मध्वजित्वम्। **दर्पः** विद्याधनस्वजनादिनिमित्तः
उत्सेकः। **अतिमानः** पूर्वोक्तः। **क्रोधश्च। पारुष्यमेव च** परुषवचनम् --
यथा काणम् चक्षुष्मान् विरूपम् रूपवान् हीनाभिजनम् उत्तमाभिजनः इत्यादि।
**अज्ञानं च** अविवेकज्ञानं कर्तव्याकर्तव्यादिविषयमिथ्याप्रत्ययः।
**अभिजातस्य पार्थ।** किम् अभिजातस्येति; आह -- संपदम् आसुरीम् असुराणां
**संपत्** आसुरी ताम् अभिजातस्य इत्यर्थः।। अनयोः संपदोः कार्यम् उच्यते --,
