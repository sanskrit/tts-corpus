+++
title = "14 अहं वैश्वानरो"

+++
।।15.14।। -- **अहमे**व **वैश्वानरः** उदरस्थः अग्निः भूत्वा --
अयमग्निर्वैश्वानरो योऽयमन्तः पुरुषे येनेदमन्नं पच्यते (बृ0 उ₀ 5।9।1)
इत्यादिश्रुतेः वैश्वानरः सन् प्राणिनां प्राणवतां **देहम् आश्रितः**
प्रविष्टः **प्राणापानसमायुक्तः** प्राणापानाभ्यां समायुक्तः संयुक्तः
**पचामि** पक्तिं करोमि अन्नम् अशनं **चतुर्विधं** चतुष्प्रकारं भोज्यं
भक्ष्यं चोष्यं लेह्यं च। भोक्ता वैश्वानरः अग्निः; अग्नेः भोज्यम् अन्नं
सोमः; तदेतत् उभयम् अग्नीषोमौ सर्वम् इति पश्यतः अन्नदोषलेपः न भवति।। किं च
--,
