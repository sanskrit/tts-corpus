+++
title = "18 यस्मात्क्षरमतीतोऽहमक्षरादपि"

+++
।।15.18।। --,**यस्मात् क्षरम् अतीतः अहं** संसारमायावृक्षम् अश्वत्थाख्यम्
अतिक्रान्तः अहम् **अक्षरादपि** संसारमायारूपवृक्षबीजभूतादपि **च उत्तमः**
उत्कृष्टतमः ऊर्ध्वतमो वा; **अतः** ताभ्यां क्षराक्षराभ्याम् उत्तमत्वात्
**अस्मि लोके वेदे च प्रथितः** प्रख्यातः। **पुरुषोत्तमः** इत्येवं मां
भक्तजनाः विदुः। कवयः काव्यादिषु च इदं नाम निबध्नन्ति। पुरुषोत्तम
इत्यनेनाभिधानेनाभिगृणन्ति।। अथ इदानीं यथानिरुक्तम् आत्मानं यो वेद; तस्य
इदं फलम् उच्यते --,
