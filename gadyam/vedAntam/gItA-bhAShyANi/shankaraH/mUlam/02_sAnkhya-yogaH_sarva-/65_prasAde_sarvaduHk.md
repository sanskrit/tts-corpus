+++
title = "65 प्रसादे सर्वदुःखानाम्"

+++
।।2.65।।  
  
**प्रसादे सर्वदुःखानाम्** आध्यात्मिकादीनां **हानिः** विनाशः
**अस्य** यतेः **उपजायते**। किञ्च **प्रसन्नचेतसः**
स्वस्थान्तःकरणस्य **हि** यस्मात् **आशु** शीघ्रं **बुद्धिः
पर्यवतिष्ठते** आकाशमिव परि समन्तात् अवतिष्ठते आत्मस्वरूपेणैव
निश्चलीभवतीत्यर्थः।।  
एवं प्रसन्नचेतसः अवस्थितबुद्धेः कृतकृत्यता यतः तस्मात् रागद्वेषवियुक्तैः
इन्द्रियैः शास्त्राविरुद्धेषु अवर्जनीयेषु युक्तः समाचरेत् इति
वाक्यार्थः।।  
सेयं प्रसन्नता स्तूयते  
  
