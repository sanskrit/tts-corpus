+++
title = "12 न त्वेवाहम्"

+++
।।2.12।।  
  
**न तु एव जातु** कदाचिद्**अहं नासम्** किं तु आसमेव। अतीतेषु
देहोत्पत्तिविनाशेषु घटादिषु वियदिव नित्य एव अहमासमित्यभिप्रायः। तथा न
त्वं न आसीः किं तु आसीरेव। तथा **न इमे जनाधिपाः** न आसन् किं तु
आसन्नेव। तथा **न च एव न भविष्यामः** किं तु भविष्याम एव सर्वे वयम् अतः
अस्मात् देहविनाशात् **परम्** उत्तरकाले अपि। त्रिष्वपि कालेषु नित्या
आत्मस्वरूपेण इत्यर्थः। देहेभेदानुवृत्त्या बहुवचनं नात्मभेदाभिप्रायेण।।  
तत्र कथमिव नित्य आत्मेति दृष्टान्तमाह
