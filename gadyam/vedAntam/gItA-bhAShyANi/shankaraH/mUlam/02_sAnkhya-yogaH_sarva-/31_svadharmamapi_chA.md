+++
title = "31 स्वधर्ममपि चावेक्ष्य"

+++
।।2.31।।  
  
स्वधर्ममपि स्वो धर्मः क्षत्रियस्य युद्धं तमपि अवेक्ष्य त्वं न विकम्पितुं
प्रचलितुम् नार्हसि क्षत्रियस्य स्वाभाविकाद्धर्मात्
आत्मस्वाभाव्यादित्यभिप्रायः। तच्च युद्धं पृथिवीजयद्वारेण धर्मार्थं
प्रजारक्षणार्थं चेति धर्मादनपेतं परं धर्म्यम्। तस्मात् धर्म्यात्
युद्धात् श्रेयः अन्यत् क्षत्रियस्य न विद्यते हि यस्मात्।।  
कुतश्च तत् युद्धं कर्तव्यमिति उच्यते  
