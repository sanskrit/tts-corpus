+++
title = "56 दुःखेष्वनुद्विग्नमनाः"

+++
।।2.56।।  
  
**दुःखेषु** आध्यात्मिकादिषु प्राप्तेषु न उद्विग्नं न प्रक्षुभितं
दुःखप्राप्तौ मनो यस्य सोऽयम् **अनुद्विग्नमनाः।** तथा **सुखेषु**
प्राप्तेषु विगता स्पृहा तृष्णा यस्य न अग्निरिव इन्धनाद्याधाने सुखान्यनु
विवर्धते स **विगतस्पृहः। वीतरागभयक्रोधः** रागश्च भयं च क्रोधश्च वीता
विगता यस्मात् स वीतरागभयक्रोधः। **स्थितधीः** स्थितप्रज्ञो **मुनिः**
संन्यासी तदा **उच्यते।।  
किञ्च  
  
**
