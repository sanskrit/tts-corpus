+++
title = "50 बुद्धियुक्तो जहातीह"

+++
।।2.50।।  
  
**बुद्धियुक्तः** कर्मसमत्वविषयया बुद्ध्या युक्तः बुद्धियुक्तः सः
**जहाति** परित्यजति **इह** अस्मिन् लोके उभे **सुकृतदुष्कृते**
पुण्यपापे सत्त्वशुद्धिज्ञानप्राप्तिद्वारेण यतः **तस्मात्**
समत्वबुद्धि**योगाय युज्यस्व** घटस्व। **योगो** हि **कर्मसु कौशलम्**
स्वधर्माख्येषु कर्मसु वर्तमानस्य या सिद्ध्यसिद्ध्योः समत्वबुद्धिः
ईश्वरार्पितचेतस्तया तत् कौशलं कुशलभावः। तद्धि कौशलं यत्
बन्धनस्वभावान्यपि कर्माणि समत्वबुद्ध्या स्वभावात् निवर्तन्ते।
तस्मात्समत्वबुद्धियुक्तो भव त्वम्।।  
यस्मात्  
  
