+++
title = "70 आपूर्यमाणमचलप्रतिष्ठं"

+++
।।2.70।।  
  
**आपूर्यमाणम्** अद्भिः **अचलप्रतिष्ठम्** अचलतया प्रतिष्ठा अवस्थितिः
यस्य तम् अचलप्रतिष्ठं **समुद्रम् आपः** सर्वतो गताः **प्रविशन्ति**
स्वात्मस्थमविक्रियमेव सन्तं **यद्वत् तद्वत् कामाः** विषयसंनिधावपि
सर्वतः इच्छाविशेषाः **यं** पुरुषम् समुद्रमिव आपः अविकुर्वन्तः
**प्रविशन्ति** सर्वे आत्मन्येव प्रलीयन्ते न स्वात्मवशं कुर्वन्ति **सः
शान्तिं** मोक्षम् **आप्नो**ति **न** इतरः **कामकामी** काम्यन्त इति
कामाः विषयाः तान् कामयितुं शीलं यस्य सः कामकामी नैव प्राप्नोति
इत्यर्थः।।  
यस्मादेवं तस्मात्  
  
