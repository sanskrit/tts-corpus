+++
title = "43 कामात्मानः स्वर्गपरा"

+++
।।2.43।।  
  
**कामात्मानः** काम-स्वभावाः, काम-परा इत्यर्थः। **स्वर्गपराः** स्वर्गः परः पुरुषार्थः येषां ते स्वर्गपराः स्वर्गप्रधानाः+++(5)+++।

**जन्म-कर्म-फल-प्रदाम्**। कर्मणः फलं कर्मफलं, जन्मैव कर्म-फलं जन्म-कर्म-फलं, तत् प्रददातीति जन्म-कर्म-फल-प्रदा, तां वाचम्। प्रवदन्ति इत्यनुषज्यते।

**क्रिया-विशेष-बहुलां** क्रियाणां विशेषाः क्रिया-विशेषाः, ते बहुला यस्यां वाचि तां, स्वर्ग-पशु-पुत्राद्य्-अर्थाः यया वाचा बाहुल्येन प्रकाश्यन्ते।

**भोगैश्वर्य-गतिं प्रति** भोगश्च ऐश्वर्यं च भोगैश्वर्ये, तयोर् **गतिः** प्राप्तिः भोगैश्वर्यगतिः, तां प्रति साधन-भूताः ये क्रिया-विशेषाः तद्-बहुलां तां वाचं प्रवदन्तः मूढाः, संसारे परिवर्तन्ते इत्यभिप्रायः।।  

तेषां च …  
  
