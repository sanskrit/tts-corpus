+++
title = "67 इन्द्रियाणां हि"

+++
।।2.67।।  
  
**इन्द्रियाणां हि** यस्मात् **चरतां** स्वस्वविषयेषु प्रवर्तमानानां
**यत् मनः अनुविधीयते** अनुप्रवर्तते **तत्** इन्द्रियविषयविकल्पनेन
प्रवृत्तं मनः **अस्य** यतेः **हरति प्रज्ञाम्** आत्मानात्मविवेकजां
नाशयति। कथम् **वायुः नावमिव अम्भसि** उदके जिगमिषतां मार्गादुद्धृत्य
उन्मार्गे यथा वायुः नावं प्रवर्तयति एवमात्मविषयां प्रज्ञां हृत्वा मनो
विषयविषयां करोति।।  
यततो हि इत्युपन्यस्तस्यार्थस्य अनेकधा उपपत्तिमुक्त्वा तं चार्थमुपपाद्य
उपसंहरति  
  
