+++
title = "51 कर्मजम् बुद्धियुक्ता"

+++
।।2.51।।  
**कर्मजं** फलं त्यक्त्वा इति व्यवहितेन संबन्धः। इष्टानिष्टदेहप्राप्तिः
कर्मजं फलं कर्मभ्यो जातं **बुद्धियुक्ताः** समत्वबुद्धियुक्ताः सन्तः
**हि** यस्मात् **फलं त्यक्त्वा** परित्यज्य **मनीषिणः** ज्ञानिनो
भूत्वा **जन्मबन्धविनिर्मुक्ताः** जन्मैव बन्धः जन्मबन्धः तेन
विनिर्मुक्ताः जीवन्त एव जन्मबन्धात् विनिर्मुक्ताः सन्तः **पदं** परमं
विष्णोः मोक्षाख्यं **गच्छन्ति** **अनामयं** सर्वोपद्रवरहितमित्यर्थः।
अथवा बुद्धियोगाद्धनञ्जय इत्यारभ्य परमार्थदर्शनलक्षणैव  
  
सर्वतःसंप्लुतोदकस्थानीया कर्मयोगजसत्त्वशुद्धिजनिता बुद्धिर्दर्शिता
साक्षात्सुकृतदुष्कृतप्रहाणादिहेतुत्वश्रवणात्।।  
योगानुष्ठानजनितसत्त्वशुद्धजा बुद्धिः कदा प्राप्स्यते इत्युच्यते  
  
