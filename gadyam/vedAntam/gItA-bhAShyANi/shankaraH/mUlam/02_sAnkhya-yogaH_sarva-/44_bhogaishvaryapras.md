+++
title = "44 भोगैश्वर्यप्रसक्तानान्"

+++
।।2.44।।  
ये एवं विवेक-बुद्धि-रहिताः तेषां कामात्मनां यत् फलं तदाह -

**भोगैश्वर्य-प्रसक्तानां** भोगः कर्तव्यः ऐश्वर्यं च इति भोगैश्वर्ययोर् एव प्रणयवतां तद्-आत्म-भूतानाम्। तया क्रिया-विशेष-बहुलया वाचा **अपहृतचेतसाम्** आच्छादित-विवेक-प्रज्ञानां **व्यवसायात्मिका** साङ्ख्ये योगे वा **बुद्धिः समाधौ** समाधीयते अस्मिन् पुरुषोपभोगाय सर्वम् इति समाधिः अन्तःकरणं बुद्धिः, तस्मिन् समाधौ **न विधीयते** न भवति इत्यर्थः।।  


  
