+++
title = "53 श्रुतिविप्रतिपन्ना ते"

+++
।।2.53।।  
  
**श्रुतिविप्रतिपन्ना** अनेकसाध्यसाधनसंबन्धप्रकाशनश्रुतिभिः श्रवणैः
प्रवृत्तिनिवृत्तिलक्षणैः विप्रतिपन्ना नानाप्रतिपन्ना विक्षिप्ता सती ते
तव बुद्धिः **यदा** यस्मिन् काले **स्थास्यति** स्थिरीभूता भविष्यति
**निश्चला** विक्षेपचलनवर्जिता सती **समाधौ** समाधीयते
चित्तमस्मिन्निति समाधिः आत्मा तस्मिन् आत्मनि इत्येतत्। **अचला**
तत्रापि विकल्पवर्जिता इत्येतत्। **बुद्धिः** अन्तःकरणम्। **तदा**
तस्मिन्काले **योगम् अवाप्स्यसि** विवेकप्रज्ञां समाधिं प्राप्स्यसि।।  
प्रश्नबीजं प्रतिलभ्य अर्जुन उवाच लब्धसमाधिप्रज्ञस्य लक्षणबुभुत्सया  
  
अर्जुन उवाच  
  
