+++
title = "41 व्यवसायात्मिका"

+++
।।2.41।।  
  
**व्यवसायात्मिका** निश्चयस्वभावा **एका** एव **बुद्धिः**
इतरविपरीतबुद्धिशाखाभेदस्य बाधिका सम्यक्प्रमाणजनितत्वात् इह श्रेयोमार्गे
हे **कुरुनन्दन**। याः पुनः इतरा विपरीतबुद्धयः यासां शाखाभेदप्रचारवशात्
अनन्तः अपारः अनुपरतः संसारो नित्यप्रततो विस्तीर्णो भवति
प्रमाणजनितविवेकबुद्धिनिमित्तवशाच्च उपरतास्वनन्तभेदबुद्धिषु
संसारोऽप्युपरमते ता बुद्धयः **बहुशाखाः** बह्व्यः शाखाः यासां ताः
बहुशाखाः बहुभेदा इत्येतत्। प्रतिशाखाभेदेन **हि अनन्ताश्च बुद्धयः**।
केषाम् **अव्यवसायिनां** प्रमाणजनितविवेकबुद्धिरहितानामित्यर्थः।।  
येषां व्यवसायात्मिका बुद्धिर्नास्ति ते  
  
