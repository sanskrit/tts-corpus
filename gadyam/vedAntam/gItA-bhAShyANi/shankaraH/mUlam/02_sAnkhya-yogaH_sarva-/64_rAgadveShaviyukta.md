+++
title = "64 रागद्वेषवियुक्तैस्तु"

+++
।।2.64।।  
  
**रागद्वेषवियुक्तैः** रागश्च द्वेषश्च रागद्वेषौ तत्पुरःसरा हि
इन्द्रियाणां प्रवृत्तिः स्वाभाविकी तत्र यो मुमुक्षुः भवति सः  
ताभ्यां वियुक्तैः श्रोत्रादिभिः **इन्द्रियैः विषयान्** अवर्जनीयान्
**चरन्** उपलभमानः **आत्मवश्यैः** आत्मनः वश्यानि वशीभूतानि
इन्द्रियाणि तैः आत्मवश्यैः **विधेयात्मा** इच्छातः विधेयः आत्मा
अन्तःकरणं यस्य सः अयं **प्रसादम् अधिगच्छति**। प्रसादः प्रसन्नता
स्वास्थ्यम्।।  
प्रसादे सति किं स्यात् इत्युच्यते  
  
