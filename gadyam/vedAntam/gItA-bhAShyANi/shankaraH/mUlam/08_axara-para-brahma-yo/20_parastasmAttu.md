+++
title = "20 परस्तस्मात्तु"

+++
।।8.20।। --,**परः** व्यतिरिक्तः भिन्नः कुतः **तस्मात्** पूर्वोक्तात्।
**तु**शब्दः अक्षरस्य विवक्षितस्य अव्यक्तात् वैलक्षण्यविशेषणार्थः।
**भावः** अक्षराख्यं परं ब्रह्म। व्यतिरिक्तत्वे सत्यपि
सालक्षण्यप्रसङ्गोऽस्तीति तद्विनिवृत्त्यर्थम् आह -- **अन्यः** इति। अन्यः
विलक्षणः। ,स च **अव्यक्तः** अनिन्द्रियगोचरः। परस्तस्मात् इत्युक्तम्
कस्मात् पुनः परः पूर्वोक्तात् भूतग्रामबीजभूतात् अविद्यालक्षणात्
**अव्यक्तात्।** अन्यः विलक्षणः भावः इत्यभिप्रायः। **सनातनः** चिरन्तनः
**यः सः** भावः **सर्वेषु भूतेषु** ब्रह्मादिषु **नश्यत्सु न विनश्यति**।।
