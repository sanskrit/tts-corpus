+++
title = "08 अभ्यासयोगयुक्तेन चेतसा"

+++
।।8.8।। --,**अभ्यासयोगयुक्तेन** मयि चित्तसमर्पणविषयभूते एकस्मिन्
तुल्यप्रत्ययावृत्तिलक्षणः विलक्षणप्रत्ययानन्तरितः अभ्यासः स,चाभ्यासो
योगः तेन युक्तं तत्रैव व्यापृतं योगिनः चेतः तेन **चेतसा नान्यगामिना** न
अन्यत्र विषयान्तरे गन्तुं शीलम् अस्येति नान्यगामि तेन नान्यगामिना
**परमं** निरतिशयं **पुरुषं दिव्यं** दिवि सूर्यमण्डले भवं **याति** गच्छति
हे **पार्थ अनुचिन्तयन्** शास्त्राचार्योपदेशम् अनुध्यायन् इत्येतत्।। किं
विशिष्टं च पुरुषं याति इति उच्यते --,
