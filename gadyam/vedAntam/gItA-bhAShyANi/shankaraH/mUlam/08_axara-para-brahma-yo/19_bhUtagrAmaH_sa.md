+++
title = "19 भूतग्रामः स"

+++
।।8.19।। --,**भूतग्रामः** भूतसमुदायः स्थावरजङ्गमलक्षणः यः पूर्वस्मिन्
कल्पे आसीत् **स एव अयं** नान्यः। **भूत्वा भूत्वा** अहरागमे **प्रलीयते**
पुनः पुनः **रात्र्यागमे** अह्नः क्षये **अवशः** अस्वतन्त्र एव हे **पार्थ
प्रभवति** जायते अवश एव **अहरागमे**।।  
  
यत् उपन्यस्तम् अक्षरम् तस्य प्राप्त्युपायो निर्दिष्टः ओमित्येकाक्षरं
ब्रह्म (गीता 8।13) इत्यादिना। अथ इदानीम् अक्षरस्यैव स्वरूपनिर्दिदिक्षया
इदम् उच्यते अनेन योगमार्गेण इदं गन्तव्यमिति --,
