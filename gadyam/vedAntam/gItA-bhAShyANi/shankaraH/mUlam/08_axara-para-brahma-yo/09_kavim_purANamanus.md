+++
title = "09 कविम् पुराणमनुशासितार"

+++
।।8.9।। --,**कविं** क्रान्तदर्शिनं सर्वज्ञं **पुराणं** चिरन्तनम्
**अनुशासितारं** सर्वस्य जगतः प्रशासितारम् **अणोः** सूक्ष्मादपि
**अणीयांसं** सूक्ष्मतरम् **अनुस्मरेत्** अनुचिन्तयेत् **यः** कश्चित्
**सर्वस्य** कर्मफलजातस्य **धातारं** विधातारं विचित्रतया प्राणिभ्यो
विभक्तारम् **अचिन्त्यरूपं** न अस्य रूपं नियतं विद्यमानमपि केनचित्
चिन्तयितुं शक्यते इति अचिन्त्यरूपः तम् **आदित्यवर्णम्** आदित्यस्येव
नित्यचैतन्यप्रकाशो वर्णो यस्य तम् आदित्यवर्णम् **तमसः परस्तात्**
अज्ञानलक्षणात् मोहान्धकारात् परं तम् अनुचिन्तयत् याति इति पूर्वेण
संबन्धः।। किञ्च --,
