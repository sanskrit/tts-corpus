+++
title = "04 अधिभूतङ् क्षरो"

+++
।।8.4।। --, 

**अधिभूतं** प्राणिजातम् अधिकृत्य भवतीति।  
कोऽसौ क्षरः? क्षरतीति **क्षरः** - विनाशी **भावः** - यत्किञ्चित् जनिमत् वस्तु इत्यर्थः। 

**पुरुषः** पूर्णम् अनेन सर्वम् इति, पुरि शयनात् वा **पुरुषः**  
आदित्यान्तर्गतो हिण्य-गर्भः सर्व-प्राणि-करणानाम् अनुग्राहकः  
सः **अधिदैवतम्।** 

**अधियज्ञः** सर्व-यज्ञाभिमानिनी विष्ण्व्-आख्या देवता - "यज्ञो वै विष्णुः" इति श्रुतेः।  
स हि विष्णुः **अहमेव अत्र** अस्मिन् **देहे** यो यज्ञः, तस्य +अहम् **अधियज्ञः** -  
यज्ञो हि देह-निर्वर्त्यत्वेन देह-समवायी इति देहाधिकरणो भवति **देहभृतां वर**।।
