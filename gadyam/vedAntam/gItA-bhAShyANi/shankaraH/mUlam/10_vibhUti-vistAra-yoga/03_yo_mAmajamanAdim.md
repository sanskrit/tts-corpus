+++
title = "03 यो मामजमनादिम्"

+++
।।10.3।। --,**यः माम् अजम् अनादिं** च; यस्मात् अहम् आदिः देवानां
महर्षीणां च; न मम अन्यः आदिः विद्यते अतः अहम् अजः अनादिश्च अनादित्वम्
अजत्वे हेतुः; तं माम् अजम् अनादिं च यः **वेत्ति** विजानाति
**लोकमहेश्वरं** लोकानां महान्तम् ईश्वरं तुरीयम् अज्ञानतत्कार्यवर्जितम्
**असंमूढः** संमोहवर्जितः **सः मर्त्येषु** मनुष्येषु; **सर्वपापैः**
सर्वैः पापैः मतिपूर्वामतिपूर्वकृतैः **प्रमुच्यते**
प्रमोक्ष्यते।। इतश्चाहं महेश्वरो लोकानाम् --,
