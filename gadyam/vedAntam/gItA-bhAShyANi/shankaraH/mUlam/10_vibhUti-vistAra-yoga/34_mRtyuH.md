+++
title = "34 मृत्युः"

+++
।।10.34।। --,**मृत्युः** द्विविधः धनादिहरः प्राणहरश्**च** तत्र यः
प्राणहरः; स **सर्वहरः** उच्यते सः अहम् इत्यर्थः। अथवा; परः ईश्वरः प्रलये
सर्वहरणात् सर्वहरः; सः **अहम्। उद्भवः** उत्कर्षः अभ्युदयः
तत्प्राप्तिहेतुश्च अहम्। केषाम् **भविष्यतां** भाविकल्याणानाम्;
उत्कर्षप्राप्तियोग्यानाम् इत्यर्थः। **कीर्तिः श्रीः वाक् च नारीणां
स्मृतिः मेधा धृतिः क्षमा** इत्येताः उत्तमाः स्त्रीणाम् अहम् अस्मि;
यासाम् आभासमात्रसंबन्धेनापि लोकः कृतार्थमात्मानं मन्यते।।
