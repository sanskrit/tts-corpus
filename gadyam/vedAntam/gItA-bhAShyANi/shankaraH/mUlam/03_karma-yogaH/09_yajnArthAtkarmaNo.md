+++
title = "09 यज्ञार्थात्कर्मणोऽन्यत्र"

+++
।।3.9।। यज्ञो वै विष्णुः (तै0 सं0 1.7.4) इति श्रुतेः यज्ञः ईश्वरः तदर्थं
यत् क्रियते तत् यज्ञार्थं कर्म। तस्मात् **कर्मणः अन्यत्र** अन्येन कर्मणा
**लोकः अयम्** अधिकृतः कर्मकृत् **कर्मबन्धनः** कर्म बन्धनं यस्य सोऽयं
कर्मबन्धनः लोकः न तु **यज्ञार्थात्**। अतः **तदर्थं** यज्ञार्थं **कर्म
कौन्तेय मुक्तसङ्गः** कर्मफलसङ्गवर्जितः सन् **समाचर** निर्वर्तय।। इतश्च
अधिकृतेन कर्म कर्तव्यम्
