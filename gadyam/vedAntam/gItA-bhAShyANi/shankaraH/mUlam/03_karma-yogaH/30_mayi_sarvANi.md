+++
title = "30 मयि सर्वाणि"

+++
।।3.30।। **मयि** वासुदेवे परमेश्वरे सर्वज्ञे सर्वात्मनि **सर्वाणि
कर्माणि संन्यस्य** निक्षिप्य **अध्यात्मचेतसा** विवेकबुद्ध्या अहं कर्ता
ईश्वराय भृत्यवत् करोमि इत्यनया बुद्ध्या। किञ्च **निराशीः** त्यक्ताशीः
**निर्ममः** ममभावश्च निर्गतः यस्य तव स त्वं निर्ममो **भूत्वा युध्यस्व
विगतज्वरः** विगतसंतापः विगतशोकः सन्नित्यर्थः।। यदेतन्मम मतं कर्म
कर्तव्यम् इति सप्रमाणमुक्तं तत् तथा
