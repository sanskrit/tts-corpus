+++
title = "13 यज्ञशिष्टाशिनः सन्तो"

+++
।।3.13।। देवयज्ञादीन् निर्वर्त्य तच्छिष्टम् अशनम् अमृताख्यम् अशितुं शीलं
येषां ते **यज्ञशिष्टाशिनः सन्तः मुच्यन्ते सर्वकिल्बिषैः** सर्वपापैः
चुल्ल्यादिपञ्चसूनाकृतैः प्रमादकृतहिंसादिजनितैश्च अन्यैः। ये तु आत्मंभरयः
**भुञ्जते ते तु अघं** पापं स्वयमपि **पापाः** **ये पचन्ति** पाकं
निर्वर्तयन्ति **आत्मकारणात्** आत्महेतोः।। इतश्च अधिकृतेन कर्म कर्तव्यम्
जगच्चक्रप्रवृत्तिहेतुर्हि कर्म। कथमिति उच्यते
