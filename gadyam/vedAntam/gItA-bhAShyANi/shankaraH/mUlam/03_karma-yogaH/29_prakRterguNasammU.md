+++
title = "29 प्रकृतेर्गुणसम्मूढाः"

+++
।।3.29।। **प्रकृतेः** गुणैः सम्यक् मूढाः संमोहिताः सन्तः **सज्जन्ते**
गुणानां कर्मसु **गुणकर्मसु** वयं कर्म कुर्मः फलाय इति। **तान्**
कर्मसङ्गिनः **अकृत्स्नविदः** कर्मफलमात्रदर्शिनः **मन्दान्**
मन्दप्रज्ञान् **कृत्स्नवित्** आत्मवित् स्वयं **न विचालयेत्**
बुद्धिभेदकरणमेव चालनं तत् न कुर्यात् इत्यर्थः।। कथं पुनः कर्मण्यधिकृतेन
अज्ञेन मुमुक्षुणा कर्म कर्तव्यमिति उच्यते
