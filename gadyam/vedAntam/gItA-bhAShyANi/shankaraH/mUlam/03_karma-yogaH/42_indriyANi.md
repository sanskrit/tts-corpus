+++
title = "42 इन्द्रियाणि"

+++
।।3.42।। **इन्द्रियाणि** श्रोत्रादीनि पञ्च देहं स्थूलं बाह्यं
परिच्छिन्नं च अपेक्ष्य सौक्ष्म्यान्तरत्वव्यापित्वाद्यपेक्षया **पराणि**
प्रकृष्टानि **आहुः** पण्डिताः। तथा **इन्द्रियेभ्यः परं मनः**
संकल्पविकल्पात्मकम्। तथा **मनसः** तु **परा बुद्धिः** निश्चयात्मिका। तथा
**यः** सर्वदृश्येभ्यः बुद्ध्यन्तेभ्यः आभ्यन्तरः यं देहिनम्
इन्द्रियादिभिः आश्रयैः युक्तः कामः ज्ञानावरणद्वारेण मोहयति इत्युक्तम्।
**बुद्धेः परतस्तु सः** **सः बुद्धेः** द्रष्टा परमात्मा।। ततः किम्
