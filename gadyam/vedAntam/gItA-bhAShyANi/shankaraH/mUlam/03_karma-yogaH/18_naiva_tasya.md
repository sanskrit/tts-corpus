+++
title = "18 नैव तस्य"

+++
।।3.18।। **नैव तस्य** परमात्मरतेः **कृतेन** कर्मणा **अर्थः**
प्रयोजनमस्ति। अस्तु तर्हि अकृतेन अकरणेन प्रत्यवायाख्यः अनर्थः **न अकृतेन
इह** लोके **कश्चन** कश्चिदपि प्रत्यवायप्राप्तिरूपः आत्महानिलक्षणो वा नैव
अस्ति। **न च अस्य सर्वभूतेषु** ब्रह्मादिस्थावरान्तेषु भूतेषु कश्चित्
**अर्थव्यपाश्रयः** प्रयोजननिमित्तक्रियासाध्यः व्यपाश्रयः व्यपाश्रयणम्
आलम्बनं कञ्चित् भूतविशेषमाश्रित्य न साध्यः कश्चिदर्थः अस्ति येन तदर्था
क्रिया अनुष्ठेया स्यात्। न त्वम् एतस्मिन् सर्वतःसंप्लुतोदकस्थानीये
सम्यग्दर्शने वर्तसे।। यतः एवम्
