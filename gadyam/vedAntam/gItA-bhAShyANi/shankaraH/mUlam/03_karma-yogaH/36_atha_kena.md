+++
title = "36 अथ केन"

+++

यद्य् अपि अनर्थमूलम् ध्यायतो विषयान् पुंसः (गीता 2.62) इति रागद्वेषौ ह्यस्य परिपन्थिनौ इति च +उक्तम्,  
विक्षिप्तम् अनवधारितं च तदुक्तम्।

तत् संक्षिप्तं निश्चितं च इदम् एवेति ज्ञातुम् इच्छन् अर्जुनः उवाच ज्ञाते हि तस्मिन् तदुच्छेदाय यत्नं कुर्याम् इति अर्जुन उवाच -

।।3.36।। **अथ केन** हेतुभूतेन **प्रयुक्तः** सन् राज्ञेव भृत्यः **अयं
पापं** कर्म **चरति** आचरति **पूरुषः** पुरुषः स्वयम् **अनिच्छन् अपि** हे
**वार्ष्णेय** वृष्णिकुलप्रसूत **बलात् इव नियोजितः** राज्ञेव इत्युक्तो
दृष्टान्तः।। शृणु त्वं तं वैरिणं सर्वानर्थकरं यं त्वं पृच्छसि इति भगवान्
उवाच
