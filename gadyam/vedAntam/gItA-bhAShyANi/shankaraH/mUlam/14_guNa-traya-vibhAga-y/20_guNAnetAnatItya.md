+++
title = "20 गुणानेतानतीत्य"

+++
।।14.20।। --,**गुणान् एतान्** यथोक्तान् **अतीत्य** जीवन्नेव अतिक्रम्य
मायोपाधिभूतान् **त्रीन् देही देहसमुद्भवान्** देहोत्पत्तिबीजभूतान्
**जन्ममृत्युजरादुःखैः** जन्म च मृत्युश्च जरा च दुःखानि च
जन्ममृत्युजरादुःखानि तैः जीवन्नेव **विमुक्तः** सन् विद्वान् **अमृतम्**
**अश्नुते;** एवं मद्भावम् अधिगच्छति इत्यर्थः।। जीवन्नेव गुणान् अतीत्य
अमृतम् अश्नुते इति प्रश्नबीजं प्रतिलभ्य; अर्जुन उवाच --,**अर्जुन उवाच
--,**
