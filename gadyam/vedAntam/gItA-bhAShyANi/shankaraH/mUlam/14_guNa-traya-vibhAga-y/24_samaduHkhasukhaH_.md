+++
title = "24 समदुःखसुखः स्वस्थः"

+++
।।14.24।। --,**समदुःखसुखः** समे दुःखसुखे यस्य सः समदुःखसुखः; **स्वस्थः**
स्वे आत्मनि स्थितः प्रसन्नः; **समलोष्टाश्मकाञ्चनः** लोष्टं च अश्मा च
काञ्चनं च लोष्टाश्मकाञ्चनानि समानि यस्य सः समलोष्टाश्मकाञ्चनः;
**तुल्यप्रियाप्रियः** प्रियं च अप्रियं च प्रियाप्रिये तुल्ये समे यस्य
सोऽयं तुल्यप्रियाप्रियः; **धीरः** धीमान्; **तुल्यनिन्दात्मसंस्तुतिः**
निन्दा च आत्मसंस्तुतिश्च निन्दात्मसंस्तुती; तुल्ये निन्दात्मसंस्तुती
यस्य यतेः सः तुल्यनिन्दात्मसंस्तुतिः।। किं च --,
