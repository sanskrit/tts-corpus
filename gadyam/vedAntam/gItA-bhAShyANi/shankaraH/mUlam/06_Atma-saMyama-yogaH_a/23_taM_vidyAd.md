+++
title = "23 तं विद्याद्"

+++
।।6.23।। **तं विद्यात्** विजानीयात् **दुःखसंयोगवियोगं** दुःखैः संयोगः
दुःखसंयोगः तेन वियोगः दुःखसंयोगवियोगः तं दुःखसंयोगवियोगं **योग** इत्येव
**संज्ञितं** विपरीतलक्षणेन विद्यात् विजानीयादित्यर्थः। योगफलमुपसंहृत्य
पुनरन्वारम्भेण योगस्य कर्तव्यता उच्यते निश्चयानिर्वेदयोः
योगसाधनत्वविधानार्थम्। **स** यथोक्तफलो **योगः निश्चयेन** अध्यवसायेन
**योक्तव्यः अनिर्विण्णचेतसा** न निर्विण्णम् अनिर्विण्णम्। किं तत् चेतः
तेन निर्वेदरहितेन चेतसा चित्तेनेत्यर्थः।। किञ्च
