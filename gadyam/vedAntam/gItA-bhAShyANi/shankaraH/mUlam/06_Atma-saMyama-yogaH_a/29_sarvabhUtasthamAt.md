+++
title = "29 सर्वभूतस्थमात्मानं"

+++
।।6.29।। **सर्वभूतस्थं** सर्वेषु भूतेषु स्थितं स्वम् **आत्मानं
सर्वभूतानि च आत्मनि** ब्रह्मादीनि स्तम्बपर्यन्तानि च सर्वभूतानि आत्मनि
एकतां गतानि **ईक्षते** पश्यति **योगयुक्तात्मा** समाहितान्तःकरणः
**सर्वत्र समदर्शनः** सर्वेषु ब्रह्मादिस्थावरान्तेषु विषमेषु सर्वभूतेषु
समं निर्विशेषं ब्रह्मात्मैकत्वविषयं दर्शनं ज्ञानं यस्य स सर्वत्र
समदर्शनः।। एतस्य आत्मैकत्वदर्शनस्य फलम् उच्यते
