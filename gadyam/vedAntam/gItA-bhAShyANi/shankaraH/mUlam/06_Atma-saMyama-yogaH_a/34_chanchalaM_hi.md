+++
title = "34 चञ्चलं हि"

+++
।।6.34।। **चञ्चलं हि मनः कृष्ण** इति कृष्यतेः विलेखनार्थस्य रूपम्।
भक्तजनपापादिदोषाकर्षणात् कृष्णः तस्य संबुद्धिः हे कृष्ण। हि यस्मात् मनः
चञ्चलं न केवलमत्यर्थं चञ्चलम् **प्रमाथि** च प्रमथनशीलम् प्रमथ्नाति
शरीरम् इन्द्रियाणि च विक्षिपत् सत् परवशीकरोति। किञ्च **बलवत्** प्रबलम् न
केनचित् नियन्तुं शक्यम् दुर्निवारत्वात्। किञ्च **दृढं** तन्तुनागवत्
अच्छेद्यम्। **तस्य** एवंभूतस्य मनसः **अहं निग्रहं** निरोधं **मन्ये
वायोरिव** यथा वायोः दुष्करो निग्रहः ततोऽपि **दुष्करं** मन्ये
इत्यभिप्रायः।। श्रीभगवानुवाच एवम् एतत् यथा ब्रवीषि **श्रीभगवानुवाच**
