+++
title = "26 यतो यतो"

+++
।।6.26।। **यतो यतः** यस्माद्यस्मात् निमित्तात् शब्दादेः **निश्चरति**
निर्गच्छति स्वभावदोषात् **मनः चञ्चलम्** अत्यर्थं चलम् अत एव **अस्थिरम्
ततस्ततः** तस्मात्तस्मात् शब्दादेः निमित्तात् **नियम्य** तत्तन्निमित्तं
याथात्म्यनिरूपणेन आभासीकृत्य वैराग्यभावनया च **एतत्** मनः **आत्मन्येव
वशं नयेत्** आत्मवश्यतामापादयेत्। एवं योगाभ्यासबलात् योगिनः आत्मन्येव
प्रशाम्यति मनः।।
