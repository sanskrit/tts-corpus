+++
title = "40 श्री भगवानुवाच"

+++
।।6.40।। हे **पार्थ नैव इह** लोके **नामुत्र** परस्मिन् वा लोके **विनाशः
तस्य विद्यते** नास्ति। नाशो नाम पूर्वस्मात् हीनजन्मप्राप्तिः स
योगभ्रष्टस्य नास्ति। **न हि** यस्मात् **कल्याणकृत्** शुभकृत् **कश्चित्
दुर्गतिं** कुत्सितां गतिं हे **तात** तनोति आत्मानं पुत्ररूपेणेति पिता
तात उच्यते। पितैव पुत्र इति पुत्रोऽपि तात उच्यते। शिष्योऽपि पुत्र
उच्यते। यतो न **गच्छति**।। किं तु अस्य भवति
