+++
title = "17 युक्ताहारविहारस्य"

+++
।।6.17।। **युक्ताहारविहारस्य** आह्रियते इति आहारः अन्नम् विहरणं विहारः
पादक्रमः तौ युक्तौ नियतपरिमाणौ यस्य सः युक्ताहारविहारः तस्य तथा
**युक्तचेष्टस्य** युक्ता नियता चेष्टा यस्य **कर्मसु** तस्य तथा
**युक्तस्वप्नावबोधस्य** युक्तौ स्वप्नश्च अवबोधश्च तौनियतकालौ यस्य तस्य
युक्त्ताहारविहारस्य युक्त्तचेष्टस्य कर्मसु युक्त्तस्वप्नावबोधस्य योगिनो
**योगो भवति दुःखहा** दुःखानि सर्वाणि हन्तीति दुःखहा सर्वसंसारदुःखक्षयकृत
योगः भवतीत्यर्थः।। अथ अधुना कदा युक्तो भवति इत्युच्यते
