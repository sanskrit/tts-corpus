+++
title = "35 एतच्छ्रुत्वा वचनम्"

+++
।।11.35।। --,**एतत् श्रुत्वा वचनं केशवस्य** पूर्वोक्तं **कृताञ्जलिः**
सन् **वेपमानः** कम्पमानः **किरीटी नमस्कृत्वा; भूयः** पुनः **एव आह**
उक्तवान् **कृष्णं सगद्गदं** भयाविष्टस्य दुःखाभिघातात् स्नेहाविष्टस्य च
हर्षोद्भवात्; अश्रुपूर्णनेत्रत्वे सति श्लेष्मणा कण्ठावरोधः ततश्च वाचः
अपाटवं मन्दशब्दत्वं यत् स गद्गदः तेन सह वर्तत इति सगद्गदं वचनम् आह इति
वचनक्रियाविशेषणम् एतत्। **भीतभीतः** पुनः पुनः भयाविष्टचेताः सन्
**प्रणम्य** प्रह्वः भूत्वा; आह इति व्यवहितेन संबन्धः।। अत्र अवसरे
संजयवचनं साभिप्रायम्। कथम् द्रोणादिषु अर्जुनेन निहतेषु अजेयेषु चतुर्षु;
निराश्रयः दुर्योधनः निहतः एव इति मत्वा धृतराष्ट्रः जयं प्रति निराशः सन्
संधिं करिष्यति; ततः शान्तिः उभयेषां भविष्यति इति। तदपि न अश्रौषीत्
धृतराष्ट्रः भवितव्यवशात्।।**अर्जुन उवाच --,**
