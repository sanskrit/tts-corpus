+++
title = "48 न वेदयज्ञाध्ययनैर्न"

+++
।।11.48।। --,**न वेदयज्ञाध्ययनैः** चतुर्णामपि वेदानाम् अध्ययनैः यथावत्
यज्ञाध्ययनैश्च -- वेदाध्ययनैरेव यज्ञाध्ययनस्य सिद्धत्वात् पृथक्
यज्ञाध्ययनग्रहणं यज्ञविज्ञानोपलक्षणार्थम् -- तथा **न दानैः**
तुलापुरुषादिभिः; **न च क्रियाभिः** अग्निहोत्रादिभिः श्रौतादिभिः; **न**
अपि **तपोभिः उग्रैः** चान्द्रायणादिभिः उग्रैः घोरैः; **एवंरूपः**
यथादर्शितं विश्वरूपं यस्य सोऽहम् एवंरूपः न **शक्यः अहं नृलो**के
मनुष्यलोके **द्रष्टुं त्वदन्येन** त्वत्तः अन्येन **कुरुप्रवीर**।।
