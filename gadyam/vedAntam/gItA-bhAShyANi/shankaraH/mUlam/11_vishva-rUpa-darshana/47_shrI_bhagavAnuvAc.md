+++
title = "47 श्री भगवानुवाच"

+++
।।11.47।। --,**मया प्रसन्नेन;** प्रसादो नाम त्वयि अनुग्रहबुद्धिः; तद्वता
प्रसन्नेन मया **तव** हे **अर्जुन; इदं परं रूपं** विश्वरूपं **दर्शितम्
आत्मयोगात्** आत्मनः ऐश्वर्यस्य सामर्थ्यात्। **तेजोमयं** तेजःप्रायं
**विश्वं** समस्तम् अनन्तम् अन्तरहितं आदौ भवम् **आद्यं यत्** रूपं **मे**
मम त्वदन्येन **त्वत्तः अन्येन** केनचित् **न दृष्टपूर्वम्**।। आत्मनः मम
रूपदर्शनेन कृतार्थ एव त्वं संवृत्तः इति तत् स्तौति --,
