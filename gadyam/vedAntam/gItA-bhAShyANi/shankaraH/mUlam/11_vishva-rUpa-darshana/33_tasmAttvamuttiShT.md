+++
title = "33 तस्मात्त्वमुत्तिष्ठ यशो"

+++
।।11.33।। --,**तस्मात् त्वम् उत्तिष्ठ** भीष्मप्रभृतयः अतिरथाः अजेयाः
देवैरपि; अर्जुनेन जिताः इति **यशः लभस्व** केवलं पुण्यैः हि तत्
प्राप्यते। **जित्वा शत्रून्** दुर्योधनप्रभृतीन् **भुङ्क्ष्व राज्यं**
समृद्धम् असपत्नम् अकण्टकम्। **मया एव एते निहताः** निश्चयेन हताः प्राणैः
वियोजिताः **पूर्वमेव। निमित्तमात्रं भव** त्वं हे **सव्यसाचिन्;** सव्येन
वामेनापि हस्तेन शराणां क्षेप्ता सव्यसाची इति उच्यते अर्जुनः।।
