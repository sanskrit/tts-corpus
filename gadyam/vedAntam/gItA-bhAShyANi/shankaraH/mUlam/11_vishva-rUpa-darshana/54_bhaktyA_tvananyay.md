+++
title = "54 भक्त्या त्वनन्यया"

+++
।।11.54।। --,**भक्त्या तु** किंविशिष्टया इति आह -- **अनन्यया**
अपृथग्भूतया; भगवतः अन्यत्र पृथक् न कदाचिदपि या भवति सा त्वनन्या भक्तिः।
सर्वैरपि करणैः वासुदेवादन्यत् न उपलभ्यते यया; सा अनन्या भक्तिः; तया
भक्त्या **शक्यः अहम् एवंविधः** विश्वरूपप्रकारः हे **अर्जुन; ज्ञातुं**
शास्त्रतः। न केवलं ज्ञातुं शास्त्रतः; **द्रष्टुं च** साक्षात्कर्तुं
**तत्त्वेन** तत्त्वतः; **प्रवेष्टुं च** मोक्षं च गन्तुं **परंतप**।। अधुना
सर्वस्य गीताशास्त्रस्य सारभूतः अर्थः निःश्रेयसार्थः अनुष्ठेयत्वेन
समुच्चित्य उच्यते --,
