+++
title = "34 द्रोणञ् च"

+++
।।11.34।। --,**द्रोणं च;** येषु येषु योधेषु अर्जुनस्य आशङ्का तांस्तान्
व्यपदिशति भगवान्; मया हतानिति। तत्र द्रोणभीष्मयोः तावत् प्रसिद्धम्
आशङ्काकारणम्। द्रोणस्तु धनुर्वेदाचार्यः दिव्यास्त्रसंपन्नः; आत्मनश्च
विशेषतः गुरुः गरिष्ठः। भीष्मश्च स्वच्छन्दमृत्युः दिव्यास्त्रसंपन्नश्च
परशुरामेण द्वन्द्वयुद्धम् अगमत्; न च पराजितः। तथा जयद्रथः; यस्य पिता तपः
चरति मम पुत्रस्य शिरः भूमौ निपातयिष्यति यः; तस्यापि शिरः पतिष्यति इति।
कर्णोऽपि वासवदत्तया शक्त्या त्वमोघया संपन्नः सूर्यपुत्रः कानीनः यतः; अतः
तन्नाम्नैव निर्देशः। **मया हतान् त्वं जहि** निमित्तमात्रेण। **मा
व्यथिष्ठाः** तेभ्यः भयं मा कार्षीः। **युध्यस्व जेतासि**
दुर्योधनप्रभृतीन् **रणे** युद्धे **सपत्नान्** शत्रून्।।**संजय उवाच --,**
