+++
title = "24 नभःस्पृशन्"

+++
।।11.24।। --,**नभःस्पृशं** द्युस्पर्शम् इत्यर्थः; **दीप्तं**
प्रज्वलितम्; **अनेकवर्णम्** अनेके वर्णाः भयंकराः नानासंस्थानाः यस्मिन्
त्वयि तं त्वाम् अनेकवर्णम्; **व्यात्ताननं** व्यात्तानि विवृतानि आननानि
मुखानि यस्मिन् त्वयि तं त्वां व्यात्ताननम्; **दीप्तविशालनेत्रं**
दीप्तानि प्रज्वलितानि विशालानि विस्तीर्णानि नेत्राणि यस्मिन् त्वयि तं
त्वां दीप्तविशालनेत्रं **दृष्ट्वा हि त्वां प्रव्यथितान्तरात्मा**
प्रव्यथितः प्रभीतः अन्तरात्मा मनः यस्य मम सः अहं प्रव्यथितान्तरात्मा सन्
**धृतिं धैर्यं न विन्दामि** न लभे **शमं च** उपशमनं मनस्तुष्टिं हे
**विष्णो**।। कस्मात् --,
