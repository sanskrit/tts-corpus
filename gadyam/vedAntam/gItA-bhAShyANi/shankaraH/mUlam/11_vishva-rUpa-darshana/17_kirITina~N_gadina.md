+++
title = "17 किरीटिनङ् गदिनम्"

+++
।।11.17।। --,**किरीटिनं** किरीटं नाम शिरोभूषणविशेषः तत् यस्य अस्ति सः
किरीटी तं किरीटिनम्; तथा गदिनं गदा अस्य विद्यते इति गदी तं गदिनम्; तथा
**चक्रिणं** चक्रम् अस्य अस्तीति चक्री तं चक्रिणं **च; तेजोराशिं**
तेजःपुञ्जं **सर्वतोदीप्तिमन्तं** सर्वतोदीप्तिः अस्य अस्तीति
सर्वतोदीप्तिमान्; तं सर्वतोदीप्तिमन्तं **पश्यामि त्वां दुर्निरीक्ष्यं**
दुःखेन निरीक्ष्यः दुर्निरीक्ष्यः तं दुर्निरीक्ष्यं **समन्तात्** समन्ततः
सर्वत्र **दीप्तानलार्कद्युतिम्** अनलश्च अर्कश्च अनलार्कौ दीप्तौ अनलार्कौ
दीप्तानलार्कौ तयोः दीप्तानलार्कयोः द्युतिरिव द्युतिः तेजः यस्य तव स त्वं
दीप्तानलार्कद्युतिः; तं त्वां दीप्तानलार्कद्युतिम् **अप्रमेयं** न
प्रमेयम् अशक्यपरिच्छेदम् इत्येतत्।। इत एव ते योगशक्तिदर्शनात् अनुमिनोमि
--,
