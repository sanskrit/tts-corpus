+++
title = "22 रुद्रादित्या वसवो"

+++
।।11.22।। --,**रुद्रादित्याः वसवो ये च साध्याः** रुद्रादयः गणाः
**विश्वे**देवाः **अश्विनौ च** देवौ **मरुतश्च ऊष्मपाश्च** पितरः;
**गन्धर्वयक्षासुरसिद्धसंघाः** गन्धर्वाः हाहाहूहूप्रभृतयः यक्षाः
कुबेरप्रभृतयः असुराः विरोचनप्रभृतयः सिद्धाः कपिलादयः तेषां संघाः
गन्धर्वयक्षासुरसिद्धसंघाः; ते **वीक्षन्ते** पश्यन्ति **त्वा** त्वां
**विस्मिताः** विस्मयमापन्नाः सन्तः ते **एव सर्वे**।। यस्मात् --,
