+++
title = "38 त्वमादिदेवः पुरुषः"

+++
।।11.38।। --,**त्वम् आदिदेवः;** जगतः स्रष्ट्टत्वात्। **पुरुषः;** पुरि
शयनात् **पुराणः** चिरंतनः **त्वम्** एव **अस्य विश्वस्य परं** प्रकृष्टं
**निधानं** निधीयते अस्मिन् जगत् सर्वं महाप्रलयादौ इति। किञ्च; **वेत्ता
असि;** वेदिता असि सर्वस्यैव वेद्यजातस्य। यत् च **वेद्यं** वेदनार्हं
तच्**च** असि **परं च धाम** परमं पदं वैष्णवम्। **त्वया ततं** व्याप्तं
**विश्वं** समस्तम्; हे **अनन्तरूप** अन्तो न विद्यते तव रूपाणाम्।। किञ्च
--,
