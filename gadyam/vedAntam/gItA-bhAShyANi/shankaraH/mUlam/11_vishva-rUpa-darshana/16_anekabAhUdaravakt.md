+++
title = "16 अनेकबाहूदरवक्त्रनेत्रम्"

+++
।।11.16।। --,**अनेकबाहूदरवक्त्रनेत्रम्** अनेके बाहवः उदराणि वक्त्राणि
नेत्राणि च यस्य तव सः त्वम् अनेकबाहूदरवक्त्रनेत्रः तम्
अनेकबाहूदरवक्त्रनेत्रम्। **पश्यामि त्वा** त्वां **सर्वतः** सर्वत्र
**अनन्तरूपम्** अनन्तानि रूपाणि अस्य इति अनन्तरूपः तम् अनन्तरूपम्। ,**न
अन्तम्;** अन्तः अवसानम्; **न मध्यम्;** मध्यं नाम द्वयोः कोट्योः अन्तरम्;
न **पुनः तव आदिम्** -- न देवस्य अन्तं **पश्यामि;** न मध्यं पश्यामि; न
पुनः आदिं पश्यामि; हे **विश्वेश्वर विश्वरूप**।। किञ्च --,
