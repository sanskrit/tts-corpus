+++
title = "23 रूपम् महत्ते"

+++
।।11.23।। --,**रूपं महत्** अतिप्रमाणं ते तव **बहुवक्त्रनेत्रं** बहूनि
वक्त्राणि मुखानि नेत्राणि चक्षूंषि च यस्मिन् तत् रूपं बहुवक्त्रनेत्रम्;
हे **महाबाहो;** **बहुबाहूरुपादं** बहवो बाहवः ऊरवः पादाश्च यस्मिन् रूपे
तत् बहुबाहूरुपादम्; किञ्च; **बहूदरं** बहूनि उदराणि यस्मिन्निति बहूदरम्;
**बहुदंष्ट्राकरालं** बह्वीभिः दंष्ट्राभिः करालं विकृतं तत्
बहुदंष्ट्राकरालम्; **दृष्ट्वा** रूपम् ईदृशं **लोकाः** लौकिकाः प्राणिनः
**प्रव्यथिताः** प्रचलिताः भयेन **तथा अहम**पि।। तत्रेदं कारणम् --,
