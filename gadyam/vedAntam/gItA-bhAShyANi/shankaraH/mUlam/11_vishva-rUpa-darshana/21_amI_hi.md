+++
title = "21 अमी हि"

+++
।।11.21।। --,**अमी हि** युध्यमाना योद्धारः **त्वा** त्वां **सुरसंघाः**
ये अत्र भूभारावताराय अवतीर्णाः वस्वादिदेवसंघाः मनुष्यसंस्थानाः त्वां
**विशन्ति** प्रविशन्तः दृश्यन्ते। तत्र **केचित् भीताः प्राञ्जलयः** सन्तो
**गृणन्ति** स्तुवन्ति त्वाम् अन्ये पलायनेऽपि अशक्ताः सन्तः। युद्धे
प्रत्युपस्थिते उत्पातादिनिमित्तानि उपलक्ष्य **स्वस्ति** अस्तु जगतः **इति
उक्त्त्वा महर्षिसिद्धसंघाः** महर्षीणां सिद्धानां च संघाः **स्तुवन्ति
त्वां स्तुतिभिः पुष्कलाभिः** संपूर्णाभिः।। किं चान्यत् --,
