+++
title = "42 यच्चावहासार्थमसत्कृतोऽसि"

+++
।।11.42।। --,**यच्च अवहासार्थं** परिहासप्रयोजनाय **असत्कृतः** परिभूतः
**असि** भवसि क्व **विहारशय्यासनभोजनेषु;** विहरणं विहारः पादव्यायामः;
शयनं शय्या; आसनम् आस्थायिका; भोजनम् अदनम्; इति एतेषु
विहारशय्यासनभोजनेषु; **एकः** परोक्षः सन् असत्कृतः असि परिभूतः असि
**अथवापि** हे **अच्युत;** तत् **समक्षम्;** तच्छब्दः क्रियाविशेषणार्थः;
प्रत्यक्षं वा असत्कृतः असि **तत्** सर्वम् अपराधजातं **क्षामये** क्षमां
कारये **त्वाम् अहम् अप्रमेयं** प्रमाणातीतम्।। यतः त्वम् --,
