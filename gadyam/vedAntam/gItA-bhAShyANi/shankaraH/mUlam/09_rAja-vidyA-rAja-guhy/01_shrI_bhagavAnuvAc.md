+++
title = "01 श्री भगवानुवाच"

+++
।।9.1।। -- **इदं** ब्रह्मज्ञानं वक्ष्यमाणम् उक्तं च पूर्वषु अध्यायेषु;
तत् बुद्धौ संनिधीकृत्य इदम् इत्याह। **तु**शब्दो विशेषनिर्धारणार्थः।
इदमेव तु सम्यग्ज्ञानं साक्षात् मोक्षप्राप्तिसाधनम् वासुदेवः सर्वमिति
आत्मैवेदं सर्वम् (बृ0 उ₀ 2।4।6) एकमेवाद्वितीयम् (छा0 उ₀ 6।2।1)
इत्यादिश्रुतिस्मृतिभ्यः नान्यत्; अथ ते येऽन्यथातो विदुः अन्यराजानः ते
क्षय्यलोका भवन्ति इत्यादिश्रुतिभ्यश्च। **ते** तुभ्यं **गुह्यतमं**
गोप्यतमं **प्रवक्ष्यामि** कथयिष्यामि **अनसूयवे** असूयारहिताय। किं तत्
**ज्ञानम्।** किंविशिष्टम् **विज्ञानसहितम्** अनुभवयुक्तम्; **यत्
ज्ञात्वा** प्राप्य **मोक्ष्यसे अशुभात्** संसारबन्धनात्।। त़ञ्च --,
