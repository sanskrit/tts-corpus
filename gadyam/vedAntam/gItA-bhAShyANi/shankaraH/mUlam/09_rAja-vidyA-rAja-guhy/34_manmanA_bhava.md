+++
title = "34 मन्मना भव"

+++
।।9.34।। --,मयि वासुदेवे मनः यस्य स त्वं **मन्मनाः भव** तथा **मद्भक्तः**
भव **मद्याजी** मद्यजनशीलः भव। **माम्** एव च **नमस्कुरु।** **माम् एव**
ईश्वरम् **एष्यसि** आगमिष्यसि **युक्त्वा** समाधाय चित्तम्। **एवम्
आत्मानम्;** अहं हि सर्वेषां भूतानाम् आत्मा; परा च गतिः; परम् अयनम्; तं
माम् एवंभूतम्; एष्यसि इति अतीतेन संबन्धः; **मत्परायणः** सन्
इत्यर्थः।। इति श्रीमत्परमहंसपरिव्राजकाचार्यस्य
श्रीगोवन्दभगवत्पूज्यपादशिष्यस्य,श्रीमच्छंकरभगवतः कृतौ
श्रीमद्भगवद्गीताभाष्ये  
  
नवमोऽध्यायः।।  
  
,
