+++
title = "09 न च"

+++
।।9.9।। --,**न च माम्** ईश्वरं **तानि** भूतग्रामस्य विषमसर्गनिमित्तानि
**कर्माणि निबध्नन्ति धनंजय।** तत्र कर्मणां असंबन्धित्वे कारणमाह --
**उदासीनवत् आसीनं** यथा उदासीनः उपेक्षकः कश्चित् तद्वत् आसीनम्; आत्मनः
अविक्रियत्वात्; **असक्तं** फलासङ्गरहितम्; अभिमानवर्जितम् अहं करोमि इति
**तेषु कर्मसु।** अतः अन्यस्यापि कर्तृत्वाभिमानाभावः फलासङ्गाभावश्च
असंबन्धकारणम्; अन्यथा कर्मभिः बध्यते मूढः कोशकारवत् इत्यभिप्रायः।। तत्र
भूतग्राममिमं विसृजामि उदासीनवदासीनम् इति च विरुद्धम् उच्यते; इति
तत्परिहारार्थम् आह --,
