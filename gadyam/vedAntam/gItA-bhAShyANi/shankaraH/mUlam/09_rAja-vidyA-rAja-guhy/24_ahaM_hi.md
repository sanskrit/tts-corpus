+++
title = "24 अहं हि"

+++
।।9.24।। -- **अहं हि सर्वयज्ञानां** श्रौतानां स्मार्तानां च सर्वेषां
यज्ञानां देवतात्मत्वेन **भोक्ता च प्रभुः एव च।** मत्स्वामिको हि यज्ञः;
अधियज्ञोऽहमेवात्र (गीता 8।4) इति हि उक्तम्। तथा **न तु माम् अभिजानन्ति
तत्त्वेन** यथावत्। **अत**श्च अविधिपूर्वकम् इष्ट्वा यागफलात् **च्यवन्ति**
प्रच्यवन्ते **ते**।। येऽपि अन्यदेवताभक्तिमत्त्वेन अविधिपूर्वकं यजन्ते;
तेषामपि यागफलं अवश्यंभावि। कथम् --,
