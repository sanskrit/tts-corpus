+++
title = "16 अहङ् क्रतुरहम्"

+++
।।9.16।। --,**अहं क्रतुः** श्रौतकर्मभेदः अहमेव। **अहं यज्ञः** स्मार्तः।
किञ्च **स्वधा** अन्नम् **अहम्;** पितृभ्यो यत् दीयते। **अहम् औषधं**
सर्वप्राणिभिः यत् अद्यते तत् औषधशब्दशब्दितं व्रीहियवादिसाधारणम्। अथवा
स्वधा इति सर्वप्राणिसाधारणम् अन्नम्; औषधम् इति व्याध्युपशमनार्थं भेषजम्।
**मन्त्रः अहम्;** येन पितृभ्यो देवताभ्यश्च हविः दीयते। **अहमेव आज्यं**
हविश्च। **अहम् अग्निः;** यस्मिन् हूयते हविः सः अग्निः अहम्। **अहं हुतं**
हवनकर्म च।। किञ्च --,
