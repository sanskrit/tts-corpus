+++
title = "25 यान्ति देवव्रता"

+++
।।9.25।। --,**यान्ति** गच्छन्ति **देवव्रताः** देवेषु व्रतं नियमो
भक्तिश्च येषां ते देवव्रताः **देवान्** यान्ति। **पितॄन्**
अग्निष्वात्तादीन् **यान्ति पितृव्रताः** श्राद्धादिक्रियापराः पितृभक्ताः।
**भूतानि** विनायकमातृगणचतुर्भगिन्यादीनि **यान्ति भूतेज्याः** भूतानां
पूजकाः। **यान्ति मद्याजिनः** मद्यजनशीलाः वैष्णवाः **मामेव** यान्ति।
समाने अपि आयासे मामेव न भजन्ते अज्ञानात्; तेन ते अल्पफलभाजः भवन्ति
इत्यर्थः।। न केवलं मद्भक्तानाम् अनावृत्तिलक्षणम् अनन्तफलम्; सुखाराधनश्च
अहम्। कथम् --,
