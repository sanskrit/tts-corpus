+++
title = "19 तपाम्यहमहं वर्षम्"

+++
।।9.19।। --,**तपामि अहम्** आदित्यो भूत्वा कैश्चित् रश्मिभिः उल्बणैः।
**अहं वर्षं** कैश्चित् रश्मिभिः **उत्सृजामि।** उत्सृज्य पुनः
**निगृह्णामि** कैश्चित् रश्मिभिः अष्टभिः मासैः पुनः उत्सृजामि प्रावृषि।
**अमृतं चैव** देवानाम्; **मृत्युश्च** मर्त्यानाम्। **सत्** यस्य **यत्**
संबन्धितया विद्यमानं तत्; तद्विपरीतम् **असच्च** एव **अहम् अर्जुन।** न
पुनः अत्यन्तमेव असत् भगवान्; स्वयं कार्यकारणे वा सदसती।। ये पूर्वोक्तैः
निवृत्तिप्रकारैः एकत्वपृथक्त्वादिविज्ञानैः यज्ञैः मां पूजयन्तः उपासते
ज्ञानविदः; ते यथाविज्ञानं मामेव प्राप्नुवन्ति। ये पुनः अज्ञाः कामकामाः
--,
