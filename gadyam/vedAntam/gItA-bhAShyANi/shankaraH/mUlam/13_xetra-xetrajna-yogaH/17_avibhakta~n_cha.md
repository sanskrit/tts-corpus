+++
title = "17 अविभक्तञ् च"

+++
।।13.17।। --,**अविभक्तं च** प्रतिदेहं व्योमवत् तदेकम्। **भूतेषु**
सर्वप्राणिषु **विभक्तमिव च स्थितं** देहेष्वेव विभाव्यमानत्वात्।
**भूतभर्तृ च** भूतानि बिभर्तीति **तत् ज्ञेयं** भूतभर्तृ च स्थितिकाले।
प्रलयकाले **गृसिष्णु** ग्रसनशीलम्। उत्पत्तिकाले **प्रभविष्णु च**
प्रभवनशीलं यथा रज्जवादिः सर्पादेः मिथ्याकल्पितस्य।। किञ्च; सर्वत्र
विद्यमानमपि सत् न उपलभ्यते चेत्; ज्ञेयं तमः तर्हि न। किं तर्हि --,
