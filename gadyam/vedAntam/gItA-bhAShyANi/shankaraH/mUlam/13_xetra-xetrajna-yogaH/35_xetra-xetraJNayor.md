+++
title = "35 क्षेत्र-क्षेत्रज्ञयोर्"

+++
।।13.35।। --,**क्षेत्रक्षेत्रज्ञयोः** यथाव्याख्यातयोः **एवं** यथाप्रदर्शितप्रकारेण **अन्तरम्** इतरेतरवैलक्षण्यविशेषं **ज्ञानचक्षुषा** शास्त्राचार्यप्रसादोपदेशजनितम् आत्मप्रत्ययिकं ज्ञानं चक्षुः; तेन ज्ञानचक्षुषा; **भूतप्रकृतिमोक्षं च**; भूतानां प्रकृतिः अविद्यालक्षणा अव्यक्ताख्या; तस्याः भूतप्रकृतेः मोक्षणम् अभावगमनं च **ये विदुः** विजानन्ति; यान्ति गच्छन्ति **ते परं** परमात्मतत्त्वं ब्रह्म; न पुनः देहं आददते इत्यर्थः।।इति श्रीमत्परमहंसपरिव्राजकाचार्यस्य श्रीगोविन्दभगवत्पूज्यपादशिष्यस्य,श्रीमच्छंकरभगवतः कृतौ श्रीमद्भगवद्गीताभाष्ये

त्रयोदशोऽध्यायः।।

श्रीमच्छंकरभगवत्पादविरचितम्

श्रीमद्भगवद्गीताभाष्यम्