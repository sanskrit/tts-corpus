+++
title = "31 यदा"

+++
।।13.31।। -- **यदा** यस्मिन् काले **भूतपृथग्भावं** भूतानां पृथग्भावं
पृथक्त्वम् एकस्मिन् आत्मनि स्थितं **एकस्थम् अनुपश्यति**
शास्त्राचार्योपदेशम्; अनु आत्मानं प्रत्यक्षत्वेन पश्यति आत्मैव इदं
सर्वम् (छा0 उ₀ 7।25।2) इति; **तत एव च** तस्मादेव च **विस्तारं**
उत्पत्तिं विकासम् आत्मतः प्राण आत्मत आशा आत्मतः स्मर आत्मत आकाश
आत्मतस्तेज आत्मत आप आत्मत आविर्भावतिरोभावावात्मतोऽन्नम् (छा0 उ₀ 7।26।1)
इत्येवमादिप्रकारैः विस्तारं यदा पश्यति; **ब्रह्म संपद्यते** भवति तदा
तस्मिन् काले इत्यर्थः।। एकस्य आत्मानः सर्वदेहात्मत्वे तद्दोषसंबन्धे
प्राप्ते; इदम् उच्यते --,
