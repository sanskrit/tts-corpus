+++
title = "25 अनुबन्धङ् क्षयम्"

+++
।।18.25।। --,**अनुबन्धं** पश्चाद्भावि यत् वस्तु सः अनुबन्धः उच्यते तं च
अनुबन्धम्; **क्षयं** यस्मिन् कर्मणि क्रियमाणे शक्तिक्षयः अर्थक्षयो वा
स्यात् तं क्षयम्; **हिंसां** प्राणिबाधां च **अनपेक्ष्य च पौरुषं**
पुरुषकारम् शक्नोमि इदं कर्म समापयितुम् इत्येवम् आत्मसामर्थ्यम्;
इत्येतानि अनुबन्धादीनि अनपेक्ष्य पौरुषान्तानि **मोहात्** अविवेकतः
**आरभ्यते कर्म यत्; तत् तामसं** तमोनिर्वृत्तम् **उच्यते**।। इदानीं
कर्तृभेदः उच्यते --,
