+++
title = "64 सर्वगुह्यतमम् भूयः"

+++
।।18.64।। --,**सर्वगुह्यतमं** सर्वेभ्यः गुह्येभ्यः अत्यन्तगुह्यतमम्
अत्यन्तरहस्यम्; उक्तमपि असकृत् **भूयः** पुनः **श्रृणु मे** मम **परमं**
प्रकृष्टं **वचः** वाक्यम्। न भयात् नापि अर्थकारणाद्वा वक्ष्याभि किं
तर्हि **इष्टः** प्रियः **असि मे** मम **दृढम्** अव्यभिचारेण **इति**
कृत्वा **ततः** तेन कारणेन **वक्ष्यामि** कथयिष्यामि **ते** तव **हितं**
परमं ज्ञानप्राप्तिसाधनम्; तद्धि सर्वहितानां हिततमम्।। किं तत् इति; आह --,
