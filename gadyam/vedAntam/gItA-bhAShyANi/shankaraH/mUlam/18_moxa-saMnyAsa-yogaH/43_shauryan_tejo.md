+++
title = "43 शौर्यन् तेजो"

+++
।।18.43।। --,**शौर्यं** शूरस्य भावः; **तेजः** प्रागल्भ्यम्; **धृतिः**
धारणम्; सर्वावस्थासु अनवसादः भवति यया धृत्या उत्तम्भितस्य; **दाक्ष्यं**
दक्षस्य भावः; सहसा प्रत्युत्पन्नेषु कार्येषु अव्यामोहेन प्रवृत्तिः;
**युद्धे चापि अपलायनम्** अपराङ्मुखीभावः शत्रुभ्यः; **दानं** देयद्रव्येषु
मुक्तहस्तता; **ईश्वरभावश्च** ईश्वरस्य भावः; प्रभुशक्तिप्रकटीकरणम्
ईशितव्यान् प्रति; **क्षात्रं कर्म** क्षत्रियजातेः विहितं कर्म क्षात्रं
कर्म **स्वभावजम्**।।
