+++
title = "78 यत्र योगेश्वरः"

+++
।।18.78।। --,**यत्र** यस्मिन् पक्षे **योगेश्वरः** सर्वयोगानाम् ईश्वरः;
तत्प्रभवत्वात् सर्वयोगबीजस्य; **कृष्णः; यत्र पार्थः** यस्मिन् पक्षे
**धनुर्धरः** गाण्डीवधन्वा; **तत्र श्रीः** तस्मिन् पाण्डवानां पक्षे श्रीः
**विजयः;** तत्रैव **भूतिः** श्रियो विशेषः विस्तारः भूतिः; **ध्रुवा**
अव्यभिचारिणी **नीतिः** नयः; इत्येवं **मतिः मम** इति।। इति
श्रीमत्परमहंसपरिव्राजकाचार्यस्य
श्रीगोविन्दभगवत्पूज्यपादशिष्यस्य,श्रीमच्छंकरभगवतः कृतौ
श्रीमद्भगवद्गीताभाष्ये  
  
अष्टादशोऽध्यायः।।।। श्रीमद्भगवद्गीताशास्त्रं संपूर्णम्।। ,
