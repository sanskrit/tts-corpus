+++
title = "47 श्रेयान्स्वधर्मो विगुणः"

+++
।।18.47।। --,**श्रेयान्** प्रशस्यतरः स्वो धर्मः **स्वधर्मः;**
**विगुणो**ऽपि इति अपिशब्दो द्रष्टव्यः; **परधर्मात्। स्वभावनियतं**
स्वभावेन नियतम्; यदुक्तं स्वभावजमिति; तदेवोक्तं स्वभावनियतम् इति यथा
विषजातस्य कृमेः विषं न दोषकरम्; तथा स्वभावनियतं **कर्म कुर्वन् न आप्नोति
किल्बिषं** पापम्।।  
  
स्वभावनियतं कर्म कुर्वाणो विषजः इव कृमिः किल्बिषं न आप्नोतीति उक्तम्
परधर्मश्च भयावहः इति; अनात्मज्ञश्च न हि कश्चित्क्षणमपि अकर्मकृत्तिष्ठति
(गीता 3।5) इति। अतः --,
