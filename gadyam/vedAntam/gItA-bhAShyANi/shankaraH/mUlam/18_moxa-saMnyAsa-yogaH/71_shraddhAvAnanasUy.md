+++
title = "71 श्रद्धावाननसूयश्च"

+++
।।18.71।। --,**श्रद्धावान्** श्रद्दधानः **अनसूयश्च** असूयावर्जितः सन्
इमं ग्रन्थं **श्रृणुयादपि यो नरः;** अपिशब्दात् किमुत अर्थज्ञानवान्;
**सोऽपि** पापात् **मुक्तः शुभान्** प्रशस्तान् **लोकान् प्राप्नुयात्
पुण्यकर्मणाम्** अग्निहोत्रादिकर्मवताम्।। शिष्यस्य
शास्त्रार्थग्रहणाग्रहणविवेकबुभुत्सया पृच्छति। तदग्रहणे ज्ञाते पुनः
ग्राहयिष्यामि उपायान्तरेणापि इति प्रष्टुः अभिप्रायः। यत्नान्तरं च आस्थाय
शिष्यस्य कृतार्थता कर्तव्या इति आचार्यधर्मः प्रदर्शितो भवति --,
