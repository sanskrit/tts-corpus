+++
title = "26 मुक्तसङ्गोऽनहंवादी"

+++
।।18.26।। --,**मुक्तसङ्गः** मुक्तः परित्यक्तः सङ्गः येन सः मुक्तसङ्गः;
**अनहंवादी** न अहंवदनशीलः; **धृत्युत्साहसमन्वितः** धृतिः धारणम् उत्साहः
उद्यमः ताभ्यां समन्वितः संयुक्तः धृत्युत्साहसमन्वितः;
**सिद्ध्यसिद्ध्योः** क्रियमाणस्य कर्मणः फलसिद्धौ असिद्धौ च
सिद्ध्यसिद्ध्योः **निर्विकारः;** केवलं शास्त्रप्रमाणेन प्रयुक्तः न
फलरागादिना यः सः निर्विकारः उच्यते। एवंभूतः **कर्ता** यः सः **सात्त्विकः
उच्यते**।।
