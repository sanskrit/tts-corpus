+++
title = "20 सर्वभूतेषु येनैकम्"

+++
।।18.20।। --,**सर्वभूतेषु** अव्यक्तादिस्थावरान्तेषु भूतेषु **येन**
ज्ञानेन **एकं भावं** वस्तु -- भावशब्दः वस्तुवाची; एकम् आत्मवस्तु
इत्यर्थः **अव्ययं** न व्येति स्वात्मना स्वधर्मेण वा; कूटस्थम् इत्यर्थः
**ईक्षते** पश्यति येन झानेन; तं च भावम् **अविभक्तं** प्रतिदेहं
**विभक्तेषु** देहभेदेषु न विभक्तं तत् आत्मवस्तु; व्योमवत्
निरन्तरमित्यर्थः **तत् ज्ञानं** साक्षात् सम्यग्दर्शनम् अद्वैतात्मविषयं
**सात्त्विकं विद्धि** इति।। यानि द्वैतदर्शनानि तानि असम्यग्भूतानि राजसानि
तामसानि च इति न साक्षात् संसारोच्छित्तये भवन्ति --,
