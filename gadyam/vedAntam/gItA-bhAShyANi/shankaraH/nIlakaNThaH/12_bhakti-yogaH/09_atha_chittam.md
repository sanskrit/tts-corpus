+++
title = "09 अथ चित्तम्"

+++
।।12.9।। विश्वरूपधारणायामशक्तं प्रति प्राह -- **अथेति।** मयि विश्वेश्वरे
अथ यदि चित्तं समाधातुं निवेशितुमचलं धारयितुं न शक्नोषि
ततस्तर्ह्यभ्यासयोगेन चित्तस्यैकस्मिन्नाभ्यन्तरे बाह्ये वा
प्रतिमादावालम्बने सर्वतः समाहृत्य पुनःपुनःस्थापनमभ्यासस्तत्पूर्वको योगः
समाधानलक्षणस्तेनाभ्यासयोगेन मां विश्वरूपमाप्तुं प्राप्तुमिच्छ
प्रार्थयस्व हे धनंजय।
