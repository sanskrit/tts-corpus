+++
title = "20 सर्वभूतेषु येनैकम्"

+++
।।18.20।। एवं ज्ञानादित्रयस्य त्रैविध्यं वक्तुं प्रतिज्ञाय
ज्ञानत्रैविध्यं तावदाह -- **सर्वभूतेष्विति।** यथा कटककुण्डलादिषु
व्यावर्तमानेषु तत्त्वविवेकं काञ्चनमेवेदमिति पश्यति। एवं येन ज्ञानेन
सर्वभूतेषु विभक्तेषु नानानामरूपभेदभिन्नेषु अव्ययमपरिणामिनमेकं भावं
चिन्मात्ररूपं ईक्षते सर्वं ब्रह्मैवेदमिति पश्यति तज्ज्ञानं सात्त्विकं
विद्धि। ऐकात्म्यज्ञानमेव सात्त्विकमित्यर्थः।
