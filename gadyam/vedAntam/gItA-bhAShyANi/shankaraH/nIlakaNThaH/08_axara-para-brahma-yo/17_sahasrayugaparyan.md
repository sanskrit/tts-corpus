+++
title = "17 सहस्रयुगपर्यन्तमहर्यद्ब्रह्मणो"

+++
।।8.17।। आवृत्तिभाजां कालपरिच्छेदमाह -- **सहस्रेति।** युगशब्दोऽत्र
चतुर्युगपर्यायः। चतुर्युगसहस्रं तु ब्रह्मणो दिनमुच्यते इति
पुराणान्तरदर्शनात् सहस्रं चतुर्युगानि पर्यन्तोऽवसानं यस्य।
चतुर्युगसहस्रं ब्रह्मणो दिनं रात्रिरपि तावतीत्याह -- **रात्रिमिति।**
अत्रापि चतुर्युगसहस्राणां अन्तो भवति तां चतुर्युगसहस्रान्ताम्। ते
प्रसिद्धा अहोरात्रविदो जना विदुः।
