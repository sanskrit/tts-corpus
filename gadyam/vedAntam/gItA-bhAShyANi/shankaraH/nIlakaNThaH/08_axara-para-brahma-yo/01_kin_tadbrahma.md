+++
title = "01 किन् तद्ब्रह्म"

+++
।।8.1।। पूर्वस्मिन्नध्याये मायोपहितं ब्रह्म जगत्कारणमुक्तं  
  
तच्चोत्तमानामनुपाधिब्रह्मप्रतिपत्तावुपलक्षणं मध्यमानामुपास्यं चेति मत्वा
प्रतिपत्तव्यं ब्रह्म तद्विषय एकः उपासनाविषयाश्च षट् एवं सप्त
प्रश्नविषयास्ते ब्रह्म तद्विदुरित्यध्यायान्ते सार्धश्लोकेन भगवता
सूत्रितास्तद्वृत्तिरूपोऽयमध्याय आरभ्यते। तत्र सूत्रितानां
ब्रह्मादिशब्दानामर्थं बुभुत्सुरर्जुन उवाच। किं तत्कृत्स्नं ब्रह्मेति
प्रथमः प्रश्नः। शेषः स्पष्टार्थः श्लोकः।
