+++
title = "18 अव्यक्ताद्व्यक्तयः"

+++
।।8.18।। किं ब्रह्मणोऽह्नि जायते किंवा रात्रावित्यत आह --
**अव्यक्तादिति।** अत्र दैनंदिनसृष्टिप्रलययोः प्रकृतत्वादव्यक्तशब्देन
नाव्याकृतं वियदादिकारणमिह ग्राह्यम्। तदा आकाशादीनां सत्त्वात्। किं तर्हि
प्रजापतेः स्वापावस्थैवेहाव्यक्तशब्दार्थः। अयं भावः -- प्रजापतेः
स्वापकाले तत्कल्पितः स्थावरजगंमप्रपञ्चः सर्वोऽपि
तदीयेऽज्ञानेऽव्याकृताख्ये लीयते रात्र्यागमे। तथा दिवसागमे पुनस्तत एव
यथापूर्वमाविर्भवति। एवं दृष्टिसृष्टिन्यायेनास्मत्कल्पितोऽप्ययं
वियदादिप्रपञ्चोऽस्मत्सुषुप्तौ लीयते अस्मत्प्रबोधे यथापूर्वं
प्रादुर्भवतीति।
