+++
title = "05 अशास्त्रविहितङ् घोरम्"

+++
।।17.5।। सात्त्विकानां दौर्लभ्यमभिप्रेत्याह -- **अशास्त्रेति।** शास्त्रं
वेदादि तद्विरोधिना कौलिकाद्यागमेन विहितं घोरं स्वमांसहोमेन
ब्राह्मणलोहितादिना वा देवतासंतर्पणाद्यात्मकं ये जनास्तपस्तप्यन्ते
तानासुरनिश्चयान्विद्धीति द्वयोः संबन्धः। दम्भो धर्मध्वजित्वम्; अहंकारः
स्वस्मिन्पूज्यताबुद्धिः ताभ्यां संयुक्ताः। कामरागो विषयाभिलाषः; बलं
साहसेनापि विषयसाधने उत्साहस्ताभ्यामन्विताः।
