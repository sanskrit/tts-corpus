+++
title = "02 श्री भगवानुवाच"

+++
।।17.2।। एवं सामान्यतः पृष्टे सामान्यमेवोत्तरं श्रीभगवानुवाच --
**त्रिविधेति।** स्वभावः प्राग्भवीयौ धर्माधर्मौ ततो जाता स्वभावजा। यदि
प्राग्भवे सात्त्विको देवतापूजादिधर्मोऽनेनानुष्ठितस्तर्हि तस्य
शुद्धसात्त्विक्येव श्रद्धा भवति। यदि राजसो यक्षादिपूजारूपस्तर्हि
राजस्येव। यदि तामसो भूतप्रेतादिपूजारूपस्तर्हि तामसी श्रद्धा भवति। एवं
त्रिविधा श्रद्धा देहिनां देहाभिमानवतां भवति तां मया व्याख्यास्यमानां
शृणु।
