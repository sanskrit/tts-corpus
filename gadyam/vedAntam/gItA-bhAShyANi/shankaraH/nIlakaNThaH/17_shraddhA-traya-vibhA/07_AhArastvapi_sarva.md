+++
title = "07 आहारस्त्वपि सर्वस्य"

+++
।।17.7।। अत्र सात्त्विकानां श्रद्धाराध्याहारयज्ञतपोदानानां परिग्रहार्थं
राजसतामसानां वर्जनार्थं च तेषां प्रत्येकं त्रैविध्यं विधीयते। तत्रापि
श्रद्धात्रैविध्यं आराध्यत्रैविध्यं च प्रागेवोक्तम्। आहारादीनां
त्रैविध्यं प्रतिज्ञापूर्वकमाह -- **आहारस्त्विति।** आह्रियत
इत्याहारोऽन्नं। अतः परं प्रायेण पदार्थः स्पष्टस्तथापि
क्वचित्क्वचित्किंचित्किंचिद्व्याख्यायते।
