+++
title = "41 योगसन्न्यस्तकर्माणञ्"

+++
।।4.41।। किंच **योगेति।** योगेन कर्मण्यकर्मदर्शनात्मकेन संन्यस्तानि फलतः
स्वरूपतो वा त्यक्तानि कर्माणि येन तं योगसंन्यस्तकर्माणम्। ज्ञानेन
सम्यग्दर्शनेन सम्यक् छिन्नाः संशयाः आत्मा देहेऽन्यो वा अन्योऽपि
विभुरविभुर्वा विभुरपि कर्ताऽकर्ता वा अकर्ताप्येकोऽनेको वा एकोऽपि सगुणो
निर्गुणो वेत्येवमादयो यस्य स ज्ञानसंछिन्नसंशयस्तं आत्मवन्तं शमदमादिपरं
कर्माणि कृतानि न निबध्नन्ति हे धनंजय।
