+++
title = "01 श्री भगवानुवाच"

+++
।।6.1।। पूर्वाध्यायान्ते सूत्रितं ध्यानयोगं
विवरीतुमिच्छंस्तत्राधिकारहेतुत्वात्कर्मयोगं तावत्स्तौति द्वाभ्याम्
**अनाश्रित इति।** यः कर्मणां फलमनाश्रितोऽनपेक्षमाणः कार्यमवश्यकर्तव्यं
नित्यं कर्म करोति स एव फलसंकल्पत्यागात्संन्यासी च योगी च भवति न तु
निरग्निर्यो विधितः श्रौतस्मार्तकर्मत्यागी स एव संन्यासी नापि
अक्रियस्त्यक्तवाङ्मनःकायक्रिय एव वा योगीति।
