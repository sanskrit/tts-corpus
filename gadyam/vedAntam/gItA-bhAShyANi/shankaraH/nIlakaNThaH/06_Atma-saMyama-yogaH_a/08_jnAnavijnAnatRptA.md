+++
title = "08 ज्ञानविज्ञानतृप्तात्मा"

+++
।।6.8।। समाधिसिद्धेरपि किं फलमत आह **ज्ञानेति।** ज्ञानं शास्त्रोपदेशजा
बुद्धिः। विज्ञानं शास्त्रार्थध्यानजः प्रमारूपोऽनुभवस्ताभ्यां तृप्तः
संजातालंप्रत्यय आत्मा चित्तं यस्य स ज्ञानविज्ञानतृप्तात्मा।
यतस्तृप्तात्माऽतः कूटस्थोऽप्रकम्प्यः संसारतापानास्कन्दितो भवतीति
समाधिफलम्। अस्य लोकप्रसिद्धं लक्षणमाह **विजितेन्द्रिय इति।**
समलोष्टाश्मकाञ्चन इति एवंविधो योगी स युक्तः प्राप्तयोग इत्युच्यते
विद्वद्भिः।
