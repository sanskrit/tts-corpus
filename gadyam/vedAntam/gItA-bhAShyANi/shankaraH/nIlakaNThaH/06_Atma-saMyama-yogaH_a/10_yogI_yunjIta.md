+++
title = "10 योगी युञ्जीत"

+++
।।6.10।।**योगीति।** योगी योगाभ्यासपरः रहसि एकान्ते स्थितः सन् आत्मानं
बुद्धिं युञ्जीत समादध्यात्। सततमिति नैरन्तर्यमुक्तम्।
निराशीर्योगसिद्धेरन्यदप्रार्थयानः तेदकनिष्ठ इति यावत्। तेन सत्कार उक्तः।
एकाकीअसहायः संन्यासीत्यर्थः। यतौ स्थिरीकृतौ चित्तं मनः आत्मा सेन्द्रियं
शरीरं येन स यतचित्तात्मा। तथा अपरिग्रह एकाकित्वेऽपि
कन्थापुस्तकादिबहुपरिग्रहशून्यः।
