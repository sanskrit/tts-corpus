+++
title = "15 कर्म ब्रह्मोद्भवम्"

+++
।।3.15।। कर्म ब्रह्मोद्भवं वेदोद्भवम् वेद एव धर्मे प्रमाणं नतु
पाखण्डादिप्रणीतागमः ब्रह्म वेदोप्यक्षरसमुद्भवम्। अस्य महतो भूतस्य
निःश्वसितमेतद्यदृग्वेदो यजुर्वेदः इत्यादिश्रुतेः
साक्षात्परमेश्वरादेवोत्पन्नः अतो न तत्र
भ्रमविप्रलम्भकत्वादिदोषाक्रान्तपाखण्डादिवाक्यवदप्रामाण्यशङ्कास्तीति
भावः। यस्मादेवं तस्मात्सर्वस्मिन्देशे काले च वर्तमानं ब्रह्म वेदः। एतेन
वेदस्य नित्यत्वं शब्दस्य विभुत्वं च दर्शितम्। नित्यं नियमेन यज्ञे
प्रतिष्ठितं तात्पर्येण पर्यवसन्नम्।
