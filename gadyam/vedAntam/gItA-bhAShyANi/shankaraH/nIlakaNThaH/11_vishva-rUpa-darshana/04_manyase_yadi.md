+++
title = "04 मन्यसे यदि"

+++
।।11.4।।**मन्यस इति।** हे योगेश्वर योगानां योगिनामीश्वर; तद्रूपं यदि मया
द्रष्टुं शक्यमिति मन्यसे यदि मयि तद्दर्शनाधिकारं पश्यसि ततस्तर्हि मे
मह्यमव्ययं मायामयमात्मानं दर्शय। मायामयत्वादेवास्याव्ययत्वम्। मायायां हि
सर्वं सर्वात्मकं सर्वदास्तीति प्रसिद्धम्। यथोक्तं वसिष्ठेनवर्तमानमतीतं च
भविष्यत्स्थूलमण्वपि। तथा दूरमदूरं च निमेषः कल्प इत्यपि। चिदात्मनि
स्थितान्येव पश्य मायाविजृम्भितम् इति। नहि मरुमरीचिसरसी क्रमशः शुष्यति।
अतो मायामयत्वादेवास्यैश्वरस्य रूपस्याप्यव्ययत्वम्।
