+++
title = "47 श्री भगवानुवाच"

+++
।।11.47।। एवमर्जुनेन प्रार्थितस्तं स्तुवन्भगवानुवाच -- **मयेति त्रिभिः।**
हे अर्जुन; प्रसन्नेन मया तव तुभ्यमिदं परं रूपं दर्शितम्।
आत्मयोगात्स्वसामर्थ्यात्। करुणया नतु तद्दर्शनेऽधिकारोऽस्ति। तथाच
प्रागुक्तम् कर्मण्येवाधिकारस्ते इति। तेजोमयं चिद्रूपं दिव्यं विश्वं
विश्वात्मकं आद्यमनादि अनन्तं च यत् रूपं त्वदन्येन कदाचिदपि न पूर्वं
दृष्टं दृष्टपूर्वम्।
