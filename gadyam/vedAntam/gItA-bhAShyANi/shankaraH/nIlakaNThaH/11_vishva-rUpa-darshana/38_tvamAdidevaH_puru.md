+++
title = "38 त्वमादिदेवः पुरुषः"

+++
।।11.38।। पुनरपि स्तौति -- **त्वमिति।** आदिदेवो जगतः स्रष्टृत्वात्।
पुरुषः सर्वशरीरशायी। पुराणः शरीरनाशादिनाप्यविनश्यन्। विश्वस्यास्य त्वं
परं निधानं निधीयतेऽस्मिन्निति लयस्थानम्। साङ्ख्यानां जडां प्रकृतिं
वारयति। वेत्ता ज्ञाता। वेद्यं तद्दृश्यं च त्वमेव। परं
वेत्तृवेद्याभ्यामन्यत् धाम चैतन्यम्। त्वया विश्वं ततं व्याप्तं
स्वसत्तास्फूर्तिभ्याम्। हे अनन्तरूप त्रिविधपरिच्छेदशून्यस्वरूप।
