+++
title = "09 एवमुक्त्वा ततो"

+++
।।11.9।। एवमुक्त्वा भगवानर्जुनाय दिव्यं रूपं दर्शितवान्; सच दृष्ट्वा
विस्मयाविष्टो भगवन्तं,विज्ञापितवानितीमं वृत्तान्तमेवमुक्त्वेत्यादिषड्भिः
श्लोकैर्धृतराष्ट्रं प्रति संजय उवाच -- **एवमुक्त्वेत्यादि।** ततः
दिव्यचक्षुःप्रदानानन्तरम्। राजन् हे धृतराष्ट्र; महांश्चासौ
योगेश्वरश्चेति विग्रहः। महतो योगस्य वा ईश्वरः। परमं दिव्यं रूपं ऐश्वरं
मायाविसंबन्धि नतु मायातीतं दर्शयामास।
