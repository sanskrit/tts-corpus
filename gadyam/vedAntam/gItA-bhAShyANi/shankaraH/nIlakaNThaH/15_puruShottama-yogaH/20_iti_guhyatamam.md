+++
title = "20 इति गुह्यतमम्"

+++
।।15.20।। अस्मिन्नध्याये भगवत्तत्त्वज्ञानस्य मोक्षफलत्वमुक्त्वाऽथेदानीं
तत्स्तौति -- **इतीति।** इति एतद्गुह्यतमम् अत्यन्तरहस्यं शास्त्रम्।
यद्यपि इयमष्टादशाध्यायी कृत्स्ना शास्त्रं तथाप्यस्मिन्नध्याये कृत्स्नस्य
शास्त्रार्थस्य प्रदर्शनादयमपि शास्त्रम्। अत्र हि कार्यकारणविभागः
संसारवृक्षस्यानित्यत्वं भगवतो विभूतयःयस्तं वेद स वेदवित्;वेदैश्च
सर्वैरहमेव वेद्यः इत्यादिना सर्वः शास्त्रार्थो दर्शितोऽस्ति। इदं मया
उक्तं हे अनघ निर्व्यसन; एतत् रहस्यं बुद्ध्वा बुद्धिमान् ज्ञानी
स्यादात्मविद्भवेत्। तावता कृतकृत्यः। सर्वं हि कृत्यं
परमात्मावगतिपर्यन्तं तत्रैव कृत्स्नपुरुषार्थसमाप्तेः।
चात्प्राप्तप्रापणीयश्च स्यात् भवति नातःपरं कर्तव्यमवशिष्यते इत्यर्थः।
