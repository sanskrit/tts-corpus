+++
title = "24 अव्यक्तं व्यक्तिमापन्नम्"

+++
।।7.24।। एवं तर्हि कुतस्त्वामेव सर्वे न प्रतिपद्यन्त
इत्याशङ्क्याज्ञानादित्याह **अव्यक्तमिति।** अव्यक्तं
सर्वोपाधिशून्यत्वेनास्पष्टमपि वासुदेवशरीरेण
व्यक्तिमापन्नमस्मदादिवच्छरीराभिमानिनं मामबुद्धयो मन्यन्ते। यतो मम परं
भावं परत्वमुत्कृष्टत्वमजानन्तः। उत्कृष्टत्वमेव विशिनष्टि। अव्ययं न
व्येतीत्यव्ययमविनाशिनम्। अनुत्तमं यस्मादन्यदुत्कृष्टं च नास्ति।
निरतिशयमखण्डैश्वर्यरूपमित्यर्थः।
