+++
title = "25 नाहम् प्रकाशः"

+++
।।7.25।। कुतस्त्वद्विषयमज्ञानं लोकस्येत्यत आह **नाहमिति।** हे योग योगिन्।
अर्शआद्यच्प्रत्ययान्तोऽयं योगशब्दः। अहं तत्पदार्थः सर्वस्य
योगिनस्त्वंपदार्थमात्राभिज्ञस्य न प्रकाशोऽस्मि। तत्र हेतुः मायासमावृत
इति। भाष्ये तु योगो युक्तिर्गुणानां घटनं सैव योगमाया चित्तसमाधिर्वा योगो
भगवतस्तत्कृता मायेति। भगवत्संकल्पवशवर्तिनी मायेत्यर्थः। उत्तरार्धः
स्पष्टार्थः।
