+++
title = "08 असत्यमप्रतिष्ठन् ते"

+++
।।16.8।। असत्यं सत्यवर्जितं जगत्प्राणिजातम्। तथाऽप्रतिष्ठं धर्माधर्माख्या
प्रतिष्ठा आश्रयस्तच्छून्यम्। अनीश्वरं अनियन्तृकं आहुः।
अपरस्परसंभूतंअपरस्पराः क्रियासातत्ये इति सुट्।
बीजाङ्कुरवत्परस्परकारणीभूतानां धर्माधर्मतद्वासनानां यत्सातत्यं
तस्मात्संभूतं। किमन्यल्लोकेऽस्ति न किञ्चिदपि धर्माद्यपेक्षया उत्पद्यते;
किंतु सर्वं कामहैतुकं स्त्रीपुंसयोर्मिथुनीभावः कामस्तदुत्थमेव।
स्वभावादेव जन्तुर्जायते न त्वदृष्टादित्यर्थः।
