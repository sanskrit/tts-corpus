+++
title = "23 यः शास्त्रविधिमुत्सृज्य"

+++
।।16.23।। न केवलं काष्ठतपस्विवत्कामादित्यागमात्रेणोच्छास्त्रवर्ती
सिध्यतीत्याह -- **य इति।** शास्त्रविधिं शास्त्रेण
इष्टसाधनतयाऽनिष्टसाधनतया च ज्ञापितंब्राह्मणो यजेत;न सुरां पिबेत्
इत्यादिना विहितं निषिद्धं च उत्सृज्य विहितमकरणेन निषिद्धमाचरणेन च
उत्सृज्य यो वर्तते कामकारत इच्छया स सिद्धिं चित्तशुद्धिं,सुखं
वैराग्यादिजनितां तृप्तिं परां गतिं मोक्षं च नावाप्नोति।
