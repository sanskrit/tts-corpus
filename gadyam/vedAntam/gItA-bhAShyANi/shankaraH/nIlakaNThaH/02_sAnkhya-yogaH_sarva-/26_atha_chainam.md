+++
title = "26 अथ चैनम्"

+++
।।2.26।। एवं तत्त्वदृष्ट्या शोको नोचित इत्युक्तं इदानीं
प्राकृतजनदृष्ट्यापि शोको नोचित इत्याह **अथचेति।** नित्यं नियमेन जातं
नित्यजातमिति चार्वाकपक्षः। नित्यं सर्वदा जातमिति क्षणिकविज्ञानवादिपक्षः।
नित्यश्चासौ अपूर्वदेहेन्द्रियसंबन्धाज्जातश्चेति तार्किकादिपक्षः। एवं
नित्यं वा मन्यसे मृतमित्यपि योज्यम्। पक्षत्रयेऽपि शोको न युक्तः। महाबाहो
इति युद्धार्थमुत्साहयति।  
