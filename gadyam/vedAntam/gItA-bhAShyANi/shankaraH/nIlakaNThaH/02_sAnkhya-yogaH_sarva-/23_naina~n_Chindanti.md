+++
title = "23 नैनञ् छिन्दन्ति"

+++
।।2.23।। कीदृशोऽसौ देहीत्यत आह **नैनमिति।** एनं शस्त्राणि न छिन्दन्ति न
द्वेधा कुर्वन्ति। अस्थूलत्वात्। तर्हि पार्थिवपरमाणुवत्पाकजरूपाद्याश्रयो
भविष्यतीत्याशङ्क्याह **नैनं दहति पावक इति।** अनणुत्वात्। आपश्चैनं न
क्लेदयन्ति अस्पर्शत्वात्। स्पर्शवद्धि द्रव्यमद्भिरार्द्रीकर्तव्यं न
त्वस्पर्शम्। न शोषयति मारुतः अस्नेहत्वात्।
एतेनअदीर्घमस्थूलमनणुअशब्दमस्पर्शमरूपमव्ययं तथाऽरसं नित्यमगन्धवच्च यत्
इति श्रुतिप्रसिद्धानामदीर्घत्वाशब्दत्वादीनामपि संग्रहो ज्ञेयः।  
