+++
title = "23 शक्नोतीहैव यः"

+++
।।5.23।। कः पुनर्मुख्यः सुखीत्याह **शक्नोतीति।** इहैव जीवत्येव देहे
प्राक्शरीरविमोक्षणाद्यावद्देहपातं मया कामक्रोधौ जिताविति विस्रम्भो न
कर्तव्य इत्यर्थः। श्रुते दृष्टेऽनुमिते वा विषये यो
गर्धस्तृष्णारूपोऽतृप्तिश्च स कामः क्रोधस्तादृशे एव विषये द्वेषस्तौ
कामक्रोधावुद्भवो यस्य वेगस्य स
रोमाञ्चहृष्टनेत्रवक्त्रलिङ्गोऽन्तःकरणप्रक्षोभरूपः कामोद्भवो वेगः।
गात्रप्रकम्पप्रस्वेदसंदष्टौष्ठपुटरक्तनेत्रादिलिङ्गः क्रोधोद्भवो वेगस्तं
कामक्रोधोद्भवं वेगं सोढुं यः शक्नोति स एव युक्तो योगी मुख्यः सुखी च
नान्यः।
