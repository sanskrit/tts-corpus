+++
title = "04 तत्क्षेत्रं यच्च"

+++
।।13.4।। क्षेत्रक्षेत्रज्ञपदे विवरीतुमारभते -- **तदिति।** यच्चेदं
क्षेत्रं निर्दिष्टं तत् यादृक् यादृशं स्वकीयैर्धर्मैरस्ति। यद्विकारि ये
च तस्य विकाराः यतश्च यत् यस्माद्विकाराद्यज्जायत इति प्राञ्चः।
तत्पूर्वोक्तं क्षेत्रं यच्च यत्स्वरूपं यादृक् यत्प्रकारकं यद्विकारि ये च
तस्य विकाराः यतश्च क्षेत्रावयवाद्यज्जायते तत् शृणु। तथा स च क्षेत्रज्ञः
यो यत्स्वरूपः यत्प्रभावश्च तदपि मत्तः शृणु।
