+++
title = "19 श्री भगवानुवाच"

+++
।।10.19।। अत्रोत्तरं श्रीभगवानुवाच -- **हन्तेति।** हन्त इदानीम्।
हन्तेत्यनुमतौ वा। दिव्याः पुराणान्तरेष्वपि श्रेष्ठत्वेन प्रसिद्धाः या
आत्मविभूतयस्ताः कथयामीति योजना। **प्राधान्यत इति।** योगोपकारित्वेन
विभूतय इह प्राधान्येन; योगस्तु संक्षेपेणैवोच्यते। तस्याग्रे
वक्ष्यमाणत्वादिति भावः। अन्यथा योगं विभूतिं च कथयेति पुष्टे
विभूतिमात्रकथनेनानवहितचित्तत्वं भगवतः स्यात्। नास्त्यन्तो विस्तरस्य मे
विभूतिनामिति विपरिणामेनानुषञ्जनीयम्।
