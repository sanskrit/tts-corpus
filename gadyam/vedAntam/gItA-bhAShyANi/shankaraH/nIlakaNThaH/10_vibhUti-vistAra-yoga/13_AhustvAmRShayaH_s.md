+++
title = "13 आहुस्त्वामृषयः सर्वे"

+++
।।10.12 -- 10.13।। एवं एतां विभूतिं योगं चेत्यादिना विभूतिज्ञानस्य
फलोदर्कं श्रुत्वा तत्प्राप्त्युत्सुकः प्रथमं स्तुत्या
भगवन्तमावर्जयन्नर्जुन उवाच -- **परमिति।** परं ब्रह्म
नत्वपरमुपास्यम्। तदेव ब्रह्म त्वं विद्धि नेदं यदिदमुपासते इति श्रुतेः।
परं धाम ज्योतिः नत्वपरं वृत्तिरूपं ज्ञानम्।
एतस्यह्रीर्धीर्भीरित्येतत्सर्वं मन एव इति श्रुतेर्वृत्तिरूपत्वात्। परमं
पवित्रं न तु तीर्थादिवदपरमं भवान्। तत्र मानमाह -- **पुरुषमिति** सार्धेन।
पुरुषं देहान्तरस्थम्। शाश्वतं नित्यं। दिव्यं दिवि हार्दाकाशे आविर्भूतम्।
आदिदेवं सूत्रात्मनोऽप्याद्यम्। अतएव अजं विभुं व्यापकम्। त्वां ऋषय
आहुरिति संबन्धः।
