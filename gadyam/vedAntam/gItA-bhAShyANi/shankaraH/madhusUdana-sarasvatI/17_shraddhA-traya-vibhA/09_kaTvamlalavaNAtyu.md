+++
title = "09 कट्वम्ललवणात्युष्णतीक्ष्णरूक्षविदाहिनः"

+++
।।17.9।। कट्विति। अतिशब्दः कट्वादिषु सप्तस्वपि योजनीयः। कटुस्तिक्तः
कटुरसस्य तीक्ष्णशब्देनोक्तत्वात्। तत्रातिकटुर्निम्बादि;
अत्यम्लातिवणात्युष्णाः प्रसिद्धाः; अतितीक्ष्णो मरीचादिः; अतिरूक्षः
स्नेहशून्यः कङ्गुकोद्रवादिः; अतिविदाही संतापको राजिकादिः; दुःखं
तात्कालिकीं पीडां शोकं पश्चाद्भाविदौर्मनस्यामामयं रोगं च
धातुवैषम्यद्वारा प्रददतीति तथाविधा आहारा राजसस्येष्टाः। एतैर्लिङ्गै
राजसा ज्ञेयाः सात्त्विकैश्चैत उपेक्षणीया इत्यर्थः।
