+++
title = "16 अनपेक्षः शुचिर्दक्ष"

+++
।।12.16।। अनपेक्ष इति। किंच निरपेक्षः सर्वेषु भोगोपकरणेषु
यदृच्छोपनीतेष्वपि निःस्पृहः; शुचिर्बाह्याभ्यन्तरशौचसंपन्नः; दक्ष
उपस्थितेषु ज्ञातव्येषु कर्तव्येषु च सद्य एव ज्ञातुं कर्तुं च समर्थः;
उदासीनो न कस्यचिन्मित्रादेः पक्षं भजते; यो गतव्यथः परैस्ताड्यमानस्यापि
गता नोत्पन्ना व्यथा पीडा यस्य सः; उत्पन्नायामपि व्यथायामनपकर्तृत्वं
क्षमित्वं; व्यथाकारणेषु सत्स्वप्यनुत्पन्नव्यथत्वं गतव्यथत्वमिति भेदः।
ऐहिकामुष्मिकफलानि सर्वाणि कर्माणि सर्वारम्भास्तान्परित्युक्तं शीलं यस्य
स सर्वारम्भपरित्यागी संन्यासी यो मद्भक्तः स मे प्रियः।
