+++
title = "12 इष्टान्भोगान्हि वो"

+++
।।3.12।। न केवलं पारत्रिकमेव फलं यज्ञात् किंत्वेहिकमपीत्याह
इष्टानभिलषितान्भोगान्पश्वन्नहिरण्यादीन् वो युष्मभयं देवा दास्यन्ते
वितरिष्यन्ति। हि यस्मात् यज्ञैर्भावितास्तोषितास्ते। यस्मात्तेः
ऋणवद्भवद्भ्योः दत्ता भोगास्तस्मात्तैर्देवैर्दत्तान्भोगानेभ्यो
देवेभ्योऽप्रदाय यज्ञेषु देवोद्देशेनाहुतीरसंपाद्य यो भुङ्क्ते
देहेन्द्रियाण्येव तर्पयति स्तेन एव तस्कर एव स देवस्वापहारी
देवर्णानपाकरणात्।
