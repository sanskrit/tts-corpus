+++
title = "19 श्री भगवानुवाच"

+++
।।10.19।। अत्रोत्तरं श्रीभगवानुवाच -- हन्तेत्यनुमतौ। यत्त्वया प्रार्थितं
तत्करिष्यामि मा व्याकुलोभूरित्यर्जुनं समाश्वास्य तदेव कर्तुमारभते।
कथयिष्यामि प्राधान्यतस्ता विभूतीर्या दिव्या हि प्रसिद्धा आत्मनो
ममासाधारणा विभूतयः हे कुरुश्रेष्ठ; विस्तरेण तु कथनमशक्यम्। यतो
नास्त्यन्तो विस्तरस्य मे विभूतीनां; अतः प्रधानभूताः,काश्चिदेव
विभूतीर्वक्ष्यामीत्यर्थः।
