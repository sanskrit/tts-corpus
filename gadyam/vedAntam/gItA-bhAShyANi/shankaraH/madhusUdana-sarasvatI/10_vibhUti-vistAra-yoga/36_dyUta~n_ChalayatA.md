+++
title = "36 द्यूतञ् छलयतामस्मि"

+++
।।10.36।। छलयतां छलस्य परवञ्चनस्य कर्तॄणां संबन्धि
द्यूतमक्षदेवनादिलक्षणं सर्वस्वापहारकारणमहमस्मि।
तेजस्विनामत्युग्रप्रभावानां संबन्धि तेजोऽप्रतिहताज्ञत्वमहमस्मि। जेतॄणां
पराजितापेक्षयोत्कर्षलक्षणो जयोऽस्मि। व्यवसायिनां व्यवसायः
फलाव्यभिचार्युद्यमोऽहमस्मि। सत्त्ववतां सात्त्विकानां
धर्मज्ञानवैराग्यैश्वर्यलक्षणं सत्त्वकार्यमेवात्र सत्त्वमहम्।
