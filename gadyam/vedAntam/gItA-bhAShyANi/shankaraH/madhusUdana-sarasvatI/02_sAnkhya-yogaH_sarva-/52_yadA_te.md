+++
title = "52 यदा ते"

+++
।।2.52।। एवं कर्माण्यनुतिष्ठतः कदा मे सत्त्वशुद्धिः स्यादित्यत आह न
ह्येतावता कालेन सत्त्वशुद्धिर्भवतीति  
  
कालनियमोऽस्ति किंतु यदा यस्मिन्काले ते तव बुद्धिरन्तःकरणं मोहकलिलं
व्यतितरिष्यति अविवेकात्मकं कालुष्यं अहमिदं
ममेदमित्याद्यज्ञानविलसितमतिगहनं व्यतिकमिष्यति। रजस्तमोमलमपहाय
शुद्धभावमापत्स्यत इति यावत्। तदा तस्मिन्काले श्रोतव्यस्य श्रुतस्य च
कर्मफलस्य निर्वेदं वैतृष्ण्यं गन्तासि प्राप्तासि प्राप्नोषि। परीक्ष्य
लोकान्कर्मचितान्ब्राह्मणो निर्वेदमायात् इति श्रुतेः। निर्वेदेन
फलेनान्तःकरणशुद्धिं ज्ञास्यसीत्यभिप्रायः।  
