+++
title = "69 न च"

+++
।।18.69।। किंच -- नचेति। तस्माद्भक्तेषु शास्त्रसंप्रदायकृतः सकाशादन्यो
मनुष्येषु मध्ये कश्चिदपि मे मम प्रियकृत्तमोऽतिशयेन प्रियकृत्
मद्विषयप्रीत्यतिशयवान्नास्ति वर्तमाने काले; नापि
प्रागासीत्तादृक्कश्चित्; नच कालान्तरे भविता भविष्यति; ममापि तस्मादन्यः
प्रियतरः प्रीत्यतिशयविषयः कश्चिदप्यासीन्नाधुना च भुवि लोकेऽस्मिन्नास्ति
नच कालान्तरे भवितेत्यावृत्त्या योज्यम्।
