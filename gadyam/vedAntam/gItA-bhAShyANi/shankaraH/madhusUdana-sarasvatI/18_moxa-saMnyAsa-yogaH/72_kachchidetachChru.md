+++
title = "72 कच्चिदेतच्छ्रुतम् पार्थ"

+++
।।18.72।। शिष्यस्य ज्ञानोत्पत्तिपर्यन्तं गुरुणा कारुणिकेन प्रयासः कार्य
इति गुरोर्धर्मं शिक्षयितुं सर्वथापि पुनरुपदेशापेक्षा नास्तीति ज्ञापनाय
पृच्छति -- कच्चिदिति। कच्चिदिति प्रश्ने। एतन्मयोक्तं
गीताशास्त्रमेकाग्रेण व्यासङ्गरहितेन चेतसा हे पार्थ; त्वया किं
श्रुतमर्थतोऽवधारितं कच्चित्। किमज्ञानसंमोहोऽज्ञाननिमित्तः संमोहो
विपर्ययोऽज्ञाननाशात् प्रनष्टः प्रकर्षेण पुनरुत्पत्तिविरोधित्वेन नष्टस्ते
तव धनञ्जय; यदि स्यात्पुनरुपदेशं करिष्यामीत्यभिप्रायः।
