+++
title = "75 व्यासप्रसादाच्छ्रुतवानेतद्गुह्यमहम्"

+++
।।18.75।। व्यवहितस्यापि भगवदर्जुनसंवादस्य श्रवणयोग्यतामात्मन आह --
व्यासप्रसादादिति। व्यासदत्तदिव्यचक्षुःश्रोत्रादिलाभरूपात्
व्यासप्रसादादिमं परं गुह्यं योगं योगाव्यभिचारिहेतुं संवादं
योगेश्वरात्कृष्णात्स्वयं स्वेन पारमेश्वरेण रूपेण कथयतः साक्षादेवाहं
श्रुतवानस्मि न परंपरयेति स्वभाग्यमभिनन्दति। अत्रेममिति पुंलिङ्गपाठो
भाष्यकारैर्व्याख्यात एतदिति नपुंसकलिङ्गपाठस्यैव,योगसामानाधिकरण्येन
व्याख्यानमिदमिति तद्व्याख्यातारः।
