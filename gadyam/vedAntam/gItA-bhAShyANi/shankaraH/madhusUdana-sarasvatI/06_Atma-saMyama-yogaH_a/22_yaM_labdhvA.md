+++
title = "22 यं लब्ध्वा"

+++
।।6.22।। यत्र न चैवायं स्थितश्चलति तत्त्वतः इत्युक्तमुपपादयति यं च
निरतिशयात्मकसुखव्यञ्जकं निर्वृत्तिकचित्तावस्थाविशेषं लबध्वा
संतताभ्यासपरिपाकेन संपाद्यापरं लाभं ततोऽधिकं न मन्यतेकृतं कृत्यं
प्राप्तं प्रापणीयमित्यात्मलाभान्न परं विद्यते इति स्मृतेः। एवं
विषयभोगवासनया समाधेर्विचलनं नास्तीत्युक्त्वा
शीतवातमशकाद्युपद्रवनिवारणार्थमपि तन्नास्तीत्याह यस्मिन्परमात्मसुखमये
निर्वृत्तिकचित्तावस्थाविशेषे स्थितो योगी गुरुणा महता
शास्त्रनिपातादिनिमित्तेन महतापि दुःखेन न विचाल्यते किमुत
क्षुद्रेणेत्यर्थः।
