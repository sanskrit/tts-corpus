+++
title = "07 जितात्मनः प्रशान्तस्य"

+++
।।6.7।। जितात्मनः स्वबन्धुत्वं विवृणोति शीतोष्णसुखदुःखेषु
चित्तविक्षेपकरेषु सत्स्वपि तथा मानापमानयोः
पूजापरिभवयोश्चित्तविक्षेपहेत्वोः सतोरपि तेषु समत्वेनेति वा जितात्मनः
प्रागुक्तस्य जितेन्द्रियस्य प्रशान्तस्य सर्वत्र समबुद्ध्या
रागद्वेषशून्यस्य परमात्मा स्वप्रकाशज्ञानस्वभाव आत्मा समाहितः समाधिविषयो
योगारूढो भवति। परमिति वा छेदः। जितात्मनः प्रशान्तस्यैव परं केवलमात्मा
समाहितो भवति नान्यस्य। तस्माज्जितात्मा प्रशान्तश्च भवेदित्यर्थः।
