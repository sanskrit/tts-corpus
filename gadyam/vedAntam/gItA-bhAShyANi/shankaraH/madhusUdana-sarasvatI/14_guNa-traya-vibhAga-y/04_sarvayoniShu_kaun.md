+++
title = "04 सर्वयोनिषु कौन्तेय"

+++
।।14.4।। ननु कथं सर्वभूतानां ततः संभवो देवादिदेहविशेषाणां
कारणान्तरसंभवादित्याशङ्क्याह -- सर्वयोनिष्विति।
देवपितृमनुष्यपशुमृगादिसर्वयोनिषु या मूर्तयो
जरायुजाण्डजस्वेदजोद्भिज्जादिभेदेन विलक्षणविविधसंस्थानास्तनवः संभवन्ति हे
कौन्तेय; तासां मूर्तीनां तत्तत्कारणभावापन्नं महत् ब्रह्मैव
योनिर्मातृस्थानीयां। अहं परमेश्वरो बीजप्रदो गर्भाधानस्य कर्ता पिता। तेन
महतो ब्रह्मण एवावस्थाविशेषाः  
  
कारणान्तराणीति युक्तमुक्तं संभवः सर्वभूतानां ततो भवतीति।
