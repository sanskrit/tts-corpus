+++
title = "07 रजो रागात्मकम्"

+++
।।14.7।। रज्यते विषयेषु पुरुषोऽनेनेति रागः; कामो गर्धः स एवात्मा स्वरूपं
यस्य धर्मधर्मिणोस्तादात्म्यात् तद्रागात्मकं रजो विद्धि। अतएव
अप्राप्ताभिलाषस्तृष्णा; प्राप्तस्योपस्थितेऽपि विनाशे संरक्षणाभिलाष
आसङ्गतयोस्तृष्णासङ्गयोः संभवो यस्मात्तद्रजो निबध्नाति हे कौन्तेय;
कर्मसङ्गेन कर्मसु दृष्टादृष्टार्थेषु अहमिदं करोम्येतत्फलं भोक्ष्य
इत्यभिनिवेशविशेषेण देहिनं वस्तुतोऽकर्तारमेव कर्तृत्वाभिमानिनम्। रजसः
प्रवृत्तिहेतुत्वात्।
