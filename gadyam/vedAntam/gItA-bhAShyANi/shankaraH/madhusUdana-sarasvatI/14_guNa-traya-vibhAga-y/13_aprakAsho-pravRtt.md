+++
title = "13 अप्रकाशोऽप्रवृत्तिश्च"

+++
।।14.13।। अप्रकाशः सत्यप्युपदेशादौ बोधकारणे सर्वथा बोधायोग्यत्वम्।
अप्रवृत्तिश्च सत्यप्यग्निहोत्रं जुहुयादित्यादौ प्रवृत्तिकारणे
जनितबोधेऽपि शास्त्रे सर्वथा तत्प्रवृत्त्ययोग्यत्वम्।
प्रमादस्तत्कालकर्तव्यत्वेन प्राप्तस्यार्थस्यानुसंधानाभावः। मोह एवच मोहो
निद्राविपर्ययो वा। चौ समुच्चये। एवकारो व्यभिचारवारणार्थः। ,तमस्येव
विवृद्धे एतानि लिङ्गानि जायन्ते। हे कुरुनन्दन; अत
एतैर्लिङ्गैरव्यभिचारिभिर्विवृद्धं तमो जानीयादित्यर्थः।
