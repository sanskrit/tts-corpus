+++
title = "26 कामक्रोधवियुक्तानां"

+++
।।5.26।। पूर्वं कामक्रोधयोरुत्पन्नयोरपि वेगः सोढव्य इत्युक्तमधुना तु
तयोरुत्पत्तिप्रतिबन्ध एव कर्तव्य इत्याह
कामक्रोधयोर्वियोगस्तदनुत्पत्तिरेव तद्युक्तानां कामक्रोधवियुक्तानाम्।
अतएव यतचेतसां संयतचित्तानां यतीनां यत्नशीलानां संन्यासिनां विदितात्मनां
साक्षात्कृतपरमात्मनामभित उभयतो जीवतां मृतानां च तेषां ब्रह्मनिर्वाणं
मोक्षो वर्तते नित्यत्वात् नतु भविष्यति साध्यत्वाभावात्।
