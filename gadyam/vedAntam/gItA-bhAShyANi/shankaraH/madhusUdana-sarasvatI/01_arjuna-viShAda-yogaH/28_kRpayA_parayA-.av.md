+++
title = "28 कृपया परयाऽऽविष्टो"

+++
।।1.28।। तदेव भगवन्तं प्रत्यर्जुनवाक्यमवतारयति संजयःअर्जुन
उवाचेत्यादिनाएवमुक्त्वार्जुनः संख्ये इत्यतः प्राक्तनेन ग्रन्थेन। तत्र
स्वधर्मप्रवृक्तिकारणीभूततत्त्वज्ञानप्रतिबन्धकः स्वपरदेहे
आत्मात्मीयाभिभानवतोऽनात्मविदोऽर्जुनस्य युद्धेन
स्वपरदेहविनाशप्रसङ्गदर्शिनः शोको महानासीदति तल्लिङ्गकथनेन दर्शयति
त्रिभिः श्लोकैः। इमं स्वजनमात्मीयं बन्धुवर्गं युद्धेच्छुं युद्धभूमौ
चोपस्थितं दृष्ट्वा स्थितस्य मम। पश्यतो ममेत्यर्थः। अङ्गानि व्यथन्ते मुखं
च परिशुष्यतीति श्रमादिनिमित्तशोकापेक्षयातिशयकथनाय
सर्वतोभाववाचिपरिशब्दप्रयोगः।  
  
