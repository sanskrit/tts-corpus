+++
title = "22 एतैर्विमुक्तः कौन्तेय"

+++
।।16.22।। एतत्त्रयं त्यजतः किं स्यादिति तत्राह -- एतैरिति। एतैः
कामक्रोधलोभैस्त्रिभिस्तमोद्वारैर्नरकसाधनैर्विमुक्तो विरहितः पुरुष
आचरत्यात्मनः श्रेयो यद्धितं वेदबोधितं हे कौन्तेय; पूर्वं हि
कामादिप्रतिबद्धः श्रेयो नाचरति येन पुरुषार्थः सिध्येत् अश्रेयश्चाचरति
येन निरयपातः स्यात्; अधुना तत्प्रतिबन्धरहितः सन्नश्रेयो नाचरति
श्रेयश्चाचरति तत ऐहिकं सुखमनुभूय सम्यग्धीद्वारा याति परां गतिं मोक्षम्।
