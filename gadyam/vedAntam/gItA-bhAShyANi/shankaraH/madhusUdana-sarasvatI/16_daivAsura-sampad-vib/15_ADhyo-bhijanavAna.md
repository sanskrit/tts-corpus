+++
title = "15 आढ्योऽभिजनवानस्मि"

+++
।।16.15।। ननु धनेन कुलेन वा कश्चित्त्वत्तुल्यः स्यादित्यत आह -- आढ्य इति।
आढ्यो धनी अभिजनवान् कुलीनोऽप्यहमेवास्मि अतः कोऽन्योऽस्ति सदृशो मया न
कोपीत्यर्थः। यागेन दानेन वा कश्चितुल्यः स्यादित्यत आह -- यक्ष्य इति।
यक्ष्ये यागेनाप्यन्यानभिभविष्यामि; दास्यामि धनं स्तावकेभ्यो नटादिभ्यश्च।
ततश्च मोदिष्ये मोदं हर्षं लप्स्ये नर्तक्यादिभिः सहेत्येवमज्ञानेनाविवेकेन
विमोहिता विविधं मोहं भ्रमपरंपरां प्रापिताः।
