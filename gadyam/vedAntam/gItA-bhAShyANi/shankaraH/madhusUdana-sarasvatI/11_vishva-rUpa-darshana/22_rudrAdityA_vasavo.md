+++
title = "22 रुद्रादित्या वसवो"

+++
।।11.22।। रुद्रादित्या इति। किंचान्यत् रुद्राश्चादित्याश्च वसवो ये च
साध्या नाम देवगणा,विश्वतुल्यविभक्तिकविश्वेदेवशब्दाभ्यामुच्यमाना देवगणा
अश्विनौ नासत्यदस्रौ मरुत एकोनपञ्चाशद्देवगणा ऊष्मपाश्च पितरो गन्धर्वाणां
यक्षाणामसुराणां सिद्धानां च जातिभेदानां सङ्घाः समूहा वीक्षन्ते पश्यन्ति
त्वा त्वां। तादृशाद्भुतदर्शनात्ते सर्व एव विस्मिताश्च।
विस्मयलौकिकचमत्कारविशेषमापद्यन्ते च।
