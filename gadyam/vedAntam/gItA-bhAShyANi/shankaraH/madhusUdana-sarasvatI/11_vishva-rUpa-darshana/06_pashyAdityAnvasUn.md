+++
title = "06 पश्यादित्यान्वसून्रुद्रानश्विनौ"

+++
।।11.6।। दिव्यानि रूपाणि पश्येत्युक्त्वा तान्येव लेशतोऽनुक्रामति
द्वाभ्याम् -- पश्यादित्यानित्यादिना। पश्यादित्यान्द्वादश वसूनष्टौ
रुद्रानेकादश अश्विनौ द्वौ मरुतः सप्तसप्तकानेकोनपञ्चाशत् तथान्यानपि
देवानित्यर्थः। बहून्यन्यान्यदृष्टपूर्वाणि पूर्वमदृष्टानि मनुष्यलोके
त्वया त्वत्तोऽन्येन वा केनचित्पश्याश्चर्याण्यद्भुतानि हे भारत; अत्र
शतशोऽथसहस्रशः नानाविधानीत्यस्य विवरणं बहूनीति आदित्यानित्यादि च;
अदृष्टपूर्वाणीति दिव्यानीत्यस्य; आश्चर्याणीति नानावर्णाकृतीनीत्यस्येति
द्रष्टव्यम्।
