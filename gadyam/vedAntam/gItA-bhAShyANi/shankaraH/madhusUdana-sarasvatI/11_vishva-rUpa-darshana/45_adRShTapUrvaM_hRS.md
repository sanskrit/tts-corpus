+++
title = "45 अदृष्टपूर्वं हृषितोऽस्मि"

+++
।।11.45।। एवमपराधक्षमां प्रार्थ्य पुनः प्राग्रूपदर्शनं विश्वरूपोपसंहारेण
प्रार्थयते द्वाभ्यां -- अदृष्टेत्यादिना। कदाप्यदृष्टपूर्वं पूर्वमदृष्टं
विश्वरूपं दृष्ट्वा हृषितो हृष्टोऽस्मि। तद्विकृतरूपदर्शनजेन भयेन च
प्रव्यथितं व्याकुलीकृतं मनो मे। अतस्तदेव प्राचीनमेव मम प्राणापेक्षयापि
प्रियं रूपं मे दर्शय। हे देव हे देवेश; हे जगन्निवास; प्रसीद
प्राग्रूपदर्शनरूपं प्रसादं मे कुरु।
