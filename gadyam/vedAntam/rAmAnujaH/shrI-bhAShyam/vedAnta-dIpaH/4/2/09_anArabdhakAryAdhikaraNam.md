+++
title = "09 अनारब्धकार्याधिकरणम्"

+++
अनारब्धकार्ये एव तु पूर्वे तदवधेः। ॥4.1.15॥  
अनारब्धकार्ये एव तु पूर्वे तदवधेः ।।  
विद्योत्पत्तेः पूर्वकृतयोः पूण्यपापयोरविशेषेण विनाशः, उतानारब्धकार्ययोरेवेति संशयः । सर्वे पाप्मानः प्रदूयन्त इति   
विशेषाभावादविशेषेणेति पूर्वःपक्षः । राद्धान्तस्तु- तस्य तावदेवचिरं यावन्न विमोक्ष्ये अथ सम्पत्स्य   
इत्युत्पन्नविद्यस्यापि   
शरीरमोक्षावधित्वश्रुतेः, सर्वविनाशे शरीरस्थित्यनुपपत्तेश्चानारब्धकार्ययोरेव विनाशः । सूत्रं च व्याख्यातम् ।।