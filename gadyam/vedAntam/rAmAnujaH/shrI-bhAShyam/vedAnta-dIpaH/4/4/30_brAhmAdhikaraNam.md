+++
title = "30 ब्राह्माधिकरणम्"

+++
ब्राह्मेण जैमिनिरुपन्यासादिभ्यः। ॥4.4.5॥  
किं जीवस्य स्वाभाविकं रूपमहतपाप्मत्वादिदुणकम्, उत चैतन्यमात्रम्, उतोभयमिति संशयः। अपहतापाप्मत्वादिगुणकमिति प्रथमः पक्षः, * य आत्माऽपहतपाप्मा * इति प्रतिपादनात्। चैतन्यमात्रमिति द्वितीयः पक्षः, * एवं वा अरेऽयमात्माऽनन्तरोऽबाह्यः कृत्स्नः" गुणकत्वप्रतिपादनादविरोधाच्चोभयं स्वरूपम्। न च * विज्ञान घन एव * इत्यवधारणात्। राद्धान्तस्तु-- ज्ञानसवरूपस्यैवापहतपाप्मत्वादिगुणकत्वप्रतिपादनादविरोधाच्चोभयं" स्वरूपम्। नच * विज्ञानघन एवेत्यवधारणं गुणान्तरासहम्, यथा सैन्धवघनस्य* रसघन एवेत्यवधारणेऽपि रसाश्रयद्रव्यं रूपस्पर्शादिगुणआन्तरं" च सहते, *रसघनएवेत्यवधारणं तु रसवद्द्रव्यान्तरस्वभावव्यावृत्तिपरम्, द्रव्यान्तराणां हि स्वैकदेशे रसवत्त्वम्, सैन्धवघनस्य तु सर्वत्र एवमत्रापि जडवस्तुव्यावृत्तस्वस्वभावस्य सगुणस्यात्मनः स्वप्रकाशतावधारणं *विज्ञानघ एवेति क्रियते।। सूत्रार्थस्तु -- ब्राह्मणे अपहतपाप्मत्वादिना स्वरूपाविर्भावः। अपहतपाप्म्तवादयो दहरवाक्ये ब्रह्मगुणाश्श्रुताः। उपन्यासादिभ्यः" -- तेषां ब्रह्मगुणानां प्रत्यगात्मन्यपि *य आत्माऽपहतपाप्मा*इत्यादनोपन्यासात्। आदिशब्दात् *जक्षत्क्रीडन्रममाणः*इत्यादिभ्योऽपि सत्यसङ्कल्पत्वादयोऽवगम्यत इति जैमिनिराचार्यो मन्यते।।

चितितन्मात्रेण तदात्मकत्वादित्यौडुलोमिः। ॥4.4.6॥  
चैतन्यमात्रेण स्वरूपाविर्भावः, *विज्ञानघन एवेति तदात्मकत्वावधारणादित्यौडुलोमिराचार्यो मन्यते।।

एवमप्युपन्यासात् पूर्वभावादविरोधं बादरायणः। ॥4.4.7॥  
एवं -- विज्ञानस्वरूपस्यैव, स्वप्रकाशस्वरूपस्यैव पूर्वेषाम् -- अपहतपाप्मत्वादिसत्यसङ्कल्पत्वपर्यन्तानामपि *य आत्माऽपहचपाप्मा*इत्युपन्यासात्सद्भावावगमादुभयोस्स्वरूपयोरविरोधं" भगवान्बादरायणो मन्यते। उभयश्रउत्यवगतस्येतरविरोधाभावान्नान्यतरबाधे प्रमाणमस्तीत्यभिप्रायः।।