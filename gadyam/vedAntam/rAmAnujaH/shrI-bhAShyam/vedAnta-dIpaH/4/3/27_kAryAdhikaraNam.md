+++
title = "27 कार्याधिकरणम्"

+++
कार्यं बादरिरस्य गत्युपपत्तेः। ॥4.3.6॥  
किमर्चिरादिको गणः कार्यं हिरण्यगर्भमुपासीनान्नयति उत परं ब्रम्होपसीनान् अथपरं ब्रम्होपासीनान् प्रत्यगात्मानं ब्रम्हात्मकतयोपासीनांश्चेति संशयः कार्यं हिरण्यगर्भमुपासीनानिति पूर्वः पक्षः तेषामेव गत्युपपत्तेः । न हि परिपूर्णं सर्वगतं परं ब्रम्हेपासीनानां तत्प्राप्तये गतिरूपपद्यते, नित्यप्रप्तत्वात् । अविद्यानित्तिरेव हि कार्या परमेवोपासीनानित्यपरः" पक्षः, *स एनान्ब्रह्मगमयतीति ब्रह्मशब्दस्य तत्रैव मुख्यत्वात्। अविद्यानिवृत्तेः फलाभिसन्धिरहितयज्ञाद्यपेक्षत्वात् श्रवणाद्यपेक्षावच्च गतिश्रुत्या देशविशेषआपेक्षआ च विद्यत इति निश्चीयते। राद्धान्तस्तु -- परमुपासीनान्यन्यान्यपि नयति, *तद्य इत्थं विदुर्ये चेमेऽरण्ये श्रद्धा तप इत्युपासते तेर्चिषमभिसंभवन्ति*इति पञ्चाग्निविदां परं ब्रह्मोपासीनानां चार्चिरादिगतिश्रुतेः। पञ्चाग्नविदो हि प्रकृतिविमुक्तब्रह्मात्मकात्मस्वरूपविदः। तेच तत्प्राप्त्य पुनर्न निवर्तन्ते। परं ब्रह्मोपासीनास्तु यथआवस्थितं परिपूर्णं परं ब्रह्मैव प्राप्य पुनर्न निवर्तन्ते। *तद्य इत्थं विदुर्येचेमेऽरण्ये श्रद्धा तप इत्युपासते तेऽर्चिषमभिसंभवन्ति*इत्युभयविधान्भेदोपादायार्चिरादिश्रुतेरपुनरावृत्तिश्रुतेश्चैवमिति निश्चीयते।। सूत्रार्थस्तु -कार्यं हिरण्यरगर्भमुपासीनमातिवाहिको गणो नयतीति बादरिराचार्यो मन्यते, अस्यैव गत्युपपत्तेः परमुपासीनस्य हि न तत्प्राप्तये गतिरुपपद्यते, सर्वगतत्वात्परस्य ब्रह्मणः।।

विशेषितत्वाच्च। ॥4.3.7॥  
पुरुषोमानव एत्य ब्रह्मलोकान्गमयति*इति*प्रजापतेस्सभां वेश्म प्रपद्ये *इति च प्राप्यस्थानस्यविशेषितत्वाच्च हिरण्यगर्भमुपासीनमेव नयति।।

सामीप्यात्तु तद्व्यपदेशः। ॥4.3.8॥  
एवं निश्चिते सति *स एनान्ब्रह्म गमयतीति हिरण्यगर्भस्य ब्रह्मशब्दव्यपदेशो ब्रह्मसामीप्यात्। *यो ब्रह्माणं विदधाति पूर्वम् *इति प्रथमजत्वेन ब्रह्मसामीप्यं हि विद्यते।।

कार्यात्यये तदध्यक्षेण सहातः परमभिधानात्। ॥4.3.9॥  
हिरण्यगर्भप्राप्तावप्यपुनरावृत्तिरुपपद्यते, कार्यस्य -- हिरण्यगर्भलोकस्यात्यये, तदध्यक्षेण -- हिरण्यगर्भेणाधिकारिकपुरुषेण विदुषा सह परप्राप्त्यभिधानात् *ते ब्रह्मलोके तु परान्तकाले परामृतात्परिमुच्यन्ति सर्वे*इति।।

स्मृतेश्च। ॥4.3.10॥  
*ब्रह्मणा सह ते सर्वे संप्राप्ते प्रतिसञ्चरे। परस्यान्ते कृतात्मानः प्रविशन्ति परं पदम्।।इति स्मृतेश्चावगम्यते।।

परं जैमिनिर्मुख्यत्वात्। ॥4.3.11॥  
परं ब्रह्मोपासीनमेव नयत्यातिवाहिको नयत्यातिवाहिकोगण गण इति जैमिनिराचार्यो मन्यते, * ब्रह्म गमयतीति ब्रह्मशब्दस्य तत्रैव मुखअयत्वात्। * ब्रह्मलोकेन * इति शब्दश्च ब्रह्मैव लोको ब्रह्मलोके इति कर्मधारयपरिग्रहस्यैव न्याय्यत्वादुपपद्यते।एवं निश्चिके सति बहुवचनं" च * अदितिः पाशान् * इतिवदुपपन्नम्।।

दर्शनाच्च। ॥4.3.12॥  
* अस्माच्छरीरात्समुत्थाय परं ज्योतिरिपसंपद्य स्वंन रूपेणाभिनिष्पद्यते * इत्यर्चिरादिना गतस्य परब्रह्मप्राप्तिं दर्शयति च।।

न च कार्ये प्रत्यभिसन्धिः। ॥4.3.13॥  
प्रजापतेस्सभां वेश्म प्रपद्ये * इति प्रत्यभिसन्धिश्च न कार्ये * धूत्वा शरीरमकृतं कृतात्मा ब्रह्मलोकमभिसंभवामि * इत्यकृतं" ब्रह्मलोकमिति तत्रैव विशेषितत्वात्, * यशोऽहं भवामि ब्राह्मणानाम् * इति सर्वात्मभावभिसंधानाच्च।।

अप्रतीकालम्बनान्नयतीति बादरायण उभयथा च दोषात् तत्क्रतुश्च। ॥4.3.14॥  
कार्यमुपासीनानेवेति नायं नियमः, परमेवोपासीनानित्यमपि नियमो न संभवति। कुतः ? उभयथा च दोषात् -- कार्यमुपासीननेवेति नियमे * अस्माच्छरीर्समुत्थाय परं ज्योतिरूपसंपद्य स्वेन पूपेणाभिनिष्पद्यते * इत्यादिकाश्श्रुतयः, * य चेमेऽरण्ये श्रद्धा तपः * इति च प्रकृप्येयुः ; परमेति नियमे * तद्य इत्थं विदुः * इति प्रकृप्येत्। तस्मादप्रतीकालम्बनान्नयतीति भगवान्बादरायणो मन्यते। प्रतीकालम्बनास्तु -- अचिन्मिश्रम्, केवलमचिद्वस्तु च 'सिंहो देवदत्तः ' इतिवत् ब्रह्मदृष्ट्या स्वरूपेण वा तद्वस्तु य उपासते, ते ; अप्रतीकालम्बनाः -- तद्वयतिरिक्ताः। सर्वज्ञं सर्वकारणं सत्यसङ्कल्पं निखइलहेयप्रत्यनीकानवधिकातिशयानन्दस्वरूपं ब्रह्मोपासते ये ये च प्रत्यगात्मनं भूतसूक्ष्मैस्संपरिषअवक्तिं सर्वत्र वर्तमानं भूतसूक्ष्मव्यतिरिक्तं ज्ञानैकस्वरुपं नित्यं निर्विकारं" * य आत्मनि तिष्ठन्नित्यादिनाऽवगतब्रह्मात्मभावं प़ञ्चाग्निवनिद्योदितमुपासते, तानुभयविधान्नयति, * तद्य इत्थं विदुर्ये चेमेऽरण्ये * इत्युभयविषयश्रुतेः। तत्क्रतुश्च -- यथाक्रतुरस्मिंल्लोके पुरुषो भवति तथेतः प्रेत्य भवति * इत्युभयेषामेवापुनरावृत्तिस्संभवति। अचिन्मिश्रं केवलमचिद्वस्तु चोपासीनानां तत्क्रतुन्यायादेव पुनरावृत्तिरवर्जनीया।।

विशेषञ्च दर्शयति। ॥4.3.15॥  
प्रतीकाद्युक्तलक्षणमचिन्मिश्रं केवलमचिद्वस्तु चोपासीनानां सर्वेषां गत्यनपेक्षं परिमितफललिशेषं च दर्शयति श्रुतिः -- * यावन्नाम्नो गतं तत्रास्य यथाकामचारो भवति * इत्यादिका। अतः * ब्रह्मणा सह ते सर्वे * इति वचनं नार्चिरादिना गतानां गतिप्रकारविषयम्; अर्चिरादिना गतानां देहावसानसमय एव सुकृतदुष्ककृतयोर्हानाद्धिरण्यलोकावाप्तितद्वनासतत्रस्थभोगानुभवहेत्वभावात्, तत्करतुन्यायविरोधात्, तदानीमेव ब्रह्मप्राप्तिश्रुतिविरोधाच्च्। * ब्रह्ममा सह ते सर्वे * इति वचनं तु पुण्यकर्मविशेषेण हिरण्यगर्भलोकं प्राप्तानां * तदुपर्यरि बादरायणः * इति न्यायेन तत्रैव निष्पन्नविद्यानां गति प्रकारविषयम्। * ते ब्रह्मलोके * इति तु ब्रह्मलोकशब्दस्य कर्मधारयवृत्त्या ब्रह्मविशयत्वात् ब्रह्मण्युपास्ये वर्तमानाः परान्तकाले चरमदेहावसानसमये परामृतात् -- परस्माद्ब्रह्मण उपासनप्रीताद्धेथोः, परिमुच्यन्ति सर्वे सर्वस्माद्बन्धाद्विमुच्यन्त इति * वेदान्तविज्ञानसुनुश्चितार्थाः * इति प्रकरणादवगम्यते। * तद्य इत्थं विदुरिति प़ञ्चाह्िविदां ब्रह्मप्राप्त्यपुनरागवृत्तिश्रवणात्तत्क्रतुन्याचिद्वियुक्तब्रह्मात्मकात्मस्वरूपोपासनं विवक्षितमिति निश्चीयते। तथैव तत्र श्रुतिरपि * इति तु पञ्चम्यामाहुतावापः पुरुषवचसो भवन्ति * इति * रमणीयचरणाः * इति च कर्महेतुकमनुष्यादिभावोऽपामेव भूतान्तरसंसृष्टानामिति चिदचिद्विवेकं प्रतिपाद्य * तद्य इत्थं विदुः * इति भूतसूक्ष्मव्यतिरिक्तात्मस्वरूपोपासनमेव विदधाति।। इति श्रीभाष्यवद्रामानुजविरचिते श्रीवेदान्तदीपे चतुर्थस्याध्यायस्य तृतीयपादः।।