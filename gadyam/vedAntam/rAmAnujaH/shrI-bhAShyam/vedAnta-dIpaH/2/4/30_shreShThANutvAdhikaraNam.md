+++
title = "30 श्रेष्ठाणुत्वाधिकरणम्"

+++
अणुश्च ॥2.4.12॥  
किमयं प्राणस्सर्वगतः, उताणुरिति संशयः । सर्वगत इति पूर्वः पक्षः, *सम एभिस्त्रिभिर्लोकैस्समः* इत्यादिना प्राणस्यानन्त्यव्यपदेशात् । राद्धान्तस्तु - *तमुत्क्रामन्तं प्राणोऽनूत्क्रामति* इत्युत्क्रान्तिवचनादिन्द्रियवत्प्राणश्चाणुः । एवमणुत्वे निश्चिते सति सर्वस्य प्राणायत्तस्थितित्वेन वैभववादः । सूत्रमपि व्याख्यातम् ।   
इति श्रेष्ठाणुत्वाधिकरणम् ॥