+++
title = "19 कार्याख्यानाधिकरणम्"

+++
॥ कार्याख्यानाधिकरणम् ॥  
सू - कार्याख्यानादपूर्वम् ॥ (3-3-18) ॥  
"यो ह वै ज्येष्ठं च श्रेष्ठं च वेद" इति प्राणविद्यां विधायापां प्राणवासस्त्वमुक्त्वा "तस्मादेवंविदशिष्यन्नाचामेदशित्वा चाचामेदेतदेव (एतमेव M2,pr.) तदनमनग्नं कुरुते" इत्याचमनस्य (स्याप्याचार A1) सदाचारप्राप्तत्वादाचमनमनूद्याचमनीयानामपां प्राणवासस्त्वानुसंधानमप्राप्तं विधीयत इति युक्तम् । अप्राप्तस्यैव विधेयतया ख्यापनादत्रानुवादसरूपो (अनुवादत्वरूपः M2.) विधिः कल्प्यत इत्यर्थः ॥