+++
title = "21 सम्बन्धाधिकरणम्"

+++
॥॥ सम्बन्धाधिकरणम् ॥  
सू - सम्बन्धादेवमन्यत्रापि ॥ (3-3-20) ॥  
"य एष एतस्मिन्मण्डले पुरुषो यश्चायं दक्षिणेऽक्षन्" इत्युपक्रम्य सत्यस्य ब्रह्मण आदित्यमण्डलेऽक्षिणि चोपास्यत्वमुक्त्वा "तस्योपनिषदहरित्यधिदैवतम्" "तस्योपनिषदहमित्यध्यात्मम्" इति द्वे रहस्यनामनी आम्नायेते । उभयत्रैकस्यैवोपस्यस्य संबन्धाद्विद्यैक्यमित्यु भयत्रोभे नामनी ॥

सू - न वा विशेषात् ॥ (3-3-21) ॥   
नैतत्; आदित्यादित्याक्षिस्थानसंबन्धभेदादुपास्य,विद्याभेद इति तत्र (तत्र omitted A1.) नियते नामनी ॥

सू - दर्शयति च ॥ (3-3-22) ॥   
दर्शयति च श्रुतिर्विद्याभेदं "तस्यैतस्य तदेव रूपं यदमुष्य रूपम्" इति रूपातिदेशं ब्रवीति (ब्रुवती) ॥