+++
title = "20 समानाधिकरणम्"

+++
॥ समानाधिकरणम् ॥6॥  
सू - समान एवं चाभेदात् ॥ (3-3-19) ॥   
अग्निरहस्ये बृहदारण्यके चाम्नाता शाण्डिल्यविद्या । एकत्र "स आत्मानमुपासीत मनोमयं प्राणशरीरं भारूपं सत्यसंकल्पमाकाशात्मानम्" इति । इतरत्र "मनोमयोऽयं पुरूषो भाः सत्यं तस्मिन्नन्तर्हृदये यथा ब्रीहिर्वा यवो वा स एष सर्वस्य वशी सर्वस्येशानः सर्वस्याधिपतिः सर्वमिदं प्रशास्ति" इति । उभयत्र मनोमयत्वादिके समाने सति वशित्वादेः सत्यसंकल्पत्वविततिरूपेणाभेदाद्विद्यैक्यम् (ऐक्यम् M1,pr) ॥