+++
title = "36 अङ्गावबद्धाधिकरणम्"

+++
अङ्गावबद्धास्तु न शाखासु हि प्रतिवेदम् ।। 53 ।।   
उद्गीथादिक्रत्वङ्गाश्रया उपासना यासु शाखासु श्रूयन्ते, तास्वेव कार्या इति (नेहास्ति M.1.)न ह्यस्ति नियामकम् । अत उद्गीथानुबन्धित्वात् प्रतिशाखं कार्याः ।।

मन्त्रादिवद्वाविरोधः ।। 54 ।।   
वा शब्दोऽवधारणे । यथा क्रत्वङ्गभूतानां मन्त्राणामेकैकशाखागतानामपि सर्वषाखागतक्रत्वन्वये न विरोध ः, (क्रत्वन्वयेनाविरोधः pr.)तद्वदिहापि ।।