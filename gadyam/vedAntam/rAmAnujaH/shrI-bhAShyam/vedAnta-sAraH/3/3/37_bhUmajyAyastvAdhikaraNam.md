+++
title = "37 भूमज्यायस्त्वाधिकरणम्"

+++
भूम्नः क्रतुवज्जयायस्त्वम् ; तथाहि दर्शयति ।। 55 ।।   
वैश्वानरविद्यायां त्रैलोक्यशरीरतयोपास्यस्य वैश्वानरात्मनः स्वर्लोकादिपृथिव्यन्तानां (मूर्धादिपादान्तानाम् A.1.)मूर्धादिपादपर्यन्तावयवत्वभिधाय "यस्त्वेतमेवं प्रादेशमात्रमभिविमानमात्मानं वैश्वानरमुपास्ते स सर्वेषु " इत्यादिना ब्रह्मानुभवः फलं चाभिहितम् । तत्र मूर्धाद्यवयवोपासनात् भूम्नः समस्तोपासनस्य ज्यायस्त्वं प्रामाणिकत्वमस्ति, तत्रैव च क्रताविव द्रष्टव्यम् । यथा "वैश्वानरं द्वाशकपालं निर्वपोत्पुत्रे जाते" इत्युक्त्वा "यदष्टाकपालो भवति " इत्यादौ। तथा समस्तोपासनस्यैव श्रैष्ठ्यं दर्शयति श्रुतिः "दिवमेव भगवो राजन्" इत्यवयवोपासनेऽभिहिते "मर्धा ते व्यपतिष्यद्यन्मां नागमिष्यः" इत्यादिनानर्थं ब्रवती।।