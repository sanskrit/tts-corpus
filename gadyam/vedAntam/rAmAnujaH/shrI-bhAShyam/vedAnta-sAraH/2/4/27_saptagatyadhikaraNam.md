+++
title = "27 सप्तगत्यधिकरणम्"

+++
२७२। सप्तगतेर्विशेषितत्वाच्च ॥   
सप्तैवेन्द्रियाणि । सप्त प्राणाः, यदा पञ्चावतिष्ठन्ते ज्ञानानि मनसा सह । बुद्धिश्च इति सप्तानामेव सहगतेस्तेषामेव योगे विशेषितत्वाच्च ॥४॥

२७३। हस्तादयस्तु स्थितेऽतो नैवम् ॥   
हस्तादयोऽपीन्द्रियाणि, जीवे देहान्तरवस्थिते उपकारकत्वाविशेषात्; अतो न सप्तैव; अपि त्वेकादश, दशेमे पुरुषे प्राणा आत्मैकादशः, इन्द्रियाणि दशैकं च इति श्रुतिस्मृतिभ्याम्, बुद्ध्यादयः मनोवृत्तिभेदाः । सप्तानां गतिश्रवणं विशेषणं  
च तेषां प्राधान्यात् ॥५॥   
इति सप्तगत्यधिकरणम् ॥२॥