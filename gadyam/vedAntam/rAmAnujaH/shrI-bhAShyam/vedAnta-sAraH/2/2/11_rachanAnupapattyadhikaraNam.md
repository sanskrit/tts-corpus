+++
title = "11 रचनानुपपत्त्यधिकरणम्"

+++
१७५। रचनानुपपत्तेश्च नानुमानं प्रवृत्तेश्च - दार्वादेरचेतनस्य रथप्रासादादिनिर्माणे  
तदभिज्ञानधिष्ठितस्य रचनानुपपत्तेश्च तज्ज्ञाधिष्ठितस्य रचनाप्रवृत्तेश्च अनुमानगम्यं प्रधानमचेतनं  
प्राज्ञानधिष्ठितं न जगत्कारणम्॥१॥

१७६। पयोम्बुवच्चेत्तत्रापि - यथा पयः अम्बु च दध्यादिभावेऽनपेक्षं, तद्वत्प्रधानमपीतिचेत्,  
तत्राप्युक्त एव हेतुः, तस्यापि पक्षीकृतत्वात्॥२॥

१७७। व्यतिरेकानवस्थितेश्चानपेक्षत्वात् - प्राज्ञाधिष्ठितत्वानपेक्षत्वेन सर्वदा सृष्टिप्रसङ्गाच्च  
न प्रधानं कारणम्॥३॥

१७८। अन्यत्राभावाच्च न तृणादिवत् - क्षीरीभवद्धेनूपयुक्ततृणादिवत् प्रधानमपीति न युक्तं  
वक्तुम्, अनडुहा(दा)दिष्वदर्शनात्, तद्धि प्राज्ञाधिष्ठितम्॥४॥

१७९। पुरुषाश्मवदिति चेत्तथाऽपि - पुरुषः स्वसन्निधानात्प्रधानं प्रवर्तयति अन्धपङ्गु  
पुरुषवत्, अश्मवत् - अयस्कान्ताश्मवदिति न प्राज्ञापेक्षेति चेत्, न, तथाऽपि न प्रधानप्रवृत्ति-  
संभवः, अविकृतत्वात्पुरुषस्य, पङ्ग्वन्धादेः मार्गोपदेशदेशान्तरगमनादिः कादाचित्को विकारोऽस्ति॥५॥

१८०। अङ्गित्वानुपपत्तेश्च - गुणानामुत्कर्षापकर्षरूपाङ्गाङ्गिभावाद्धि जगत्प्रवृत्तिः,  
प्रतिसर्गावस्थायां साम्यावस्थानां वैषम्यकृताङ्गाङ्गित्वानुपपत्तेश्च न जगदारम्भः॥६॥

१८१। अन्यथाऽनुमितौ च ज्ञशक्तिवियोगात् - ज्ञस्य या शक्तिः, तद्वियोगात्, ज्ञातृत्व-  
शक्तिवियोगादित्यर्थ:। उक्तप्रकारव्यतिरिक्तप्रकारेण प्रधानानुमितौ च प्रधानस्य ज्ञातृत्वशक्तिवियोगात्  
रचनानुपपत्त्यादयो दोषास्तदवस्थाः॥७॥

१८३। विप्रतिषेधाच्चासमञ्जसम् - पुरुषस्य द्रष्टृत्वभोक्तृत्वनिर्विकारत्वादिविरुद्धसहस्राभ्युपगमाच्च  
असमञ्जसं कापिलमतम्॥९॥ इति रचनानुपपत्त्यधिकरणम् ॥ १ ॥

१८३। विप्रतिषेधाच्चासमञ्जसम् - पुरुषस्य द्रष्टृत्वभोक्तृत्वनिर्विकारत्वादिविरुद्धसहस्राभ्युपगमाच्च  
असमञ्जसं कापिलमतम्॥९॥ इति रचनानुपपत्त्यधिकरणम् ॥ १ ॥