+++
title = "36 अङ्गावबद्धाधिकरणम्"

+++
"ओमित्येतदक्षरमुद्गीथमुपासीत" "लोकेषु पञ्चविधं सामोपासीत" "उक्थमुक्थमिति वै प्रजा वदन्ति तदिदमेवोक्थमियमेव पृथिवी" "अयं वा व लोक एषोऽग्निचितः" इत्येवमाद्याः क्रत्वङ्गाश्रया उपासना भवन्ति । ताः किं यासु शाखासु श्रूयन्ते, तास्वेव नियताः? उत सर्वासु शाखासु उद्गीथादिषु सम्बध्यन्त इति विचारः । सर्ववेदान्तप्रत्ययत्वे स्थित्रेपि प्रतिवेदं स्वरभेदादुद्गीथादयो भिद्यन्त इति तत्र तत्र व्यवतिष्ठेरन्निति युक्त्ता शङ्का । किं युक्त्तम्- व्यवतिष्ठेरन्निति । कुतः "उद्गीथमुपासीत" इति सामान्येनोद्गीथसम्बन्धितया श्रुतायास्तस्यामेव शाखायां स्वरविशेषयुक्त्तस्योद्गीथविशेषस्य सन्निधानात्तस्मन्नेव विशेषे पर्यवसानं युक्त्तमिति एवमाद्यास्तास्वेव शाखासु व्यवतिष्ठेरन्निति ।।

एवं प्राप्ते प्रचक्ष्मह- अङ्गावबद्धास्त्विति । तु शब्दः पक्षं व्यावर्त्तयति, न ह्युद्गीथाद्यङ्गाववद्धा उपासनास्तास्वेव शाखासु व्यवतिष्ठेरन्, अपि तु प्रतिवेदं सम्भध्येरन्, सर्वासु शाखास्वित्यर्थः । हि शब्दो हेतौ यस्माच्छ्रुत्यैवोद्गीथाद्युङ्गमात्राववद्धा।, तस्मात् यत्रोद्गीथादयस्तत्र सर्वत्र सम्बध्येरन् । यद्यपि स्वरभेदेनोद्गीथव्यक्त्तयो भिद्यन्ते । तथाऽपि सामान्येनोद्गीथश्रुत्या सर्वा व्यक्त्तयः सन्निहिता इति न क्कचिद्व्यवस्थायां प्रमाणमस्ति । सर्वशाखाप्रत्ययन्यायेन च सर्वासु शाखासु क्रतुरेकः ।अतः सर्वासु शाखास्वेकस्य क्रतो सन्निधानात् क्रत्वङ्गभूतोद्गीथादयोऽपि सन्निहिता इति नैकस्य सन्निधिविशेषोऽस्तीति न व्यवस्था ।। 53 ।।

वाशब्दश्चार्थे, आदिशब्देन जातिगुणसङ्खयासादृश्यक्रमद्रव्यकर्माणि गृह्यन्ते, यथा मन्त्रादीनामेकैकशाखास्वाम्नातानामपि शेषिणः क्रतोः सर्वशाखास्वेकत्वेन यथायथं श्रुत्यादिभिः सर्वासु शाखासु विनियोगो न विरुध्यते; तद्वदिहाप्यविरोधः ।। 54 ।।

।। अङ्गाववद्धाधिकरणं समाप्तम् ।।