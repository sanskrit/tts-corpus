+++
title = "१५ तुलामासपूजाविधिपटलः"

+++
अन्नपूजाविधिं वक्ष्ये तुलामासे प्रयत्नतः  
हेमशालिमहाशालिसौगन्धिकमथोत्तमम् १  
तारवत्तण्डुलं ग्राह्य भारादिनवभारकम्  
स्थालीपाकक्रमेणैव तण्डुलं पाचयेद्बुधः २  
तदन्नं द्विविधं प्रोक्तं तल्लिंगं पूर्ववद्भवेत्  
अन्नाभिषेकमेवं तु मानुषेषु विशेषतः ३  
के सरिपद्मकु ण्डं च सबन्धतिलकं मतम्  
पाद्यमाचमनं चार्घ्यं मेघके सरमेव च ४  
सर्षपं लोहमुदकं चित्रवस्त्रं च कल्पयेत्  
गन्धद्रव्यं भ्रममतं भूषणं चेन्द्रनीलकम् ५  
रक्तमन्दारपुष्पं च कु टजं पत्रमेव च  
मधु कु ष्ठं गुलं चैव धूपद्रव्यमिति स्मृतम् ६  
दीपं पंचशतं चैव तृणतण्डुलमेव च  
ममथं चेन्धनं चैव होमसंख्या चतुश्शतम् ७  
पानीयं पक्वसलिलं चन्द्रादिमुखवासकम्  
राजं कु र्जरिसंयुक्तं वर्धनीनृत्तमेव च ८  
तालं दर्पणमेवं तु पत्रं तु गिरिधातकी  
रुद्रमूर्तिमनुं चैव शेषं पूर्ववदेव हि ९  
सर्ववाद्यसमायुक्तं सर्वं पूर्ववदाचरेत्  
मध्याह्नयजने काले अन्नलिंगं विसर्जयेत् १०  
जलमध्ये विनिक्षिप्य तत्कु म्भैरभिषेचयेत्  
संध्याशेषं तु विधिवत्प्रार्थयेत्तद्गुरूत्तमः ११  
अन्नपूजाविधिः प्रोक्तो दीपपूजाविधिं शृणु  
इति तुलामासपूजाविधिपटलः ३२  
