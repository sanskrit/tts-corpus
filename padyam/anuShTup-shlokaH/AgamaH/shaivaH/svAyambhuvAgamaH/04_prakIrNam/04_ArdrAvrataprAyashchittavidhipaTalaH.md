+++
title = "०४ आर्द्राव्रतप्रायश्चित्तविधिपटलः"

+++
अतः परं प्रवक्ष्यामि प्रायश्चित्तविधिं शृणु  
आर्द्रमासविहीने च घटिका हीननाडिके १  
मासपक्षवारादि विपरीतं च संग्रसेत्  
सस्यानां नाशनं प्रोक्तं भोगजानां तु नाशनम् २  
महाभिषेकः कर्तव्यो रुद्रमन्त्रं शतं जपेत्  
शान्तिहोमं ततः कृ त्वा पूर्ववद्व्रतमाचरेत् ३  
स्नानकार्यविहीनं च रक्षाबन्धविहीनकम्  
होमकर्मविहीनं च रक्षाबन्धविहीनकम् ४  
होमर्कर्मविहीनं च द्रव्यसंपातहीनकम्  
ईतिदोषविवृध्यर्थं तद्दोषशमनाय च ५  
मूलमन्त्रं शतं जप्त्वा शान्तिहोमं तु कारयेत्  
पुनः कर्म समारभ्य यावत्कर्म समाचरेत् ६  
स्थण्डिलस्य विहीनं च पायसा पूपहीनकम्  
मन्त्रहीनं क्रियाहीनं द्रव्यहीनं तथा भवेत् ७  
क्रमस्य विपरीतं च राष्ट्रदुर्भिक्षमेव च  
मूर्तिहोमं ततः कृ त्वा पयसा स्नापयेच्छिवम् ८  
मूलमन्त्रं शतं जप्त्वा पूर्वमेव समाचरेत्  
डोलारोहणहीनं च प्रदक्षिणविहीनकम् ९  
वेदघोषविहीनं च नृत्तवाद्यविहीनकम्  
दीपहीनं च तत्काले श्लोकादीनां च हीनकम् १०  
गौरीबीजं शतं जप्त्वा शेषकर्माणि योजयेत्  
शूद्रादि स्पर्शनं कर्तुः तत्र स्नपनमाचरेत् ११  
मर्त्या शृंगादि हीनं च चाग्निना के शहीनके  
उत्तरास्य विहीनं च शान्तिहोमं समाचरेत् १२  
तद्बीजेन शतं जप्त्वा प्रायश्चित्तमिहोच्यते १३  
इति स्वायंभुवे आर्द्राव्रतप्रायश्चित्तविधिपटलः २१  