+++
title = "०४ मृत्युंजयविधिपटलः"

+++
अथ वक्ष्ये विशेषेण मृत्युंजयविधिं शृणु  
जन्मान्तरकृ तात्पापादपमृत्युर्विनश्यति १  
अपमृत्युविनाशार्थं क्रियतेऽथ व्रतं मया  
कालाग्निगृहदेवेशं पूजयेत्तु गुरूत्तमः २  
शान्तिः स्यात्संपदं प्राप्य चिरं कालमवर्धतम्  
पूजाक्रमं कथं देव द्रव्यं मंत्रं कथं प्रभो ३  
ईश्वर उवाच  
कर्तुर्जन्मदिने वापि रुद्रश्रवण एव च  
पर्वद्वये च संक्रान्तौ सर्वमासे प्रशस्यते ४  
त्रिपंचसप्तदिवसा उत्तमा मध्यमाधमा  
निश्चित्य दिवसात्पूर्वे प्रातस्संध्यावसानके ५  
देशिकः सकलीकृ त्य स्वगुरुं पूजयेद्बुधः  
अभीष्टं प्रार्थयित्वा तु गणेशं पूजयेत्क्रमात् ६  
गन्धतैलेन संस्नाप्य पंचगव्यामृतादिभिः  
इक्षुसारं पयः स्नाप्य नवकं स्नापयेद्गुरुः ७  
मंत्रान्नं मंत्रपुष्पं च मूलमंत्रेण दापयेत्  
देवदक्षिणदिग्भागे प्रपां कृ त्वा विचक्षणः ८  
मृत्पात्रे जलमापूर्य कर्पूरेण विमिश्रयेत्  
पूर्वास्यश्चोत्तरास्यो वा तर्पयेन्मूलमंत्रतः ९  
अष्टोत्तरशतं ज्ञेयं नैवेद्यं पूर्ववद्भवेत्  
कु ण्डे वा स्थण्डिले वापि होमं कु र्याद्यथाविधि १०  
नालिके रं गुलं चैव कदलीफलमेव च  
तण्डुलं तिलमिश्रं च तत्तत्संख्या च होमयेत् ११  
वह्निस्थदेवमादाय तद्बिम्बे योजयेत्सुधीः  
धूपदीपसमायुक्तं उपचाराणि पूर्ववत् १२  
मया कृ तं च यत्कर्म निविघ्ना त्वं प्रसीद मे  
भस्मानं दापयेत्तत्र स्तोत्रं कु रु यथेप्सितम् १३  
एवं गणेशपूजां च पूर्ववन्नित्यमेव च  
देवाग्रे चैव कर्तव्यं सौरपूजां पुरोक्तवत् १४  
प्रातस्सन्ध्यावसाने तु देशिकस्सकली कृ तः  
विघ्नेशं पूजयित्वा तु संकल्पमिति बुद्धिमान् १५  
पुण्याहं वाचयेत्पश्चात् पंचगव्यं च साधयेत्  
पंचामृतं ततो स्थाप्य स्नानद्रव्याणि साधयेत् १६  
ऋगाद्यध्ययनं कु र्यात् चतुर्दिक्षु जपं कु रु  
वारैरंगारगाद्यैश्च तत्कर्तेस्तु रगादिभिः १७  
तत्तन्मन्त्रं जपेद्धीमान् तत्तद्ध्यानमनुस्मरन्  
विभवाद्यनुसारेण स्नपनं कारयेत्सुधीः १८  
नीलोत्पलं च दान्तं च बिल्वपत्रं च मिश्रकम्  
सुगन्धान्यन्यपुष्पाणि एकपात्रे सुपूरयेत् १९  
शुचिवोयं जपेद्धीमान् पंचविंशतिसंख्यया  
द्वारपूजां ततः कृ त्वा लिङ्गशुद्धिं समाचरेत् २०  
स्नानकाले विशेषेण मृत्युंजयं स्मरेद्गुरुः  
आत्वाह ++ मित्यादि भूसुरेण जपेत्सुधीः २१  
कालाग्निग्रहमूलेन स्नपनं कारयेत्प्रभुम्  
मन्त्रान्नं मन्त्रपुष्पं च तन्मन्त्रेणैव दापयेत् २२  
कृ ष्णवस्त्राद्यलंकृ त्य सुगन्धादीनि लेपयेत्  
महाहविः क्रमेणैव नैवेद्यं च निवेदयेत् २३  
दक्षिणे पश्चिमे वापि उत्तरे वाग्रके ऽपि वा  
द्विहस्तं वा त्रिहस्तं वा कु ण्डं प्रागुक्तवत्कु रु २४  
तत्पात्रे जलमापूर्य त्रिपाद्युपरि विन्यसेत्  
कुं कु मागरुकर्पूरतज्जले मिश्रमेव च २५  
सुगन्धिपुष्पैरभ्यर्च्य अमृतं भावयेच्छतम्  
सहस्रमर्धमर्धं वा तर्पयेत्कालमंत्रकम् २६  
ततो होमं प्रकर्तव्यं अग्निकार्योक्तमार्गतः  
कालनिग्रहदेवेशं उमेशं संप्रपूजयेत् २७  
आश्वत्थसमिदाज्यं तु कृ सरं गुलमेव च  
तण्डुलं नालिके रं च इक्षुखण्डं गुलं तथा २८  
कदलीफलं च पनसं सर्वद्रव्यं चरुं हुनेत्  
तर्पणात्त्रिगुणाधिक्यं द्रव्यं प्रति विशेषतः २९  
कालनिग्रहमूलं च कालमूर्तेश्च मूलकम्  
मृत्युंजयद्वयं चैव शुचिवोहं त्रियक्षरम् ३०  
त्रिपंचाष्टनवं चैव एकाक्षरक्रमेण तु  
पूर्णाहुत्यन्तमेव स्यात् प्रायश्चित्तं हुनेत्क्रमात् ३१  
वह्निस्थदेवमादाय मूललिंगे सुयोजयेत्  
निरोधार्घ्यं प्रकर्तव्यं नित्योत्सवमथाचरेत् ३२  
देशिकस्याज्ञया चैव कर्ता पुष्पं प्रगृह्य च  
मृत्युंजयेन वाभ्यर्च्य अष्टाधिकशतं स्मरेत् ३३  
तदन्ते धूपदीपं च उपचाराणि पूर्ववत्  
सर्ववाद्यसमायुक्तं कु रवशब्दसमन्वितम् ३४  
तत्र देवेशमाराध्य अपमृत्युविनाशनम्  
इति विज्ञाप्य देवेशं तत्प्रसादं प्रगृह्य च ३५  
आचार्यं पूजयेत्पश्चाद् वस्त्रहेमांगुलीयकैः  
गोभूमिसहिरण्यं च आचार्याय प्रदापयेत् ३६  
हुतभस्म गृहीत्वा तु तद्भस्म दापयेत्ततः  
चण्डेश्वरं समभ्यर्च्य यथा शक्ति जपेद्बुधः ३७  
यदुक्तं कारयेद्धीमान् तच्छेषं कामिकोक्तवत्  
इहलोके सुखं प्राप्य सोऽन्ते सायुज्यमाप्नुयात् ३८  
मृत्युंजयविधिः प्रोक्तो +++++  
इत्युत्तरस्वायंभुवे मृत्युंजयविधिपटलः ५  
