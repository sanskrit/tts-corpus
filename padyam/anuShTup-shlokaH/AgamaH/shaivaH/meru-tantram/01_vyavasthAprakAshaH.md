+++
title = "०१ व्यवस्थाप्रकाशः"

+++
अथ मेरुतन्त्रं प्रारभ्यते ।   
  
ययाऽसत्सदिवाभाति न च भाति कदापि सत् । यस्मिञ्ज्ञाते न सा   
भाति तस्यै तस्मै नमोनमः ॥ १ ॥   
  
जलन्धरेण विजिते सुरासुरनरेऽखिले । सुक्ष्मरूपेण ते सर्वे   
महेशं शरणं गतः ॥ २ ॥   
  
दिव्यन्यब्दसहस्राणि समाधिस्थं विलोक्य तम् । प्रार्थिता   
चार्चिता तैस्तु वामदक्षिणमार्गिभिः ॥ ३ ॥   
  
अम्बा तदा बोधयुता नत्वा तं संव्यजिज्ञपत् । ध्यायन्ति   
विधिहर्याद्यास्त्वां त्वं ध्यायसि कं पुनः ॥ ४ ॥   
  
मां वदन्ति परां शक्तिं त्वां वदन्ति परं शिवम् । आवयोरपि   
किं ध्येयं तत्त्वं मे कृपया वद ॥ ५ ॥   
  
इति श्रुत्वा वचस्तस्वाः स्मित्वा किञ्चिन्महेश्वरः । उपवेश्य   
विधीन्द्रादीन्वाक्यमेतदुवाचह ॥ ६ ॥   
  
सदाशिव उवाच ।   
  
नराणां परमं वृद्धेरयुस्सौर्यश्शतं समाः । तदब्दं   
देवयोनीनां दिनमायुश्च तच्छतम् ॥ ७ ॥   
  
वृद्ध्यते परमं तस्य मानं कलियुगस्य तत् । धर्मार्धं   
सार्धं सम्पूर्णं धर्मशास्त्र प्रमणतः ॥ ८ ॥   
  
इदन्तु शैविविहतमैन्द्रायुर्मानवम्परम् । कृतिप्रमाणमब्दं तु   
समयः कायपूरकः ॥ ९ ॥   
  
चतुर्दशेन्द्रसंस्थैव ब्रह्मणो दिनमुच्यते । प्। २) या ध्यायते   
महामाया मया तच्छ्वासनिर्गमः ॥ १० ॥   
  
प्रपञ्चो ब्रह्मदिवसः कुम्भको रात्रिरस्य तु । एवं तस्या   
घटिकया वर्षमेकं विधेस्स्मृतम् ॥ ११ ॥   
  
घटिशतमितं तस्या ब्रह्मा जीवति कीटवत् । पक्षमेकं   
सतीरुपं शुक्लं कृष्णं तु पार्वती ॥ १२ ॥   
  
ऋतुमात्रं हरिर्जिवेद्वर्षमत्रमहं शिवः । एव सा शतवर्षा   
वै महाकालस्य गेहिनी ॥ १३ ॥   
  
सर्पकञ्चुकवद्देहं त्यक्त्वात्यक्त्वा पुनर्युवा । महाकालस्सदा   
तिष्ठेत् समया विषयीकृतः ॥ १४ ॥   
  
एवं श्रुत्वा वचस्तस्य देवी ब्रह्मा हरिः सुराः । अहङ्कारस्य   
विलयं कृत्वा भीता नताः पुनः ॥ १५ ॥   
  
देवा ऊचुः ।   
  
त्राहि त्राहि महादेव शरणागतवत्सल । साहङ्कारा वयं   
सर्व ईश्वरा इतिवादिनः ॥ १६ ॥   
  
निर्जिता अपिनिर्लज्जा जलन्धरवधैषिणः । मशकाश्च वयन्देव   
न च त्वं मशकायसे ॥ १७ ॥   
  
यस्याग्रे सोपि यस्त्वञ्च पादर्धांशेन नो समः । महाकालः   
कथञ्ज्ञेयः कथयस्व सदाशिव ॥ १८ ॥   
  
मुक्तयः कतिधा देव श्रेष्ठा का किञ्च साधनम् । वदास्माकं   
यदि कृपा देव्यां विष्णौ सुरेषु च ॥ १९ ॥   
  
ईश्वर उवाच ।   
  
ज्ञायते तत्प्रभावेण सकलं वेदवाक्यतः ॥ पुनर्मोदयते   
वृद्धिन्तस्य मायाकृतञ्जगत् ॥ २० ॥   
  
मया कृतानि तन्त्राणि सङ्ख्ययास्तोत्तरं शतम् ॥ येनयेन   
प्रार्थितोहं देवी सम्प्रार्थिता मया ॥ २१ ॥   
  
देवीभिः प्रमथैर्देवैस्तत्तन्मोक्षश्चतुर्विधः ॥ येन मार्गेण   
भवति स स मार्गः प्रकाशितः ॥ २२ ॥   
  
तस्माद्देवेशि ते देवा अहङ्कारेण मोहिताः ॥   
अन्यान्देवान्विनिन्दन्ति षट्कर्मनिरतास्सदा ॥ २३ ॥   
  
कलिना हृतसौभाग्या भक्ष्ये पाने च मैथुने ॥ जायन्ते   
निरतास्तेन निर्धनाः प्रेतरूपिणः ॥ २४ ॥   
  
दृश्यन्ते तु तथा देवा भवद्भिस्सम्यगीरितम् ॥ वेदसारं   
धर्मसारं तन्त्राणां हृदयं परम् ॥ २५ ॥   
  
महाकालेन यत्प्रोक्तम्पञ्चमीमुक्तिसाधनम् ॥ सर्वेषाम्मेरुतां   
यातन्तत्तन्त्रं मेरुसञ्ज्ञितम् ॥ २६ ॥   
  
शृण्वन्तु तद् दृश्यमानम्मनोह्लादकरञ्च यत् ॥ पृच्छया   
निजसन्देहान्दूरीकुर्वन्तशङ्किताः ॥ २७ ॥   
  
यथा तोयञ्जलनिधेर्गृहीत्वाब्दाः स्वधारया ॥ वर्षन्ति   
क्षत्रवायुस्तं बिन्दुरूपं करोति च ॥ २८ ॥   
  
तद्वन्महाकाललवान्महामाया प्रकर्षति ॥ कर्मभिश्चैव   
सम्भिन्नास्ते देवः कोटिशोभवन् ॥ २९ ॥   
  
यथा नैकट्यगुणतो बिन्दवो यान्ति चोद्यताम् ॥ प्। ३)   
तथैवोपासनामार्गगुणा यान्ति च देवताम् ॥ ३० ॥   
  
यथा सरिद्भ्यो गर्ताम्भः पतितं ह्रदतं व्रजेत् ॥ स च   
दूरतलः स्याद्वै तद्वद्देवोऽपि मोहितः ॥ ३१ ॥   
  
पुनर्नरः पुनस्तिर्यक् शेषं यद्वज्जलाशयः ॥ पुनः सूर्यकरे   
न्यस्तः पुनर्वृष्टिः पुनर्जलम् ॥ ३२ ॥   
  
तद्वद्दुष्कर्मणा जीवो नानायोनिषु जीर्यते ॥ यथा जलौघः   
सन्मार्गात्तटिनीतो महानदीम् ॥ ३३ ॥   
  
प्रविष्टस्तोयधिम्पश्चादपुनर्भवतां व्रजेत् ॥   
वाडवोदरसंवेशात्तद्वज्जीवोऽपि देवताम् ॥ ३४ ॥   
  
विष्णुतां शिवताṁल्लब्ध्वा महाकालोभिजायते ॥   
समुद्रादाहृतः कंश्चिद्दैवात्त्यक्तस्तु तत्र तु ॥ ३५ ॥   
  
यथा समुद्रो भवति तद्वद्ब्रह्मसुता अपि ॥   
ब्रह्मज्ञानाद्विनिर्मुक्ता हित्वा चोपासनाक्रमम् ॥ ३६ ॥   
  
श्रीदेयुवाच ॥   
  
वामदक्षिणभेदेन पञ्चपञ्चक्रमेण च ॥ उपासना वामदक्षा   
तत्र तत्र प्रशंस्तिका ॥ ३७ ॥   
  
तत्र भोगक्रिया मोक्षक्रिया युग्मक्रियापि च ॥ लभ्यते देवता का   
च सर्वाश्यस्तूत्तमोत्तमा ॥ ३८ ॥   
  
शिव उवाच ॥   
  
देवासुरैः पुरा कल्पे मथ्यमाने महोदधौ ॥ तत्र श्यामा   
समुत्पन्ना सुरा कलशधरिणी ॥ ३९ ॥   
  
गौराङ्ग्यरुणचैला च भास्वद्धरितकञ्चुका ॥ श्वेतोत्तरच्छदा   
देवी त्रैलोक्यस्यापि मोहिनी ॥ ४० ॥   
  
दृष्ट्वा तान्दानवास्सर्वे शुक्राचार्यवरात्सुरान् ॥ जित्वा   
ताञ्जगृहुस्तस्याः कलशाच्च पपुः सुराम् ॥ ४१ ॥   
  
देवान्पलायितान्दृष्ट्वा शक्त्यस्तत्र संस्थिताः ॥ पपुस्ता अपि   
तां पुण्यां सुरां दैवतमातरम् । ४२ ॥   
  
वरानपि बहून्दद्युः सुरायास्सुरमातरः ॥ अनयास्मान्तर्पयन्ति   
शेषं गृह्णन्ति ये नराः ॥ तेऽस्मद्रूपा न सन्देहो   
भुक्तिमुक्त्येकभाजनम् ॥ ४३ ॥   
  
सुरा गङ्गा सुरा सिन्धुः सुरा देवी सरस्वती ॥ सुरा गोदावरी   
रेवा सुरैव परमम्पदम् ॥ ४४ ॥   
  
सुरान्निन्दन्ति ये मूढास्ते मूढा जनजन्मनि ॥ गन्धर्वैः   
स्तूयमानास्ताश्शक्त्यस्ते च दानवाः ॥ ४५ ॥   
  
पुनर्ममन्थुर्जलधिं बलहीनैस्सुरैस्सह ॥   
धन्धन्तरिस्समायातस्सुधाकलशहस्तवान् ॥ ४६ ॥   
  
सुरामत्तास्तु ते प्रोचुः किमिदं पुरुषाहृतम् ॥ उवाच मधुरं   
विष्णुस्सान्त्वयंश्च प्रतारयन् ॥ ४७ ॥   
  
पूर्वदेवास्सन्तु यूयम्मद्यस्यास्य च पानतः ॥ अग्रे   
यदिदमुत्पन्नं पीयूषन्तत्प्रकीर्तितम् ॥ अग्रेप्येतत्तु देवार्थं   
निस्सारम्पुरुषाहृतम् ॥ ४८ ॥   
  
ततो हरिर्मोहिनीरूपधारी वामेन तां पाययेत्पूर्वदेवान् ॥ प्।   
४)   
शक्तीस्सर्वास्त्वरुणान्भैरवादीनेतन्मन्त्रानुद्धरेदश्यवर्षन्   
॥ ४९ ॥   
  
दक्षेण देवानमृतं पाययंस्ते तत्तन्मन्त्राः   
पूर्वदेवानबाधन् ॥ हाहा भूतं समरे तत्समस्तं   
शुक्राचार्यो ज्ञातवांस्तत्समग्रम् ॥ ५० ॥   
  
ततस्स क्रोधताम्राक्षो जलं कृत्वा करेऽशपत् ॥   
धिग्धिग्ज्ञानं सुरारीणामनया सुरया हृतम् ॥ ५१ ॥   
  
तस्मादिमां ये पिबन्ति सर्वे पातकिनस्तु ते ॥ प्रयान्तु निरयं   
घोरं तिष्ठन्त्विह पिशाचवत् ॥ ५२ ॥   
  
श्रुत्वा तं दारुणं शापं प्रजज्वाल तदा सुरा ॥   
निर्दहन्तीव लोकांस्त्रीन्प्राकम्पन्त सुरासुराः ॥ ५३ ॥   
  
ततो मया स्तुता देवी बीजगर्भैस्स्तवोत्तमैः ॥ पादयोः   
पातितः शुक्रः पुत्रोऽयन्तेमियोज्यताम् ॥ ५४ ॥   
  
मायया रमया वा घा सम्बुध्यन्ता त्रिवर्षकाः ॥ शुक्रशापं   
विमोचय पुनस्तद्वर्णकान्तिका ॥ ५५ ॥   
  
यस्या उपासना तस्या बीजेन पुटितो मनुः ॥   
षोडशार्णस्तवाख्यातो मन्त्रिताष्टोत्तरं शतम् ॥ ५६ ॥   
  
निश्शापं कुरुते साध्यं भुक्तिमुक्त्येकभाजनम् ॥ इति   
दीक्षाक्रमो येषां वंशे देवि समागतः ॥ ५७ ॥   
  
स कौलो दुर्लभो देवि दाता भोक्ता च पावकः ॥ यन्मिन्मार्गे   
प्रधानोऽयं स तु वामपथः स्मृतः ॥ ५८ ॥   
  
मद्यं मांसं च मत्स्याश्च मुद्रा मैथुनमेव च ॥   
कुलमार्गप्रविष्टेन सदा सेव्यं सुहर्षिणा ॥ ५९ ॥   
  
कौलिकोङ्गुष्ठताम्प्राप्तो वामस्स्यात्तर्जनीसमः ॥ चीनक्रमो   
मध्यमस्स्यात्सिद्धान्ती योऽवरो भवेत् ॥ ६० ॥   
  
कनिष्ठः शाबरो मार्ग इति वामस्तु पञ्चधा ॥ यैः   
पीतममृतं ते ते सोमपा बल दर्पिताः ॥ ६१ ॥   
  
लक्ष्म्या सह समुद्भूताः शतयत्नाश्च सोमपाः ॥   
तेषामुपासना प्रोक्ता दक्षमार्गेण सा द्विजैः ॥ ६२ ॥   
  
कर्तव्या वैदिकी श्रेष्ठा स्मार्ती स्यान्मध्यमोत्तमा ॥   
पौराणी मध्यमा ख्याता तान्त्रिकी त्ववरा स्मृता ॥ ६३ ॥   
  
दैशी च कालीजातीया कनिष्ठा स्यादुपासना ॥ वाममार्गो   
यदा दक्षं प्रविशेत्तत्सु रस्सै तु ॥ ६४ ॥   
  
विघ्नेन पीड्यते चापि न सिद्धिमधिगच्छति ॥ दक्षमार्गो यदा   
वामं प्रविशेत् तत्सुरास्तदा ॥ ६५ ॥   
  
लोकद्वयाद्यापयन्ति तं ग्रसन्ति च वामिनम् ॥   
तस्मात्स्वकुलमार्गं तु ज्ञात्वा कुर्यादुपासनाम् ॥ ६६ ॥   
  
भक्तिश्रद्धान्वितौ शिष्यगुरू सम्पूर्णलक्षणौ ॥ सर्वोपि   
मार्गस्तत्कालं भुक्तिमुक्तिप्रदायकः ॥ ६७ ॥   
  
धनार्थिनस्तु गुरवः शिष्याः सिद्ध्यर्थिनः कलौ ॥ तस्मान्न   
चोभयोस्सिद्धिर्देवतानां विडम्बनम् ॥ ६८ ॥   
  
प्। ५) द्विजानामनुपेताना स्वकर्माध्ययनादिषु ॥ यथाधिकारो   
नास्तीह स्याच्चोपनयनादिषु ॥ ६९ ॥   
  
तथा चादीक्षितानां च मनुदेवार्चनादिषु ॥   
नाधिकारोऽस्त्यतः कुर्यादात्मानं मन्त्रसंस्कृतम् ॥ ७० ॥   
  
दीयते ज्ञानविज्ञानं क्षीयन्ते पापराशयः ॥ तेन दीक्षा   
इति प्रोक्ता प्राप्ता चेत्सुगुरोर्मुखात् ॥ ७१ ॥   
  
असदगुरुः स्वयन्नष्टः कथं तारयते परम् ॥   
विंशद्विश्वोपकगुणैर्युक्तो यः स गुरुर्भवेत् ॥ ७२ ॥   
  
योऽत्युत्कृष्टो यथोक्ताङ्गः शुद्धवेषो मनोहरः ॥   
सर्वाङ्गमार्गतत्त्वज्ञः सर्वमन्त्रविधानवित् ॥ ७३ ॥   
  
इङ्गिताकारचेष्टाविद्दूरतः कृतदुर्जनः ॥   
अन्तर्मुखोऽबहिर्दृष्टिस्सर्वज्ञो देशकालवित् ॥ ७४ ॥   
  
आज्ञासिद्धो दयायुक्तः शान्तो वेदाङ्गवेदवित् ॥ नित्ये नैमित्तिके   
काम्ये रतः कर्मण्यनिन्दिते ॥ ७५ ॥   
  
अलोलुपोऽहिसकश्च पक्षपाती गुरुर्मतः ॥ अनीदृशगुरोर्मन्त्रो   
मरणायासदुःखकृत् ॥ ७६ ॥   
  
विप्र एवेदृशः कार्यो गुरुर्नो चेत्तदेदृशः ॥   
क्षत्रविट्छूद्रजातीयः प्रतिलोमं न दीक्षयेत् ॥ ७७ ॥   
  
दक्षमार्गे तु निर्वीर्यः पितुर्मातामहस्य च ॥ सोदरस्य   
गृहस्थस्य वाममार्गेतिवीर्यवान् ॥ ७८ ॥   
  
परीक्षेत गुरुः शिष्यं विद्वद्भिर्लक्षणैर्युतम् ॥   
द्वादशाब्दं तदर्धं वा तदर्धं वाथ दीक्षयेत् ॥ ७९ ॥   
  
गुरुवाक्यप्रमाणज्ञं गुरुशुश्रूषणे रतम् ॥   
लज्जाभिमानगर्वादिवर्जितं कुलनायकम् ॥ ८० ॥   
  
निरपेक्षं गुरुद्रव्ये तत्प्रसादाभिकाङ्क्षिणम् ॥   
जपध्यानाभिनिरतं मोक्षमार्गाभिगामिनम् ॥ ८१ ॥   
  
समाधि साधनोपेतं शुद्धदेहं च धार्मिकम् ॥ दृढव्रतं   
सदाचारं श्रद्धाभक्तिसमन्वितम् ॥ ८२ ॥   
  
दीनसत्यमितस्निग्धभाषिणं साधुसम्मतम् ॥   
अनुकूलप्रियायुक्तं धीरं सर्वोपकारकम् ॥ ८३ ॥   
  
सदैव सुमुखं कुर्याच्छिष्यं दैवततुष्टये ॥ दत्त्वा   
दीक्षां तु लोभाद्यैर्देवताशापमाप्नुयात् ॥ ८४ ॥   
  
परशिष्ये चेष्टवंशे धूर्ते पण्डितमानिनि ॥ स्त्रीद्विष्टे   
सामये त्रस्ते व्यङ्गे दीक्षा तु निष्फला ॥ ८५ ॥   
  
न वेदः प्रणवं त्यक्त्वा मन्त्रो वेदसमुत्थितः ॥ तस्माद्वेदपरो   
मन्त्रो वेदाङ्गञ्चागमः स्मृतः ॥ ८६ ॥   
  
वश्याकर्षादिकं कर्म दृष्टादृष्टफलप्रदम् ॥ वेदेन   
साध्यते सर्वं ग्रहयज्ञादिकं किल ॥ ८७ ॥   
  
न वेदेन विना यज्ञा न वेदा यज्ञवर्जिताः ॥ तस्माद्वेदपरो   
मन्त्रो नावेदो मन्त्र ईरितः ॥ ८८ ॥   
  
न मन्त्रे चाधिकारोस्ति शूद्राणां नियमात्परः ॥ प्। ६)   
यावन्त्यर्णानि मन्त्राणां शूद्राय प्रतिपादयेत् ॥ ८९ ॥   
  
तावन्त्यो ब्रह्महत्यास्स्युस्तस्मात्संस्कारयेच्च तम् ॥ स्वार्होकारेण   
रहितं दद्यात्पश्चाच्च तान्त्रिकम् ॥ ९० ॥   
  
स्वागमोक्तेन मार्गेण स्त्रीशूद्रैरपि पूजनम् ॥ कर्तव्यं   
संस्कृतैस्तैश्च स्वागमोक्तेन वर्त्मना ॥ ९१ ॥   
  
विधवायाः सुतादेशात्कन्यायाः पितुराज्ञया ॥ भर्त्त्रैव   
दीक्ष्यते भार्या यतोऽसौ सर्वदा गुरुः ॥ ९२ ॥   
  
तयापि पूज्यो देवस्य बुद्ध्याऽसौ सर्वसाधनैः ॥ शैवो वा   
वैष्णवो वापि स्त्रीशूद्राणां नमोन्तकः ॥ ९३ ॥   
  
नाममन्त्र इति ज्ञात्वा चाण्डालानपि दीक्षयेत् ॥ ९४ ॥   
  
ब्राह्मणाः क्षत्रिया वैश्याः शूद्राः पौलस्त्यजातयः ॥   
पञ्चधा मनवः ख्याताः प्रदेयाश्चानुलोमतः ॥ ९५ ॥   
  
माया बीजं ब्राह्मणः स्याच्छीबीजं क्षत्रियः स्मृतः ॥   
कामबीजं भवेद्वैश्यो वाग्भवं शूद्र ईरितः ॥ ९६ ॥   
  
चतुर्बीजपरित्यक्तो मनुः पौलस्त्यसञ्ज्ञकः ॥ हीनवर्णाय   
नोदद्यान्मन्त्रं त्वधिकवर्णकम् ॥ ९७ ॥   
  
आनुष्टुभाश्च ये शक्तिमन्त्रा नीलसरस्वती ॥ कल्पोक्ता वैदिकी   
विप्रैर्देया विन्ध्यनिवासिनी ॥ ९८ ॥   
  
ब्राह्मणैः क्षत्रियैश्चापि देया पाशुपताभिधा ॥ सौदर्शनी   
नारसिंही कार्तवीर्यस्य नान्यतः ॥ ९९ ॥   
  
वर्णत्रयेपि दातव्यं दक्षिणामूर्त्यघोरकम् ॥ १०० ॥   
  
अष्टाक्षरं हयग्रीवमुमामाहेश्वरं तथा ॥   
लक्ष्मीनारायणं वासुदेवताकं वराहकम् ॥ १०१ ॥   
  
अग्निः सूर्यघृणेर्यस्तु ताराद्याश्चारुणेश्वराः ॥   
सर्ववर्णेषु दातव्याः कालिका श्यामला तथा ॥ १०२ ॥   
  
छिन्नमस्ता च मातङ्गी बगला चोग्रतारिका ॥ योगिनी   
यक्षपत्नीनां त्रैपुरा बटुकादयः ॥ १०३ ॥   
  
शाबराश्च पुलस्त्यानि न जप्याद्द्विजजन्मनि ॥ उपासना त्रिधा   
प्रोक्ता श्रेष्ठा तत्र तु सात्त्विकी ॥ १०४ ॥   
  
तस्यां तु मानसी पूजा पौजे मुख्यतमा स्मृता ॥ राजसो   
दक्षिणो मार्गः प्रतिमायां च पूजनम् ॥ १०५ ॥   
  
वाक्योपचारैः सकलैस्तदाद्यन्तद्विशिष्यते ॥ तामसोपासनं   
प्रोक्तं पीठादौ बलिदानतः ॥ १०६ ॥   
  
वाममार्गस्ततश्चाद्यवर्णं हित्वा प्रशस्यते ॥ एषा पद्या तु   
सम्प्रोक्ता वामदक्षिणयोः परा ॥ १०७ ॥   
  
गोपिता सर्वतन्त्रेषु किमन्यच्छ्रोतुमिच्छथ ॥ १०८ ॥   
  
इति श्रीमहामायामहाकालानुमते मेरुतन्त्रे   
शिवप्रणीतव्यवस्थाप्रकाशः प्रथमम्ः ॥ १ ॥   
