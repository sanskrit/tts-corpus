+++
title = "१८ पूर्वाम्नायगणपतिमन्त्रप्रकाशः"

+++
श्रीशिव उवाच ॥   
  
अथातः सम्प्रवक्ष्यामि पूर्वाम्नायगणेश्वरान् ॥ हृल्लेखां   
विरियुग्मं च गणपते वरद्वयम् ॥ १ ॥   
  
दकारं सर्वलोकं मे वशमानय ठद्वयम् ॥ पंविंशाक्षरो   
मन्त्रः प्रोक्तोयं पुत्रपौत्रदः ॥ २ ॥   
  
मुनिर्गणक आख्यातश्छन्दो गायत्रमुच्यते ॥ देवताविरिविघ्नेशो   
दृष्टादृष्टफलप्रदः ॥ ३ ॥   
  
वेदवेदेषु पञ्चार्णैः शरलोचनसङ्ख्यकैः ॥   
विभक्तैर्मूलमन्त्रार्णैः षडङ्गानि समाचरेत् ॥ ४ ॥   
  
सिन्दूराभं त्रिनयनं वामोर्ध्वपाशधारिणम् ॥ दक्षोर्ध्वे   
चाङ्कुशं दक्षतले मध्ये कपालकम् ॥ ५ ॥   
  
पुष्ट्या योनिं वामतलहस्तेनैव च बिभ्रतम् ॥ चन्द्रमौलिं   
हस्तिमुखं दक्षिणेन करेण च ॥ ६ ॥   
  
पुष्ट्या लिङ्गितसर्वाङ्गं स्पृशन्त्या वामपाणिना ॥   
लिङ्गाग्रन्तु गणेशस्य ऊर्ध्वयोः करयोर्द्वयोः ॥ ७ ॥   
  
सन्दधानं पद्मयुग्ममेवं गणपतिं भजेत् ॥ यजेत्पीठे पुरा   
प्रोक्ते नवशक्तिसमन्विते ॥ ८ ॥   
  
मूलमन्त्रेण कऌप्तायां मूर्त्तावावाह्य पूजयेत् ॥ मिथुनानि   
यजेदादावामोदादीन्दिगम्बरान् ॥ ९ ॥   
  
अङ्गानि पूजयेत्पश्चान्मातॄश्चैव ततः सुवीः ॥   
अर्चयेल्लोकपालाṁश्च तदस्त्राणि ततो बहिः ॥ १० ॥   
  
षडावरणसंयुक्तं विरिविघ्नेश्वरं यजेत् ॥ अथमन्त्रान्तरं   
वक्ष्ये विरिविघ्नेश्वरस्य तु ॥ ११ ॥   
  
वरद्वयं दकारञ्च तदा लोकपदं वदेत् ॥   
एकोनविंशत्यर्णोयं निवृच्छन्द उदाहृतम् ॥ १२ ॥   
  
न्यासः षट्त्रिंशदर्णोक्त एकैकं बीजपूर्वकः ॥ अथ   
ध्यानं प्रवक्ष्यामि ह्यूर्ध्वादूर्ध्वकरेषु तु ॥ १३ ॥   
  
बीजपूरं गदां चापं चक्रं मालां च दक्षिणे ॥ वामे   
पद्मं पाशबाणान्रदं रत्नाढ्यकुम्भकम् ॥ १४ ॥   
  
पद्मद्वयकरां पुष्टिमङ्कस्थामरुणप्रभाम् ॥   
आलिङ्गयन्तमरुणं स्रवन्मदकपोलकम् ॥ १५ ॥   
  
त्रिनेत्रं पीतवसनं दृढमुत्थापितध्वजम् ॥ किरीटिनं   
कुण्डलिनं ध्यायेद्देवं गजाननम् ॥ १६ ॥   
  
अथातः सम्प्रवक्ष्यामि ब्रह्मणा समुपासितम् ॥ काश्या बाह्ये च   
सौम्यस्थं विरिञ्चिगणनायकम् ॥ १७ ॥   
  
ह्रीं विरिञ्चिपदं प्रोच्य ङेन्तं गणपतिं पुनः ॥   
प्राग्वद्वदेद्वरादीनि षड्विंशत्यर्णको मनुः ॥ १८ ॥   
  
वेदपञ्चेषुपञ्चेषुद्व्यर्णैरुक्तं षडङ्गकम् ॥   
ध्यानपूजादिकं प्राग्वद्विशेषादस्य साधकः ॥ १९ ॥   
  
सङ्गान्सार्थान्सकृच्छ्रुत्वा वेदान्पठति याज्ञिकः ॥ स्वयमेव   
प्रजायेत कर्ता हर्ता यथाविधि ॥ २० ॥   
  
४१९) वेदे लक्षमिता प्रोक्ता सर्वेषां तु पुरस्क्रिया ॥   
मधुरत्रयसंयुक्तैः पूर्वोक्तैरष्टभिर्हुनेत् ॥ २१ ॥   
  
एवं साधितमन्त्रस्तु प्रयोगान्कर्तुमर्हति ॥ विकचोत्पलहोमेन   
वशयेत्सकलं जगत् ॥ २२ ॥   
  
तिलतण्डुलहोमेन श्रियमाप्नोत्यनिन्दिताम् ॥   
मोदकानाज्यसंयुक्तान्हुत्वा विजयमाप्नुयात् ॥ २३ ॥   
  
मधुरत्रयहोमेन राजानं वशमानयेत् ॥ अभीष्टसाधनो होमो   
भक्ष्यभोज्यादिकैः कृतः ॥ २४ ॥   
  
अथ शक्तिगणेशस्य त्र्यक्षरो मन्त्र उच्यते ॥ ह्रीं ग्रीं   
ह्रीमितिच्छन्दोस्य विराड्भार्गव उच्यते ॥ २५ ॥   
  
मुनिर्देवः शक्तिगणेशोस्य मन्त्रस्य कीर्तितः ॥   
षड्दीर्घभाजा बीजेन षडङ्गानि प्रकल्पयेत् ॥ २६ ॥   
  
गजेन्द्रवदनं साक्षाच्चतुर्बाहुं सुचामरम् ॥ हेमवर्णं   
त्रिनेत्रं च पाशाङ्कुशधरं विभुम् ॥ २७ ॥   
  
स्वदन्तं दक्षिणे हस्ते बीजपूरञ्च वामके ॥ पुष्करे   
मोदकाश्चैव धारयन्तं त्वनुस्मरेत् ॥ २८ ॥   
  
पूर्वोक्ते पूजयेत्पीठे तीव्रादिनवशक्तिके ॥ अष्टपत्राम्बुजे   
देवं चतुरस्रत्रयावृते ॥ २९ ॥   
  
प्रथमाङ्गावृतिः प्रोक्ता द्वितीया मातृभिः स्मृता ॥ तृतीया   
लोकपालैः स्याद्वज्राद्यैश्च चतुर्थिका ॥ ३० ॥   
  
लक्षमेकं जपेन्मन्त्रं हविष्याशी जितेन्द्रियः ॥   
तद्दशांशं प्रजुहुयादपूपैर्घृतसम्प्लुतैः ॥ ३१ ॥   
  
एवं सिद्धमनुर्मन्त्री काम्यकर्माणि साधयेत् ॥ शुक्लपक्षे   
चतुर्थ्यां तु पूजयित्वा विनायकम् ॥ ३२ ॥   
  
अपूपैर्गुडसम्मिश्रैः पक्वान्नैश्च घृतप्लुतैः ॥   
मरिचैर्जीरकैश्चैव सैन्धवेन विमिश्रितैः ॥ ३३ ॥   
  
देवस्य सन्निधौ मन्त्री जुहुयात्त्रिसहस्रकम् ॥ गद्यपद्यमयी   
वाणी सप्ताहाद्भवति ध्रुवम् ॥ ३४ ॥   
  
वश्यार्थी मधुहोमेन राजानं वशमानयेत् ॥ कन्यार्थी   
जुहुयाल्लाजैस्तन्नामायुतमन्त्रतः ॥ ३५ ॥   
  
एकां कन्यामथो सप्त भोजयेल्लभते वधूम् ॥ चन्द्रसूर्यग्रहे   
प्राप्ते पलन्तु कपिलाघृतम् ॥ ३६ ॥   
  
कर्षमात्रं वचाचूर्णं मिश्रीकृत्याभिमन्त्रयेत् ॥ पिबेत्तु   
नियतो भूत्वा देवताध्यानतत्परः ॥ ३७ ॥   
  
यावज्जीवं भवेत्तावन्नाश्नीयात्किमपीह सः ॥   
सप्ताहाज्जायते शीघ्रमपरो वाक्पतिर्यथा ॥ ३८ ॥   
  
बन्ध्या तु स्नानदिवसे पूजयित्वा विनायकम् ॥   
निष्कार्धपादमानेन हरिद्रां सैन्धवं वचाम् ॥ ३९ ॥   
  
गोमूत्रे कुडवे पिष्ट्वा सहस्रमभिमन्त्रयेत् ॥ अन्नैः   
सुभक्ष्यभोज्यैश्च भोजयित्वा च कन्यकाः ॥ ४० ॥   
  
प्। ४२०) गुरवे दक्षिणां दत्वा पिबेन्नारी तदौषधम् ॥ ततः   
सा लभते पुत्रं सर्वलक्षणसंयुतम् ॥ ४१ ॥   
  
अथास्य भेदं वक्ष्यामि ताराद्यश्चतुरर्णकः ॥ ऋषिः शुक्रो   
निगदितश्छन्दो गायत्रमुच्यते ॥ ४२ ॥   
  
देवता शक्तिगणपः सर्वसिद्धिकरः परः ॥ पूर्ववच्च   
षडङ्गानि ध्यानमस्य निरूप्यते ॥ ४३ ॥   
  
हेमाभं हेमवस्त्रं च त्रिनेत्रं तुन्दिलं भुजैः ॥   
पाशाक्षसूत्रदशनान्धारयन्तं तथाङ्कुशम् ॥ ४४ ॥   
  
पुष्करेण दधानञ्च मोदकं हेमभूसणम् ॥   
मध्याह्नादित्यसङ्काशं चारुशक्त्या समन्वितम् ॥४५ ॥   
  
ततः पूर्वोदिते पीठे देवमावाह्य पूजयेत् ॥   
प्रथमावृत्तिरङ्गैः स्याद्दलषट्के ततः परम् ॥ ४६ ॥   
  
पद्मे चाष्टदले वक्रतुण्डादींश्च दलाग्रतः ॥ मातृकाः   
पूजयेद्बाह्ये भूपुरे लोकपालकान् ॥ ४७ ॥   
  
आयुधानि च तद्बाह्ये प्राग्वच्छेषं समापयेत् ॥ लक्षमेकं   
जपेन्मन्त्रं तद्दशांशं समाहितः ॥ ४८ ॥   
  
जुहुयाद्धृतसंयुक्तैस्तिलैर्मन्त्रविदुत्तमैः ॥ तर्पणादि ततः   
कुर्यादेवं सिद्धो भवेन्मनुः ॥ ४९ ॥   
  
काम्यकर्म ततः कुर्याद्देशिको यतमानसः ॥   
आज्यान्नैर्जुहुयान्नित्यमन्नवान्वत्सराद्भवेत् ॥ ५० ॥   
  
पायसाज्येन महतीं श्रियमाप्नोति मानवः ॥ रम्भातुल्यां   
लभेत्कन्यामेनं यो भजते नरः ॥ ५१ ॥   
  
अथातः सम्प्रवक्ष्यामि भेदमस्यार्कवर्णकम् ॥ ह्रीं गं ह्रीं   
च महेत्युकत्वा ङेन्तं गणपतिं पुनः ॥ ५२ ॥   
  
स्वाहान्तोस्य भवेच्छन्दो गायत्रीपूर्विका निवृत् ॥ ऋषिर्गणक   
आख्यातो देवः शक्तिविनायकः ॥ ५३ ॥   
  
एकेनैकेन चैकेन सप्तभिर्द्वितयेन च ॥ समस्तेन च   
मन्त्रार्णैरङ्गकॢप्तिरिहोदिता ॥ ५४ ॥   
  
मुक्तावलीचन्द्रधरं व्यालनेत्रं च दक्षिणे ॥ ऊर्ध्वाधरैः   
पद्मसृणी दधानं वाम ऊर्ध्वके ॥ ५५ ॥   
  
दशकुम्भं तलस्थेन प्रियायोनिं प्रसन्नयेत् ॥ नागवक्त्रं   
मणिमयं मुकुटं बिभ्रतं प्रभुम् ॥ ५६ ॥   
  
एवं सञ्चिन्त्य विधिवत्साधकः सर्वसिद्धये ॥ यजेत्पूर्वोदिते   
पीठे विरिविघ्नेशवर्त्मना ॥ ५७ ॥   
  
लक्षमेकं जपेन्मन्त्रमयुतं जुहुयात्ततः ॥   
अपूपैर्घृतसंयुक्तैर्विधिवत्पूजितेनले ॥ ५८ ॥   
  
तर्पणं मार्जनं कृत्वा ब्राह्मणान्भोजयेत्ततः ॥ एवं   
सिद्धमनुर्मन्त्री प्रयोगान्विधिवच्चरेत् ॥ ५९ ॥   
  
इक्षुदण्डैः कृतो होमो राजलक्ष्मीं प्रयच्छति ॥ कदल्या   
नारिकेलैश्च होमो लोकवशङ्करः ॥ ६० ॥   
  
सतिलैः पृथुकैर्होमो राजानं वशमानयेत् ॥ प्। ४२१)   
सक्तुभिश्च कृतो होमो ब्राह्मणानां वशङ्करः ॥ ६१ ॥   
  
सर्पिषा जुहुयात्सम्यग्धनधान्यादिसम्पदे ॥ पूर्वोक्ताश्चापि   
कर्तव्याः प्रयोगाः साधकैरिह ॥ ६२ ॥   
  
अथान्यं सम्प्रवक्ष्यामि मन्त्रं शक्तिगणेशितुः ॥ ॐ ह्रीं   
गं ह्रीं च वशमानय स्वाहा भवाणर्कः ॥ ६३ ॥   
  
पूर्वोदितास्तु मुन्याद्या मन्त्रार्णैरङ्गकल्पनम् ॥ एकेन   
द्वित्रियुग्मेन मन्त्रार्णेन समेन च ॥ बन्धूकाभं त्रिनेत्रं च   
नागास्यं शशिशेखरम् ॥ भोगिमालं गुणसृणी   
वरेक्षून्हस्तपङ्कजैः ॥ ६४ ॥   
  
दधानं शुण्डया स्पृष्टभगं चालिङ्गितं तथा ॥   
श्यामलाङ्ग्या लिङ्गपद्महस्तया भावयेद्धृदि ॥ ६५ ॥   
  
पूर्वोक्तपीठे पूर्वोक्ता पूजा कार्या मनीषिणा ॥ लक्षत्रयं   
जपेन्मन्त्रमपूपैस्तद्दशांशतः ॥ घृताप्लुतैश्च   
जुहुयात्तर्पणादि ततश्चरेत् ॥ ६६ ॥   
  
ततो निजगुरुं ध्यात्वा धनधान्यैश्च तोषयेत् ॥ ततः   
काम्यप्रयोगास्तु तत्कल्पोक्तान्प्रसाधयेत् ॥ ६७ ॥   
  
स्वादुत्रयाप्लुतापूपैर्होमः कान्तावशङ्करः ॥ शक्तिं विना   
गणेशो न शक्तिश्चापि न तं विना ॥ ६८ ॥   
  
तस्माद्बुधैः साधनीयः सर्वथा शक्तिसङ्गमः ॥ तस्मादादौ   
प्रवक्ष्यामि शक्तिं श्रीभुवनेश्वरीम् ॥ ६९ ॥   
  
ह्रीमित्येकाक्षरं बीजं तस्या मन्त्रः प्रकीर्तितः ॥ ऋषिः   
शक्तिर्वशिष्ठश्च सूतश्छन्दोस्य कथ्यते ॥ ७० ॥   
  
गायत्री देवता बोधसंविद्वाच्या कलापरा ॥ हकारस्तु   
भवेद्बीजमीकारः शक्तिरुच्यते ॥ ७१ ॥   
  
रेफस्तु कीलकं प्रोक्तं नियोगोखिलसिद्धये ॥   
षड्दीर्घयुक्तबीजेन षडङ्गानि समाचरेत् ॥ ७२ ॥   
  
संहारमातृकां सृष्टिमातृकां विन्यसेत्ततः ॥   
देव्येकतापादनाय मन्त्रन्यासोथ वक्ष्यते ॥ ७३ ॥   
  
भाले ह्ॐ हृल्लेखायै मुखे ह्रं भगनाम च ॥ ह्रं रक्ता   
हृदये स्थाप्या गुदे ह्रीं च करालिका ॥ ७४ ॥   
  
हुं पादयोर्महोच्छुष्मा पञ्चवक्त्रेषु विन्यसेत् ॥   
ऊर्ध्वोदग्याम्यपूर्वाशाप्रत्येकस्थेषु च क्रमात् ॥ ७५ ॥   
  
न्यस्येत्कण्ठे च गायत्रीं सावित्रीं वामगे कुचे ॥ सरस्वतीं   
दक्षकुचे ब्रह्माणीं वामगेंसके ॥ ७६ ॥   
  
हृदि विष्णुं महेशं च दक्षिणेंसे प्रविन्यसेत् ॥ ब्रह्माणं   
विन्यसेद्भाले गायत्र्या सहितं सुधीः ॥ ७७ ॥   
  
विष्णुं कपोलदेशे तु सावित्र्या सहितं न्यसेत् ॥ महेशं   
वामगण्डे च वागीश्वर्या युतं न्यसेत् ॥ ७८ ॥   
  
वामे धनपतिं युक्तं श्रिया श्रोत्राग्रके न्यसेत् ॥ ७९ ॥   
  
स्मरं रत्या युतं वक्त्रे गणं पुष्टया युतं न्यसेत् ॥ प्। ४२२)   
दक्षश्रोत्राग्रके मन्त्री निधी शक्तियुतौ न्यसेत् ॥ ८० ॥   
  
श्रवःकपोलान्तरयोर्वक्त्रमूले न्यसेत्ततः ॥ गलमूले कुचयुगे   
वामांसे हृदिदक्षिणे ॥ ८१ ॥   
  
अंसे पार्श्वयुगे चैतान्न्यसेन्मन्त्री समाहितः ॥   
न्यस्येन्मातृरष्टभाले चांसे पार्श्वे तथोदरे ॥ ८२ ॥   
  
पार्श्वे चासे च मन्त्रज्ञस्तथा पादे गले हृदि ॥   
व्यापयेन्मूलमन्त्रेण तनुं देवीं ततः स्मरेत् ॥ ८३ ॥   
  
उद्यदादित्यरुचिरां शीतांशुकृतशेखराम् ॥ पद्मासनां   
त्रिनेत्रां च पाशाङ्कुशवराभयैः ॥ अलङ्कृतचतुर्बाहुं   
मन्दस्मितलसन्मुखीम् ॥ ८४ ॥   
  
कुचभारविनम्राङ्गलतां देवीं हृदि स्मरेत् ॥ आदौ कृत्वा तु   
षट्कोणं तद्बाह्येष्टदलाम्बुजम् ॥ ८५ ॥   
  
तद्बाह्ये षोडशदलं चतुरस्रत्रयं बहिः ॥   
चतुर्द्वारसमोपेतं मण्डलं प्रोक्तमुत्तमम् ॥ ८६ ॥   
  
तत्र पीठं यजेत्पूर्वं नवशक्तिसमन्वितम् ॥ जया च विजया   
चैवाजिताख्या चापराजिता ॥ ८७ ॥   
  
नित्या विलासिनी दोग्घ्री ह्यघोरा मङ्गला ततः ॥ एतास्तु   
शक्तयः पूज्याः केशरेषु च मध्यके ॥ ८८ ॥   
  
दद्यान्मूले नासनं तु मूर्तिं तेनैव कल्पयेत् ॥   
देवीमावाहयेत्तस्यामङ्गावरणसंयुताम् ॥ ८९ ॥   
  
पाशाङ्कुशवराभीतिधरा भूतनिभाश्च ताः ॥ हृल्लेखाद्या   
समभ्यर्च्य विविधाभरणोज्ज्वलाः ॥ ९० ॥   
  
मध्याग्रयाम्योदक्प्रत्यक्स्थानेषु क्रमतस्तथा ॥   
अग्नीशासुरवायव्यकोणेष्वग्रेहृदादिकान् ॥ ९१ ॥   
  
यजेदस्त्रन्तथाशासु कोणाग्रे मिथुनानि च ॥   
गायत्रीमरुणाभासामरुणाकल्पभूषिताम् ॥ ९२ ॥   
  
चतुर्मुखीं करैर्दण्डं कुण्डिकामक्षिमालिकाम् ॥ अमीतिं   
बिभ्रतीं तद्वद्ब्रह्माणं पुरतो यजेत् ॥ ९३ ॥   
  
सावित्रीं हस्तकमलैररिशङ्खगदाम्बुजम् ॥ बिभ्राणां   
पीतवसनां केयूराङ्गदभूषिताम् ॥ ९४ ॥   
  
किरीटहाररशनानूपुरैरुपशोभिताम् ॥ तादृग्रूपमयं   
विष्णुं रक्षःकोणेग्रके यजेत् ॥ ९५ ॥   
  
शुभ्रां त्रिनेत्रामभ्यन्तः शुभ्रवस्त्रविराजिताम् ॥   
टङ्काक्षसूत्राभयदवरयुक्तां चतुर्भुजाम् ॥ ९६ ॥   
  
सरस्वतीं यजेद्वायोः कोणे चेशं च तादृशं ॥ लक्ष्मीं   
प्रियाङ्कसंस्थां च दक्षेणालिङ्ग्यबाहुना ॥ ९७ ॥   
  
पतिं [इदं पूर्वान्वयि] कामेन कमलं धनदं च पृषोदरम् ॥   
पीतं रत्नघटं रत्नकरञ्जं बिभ्रतीं यजेत् ॥ ९८ ॥   
  
आग्नेये रमणाङ्कस्थां रतिं सव्येन पाणिना ॥ प्। ४२३)   
आलिङ्गय रमणं पद्ममन्यतो दधतीं स्मरेत् ॥ बन्धूकाभं   
बाणगुणसृणिचापकरञ्जकम् ॥ ९९ ॥   
  
ऐशान्यां पूजयेत्सम्यग्विघ्नराजं प्रियान्वितम् ॥   
सृणिपाशधरं कान्तावराङ्गस्पृक्कराङ्गुलिम् ॥ १०० ॥   
  
माध्वीपूर्णकपालाढ्यं विघ्नराजं दिगम्बरम् ॥ पुष्करे   
विगलद्रत्नस्फुरच्चषकधारिणम् ॥ १०१ ॥   
  
सिन्दूरसदृशाकारामुद्दाममदविह्वलाम् ॥   
धृतरक्तोत्पलामन्यपाणिना तद्ध्वजस्पृशम् ॥   
आश्लिष्टकान्तामरुणां पुष्टिमर्चेद्दिगम्बराम् ॥ १०२ ॥   
  
कर्णिकायां निधिं पूज्य षट्कोणस्याथ पार्श्वयोः ॥ आद्याः   
त्वनङ्गकुसुमा ह्यनङ्गकुसुमातुरा ॥ १०३ ॥   
  
अनङ्गमदनान्या तु ह्यन्या भुवनपालिनी ॥ सष्ठी गगन वेगा   
स्याच्छशिशीर्षा च सप्तमी ॥ १०४ ॥   
  
अन्ते गगनरेखेषु पत्रेषु परितः स्थिताः ॥   
पाशाङ्कुशवराभीतिकरा रक्ताः सुभूषिताः ॥ १०५ ॥   
  
ततः षोडशपत्रेषु कराली विकसलिका ॥ सरस्वती   
श्रीदुर्गोषा लक्ष्मीश्रुत्यौ स्मृतिर्धृतिः ॥ १०६ ॥   
  
श्रद्धा मेधा मतिः कान्तिरार्या षोडशशक्तयः ॥   
खड्गखेटकधारिण्यः श्यामाः पूज्याः प्रदक्षिणैः ॥ १०७   
॥   
  
ब्राह्म्याद्यास्तद्बहिप्पूज्यपत्रसन्धिषु दिक्क्रमात् ॥ पद्माद्बहिः   
समभ्यर्च्याः शक्तयः परिचारिकाः ॥ १०८ ॥   
  
अनङ्गरूपानङ्गादिमदना मदनातुरा ॥ तथा भुवनवेगा   
स्यादग्रे भुवनपालिका ॥ १०९ ॥   
  
षष्ठी च सर्वशिशिरा तदग्रे नङ्गवेदना ॥ अनङ्गमेखला   
चेति तद्बाह्ये तु दिगीश्वरान् ॥ ११० ॥   
  
रक्तां रक्तोज्ज्वलाकल्पां रक्तान्तायतलोचनाम् ॥   
रक्तोत्पलकरां वामे दक्षिणे क्रमतस्त्विदम् ॥ १११ ॥   
  
चषकं तालवृन्तं च ताम्बूलं छत्रचामरे ॥ दर्पणं   
चांशुकं पुष्पं बिभ्राणां दक्षिणैः करैः ॥ ११२ ॥   
  
वज्रादीन्यपि तद्बाह्ये पूजयेच्चोत्तमोत्तमे ॥ कौर्प्ये दिव्यावृते   
चित्ते चतुर्भिरपि चोत्तमा ॥ ११३ ॥   
  
हृल्लेखाद्यैस्तदङ्गैश्च लोकपालैस्तदायुधैः ॥   
मध्यास्त्रावरणैः पूजाङ्गलोकेशतदस्त्रकैः ॥ ११४ ॥   
  
द्वाभ्यां कनिष्ठाङ्गलोकपालाभ्यां सा प्रवासके ॥   
अनन्यगतिका पूजा ह्यङ्गेनैकेन कीर्तिता ॥ ११५ ॥   
  
पूजालोपं न कुर्वीत भुवनेश्याः कदाचन ॥ सन्ध्यालोपे यथा   
पापं पूजालोपे तथा भवेत् ॥ ११६ ॥   
  
सप्ताहपूजालोपे तु शापः पतति दारुणः ॥ शुक्रे तु दक्षिणी   
वामी रवौ पूजां न लोपयेत् ॥ ११७ ॥   
  
प्। ४२४) सप्तशुक्रं मानवो यो निष्पूजो भवतीह सः ॥   
द्वात्रिंशल्लक्षमानेन जपेन्मन्त्रं समाहितः ॥ ११८ ॥   
  
तद्दशांशं हुनेदष्टद्रव्यैस्त्रिस्वादुसंयुतैः ॥ तर्पणादि   
ततः कुर्यान्मन्त्री शास्त्रोक्तवर्त्मना ॥ ११९ ॥   
  
अथान्यदपि मन्त्रस्य पुरश्चरणमुच्यते ॥ एकलिङ्गे शिवागारे   
दक्षिणामूर्तिमाश्रितः ॥ १२० ॥   
  
बद्धपद्मासनो भस्मशायी च कुशविष्टरः ॥   
कृष्णाष्टमीं समारभ्य यावत्कृष्णा चतुर्दशी ॥ १२१ ॥   
  
नित्यमिष्ट्वा शिवं शक्तिं जपेन्मन्त्रं सहस्रकम् ॥   
दधिक्षौद्रघृताभ्यक्ता व्याघातसमिधो हुनेत् ॥ १२२ ॥   
  
ततः साग्रसहस्रेण ध्यायेत्सर्वेश्वरीमुखीम् ॥ ततः सिद्धो   
भवेन्मन्त्रो नात्र कार्या विचारणा ॥ १२३ ॥   
  
अश्वत्थोदुम्बरप्लक्षन्यग्रोधसमिधस्तथा ॥   
तिलसर्षपदुग्धाज्यद्रव्याण्यष्टमितानि च ॥ १२४ ॥   
  
प्रतिद्रव्यन्तु होमेस्य ह्ययुतानां चतुष्टयम् ॥ एवं   
सिद्धमनुर्मन्त्री सर्वान्कामान्प्रसाधयेत् ॥ १२५ ॥   
  
नित्यं सौभाग्यदं पञ्चविंशज्जप्त्वाभिषेचनम् ॥ मेधावी च   
भवेद्वाग्मी तावज्जप्ताम्बुपानतः ॥ १२६ ॥   
  
जिह्वाग्रे न्यस्य सञ्जप्तं वाक्सिद्धिः कविता भवेत् ॥   
तज्जप्तमञ्जनं वश्यं कर्पूरागुरुमिश्रितम् ॥ १२७ ॥   
  
सासृग्भस्मारुणालेपैर्वश्याय तिलकक्रिया ॥ जानुमात्रजले   
स्थित्वा निश्चलो मीलितेक्षणः ॥ जपेत्सहस्रं   
तद्रात्र्यामिष्टामाकर्षयेत्स्त्रियम् ॥ १२८ ॥   
  
लाजैः कन्यामवाप्नोति तिलैरारोग्यमश्नुते ॥   
पुष्टिमान्दधिहोमेन तण्डुलैश्च तथा भवेत्   
[वश्यकरमित्यर्थः ॥] ॥ १२९ ॥   
  
ब्राह्मीरसयुताṁल्लाजान्वचयाच समन्वितान् ॥   
त्रिसहस्रेणाभिसम्मन्त्र्य मासमेकं प्रभक्षयेत् ॥   
बृहस्पतिसमोमन्त्री सर्वविद्याधिपो भवेत् ॥ १३० ॥   
  
अश्वत्थसमिधः स्वादुयुक्ता हुत्वा द्विजानसौ ॥   
वशयेत्पद्महोमेन राज्ञस्तन्मन्त्रिणस्तथा ॥ १३१ ॥   
  
कुमुदैराजपत्न्याश्च ब्रह्मक्षेत्रप्रसूनकैः ॥ तण्डुलानां   
पिष्टकृतां प्रतिमां स्वादुसंयुताम् ॥ १३२ ॥   
  
कृतप्राणप्रतिष्ठां तां सञ्जप्तां मनुनामुना ॥   
भक्षयेत्तामर्कवारे ततः कुर्याद्वशं नरम् ॥ राजानं   
प्रमदां वापि यं यं वाञ्छत्यनुत्तमम् ॥ १३३ ॥   
  
फलके भस्मना शक्तिं ससाध्यां सुलिखेत्सुधीः ॥ गर्भिण्यै   
दर्शयेदाशु सा सुखप्रसवा भवेत् ॥ १३४ ॥   
  
अभिषेकविधानं तु वक्ष्यते वाञ्छितार्थदम् ॥ प्। ४२५) मण्डपे   
मण्डलं कुर्याद्देवीपीठान्वितं शुभम् ॥ १३५ ॥   
  
यथावत्पीठमभ्यर्च्य कलशान्विन्यसेत्सुधीः ॥ कर्णिकायां   
दलाग्रे तु स्वर्णरौप्यसुताम्रजान् ॥ १३६ ॥   
  
मार्तिकांस्तत्र विन्यस्य पञ्चैकं वापि तन्त्रवित् ॥ महता   
वाद्यघोषेण मनुना स्थापयेत्सुधीः ॥ पूर्वोक्तैरुपचारैस्तु   
निजेष्टायै च मन्त्रवित् ॥ १३७ ॥   
  
घटेष्वेषु च सम्पूज्या मातरो दिक्क्रमाद्बुधैः ॥ यदि स्युः   
पञ्चकलशा मध्यादिषु यजेत्क्रमात् ॥ १३८ ॥   
  
हृल्लेखाद्याः पञ्चसुधीरभिषिञ्चेत्तदुत्तरम् ॥ प्रथमं   
घृतकुम्भेन कषायेण ततः परम् ॥ १३९ ॥   
  
तैलेन च कषायेण मधुना च ततः परम् ॥ द्विजवृक्षत्वचः   
क्वाथैरभिषिञ्चेत्ततः सुधीः ॥ १४० ॥   
  
द्वारकुम्भदलैः पश्चादन्तराले समाचरेत् ॥   
वक्त्रहस्तपदक्षालाचमनान्यपि मन्त्रवित् ॥ १४१ ॥   
  
एकैककलशस्नानानन्तरं पुनरेव हि ॥ कारयेत्तेन नीरेण   
त्वेवं शक्तो नरो भवेत् ॥ १४२ ॥   
  
ब्राह्मणान्भोजयेन्नानाविधैर्भक्ष्यैश्च तोषयेत् ॥ प्राप्नोति   
महतीं लक्ष्मीं सर्वदा विजयी भवेत् ॥ १४३ ॥   
  
पलाशाश्वत्थबिल्वानां फलं ग्राह्यं पलार्धकम् ॥   
अग्निमन्थलक्षसेव्यनाम्नोः कर्म विदुत्तमः ॥ १४४ ॥   
  
प्रसारिणीकाश्मरिकारोहिणीनां तदर्धकम् ॥   
उदुम्बरीपाटलीन्दुकुभागाः परिकीर्तिताः ॥ १४५ ॥   
  
बृहत्क्वाथोदकेनैव पूरयेत्कलशं ततः ॥ आप्नोति प्रतिवर्षं   
च सेकाद्दीर्घायुरुत्तमम् ॥ १४६ ॥   
  
सुन्दरोनामयश्चैव सहितस्तेजसा रविः ॥ कमला किङ्करी तस्य   
तं दृष्ट्वा विविधाभयाः ॥ नश्यन्ति वर्धते तस्य धनं   
धान्यसमाकुलम् ॥ १४७ ॥   
  
सर्वे देवा नमस्यन्ति तं दृष्ट्वा फणिनोपि वै ॥ न दशन्ति च   
तत्पुत्राः शयानाः पथिसाधकम् ॥ १४८ ॥   
  
अथ चात्र प्रवक्ष्यामि त्र्यक्षरं मन्त्रमुत्तमम् ॥   
ऐंह्रींश्रीमिति पूर्वोक्ता मुन्याद्याश्चात्र कीर्तिताः ॥   
आद्याद्येन च मध्येन दीर्घषट्कान्वितेन च ॥   
अङ्गुल्यादिषडङ्गानि शेषन्यासाश्च पूर्ववत् ॥ १४९ ॥   
  
बन्धूकाभां त्रिनयनां चन्द्रार्धकृतशेखराम् ॥   
रत्नपात्रं वामहस्ते दक्षे पद्मं ततो मनुम् ॥ १५० ॥   
  
जपेद्द्वादशलक्षं च जुहुयात्तद्दशांशतः ॥   
त्रिस्वादुयुक्तहविषा तर्पणादि ततश्चरेत् ॥ १५१ ॥   
  
ततः प्रयोगान्कुर्वीत मन्त्री स्वेष्टफलाप्तये ॥   
ब्रह्मवृक्षप्रसूनैश्च होमो लक्ष्मीप्रदो मतः ॥ १५२ ॥   
  
सञ्जपाद्वत्सरं ब्राह्मीसर्पिः पानात्कवित्वभाक् ॥ प्। ४२६)   
गौरसर्षपयुग्लोणहोमस्तु वशयेत्स्त्रियम् ॥ नरं नरपतिं   
वान्यं वशयेन्नात्र संशयः ॥ १५३ ॥   
  
आरग्वधोत्थैः कुसुमैः संसिक्तैश्चन्दनाम्भसा ॥ दुकूलयुक्तै   
रत्नौघै राज्यलक्ष्मीं च विन्दति ॥ १५४ ॥   
  
तिलतण्डुलसम्मिश्रैर्होमात्पूर्वोदितं फलम् ॥   
पूर्वोदितान्प्रयोगांश्च कुर्यादत्रापि साधकः ॥ १५५ ॥   
  
अथान्यं त्र्यक्षरं वक्ष्ये द्रुतं वाग्विभवप्रदम् ॥   
ऐंह्रीं-ऐमिति मुन्याद्या ज्ञेयाः पूर्वोदितास्तथा ॥ १५६ ॥   
  
आद्यन्तपुटितेनैव दीर्घयुग्मध्यमेन च ॥ जातिभाञ्जि   
षडङ्गानि विदध्यान्मन्त्रवित्तमः ॥ १५७ ॥   
  
एकाक्षरोदितं न्यासं कुर्यान्मन्त्रविदुत्तमः ॥ उद्यद्द्युतिं   
त्रिनयनां पीनवक्षोजनामिताम् ॥ १५८ ॥   
  
पद्मं च रत्नपात्रं च ह्यभयं च वरं तथा ॥   
हस्तैर्दधानां रक्ताजसंस्थां च शशिशेखराम् ॥   
मुक्ताहारसमायुक्तां भावयेद्भुवनेश्वरीम् ॥ १५९ ॥   
  
एकाक्षरोदिते पीठे पूजयेद्भुवनेश्वरीम् ॥ पूर्वोक्ताः   
पूर्ववत्पूज्या हृल्लेखाद्याश्च मन्त्रिणा ॥ १६० ॥   
  
सम्पूजयेत्कोणषट्के पूर्ववन्मिथुनानि च ॥ किञ्जल्केषु   
षडङ्गानि पूजयेच्च दलेषु ताः ॥ ब्राह्म्याद्या   
निजनाथाङ्कस्थिताः स्मेराननालसाः ॥ १६१ ॥   
  
असिताङ्गो रुरुश्चण्डःक्रोधोन्मत्तौ कपाल्यथ ॥ विब्भीषणश्च   
संहारः प्रोक्तास्तत्पतयस्त्विमे ॥ १६२ ॥   
  
शूलं कपालं प्रेतं च क्षुद्रदुन्दुभिमेव च ॥ १६३ ॥   
  
विभ्राणाः पाणिभिर्हस्तित्वग्वस्त्रा भीमविग्रहाः ॥ स्मर्तव्या   
वक्रकेशाश्च पूजाकाले सुम्मन्त्रिणा ॥ १६४ ॥   
  
दीर्घाद्या मातरः पूज्या ह्रस्वाद्या भैरवास्तथा ॥ तद्बाह्ये   
स्वरपत्रेषु करालाद्याः पुरोदिताः ॥ १६५ ॥   
  
पूज्यास्त्वनङ्गरूपाद्या लोकेशा हेतिभिः सह ॥ मनुं   
जपेत्तत्त्वलक्षं ब्रह्मवृक्षप्रसूनकैः ॥ १६६ ॥   
  
त्रिमध्वक्तै राजवृक्षपुष्पैर्वा तद्दशांशतः ॥   
जुहुयात्तर्पणादीनि कुर्यान्मन्त्रस्य सिद्धये ॥ १६७ ॥   
  
एवं सूक्तविधानेन यो भजेद्भुवनेश्वरीम् ॥ मदविह्वलयोषाः   
स राज्ञश्च वशयेत्सुधीः ॥   
एकाक्षरोदितान्सर्वान्प्रयोगानाचरेत्तथा ॥ १६८ ॥   
  
अथान्यं सम्प्रवक्ष्यामि त्र्यर्णयन्त्रादिसिद्धिदम् ॥ ॐ   
ह्रीङ्क्रोमिति वह्न्यर्णो मुन्याद्येकाक्षरोदितम् ॥ १६९ ॥   
  
कल्पयेन्माययाङ्गानि ध्यानमन्त्र निरूप्यते ॥ अङ्कुशं च   
गुणाभीतिवरांश्च दधतीं करैः ॥ प्। ४२७) कमलस्थां   
प्रोद्यदर्ककान्तिं हृदि विभावयेत् ॥ १७० ॥   
  
पूर्वोदिते यजेत्पीठे हृल्लेखाद्या यथा पुरा ॥ किञ्जल्केषु   
षडङ्गानि ब्राह्म्याद्या दलमध्यतः ॥ १७१ ॥   
  
ततः शक्रादयो बाह्ये हेतयोर्च्यास्तु तद्बहिः ॥ एवं यः   
पूजयेद्भक्त्या स भवेत्तु कुबेरवत् ॥ १७२ ॥   
  
अनुरक्ताः सर्वलोका भवेयुस्तस्य मन्त्रिणः ॥ मन्त्रं   
जपेत्तत्त्वलक्षं जुहुयात्तत्सहस्रकम् ॥ १७३ ॥   
  
त्रिस्वादुयुग्दुग्धवृक्षसमिद्भिः प्रोक्तसङ्ख्यया ॥   
शुद्धैस्तिलैः पयोयुक्तैस्तर्पणादि ततश्चरेत् ॥ १७४ ॥   
  
अश्वत्थोदुम्बरप्लक्षवटाश्चत्वार एव च ॥ होमे वृक्षाः   
समाख्याताः प्रत्येकं षट्सहस्रकम् ॥ १७५ ॥   
  
होमोयं स्यादागमेन चतुर्विंशतिसङ्ख्यकः ॥ सहसा [युग्मकम्]   
सूर्यसदृशस्तेनाधिष्ठितमन्दिरम् ॥ १७६ ॥   
  
रजन्यां निष्प्रदीपं च प्रदीपशतसङ्कुलम् ॥ विलोक्यते   
सर्वजनैरेतन्मन्त्रप्रसादतः ॥ १७७ ॥   
  
लवणैर्मिश्रसिद्धार्थै रजन्या च घृतप्लुतैः ॥ जुहुयाच्चैव   
राजानं राजपत्नीं वशं नयेत् ॥ १७८ ॥   
  
अन्नहोमेन मन्त्रज्ञः समृद्धानगृहो भवेत् ॥ विकचोत्पलहोमेन   
लक्ष्मीरेनं न सन्त्यजेत् ॥ १७९ ॥   
  
चतुरङ्गुलपुष्पैश्च होमः स्यात्कविताप्रदः ॥ तिलहोमेन   
पापानां नाशो मन्त्रिण एव हि ॥ १८० ॥   
  
आयुष्कामो घृतेनेव जुहुयान्मन्त्रवित्तमः ॥   
पूर्वोदितान्प्रयोगांश्च कुर्यादत्रापि मन्त्रतः ॥ अस्मिन्सिद्धे   
मनौ मन्त्री भुक्तिं मुक्तिमवाप्नुयात् ॥ १८१ ॥   
  
अथातः सम्प्रवक्ष्यामि वक्रतुण्डाय हुन्त्विति ॥ सर्वसिद्धिकरो   
मन्त्रः प्रोक्तश्चायं षडक्षरः ॥ १८२ ॥   
  
ह्रस्वं तु कवचं स्त्रीभिर्जप्तव्यं सर्वसिद्धिदम् ॥ भार्गवो   
मुनिराख्यातोनुष्टुप्छन्द उदाहृतम् ॥ देवता वक्रतुडोस्य   
सुरासुरनमस्कृतः ॥ १८३ ॥   
  
विधाय मूलमन्त्रेण करशुद्धिं जितेन्द्रियः ॥   
षड्भिर्मन्त्रगतैर्वर्णैः षडङ्गानि प्रकल्पयेत् ॥ १८४ ॥   
  
भ्रूमध्ये कण्ठहृदये नाभ्यामाधारके तथा ॥   
षडक्षराण्यथो न्यस्य सर्वेण व्यापकं तथा ॥ १८५ ॥   
  
उद्यद्दिनेश्वररुचिं पाशाङ्कुशवराभयम् ॥ हस्तैर्दधानं   
स्मेरास्यमरुणं चिन्तयेद्धृदि ॥ १८६ ॥   
  
पूर्वोक्ते पूजयेत्पीठे वक्रतुण्डं गणेश्वरं ॥   
अष्टपत्राम्बु चद्वन्द्वं चतुर्द्वारयुतेन च ॥   
चतुरस्रत्रयेणाथ वेष्टितं च क्रमाल्लिखेत् ॥ १८७ ॥   
  
मध्ये देवं समभ्यर्च्य पूजितैरुपचारकैः ॥ प्। ४२८)   
आदावङ्गानि सम्पूज्य यथास्थानं विशालधीः ॥   
पूर्वदिग्दलमूलेषु शक्तीरष्टौ क्रमाद्यजेत् ॥ १८८ ॥   
  
विद्याख्या विश्वधात्री च भोगदा विघ्ननाशिनी ॥ निधिप्रदा च   
पापघ्नी तथा पुण्या शशिप्रभा ॥ १८९ ॥   
  
दलेषु च यजेत्तत्र ह्यणिमाद्याः पुरोदिताः ॥ द्वितीयेष्टदले   
तद्वद्वक्रतुण्डादिकान्यजेत् ॥ १९० ॥   
  
चतुरस्रे लोकपालांस्तदस्त्राणि च पूजयेत् ॥ प्राग्वद्वीथीद्वये   
सम्यग्वक्रतुण्डार्चनं त्विति ॥ १९१ ॥   
  
वर्णलक्षं जपेन्मन्त्रं जुहुयात्तद्दशांशतः ॥   
अष्टद्रव्यैः पुरा प्रोक्तैर्मधुराक्तैर्यथाविधि ॥ १९२ ॥   
  
एवं सिद्धे मनौ मन्त्री काम्यकर्माणि साधयेत् ॥   
तर्पयेत्पूर्वमार्गेण वक्रतुण्डं गणेश्वरम् ॥ १९३ ॥   
  
चतुरस्रं हस्तमात्रं कुण्डं कुर्यात्तदग्रतः ॥ आदधीत   
मथित्वाग्निमनूचानगृहाद्धरेत् ॥ १९४ ॥   
  
प्राणायामत्रयं मन्त्री कर्म समाचरेत् ॥ ततः   
पूर्वोक्तवत्कृत्वा मन्त्रन्यासं षडङ्गकम् ॥ १९५ ॥   
  
गन्धपुष्पादिकैरग्निं सम्पूज्य स्थापयेत्ततः ॥ कृशानुमध्ये   
तत्राथ नागयज्ञोपवीतिनम् ॥ १९६ ॥   
  
लम्बोदरं भास्करं तं चैकदन्तं त्रिलोचनम् ॥   
पद्मासनसमारूढं चतुर्बाहुं त्रिलोचनम् ॥ १९७ ॥   
  
किरीटहारकेयूराङ्गदालङ्कारभूषितम् ॥ एवं सञ्चिन्त्य   
मनसा समावाह्य गणेश्वरम् ॥ १९८ ॥   
  
गन्धादिभिः समभ्यर्च्य जलेनाग्निं प्रसिच्य च ॥ षडर्णेन   
द्विठान्तेन जुहुयाच्च घृताहुतीः ॥ अष्टाधिकसहस्रं च   
ततः सिद्धो भवेन्मनुः ॥ १९९ ॥   
  
सहस्राष्टचतुर्थीषु पक्षयोरुभयोरपि ॥ शतं   
त्वपूपैर्जुहुयाद्वत्सराल्लभते धनम् ॥ २०० ॥   
  
मध्याह्नकाले नित्यं हि तदग्रे प्रजपेन्मनुम् ॥ सहस्रं त्रिशतं   
वाथ शतं वाष्टोत्तरं सुधीः ॥ अचिरणैव महतीं   
लक्ष्मीं प्राप्नोत्ययत्नतः ॥ २०१ ॥   
  
प्रसन्नतात्र मनसः स्तुतिरन्येप्सिता तथा ॥ स्वापे वैमुख्यता   
चापि स्वप्ने द्विरददर्शनम् ॥ एतानि मन्त्रसिद्धेर्हि चिह्नान्युक्तानि   
मन्त्रिभिः ॥ २०२ ॥   
  
पूर्वोक्तसिद्धौदनेन त्रिमासं त्रिशतंहुनेत् ॥ महानिधीनां   
भवनं भवेद्वैश्रवणोपमः ॥ २०३ ॥   
  
गुडाक्तैः पृथुकैर्नारिकेलैर्मरिचसंयुतैः ॥ अपूपैः   
क्षीरसंयुक्तैर्गणेशस्य च सन्निधौ ॥ अग्नौ सहस्रं जुहुयात्स   
मन्त्री धनवान्भवेत् ॥ २०४ ॥   
  
शुभशालिमयैः शूर्णैर्मरिचाद्यैः ससैन्धवैः ॥   
सजीरकैर्बहुगुडैः शुभैरतिघृताप्लुतैः ॥ २०५ ॥   
  
अपूपैर्जुहुयान्मन्त्री गणेशस्य च सन्निधौ ॥ सहस्रमात्रं   
लभते महतीमचिराच्छ्रियम् ॥ २०६ ॥   
  
प्। ४२९) साध्यनामार्णपुटितमनुना जुहुयात्सुधीः ॥   
अपामार्गसमिद्भिर्वा पक्वैः पनसजैः फलैः ॥ २०७ ॥   
  
सहस्रं कदलैर्वाथ नरं नारीं वशं नयेत् ॥   
लाजकैर्जुहुयादग्नौ सहस्रं कन्यकाप्तये ॥ २०८ ॥   
  
सहस्रमाज्याहुतीनां हुनेत्क्षीराहुतीरपि ॥ सहस्रं   
रोगशान्त्यर्थं मन्त्रशास्त्रविशारदः ॥ सर्वाहुतीनां   
जुहुयाल्लक्षं मृत्युञ्जयो भवेत् ॥ २०९ ॥   
  
ब्रह्मवृक्षोत्थसमिधो मधुरत्रयलोलिताः ॥ सहस्र   
जुहुयान्मन्त्री मासाछत्रूञ्जयेध्रुवम् ॥ २१० ॥   
  
विभीतकस्य समिधां सहस्रं साष्टकं निशि ॥ लोहिताक्तं   
श्मशानाग्नौ जुहुयान्मारयेद्रिपुम् ॥ २११ ॥   
  
भूमौ शत्रुस्वरूपं च लिखित्वास्योदरेनलम् ॥ प्रज्वाल्य   
सिद्धार्थवरैः सहस्रं जुहुयात्सुधीः ॥ तं   
मारयेत्सप्तदिनैर्नात्र कार्या विचारणा ॥ २१२ ॥   
  
शोणमेघसमानाभं गणेशं निजशुण्डया ॥ रिपुं गृहीत्वा   
वडवामुखे वह्नौ महोत्कटे ॥ २१३ ॥   
  
प्रक्षिपन्तं गणपतिं ध्यात्वामु प्रजपेन्मनुम् ॥ सहस्रं   
त्रिदिनेनासौ शत्रुमुच्चाटयेद्ध्रुवम् ॥ २१४ ॥   
  
समुद्रगां नदीं प्राप्य गृहीत्वाञ्जलिना जलम् ॥   
सहस्रकृत्वोभिमन्त्र्य परिषिञ्चेत्स्वमूर्धनि ॥ अनेन विधिना   
मन्त्री पापौघं नाशयेद्ध्रुवम् ॥ २१५ ॥   
  
शनैश्चरदिनेश्वत्थमालम्ब्य त्रिसहस्रकम् ॥ जपन्मनुं गणं   
ध्यायेद्दोषान्ग्रहभवान्हरेत् ॥ २१६ ॥   
  
वेतसोत्थसमिद्धोमात्सहस्रं वृष्टिमाप्नुयात् ॥ धनार्थीं   
जुहुयाद्धान्यैरन्नार्थ्यन्नैर्हुनेद्ध्रुवम् ॥ २१७ ॥   
  
कमलैरुत्पलैर्वापि होमो वस्त्रप्रदो मतः ॥ क्षेत्राभिकाङ्क्षी   
पललैर्गुडाभ्यक्तैर्हुनेत्सुधीः ॥ २१८ ॥   
  
तमर्चयित्वा गणपं हरिद्रां सैन्धवं वचाम् ॥   
निष्कार्धार्धप्रमाणेन सम्पिष्यैतानि नित्यशः ॥ २१९ ॥   
  
प्रसृत्युन्मितगोमूत्रे सहस्रेणाभिमन्त्रयेत् ॥ स्नातामृतुस्नानदिने   
विशुद्धां रक्तवाससम् ॥ पाययेत्तां च सा बन्ध्या प्रसूते   
वत्सरात्सुतम् ॥ २२० ॥   
  
उपोष्य सोमग्रहणे भास्करग्रहणेथ वा ॥ कपिलाज्यं पलं   
चूर्णं वचायाश्च पलार्धकम् ॥ २२१ ॥   
  
एतत्सहस्रजपितं सहस्रं प्रपिबेत्सुधीः ॥ अवाप्य मेधां   
महतीं कवितां लभते ध्रुवम् ॥ २२२ ॥   
  
गोचर्ममात्रं भूतेशं चोपलिप्यांशुकावृतम् ॥ कृत्वात्र   
स्थापयेत्कुम्भं पूजितं चन्दनादिभिः ॥ २२३ ॥   
  
कुमारं वा कुमारीं वा दीपस्याग्रे निधाय च ॥   
जपेत्तन्मन्त्रप्रवरमष्टोत्तरसहस्रकम् ॥ २२४ ॥   
  
तेन स्पृष्टा कुमारी वा कुमारो वा ब्रवीति तत् ॥ प्। ४३०)   
मनोगतं हि सकलं भविष्यद्भूतमेव च ॥ वर्तमानं मनोरस्य   
प्रसादान्नात्र संशयः ॥ २२५ ॥   
  
मन्त्रान्तरमथो वक्ष्ये वक्रतुण्डगणेशितुः ॥ मेघोल्काय तथा   
स्वाहा मन्त्रः प्रोक्तः षडक्षरः ॥ भार्गवो   
मुनिरस्याणोरनुष्टुप्च्छन्द ईरितम् ॥ २२६ ॥   
  
वक्रतुण्डगणेशोस्य देवता देववन्दितः ॥ मन्त्रवर्णैः   
षडङ्गानि सड्भिः कुर्याद्यथा पुरा ॥ ध्यानपूजादिकं   
सर्वं मन्त्री पूर्ववदाचरेत् ॥ २२७ ॥   
  
अथातः सम्प्रवक्ष्यामि मन्त्रं द्वात्रिंशदर्णकम् ॥   
रायस्पोषस्य दयिता निधिदोरत्नदो मतः ॥ २२८ ॥   
  
रक्षोहनोबलगहनोथाद्यश्च षडक्षरः ॥ ऋष्यादिकं पुरा   
प्रोक्तं ध्यानपूजादि पूर्ववत् ॥ जपेदर्कसहस्राणि   
जुहुयात्तद्दशांशतः ॥ २२९ ॥   
  
हविषा घृतसिक्तेन तदन्ते तोषयेद्गुरुम् ॥ एवं सिद्धे मनौ   
मन्त्री साधयेदिष्टमात्मनः ॥ २३० ॥   
  
षडर्णप्रोक्तमन्त्रेण सर्वं काम्यं समाचरेत् ॥ अथास्य मेदं   
वक्ष्यामि मन्त्रमन्यं तथाविधम् ॥ २३१ ॥   
  
रायस्पोषस्य दयिता निधिदो रत्नदो नृमान् ॥   
रक्षोहणोबलगहनोवक्रतुण्डाय हूमिति ॥ २३२ ॥   
  
सायकैस्त्रिभिरष्टाभिश्चतुर्भिः पञ्चमी रसैः ॥   
मन्त्रार्णैः स्युः षडङ्गानि मुन्याद्याः पूर्ववन्मताः ॥ २३३   
॥   
  
प्राग्वत्प्रयोगो निधिदो विशेषेण मनुस्त्वयम् ॥ अथ वक्ष्ये   
वक्रतुण्डगायत्रीं गणप्रियाम् ॥ २३४ ॥   
  
तत्पुरुषाय विद्महे वक्रतुण्डाय धीमहि ॥ तन्नो दन्ती   
प्रचोदयात् ॥ २३५ ॥   
  
आद्यन्तयोर्जपेदेनां सर्वमन्त्रप्रसिद्धये ॥ अष्टोत्तरशतं   
नित्यं पुरश्चरणकृन्नरः ॥ २३६ ॥   
  
अष्टाविंशतिसङ्ख्याकान्गणेशानदिने जपेत् ॥   
जपाद्यन्तेथाष्टसङ्ख्यानन्यजापी सुसिद्धये ॥ २३७ ॥   
  
इति श्रीमहामायामहाकालानुमते मेरुतन्त्रे शिवप्रणीते   
पूर्वाम्नायगणपतिमन्त्रप्रकाशो ऽष्टादशः ॥ १८ ॥   