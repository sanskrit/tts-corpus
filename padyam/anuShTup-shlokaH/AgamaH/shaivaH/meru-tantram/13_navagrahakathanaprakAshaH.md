+++
title = "१३ नवग्रहकथनप्रकाशः"

+++
श्रीदेव्युवाच ॥   
  
अहो दुःखप्रदाः खेटाः प्रायः कलियुगे सदा ॥ तेषां तु   
वेदमार्गेण कीदृक्पूजा मनुश्च कः ॥ १ ॥   
  
कथन्ते दोषमायादिपीडा यच्छन्ति नो नृणाम् ॥ वेदमार्गेण च   
ब्रूहि तेषां पूजाविनिर्णयम् ॥ २ ॥   
  
श्रीशिव उवाच ॥   
  
साधु पृष्टं त्वया देवि ग्रहपूजाविनिर्णयः ॥ विना कालं   
तु दुःखेन सर्वान्सम्पीडयन्ति हि ॥ ३ ॥   
  
नीचं कुर्वन्ति चोच्चस्थाः खेचराश्चक्रवर्तिनम् ॥   
चक्रवर्तिसुतं दासं यदा ते नीचसंस्थिताः ॥ ४ ॥   
  
आत्मा सूर्योस्ति कालस्य मनः शुभ्रांशुरुच्यते ॥ सत्त्वं भौमो   
वचश्चान्द्रिर्जीवो ज्ञानसुखे तथा ॥ ५ ॥   
  
सितः कामः शनिर्दुःखं छाया राहुः शिखी शिखा ॥   
खेटोपासनतो मर्त्यस्त्रिकालज्ञः प्रजायते ॥ ६ ॥   
  
वैदिकेन तु मार्गेण ये ग्रहान्समुपासते ॥ ग्रहलोके तु ते   
सौख्यं ग्रहैश्च सह भुञ्जते ॥ ७ ॥   
  
तत्र भास्करमन्त्रस्य हिरण्यस्तूपको मुनिः ॥ त्रिष्टुप्छन्दो   
देवता तु सविता परिकीर्तितः ॥ ८ ॥   
  
आकृष्णेन [आ कृष्णेन रजसा इति अङ्गुष्ठाभ्यां नमः   
वर्तमानो निवेश्यन् इति तर्जनीभ्यां नमः अमृतं मर्त्यं च इति   
मध्यमाभ्यां नमः, हिरण्ययेन सविता इति अनामिकाभ्यां   
नमः रथेनादेवो याति इति कनिष्ठिकाभ्यां नमः भुवनानि   
पश्यन् इति करतलकरपृष्ठाभ्यां नमः । एवं   
हृदयादिन्यासमपि कुर्यात् ॥ अथ पदन्यासः ॥ आ मूर्ध्नि   
कृष्णेन नेत्रयोः रजसा कर्णयोः वर्तमानो नासिकायाम्   
निवेशयन् मुखे अमृतं गले मर्त्यं बाह्वोः च हस्तयोः   
हिरण्ययेन नाभौ, सविता लिङ्गे रथेन पायौ देवः उरुयुग्मे   
याति जानुयुग्मे भुवनानि जङ्घ युग्मे, पश्यन् पादयुग्मे । इति   
पदन्यासः ॥] कृष्णेन रजसा वर्तमानो निवेशयन्नमृतं   
मर्त्यं च ॥ प्। ३१३) हिरण्ययेन सवितारथेन देवो याति भुवनानि   
पश्यन् ॥ ९ ॥   
  
अङ्गुष्ठादिषडङ्गादिषड्वर्णान्विभजंश्चरेत् ॥   
भुवनस्याथ मन्त्रस्य पदन्यासं समाचरेत् ॥ १० ॥   
  
श्रीसूक्तोक्त-ऋचां स्थाने ततो ध्यायेद्दिवाकरम् ॥ ११ ॥   
  
पद्मासनं पद्मकरं पद्मगर्भसमद्युतिम् ॥ सप्ताश्वं   
सप्तखड्गं च जातं देशे कलिङ्गके ॥ १२ ॥   
  
विश्वामित्रार्यकं त्रिष्टुप्छन्दः काश्यपगोत्रजम् ॥   
रक्ताम्बरधरं रक्ताभरणैरुपशोभितम् ॥ १३ ॥   
  
रक्तगन्धानुलेपाङ्गं रक्तध्वजपताकिनम् ॥ किरीटिनं   
सकेयूरं मण्डितं रक्तच्छत्रिणम् ॥ १४ ॥   
  
रथारूढं तस्य सव्यं त्वधिदैवाग्न्यधिष्ठितम् ॥   
प्रत्यधिदैवेश्वरेणासव्ययुक्तं च प्राङ्मुखम् ॥ १५ ॥   
  
ध्यात्वैवं पूजयेद्भानुं फुल्लाक्षतविनिर्मिते ॥   
द्वादशाङ्गुलयुक्ते च श्रीपर्णादिकपीठके ॥ १६ ॥   
  
अत्राधिदैवतं पूज्यं तथा प्रत्यधिदैवतम् ॥ वर्णलक्षं   
जपेन्मन्त्रं जुहुयात्तद्दशांशतः ॥ १७ ॥   
  
होमस्वाल्प्ये जपः कार्यस्त्वधिप्रत्यधिदैवते ॥ करवीरादिकुसुमै   
रक्तचन्दनमिश्रितैः ॥ १८ ॥   
  
दूर्वाङ्कुरैश्चाक्षतैश्च तर्पणं स्याद्दिनेशितुः ॥   
मधुच्छन्दा मुनिश्छन्दो गायत्र्यग्निश्च देवता ॥ १९ ॥   
  
विनियोगस्तु सवितुः प्रीतये चेति कीर्तयेत् ॥ २० ॥   
  
अग्निमीले पुरोहितं यज्ञस्य देवमृत्विजम् ॥ होतारं   
रत्नधातारम् ॥ २१ ॥   
  
वामदेवो मुनिश्छन्दोनुष्टुब्रुद्रस्तु देवता ॥ विनियोगस्तु सवितुः   
प्रीतये चेति कीर्तयेत् ॥ २२ ॥   
  
आ वो राजानामध्वरस्य रुद्रगूंहोतारगूं सत्ययजरोदस्योः ॥   
अग्निं पुरा तनयित्नो सविता हिरण्यरूपमवसे कृणुध्वम् ॥ २३ ॥   
  
होमस्त्वर्कसमिद्भिः स्यादभावे कमलाक्षकैः ॥ तदभावे   
यवतिलघृतैर्वा मधुरत्रयैः ॥ २४ ॥   
  
अदृष्टसूर्यो नाश्नीयान्न रात्त्रौ भानुवासरे ॥ त्यजेच्च   
लवणं तक्रं दिवा स्वापं च मैथुनम् ॥ २५ ॥   
  
त्रिकालं प्रजपेत्सूक्तं पूजयेत्तु विशेषतः ॥ एवं सिद्धे   
मनौ जाते नृपाः स्युस्तस्य किङ्कराः ॥ २६ ॥   
  
तस्य पादोदकादेव रोगसङ्घो विलीयते ॥ सिद्धमन्त्रो मुमूर्षुस्तु   
च्छायां पश्यत्यशीर्षिकाम् ॥ २७ ॥   
  
कुष्ठादिरोगग्रस्तस्तु साधकोर्घ्याणि दापयेत् ॥ आरोग्यार्थं   
त्वृचा पादैरथ ऋक्त्रितयैः स्वयम् ॥ २८ ॥   
  
एवं चतुर्विंशतिभिरिष्ट्वा सूर्यं तु तर्त्पयेत् ॥   
त्रिकालाद्यैस्तदा हन्ति दुःसाध्यानपि भास्करः ॥ २९ ॥   
  
पुष्पाणि करवीरस्य रक्तचन्दनचन्दने ॥ प्। ३१४) दूर्वाक्षते   
कुशाग्राणि तिलांस्तत्त्रयमेव च ॥ ३० ॥   
  
एतान्यावश्यकान्याहुरर्चनेष्टौ यथोत्तरम् ॥ निक्षिप्य   
ताम्रपात्रे तु कस्तूरीं केशरं विधुम् ॥ ३१ ॥   
  
मन्त्रैर्वापि च गायत्र्या जानुभ्यां धरणीं गतः ॥   
दृष्ट्वा सूर्यं नमस्कृत्य दद्यादर्घ्यमनन्यधीः ॥ ३२ ॥   
  
अभिषिञ्चेच्च शिरसि ऋचाभिर्दत्ततोयकैः ॥ त्यजेत्पूर्वोदितं   
सर्वं भानुवारे विशेषतः ॥ ३३ ॥   
  
कुष्ठाद्या ये महारोगाः षण्मासाद्यान्ति सङ्क्षयम् ॥   
उपकुष्ठादयो ये च कृते सन्ध्याद्वयेपि ते ॥ ३४ ॥   
  
एकसन्ध्यार्चनेनापि सूर्यावर्तादयो गताः ॥ केचित्तु   
सप्ततिदिनैर्मण्डलेन त्रिसप्तकैः ॥ ३५ ॥   
  
सप्तमेनापि चैकाहात्तारतम्यं विचारयेत् ॥ स्वप्यान्नैवोदयेस्ते   
च पूजयित्वेष्टमाप्नुयात् ॥ ३६ ॥   
  
उद्यन्नद्य मित्रमहमारोहन्नुत्तरां दिवम् ॥ हृद्रोगं मम सूर्य   
हरिमाणं च नाशय ॥ ३७ ॥   
  
शुकेषु मे हरिमाणं रोपणाकासु दध्मसि ॥ अथो हारिद्रवेषु मे   
हरिमाणं निदध्मसि ॥ ३८ ॥   
  
उदगादयमादित्यो विश्वेन महसा सह ॥ द्विषन्तं मह्यं   
रन्धयन्मो अहं द्विषतेरघम् ॥ ३९ ॥   
  
एकादशर्चसूक्तस्य हिरण्यस्तूपको मुनिः ॥   
त्रिष्टुब्जगत्यौछन्दसी देवता सविता मतः ॥ ४० ॥   
  
ह्वयाम्यग्निं प्रथमं स्वस्तये ह्वयामि मित्रावरुणाविहावसे ॥   
ह्वयामि रात्रीं जगतो निवेशनीं ह्वयामि देवं सवितारमूतये   
॥ ४१ ॥   
  
आकृष्णेन रजसा वर्तमानो निवेशयन्नमृतम्मर्त्यं च ॥   
हिरण्ययेन सविता रथेन देवो याति भुवनानि पश्यन् ॥ ४२ ॥   
  
याति देवः प्रवता यात्युद्वता याति शुभ्राभ्यां यजतो   
हरिभ्याम् ॥ आ देवो यातु सविता परावतोऽपविश्वा दुरिता   
बाधमानः ॥ ४३ ॥   
  
अभी वृतं कृशनैर्विश्वरूपं हिरण्यशम्यं यजतो बृहन्तम्   
॥ आस्थाद्रथं सविता चित्रभानुः कृष्णा रजांसि   
तविषीन्दधानः ॥ ४४ ॥   
  
विजनाञ्छ्यावाः शितिपादो अरव्यंरथं हिरण्यप्र उ गं   
वहन्तः ॥ शश्वद्विशः सवितुर्दैव्यस्योपस्थे विश्वा भुवनानि   
तस्थुः ॥ ४५ ॥   
  
तिस्रो द्यावः सवितुर्द्वा उपस्थाṁ एकायमस्य भुवने विराषाट् ॥   
आणिं न रथ्यममृताधितस्थुरिह ब्रवीतु या उतच्चिके तत् ॥ ४६   
॥   
  
विसुपर्णो अन्तरिक्षाण्यरव्यङ्गभीरेवषा असुरः सुनीथः ॥   
क्वेदानीं सूर्यः कश्चिकेत कतमां द्यां रश्मिरस्याततान ॥   
४७ ॥   
  
प्। ३१५) अष्टौ व्यरव्यत्ककुभः पृथिव्यास्त्रीधन्वयोजना   
सप्तसिन्धून् ॥ हिरण्याक्षः सविता देव आगाद्दधद्रत्ना   
दाशुषे वार्याणि ॥ ४८ ॥   
  
हिरण्यपाणिः सविता विचर्षणिरुभे द्यावापृथिवी अन्तरीयते   
॥ अपामीवां बाधते वेति सूर्यमभिकृष्णेन रजसा द्यामृणोति   
॥ ४९ ॥   
  
हिरण्यहस्तो असुरः सुनीथः सुमृडीकः स्ववाṁ यात्वर्वाङ् ॥   
अपसेधन्रक्षसो यातुधानानस्थाद्देवः प्रतिदोषं गृणानः ॥   
५० ॥   
  
ये ते पन्थाः सवितः पूर्व्यासो रेणवः सुकृता अन्तरिक्षे ॥   
तेभिर्नो अद्य पथिभिः सुगेभी रक्षा च नो अधि च ब्रूहि देव ॥   
५१ ॥   
  
करवीरजपामुस्तदेवदारुमनःशिलाः ॥   
केशरैलापद्मकाष्ठमधुपुष्पौघबालकैः [मधूकः ।] ॥ ५२   
॥   
  
एतज्जापी प्रतिदिनमेतद्युक्तजलैश्चरेत् ॥ स्नानं सूर्यस्य   
सन्तुष्ट्यै दुष्टो वा यस्य भास्करः ॥ ५३ ॥   
  
कौसुम्भवस्त्रं कनकं माणिक्यं गां तथैव वा ॥   
सर्वञ्चैकतरं दद्यान्नित्यं भास्करसेवकः ॥ ५४ ॥   
  
दद्यादशक्तो गोधूमांस्तथा भास्करपीडितः ॥ गुडान्नाशी   
तु नित्यं स्याद्धारयेदर्कमूलकम् ॥ ५५ ॥   
  
अथ वक्ष्ये चन्द्रमन्त्रं गौतमोस्य मुनिर्मतः ॥ गायत्री छन्द   
इत्येकं सोमो देवः प्रकीर्तितः ॥ ५६ ॥   
  
आप्यायस्व समेतु ते विश्वतः सोम वृष्ण्यम् ॥ भवावाजस्य   
सङ्गथे ॥ ५७ ॥   
  
षड्दीर्घबिन्दुयुक्तेन सकारेण षडङ्गकम् ॥ पदन्यासश्च   
[सां अङ्गुष्ठाभ्यां नमः, सीं तर्जनीभ्यां नमः सूं   
मध्यमाभ्यां नमः, सैं अनामिकाभ्यां नमः   
सौङ्कनिष्ठिकाभ्यां नमः स करतलकरपृष्ठाभ्यां नमः   
। अनया रीत्या हृदयादियासमपि कुर्यात् ॥] कर्तव्यो   
रुद्रोक्ताङ्गेषु दिक्षु च ॥ ५८ ॥   
  
किरीटिनं श्वेतवस्त्रं दशाश्वं श्वेतभूषणम् ॥   
पाशपाणिं द्विबाहुं तमत्रिगोत्रसमुद्भवम् ॥ ५९ ॥   
  
जातं यवनदेशे च श्वेतगन्धानुलेपनम् ॥   
श्वेतध्वजपताकाढ्यं केयूरमणिभूषितम् ॥ ६० ॥   
  
श्वेताकृतिं रथारूढमधिदेवेन [चन्द्राधिदेवता आपः ।   
तत्प्रत्यधिदेवतोमा ॥] संयुतम् ॥ तथा प्रत्यधिदेवेन   
वायव्याभिमुखं युतम् ॥ ६१ ॥   
  
एवं ध्यात्वा चतुर्विंशत्यङ्गुलीचतुरस्रके ॥ श्वेताक्षतकृते   
चन्द्रमर्चेद्देवद्वयान्वितम् ॥ ६२ ॥   
  
वर्णलक्षञ्जपेन्मत्रं सर्वेष्वेतेष्वयं विधिः ॥   
जपाद्यम्पूर्ववत्सर्वमधिप्रत्यधिदेवयोः ॥ ६३ ॥   
  
श्वेताक्षतैश्च पुष्पैश्च श्रीखण्डेन च कम्बुना ॥ प्। ३१६)   
श्वेतदूर्वान्वितैस्तर्प्यः पलाशसमिधो हुनेत् ॥ ६४ ॥   
  
घृताक्तास्तदभावे तु वरस्य परिकीर्तिताः ॥ अशक्तौ तदभावे   
वा जपेन्मन्त्रं दशांशतः ॥ ६५ ॥   
  
मेधातिथिर्-ऋषिः प्रोक्तोऽनुष्टुब्छन्द उदाहृतम् ॥ आपोत्र   
देवताश्चन्द्रप्रीतये विनियोजनम् ॥ ६६ ॥   
  
अप्सु मे सोमो अब्रवीदन्तर्विश्वानि भेषजा ॥ अग्निञ्च   
विश्वशम्भुवम् ॥ ६७ ॥   
  
ऋषिर्दीर्घतमाः प्रोक्ता जगती छन्द ईरितम् ॥ देवतोमा   
समाख्याता नियोगश्चन्द्रतुष्टये ॥ ६८ ॥   
  
गौरीर्मिमाय सलिलानि तक्षत्येकपदी द्विपदी चतुष्पदी ॥   
अष्टापदी दशपदी बुभूवृषी सहस्राक्षरा परमे व्योमन् ॥   
६९ ॥   
  
पौर्णिमायां निराहारस्सायं चन्द्रं प्रपूजयेत् ॥   
क्षीरेणार्घ्यन्तु शङ्खेन दद्याद्देवस्य तुष्टये ॥ ७० ॥   
  
सूक्तं चन्द्रमसो जप्यं प्राग्वच्चन्द्रस्य सवनात् ॥ शान्तो   
दान्तः सुकीर्तिश्च श्रीमान्दाता सुरूपवान् ॥ ७१ ॥   
  
त्रयोविंशर्चसूक्तस्य गौतमोस्य मुनिर्मतः ॥   
छन्दस्त्रिष्टुब्देवता च चन्द्रमाः परिकीर्तितः ॥ ७२ ॥   
  
त्वं सोम प्रचिकितो मनीषा त्वम्ṁ रजिष्ठमनुनेषि पन्थाम् ॥   
तव प्रणीती पितरो न इन्द्रो देवेषु रत्नमभजन्त धीराः ॥ ७३   
॥   
  
त्वं सोम क्रतुभिः सुक्रतुर्भूस्त्वं दक्षैः सुदक्षो   
विश्ववेदाः ॥ त्वं वृषा   
वृषत्वेभिर्महित्वाद्युम्नेभिद्युम्न्यभवोनृचक्षाः ॥ ७४ ॥   
  
राज्ञो न ते वरुणस्य व्रतानि बृहद्गभीरन्तव सोम धाम ॥   
शुचिष्ट्वमसि प्रियो न मित्रो दक्षाय्यो अर्यमेवासि सोम ॥ ७५ ॥   
  
या ते धामानि दिवि या पृथिव्याम्पर्वतेष्वोषधीष्वप्सु ॥   
तेभिर्नो विश्वैः सुमना अहेलन्राजन्सोम प्रतिहव्या गृभाय ॥ ७६   
॥   
  
त्वं सोमामि सत्पतिस्त्वं राजोत वृत्रहा ॥ त्वम्भद्रो असि क्रतुः   
॥ ७७ ॥   
  
त्वञ्च सोमनो वसो जीवातुं न भरामहे ॥ प्रियस्तोत्रो वनस्पतिः   
॥ ७८ ॥   
  
त्वं सोम महे भगं त्वं यून ऋतायते ॥ दक्षं दधासि   
जीवसे ॥ ७९ ॥   
  
त्वन्नः सोम विश्वतो रक्षा राजन्नधायतः ॥ नरिष्ये   
त्त्वावतः सखा ॥ ८० ॥   
  
सोम यास्ते मयो भुव ऊस्यः सन्ति दाशुषे ॥ ताभिर्नोविता भव   
॥ ८१ ॥   
  
इमं यज्ञमिदं वचो जुषाण उपागहि ॥ सोम त्वं नो वृधे भव   
॥ ८२ ॥   
  
सोमगीर्भिष्ट्वा वयं वर्धयामो वचोविदः ॥ समृडीको न   
आविश ॥ ८३ ॥   
  
गयस्फानो अमीवहा वसुवित्पुष्टिवर्धनः ॥ सुमित्रः सोम नो   
भव ॥ ८४ ॥   
  
प्। ३१७) सोमरारन्धि नो हृदि गावो न यवसेष्वा ॥ मय्ये इव स्व   
ओक्ये ॥ ८५ ॥   
  
यः सोमसख्ये तव रारणद्देवमर्त्यः ॥ तं दक्षः स च ते   
कविः ॥ ८६ ॥   
  
उरुष्याणो अभिशस्तेः सोम निपाह्यंहसः ॥ सखा सुशेव एधि   
नः ॥ ८७ ॥   
  
आप्याय स्व समेतु ते विश्वतः सोम वृष्ण्यम् ॥ भवा वाजस्य   
सङ्गथे ॥ ८८ ॥   
  
आप्यायस्व मदिन्तम सोम विश्वेभिरंशुभिः ॥ भवा नः   
सुश्रवस्तमः सखावृधे ॥ ८९ ॥   
  
सन्ते पयांसि समु यन्तु वाजाः संवृष्ण्यान्यभिमातिषाहः ॥   
आप्यायमानो अमृताय सोम दिवि श्रवागूंस्युत्तमानि धिष्व ॥ ९०   
॥   
  
या ते धामानि हविषा यजन्ति ता ते विश्वा परिभूरस्तु यज्ञम्   
॥ गयस्फानः प्रतरणः सुवीरो वीरहा प्रचरासोमदुर्यान् ॥ ९१   
॥   
  
सोमो धेनुं सोमो अर्वन्तमाशुं सोमो वीरं कर्मण्यं दधाति ॥   
सादन्यं विदथ्यं सभेयम्पितृश्रवणं यो ददाशदस्मे ॥ ९२ ॥   
  
अषाह्लंयुत्सु पृतनासु प्रियं स्वषामप्सां वृजिनस्य गापाम् ॥   
भरेषुजां सुक्षितिं सुश्रवः सञ्जयन्तम् त्वामनुमदेम सोम ॥   
९३ ॥   
  
त्वमिमा ओषधीः सोम विश्वास्त्वमपो अजनयस्त्वङ्गाः ॥   
त्वमाततन्थोर्वन्तरिक्ष त्वञ्ज्योतिषा वितमो ववर्थ ॥ ९४ ॥   
  
देवेन नो मनसा देव सोम रायो भागंसहसावन्नभियुध्य ॥ मा   
त्वा तनदीशिषे वीर्यस्योभयेभ्यः प्रचिकित्सागमिष्ठौ ॥ ९५ ॥   
  
पञ्चगव्यञ्च रजतम्मौक्तिकं शङ्खशुक्तिके ॥ कुमुदानि जले   
क्षिप्त्वा स्नानञ्चन्द्रस्य तुष्टये ॥ ९६ ॥   
  
श्वेतं वृषं घृतघटं शङ्खङ्कांस्यस्य भाजनम् ॥   
मुक्ताहारं च विभवे तारं वा शक्तितो ददेत् ॥ ९७ ॥   
  
चन्द्रसेवाकरो नित्यम्भक्षयेत्पायसं सितैः ॥ सुगन्धैश्च   
फलैर्युक्तं सोममूलं च धारयेत् ॥ ९८ ॥   
  
एवं चन्द्रस्य सूर्यस्य कुरुते य उपासनाम् ॥   
महापातकजान्रोगान्स तु नाशयितुं क्षमः ॥ ९९ ॥   
  
शुक्लपुष्पान्वितोदेन सङ्कल्पस्य च योजनम् ॥ आदौरोगं   
समुच्चार्य तन्नाशाय ततो वेदेत् ॥ १०० ॥   
  
देशकालादि चोच्चार्य गोत्राचारादि पूर्वकम् ॥ साध्यनाम तु   
षष्ठ्यन्तं ह्यृचा कल्पेन चोच्चरेत् ॥ १०१ ॥   
  
अर्घ्यदानं करिष्यामि तर्पयामि च वा वदेत् ॥   
शिखाबन्धन्ततः कृत्वा भूतोत्सादनमाचरेत् ॥ १०२ ॥   
  
प्रार्थयित्वा च पृथिवीं संविशेच्च निजासने ॥ सुदर्शनस्य   
मन्त्रेण दिशाम्बन्धं समाचरेत् ॥ १०३ ॥   
  
प्। ३१८) सर्वरोगनिवारणाय [सर्वरोगनिवारणाय   
शार्ङ्गायसशरायास्त्रराजाय सुदर्शनाय नमः इति   
सुदर्शनमन्त्रः ।] शार्ङ्गाय पदं वदेत् ॥   
सशरायास्त्रराजाय चतुर्थ्यन्तं सुदर्शनम् ॥ १०४ ॥   
  
सप्तविंशतिवर्णोयं हृदन्तो मनुरुच्यते ॥ भूतशुद्धिन्ततः   
कृत्वा प्राणस्थापनमाचरेत् ॥ १०५ ॥   
  
ऋचा स्वाङ्गानि संस्पृश्य गुरुं चापि परं गुरुम् ॥ परात्परं   
गुरुं ध्यात्वा न्यासं कुर्यात्ततः परम् ॥ १०६ ॥   
  
उद्यन्नद्य मित्र महो दक्षिणे तु करे न्यसेत् ॥ कृतमत्र मया यच्च   
मित्रो रक्षतु मान्ततः ॥ १०७ ॥   
  
वामहस्ते न्यसेच्चैव आरोहन्नुत्तरां दिवम् ॥   
विहिताकरणात्पापाद्रवी रक्षतु मां सदा ॥ १०८ ॥   
  
हृद्रोगम्मम सूर्येति हृदये तु प्रविन्यसेत् ॥ अज्ञानकृतपापात्तु   
सूर्यो रक्षतु मां सदा ॥ १०९ ॥   
  
हरिमाणञ्च नासायां विन्यसेन्मस्तकोपरि ॥ भानुस्तु   
सर्वभूतेभ्यः सर्वदा मां च रक्षतु ॥ ११० ॥   
  
शुकेषु मे हरिमाणं दक्षिणे चरणे न्यसेत् ॥   
निषिद्धगमनात्पापाद्भानू रक्षतु मां सदा ॥ १११ ॥   
  
रोपणा कासु दध्मसि वामपादे तु विन्यसेत् ॥   
ऋतुस्त्रीसङ्गसम्भूतात्पापात्पूषाभि रक्षतु ॥ ११२ ॥   
  
अथो हारिद्रवेषु मे नाभिदेशे तु विन्यसेत् ॥ हिरण्यगर्भोवतु   
मां तमोजात्पापतः सदा ॥ ११३ ॥   
  
हरिमाणन्निदध्मसि जिह्वायां च मुखे न्यसेत् ॥   
मुखजिह्वोद्भवात्पापान्मरीचिर्मां सदावतु ॥ ११४ ॥   
  
उदगादयमादित्यो न्यसेद्दक्षिणचक्षुषि ॥ मामादित्योवतु सदा   
दृक्समुद्भवपातकात् ॥ ११५ ॥   
  
विश्वेन सहसा सह विन्यसेद्वामचक्षुषि ॥ यद्दृष्टव्यन्न   
तद्दृष्टन्तत्पापात्सवितावतु ॥ ११६ ॥   
  
द्विषन्तं मह्यं रन्धयन् विन्यसेत्कवचोपरि ॥   
त्वग्लोमसम्भवात्पापाद्भानुर्मा परिरक्षतु ॥ ११७ ॥   
  
मो अहं द्विषतेरघं विन्यसेच्च तथास्त्रके ॥   
विद्वेषणकृतात्पापाद्भास्करो मां सदावतु ॥ ११८ ॥   
  
न्यासं पुरुषसूक्तस्य देवमूर्तौ समाचरेत् ॥ ततः स्वदेहे   
विन्यस्य प्राग्वद्ध्यायेद्दिवाकरम् ॥ ११९ ॥   
  
ततः पुरुषसूक्तेन षोडशर्चेन पूजयेत् ॥   
गन्धाक्षतादिपुष्पाणि रक्तान्येव प्रयोजयेत् ॥ १२० ॥   
  
नैवेद्यं पायसं प्रोक्तं ऋक्त्रयस्य मुनिर्मतः ॥ कण्वः   
प्रस्कण्वनामा तु च्छन्दोनुष्टुप्च देवता ॥ १२१ ॥   
  
श्रीसूर्यस्त्वथ मित्राय इदमर्घ्यं वदेत्सिते ॥ मित्रं   
सन्तर्पयामीति चैवं प्रोक्तं सितेतरे ॥ १२२ ॥   
  
प्। ३१९) एवं रवौ च सूर्ये च कल्पनीयं ततः परम् ॥   
वदेदर्धर्चके मित्ररविभ्यामर्घ्यमित्यपि ॥ १२३ ॥   
  
त्रयः सर्वर्चके चैवमुन्नेयाः स्वधिया बुधैः ॥ कृष्णं   
सर्वत्र सूर्यन्तु तर्पयाभीति संवदेत् ॥ १२४ ॥   
  
सर्वर्चेनापि सन्तर्प्यो विशेषोयमुदाहृतः ॥ प्रतिभानोश्च वारे   
तु कार्यं नान्यत्र वासरे ॥ १२५ ॥   
  
क्षुद्ररोगा विनश्यन्ति विप्रान्द्वादश भोजयेत् ॥ माहारोगे   
सहस्रं तु शीतत्वादिमहागदे ॥ १२६ ॥   
  
देशस्योपद्रवे जाते पुनरर्घ्याणिभास्करे ॥ सहस्रमपि तानीह   
सर्वनीरुक्प्रजायते ॥ १२७ ॥   
  
पुत्रो भार्या च मित्रं च तस्य नीरुक्प्रजायते ॥ प्राप्नोति   
बिपुलां लक्ष्मीं ब्रह्म प्राप्नोत्यनामयम् ॥ १२८ ॥   
  
श्रावणे शुक्लसप्तम्यां विशाखायां भृगोर्दिने ॥   
श्रीसूर्यः क्रियया जातः पूजा तत्र विशिष्यते ॥ १२९ ॥   
  
माघशुक्लस्य चाष्टम्यां कृत्तिकायाम् गुरोर्दिने ॥ क्षेत्रे   
समभवच्चन्द्रः पूजा तत्र विशिष्यते ॥ १३० ॥   
  
भौममन्त्रं प्रवक्ष्यामि विरूपोस्य मुनिर्मतः ॥ अङ्गारको   
देवता च गायत्री छन्द ईरितम् ॥ १३१ ॥   
  
अग्निर्मूर्द्धा दिवः ककुत्पतिः पृथिव्या अयम् ॥   
आपागूंरेतागूंसि जिन्वति ॥ १३२ ॥   
  
अम्बीजेन षडङ्गानि चाङ्गुलिन्यास एव च ॥ रुद्रस्थानेषु   
कर्तव्यः पदन्यासो द्वितीयकः ॥ १३३ ॥   
  
रक्ताम्बरं रक्तवर्णं रक्तगन्धानुलेपनम् ॥ रक्तपुष्पैः   
पूज्यमानं चतुर्बाहुं किरीटिनम् ॥ १३४ ॥   
  
वराभयगदाशूलहस्तं मेषोपरि स्थितम् ॥   
वशिष्ठगोत्रसम्भूतं जमदग्न्यर्षिकं कुजम् ॥ १३५ ॥   
  
जगतीछन्दसं वक्रं रक्तध्वजपताकिनम् ॥   
अवन्तीदेशसम्भूतं ध्यात्वा देवम्प्रपूजयेत् ॥ १३६ ॥   
  
रक्तचन्दनसम्मिश्रतण्डुलैस्त्र्यस्रके कृते ॥ अधिदेवतया   
भूम्या युक्तं षाण्मातुरेण च ॥ तथा प्रत्यधिदेवेन   
तत्रावाह्य प्रपूजयेत् ॥ १३७ ॥   
  
वर्णलक्षं जपेन्मन्त्रं मधुरत्रयसंयुताः ॥ खादिर्यः   
समिधो होमे तर्पणाद्यं च पूर्ववत् ॥ मेधातिथिर्मुनिश्छन्दो   
गायत्री भूश्च देवता ॥ १३८ ॥   
  
स्योना पृथिवी भवानृक्षरा निवेशनी यच्छा नः शर्म   
सप्रथाः ॥ अपनः शोशुचदघम् ॥ १३९ ॥   
  
मुनिर्दीर्घतमाः प्रोक्तस्त्रिष्टुप्छन्द उदाहृतम् ॥ देवः स्कन्दः   
कुजप्रीत्यै जपार्थं विनियोजनम् ॥ १४० ॥   
  
यदक्रन्दप्रथमं जायमान उद्यन्समुद्रादुत वा पुरीषात् ॥   
श्येनस्य पक्षा हरिणस्य बाहू उपन्तुत्यं महि जातन्ते अर्वन् ॥   
१४१ ॥   
  
प्। ३२०) भौमस्य प्रीतिमन्विच्छन्हव्यान्नाशी भवेन्नरः ॥   
गोजिह्वान्धारयेन्नित्यं भौमवारे तु रोगिकः ॥ १४२ ॥   
  
कुजमन्त्रे तु संसिद्धे सङ्ग्रामे विजयी भवेत् ॥ स्वयं नश्यन्ति   
रिपवो नेत्रच्छायाग्निसन्निभाः ॥ १४३ ॥   
  
त्रिंशर्चकस्य सूक्तस्य विरूपाङ्गिरसावृषी ॥ गायत्री छन्द   
उद्दिष्टं देवोग्निः कुजतुष्टये ॥ १४४ ॥   
  
समिधाग्निं दुवस्यत घृतैर्बोधयतातिथिम् ॥ अस्मिन्हव्या होतता   
॥ १४५ ॥   
  
अग्नेस्तोभं जुषस्व मे वर्धस्वानेन जन्मना प्रतिसूक्तानि   
हर्यनः ॥ १४६ ॥   
  
अग्निन्दूतम्पुरोदधे हव्यवाहमुपबुवे ॥ देवाṁ आसादयादिह ॥ १४७   
॥   
  
उत्ते बृहन्तो अर्चयः समिधानस्य दिवः ॥ अग्ने शुक्रास ईरते ॥   
१४८ ॥   
  
उप त्वा जुष्टे मम घृताचीर्यन्तु हर्यतः ॥ अग्ने हव्या जुषस्व   
नः ॥ १४९ ॥   
  
मन्द्रं होमारेमृत्विजं चित्रभानुं विभावसुम् ॥ अग्निमीले स   
उस्रवत् ॥ १५० ॥   
  
प्रत्नं होतारमीष्यं जुष्टमग्निकविं क्रतुम् ॥   
अधराणामभिश्रियम् ॥ १५१ ॥   
  
जुषाणो अङ्गिरस्तमे मा हव्यान्यानुषक् ॥ अग्ने यज्ञं नय   
क्रतुपः ॥ १५२ ॥   
  
समिधा न उशन्त्यशुक्रशोचे इहावह ॥ चिकित्वान्दैव्यञ्जनम् ॥   
१५३ ॥   
  
विप्रं होतारमद्रुहं धूमकेतुं विभावसुम् ॥ यज्ञानां   
केतुमीमहे ॥ १५४ ॥   
  
अग्ने निपाहि नस्त्वं प्रतिष्य देवरीषतः ॥ सधिद्वेषः   
सहष्कृतः ॥ १५५ ॥   
  
अग्निः पत्नेन मन्मनाशुम्भा नस्तन्न्वां स्वाम् ॥ कविर्विप्रेण वा   
वृधे ॥ १५६ ॥   
  
ऊजो निपातमाहुवेग्निम्पावक शोचिषम् ॥ अस्मिन्यज्ञे स्वध्वरे ॥ १५७   
॥   
  
स नो मित्रमहस्त्वमग्ने शुक्रेण शेचिषा ॥ देवैरासत्सि बर्हिषी   
॥ १५८ ॥   
  
यो अग्निन्तन्नो द इ-मे देवम्मत्तः समर्पयति ॥ तस्मा इद्दीदयद्वसू   
॥ १५९ ॥   
  
अग्निर्मूर्धा दिवः ककुत्पतिः पृथिव्या अयम् ॥   
अपागूंरेतागूंसि जिन्वति ॥ १६० ॥   
  
उदग्ने शुचयस्तव शुक्रा भ्राजन्त ईरते ॥ तव   
ज्योतीगूंष्यर्चयः ॥ १६१ ॥   
  
ईषे वार्यस्य हि दात्रस्याग्ने स्वर्पतिः ॥ स्तोतास्यां तव   
शर्मणि ॥ १६२ ॥   
  
त्वामग्ने मनीषिणस्त्वां हिन्वन्ति चितिभिः ॥ त्वां वर्धन्तु नो   
गिरः ॥ १६३ ॥   
  
अदध्वस्य स्वा धावतो दूतस्परेभतः सदा ॥ अग्नेः सख्यं   
धृणीमहे ॥ १६४ ॥   
  
अग्निः शुचिव्रततमः शुचिः शुचिर्विप्रः ॥ शुचिःशुची रोचत   
आहुतः ॥ १६५ ॥   
  
उतत्वाधितयो मम गिरो वर्धन्तु विश्वहा ॥ प्। ३२१) अग्ने सख्यस्य   
बोधिनः ॥ १६६ ॥   
  
यदग्ने स्यामहावं वा यत्स्या अहम् ॥ स्पष्टे सत्याशिषा   
इहाशिषः ॥ १६७ ॥   
  
वसुर्वसुपतिर्हि त्वमस्यग्रे विभावसुः ॥ स्याम ते सुमतावपि ॥   
१६८ ॥   
  
अग्ने धृतव्रताय ते समुद्रायेवसिन्धवः ॥ गिरो वास्रास ईरते   
॥ १६९ ॥   
  
युवानं विस्पतिं कविं श्वादम्पुरुवेयुसम् ॥ अग्निं शुम्भामि   
मन्मभिः ॥ १७० ॥   
  
यज्ञानां रथ्ये वयन्तिग्मजम्भाय वीलवे ॥ स्तोमैरिषे माग्नये   
॥ १७१ ॥   
  
अयमग्ने त्वे च अयि जरिताभूतु सन्त्या ॥ तस्मै पावकमृडय ॥   
१७२ ॥   
  
धीरो ह्यस्य प्रसिद्विप्रो न जागृभिः सदा ॥ अग्नेदीदयसिविद्यवि   
॥ १७३ ॥   
  
पुराग्ने दुरितेभ्यः पुरो मृधेभ्यः कवे ॥ प्रण आयुर्वसोत्तिरा   
॥ १७४ ॥   
  
विश्वम्बला [शुण्ठी ॥] चन्दनञ्च रामठासनपुष्पकम् [हिङ्गु   
॥] ॥ फलिनीबकुलैर्युक्तं स्नानम्भौमस्य तुष्टये ॥ १७५ ॥   
  
आरक्ताम्बुभवं ताम्रं प्रवालञ्च मसूरिका ॥   
सुरक्तवस्त्रमसृजस्तुष्ट्यै चाश्वारिपुष्पकम् ॥ १७६ ॥   
  
पूर्वाषाढाख्यनक्षत्रे मासे भाद्रपदे सिते ॥ दशम्यां   
बुधवारे तु जातस्तत्र महोत्सवः ॥ १७७ ॥   
  
बुधमन्त्रम्प्रवक्ष्यामि बौद्धस्तस्य मुनिर्मतः ॥ त्रिष्टुप्छन्दो   
देवतास्य बुद्धो बुद्धिप्रदो मतः ॥ १७८ ॥   
  
उद्बुध्यस्वाग्ने प्रतिजागृहि त्वमिष्टापूर्ते सगूंसृजेथामयञ्च   
॥ अस्मिन्सधस्थेऽध्युत्तरस्मिन्विश्वेदेवा यजमानश्च सीदत ॥ १७९   
॥   
  
बुम्बीजेन षडङ्गेन ध्यानमस्य निरूप्यते ॥ पीताम्बरं   
पीतवर्णम्पीतगन्धानुलेपनम् ॥ १८० ॥   
  
पीतपुष्पैः पूज्यमानं खड्गचर्मगदावरान् ॥ सिन्धूत्थं   
दधतं हस्तैरत्रिगोत्रसमुद्भवम् ॥ १८१ ॥   
  
भारद्वाजार्षकं जातं मगधे च किरीटिनम् ॥   
बृहतीछन्दसम्पीतच्छत्रध्वजपताकिनम् ॥ १८२ ॥   
  
केयूरमणिशोभाढ्यमधिदैवेन विष्णुना ॥ तेन प्रत्यधिदेवेन   
युक्तं ज्ञं चिन्तयाम्यहम् ॥ १८३ ॥   
  
एवं ध्यात्वा शराकारे हरिद्राक्षतनिर्मिते ॥ मण्डले चतुरस्रे   
ज्ञं [बुधम् ॥] सम्यगावाह्य पूजयेत् ॥ १८४ ॥   
  
वर्णलक्षं जपेन्मन्त्रं हुनेत्तस्य दशांशतः ॥   
अपामार्गसमिद्भिश्च तर्पणानि ततश्चरेत् ॥ १८५ ॥   
  
त्रिविक्रमाख्यो यो विष्णुस्स बुधस्याधिदेवतम् ॥   
मेधातिथिर्मुनिस्तस्य गायत्रं छन्द ईरितम् ॥ १८६ ॥   
  
प्। ३२२) इदं विष्णुर्विचक्रमे त्रेधा निदधे पदम् ॥ समूढस्य   
पांसुरे स्वाहा ॥ १८७ ॥   
  
अथ प्रत्यधिदैवन्तु विष्णुर्नारायणाभिधः ॥   
मुनिर्दीर्घतमाः प्रोक्तश्छन्दस्त्रिष्टुबुदाहृतम् ॥ १८८ ॥   
  
विष्णोर्नु कं वीर्याणि प्रवोचं यः पार्थिवानि विममे   
रजागूंसि ॥ यो अस्कभा यदुत्तरगूंसधस्थं   
विचक्रमाणस्त्रेधोरुगायः ॥ १८९ ॥   
  
दुग्धौदनं समश्नीयान्नैव तुम्बीं कदाचन ॥ नाम्बरं   
मलिनं दध्याद्वृद्धदारुजटान्तथा ॥ १९० ॥   
  
बुधस्य मन्त्रे संसिद्धे वाग्मी भवति पण्डितः ॥ अजेयः   
प्रतिपक्षाणां स्वयं जेतात्र जायते ॥ १९१ ॥   
  
द्वादशर्चस्य सूक्तस्य विश्वेदेवास्तथर्षयः ॥ देवो ज्ञो   
बृहतीत्रिष्टुब्जगद्गायत्रगानि च ॥ १९२ ॥   
  
उद्बुध्यध्वं समनसः सखायः समग्निमिन्ध्वं बहवः   
सनीलाः ॥ दधिक्रामग्निमुषसं च देवीमिन्द्रावतो वसे निह्वये   
वः ॥ १९३ ॥   
  
मन्द्रा कृणुध्वन्धियः प्रातनुध्वं नावमरित्रपरणीं   
कृणुध्वम् ॥ इष्कृणुध्वमायुं धारं कृणुध्वम्प्राञ्चं   
यज्ञं प्रणयता सखायः ॥ १९४ ॥   
  
युनक्त सीरा वियुगा तनुध्वं कृते योनौ वपतेह बीजम् ॥ गिरा   
च श्रुष्टिः सभरा असन्नो नेदीय इत्सृण्यः पक्वमेयात् ॥ १९५ ॥   
  
सीरा युञ्जन्ति कवयो युगा वितन्वते पृथक् ॥ धीरा देवेषु   
सुम्नया ॥ १९६ ॥   
  
निराहावान्कृणोत न संवरत्रा दधातन ॥ सिञ्चामहा-अवत   
मुद्रिणं वयं सुषेकमनु पक्षितम् ॥ १९७ ॥   
  
इष्कृता हावमवतं सुवस्त्रं सुषेचनम् ॥ उद्रिणं सिञ्चे   
अक्षितम् ॥ १९८ ॥   
  
प्रीणीताश्वान्हि तञ्जयाथ स्वस्थिवाहं रथमित्कृणुध्वम् ॥   
द्रोणा हावमवतमश्म चक्रम सत्रकोशं सिञ्चता नृपाणम् ॥   
१९९ ॥   
  
व्रजं कृणुध्वम्स हि वो नृपाणो वर्म सीव्यध्वम्बहुला   
पृथूनि ॥ पुरः कृणुध्वमायसीरधृष्टा मा वः सुस्रोच्चमसो   
दृंहतातम् ॥ २०० ॥   
  
आवो धियं यज्ञियां वर्त ऊतये देवा देवीं यजतां   
यज्ञियामिह ॥ सा नो दुहीयद्यवसेव गत्वी सहस्रधारापयसा   
मही गौः ॥ २०१ ॥   
  
आतूषिञ्च हरिमीन्द्रोरुपस्थे वाशीभिस्तक्षताश्मन्मयीभिः ॥   
परिष्वजध्वं दशकक्ष्याभिरुभे धुरो प्रतिवह्निं युनक्त ॥ २०२   
॥   
  
उभौ धुरौ वह्निरायिब्दमानोन्तर्योनेव चरति द्विजानिः ॥   
वनस्पतिं वन आस्थापयध्वं निषोदधिध्वमखनन्त उत्सम् ॥ २०३   
॥   
  
कपृन्नरः कपृथमद्दधातन चोदयत खुदतवाजसातये ॥   
निष्टिग्न्यः पुत्रमाच्यवयोतय इन्द्रं स बाध इह सोमपीतये ॥   
२०४ ॥   
  
प्। ३२३) हरीतकी कलिफलैर्गोमयाक्षतरोचनैः [बिधीतकैः ॥]   
॥ स्वर्णामलकमुक्ताभिर्युक्तैः सक्षौद्रकैः [कं नाम जलम्   
तथा चोक्तम्-मूर्ध्नि चित्ते जले काये मुखे ब्रह्मणि मारुते ॥ कामे   
काले सुवर्णे च कशब्दो द्रविणे ध्वनौ ॥   
इत्यनेकार्थध्वनिमञ्जरीकोशे ॥] स्नपेत् [स्नपयेत् ॥] ॥ २०५ ॥   
  
नीलवस्त्रं च मुद्गान्नं कनकं चोर्णवस्त्रकम् ॥ बुधस्य   
प्रीतये दद्यान्मालत्याः कुसुमानि वा ॥ २०६ ॥   
  
नभस्यशुक्लद्वादश्यां सोमवारे द्विजन्मने ॥ ताराया   
हिमगोर्जातो बुधस्तस्योत्सवोत्र तु ॥ २०७ ॥   
  
मन्त्रं बृहस्पतेर्वक्ष्ये मुनिर्गृत्समदोस्य तु ॥ त्रिष्टुप्छन्दो   
देवपतिवन्दितोस्ति हि देवता ॥ २०८ ॥   
  
बृहस्पते अतियदर्यो अर्हाद्युमद्विभाति क्रतुमज्जनेषु ॥   
यद्दीदयच्छवस ऋतं प्रजाततदस्मासु द्रविणं धेहि चित्रम् ॥   
२०९ ॥   
  
बृम्बीजेन षडङ्गादिन्यासमत्र समाचरेत् ॥ शृणु ध्यानं   
प्रवक्ष्यामि यत्तदस्य बृहस्पतेः ॥ २१० ॥   
  
कमण्डलुधरं देवं वरदण्डाक्षसूत्रकम् ॥ पीतवर्णं च   
सौवर्णकिरीटेन विराजितम् ॥ २११ ॥   
  
वशिष्ठार्यं सिन्धुदेशभवं पीताम्बरावृतम् ॥   
अनुष्टुप्छन्दसं चाङ्गिरसगोत्रं सुरेडितम् ॥ २१२ ॥   
  
पतिध्वजपताकाढ्यं पीतच्छत्रानुलेपनम् ॥   
केयूराङ्गदशोभाढ्यमधिदेवेन्द्रसंयुतम् ॥   
ब्रह्मप्रत्यधिदेवेन युतं सञ्चित्य चाह्वयेत् ॥ ३१३ ॥   
  
मन्त्रैर्विरचिते दीर्घचतुरस्रषडङ्गुले ॥   
हरिद्राक्षतसंसिद्धे मण्डले तं प्रपूजयेत् ॥ २१४ ॥   
  
वर्णलक्षं जपेन्मन्त्रं होमस्त्रिमधुरान्वितैः ॥ पिप्पलस्य तु   
काष्ठैः स्यात्तर्पणं पीतपञ्चभिः ॥ २१५ ॥   
  
मुनिर्गृत्समदस्त्रिष्टुप्छन्द इन्द्रश्च देवता ॥ २१६ ॥   
  
अधिसञ्ज्ञा गुरोस्तस्य तुष्टये विनियोजनम् ॥ २१७ ॥   
  
इन्द्र श्रेष्ठाणि द्रविणानि धेहि चितिन्दक्षस्य सुभगत्वमस्मे   
॥ पोषं रयीणामरिष्टं तनूनां स्वाद्भग्नानं वाचः   
सुदिनत्वमह्नाम् ॥ २१८ ॥   
  
मुनिर्गृत्समदः प्रोक्तो देवताब्रह्मणस्पतिः ॥ त्रिष्टुप्छन्दो   
गुरोश्चेयं प्रोक्ता प्रत्यधिदेवता ॥ २१९ ॥   
  
ब्रह्मणस्पते त्वमस्य यन्ता सूतस्य बोधितनयं च जिन्व ॥   
विश्वं तद्भद्रं यदवन्ति देवा बृहद्वदे मावेदथे सुवाराः ॥   
२२० ॥   
  
दद्यात्स दधिभक्तं च स्वर्णपीताम्बरादिकम् ॥ नित्यं   
सन्धारयेद्बाहौ ब्रह्ममूलं तु धारयेत् ॥ २२१ ॥   
  
एवंसिद्धे गुरोर्मन्त्रे वाक्सिद्धिरुपजायते ॥ देहे शक्ती   
राजमानं स्वशक्त्या वार्थबोधनम् ॥ २२२ ॥   
  
प्। ३२४) एकादशर्चसूक्तस्य वामदेवो मुनिर्मतः ॥ जगती छन्द   
इत्युक्तं देवतात्र बृहस्पतिः ॥ २२३ ॥   
  
यस्तस्तम्भ सहसाविज्मो अन्तान्बृहस्पतिस्त्रिषधस्थो रवेण ॥ तं   
प्रत्नास ऋषयो दीध्याना पुरोर्मविप्रा दधिरमन्द्रजिह्वम् ॥ २२४   
॥   
  
धुनेतयः सुप्रकेतं मदन्तो बृहस्पते अभि येनस्ततस्रे ॥   
पृषन्तेसृप्रमदध्वमूर्यं बृहस्पतेरक्षता तस्य योनिम् ॥ २२५   
॥   
  
बृहस्पते यापरमा परावदत आत ऋतस्य स्पृशो निषेदुः ॥   
तुभ्यं खाता अवता अत्रिदुग्धामध्वश्चोतन्त्यभितो विषम् ॥ २२६   
॥   
  
बृहस्पतिमधमं जायमानो महोज्योतिषः परमे व्योमन् ॥   
सप्तास्यास्तु विजातो रवेण विसप्तरश्मिरमत्तमांसि ॥   
ससुष्ठुभा ऋक्वता गणेन वनं रुरोज फलितं रवेण ॥ २२७   
॥   
  
बृहस्पतिरुश्रिया हव्यसूदः कनिक्रदद्वा वशतीरुदाजत् ॥   
एवापित्रे विश्वदेवाय वृष्णे यज्ञैर्विधेम मनसा हविर्भिः ॥   
बृहस्पते सुमः प्रजा वीरवन्तो वयं स्याम पतयो रयीणाम् ॥   
२२८ ॥   
  
स इन्द्राजा मतिजन्यानि विश्वा शुष्मेण तस्थावभिवीर्येण ॥   
बृहस्पतिं यः सुकृतं बिभर्ति वल्गूयति वन्दते पूर्वभाजम् ॥   
२२९ ॥   
  
स इत्क्षेति सुधित ओकांसि श्वेतस्मा इलायिल्वतेविश्वदानीम् ॥   
तस्मै विशः स्वयमेवानमन्ते यस्मिन्ब्रह्मराजं निपूर्व एति ॥ २३०   
॥   
  
अप्रतीतो जयति सन्धनानि प्रतिजन्यान्युत या सजन्या ॥ अवस्यवे   
यो वीरवः कृणोति ब्रह्मणे राजा तमवन्ति देवाः ॥ २३१ ॥   
  
इन्द्रश्च सोमं पवते बृहस्पतेस्मिन्यज्ञेमन्दसाना वृषण्वसूः   
॥ आवां विशन्त्विदवः स्वाभुगोस्मे रयिं सर्ववीरं नियच्छतम्   
॥ २३२ ॥   
  
बृहस्पत इन्द्रा वर्धतं नः स चासावां सुमतिर्भूत्वस्मे ॥   
अविष्टं धियो जिवृतं पुरं धीर्जजस्तमर्योवनुषामरातिः ॥   
२३३ ॥   
  
मदयन्तीपल्लवानि मधूकं श्वेतसर्षपाः ॥   
मालतीपुष्पयुक्ताश्च स्नानेन गुरुतोषणम् ॥ २३४ ॥   
  
हरिद्रा शर्करा पीतवस्त्रं स्वर्णं च पित्तलम् ॥ गुरुतुष्ट्यै   
प्रदेयं स्यादभावे चणकास्तथा ॥ २३५ ॥   
  
फाल्गुनस्य सिते पक्षे चैकादश्यां च पुष्यभे ॥ शुक्रवारे   
गुरुर्जातस्तत्र कार्यस्तदुत्सवः ॥ २३६ ॥   
  
शुक्रमन्त्रं प्रवक्ष्यामि भरद्वाजो मुनिर्मतः ॥ त्रिष्टुप्छन्दो   
निगदितं दैत्याचार्यस्तु दैवतम् ॥ २३७ ॥   
  
शुक्रं ते अन्यद्यजतन्ते अन्यद्विषुरूपे अहनि द्यौरिवासि ॥ विश्वा   
हि माया अवसि स्वधा वो भद्रा ते पूषन्निह राति रस्ति ॥ २३८ ॥   
  
शुम्बीजेन षडङ्गानि कृत्वा ध्यानं समाचरेत् ॥ शुक्लाम्बरं   
शुक्लवर्णं शुक्लगन्धानुलेपनम् ॥ २३९ ॥   
  
शुक्लपुष्पैः पूज्यमानं शौनकार्यं किरीटिनम् ॥ चतुर्भुजं   
दण्डिनं च साक्षसूत्रकमण्डलुम् ॥ २४० ॥   
  
पङ्क्तिच्छन्दं [अयं सान्तोपि पचाद्यचिच्छन्दोवाच्यदन्तम्   
आर्षत्वात् ॥] च वरदं तथा कीकटदेशजम् ॥   
श्वेतच्छत्रध्वजपताकिनं भार्गवगोत्रजम् ॥ २४१ ॥   
  
सकेयूरं रथारूढं श्वेताभरणभूषितम् ॥ एवं ध्यात्वा   
श्वेतवर्णे पञ्चकोणे नवाङ्गुले ॥ २४२ ॥   
  
अधिदैवतमिन्द्राणी शक्रः प्रत्यधिदैवतम् ॥ ताभ्यां युतं   
दैत्यगुरुं मण्डले पूजयेत्ततः ॥ २४३ ॥   
  
अर्णलक्षं जपेन्मन्त्रं हुनेत्त्रिमधुरान्वितैः ॥ उदुम्बरस्य   
काष्ठैश्च तर्पणादि तु चन्द्रवत् ॥ २४४ ॥   
  
वृषाकपिर्मुनिः प्रोक्तः पक्तिश्छन्द उदाहृतम् ॥ इन्द्राणी   
देवता प्रोक्ता नियोगः शुक्रतुष्टये ॥ २४५ ॥   
  
इन्द्राणीमासु नारिषु सुभगामहमश्रवम् ॥ नह्यस्या अपरं च   
न जरसा मरते पतिर्विश्वस्मादिन्द्र उत्तरः ॥ २४६ ॥   
  
मधुच्छन्द्रा ऋषिः प्रोक्तो गायत्रं छन्द ईरितम् ॥ शुक्रो देवो   
नियोगोस्य विश्वतः शुक्रतुष्टये ॥ २४७ ॥   
  
इन्द्रं वो विश्वतस्परिहवामहे जनेभ्यः ॥ अस्माकमस्तु केवलः ॥   
२४८ ॥   
  
शुक्रसन्तुष्टये नित्यं भक्षणीयः कृतौदनः ॥ अश्वेतं   
नाम्बरन्दध्यान्मुनिमूलं [अगस्त्यमूलम् ॥] च धारयेत् ॥ २४९ ॥   
  
शुक्रमन्त्रस्य सिद्धस्य चिह्नानि स्युः स्त्रियो वशाः ॥   
यात्रासिद्धिः प्रकाशश्च चान्तर्भूपतयो वशाः ॥ २५० ॥   
  
निगमर्चस्य सूक्तस्य भरद्वाजो मुनिर्मतः ॥   
त्रिष्टुब्जगत्यश्छन्दांसि पूषा दैवतमुच्यते ॥ २५१ ॥   
  
शुक्रन्ते अन्यद्यजतन्ते अन्यद्विरूपे अहनि द्यौरिवासि ॥ विश्वा हि   
माया अवसि स्वधा वो भद्रा ते पूषन्निह रातिरस्ति ॥ अजास्यः   
पशुषावाजपत्स्योधियं जिन्वो विश्वभुवने विश्वे अर्पितः ॥ २५२   
॥   
  
अष्ट्रां पूषासि पिरामुद्वरीवृजत्सञ्चक्षाणो भुवना देव   
ईयते ॥ २५३ ॥   
  
यास्ते पूषन्नावो अन्तःसमुद्रे हिरण्यैमनुलिक्षचरन्ति ॥   
ताभिर्वापि इत्या सूर्यास्य कामेन कृतश्रव इच्छयामः ॥ २५४ ॥   
  
पूषा सुबन्धुर्दिव आपृथिव्या इलस्पतिर्मघवः दस्यवर्चाः ॥   
यो देवासो अददुः सूर्यायै कामनकृतन्तवसस्य चम् ॥ २५५ ॥   
  
प्। ३२६) समूलत्रिफला चैला केशरं च मनःशिला ॥   
एभिर्युक्तैर्जलैः स्नायाद्भार्गवस्य तु तुष्टये ॥ २५६ ॥   
  
श्वेतो वाजी तथा रौप्यं चन्दनं च सिताम्बरम् ॥   
घृतन्दद्याच्छुक्रतुष्ट्यै तदभावे तु तण्डुलान् ॥ २५७ ॥   
  
मधौ सितनवम्यां च रामो जातश्च भार्गवः ॥ रामः   
पुनर्वसौ शुक्रे मघायामेतदन्तरम् ॥ २५८ ॥   
  
शनिमन्त्रं प्रवक्ष्यामि सिन्धुद्विपो मुनिर्मतः ॥ गायत्री छन्द   
इत्युक्तं देवता तु शनैश्चरः ॥ २५९ ॥   
  
शन्नो देवीरभिष्टय आपो भवन्तु पीतये ॥ शंये रभिस्रवन्तु   
नः ॥ २६० ॥   
  
शम्बीजेन षडङ्गानि कुर्याद्ध्यानं ततश्चरेत् ॥ शशासनं   
शूलधरमिन्द्रनीलसमद्युतिम् ॥ सौराष्ट्रदेशजं प्रोक्तं   
वरदं गृध्रवाहनम् ॥ २६१ ॥   
  
भृग्वार्यं मुकुटेनालङ्कृतं काश्यपगोत्रकम् ॥   
कृष्णाम्बरं कृष्णवर्णं कृष्णगन्धानुलेपनम् ॥   
गायत्रीछन्दसं देवं कृष्णाभरणभूषितम् ॥ २६२ ॥   
  
केयूरिणं मुकुटिनं कृष्णवस्त्रावृतं तथा ॥   
प्रजापत्याधिदेवेन सहितम्पद्ममास्थितम् ॥ पद्म प्रत्यधिदेवेन   
युक्तं ध्यात्वा समर्चयेत् ॥ २६३ ॥   
  
कस्तूरीमिलितैः कृष्णचूर्णै रचितमण्डले ॥   
होमश्शमीसमिद्भिः स्यादायसार्घेण तर्पणम् ॥   
कृष्णपुष्पैश्चन्दनन्तु कालीयैरगुरुं हुनेत् ॥ २६४ ॥   
  
मुनिर्हिरण्यगर्भोस्य त्रिष्टुप्छन्द उदाहृतम् ॥ नियोगः   
शनिप्रीत्यर्थे नानापीडाविनाशने ॥ ब्रह्म जज्ञानमिति च   
मन्त्रमत्र तु कीर्तयेत् ॥ २६५ ॥   
  
यमाय सोमं सुनुत यमाय जुहुता हविः ॥ यमं ह यज्ञो   
गच्छत्यग्निदूतो अरं कृतः ॥ २६६ ॥   
  
शनेरुपासको नित्यं कृशरं भक्षयेन्नरः ॥ व्याघ्रीजटे   
[श्रीबृहती ॥] गले धार्येऽभ्यङ्गः कार्यश्च नित्यशः ॥ २६७   
॥   
  
शनिमन्त्रे तु संसिद्धे सं सिद्धा मनवोखिलाः ॥ तस्य   
फूत्कारमात्रेण विनश्यन्त्यखिला गदाः ॥ २६८ ॥   
  
नवर्चस्य तु सूक्तस्य सिन्धुद्वीपो मुनिर्मतः ॥ बद्धमाना   
प्रतिष्ठा वानुष्टुप चैव समीरिताः ॥ २६९ ॥   
  
छन्दासि देवता आपो नियोगः शनितुष्टये ॥ एतासां   
[नवानामृचाम् ॥] जपतः पापं कामजातं विनश्यति ॥ २७० ॥   
  
आपेहिष्ठामयोभुवस्ता न उर्जे दधातन ॥ महेरणाय चक्षसे   
॥ २७१ ॥   
  
योवः शिवतमो रसस्तस्य भाजयतेह नः ॥ उशतीरिव मातरः   
॥ २७२ ॥   
  
तस्मा अरङ्गमामवो यस्य क्षयाय जिन्वथ ॥ आपो जनयथा च   
नः ॥ २७३ ॥   
  
प्। ३२७) शन्नो देवीरभिष्टय आपो भवन्तु पीतये   
शंयोरभिस्रवन्तु नः ॥ २७४ ॥   
  
ईशाना वार्याणां क्षयन्तीश्चर्षणीनाम् ॥ अपो याचामि   
भेषजम् ॥ २७५ ॥   
  
अप्सु मे सोमे अब्रवीदन्तर्विश्वानि भेषजा ॥ अग्निञ्च   
विश्वशम्भुवम् ॥ २७६ ॥   
  
आपः पृणीत भेषजं वरूथन्तन्वे मम ॥ ज्योक्चसूर्यं दृशे   
॥ २७७ ॥   
  
इदमापः प्रवहत यत्किञ्चिद्दुरितं मयि ॥ यद्वाहमभिदुद्रोह   
यद्वाशेष उतानृतम् ॥ २७८ ॥   
  
आपो अद्यान्वचारिषं रसेन समगस्महि ॥ पयस्वानग्न आगहि तं   
मासं सृज वर्चसा ॥ २७९ ॥   
  
रसाञ्जनं कृष्णतिलाः शतपुष्पा घनो [वारिवाहः ।] बला   
॥ लज्जालुलोध्रयुक्ताभिरद्भिः [लज्जावती ।] स्नाने शनेर्मुदः   
॥ २८० ॥   
  
कृष्णा गौर्महिषी लोहन्तैलं सीसन्तु तुष्टये ॥   
शनेर्दद्यादशक्तस्तु लोहं वा मरटानपि ॥ २८१ ॥   
  
ज्येष्ठमासे कृष्णपक्षे चतुर्दश्यामसृग्दिने ॥ रोहिण्यां   
सूर्यतो जातः शनिस्तत्रार्चनं [तस्येति शेषः ॥] मुदे ॥ २८२   
॥   
  
राहोर्मन्त्रं प्रवक्ष्यामि वामदेवो मुनिर्मतः ॥ गायत्री छन्द   
इत्युक्तं सैंहिकेयस्तु देवता ॥ २८३ ॥   
  
कया नश्चित्र आभुवदूतीसदावृधः सखा ॥ कया   
शचिष्ठया वृता ॥ २८४ ॥   
  
राम्बीजेन षडङ्गानि ध्यानमस्य निरूप्यते ॥ करालवदनं   
खड्गचर्मशूलबृहद्धरम् ॥ २८५ ॥   
  
कृष्णाम्बरं कृष्णवर्णं कृष्णगन्धानुलेपनम् ॥   
कृष्णपूष्पैः पूज्यमानङ्केयूरमुकुटान्वितम् ॥ २८६ ॥   
  
पूर्वदेशे समुत्पन्नं क्रूरमान्तीरसार्षकम् ॥   
पाटलीगोत्रसम्भूतमनुष्टुप्छन्दसङ्ग्रहम् ॥ २८७ ॥   
  
कृष्णच्छत्ररथारूढं कृष्णध्वजपताकिनम् ॥   
सर्पाधिदेवतायुक्तं कालप्रत्यधिदैवतम् ॥ २८८ ॥   
  
इत्थं सञ्चिन्त्य नैर्-ऋत्ये नक्राकारे तु मण्डले ॥   
द्वादशाङ्गुलविस्तीर्णे पूजयेच्छ्यामलाक्षतैः ॥ २८९ ॥   
  
दूर्वाभिर्मधुराक्ताभिरस्य होमो विधीयते ॥ तर्पणादिरिह   
द्रव्यैः कौलिकांस्तर्पयेद्द्विजान् ॥ २९० ॥   
  
सर्पराजो मुनिः प्रोक्तो गायत्रं छन्द ईरितम् ॥ सर्पाश्च   
देवताः प्रोक्ता नियोगो राहुतुष्टये ॥ २९१ ॥   
  
आयं गौः पृष्णिरक्रमीदसदम्मातरम्पुरः ॥ पितरञ्च   
प्रयन्त्स्वः ॥ २९२ ॥   
  
कण्वाचार्यो मुनिः प्रोक्तो गायत्रं छन्द ईरितम् ॥ देवता तु   
भवेत्कालो नियोगो राहुतुष्टये ॥ २९३ ॥   
  
माषूणः परापरानिर्-ऋतिर्दुहेणावधीत् ॥ प्। ३२८)   
यदीष्टतृष्णया सह ॥ २९४ ॥   
  
भक्षयेत्तु सदा माषान्दूर्वामूलं च धारयेत् ॥ न   
निन्देन्निन्द्यकर्मस्थान्वन्दीमोक्षणमाचरेत् ॥ २९५ ॥   
  
राहोर्मन्त्रस्य सिद्धौ तु दैत्यराक्षसगुह्यकाः ॥ कुर्वते   
साधकाज्ञां तु सदैव समरे जयः ॥ २९६ ॥   
  
पञ्चदशर्चसूक्तस्य वामदेवो मुनिर्मतः ॥ छन्दो निवृच्च   
गायत्री देवता देवनायकः ॥ २९७ ॥   
  
कयानश्चित्र आभुव दूतीसदावृधः सखा ॥ कया सचिष्ठया   
वृता ॥ २९८ ॥   
  
कस्त्वा सत्यो मदानामं हिष्ठो मत्सदन्धसः ॥ दृढाचिदारुजे   
वसु ॥ २९९ ॥   
  
अभीषुणः सखीनामविता जरितॄणाम् ॥ शतं भवास्यूतिभिः   
॥ ३०० ॥   
  
अभी न आव वृत्स्व चक्रं न वृतमहतः ॥   
नयुद्भिश्चर्षणीनाम् ॥ ३०१ ॥   
  
प्रवता हि क्रतुना माहापदेव गच्छसि ॥ अभक्षि सूर्ये स च ॥   
३०२ ॥   
  
संयत्त इन्द्र मन्यवः सञ्चक्राणि दधन्विरे ॥ अधन्वे अधसूर्ये   
॥ ३०३ ॥   
  
उ तस्मा हि त्वामाहुरिन्मघवानं शचीपते ॥ दातारमविदीदयुम्   
॥ ३०४ ॥   
  
तस्मा सद्य इत्यरिशशमानाय सुन्वते ॥ पुरोचिन्महसे वसुः ॥ ३०५   
॥   
  
महिष्मते शतं वनराधो वरन्त आसुरः ॥ न व्यौत्मानि   
करिष्यतः ॥ ३०६ ॥   
  
अस्मां अवन्तु ते शतमस्मात्सहस्रमूतयः ॥ अस्मान्विश्वा   
अभीष्टयः ॥ ३०७ ॥   
  
अस्मां इहा वृणीष सख्याय स्वस्तये ॥ महोराये दिविन्मते ॥ ३०८   
॥   
  
अस्मां अविदि विश्वहेन्द्रराया परिणश ॥   
अस्मान्विश्वाभिरूतिभिः ॥ ३०९ ॥   
  
अस्मभ्यं ता अपा विविव्रजां अस्ते व गोमतः ॥   
नवामिरिन्द्रोतिभिः ॥ ३१० ॥   
  
अस्माकं धृष्णुया रथो द्युमां इन्द्रानपच्युतः ॥   
गव्युरपुरीयतो ॥ ३११ ॥   
  
अस्माकमुत्तमं कृधि श्रवो देवेषु सूर्य ॥ वर्षिष्ठां   
द्यामिवोपरि ॥ ३१२ ॥   
  
नागवल्लीनागबलाकुमारीचक्रभास्करैः ॥   
वचागुडूचीतगरैः स्नानं पात्रचतुष्टये ॥ ३१३ ॥   
  
सीसकं कम्बलं स्वर्णं मेषं दद्यात्तु तुष्टये ॥   
राहोरेतदभावे तु त्रिपुरान्सम्प्रदापयेत्   
[त्रिपुरान्गुग्गुलोस्त्रीन्खिण्डान् - इत्यर्थः कोद्वितीयो बहुव्रीहौ ।]   
॥ ३१४ ॥   
  
आश्विने पौर्णमास्यां तु भरण्यां सिंहिका सुतम् ॥   
जनयामास तस्मिंस्तं विशेषेणार्चयेन्मुदे ॥ ३१५ ॥   
  
केतुमन्त्रं प्रवक्ष्यामि मधुच्छन्दा मुनिर्मतः ॥ देवता केतवः   
प्रोक्ता गायत्रं छन्द ईरितम् ॥ ३१६ ॥   
  
प्। ३२९) केतुं कृण्वन्नकेतवे पेशो मर्या अपेशसे ॥   
समुषद्भिरजायथाः ॥ ३१७ ॥   
  
कम्बीजेन षडङ्गानि ध्यानमत्र निरूप्यते ॥   
धूम्राक्षबाहवः पाशधराश्च विकृतानना ॥ ३१८ ॥   
  
किरीटिनो गृध्रवाहा मध्यदेशोद्भवा दृढाः ॥   
चित्राम्बराश्चित्रवर्णाश्चित्रगन्धानुलेपनाः ॥ ३१९ ॥   
  
नानाछन्दस्कका [प्रथमः स्वार्थिकशैषिकः ।] गोतमार्या   
जैमिनिगोत्रजाः ॥ कृष्णपिङ्गध्वजपताकिनो मुकुटिनस्तथा ॥   
३२० ॥   
  
केयूरिणो रथारूढाः स्थूला ब्रह्माधिदेवताः ॥   
चित्रगुप्ताख्यप्रत्यधिदेवताश्चेति चिन्तयेत् ॥ ३२१ ॥   
  
सार्धाङ्गुले ध्वजाकारे वायव्यां मण्डले कृते ॥   
चित्रवर्णाक्षतैः पुष्पैस्तत्रावाह्य समर्चयेत् ॥ ३२२ ॥   
  
वर्णलक्षं जपेन्मन्त्रं कुशहोमं समाचरेत् ॥   
मधुरत्रयसंयुक्तैश्चित्रद्रव्यैः प्रपूजयेत् ॥ ३२३ ॥   
  
वामदेवो मुनिः प्रोक्तस्त्रिष्टुप्छन्द उदाहृतम् ॥ ब्रह्मास्य देवता   
केतुप्रीतये विनियोजनम् ॥ ३२४ ॥   
  
ब्रह्मजज्ञानं प्रथमं पुरस्ताद्विसीमतः सुरुचो वेन आवः ॥   
सबुन्ध्या उपमा अस्य विष्ठास्सतश्च योनिमसतश्च विवः ॥ ३२५   
॥   
  
प्रस्कण्वस्तु मुनिः प्रोक्तो बृहती छन्द ईरितम् ॥ देवता   
चित्रगुप्तोत्र नियोगः केतुतुष्टये ॥ २२६ ॥   
  
उषो वाजं हिवंस्वयश्चित्रो मानुषे जने ॥ तेनावह सुकृतो   
अध्वराṁ उप ये त्वा गृणन्ति वह्नयः ॥ ३२७ ॥   
  
सदैव ब्रह्मवेषः स्यान्निम्नेनोपविशेत्क्वचित् ॥   
नाश्नीयाद्दग्धमन्नादि केतुसेवनतत्परः ॥ ३२८ ॥   
  
केतुमन्त्रस्य सिद्धौ तु लिङ्गं सर्वत्रमान्यता ॥ बहुधा तु   
भवेद्गुप्तो दृश्यो न साधकोत्तमः ॥ ३२९ ॥   
  
दशर्चस्य तु सूक्तस्य मधुच्छन्दा मुनिः स्मृतः ॥ देवते   
चन्द्रमरुतौ गायत्रं छन्द उच्यते ॥ ३३० ॥   
  
युञ्जन्ति ब्रध्न मरुषञ्चरन्तम्परितस्थुषः ॥ रोचन्ते रोचना   
दिवि ॥ ३३१ ॥   
  
बीलुचिदारुजन्तुभिर्गुहाविदिन्द्रवह्निभिः ॥ अविन्द उ श्रिया अनु ॥   
३३२ ॥   
  
देवयन्तो यथामतिमच्छाविदद्वसुङ्गिरः ॥ महामनूषत सृतम्   
॥ ३३३ ॥   
  
इन्द्रेण स हि दृक्षसे यजमानो अविभ्युषा ॥ मन्दूस मानचर्वस   
॥ ३३४ ॥   
  
अनवद्यैरभि रघूमिमास्वस्वहस्व दर्चतिम् ॥ गणैरिन्दस्य   
काम्यैः ॥ ३३५ ॥   
  
अतः परिज्मन्नागहि दिवो वारोचनादधि ॥ समस्मिन्रञ्जते गिरः ॥   
३३६ ॥   
  
प्। ३३०) इतो वासातिमीमहे देवो वा पार्थिवादधि ॥ इन्द्रं माहो   
वारजसः ॥ ३३७ ॥   
  
सहदेवी च लज्जालुबला मुस्ताप्रियङ्गवः ॥   
एतद्युक्तजलस्नानात्प्रसीदति सदा शिखी ॥ ३३८ ॥   
  
ऊर्णवस्त्रमजापुत्रं ध्वजञ्चापि पताकिकाम् ॥ पीताभां   
केतुतुष्ट्यै तु दद्याद्वा राजमाषकान् ॥ ३३९ ॥   
  
आषाढस्य सिते पक्षे रौद्रभे केतवोभवन् ॥ अतश्चार्कदिने   
कार्यः केतूनान्तु महोत्सवः ॥ ३४० ॥   
  
इत्थं वैदिकमार्गेण कथितं ग्रहपूजनम् ॥ ये कुर्वन्तिं सदा   
तेषां सिद्धिः करतले स्थिता ॥ ३४१ ॥   
  
ग्रहाराधनशीलानामिह लोके परत्र च ॥ सुखं स्यादथ किं   
वच्मि तद्ब्रुवन्त्विह देवताः ॥ ३४२ ॥   
  
इति श्रीमहामायामहाकालानुमते मेरुतन्त्रे शिवप्रणीते   
नवग्रहकथनप्रकाशस् त्रयोदशः ॥ १३ ॥   