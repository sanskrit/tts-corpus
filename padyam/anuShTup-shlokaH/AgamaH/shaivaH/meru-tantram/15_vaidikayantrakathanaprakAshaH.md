+++
title = "१५ वैदिकयन्त्रकथनप्रकाशः"

+++
श्रीदेव्युवाच ॥   
  
मन्त्राः श्रुता मया देव वेदोक्ताः कलिसिद्धिदाः ॥   
यन्त्राणिश्रोतुमिच्छामि वाञ्छितार्थप्रदानि तु ॥ १ ॥   
  
श्रीशिव उवाच ॥   
  
वेदान्विना ब्राह्मणानां गतिरन्या न विद्यते ॥   
स्मृतिर्गतिर्नृपाणां च पुराणानि विशान्तथा ॥ २ ॥   
  
शूद्राणां चापि तन्त्राणि कलिदोषवशान्मतिः ॥   
सर्वेषामुपरि तृष्णा तेन दुःखं प्रजायते ॥ ३ ॥   
  
वेदकर्मरतो विप्रः कलौ ब्रह्मा न संशयः ॥   
वेदकर्मविहीनस्तु विज्ञेयो ब्रह्मराक्षसः ॥ ४ ॥   
  
त्रिकालसन्ध्योपासी च गुरुभक्तिपरायणः ॥   
अनध्यायेष्वपाठी च गुरून्स्वांश्च कृपावतः ॥   
वशीकृत्यसुसेवेतानिशमध्यायतत्परः ॥ ५ ॥   
  
प्। ३४२) परान्नभोजरहितत्यक्तशूद्रपरिग्रहः ॥ विना जपं   
विना पूजां कृतमात्रेण सिध्यति ॥ तत्कार्यं   
वैदिकैर्मन्त्रैर्नान्यस्य तु कदाचन ॥ ६ ॥   
  
अथादौ सम्प्रवक्ष्यामि गायत्रीयन्त्रमुत्तमम् ॥ पद्ममष्टदलं   
कुर्याद्ध्रीङ्कारं कर्णिकास्थितम् ॥ ७ ॥   
  
द्वौ द्वौ स्वरौ दिग्विदिशं प्रतिपत्रं समालिखेत् ॥ किञ्जल्केषु   
तदग्रेषु गायत्र्यर्णांस्त्रिशस्त्रिशः ॥ ८ ॥   
  
तद्बहिर्वृत्तयुगलान्तरालेषु समालिखेत् ॥   
ककाराद्यांस्तथोमापोज्योतीरसोमृतं ब्रह्म ॥ ९ ॥   
  
भूर्भुवः सुवरोमिति गायत्रीयन्त्रमुच्यते ॥ सुवर्णे वापि लोहे   
वा कृत्वा हस्ते तु बन्धयेत् ॥ १० ॥   
  
अनायासाद्भवेदाप्तिर्धर्मे च रमते मनः ॥ अविच्छिन्नो   
भवेद्वंशः कीर्तिस्तस्य विवर्धते ॥ अथातः सम्प्रवक्ष्यामि   
सरस्वत्या महाद्भुतम् ॥ ११ ॥   
  
यन्त्रं मेधाकरन्तत्र पद्ममष्टदलं लिखेत् ॥   
तत्कर्णिकायां षट्कोणे ससाध्यं प्रणवं लिखेत् ॥ तस्य   
मध्ये कोणषट्के वाग्भवं बीजमालिखेत् ॥ १२ ॥   
  
यश्छन्दसामृषभो विभुश्छन्दोभ्योध्यमृतात्सम्बभूव ॥ स   
मेन्द्रो मेधया स्पृणोतु अमृतस्य देवधारणो भूयासम् ॥ १३ ॥   
  
एतस्याः पञ्चवर्णां स्तुलिखेदष्टदलेषु च ॥ दलेषु   
मन्त्रवर्णान्वा बहिर्वृत्रचतुष्टयम् ॥ १४ ॥   
  
कुर्यात्तदन्तर्वीथ्योस्तु द्वयोश्चापि ऋचाद्वयम् ॥ ऋमाल्लेख्यं   
बहिर्वृत्रं मातृकार्णैः प्रपूरयेत् ॥ १५ ॥   
  
शरीरं मे विचक्षणं जिह्वा मे मधुमत्तमा ॥ मनसः   
काममाकूतिं वाचः सत्यमसीमहि ॥ १६ ॥   
  
यो देवानां प्रथमं पुरस्ताद्विश्वाधिपो रुद्रो महर्षिः ॥   
हिरण्यगर्भं पश्यति जायमानं स नो देवः शुभया स्मृत्या   
संयुनक्ति ॥ १७ ॥   
  
तद्बहिर्भूपुरं कृत्वा तत्कोणेषु समालिखेत् ॥   
ऐङ्क्लींसौंह्रीं च बीजानि पटस्वर्णादिनिर्मिते ॥ १८ ॥   
  
शुभे दिने समालेख्य धारये द्यो यथाविधि ॥ मेधावी   
श्रुतिधारा च नीरोगश्च प्रियंवदः ॥ १९ ॥   
  
बहुश्रुतो भवेत्सोपि क्रमाद्वेदागमानपि ॥ न विस्मरति   
सर्वज्ञस्त्वभ्यासो भवति ध्रुवम् ॥ २० ॥   
  
अथ त्रैयम्बकं यन्त्रं वक्ष्यते सिद्धिकृत्परम् ॥   
आलिख्याष्टदलं पद्मं तारं तत्कर्णिकान्तरे ॥ २१ ॥   
  
तस्योदरे साध्यनाम साधकाभीष्ट कर्मयुक् ॥ द्वौ द्वौ स्वरौ   
केशरेषु गलेषु त्र्यम्बकाक्षरान् ॥ २२ ॥   
  
चतुश्चतुरो बाह्ये वेष्टितव्यं जनाक्षरैः ॥   
वक्ष्यमाणामृचं साध्यो नामवर्णविभूषिताम् ॥ २३ ॥   
  
प्। ३४३) तया संवेष्टयेद्यन्त्रं लिखेत्तद्वत्तदन्तरा ॥   
मुनिर्गृत्समदस्त्रिष्टुप्छन्दो रुद्रस्तु देवता ॥ २४ ॥   
  
माता रुद्रे चक्रधीमा नमोस्तु भीमनिष्कृती वृषभवासद्वती   
॥ उतो वीरां अर्पय भेषजेभिर्भिषक्तमं त्वा भिषजां   
शृणोमि ॥ २५ ॥   
  
भूपुराद्येषु ठं बीजं दिक्षु बं बीजमेव च ॥   
एतत्त्रैयम्बकं यन्त्रं गोपनीयं प्रयत्नतः ॥ २६ ॥   
  
आयुरारोग्यसौभाग्यधर्मार्थसुखमोक्षदम् ॥ २७ ॥   
  
किमत्र बहुनोक्तेन वाञ्छितार्थं परां श्रियम् [चेति शेषः ॥]   
॥ लभते नात्र सन्देहो यन्त्रस्यास्य प्रभावतह् ॥ २८ ॥   
  
एकोनपञ्चषट्कोष्ठे फलके ब्रह्मशाखिनः ॥ तत्र   
मध्यमकोष्ठे तु ससाध्यं ह्रीं समालिखेत् ॥ २९ ॥   
  
पूजयेत्परया भक्त्या घृताक्तांस्तिलतण्डुलान् ॥   
मासाष्टकेन हुत्वा तु सिद्धिर्भवति भूयसी ॥ ३० ॥   
  
आयुष्कामो हुनेद्देव्यामृतमष्टोत्तरं शतम् ॥   
स्वजन्मदिवसेब्देस्मिन्नपमृत्युं जयत्यसौ ॥ सर्वपापक्षयश्चैव   
चित्तशान्तिः प्रजायते ॥ ३१ ॥   
  
पलाशकुसुमैरष्टशतं हुत्वा द्विजर्षभः [य इति शेषः ॥]   
॥ ब्रह्मतेजोमयस्तस्य भाति देहोति भास्वरः ॥ ३२ ॥   
  
ब्रह्मवृक्षसमिद्भिस्तु कुसुमैर्बाकुलाशतैः ॥   
घृताक्तैरष्टसाहस्रहोमात्पातकनाशनम् ॥ ३३ ॥   
  
अनेनैवानुवाकेन यः कुर्यादघमर्षणम् ॥ सर्वपापक्षयस्तस्य   
वर्षमध्ये प्रजायते ॥ ३४ ॥   
  
आदित्याभिमुखो यस्तु ह्यष्टाविंशतिसङ्ख्यया ॥ स्थित्वा   
जपेत्तदा तस्य गङ्गास्नानफलं भवेत् ॥ ३५ ॥   
  
आत्मार्थं वा परार्थं वा जानुदघ्ने जले जपेत् ॥   
सर्वग्रहकृता दोषा न तं पीडयितुं क्षमाः ॥ ३६ ॥   
  
कुङ्कुमेन्दुसमायुक्तं चन्दनं स्थापयेत्पुरः ॥ ३७ ॥   
  
अष्टोत्तरशतं जप्त्वाभिषिञ्चेत्कुशकूर्चकैः ॥ रुग्णं तदा   
विनश्येत्तु ग्रहोपग्रहदूषणम् ॥ ३८ ॥   
  
भूतप्रेतपिशाचादिभूतबाधादि तत्क्षणात् ॥ अपस्मारादयो   
रोगो [नश्येयुरिति शेषः ॥] बन्ध्याचेल्लभते सुतम् ॥ कुमारी   
पतिमाप्नोति कन्यार्थ्याप्नोति कन्यकाम् ॥ ३९ ॥   
  
नाभिमात्रजले स्थित्वा ह्युदयास्तमये जपेत् ॥ अष्टौसहस्राणि   
तदा महावृष्टिर्नगैर्दिनैः ॥ ४० ॥   
  
वञ्जुलस्य समिद्भिस्तु हुनेदष्टसहस्रकम् ॥   
दुग्धाक्ताभिर्महावृष्टिः सप्ताहात्तु प्रजायते ॥ घृतेन   
हवनं कार्यमेवं सर्वसुखाप्तये ॥ ४१ ॥   
  
पञ्चर्चस्यानुवाकस्य वक्ष्यमाणस्य देवता ॥ कृत्या   
छन्दस्त्वनुष्टुप्स्यान्मुनिः प्रत्याङ्गिरा मतः ॥ ४२ ॥   
  
प्। ३४४) यो मे करालि प्रद्वारे योगारे यो निवेशने ॥ ये मे केशा   
नखेनैव रञ्जने दन्तधावने ॥ ४३ ॥   
  
प्रतिसहस्रतिधावकुमार इव पितृगृहान् ॥ मूर्द्धानमेषां   
स्फोटय पदमेषां कुलाजलि ॥ ४४ ॥   
  
एतेन सञ्जस नूनवेमधुनग्नेसनासः ॥ आविर्धतानुच्छो विधं   
भून्नैवस्यमस्यदनं परमस्य ॥ ४५ ॥   
  
ये नोरविन्दश्चरितासो अग्ने जहुर्मर्त्यासो अमृतं वदन्तः ॥   
तेषां चायूगूंष्यर्चिषा जातवेदः शुष्कं तुष्टं   
क्षमभिसन्दस्व ॥ ४६ ॥   
  
रुद्रस्वरूपे रुद्रेशि कृष्णवर्णे भयङ्करि ॥ देविदेवि महादेवि   
महाशत्रुर्विनश्यतु ॥ ४७ ।   
  
स्पृष्ट्वाश्वत्थस्य वृक्षं तु चाष्टोत्तरशतं जपेत् ॥   
शनैश्चरदिने चायुरारोग्यैश्वर्यमाप्नुयात् ॥ ४८ ॥   
  
संस्मृत्य च मुनिच्छन्दोदेवतादि ततः परम् ॥ न्यासश्चापि   
प्रकर्तव्यो मन्त्राणामिति निर्णयः ॥ ४९ ॥   
  
खं फड् जहि मम कृत्ये विधूमाग्निसमप्रभे ॥ देविदेवि   
महादेवि ममशत्रुर्विनश्यतु ॥ ५० ॥   
  
आदौ पादेन चार्धेन नामयुक्तेन चाचरेत् ॥   
षडङ्गान्यङ्गुलिन्यासं वक्ष्ये नामान्यनुक्रमात् ॥ ५१ ॥   
  
कृष्णाम्बरे च हृदये सिंहवहिनि शीर्षके ॥ महाबले   
शिखायां च महाभैरवि वर्मणि ॥ ५२ ॥   
  
सर्वकृत्योच्छेदिनीति नेत्रयोरीरितं सुराः ॥ तथा   
सर्वपरोन्मुक्तमन्त्रच्छेदिन्यथास्त्रके ॥ ५३ ॥   
  
आत्मरक्षां च दिग्बन्धं भूतशुद्ध्यस्त्रसंस्थितिम् ॥   
सर्वांश्च मातृकान्यासान्पूर्वमेव समाचरेत् ॥ ५४ ॥   
  
पठेदादौ च गायत्रीं पश्चादेनम्मनुं [ त्र्यम्बकं यजामहे   
इति ॥] जपेत् ॥ ततः पठेज्जात् [जातवेदसे सुनवाम सोमम् इति ॥]   
वेदं पुनर्गायत्रिकां पठेत् ॥ ५५ ॥   
  
पुनर्मूलं [मूलं त्र्यम्बकम् इति ॥] ततस्तामग्निवर्णां   
[तामग्निवर्णां तपसा ज्वलन्तीं वैरोचनीं कर्मफलेषु   
जुष्टाम् ॥ दुर्गां देवीं शरणमहं प्रपद्ये सुतर सितरसे   
नमः ।] तपसेत्यृचम् ॥ गायत्रीपूर्वकं मूलमग्रे त्वं [त्वं   
पारयानव्य इति मन्त्रः ।] पारयेति च ॥ ५६ ॥   
  
पुनस्तामृचिकां [तामग्निवर्णाम् इति ॥] मूलं विश्वानरो   
दुर्जुहोति ॥ गायत्रीपूर्वकं मूलं यजनाजिनमित्यृचम् ॥ ५७ ॥   
  
अनेन तु प्रकारेण सहस्रान्नियुतावधि ॥ जपेन्मन्त्रं तारतम्ये   
कामनाया विचार्य च ॥ ५८ ॥   
  
यं यं कामयते कामं तं तं प्राप्नोति सर्वथा ॥ प्रयोगस्य   
विधौ कामः सिद्ध्यत्येव न संशयः ॥ ५९ ॥   
  
प्। ३४५) पञ्चर्चस्यानुवाकस्य प्रयोगाः पूर्वमीरिताः ॥   
पञ्चर्चभिश्च पञ्चाङ्गं पञ्चम्या पुनरस्त्रकम् ॥ ६० ॥   
  
सर्वत्रापि जपस्यादौ चाष्टोत्तरशतं जपेत् ॥ इमामृचं न वै   
सोपि बाध्यते मदनादिकैः ॥ ६१ ॥   
  
उक्तामदन्तु स्तोमाः कृणुष्व रोषे आद्रिवः ॥ अवब्रह्म द्विषो   
जहि ॥ ६२ ॥   
  
स्वेच्छादयोत्र दुष्टाश्च धर्मविघ्नं प्रकुर्वते ॥ स्वास्थ्येन   
जपतस्तस्य शत्रुनाशोस्ति तत्र च ॥ ६३ ॥   
  
ग्रन्थिकर्णे विरूपाक्षि स्तम्बस्तनि महोदरि ॥ जहि   
शत्रूंस्त्रिशूलेन कुप्यस्व पिब शोणितम् ॥ ६४ ॥   
  
अङ्गिरास्तु मुनिश्छन्दोनुष्टुप्कृत्या च देवता ॥   
समस्तरोगनाशार्थे नियोगो नन्दिवृद्धये ॥ ६५ ॥   
  
कुबेरन्ते मुखं रौद्रं नन्दिमानन्दिमावह ॥ द्वारं मृत्युं   
भयं क्रोधं विषं नाशय नोक्षरे ॥ ६६ ॥   
  
पादैरथ द्वयेनापि कृष्णाम्बरादिनामभिः ॥ युक्तैश्च   
पूर्वतत्कुर्यादङ्गुल्यादिषडङ्गकम् ॥ ६७ ॥   
  
धार्यं पूर्ववदेव स्यादात्मरक्षादिकं तथा ॥   
गायत्र्यादिमतैस्तत्तु प्राग्वत्सन्दर्भितं मतम् ॥ ६८ ॥   
  
जपेद्दशशतं चाष्टसहस्रं कार्यगौरवात् ॥ अवश्यं जायते   
कार्यसिद्धिः पुण्या गिरां त्वियम् ॥ ६९ ॥   
  
विक्षिप्तता मनोर्दोषे गुरुदोषे कदर्थिता ॥ आधिव्याधी देवदोषे   
तस्मात्तं परिवर्जयेत् ॥ ७० ॥   
  
पूर्वमुक्तो मनुत्यागो गुरुत्यागस्तथोच्यते ॥ मन्त्रो यद्देवतायाः   
स्यात्तिथौ तस्यां भवेद्भुवि ॥ ७१ ॥   
  
गुरुत्यागस्य सङ्कल्पं कुर्यात्तद्दोषपूर्वकम् ॥ गुर्वन्तरं   
करोमीति नरं वा देवमेव च ॥ ७२ ॥   
  
राशिकूटेन संशुद्धं देवताष्टकमध्यतः ॥ कुर्यादेकं   
गुरुं तत्र पूर्वाभावे परं परम् ॥ ७३ ॥   
  
आपो हि दक्षिणामूर्तिः सूर्यश्चन्द्रो हुताशनः ॥   
मन्त्रावरणदेवाश्च जातिदेवः कुलेश्वरः ॥ ७४ ॥   
  
देशदेव इमे त्वष्टौ नरो वा लक्षणान्वितः ॥ गुरोर्युग्मं   
पूजयित्वा प्रणमेद्दण्डवत्क्षितौ ॥ ७५ ॥   
  
देवतानाम सम्प्रोच्य द्रव्यं तन्नामतो यजेत् ॥ त्रिपर्णस्य   
पलाशस्य प्राग्रे मुष्टेस्तु दक्षिणे ॥ ७६ ॥   
  
प्रादेशप्रमिते चात्र कुशानास्तीर्य मूर्द्धनि ॥ तोयपूर्णं   
घटं प्राच्यां दुग्धपूर्णन्तु पश्चिमे ॥ ७७ ॥   
  
उत्तरे तु सुरापूर्णं क्रमादेतत्प्रकीर्तितम् ॥ प्राग्गुरोश्चापि   
चैतन्यं प्रविष्टं नूतने गुरौ ॥ इति सञ्चिन्त्य शिष्यस्तु   
वेदिकां कारयेत्सुधीः ॥ ७८ ॥   
  
तत्र मन्त्राक्षरोपेतं यच्च कोणचतुष्टयम् ॥ प्। ३४६) विहाय   
देवीमावाह्य सम्पूज्य हवनं चरेत् ॥ ७९ ॥   
  
आज्येन मूलमन्त्रेण सम्पातं यन्त्रके क्षिपेत् ॥ अष्टोत्तरशतं   
पश्चात्तद्यन्त्रं निखनेद्भुवि ॥ ८० ॥   
  
गृहग्रामादिराष्ट्राणां रक्षार्थं तत्रतत्र च ॥   
नक्षत्रग्रहराशीनां लोकेशानां बलिं हरेत् ॥ ८१ ॥   
  
विहिता यत्र रक्षेयं वर्धन्ते तत्र सम्पदः ॥   
क्षुद्रग्रहमहारोगचौरभूतसरीसृपाः ॥ अमुना विलयं यान्ति   
विधिना नात्र संशयः ॥ ८२ ॥   
  
जातवेदसमन्त्रस्य यन्त्रमेतदुदीरितम् ॥ वैदिकैरेव   
कर्तव्यमन्यथा दुःखदं भवेत् ॥ ८३ ॥   
  
जातवेदसमन्त्रस्य विपरीतस्य ये सुराः ॥ अंशै। पादाः   
समुद्दिष्टास्तेषां यन्त्रं वदाम्यहम् ॥ ८४ ॥   
  
नवकोष्ठयुतं कुर्याच्चतुरस्रं तु मण्डलम् ॥ ससन्ध्यां   
विलिखेन्मायां मध्यकोष्ठे त्वधः स्थितात् [इदमुत्तरान्वयि ॥]   
॥ ८५ ॥   
  
कोष्ठात्क्रमेण मन्त्रस्य लिखेत्पादाष्टकं ततः ॥   
प्रादक्षिण्येन तद्बाह्ये वृत्तयुग्मान्तरे लिखेत् ॥ ८६ ॥   
  
मातृकार्णैः सुसंवेष्ट्य बहिर्भूपुरमालिखेत् ॥   
भुविचास्त्रमिदं यन्त्रं भूतरोगनिवारणम् ॥ ८७ ॥   
  
रक्षायुःकीर्तिधिश्रीदं लिखेत्स्वर्णादिपत्रके ॥   
धारयेद्बाहुमूले च कण्ठे वा मस्तकेपि वा ॥ ८८ ॥   
  
अथातः सम्प्रवक्ष्यामि गायत्र्यादित्रिशक्तिकम् ॥ यन्त्रं   
सर्वार्थदं तत्र पद्ममष्टदलं लिखेत् ॥ ८९ ॥   
  
तस्य मध्ये तु षट्कोणं तन्मध्ये साध्यसंयुतम् ॥ लिखेत्तारं   
ततः कुर्यात्सप्तव्याहृतिवेष्टितम् ॥ षट्कोणेष्वेवतारादि   
शिवपञ्चाक्षरस्य तु ॥ ९० ॥   
  
एकैकमक्षरं लेख्यं तदग्रेषु च शुद्धितः ॥   
पूर्वार्धञ्चैव गायत्र्याः प्रथमे पत्रके लिखेत् ॥   
जातवेदसमन्त्रस्य पूर्वार्धन्तु द्वितीयके ॥ ९१ ॥   
  
त्र्यम्बकस्य तु पूर्वार्धं तृतीये तु दले लिखेत् ॥ ॐ ह्रीं   
ठं चं कं समिति ह्यौं यं मं ततः पचम् ॥ ९२ ॥   
  
सोहं वं ठं नमः प्रोच्य शिवायेति पदं वदेत् ॥ माया लं   
येति सं कण्ठं तारो माया ध्रुवस्तथा ॥ ९३ ॥   
  
एकोनत्रिशेदर्णोयं मन्त्रः कोष्ठे चतुर्थके ॥   
त्र्यम्बकस्योत्तरार्धन्तु पञ्चमेथोत्तरार्धकम् ॥ ९४ ॥   
  
जातवेदसमन्त्रस्य षष्ठेथो ह्युत्तरार्धकम् ॥ गायत्र्या सप्तमे   
लेख्यमोमापोज्योतिरित्यपि ॥ ९५ ॥   
  
गायत्र्यास्तु शिरस्त्वेतद्भवेत्सप्तदशाक्षरः ॥   
लिखेदष्टमपत्रे तु बहिर्वृत्तद्वयं लिखेत् ॥ ९६ ॥   
  
तदन्तरे मातृकार्णैर्वेष्टयेद्भूपुरं बहिः ॥ भूपुरस्य तु   
कोणेषु कूटं चिन्तामणिं लिखेत् ॥ ९७ ॥   
  
प्। ३४७) अग्निर्ब्रह्मा वृषो निद्रा पुनरक्षिगतं तथा ॥ शक्रं   
ततः परं चन्द्रैः कूटं चिन्तामणेर्महत् ॥ ९८ ॥   
  
केशरेषु द्वन्द्वशश्च स्वरान्प्रागादितो लिखेत् ॥   
शताक्षरमनोर्यन्त्रं भवेदीदृशमेव च ॥ ९९ ॥   
  
धारयेद्योयमारोग्यधराधान्यधनादिकम् ॥ लब्ध्वा च निश्चलां   
लक्ष्मीं स जीवेच्छरदां शतम् ॥ १०० ॥   
  
ताम्रादिपत्रेथालिख्य जप्त्वा चाष्टोत्तरं शतम् ॥ हुत्वा   
घृतेन तावत्तु कृत्वा सम्पातमेव च ॥ १०१ ॥   
  
तावद्भूयो जपित्वा च पुरग्रामाकरादिषु ॥ स्थापितं   
यन्त्रमेतत्तु गोसत्यारोग्यपुष्टिदं ॥ १०२ ॥   
  
कण्ठे वा दक्षिणे बाहौ धारितं यन्नरैः सदा ॥ कुर्याच्च   
रक्षणं तेषां वैरिव्याघ्रादिभीतितः ॥ १०३ ॥   
  
अथातः सम्प्रवक्ष्यामि वारुणं यन्त्रमुत्तमम् ॥ अष्टपत्रस्य   
पद्मस्य षट्कोणं कर्णिकान्तरम् ॥ कृत्वा षट्कोणमध्ये तु   
ससाध्यं प्रणवं लिखेत् ॥ १०४ ॥   
  
वरुणाय नमः प्रोक्तो वरुणस्य षडक्षरः ॥ एकैकमक्षरं   
चास्य कोणषट्के लिखेन्मनोः ॥ १०५ ॥   
  
केशरेषु द्वन्द्वशश्च स्वरान्प्रागादितो लिखेत् ॥ पूर्वपत्रे   
ध्रुवं दत्त्वा स्ववर्णान्पञ्च संलिखेत् ॥ १०६ ॥   
  
द्वितीये क्षितिषु क्षिप्तं तोवर्णांश्च तृतीयके ॥   
विस्मृत्याशं चतुर्थे तु लिखेद्वरुणमुमोच तत् ॥ १०७ ॥   
  
अवोचन्पञ्चमे षष्ठे आदिमे रूप इत्यपि ॥ यूयं प्राप्ताः   
सप्तमे तु अन्ते स्वस्तिभिः सदा नः ॥ १०८ ॥   
  
बहिर्वृत्तद्वयं कृत्वा तयोर्मध्वे लिखेद्ध्रुवम् ॥   
ऋणमोचनमेतत्तु यन्त्रं सर्वसमृद्धिदम् ॥ १०९ ॥   
  
सर्वरक्षाकरं वश्यं शत्रुसङ्घविनाशनम् ॥   
किमत्रबहुनोक्तेन वाञ्छितार्थप्रदं नृणाम् ॥ ११० ॥   
  
यदद्यकच्चेति ऋचा यन्त्रं वक्ष्यामि भाग्यम् ॥ कर्णिकायां   
साध्यगर्भं तारं पत्रेषु चाष्टसु ॥ १११ ॥   
  
यदद्य प्रथमे कच्च द्वितीये नत्रवृत्रह ॥ चतुर्थे नुदगाग्रे तु   
अभिसूर्याथ षष्ठके ॥ ११२ ॥   
  
शर्वन्तु सप्तमे त्विन्द्रमष्टमे च वशे लिखेत् ॥ बाह्ये   
वृत्तद्वयं कृत्वा मातृकार्णांस्तदन्तरे ॥ ११३ ॥   
  
वेष्टयेद्भूपुरेणाथ वश्यसौभाग्यकारकम् ॥   
सुवर्णरत्नधान्यादिसर्वसम्पत्करं परम् ॥ ११४ ॥   
  
बाहुमूले गले वापि धारयेत्स्वर्णवेष्टितम् ॥ गणेशस्य प्रियं   
चैतत्तथा वाग्विभवप्रदम् ॥ ११५ ॥   
  
मन्त्रमादौ प्रवक्ष्यामि महासम्पत्तिकारकम् ॥ वैदिकं   
विष्णुगृहिणी भक्तानां तु विशिष्यते ॥ ११६ ॥   
  
चतुर्दलं लिखेत्पद्मं कर्णिकायां लिखेत्तत्तः ॥   
तारगर्भंसाध्यनाम दलेष्वेवेत्यृचं तथा स्वाग्रादि   
प्राग्दक्षिणेन लिखेद्दलचतुष्टये ॥ ११७ ॥   
  
प्। ३४८) वामदेवो मुनिश्छन्दस्त्रिष्टुब्देवो बृहस्पतिः ॥   
अभीष्टसिद्धये चास्य मन्त्रस्य विनियोजनम् ॥ ११८ ॥   
  
श्वापित्रे विश्वदेवाय वृङ्क्ते यज्ञैर्विधेम नमसा हविर्भिः ॥   
बृहस्पतेस्तु प्रजा वीरवन्तो वयं स्याम पतयो रयीणाम् ॥ ११९   
॥   
  
तद्बाह्येष्टदले दिक्षु यूयमस्मादृचोङ्घ्रयः ॥   
एवेन्द्राग्नीत्यृचः पादा लेख्यास्तत्र विदिक्षु च ॥ १२० ॥   
  
गौतमो मुनिराद्यायास्त्रिष्टुप्छन्दोग्निदेवता ॥ इन्द्राग्नी देवते   
त्रिष्टुप्छन्दश्चन्द्रो मुनिर्मतः ॥ १२१ ॥   
  
यूयमस्मान्नवत वस्यो अच्छानि रंहतिभ्यो मरुतो मृगृवानाः ॥   
जुषध्वं नो हव्यदाति जयत्रा वयं स्याम पतयो रयीणाम् ॥   
१२२ ॥   
  
एवेन्द्राग्निपपिवीत्सा सूतस्य विश्वास्मभ्यं सञ्जपतं जनामि ॥   
तन्नो मित्रो वरुणो मामहन्तामदितिः सिन्धुः पृथिवी उत द्यौः ॥   
१२३ ॥   
  
तद्बाह्येष्टदलं कृत्वा क्रमात्तत्र तु संलिखेत् ॥ त्वं   
सोमेति-ऋचो वर्णाचोन्पञ्चाङ्गाब्धिशरर्तवः ॥ १२४ ॥   
  
वेदाः षट् षट् तदग्रेषु प्रजायतं ऋचस्तथा ॥   
लिखेद्वर्णान्वेदपञ्चसप्तसप्तगवेन्द्रषट् ॥ १२५ ॥   
  
अग्निर्मे गौतमः सोमस्त्रिष्टुबग्न्यादयो मताः ॥   
हिरण्यगर्भकस्त्रिष्टुम्मुन्याद्यास्तदग्रिमे ॥ १२६ ॥   
  
त्वं सोम प्रचिकिन्नो मनीषा त्वं रचिष्टुमननेपि पन्थाम   
तवप्रणीति पितरो न इन्द्रो देवोद्यरन्नमभजन्त धीराः ॥ १२७ ॥   
  
प्रजापते न त्वदेतान्यन्यो विश्वा जातानि परिता बभूव ॥   
यक्तामास्ते जुहुमस्तन्नो अस्तु वयं स्यामपतयो रयीणाम् ॥ १२८ ॥   
  
वृत्तद्वयं बहिष्कृत्य तयोर्मध्ये च मातृकाः ॥ लेख्याः   
सबिन्दुकास्तस्य वेष्टनाकारतां गताः ॥ १२९ ॥   
  
तद्वहिश्चैव कोणेषु श्रीं श्रीं बीजमिदं लिखेत् ॥   
बाहुमूलेथ वा कण्ठे मूर्ध्नि वा यदि धारयेत् ॥ १३० ॥   
  
गोगजाश्वादिमहिषसस्यसम्पद्वसुन्धराम् ॥ लभते   
पुत्रपौत्रादिशालिनीं सन्ततिं तदा ॥ १३१ ॥   
  
अथान्यत्सम्प्रवक्ष्यामि यन्त्रं लक्ष्मीप्रदं सुराः ॥   
षट्कोणमध्ये साध्यस्य नामयुक्प्रणवं लिखेत् ॥ १३२ ॥   
  
लिखेत्कोणेषु श्रीबीजं बहिरष्टदलं लिखेत् ॥ तत्केशरेषु   
विलिखेद्द्वन्द्वशश्च स्वरान्क्रमात् ॥ १३३ ॥   
  
या लक्ष्मीः सिन्धुसम्भूता भूतधेनुः पुरावसुः ॥ या मा   
विश्वावसुर्देवी सदा नो जुषतां गृहे ॥ १३४ ॥   
  
चतुरश्चतुरो वर्णान्दलेष्वस्या ऋचो लिखेत् ॥ बहिर्वृत्तद्वयं   
कृत्वा तयोरन्तश्च वेष्टयेत् ॥ १३५ ॥   
  
प्। ३४९) अश्वदायेति ऋचा च वृत्तमेकं च तद्बहिः ॥   
अकारादिक्षकारान्तवर्णैर्मध्यं प्रवेष्टयेत् ॥ १३६ ॥   
  
तद्बहिश्चतुरस्रं च श्रीबीजं कोणगं लिखेत् ॥   
श्रीयश्चैतत्प्रियं यन्त्रं स्थापितं यत्र मन्दिरे ॥ १३७ ॥   
धनैर्धान्यैश्च विविधैरन्यैश्चाश्वगवादिभिः ॥ आपूर्य   
सततं चैव तत्रैव रमते रमा ॥ १३८ ॥   
  
अथ यन्त्रं प्रवक्ष्यामि भारत्याः सर्वकामदम् ॥   
षट्कोणमध्ये प्रणवं साध्यनामाभिगर्भितम् ॥ १३९ ॥   
  
पूर्वादिकोणषट्के च ऐं क्लीं सौं विलिखेत्क्रमात् ॥ सौं   
क्लीं ऐमथ तद्भाये लिखेदष्टदलं पुनः ॥ १४० ॥   
  
वक्ष्यमाण-ऋचोः पादांल्लिखेत्प्रतिदले ततः ॥ सो मो   
मुनिर्देवता वात्रिष्टुप्छन्दः प्रकीर्तितम् ॥ १४१ ॥   
  
यद्वाग्वदन्त्यपि चेतनानि राष्ट्री देवानां निषसाद मन्दा ॥   
चतस्र ऊर्ज्जन्दुदुहे पयांसि कश्चित्स्विदस्याः परमञ्जगाम ॥   
१४२ ॥   
  
देवीं वाचमजनयन्त देवास्तां विश्वरूपाः पशवो नुदन्ति ॥   
सा नो मन्द्रेषमूर्जं दुहाना धेनुर्वागस्मानुपष्टुतैतु ॥ १४३   
॥   
  
वृत्तानां पञ्चकं बाह्ये कृत्वा वीथीचतुष्टयम् ॥   
ऋषिर्दीर्घतमास्त्रिष्टुप्छन्दो वाणी च देवता ॥ १४४ ॥   
  
चत्वारि वाक्परिमिता पदानि तानि विदुर्ब्राह्मणा ये मनीषिणः   
॥ गुहा त्रीणि निहितानेङ्गयन्ति तुरीयां वाचो मनुष्या वदन्ति   
॥ १४५ ॥   
  
इमामृचं चाद्यवीथ्यां द्वितीयायां लिखेत्ततः ॥ विश्वामित्रो   
मुनिस्त्रिष्टुप्छन्दो वाग्देवता मता ॥ १४६ ॥   
  
ससर्परीरमतीं बाधमाना बृहन्मिमाय यमदग्निदत्ता ॥   
आसूर्यस्य दुहिता तताश्रवो देवेष्वमृतमर्ज्जया ॥ १४७ ॥   
  
लिखेदिमामृचं पश्चात्तृतीयायां लिखेदथ ॥   
प्राग्वन्मुन्यादिसर्वासां नियोगो वास्तुसिद्ध्ये ॥ १४८ ॥   
  
ससर्परीरभरत्तूपमेभ्योधिश्रवः पाञ्चजन्यासु कृष्टिषु ॥   
सापक्ष्या-इनव्यमायुर्दधाना यां मे पलस्तियमदग्नयो ददुः ॥   
१४९ ॥   
  
मातृकाणैश्चतुर्थीन्तु वेष्टयित्वाथ तद्बहिः ॥ भूपुरस्तस्य   
कोणेषु वाग्भवं बीजमालिखेत् ॥ १५० ॥   
  
एवं स्वर्णादिके पत्रे लिखेद्वा यन्त्रमुत्तमम् ॥ तत्र वाचं   
समावाह्य पूजयित्वा विधानतः ॥ १५१ ॥   
  
ऋष्यादिकं तु संयोज्य धारयेच्च शुभे दिने ॥ कवीनां   
तार्किकाणां च चक्रवर्ती भवेदसौ ॥ १५२ ॥   
  
वचां पिष्ट्वा लिखेदेतन्नागवल्लीरसेन तु ॥ प्। ३५०)   
द्युसरिल्लोलकल्लोलनिभा निर्याति भारती ॥ १५३ ॥   
  
यदद्य कदृचो यन्त्रं वक्ष्ये वश्यकरं परम् ॥ अष्टपत्रस्य   
पद्मस्य कर्णिकायान्तु संल्लिखेत् ॥ १५४ ॥   
  
षट्कोणं तस्य मध्ये तु ससाध्यं ह्रीं समालिखेत् ॥ षट्सु   
पूर्वादि सुकोणेषु अं श्रीं ह्रीं क्लीं क्रमेण च ॥ १५५ ॥   
  
ग्लौङ्गम्बीजानि संलिख्य पद्मस्य प्रथमे दले ॥   
श्रीविद्याप्रथमं कूटं क-ए-ईल च ह्रीमिति ॥ १५६ ॥   
  
लिखेद्द्वितीयपत्रे तु यदद्य कच्च वृत्रहन् ॥ श्रीविद्यायां   
द्वितीयन्तु लिखेत्कूटं तृतीयके ॥ १५७ ॥   
  
असकदलह्रीमिति तदेतत्परिकीर्तितम् ॥ उदगा अधिसूर्येति   
लिखेत्पत्रे चतुर्थके ॥ १५८ ॥   
  
श्रीविद्यायास्तृतीयं तु कूटं पञ्चमपत्रके ॥ सकलह्रीमिति   
प्रोक्तं लिखेत्षष्ठदले पुनः ॥ १५९ ॥   
  
सर्वन्तदिन्द्र ते वशे सप्तमे गणपतये ॥ वरद इदं लेख्यं   
ततश्चाष्टमपत्रके ॥ १६० ॥   
  
सर्वजनं मे वशमानय स्वाहेति सṁल्लिखेत् ॥   
तद्बहिर्वृत्रयोरन्तर्वेष्टयेन्मातृकाक्षरैः ॥ १६१ ॥   
  
ततो भूपुरकोणेषु श्रींह्रीङ्क्लीङ्ग्लौमिति क्रमात् ॥   
लिखेद्धेमपटादौ च हेमसूच्या वशङ्करम् ॥ १६२ ॥   
  
अथ संवादसूक्तस्य यन्त्रं वक्ष्ये गणेशितुः ॥ चतुर्दले तु   
कमले कर्णिकायाञ्च षड्दलम् ॥ १६३ ॥   
  
ससाध्यं प्रणवन्तत्र मध्यकोष्ठे च संलिखेत् । अं   
श्रींह्रीङ्क्लीङ्ग्लौगञ्च ततः पूर्वदले लिखेत् ॥ १६४ ॥   
  
गणपतये याम्ये तु वर वरदेति संल्लिखेत् ॥ तृतीये सर्वजनं   
मेब्धौ वशमानय स्वाहा ॥ १६५ ॥   
  
तद्बाह्येष्टदलं कुर्यादर्धमर्धमृचां लिखेत् ॥ तत्र   
संवादसूक्तस्य तदिदानीं निगद्यते ॥ १६६ ॥   
  
सतसिद्युवरोवरोवृषं नग्ने विश्वान्यर्य-आ ॥ रन्तस्य देव   
समिध्यसमनो वसून्या भव ॥ १६७ ॥   
  
सङ्गष्टध्वं संवदसध्वं सं वो मनांसि जानताम् ॥ देवा   
भागं यथा पूर्वे शन्नानाना उपासते ॥ १६८ ॥   
  
समा नो मन्त्राः समितिः समाना ॥ समानं मनः   
सहवितमेषां समनिमात्रं अभिमन्त्रये वः ॥ १६९ ॥   
  
समानेन वो हविषा जुहोमि समानीव त्र्याकूतिः समाना ॥   
हृदयानि वः समानि वस्तु वो मनो यथावत्सुसहा सति ॥ १७० ॥   
  
एतत्संवादसूक्तस्य मुनिः संवर्त्तनः स्मृतः ॥   
अग्निर्देवस्तथाजायसञ्ज्ञानमितरासु च ॥ १७१ ॥   
  
छन्दस्त्रिष्टुप् तृतीयाया अन्यासां स्यादनुष्टुभम् ॥ प्। ३५१)   
वृत्तत्रयन्तु तद्बाह्ये कृत्वा वीथिद्वयं लिखेत् ॥ आद्यवीथ्यां   
जातवेदसे सुनवेत्यृचा पुनः ॥ १७२ ॥   
  
आवेष्टयेन्मातृकार्णैः परवीथीन्प्रवेष्टयेत् ॥   
तद्बहिर्भूपुरं कृत्वा तत्र पादचतुष्टयम् ॥ १७३ ॥   
  
कोणेषु च विकोणेषु लिखेद्यच्च तदुच्यते ॥ १७४ ॥   
  
भद्रं नो अपि वाताय मनः मरुतामोनसे स्वाहा ॥ इन्द्रो विश्वस्य   
राजेति ॥ शन्नोभवद्विपदे शञ्चतुष्पदे ॥ १७५ ॥   
  
सङ्घातभेदे मर्त्यानां मैत्रीकरणमुत्तमम् ॥ जगत्सम्मोहनं   
वश्यं कान्तिसौभाग्यपुष्टिदम् ॥ १७६ ॥   
  
गायत्रीभुवनेश्वर्या योगयन्त्रमथोच्यते ॥ लिखेदष्टदलं   
मध्ये तत्र कोणेषु सṁल्लिखेत् ॥ १७७ ॥   
  
रमणीयत्रिकोणानि षट्के षड्गुरुमार्गतः ॥ षट्कोणेऽस्य तु   
तन्मध्ये साध्यं साधककर्मयुक् ॥ १७८ ॥   
  
ह्रीम्बीजमालिखेत्तच्च विलोमाभिः प्रवेष्टयेत् ॥   
त्रिभिर्व्याहृतिभिश्चैवं [तिस्रादेशाभाव आर्षः] मन्त्रं   
मध्येऽथवा पुनः ॥ त्रिभिर्व्याहृतिभिश्चैवं लिखेन्मनुमथो   
सुधीः ॥ १७९ ॥   
  
त्रिकोणद्वादशदले खं-ईं-बीजद्वयं तथा ॥ त्रिकोणानां   
बहिश्चापि लिखेत्पार्श्वद्वये पुनः ॥ १८० ॥   
  
प्रादक्षिण्येन गायत्र्या देवमातुर्विलोमतः ॥ वर्णद्वयं   
बिन्दुयुतं लिखेदथ लिखेत्पुनः ॥ १८१ ॥   
  
शनिबीजं त्रिकोणानामग्रे तारयुतं लिखेत् ॥   
शृङ्खलाकाररेखाभिरेकैकेनान्तराणि च ॥ १८२ ॥   
  
भवत्येवं च षड्बीजं शृङ्खलाद्वितयं बहिः ॥   
वृत्तद्वयं लिखेत्तत्र वीथ्या लेख्यं विलोमतः ॥ १८३ ॥   
  
प्रत्यक्षरं बिन्दुयुतं जातवेदसमन्त्रकम् ॥ वृत्तद्वये तु   
तद्बाह्ये कुर्याद्वीथीचतुष्टयम् ॥ १८४ ॥   
  
मातृकार्णानाद्यवीथ्यां सबिन्दून्वै लिखेत्क्रमात् ॥   
द्वितीयायां विलोमेन कुर्याद्बाह्येष्टकोणकम् ॥ १८५ ॥   
  
कोणाष्टकेषु तु लिखेच्चिन्तामणिककूटकम् ॥ तस्य बाह्ये   
त्रिशूलानि कुर्यात्षोडशसङ्ख्यया ॥ १८६ ॥   
  
एतद्वेदविदां यन्त्रं सर्वकार्यप्रसिद्धिकृत् ॥   
सर्वसौभाग्यजननं सर्वशत्रुविनाशकृत् ॥ १८७ ॥   
  
भुवनेशीमन्त्रपूजा यन्त्रेस्मिंश्च परा भवेत् ॥ वैदिकैस्तेन   
कर्तव्या पूजा यन्त्रस्य सिद्धये ॥ १८८ ॥   
  
तद्विधिं सम्प्रवक्ष्यामि स्वर्णादिकृतपत्रके ॥ एतद्यन्त्रं   
वैदिकेन सुलेख्यं कुङ्कुमादिभिः ॥ १८९ ॥   
  
यन्त्रमन्ये यजेद्देवीं कुर्याद्वीथित्रयं बहिः ॥ प्। ३५२)   
आद्यायां तु षडङ्गानि परस्यां दिक्चतुष्टयम् ॥ १९० ॥   
  
हृल्लेखां गगनां रक्तां पूजयेच्च करालिकाम् ॥   
तृतीयवीथ्यां ब्राह्माद्याः पूजनीया दिगष्टके ॥ १९१ ॥   
  
तद्बाह्ये षोडशदलं कृत्वा तत्र यजेदिमाः ॥ करालीं   
विकरालीं च धूमां सरस्वतीं श्रियम् ॥ १९२ ॥   
  
दुर्गामुखीं तथा लक्ष्मीं श्रुतिस्मृतिश्रियो ह्यपि ॥ श्रद्धां   
मेधां मतिं कान्तिं चार्यां तस्य बहिः पुनः ॥ १९३ ॥   
  
द्वात्रिंशद्दलपद्मं तु कृत्वा तत्र यजेदिमाः ॥   
विद्याह्रीपुष्टयः प्रज्ञा सिनीवाली तथा कुहूः ॥ १९४ ॥   
  
रुद्रवीथ्याप्रभानन्दाप्यायिनि सिद्धिदा शुभा ॥   
कालरात्रिर्भद्रकाली महारात्रिः कपालिनी ॥ १९५ ॥   
  
विकृतिर्दण्डमुण्डिन्यौ दुःखण्डा च शिखण्डिनी ॥   
निशुम्भशुम्भमथनी महिषासुरमर्दिनी ॥ १९६ ॥   
  
इन्द्राणी चैव रुद्राणी शङ्करार्धशरीरिणी ॥ नारी   
नारायणी चैव त्रिशूलिन्यपि पालिनी ॥ अम्बिका ह्लादिनी चैव   
द्वात्रिंशच्छक्तयस्त्विमाः ॥ १९७ ॥   
  
तद्बाह्ये तु चतुष्षटिदलं कृत्वा यजेदिमाः ॥ पिङ्गलाक्षीं   
विशालाक्षीं समृद्धिं वृद्धिमेव च ॥ १९८ ॥   
  
श्रद्धां स्वाहां स्वधां मायां निद्रां चैव वसुन्धराम् ।   
त्रिलोकधात्रीं गायत्रीं सावित्रीं त्रिदशेश्वरीम् ॥ १९९ ॥   
  
सुरूपां बहुरूपां च स्कन्दमात्रच्युतप्रिये ॥ विमला   
श्यामलां पश्चादरुणीमारुणीं तथा ॥ २०० ॥   
  
प्रकृतिं विकृतिं सृष्टिं स्थितिं संहृतिमेव च ॥ २०१ ॥   
  
सन्ध्यां च मातृकां हंसीं सतीं सोमर्द्धिका पराम् ॥   
देवमातृभगवत्यौ देवकीं कमलासनाम् ॥ २०२ ॥   
  
त्रिमुखीं सप्तकमुखीं सुरासुरविमर्दिनीम् ॥ लम्बोष्ठीं   
चार्धमुखिकां बहुशिश्नां कृशोदरीम् ॥ २०३ ॥   
  
रथरेखा शशिरेखां परा गगनवेगिनीम् ॥ क्षितिवेगां च   
पातालवेगां च मदनातुराम् ॥ २०४ ॥   
  
अनङ्गां च तथानङ्गमदनानङ्गमेखले ॥ अनङ्गकुसुमां   
विश्वरूपां दैत्यभयङ्कराम् ॥ २०५ ॥   
  
अक्षोभ्यां सत्यवादां च तन्द्रारूपा शुञ्चिव्रताम् ॥ वरदां   
चापि विश्वेशीं तद्बाह्ये च दिगीश्वरान् ॥ २०६ ॥   
  
तदायुधानां पूजाग्रे प्रोक्तोयं पूजने विधिः ॥ वाञ्छितं   
काममाप्नोति तान्त्रिकोप्यनयेज्यया ॥ २०७ ॥   
  
अथ वक्ष्ये जातवेददुर्गायन्त्रमभीष्टदम् ॥ कृत्वा   
चाष्टदलं पद्मं कर्णिकायां लिखेद्ध्रुवम् ॥ २०८ ॥   
  
तस्य मध्ये तु ह्रीङ्कारं तन्मध्ये साध्यनामकम् ॥ प्। ३५३)   
क्रमाद्दलेषु सुलिखेत्तारंह्रीमी तथैव च ॥ २०९ ॥   
  
दुर्गायै नम एतस्य मन्त्रस्यैकैकमक्षरम् ॥ बहिर्वृत्रत्रयं   
कृत्वा पूर्ववीथ्यां समालिखेत् ॥ २१० ॥   
  
जातवेदसमन्त्रस्य मातृकार्णान्द्वितीयके ॥ तद्बहिश्चतुरस्रं   
च दौर्गं यन्त्रमिदं स्मृतम् ॥ २११ ॥   
  
अपस्मारमहाभूतक्षुद्रग्रहनिवारणम् ॥ नृणां विजयदं   
स्त्रीणां पुत्रदं नात्र संशयः ॥ २१२ ॥   
  
अथातः सम्प्रवक्ष्यामि यन्त्रं श्रूसूक्तजं परम् ॥   
कृत्वाष्टपत्रं कमलं श्रीं बीजं कमलान्तरे ॥ २१३ ॥   
  
साध्यनामान्वितं लेख्यं दलेष्वष्टसु सṁल्लिखेत् ॥   
कर्दमेत्यादिपञ्चर्चामर्द्धमर्द्धं दश त्वथ ॥ २१४ ॥   
  
श्रिये जनः श्रिय आनिर्याय श्रियञ्च यो जरितृभ्यो ददाति ॥   
श्रीयं वसाना अमृतत्वमायां भवन्ति सत्या समधास्मे तद्रो   
॥ २१५ ॥   
  
श्रिय एवेति ऋचोस्तत्र चतुर्थार्द्धं समालिखेत् ॥ श्रीश्च ते इति   
मन्त्रस्य द्वयोः स्यादर्धमर्धकम् ॥ २१६ ॥   
  
वृत्तद्वयं तद्बहिश्च कुर्यात्प्रथमवीथिकाम् ॥ वक्ष्यमाण   
ऋचा चाद्या मातृकार्णैश्च तत्परा ॥ २१७ ॥   
  
यः शुचिः प्रयतो भूत्वा जुहुयादाज्यमन्वहम् ॥ श्रियः   
पञ्चदशर्चं च श्रीकामः सततं जपेत् ॥ २१८ ॥   
  
तद्बहिश्चतुरस्रं च लिखेच्छ्रीबीजमालिखेत् ॥ तस्य   
कोणचतुष्केषु श्रियो मन्त्रं तु वैदिकम् ॥ २१९ ॥   
  
मया यन्त्रमिदं प्रोक्तं धारयेद्यो यथाविधि ॥   
पुत्रारोग्यधराधान्यधनगोसस्यशालिनीम् ॥ लब्ध्वातिबहुलां   
लक्ष्मीं जीवेच्च शरदां शतम् ॥ २२० ॥   
  
ताम्रपात्रे लिखित्वेदं जपेदष्टोत्तरं शतम् ॥   
अष्टाविंशतिसङ्ख्याकं हुत्वा सम्पातसेचितम् ॥ २२१ ॥   
  
संस्थाप्याङ्गणमध्ये तु लक्ष्मीमावाह्य पूजयेत् ॥   
परिवारयुतां लक्ष्मीं बलिदानेन तोषयेत् ॥ २२२ ॥   
  
एवङ्कृते तु तत्स्थाने वर्धन्ते सर्वसम्पदः ॥ पुत्राः स्त्रियश्च   
सुहृदो भृत्या धान्यं रथा गजाः ॥ गावश्च वृषभाः   
सौख्यं त्वसङ्ख्यन्तत्र जायते ॥ २२३ ॥   
  
अथातः सम्प्रवक्ष्यामि यन्त्रं पौरुषसूक्तजम् ॥   
षट्कोणकर्णिकामध्ये तारं साध्यसमन्वितम् ॥ २२४ ॥   
  
सहस्रारहुम्फडिति वर्णैकैकं दलेदले ॥   
स्वाग्रादिप्रादक्षिण्येन लिखेत्तत्रैव सन्धिषु ॥ २२५ ॥   
  
षण्नाममन्त्रान्स्वाहान्तानचक्रायेति चादिमः ॥ विचक्राय   
सुचक्राय घीचक्राय चतुर्थकः ॥ २२६ ॥   
  
सञ्चक्रायेति च ज्वालाचक्रायेति च षष्ठकः ॥ प्। ३५४)   
चतुर्दलं तु कमलं तद्बहिष्केशरेषु च ॥ २२७ ॥   
  
चतुर्दिक्षु क्रमाल्लेख्यं क्लीङ्कृष्ण क्लीं तथाक्षरम् ॥   
वासुदेवस्य मन्त्रस्य त्रीणित्रीण्यक्षराणि च ॥ २२८ ॥   
  
तत्पत्रेषु लिखेन्मन्त्रं वदेत्तारं तथा नमः ॥ भगवते   
वासुदेवायेत्यणुर्द्वादशाक्षरः ॥ २२९ ॥   
  
तद्बाह्येष्टदलं पद्मं केशरेष्वस्य सṁल्लिखेत् ॥   
एकैकमक्षरं तारो नमो नारायणाय च ॥ २३० ॥   
  
दलेषु चतुरो वर्णान्नारसिंहमनोर्लिखेत् ॥ श्रीं ह्रीं श्रीं   
जयलक्ष्मीति प्रियाय नित्यमुदितम् ॥ २३१ ॥   
  
मनसे लक्ष्मीसितार्धदेहायेति वै वदेत् ॥ श्रीं ह्रीं श्रीं   
नमो मन्त्रस्स्यान्नृसिंहस्य रदाक्षरः ॥ २३२ ॥   
  
तद्बहिः षोडशदलं केशरेषु क्रमाल्लिखेत् ॥ तारं नमो   
भगवते महासुदर्शनाय च ॥ २३३ ॥   
  
हुम्फट् षोडशवर्णोयं दलेषु क्रमतो न्यसेत् ॥ ऋचः   
पुरुषसूक्तस्य बहिर्वृत्तद्वयं चरेत् ॥ २३४ ॥   
  
तदन्तरालवीथ्यान्तु मातृकार्णैः प्रवेष्टयेत् ॥   
सबिन्दुकैर्बहिस्तस्य भूपुरं तच्चतुर्ष्वपि [इदमुत्तरत्र   
सम्बध्यते] ॥ २३५ ॥   
  
कोणेषु सुलिखेत्तारं यन्त्रं पौरुषमुच्यते ॥ सर्वपापहरं   
पुण्यं पुत्रायुष्कान्तिकीर्तिदम् ॥ २३६ ॥   
  
यन्त्रं हैयङ्गवीनेन लिप्त्वा पुरुषसूक्तकम् ॥ अष्टोत्तरशतं   
जप्त्वा त्वृतुस्नातां तु भोजयेत् ॥ २३७ ॥   
  
तद्यन्त्रनवनीतं च गर्भं धत्ते तदाङ्गना ॥ सुपुत्रो जायते   
वाग्मी सर्वागमविशारदः ॥ एवं हैयङ्गवीनं च विषार्ते   
सन्निपातिके ॥ २३८ ॥   
  
शूले क्षये च पाण्ड्वादौ नीरुग्भक्षणतो भवेत् ॥   
कुष्ठोपकुष्ठरोगेषु व्रणे भग्ने भगन्दरे ॥   
फिरङ्गशीतलाद्येषु लेखनात्सुखमाप्नुयात् ॥ २३९ ॥   
  
अथातः सम्प्रवक्ष्यामि क्षेत्रस्य च पतेरिति ॥ पञ्चर्चस्य च   
सूक्तस्य यन्त्रं सर्वार्थसिद्धिदम् ॥ २४० ॥   
  
कृत्वाष्टदलपद्मस्य कर्णिकायां तु षड्दलम् ॥ तन्मध्ये   
प्रणवं लेख्यं स्तस्मिन्हुं बीजमालिखेत् ॥ २४१ ॥   
  
साध्यनाम च बीजे लिखेत्कोणेषु चैककम् ॥ सहस्रारहुम्फडस्य   
चक्रमन्त्रस्य चाक्षरम् ॥ २४२ ॥   
  
षण्नाममन्त्रान्पूर्वोक्ताṁलिखेत्षट्कोणसन्धिषु ॥ चतुरश्चतुरो   
वर्णांल्लिखेदष्टदले पुनः ॥ २४३ ॥   
  
वराहमन्त्रस्यान्ते तु पत्रके वर्णपञ्चकम् ॥ तारो नमो भगवते   
वराहरूपमुच्यते ॥ ङेन्तं व्याहृतयः प्रोक्ताः पतये   
पदमुच्चरेत् ॥ २४४ ॥   
  
भूपतित्वं मे देहीति दापयान्तेऽग्निगेहिनी ॥   
त्रयत्रिंशद्वर्णकोयं वराहस्य मनुः स्मृतः ॥ २४५ ॥   
  
प्। ३५५) तद्बाह्ये षोडशदले चार्धामर्धां लिखेदृचम् ॥   
ऋचस्ता अत्र वक्ष्यामि सावधानतया शृणु ॥ २४६ ॥   
  
क्षेत्रस्य पते मधुमन्त्रमूर्मिं धेनुरिव पयो अस्मासु धुक्ष्व ॥   
मधुच्युतं घृतमिव सुपूतमृतस्य नः पतयो मृडयन्ति ॥ २४७   
॥   
  
क्षेत्रस्य पतिना वयं हितेनेव यजायसि ॥ गामश्वं   
योषयित्नवा सनो मूलतीदृशे ॥ २४८ ॥   
  
मधुमतीरोषधीर्द्याव आपो मधुमन्नो भवत्वन्तरिक्षम् ॥   
क्षेत्रस्य पतिर्मधुमान्नो अस्य रिप्यं अत्त्वेनं चरेम ॥ २४९ ॥   
  
शुनं वाहाः शुनं नाराः शुनं कृषतु लाङ्गलम् ॥ शुनं   
वरत्रा वध्यन्तां शुनमष्ट्रामुदिङ्गया ॥ २५० ॥   
  
शुनासीराविमां वाचं जुषेथां यदि विचक्रथुः ॥ पयो   
यमस्ते न मामुपसिञ्चतम् ॥ २५१ ॥   
  
अर्वाची सुभगे भव सीते वन्दामहे त्वा ॥ यथा न सुभगा स   
यथा न सुफलाससि ॥ २५२ ॥   
  
इन्द्रमीतां गृह्णातु तां पूषा नियच्छतु ॥ सा नः पयस्वती   
दुहामुत्तरां समाम् ॥ २५३ ॥   
  
शुनं नः फाला विकृषन्तु भूमिं शुनं कीनाशा अभियन्तु   
वाहैः ॥ शुनं पर्जन्यो मधुना पयोभिः शुनासीरा   
शुनमस्मासु धत्तम् ॥ २५४ ॥   
  
क्षेत्रस्य तु पतिर्देवो वामदेवो मुनिः स्मृतः ॥   
पुलस्त्यर्षिरनुष्टुप् च त्रिष्टुप्छन्दोस्ति सूक्तके ॥ २५५ ॥   
  
बहिर्वृत्तत्रयं कृत्वा तत्र वीथीद्वयं भवेत् ॥   
ग्लौम्बीजेनाद्यवीथ्यां तु वेष्टयेन्मातृकार्णकैः ॥ २५६ ॥   
  
द्वितीयं भूपुरं तस्य बाह्ये कोणेषु ग्लौमिति ॥ लिखेद्दिक्षु च   
हुम्बीजं यन्त्रमेतच्छुभे दिने ॥ २५७ ॥   
  
ताम्रपत्रे समालेख्य स्वर्णसूच्या यथाविधि ॥ स्थापितं   
भवने द्वारे क्षेत्रे वा नगरेपि वा ॥ २५८ ॥   
  
देशे वा तत्र वर्धन्ते दिनशः सर्वसम्पदः ॥   
गजाश्वधेनुमहिषवृषोष्ट्राश्वतरादिभिः ॥ २५९ ॥   
  
धनधान्यधराशस्यवासोरत्नविभूषणैः ॥ आह्लादयन्ति   
विभवैरन्यैश्च स्यात्समागमः ॥ २६० ॥   
  
अथातः सम्प्रवक्ष्यामि यन्त्रमागावसूक्तकम् ॥ षट्कोणे   
सुलिखेत्कामबीजं साध्यसमन्वितम् ॥ २६१ ॥   
  
एकैकमक्षरं लेख्यं षट्कोणेषु ध्रुवो नमः ॥ कृष्णायेति   
लिखित्वाग्रे कुर्यात्पद्मं चतुर्दलम् ॥ २६२ ॥   
  
वृत्तेषु सुलिखेत्क्लीं च कृष्ण क्लीमिति वर्णकान् ॥   
वासुदेवमनोवर्णा दले लेख्यास्त्रयस्त्रयः ॥ २६३ ॥   
  
तद्बहिर्दिग्दलं कृत्वा पद्मं तत्केशरेषु च ॥ प्। ३५६)   
गोपीजनवल्लभाय स्वाहा मन्त्रं दशाक्षरम् ॥ २६४ ॥   
  
आलिख्य तस्य पत्रेषु नखार्णार्णं द्वयं द्वयम् ॥ माया   
रमाथ गोपाल ततो विषधराय च ॥ २६५ ॥   
  
वासुदेवाय हुम्फट् च स्वाहा विंशार्णको मनुः ॥ तद्बहिः   
षोडशदलं कृत्वा तत्र लिखेत्स्वरान् ॥ २६६ ॥   
  
केशरेष्वथ पत्रेषु वक्ष्यमाणा ऋचो लिखेत् ॥ अर्धमर्धं   
प्रतिदलं रमणीयं यथा भवेत् ॥ २६७ ॥   
  
आ गावो अग्मन्नुत भद्रमकरत्सीदतु गो एरणयन्त्वस्मे ॥   
प्रजावतीः पुरुरूपा इहस्यरिन्द्राय पूर्विरषसो दुहानाः ॥   
२६८ ॥   
  
इन्द्रो यज्वने पृणतेश्च शिक्षत्फलं मे ददाति नस्त्वं   
मुषायति ॥ भूयोभूयो रयिमिदस्य वार्धयन्नभिन्ने खिल्ये   
निदधाति देवयम् ॥ २६९ ॥   
  
नता नशन्ति तस्करो नासामामित्रो व्यथिरादर्षति ॥ देवांश्च   
याभिः स च ते ददाति च ज्योगिताभिः स च ते गोपतिः सह ॥ २७०   
॥   
  
न ता अर्वा रेणुकाकाटो अस्तु तेन संस्कृत्तत्र मुच्यन्ति ता अभि   
॥ उरुगायमभयं तस्य ता अनुगावो मर्त्तस्य विचरन्ति यज्वनः ॥   
२७१ ॥   
  
गावो भगो गाव इन्द्रो मे अच्छानागवः सोमस्य प्रथमस्य भक्षः   
॥ इमा या गावः सजनास इन्द्र इच्छामीधृदा मनसा चिदिन्द्रम्   
॥ २७२ ॥   
  
यूयं गावो मे दयथा कृशं चिदश्रीरञ्चित्कृणुथा   
सुप्रतीकम् ॥ भद्रं गृहे कृणुथ भद्रवाचो बृहद्वो वय उच्यते   
सभासु ॥ २७३ ॥   
  
प्रजावतीः सूयवसं रिसन्तीः सुप्रयाणे पिबन्तीः ॥   
मावस्तेन ईशतमाघशंसः पारवोहन्तीसवृज्याः ॥ २७४ ॥   
  
उपेदमुपयर्त्वनमाशुगो यूयमृच्यताम् ॥ उप ऋषभस्य रेतः   
स्युपेन्द्र तव वीर्ये ॥ २७५ ॥   
  
वृत्तद्वयं बहिष्कृत्यतद्वीथ्यां कादिकाṁल्लिखेत् ॥   
अकारान्तांस्तद्बहिश्च भूपुरं सम्यगालिखेत् ॥ २७६ ॥   
  
कोणेषु ग्लौं समालिख्य लिखेद्भूरिति दिक्षु च ॥   
गोपालयन्त्रमेतद्धि विधिना स्थापितं गृहे ॥ २७७ ॥   
  
तत्र गावः पयस्विन्यः सवृषाश्च निरामयाः ॥ पीनोध्न्यो   
बहुरूपाश्च विशालाश्च भवन्ति हि ॥ २७८ ॥   
  
धनधान्यधरारत्नशालिनी तस्य मन्दिरे ॥ लक्ष्मीः कीर्तिः   
स्थिरा भूत्वा निवसेत्सततं तदा ॥ २७९ ॥   
  
अथान्यद्वक्ष्यते यन्त्रं गवादेर्बहुभूतिकृत् ॥   
मध्येष्टदलपद्मस्य ससाध्यं प्रणवं लिखेत् ॥ २८० ॥   
  
आ गाव इति सूक्तस्य एकैकां च दले ऋचम् ॥ प्। ३५७) वृत्तद्वयं   
बहिष्कृत्य तद्वीथ्यां मातृवेष्टनम् ॥ २८१ ॥   
  
तद्बहिश्चतुरस्रं च कुर्याद्यन्त्रमिदं गृहे ॥ स्थापितन्तत्तु   
गोश्वादिवृषैः पूर्णं सदा भवेत् ॥ २८२ ॥   
  
अथ वक्ष्ये दिनेशस्य यन्त्रं रोगनिवारणम् ॥ षट्कोणमध्ये   
सुलिखेत्साध्यं सप्रणवं ततः ॥ २८३ ॥   
  
कोणेषु तारं ह्रींसोहंहंसोवर्णान्क्रमाल्लिखेत् ॥ चतुर्दलन्तु   
कमलं तद्बहिः केशरेषु च ॥ २८४ ॥   
  
ह्रीं ह्रीं हंसश्च पूर्वादौ लिखेत्पत्रेषु सर्वतः ॥   
उद्यन्नद्य ऋचः पादा लेख्यास्तद्बाह्यतो लिखेत् ॥२८५ ॥   
  
अष्टपत्रं तु कमलं केशरेषु लिखेत्क्रमात् ॥ घृणिः   
सूर्यस्तथादित्य इदमेकैकमक्षरम् ॥ २८६ ॥   
  
शुकेषुमेत्यादि ऋचः प्रापयैके दले दले ॥ वृत्तद्वयन्तु   
तद्बाह्ये वीथ्यां मातृप्रवेष्टनम् ॥ २८७ ॥   
  
तद्बहिर्भूपुरास्रेषु अंह्रीं ह्रींसः इदं लिखेत् ॥   
एतद्यन्त्रं तु सूर्यस्य नाशयेत्सकलान्ग्रहान् ॥ २८८ ॥   
  
तेजो लक्ष्मीं च भोगञ्च प्रतापं वर्द्धयेद्धृतिम् ॥   
एतद्गोमयलिप्तायां लिखेदारक्तचन्दनैः ॥ २८९ ॥   
  
धरायां ताम्रसूच्या तु सम्यगावाह्य पूजयेत् ॥ पूजान्ते च   
विशिष्टार्घ्यं प्रकल्प्यास्मै प्रदीयते ॥ २९० ॥   
  
कुष्ठयक्ष्मादिशान्त्यै च क्षुद्ररोगविनाशनम् ॥ इदं यन्त्रं   
ताम्रपात्रे लिखित्वा स्थापितं गृहे ॥ २९१ ॥   
  
विधिवत्पूजयन्नित्यं हन्यात्कुष्ठमुखान् गदान् ॥ अपस्मारं   
विस्मृतिं च रोगांश्चैवाभिचारिकान् ॥ २९२ ॥   
  
सुवर्णपत्रे चालिख्य तैलमध्ये विनिःक्षिपेत् ॥ सहस्रसङ्ख्यं   
प्रजपेदुद्यन्नद्यमिति त्र्यृचम् ॥ २९३ ॥   
  
तत्राशक्तशरीरस्य कुष्ठरोगविनाशनम् ॥ इदमेव   
लिखेद्यन्त्रं नवीने नवनीतकम् ॥ २९४ ॥   
  
अष्टोत्तरशतं जप्त्वा त्र्यृचं निष्कास्य भक्षयेत् ॥ गदिनो   
रोगशान्तिः स्यात्सत्यमेतन्न संशयः ॥ २९५ ॥   
  
अथान्यत्सम्प्रवक्ष्यामि गायत्रीसौरमन्त्रयोः ॥ यन्त्रं   
समस्तरोगाणां नाशनं सूर्यवल्लभम् ॥ २९६ ॥   
  
वृत्तं कृत्वा तु तन्मध्ये ससाध्यं प्रणवं लिखेत् ॥   
बहिस्तस्य त्रिकोणं तु मन्त्रागारेति संलिखेत् ॥ २९७ ॥   
  
एकैकमक्षरं कोणे बहिर्वृत्तं पुनर्लिखेत् ॥ यक्षराजायेति   
तत्र लिखेत्पञ्चाक्षराणि तु ॥ २९८ ॥   
  
बहिस्तस्य तु षट्कोणे लिखेदेकैकमक्षरम् ॥ सहस्रारं   
हुम्फडिति अष्टकोणे ततो लिखेत् ॥ २९९ ॥   
  
घृणिं सूर्यं तथादित्यं लिखेदेकैककोष्ठके ॥ पत्राग्रेषु   
लिखेच्श्रीह्रीम्मिति बीजद्वयं पुनः ॥ ३०० ॥   
  
सौरं यन्त्रमिदं प्रोक्तमायुरारोग्यवृद्धिदम् ॥ बन्ध्यानां   
पुत्रजननं स्त्रीणां सौभाग्यदायकम् ॥ ३०१ ॥   
  
राज्ञां विजयदं सम्यग्रोगिणां रोगनाशनम् ॥ किं बहूक्तेन   
विधिना धृते हस्ते फलप्रदम् ॥ ३०२ ॥   
  
तथैव सम्प्रवक्ष्यामि सारात्सारतरं परम् ॥ यद्बुद्ध्वा च   
मया प्रोक्तं सारमाथर्वणस्य च ॥ ३०३ ॥   
  
शाबरं रूपमास्थाय पृथ्वीं पर्यटता मया ॥ कलौ लोका   
भविष्यन्ति सर्वे कामार्थसाधकाः ॥ ३०४ ॥   
  
असद्गुरूणां तन्मन्त्रैर्दृष्टैर्वा पुस्तकादिषु ॥   
समयाचारविभ्रष्टा विक्षिप्तास्ते च निर्धनाः ॥ ३०५ ॥   
  
अधर्मेण भविष्यन्ति भूताक्रान्तास्तहापरे ॥   
अभिचारिककृत्यादिरोगैर्ग्रस्तमहाग्रहैः ॥ तेषामर्थे मया   
देवायन्त्रं तु प्रकटीकृतम् ॥ ३०६ ॥   
  
मृदङ्गसदृशं कुर्याच्छिर्षं प्रेतस्य वर्जितम् ॥   
घ्राणादिकं चतुर्भिश्च इन्द्रियैस्तस्य मध्यगम् ॥ ३०७ ॥   
  
तिर्यग्रेखां प्रकुर्वीत मुण्डमित्या बहिर्गताम् ॥ पार्श्वद्वयेपि   
कर्तव्यमग्रयोः शूलकद्वयम् ॥ ३०८ ॥   
  
शूलविस्तारतुल्या च तदधस्तूर्ध्वरेखिका ॥ मुण्डो   
हस्ताभिधः प्रोक्तो मध्यं कुर्याच्च शूलवत् ॥ ३०९ ॥   
  
गुप्तेन्द्रियस्थले कुर्यात्पश्चाकारान्तु रेखिकाम् ॥ त्रिशूलौ   
पीठिकायुक्तौ पादयोस्तत्स्थले न्यसेत् ॥ ३१० ॥   
  
एवं कृत्वा प्रेतरूपं बीजान्येतानि संलिखेत् ॥ शीर्षे हस्ते   
दक्षबाहावूर्ध्वमष्टदलं लिखेत् ॥ ३११ ॥   
  
रेखार्धभागमुण्डन्तु ङेन्तं डं नं लिखेत्तथा ॥   
वामबाहूपरिष्टाच्च होमो इत्यक्षरद्वयम् ॥ ३१२ ॥   
  
अर्धे भागे तु मुण्डस्य सस्मिवाष्टाश्च संलिखेत् ॥ शिखा   
कार्या हृदस्थानं तिर्यगूर्ध्वं तु सं सदा ॥ ३१३ ॥   
  
लिखेत्ततो मध्यभागे पार्श्वयोश्च लिखेदिदं ॥ क्रमान्नव   
विभागेषु अलीयं प्रथमा भवेत् ॥ ३१४ ॥   
  
भूबीजं च द्वितीये स्यादहीनञ्च तृतीयके ॥ सराहीयं   
चतुर्थन्तु विहकस्तत्तु पञ्चकम् ॥ ३१५ ॥   
  
त्रैयाक इति षष्ठं स्यात्तथा नाम्बुदसप्तमम् ॥ त्रैयाक   
इत्यष्टमञ्च नस्तरं न तथान्तिमम् ॥ ३१६ ॥   
  
बहिः स्थाने प्रकर्तव्यं द्विकाद्यं कोष्ठषट्ककम् ॥   
ऊर्ध्वपङ्क्तौ क्रमाल्लेख्यं षट्कत्राद्वितयं तथा ॥ ३१७ ॥   
  
अधःपङ्क्तौ सप्तगोष्टौ पेश्यां लेख्यं त्रसे सदा ॥   
पेश्याबहिर्मम हृदपेश्यधस्तात्तु दक्षिणे ॥ ३१८ ॥   
  
पादपार्श्वे साध्यनाम वामे तन्मन्त्रमालिखेत् ॥ एतद्यन्त्रं दले   
लेख्यं मस्या तन्नीलकर्पटे ॥ ३१९ ॥   
  
प्। ३५९) सम्यक्संवेष्टयेत्सा तु वर्तिभूता कुशाभिधा ॥   
आदित्यवासरे सायं गोमयेनोपलेपयेत् ॥ ३२० ॥   
  
स्थाने श्वेताक्षतैस्तत्र पद्ममष्टदलं लिखेत् ॥   
तत्कर्णिकायां प्रथमं पूजयेच्च गणाधिपम् ॥ ३२१ ॥   
  
तस्यैव दक्षिणे पाश्चे क्षेत्राधिपतिमर्चयेत् ॥   
पत्रेष्विन्द्रादिकानर्चेत्कर्णिकायां तु दीपिकाम् ॥ ३२२ ॥   
  
सम्यग्न्यसेत्तदूर्ध्वन्तु स्थापयेत्तैलपात्रकम् ॥ तैलन्तु   
कुडवोन्मानं तिलानां तत्र तिष्ठति ॥ ३२३ ॥   
  
तादृशे मृण्मये पात्रे धातुजे वा प्रकल्पयेत् ॥ पूजयित्वा   
दीपिकादि सायं तत्रोपवेशयेत् ॥ ३२४ ॥   
  
तद्दर्शयन्निष्टयन्त्रं धायेद्दीपं विलोकयन् ॥   
दीपाधिष्ठातृदेवस्य तुष्ट्यै सावरणस्य च ॥ ३२५ ॥   
  
दद्यादामान्नमर्कन्तु वैदिकाय कुटुम्बिने ॥ यावच्च   
प्रज्वलेद्दीपः पश्येत्तावदतन्द्रितः ॥ ३२६ ॥   
  
देवदोषे समुत्पन्ने दीपो वदति स स्वयम् ॥ यत्किञ्चित्त्वरितं   
कार्यं शान्तिर्भवति निश्चितम् ॥ ३२७ ॥   
  
दोषा यदा राक्षसादेः शरीरे सत्यवादिनि ॥ तदा तदैव   
कर्तव्यं रोगी सुखमवाप्नुयात् ॥ ३२८ ॥   
  
अभिचारिककृत्यादौ दीपकम्पः प्रजायते ॥ कम्पते तु क्षणेनैव   
महांश्चापि क्षणेक्षणे ॥ ३२९ ॥   
  
एकेन भानुवारेण क्षुद्रदोषः प्रणश्यति ॥ भानुवारद्वयं   
कृत्याकृतदोषविनाशनम् ॥ ३३० ॥   
  
साधकेनाप्यचरितं त्रिभिर्दोषः क्षयं व्रजेत् ॥   
मन्त्रभक्षणदोषोथ चतुर्दीपैर्विनश्यतु ॥ ३३१ ॥   
  
कुगुरुप्राणमन्त्रेण षड्भिर्दोषो विनश्यति ॥ रोगोपि सप्तद्वीपेन   
नश्येदेतन्महाद्भुतम् ॥ ३३२ ॥   
  
त्रिनिमितं स्वयं गच्छेद्वेधे वातायने त्रयः ॥ अभ्यन्तरे   
कालिमवच्छिद्रं वापि प्रदृश्यते ॥ ३३३ ॥   
  
त्रिशिखो वा द्विवर्णो वा निस्तेजा यदि जायते ॥   
पूर्णमायुर्विनिर्देश्यं स रोगी नैव जीवति ॥ ३३४ ॥   
  
सिद्धयन्त्रमिदं प्रोक्तं तान्त्रिकाणां तु सिद्धिदम् ॥   
स्वधर्मत्यागिनां नैव यन्त्रं कार्यं तु पण्डितैः ॥ ३३५ ॥   
  
ब्राह्मं धर्ममुपातिष्ठेत्तस्य नास्ति पुरस्क्रिया ॥ स्वयं   
यन्त्राणि मन्त्राश्च सिद्ध्यन्त्यत्र न संशयः ॥ ३३६ ॥   
  
अष्टादशपुराणानि व्यासेन रचितानि तु ॥ गौतमेन प्रणीतो यो   
न्यायोसौ धर्मसाधनम् ॥ ३३७ ॥   
  
भविष्यन्ति कलौ नानाकुतर्का वेदनाशकाः ॥ तानधीत्य द्विजो   
भूयः प्रेतो वा ब्रह्मराक्षसः ॥ ३३८ ॥   
  
मीमांसा सेश्वरा या तु पुरुषार्थप्रसाधिका ॥ निरीश्वरा   
कर्मपरा भोगं स्वर्गं प्रयच्छति ॥ ३३९ ॥   
  
प्। ३६०) स्मृतयोष्टादश प्रोक्ताः पङ्क्तौ चाद्यः पराशरः ॥   
शङ्खश्च लिखितो व्यासो वशिष्ठः कश्यपो मुनिः ॥ ३४० ॥   
  
अगस्त्ययमहारीता दिवोदासः प्रजापतिः ॥ पैठीनसिश्च   
भगवाञ्जमदग्निश्च गौतमः ॥ ३४१ ॥   
  
भारद्वाज इमे प्रोक्ता धर्मशास्त्रप्रवर्तकाः ॥ मतभेदस्तथा   
तेषां विज्ञेयो दशभेदतः ॥ ३४२ ॥   
  
क्वचित्कालविभेदेन विद्यते तु मुनेर्वचः ॥ तस्माज्जातिं कुलं   
देशं ज्ञात्वा धर्मं समादिशेत् ॥ ३४३ ॥   
  
शिक्षा कल्पोव्याकरणं निरुक्तं छन्द एव च ॥ गणितं   
संहिता होरा त्रिविधं ज्यौतिषं तथा ॥ ३४४ ॥   
  
वेदाङ्गानि षडेतानि वेदाश्चत्वार एव च ॥ चतुर्दश सु वै   
यद्यत्तत्प्रोक्तन्धर्मसाधनम् ॥ ३४५ ॥   
  
सिद्धे यस्मिंस्तु सिद्धाश्च ऋष्याद्याः स्वयमेव हि ॥   
एतद्विरुद्धं वर्णानाम्भवेन्नो धर्म साधनम् ॥ ३४६ ॥   
  
आयुर्वेदो धनुर्वेदो गान्धर्वो नीतयस्तथा ॥ शिल्पविद्याश्च   
गणितं शकुनं चेति सप्त च ॥ ३४७ ॥   
  
प्रोक्तानि चार्थशास्त्राणि यथोक्ताचरणाद्ध्रुवम् ॥   
यद्दर्शितम्भवेत्तत्र समर्थं पुरुषार्थकृत् ॥ ३४८ ॥   
  
साहित्यमागमो वाजीकरणं कामचारणम् ॥ चतुर्धा   
कामशास्त्रं स्यात्प्राप्त्यर्थं गुरुशास्त्रतः ॥ ३४९ ॥   
  
धर्मार्थाद्यविरोधेन भवेत्तत्कामसाधनम् ॥ विना गुरुं विना   
बुद्धिं पुरुषार्थः प्रणश्यति ॥ ३५० ॥   
  
योगशास्त्रञ्च वेदान्तं द्वयम्मोक्षस्य साधनम् ॥ अन्ये ये   
प्राकृता ग्रन्था धर्माभासाश्च ते सुराः ॥ ३५१ ॥   
  
अस्मिन्कलियुगे घोरे शिश्नोदरपरायणे ॥ कश्चिदेकः कोटिमध्ये   
सर्वकर्मविवर्धनः ॥ ३५२ ॥   
  
बुधोधर्मपरो भूयात्तदर्थमिदमुच्यते ॥ उत्पादयेत्सुपुत्रन्तु   
कुलदीपं तदुच्यते [विधानमिति शेषः] ॥ ३५३ ॥   
  
गर्भाधानाख्यसंस्कारं कुर्वीत प्रथमार्तवे ॥   
सीमन्तोन्नयनं कार्यं तथा पुंसवनं स्मृतम् ॥ ३५४ ॥   
  
एते त्रयस्तु संस्कारा ब्राह्मगर्भत्वकारकाः ॥ एतैरेव तु यो   
जातः संस्कृतो ब्रह्मबीजतः ॥ ३५५ ॥   
  
जातकर्मादयस्तस्य चान्नप्राशनमेव च ॥ चत्वारस्ते बालकस्य   
संस्कारा ब्राह्मसिद्धये [ब्रह्मतेजोवर्द्धनाय] ॥ ३५६ ॥   
  
व्रतबन्धः समावर्तो वेदपाठो विधानतः ॥ एते त्रयस्तु   
संस्काराः कौमारे ब्रह्मकारकाः ॥ ३५७ ॥   
  
एवं यो दशसंस्कारैः संस्कृतो दशकर्मकृत् ॥ स एव   
ब्राह्मणो ज्ञेयो मन्त्राः सर्वेपि तद्वशाः ॥ ३५८ ॥   
  
प्। ३६१) तद्दृष्ट्वा राक्षसा वीरा म्लेच्छा बाधितुमक्षमाः ॥   
कर्माणि दश ते दृष्ट्वा पलायन्ते तु दूरतः ॥ ३५९ ॥   
  
दशप्रकारान्यतरप्रकारेण धनार्जनम् ॥ निर्वाहाय कुटुम्बस्य   
प्रथमं कर्म चोच्यते ॥ ३६० ॥   
  
याज्यस्य याजनं कृत्वा साधयेत्प्रथमं धनम् ॥ पाठयित्वा   
योग्यशिष्यं द्वितीयं पारितोषिकम् ॥ ३६१ ॥   
  
दुर्दातारं च दुष्कालं दुर्दानं दुष्टभूमिकाम् ॥ हित्वा   
प्रतिग्रहं कुर्यात्तृतीयन्धनसाधनम् ॥ ३६२ ॥   
  
दायादक्रमतः प्राप्तं सञ्चितं तत्तुरीयकम् ॥ एतद्वंशे तु   
यद्वित्तं तल्लब्धं पञ्चमं स्मृतम् ॥ ३६३ ॥   
  
अर्थोपायास्तु ये प्रोक्तास्साधितं तैस्तु षष्ठकम् ॥   
सन्मन्त्रस्योपदेशेन यल्लब्धन्तत्तु सप्तमम् ॥ ३६४ ॥   
  
कृषिं यथोक्तमार्गेण कुर्यात्तच्चष्टमं मतम् ॥   
कालानुगुणतः प्राप्तं नवमं पारितोषिकम् ॥ ३६५ ॥   
  
विशिष्टं पूर्वपूर्वं तु दानं स्याद्द्विगुणं भवेत् ॥   
धनार्जनाख्यं कर्मैतत्प्रथमं परिकीर्तितम् ॥ ३६६ ॥   
  
पोष्यकर्म द्वितीयं स्यादादौ स्वीये कलेवरे ॥ ततः पतिव्रता   
भार्या माता जनयिता ततः ॥ ३६७ ॥   
  
भ्रातरो गुरवः पुत्राः कन्या मातामहस्तथा ॥   
श्वश्रूश्चायं पोष्यवर्गो विपत्तौयच्च लभ्यते ॥ ३६८ ॥   
  
एकाद्यंशान्समीकृत्य भागन्तेभ्यः प्रदापयेत् ॥ अत्र पुत्रस्य   
यो भागस्तस्य पोष्यसमीकृतिम् [इदमुत्तरान्वयि] ॥ कृत्वा विप्रेण   
रज्येत ब्राह्मण्यान्न तु हीयते ॥ ३६९ ॥   
  
नित्यस्नानं तृतीयं स्यादस्नायि शूद्रतां व्रजेत् ॥   
दशस्नानानि चैतानि गुणेनोपचितानि च ॥ आदौ वर्णतरुस्नानं   
साभ्यजं च द्वितीयकम् ॥ ३७० ॥   
  
हैमोदकं च मात्रं च भुमाख्यं च विभूतिमत् ॥ गायत्रं   
चापि वायव्यं कायिकं मानसं तथा ॥ ३७१ ॥   
  
सन्ध्याकर्म चतुर्थं स्याद्दशधा तत्प्रकीर्तितम् ॥   
प्रागुक्तविधिना पूजा मुद्रा दर्शनपूर्विका ॥   
अष्टाधिकसहस्रं च जपो मुख्यमिदं स्मृतम् ॥ ३७२ ॥   
  
द्व्येकयोरेवमाचारात्सन्ध्याभेदत्रयं मतम् ॥ सार्चना   
मुद्रिकायुक्ता तथा चान्या विमुद्रिका ॥ २७३ ॥   
  
अष्टोत्तरसहस्रन्तु तथा चाष्टोत्तरं शतम् ॥   
अष्टाविंशतिरष्टौ वा जपे भेदचतुष्टयम् ॥ जपाभावे न   
सन्ध्यार्घ्यं गायत्र्या सम्प्रदीयते ॥ ३७४ ॥   
  
प्। ३६२) दशमीयं भवेत्सन्ध्या शूद्रस्तल्लोपतो भवेत् ॥   
देवपूजाद्वयं प्रोक्तं नित्यं काम्यं च पञ्चमम् ॥ पञ्चधा   
पञ्चयज्ञाश्च दशकर्मेति कीर्त्यते ॥ ३७५ ॥   
  
देवभूतर्षिमनुजपितॄणामिति भेदतः । तेपि पञ्चविधाः   
प्रोक्ता उत्तमोत्तममुख्यकाः ॥ ३७६ ॥   
  
पञ्चभेदैश्च सम्भिन्ना एकैकस्य परिच्युतेः ॥ तत्रोच्यते   
देवयज्ञप्रकारो देवतर्पणम् ॥ ३७७ ॥   
  
वैश्वदेवाहुतिर्नित्योपासनस्याहुतिस्तथा ॥ अग्निहोत्राहुतिश्चैव   
तत्सूक्तस्य तथा जपः ॥ ३७८ ॥   
  
त्रिविधस्तुबलिः प्रोक्तः शौचान्ते तु त्यजेज्जलम् ॥ तथा च   
वैश्वदेवान्ते यन्वता इति मन्त्रतः ॥ ३७९ ॥   
  
आत्मोच्छिष्टस्य यच्छेषं तृतीयं तत्प्रकीर्तितम् ॥ अयन्तु   
भूतयज्ञः स्यात्क्षुद्रबाधानिवारणः ॥ ३८० ॥   
  
अष्टकं प्रपठेन्नित्यं पूजान्ते यतमानसः ॥ तदभावे   
ध्यानमात्रं वेदानां च पठेदृचः ॥ ३८१ ॥   
  
तदभावे स्ववेदस्य पाठो नित्यमुदीरितः ॥ ऋषियज्ञस्तेन   
भवेद्विप्रो जन्मनिजन्मनि ॥ ३८२ ॥   
  
आममन्नं यथाशक्त्या प्रातर्देयं तथा पुनः ॥ यज्ञादौ   
वैश्वदेवान्ते यज्ञोयं मानुषः स्मृतः ॥ तर्पणं   
हन्तकारश्च पितृयज्ञो द्विधा मतः ॥ ३८३ ॥   
  
यथा बालस्य पठनं पण्डितस्य परावरम् ॥ तथैव   
सत्कुलीनानां मनो वैदिकवर्त्मनि ॥ ३८४ ॥   
  
भक्ष्यपानाङ्गनारम्ये कौलिके रमते मनः ॥ प्रायः कलियुगे   
नॄणां नृयोनिस्तेन दुर्लभा ॥ ३८५ ॥   
  
अज्ञानी कौलिकोयन्तुपतितः शूकरो भवेत् ॥ वामाचारान्निपतितो   
ज्ञानी कुक्कुरतां व्रजेत् ॥ ३८६ ॥   
  
वामे वा कौलमार्गे वा द्वयोः स्यात्सिद्धिरैहिकी ॥ योतिगुप्तः   
प्रत्यहं च बलिपूजादितत्परः ॥ ३८७ ॥   
  
अथवा परिभूतो वा सर्वलोकबहिष्कृतः ॥ प्रायः कलियुगे देवा   
धातुवादे धनक्षयः ॥ ३८८ ॥   
  
निन्दा च तान्त्रिके मार्गे नानादुःखानि कौलिके ॥   
शैवादिवैष्णवादीनां द्वेषान्निरयगामिनः ॥ ३८९ ॥   
  
एकः शुद्धो मया दृष्टो लोकद्वयफलप्रदः ॥ वेदमार्गोस्त्यत्र   
सिद्धिः परत्रापि परा गतिः ॥ ३९० ॥   
  
इति ते तत्त्वमाख्यातं सर्वतन्त्रेषु गोपितम् ॥ कलौ   
सर्वोपकाराय किमन्यच्छ्रोतुमिच्छसि ॥ ३९१ ॥   
  
इति श्रीमहामायामहाकालानुमते मेरुतन्त्रे शिवप्रणीते   
वैदिकयन्त्रकथनप्रकाशः पञ्चदशः ॥ १५ ॥   
   