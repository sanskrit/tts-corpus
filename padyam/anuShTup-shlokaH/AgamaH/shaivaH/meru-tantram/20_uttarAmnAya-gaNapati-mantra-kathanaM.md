+++
title = "२० उत्तराम्नाय-गणपति-मन्त्र-कथनं"

+++
श्रीशिव उवाच ॥   
  
अथातः सम्प्रवक्ष्यामि उत्तराम्नायसिद्धादन् ॥   
वदेद्धस्तिपिशाचीति लिःलिःस्वाहा नवाक्षरः ॥ १ ॥   
  
कङ्कालोस्य मुनिश्छन्दो विराडुच्छिष्टनामकः ॥ गणेशो देवता   
प्रोक्तस्सर्वसम्पत्प्रदायकः ॥ २ ॥   
  
द्वित्रीन्द्विन्दुद्विभिश्चापि पचाङ्गविधिरीरितः ॥ ध्यानं   
पूजापुरश्चर्यादिकं स्याद्वक्रतुण्डवत् ॥ नवलक्षोः जपः   
प्रोक्तः काम्यकर्माण्यथ ब्रुवे ॥ ३ ॥   
  
प्रतिमां कारयेद्धिमान्निम्बकाष्ठमयीं शुभाम् ॥   
साध्याङ्गुष्ठप्रमाणां च गणेशस्य महात्मनः ॥ ४ ॥   
  
स्पृष्ट्वा तां प्रजपेन्मन्त्रं काम्यसिद्धिस्ततो भवेत् ॥   
षष्ठ्यां चैव चतुर्दश्यां कृष्णपक्षे च मन्त्रवित् ॥ ५ ॥   
  
उच्छिष्टो रात्रिमध्ये तु जपेन्मन्त्रमिमं शुभम् ॥ वाञ्छितं   
वशमायाति साधकस्य न संशयः ॥ ६ ॥   
  
भूर्जपत्रे समालिख्य साध्यनाम यथाविधि ॥ मन्त्रेण   
वेष्टितं कृत्वा जपेन्मन्त्रमनन्यधीः ॥ पादेनाक्रम्य   
तत्पत्रं हस्तकृष्टिरियं मता ॥ ७ ॥   
  
लिखित्वा पूर्ववत्पत्रं पूजयित्वा विधानतः ॥ साध्यं   
स्मृत्वा जपेन्मन्त्रं सर्वलोकं वशं नयेत् ॥ ८ ॥   
  
धारयेन्मस्तके यन्त्रं जपन्मन्त्रमनन्यधीः ॥ राजानं   
राजपत्नीं वा कर्षयेत्तत्क्षणात्सुधीः ॥ ९ ॥   
  
ताम्बूलपत्रपुष्पाणि वस्त्राण्याभरणानि च ॥   
फलमूलादिवस्तूनि समादाय जपेन्मनुम् ॥ एकविंशतिवारान्हि   
दद्यादिष्टाय नान्यथा ॥ १० ॥   
  
वशकृत्सर्वलोकानां प्रयोगोयं प्रकीर्तितः ॥   
श्रीखण्डधूपदानेन राजानं वशमानयेत् ॥ ११ ॥   
  
समिधो निम्बकाष्ठस्य कटुतैलसमन्विताः ॥   
काकपक्षसमायुक्ता हुत्वा मन्त्री यथाविधि ॥ चिताग्नौ भूरि   
शत्रुं स उच्चाटयति नान्यथा ॥ १२ ॥   
  
उलूककाकयोः पक्षांस्तद्वसारक्तसंयुतान् ॥ प्। ४७६)   
श्मशानाग्नौ तु जुहुयाद्विद्वेषः स्निग्धयोर्भवेत् ॥ १३ ॥   
  
शत्रुपादरजोयुक्ता चक्रिहस्तमृदं बुधः ॥   
श्मशानभस्मसंयुक्तामुद्वर्तनसमन्विताम् ॥ शत्रोस्तत्पुत्तलीं   
कुर्यात्सर्वावयवशोभिताम् ॥ १४ ॥   
  
तस्या हृदि लिखेन्नाम मूलमन्त्रेण वेष्टयेत् ॥ कृत्वा   
प्राणप्रतिष्ठान्तु विषरक्ताढ्यपात्रके ॥ १५ ॥   
  
स्थापयित्वा जपेन्मन्त्रं सम्यगेकाग्रमानसः ॥ म्रियतेरिर्न   
सन्देहो देवताभिः सुरक्षितः ॥ १६ ॥   
  
चितायां दग्धदम्पभ्योर्भस्मादाय यथाविधि ॥   
रोचनाकुङ्कुमाभं च भूर्जे नाम समालिखेत् ॥ १७ ॥   
  
वेष्टितं मूलमन्त्रेण प्राणस्थापनमाचरेत् ॥ साध्यं   
स्मृत्वा जपेन्मन्त्रं सम्यगष्टोत्तरं शतम् ॥ द्विष्टयोर्जनयोः   
सम्यक्स्नेहो भवति तत्क्षणात् ॥ १८ ॥   
  
अथ मन्त्रातरं वक्ष्ये चोच्छिष्टस्य गणेशितुः ॥ ॐ ह्रीं   
क्लींह्रीं समुच्चार्य ह्रींह्रीं घेङ्घें तथा च फट् ॥ १९   
॥   
  
स्वाहान्तो भववर्णोयं प्राग्वद्ध्यानादिकं मतम् ॥ मुन्यादयः   
प्रयोगाश्च वर्णलक्षमितो जपः ॥ २० ॥   
  
अथान्यत्सम्प्रवक्ष्येहं चोच्छिष्टस्य महामनुम् ॥ ॐ ह्रीं क्रीं   
च समुच्चार्य ह्रीं हुङ्घेङ्घें तथा च फट् ॥ २१ ॥   
  
एकदष्ट्रायेति [एकदंष्ट्राय हस्तिमुखलम्बोराय उच्छिष्टात्मने   
क्राङ्क्लूं ह्रींह्रीं घेङ्घें स्वाहा ॥] हस्तिमुखलम्बोदराय   
च ॥ उक्त्वोच्छिष्टात्मने क्राङ्क्रूंह्रींह्रीङ्घेघेग्निगेहिनी ॥   
२२ ॥   
  
सप्तविंशतिवर्णोयं वक्रतुण्डषडर्णवत् ॥ चतुर्थ्यन्तं   
[पूर्वोक्त उच्छिष्टात्मने एतत्पदस्याग्रे हस्तिमुखाय योजनेन   
त्रिनेत्रामितमनुर्भवति ॥] हस्तिमुखददमात्रं यदोच्चरेत् ॥ २३ ॥   
  
त्रयोविंशतिवर्णस्तु तस्य मन्त्रः प्रकीर्तितः ॥   
मुन्यादिदेवतोच्छिष्टगणनाथः प्रकीर्तितः ॥ २४ ॥   
  
प्राग्वज्ज्ञेयं प्रयोगादि सिद्धिः कलियुगे द्रुतम् ॥   
अथान्यत्सम्प्रवक्ष्यामि मन्त्रं षड्विंशवर्णकम् ॥ २५ ॥   
  
तारो [ॐ नमो भगवते एकदंष्ट्राय हस्तिमुखलम्बोदराय   
उच्छिष्टमहात्मने क्रौङ्कॢंह्रौंह्रं घेघे स्वाहा ] नमो   
भगवते एकदंष्ट्राय हस्ति च ॥ मुखलम्बोदरायेइ   
तथोच्छिष्टमहात्मने ॥ २६ ॥   
  
क्रौं क्लौं ह्रौं ह्रुं ततो घेङ्घें स्वाहान्तोयम्मनुर्मतः ॥   
ऋष्यादिकं पुरा प्रोक्तं क्रौङ्क्लुंह्रुं [क्रौं हृदयाय नमः   
क्लूं शिरसे स्वाहा ह्रुं शिखायै वषट् घें कवचाय हुम्   
घें नेत्रत्रयाय वौषट् क्रौक्लूं ह्रौं ह्रूं घेघे अस्त्राय   
फट्] च घे द्वयम् ॥ एतैः षडङ्गं कुर्वीत प्राग्वद्ध्यानं   
च पूजनम् ॥ २७ ॥   
  
अथान्यमस्य वक्ष्यामि द्वादशार्णं महामनुम् ॥ ह्रीङ्गं   
हस्तिपिशाचि लिखेत्स्वाहेति मन्त्रकः ॥ २८ ॥   
  
नवार्णमन्त्रवत्सर्वं ध्यानपूजादिकं मतम् ॥   
पुरश्चर्यार्कलक्षास्यात्प्रयोगादि च पूर्ववत् ॥ २९ ॥   
  
प्। ४७७) तारो [ॐ नमः उच्छिष्टगणेशाय ॥]   
नमोच्छिष्टगणेशाय दशाक्षरो मनुः ॥ ध्यानपूजाप्रयोगादि   
सर्वमस्य दशार्णवत् ॥ ३० ॥   
  
दशाक्षरस्यास्य चान्ते कथितश्चेन्नवाक्षरः ॥   
एकोनविंशवर्णः स्यात्तदा मन्त्रः सुसिद्धिकृत् ॥ ३१ ॥   
  
ध्यानपूजादिकं सर्वं विज्ञेयं तु नवार्णवत् ॥   
द्वयगद्वित्रिद्विद्विभिश्च [ॐ हस्तिमुखाय लम्बोदराय   
उच्छिष्टमहात्मने आङ्क्र्ॐह्रीङ्क्लीं   
ह्रींहुङ्घेघे-उच्छिष्टाय स्वाहा] मन्त्रार्णैः   
स्यात्षडङ्गकम् ॥ ३२ ॥   
  
अथान्यत्सम्प्रवक्ष्यामि द्वात्रिंशद्वर्णकं मनुम् ॥ तारं   
हस्तिमुखेति च ङेन्तं लम्बोदरं वदेत् ॥ ३३ ॥   
  
उच्छिष्टेति महात्मेति ने आङ्क्रींह्रीं समुच्चरेत् ॥ क्लीह्रीं   
हं घेद्वयं चापि उच्छिष्टायाग्निगेहिनी ॥ ३४ ॥   
  
रसेषुसप्तषट्षट्कनेत्त्रार्णैरङ्गकल्पनम् ॥   
उच्छिष्टगणनाथस्य मन्त्रेष्वेषु न शोधनम् ॥ ३५ ॥   
  
सिद्ध्यादि चक्रमायादौ प्राप्तास्ते सिद्धिदा गुरोः ॥ मनवोमी   
सदा गोप्या न प्रकाश्या इतस्ततः ॥ ३६ ॥   
  
वाममार्गाराधनं तु विनानेन न सिध्यति ॥ जातिभ्रंशो   
निर्धनत्वं वंशच्छेदोन्यथा भवेत् ॥ ३७ ॥   
  
अथातः सम्प्रवक्ष्यामि कृतयुक्तास्तु शक्तयः ॥ ब्राह्मणेभ्यः   
सदा गोप्या विशेषाद्वेदकर्मणः ॥ ३८ ॥   
  
उच्छिष्टचाण्डलिनीति सुमुखी च महापिशा ॥ चिनि ह्रीं   
वत्रयं बिन्दुविसर्गाभ्यां च संयुतम् ॥ ३९ ॥   
  
विंशत्यर्णो मनुः [उच्छिष्टचाण्डालिनि सुमुखि महापिशाचिनि   
ह्रींवंवंवः] प्रोक्तो भजतामिष्टसिद्धिकृतम् ॥ यस्य   
तिष्ठति मन्त्रोयं न स विघ्नैस्तु बाध्यते ॥ ४० ॥   
  
शवोपरि समासीनां रक्ताम्बरपरिच्छदाम् ॥   
रक्तालङ्कारसंयुक्तां गुणहारविराजिताम् ॥ ४१ ॥   
  
रक्तां षोडशवर्षां च पीन्नोन्नतघनस्तनीम् ॥ उच्छष्टेन   
बलिं दत्त्वा जपेत्तद्गतमानसः ॥ ४२ ॥   
  
उच्छिष्टेन प्रकर्तव्यो जपोस्याः सिद्धिमिच्छता ॥ उच्छिष्टं   
जपतो ह्यस्य जायन्ते सर्वसिद्धयः ॥ ४३ ॥   
  
स्थण्डिलं मण्डलं कृत्वा चतुरस्रं समाहितः ॥   
पूजयेन्मण्डलं देव्या मूलमन्त्रेण मन्त्रवित् ॥ ४४ ॥   
  
तत्र चाग्निं समाधाय वह्निरूप व्यवस्थिताम् ॥ देवीं ध्यात्वा   
चरेद्धोमं दधिसिद्धार्थतण्डुलैः ॥ सहस्रैकं विधानेन   
राजा भवति वश्यगः ॥ ४५ ॥   
  
मार्जारस्य तु मांसेन यो देव्यै होममाचरेत् ॥ स प्राप्नोति परां   
विद्यां शस्त्रशास्त्रवशीकृताम् ॥ ४६ ॥   
  
कुर्याच्छागस्य मांसेन होमं मधुसमन्वितम् ॥ सहस्रैकं   
विधानेन भवन्ति धनसिद्धयः ॥ ४७ ॥   
  
प्। ४७८) विद्याकामश्चरेद्धोमं शर्कराघृतपायसैः ॥   
मासात्तस्य भवन्त्येव सिद्धा विद्याश्चतुर्दश ॥ ४८ ॥   
  
रजस्वलाया वस्त्रेण मधुना पायसेन च ॥ होमं कृत्वा   
महादेवि त्रैलोक्यं वशमानयेत् ॥ ४९ ॥   
  
नागवल्या चरेद्धोमं मधुना सहसर्पिषा ॥ अयुतैकं विधानेन   
सिद्धयोष्टौ भवन्ति च ॥ ५० ॥   
  
नरमार्जारमांसेन घृतेन मधुना सह ॥ चाण्डालकेशयुक्तेन   
भवदाकर्षणं धुर्वम् ॥ ५१ ॥   
  
तथा बकस्य मांसेन मधुना लोलितेन च ॥ कृत्वा होममवाप्नोति   
विद्यावित्तवरानाः ॥ ५२ ॥   
  
मधुरार्कस्य होमेन चितावह्नौ तु मन्त्रवित् ॥   
कोकिलाकाकपक्षैश्च होमाच्छत्रून्विनाशयेत् ॥ ५३ ॥   
  
उच्चाटनाय शत्रूणां होमं कुर्याच्च मन्त्रवित् ॥ पूर्वोक्तेन   
विधानेन चिताकाष्ठहुताशने ॥ ५४ ॥   
  
उलूककाकपक्षाभ्यां कृत्वा होमं निरन्तरम् ॥   
शत्रून्विद्वेषयेद्द्वेष्टा चान्योन्यकलहाकुलान् ॥ ५५ ॥   
  
उलूकपक्षहोमेन गर्भपातो भवेत्स्त्रियाः ॥ सहस्रैकं   
विधानेन कुर्याद्धोर्म समाहितः ॥ ५६ ॥   
  
बिल्वपत्रैः समध्वाज्यैर्मासमेकं निरन्तरम् ॥ वन्ध्यापि लभते   
पुत्रं चिरञ्जीविनमुत्तमम् ॥ ५७ ॥   
  
प्रातरुत्थाय यः कश्चित्कुर्याद्धोमं दिनेदिने ॥   
जपापुष्पैराज्ययुतैरष्टोत्तरशतं प्रिये ॥ षण्मासस्य   
प्रयोगेण भवेदाकर्षणं ध्रुवम् ॥ ५८ ॥   
  
देवगन्धर्वकन्याश्च तथा नागादिकन्यकाः ॥ हठाच्चागस्य   
कामार्त्ता बलादालिङ्गयन्ति तम् ॥ ५९ ॥   
  
विद्यायै क्रियते होमस्तिलैः पायसमिश्रितैः ॥ स प्राप्नोति   
महाविद्यां शास्त्रौघदशशालिनीम् ॥ ६० ॥   
  
मधुना रुरुमासेन होमं कुर्यात्प्रयत्नतः ॥   
विद्यावान्धनवान्वापि सर्वशास्त्रवशङ्करः ॥ ६१ ॥   
  
भोजनानन्तरं चास्या बलिं कृत्वा दिनेदिने ॥ शतमष्टोत्तरं   
मन्त्रमुच्छिष्टेन जपेत्सदा ॥ ६२ ॥   
  
उत्कटे वा श्मशाने वा शून्यागारे चतुष्पथे ॥ बलिप्रदानतो   
देवी प्रत्यक्षा भवति ध्रुवम् ॥ ६३ ॥   
  
गोपनीयं प्रयत्नेन कथनीयं न कस्यचित् ॥ गुरुभक्तिश्च   
कर्तव्या कायेन च धनेन च ॥ ६४ ॥   
  
अथातः सम्प्रवक्ष्यामि वामदक्षिणनिर्णयम् ॥ कलौ   
विष्णुप्रार्थनया सर्वतन्त्रेषु गोपितम् ॥ ६५ ॥   
  
मनुष्याः पशवो ज्ञेयाः पशवोपि नराः सुराः ॥   
पशवोप्यसुराश्चापि भक्ष्यं पानं च मैथुनम् ॥ ६६ ॥   
  
जानन्ति तुल्यं भेदेन शीतोष्णाद्याः षडूर्मयः ॥ सर्वानेव   
हि बाधन्ते ममानन्दवनेमुतः ॥ ६७ ॥   
  
द्वयोस्तुल्या गतिः प्रोक्ता कामक्रोधादिकामतः ॥ प्। ४७९)   
तत्कथं मनुजाः श्रेष्ठास्त्र त्वां प्रब्रवीमि च ॥ ६८ ॥   
  
पशुदेहादन्यलोकसाधनं नैव जायते ॥   
नृदेहात्तद्भवेद्यस्मात्तस्माच्छ्रेष्ठा नरा मताः ॥ ६९ ॥   
  
यो यस्य धर्मो विहितस्तेन धर्मेण यो व्रजेत् ॥ तस्यैव परलोकोस्ति   
यावत्पुण्यं वसेद्दिवि ॥ ७० ॥   
  
पुनराढ्यगृहे जन्म सत्सङ्गस्चोपजायते ॥ सावधानस्तत्र यदा   
शास्त्रश्रवणतो भवेत् ॥ तदायं जायते विप्रः श्रोत्रियाणां   
कले सुराः । ७१ ॥   
  
तत्रापि सावधानश्चेद्ब्राह्मधर्मपरो यदा ॥ तदा ममानन्दवने   
दीक्ष्यते स सभान्तरे ॥ ७२ ॥   
  
पुनः कोपि स्वधर्मस्थो ज्ञानाभावाद्वियोनिषु ॥ जायते   
धर्मसाहाय्यान्मया काश्यां विमोच्यते ॥ कालस्यांशोधिकस्तत्र   
जपेच्च बहुजीवति ॥ ७३ ॥   
  
उपासना द्विधा प्रोक्ता सकामा कामविच्युता ॥ मोक्षबीजं तु   
निष्कामा सकामा भवबीजकम् ॥ ७४ ॥   
  
पन्थास्तु दक्षिणः श्रेष्ठो वामः श्रेष्ठतरो मतः ॥ यस्तु   
वामं विजानाति स एव परमो गुरुः ॥ ७५ ॥   
  
अहं जानामि सम्पूर्णं पादोनं सनकादयः ॥ अर्धं चापि   
वशिष्ठाद्याः शक्राद्याः पादसम्मितम् ॥ ७६ ॥   
  
जानन्ति नाथाः षष्ठांशं कोट्यंशमितरे जनाः ॥   
जानन्ति कोटयश्चात्र जायन्ते कृमियोनिषु ॥ ७७ ॥   
  
यः करोति सुरापानं जीवन्मुक्तः स जायते ॥ सुरतं यः   
प्रकुरुते त्रैलोक्यकरणक्षमः ॥ ७८ ॥   
  
यो भक्षयति मत्स्यांश्च स शिवो नात्र संशयः ॥ मुद्रां   
भक्षयते यस्तु स सिद्धीनां पतिर्भवेत् ॥ ७९ ॥   
  
मांसं खादति यो मर्त्यस्तस्य मृत्युभयं कुतः ॥ एतस्य   
चार्थत्रितयं सात्त्विको राजसस्तथा ॥ ८० ॥   
  
तामसश्चेति तत्राद्यो वाममार्गो निरूप्यते ॥ तं मार्गं ये   
विजानन्ति ते मुक्ता नात्र संशयः ॥ ८१ ॥   
  
श्रीकृष्णो वाममार्गन्तु फाल्गुनायोपदिष्टवान् ॥ मया   
चिन्तयता दृष्टस्समुनिश्च निरूपितः ॥ ८२ ॥   
  
चाण्डालो वा तुरुष्को वा ब्रह्महा वाथ मत्सरी ॥ श्रोत्रियो वा   
वाममार्गी भुक्तिमुक्त्योः स भाजनम् ॥ ८३ ॥   
  
ज्ञातोयं शुकदेवेन गर्भस्तम्भेन धीमता ॥ तं निन्दयति   
यः पापी विष्ठायां जायते कृमिः ॥ ८४ …   
  
वाममार्गे च तन्त्राणि मया त्रीणि कृतानि तु ॥ दत्तात्रेयाय   
चैकन्तु श्रीकृष्णाय तथा परम् ॥ ८५ ॥   
  
देव्यै दत्तं तृतीयन्तु दत्तेन तु युगद्वये ॥ बहवो   
वृष्णिकाद्याश्च वाममार्गेण मोचिताः ॥ ८६ ॥   
  
श्रीकृष्णाय तु यद्दत्तं तेन च द्वापरे युगे ॥ प्। ४८०) इह   
लोकेषु सन्दाय देवलोके प्रवेशिताः ॥ ८७ ॥   
  
यत्तन्त्रं तु मया देव्यै दत्तं तेन विमोहिताः ॥ पण्डिता अपि   
संसारे चान्येषां तु कथास्ति का ॥ ८८ ॥   
  
तत्सारं सम्प्रवक्ष्यामि सर्वतन्त्रेषु गोपितम् ॥ कुण्डली   
शक्तिमुत्थाप्य हठयोगेन भोः सुराः ॥ कृत्वा बुभुक्षितां   
तान्तु जीवं तस्यैप्रदर्शयेत् ॥ ८९ ॥   
  
साजीवभक्षणार्थन्तु मुखं व्याकुरुते यदा ॥   
शिरश्चन्द्रामृतं तस्यामुखं यात्येतदीरितम् ॥ ९० ॥   
  
जरामृत्युहरं देवाः सुरापानन्तु वामिनाम् ॥ पीत्वापीत्वा   
पुनः पीत्वा देहो भवति काष्ठवत् ॥ ९१ ॥   
  
प्राक्कर्मवेगतो देहे नानाकर्माणि भान्ति च ॥ जीवः   
प्राप्यात्मसाम्यत्वं नित्यानन्दमयो भवेत् ॥ देहाभिमाने गलिते   
साधकः स्यान्महेश्वरः ॥ ९२ ॥   
  
भ्रामितन्तु कुलालेन चक्रं चरति वेगतः ॥ तथास्य देहश्चरति   
व्यहङ्कारस्तु कर्मतः ॥ ९३ ॥   
  
यथा केशनखादीनां निर्गतानां तु कर्त्तने ॥ तद्वन्न   
दुःखं भवति ज्ञानिनां देहताडने ॥ ९४ ॥   
  
जीवः सर्वगतः केशनखादीनां यथा भवेत् ॥   
वृद्धिस्तथास्य देहस्य व्यापारः सम्प्रवर्त्तते ॥ ९५ ॥   
  
यथा वृक्षः सजीवोपि पीडया नानुभूयते ॥ तथा   
चन्द्रसुरामत्तः कामाद्यैर्नानुभूयते ॥ ९६ ॥   
  
इडापिङ्गलयोः प्राणान्सुषुम्णायां प्रवर्त्तयेत् ॥ सुषुम्णा   
शक्तिरुद्दिष्टा जीवोयन्तु परः शिवः ॥ तयोस्तु सङ्गमो देवाः   
सुरतं नाम कीर्तितम् ॥ ९७ ॥   
  
वीर्यपातस्य समये सुषुम्णासन्नमारुते ॥ उत्पद्यते तु   
यत्सौख्यं तस्मात्कुटिगुणं तु तत् ॥ ९८ ॥   
  
समाधिस्थास्तु योगीन्द्रास्तेन सौख्येन निर्वृताः ॥   
सहस्रयुगकालन्तु मन्यन्ते ते निमेषवत् ॥ एतदेव रतं   
प्रोक्तमन्यत्स्याद्रासभं रतम् ॥ ९९ ॥   
  
पञ्चक्लेशास्तु मत्स्याः स्युर्विवेकेनैव ताञ्जपेत् ॥   
मत्स्यभक्षणमित्युक्तं मुक्तिमार्गनिदर्शकैः ॥ १०० ॥   
  
क्लेशकर्मविपाकैश्च ह्याशयैः स्यादसङ्गतिः ॥ तदानीं   
ह्यानन्दमय आत्मत्वं प्रतिपद्यते ॥ १०१ ।   
  
आत्मनो जायते मोदस्ता मुद्राः परिकीर्तिताः ॥ ता ज्ञेया   
धारणाध्यानसमाध्याख्यास्तु मोक्षदाः ॥ १०२ ॥   
  
देहबन्धकरं यत्तु तन्मांसं परिकीर्तितम् ॥ अज्ञानेन यतो   
जीवो देहपाशेन बध्यते ॥ १०३ ॥   
  
अज्ञानभक्षणं प्रोक्तं तन्मांसस्य च भक्षणम् ॥   
अज्ञाननाशाज्ज्ञानस्योदयान्मोक्षः प्रजायते ॥ १०४ ॥   
  
प्। ४८१) दत्तात्रेयाय यत्प्रोक्तं सात्त्विकं तन्निरूपितम् ॥ अनेन   
वाममार्गेण मोक्षो भवति सर्वथा ॥ १०५ ॥   
  
श्रीकृष्णार्पितसारार्थं तन्त्रराजस्य गृह्यताम् ॥ ददाति   
यत्तल्लभते हीति शास्त्रेषु निश्चयः ॥ १०६ ॥   
  
न मांसभक्षणे दोषो न मद्ये न च मैथुने ॥ प्रवृत्तिरेषा   
भूतानां निवृत्तिश्च महाफला ॥ १०७ ॥   
  
व्यामोहकारकं मद्यं निषिद्धं नरकप्रदम् ॥ ब्राह्मणो न   
स्पृशेन्मद्यं वैदिके वर्त्मनि स्थितः ॥ १०८ ॥   
  
यावद्वेदश्च वेदी च कलौ भूमौ प्रवर्तते ॥ तावन्न ब्राह्मणो   
मद्यं कलौ सेवेत कर्हिचित् ॥ यथामृतन्तथा मद्यम्प्रोक्तं काले   
निषेवितम् ॥ १०९ ॥   
  
अमृतेन सहोत्पन्नं स्थाने मद्यं सुधायते ॥ विषेणापि   
समुत्पन्नं तेन मद्यं विषायते ॥ ११० ॥   
  
अग्निर्नाम च गायत्री सा प्राप्ताचेद्गुरोर्मुखात् ॥   
कुलद्वयविशुद्धेन वैदिकेनैव वर्त्मना ॥ १११ ॥   
  
अज्ञाते तन्मुखाग्नौ तु सद्यो बिन्दुः पितेद्यदि ॥ प्रतारको   
वचोभिर्वा धनबुद्ध्या तथा परम् ॥ इह लोके स दुःखी   
स्यात्प्रेत्य राक्षसतां व्रजेत् ॥ ११२ ॥   
  
यदि तन्त्रक्रियायुक्तो गुरुणा संस्कृतो भवेत् ॥ तदा   
किञ्चित्सुखं प्राप्य प्रेत्य लक्षाधिपो भवेत् ॥ ११३ ॥   
  
विष्णोरप्यर्चनं कुर्यात्तर्पणं सुरया पुनः ॥ अविप्रः   
सौख्यमाप्नोति प्रेत्य ब्रह्मणि लीयते ॥ गौडी पैष्टी च   
माध्वी च सुरा इत्यभिधीयते ॥ ११४ ॥   
  
राजन्यवैश्ययोर्नेष्टा ब्राह्मणस्य तु का कथा ॥ मन्त्रेण   
संस्कृतं कृत्वा शक्त्युच्छिष्टं तु यः पिबेत् ॥ मद्यं पुनः   
पुनः स्तन्यं न पिबेत्स पयो नरः ॥ ११५ ॥   
  
दैवात्कदाचिद्विप्रोपि धूर्त्तमन्त्रैः प्रतारितः ॥ दैवेन मद्यपो   
जातस्तस्योद्धारो मयोच्यते ॥ ११६ ॥   
  
त्यजेत्स वैदिकं कर्म तुलसीं नैव संस्पृशेत् ॥ चाण्डालो वा   
तुरुष्को वा यः कश्चित्कौलमास्थितः ॥ तस्यैव सङ्गः कर्त्तव्यो   
नान्यविप्रस्य कुत्रचित् ॥ ११७ ॥   
  
प्रत्यहम्पूजयेद्देवीं शाक्तैः सङ्गस्तथान्वहम् ॥   
देवताञ्चिन्तयेच्छक्तिं तां पुमान्स्वयमेव हि ॥ ११८ ॥   
  
एवम्भावनया युक्तः शाक्तैः सङ्गं समाचरेत् ॥   
प्राणस्यायमनाद्वापि भेषजान्मन्त्रतस्तथा ॥ ११९ ॥   
  
संस्तभ्य शुक्रम्प्रजपेद्यावत्स्खलति पीङ्गना ॥ शक्त्यग्नौ   
तद्दशांशेन स्खलनं होम एव तत् ॥ १२० ॥   
  
पुनारतं समारभ्य स्खलिताभ्यां च तर्पणम् ॥ पुना   
रतान्मार्जनञ्च एतदष्टदिनैश्चरेत् ॥ १२१ ॥   
  
सम्भोज्याः शक्तयः पञ्च नवमे तु दिने तथा ॥ प्। ४८२) एवं   
कृते विधाने च देवता वरदा भवेत् ॥ १२२ ॥   
  
रौहितकैस्तु तृप्तिः स्याद्वर्षं मासं च माद्गुरेः ॥   
त्रिरात्रन्तिमिभिस्तृप्तिः शृङ्ग्या वापि दिनद्वयम् ॥ १२३ ॥   
  
भागाष्टकं माषपिष्टं षड्भागोजपलस्य च ॥ सुरस्य च   
सुपक्वस्य ग्राह्यं भागचतुष्टयम् ॥ १२४ ॥   
  
भागद्वयं तण्डुलानां मेथिकाहिङ्गुजीरकम् ॥ लवणं च   
तथा योग्यं सुरया मर्दितं दृढम् ॥ १२५ ॥   
  
चक्रीकृतं नागवल्लिदलैश्च परिवेष्टितम् ॥ जलयन्त्रे विपक्वं   
तच्छक्तिमुद्रेयमीरिता ॥ १२६ ॥   
  
कालखण्डं कर्करस्य चव्य यन्त्रविपाचितम् ॥   
माषाढकीमसूरैश्च चणकान्नैः समन्वितम् ॥ १२७ ॥   
  
समभागेन चूर्णेन तच्च हिङ्ग्वादिभिर्युतम् ॥ वटकाः   
कटुतैलेन पक्वाः स्यान्मुद्रिका परा ॥ १२८ ॥   
  
सर्वासामेव मुद्राणां करणं तु जले स्थले ॥ सुरा देयाथ   
वा मद्यमासवं वा न चेतरत् ॥ १२९ ॥   
  
गोधूमचूर्णं मांसं च पक्वं सम्मेलयेद्दृढम् ॥ दिनत्रयं   
जले स्थाप्यं यावदम्लं प्रजायते ॥ १३० ॥   
  
सूक्ष्मं मत्स्यं माषपिष्टं मसूराणां च चूर्णकम् ॥   
गोधूमशष्कुलीमध्ये दत्त्वाज्ये परिपाचयेत् ॥ इयं तु परमा   
मुद्रा शक्तीनामतितृप्तिदा ॥ १३१ ॥   
  
धारिका पूरिकाचैव वेष्टनी पूर्ण पूरिका ॥   
दक्षमार्गस्थशक्तीनां मुद्रिकाः परिकीर्तिताः ॥ १३२ ॥   
  
सम्यक्सुपक्वं मांसं च तथा मत्स्यभवं पलम् ॥ स्विन्नेन   
हरिमन्थानं द्विदलेन च मेलयेत् ॥ १३३ ॥   
  
सम्यक्पिष्ट्वा कटाहे तद्धृतेन परिपाचयेत् ॥ समं च समितं   
दत्त्वा मरिचानि च पत्रजम् ॥ १३४ ॥   
  
लवङ्गं चापि क्षुद्रैलां जातीं कङ्कोलकं विधुम् ॥   
यथोचितं तत्र दत्त्वा मोदकान्कारयेद्दृढान् ॥   
वाममार्गगणेशानां मुद्रा परमतोषकृत् ॥ १३५ ॥   
  
माषान्मकुष्ठांश्चणकान्मुद्गाढकपरं समम् ॥   
सम्यक्पिष्ट्वा निबद्धं च दधि दत्त्वा विलोडितम् ॥ १३६ ॥   
  
सूक्ष्मास्य तु वटी बद्धा पङ्कितासितया तथा ॥   
एलादिकसुगन्धैश्चोद्धूलिका मुद्रिका मता ॥ १३७ ॥   
  
सम्यक्खिन्नस्य मांसस्य राजिकावत्कृतस्य च ॥ शुष्कस्य   
भानुकिरणैराज्ये पक्वस्य षड्गुणे ॥ १३८ ॥   
  
दुग्धं दत्त्वा पचेत्सम्यग्यावद्भवति पिण्डितम् ॥ समिता च   
समां दत्त्वा कर्पूरादि यथारुचि ॥ मुद्रेयं गणनाथस्य   
प्रिया तोषकरी सदा ॥ १३९ ॥   
  
सम्यक्तित्तिरिमाम्स च जलयन्त्रेण पाचयेत् ॥ घृतसम्भर्जितं   
तेन तुल्यं चणकचूर्णकम् ॥ १४० ॥   
  
प्। ४८३) सम्मेल्य भर्जयित्वा च घृते सम्यग्विपाचयेत् ॥ सितया   
मुद्रिका चेयं गणेशानां प्रियङ्करा ॥ १४१ ॥   
  
हरिमत्स्यकबिन्दूनां मुद्गानां चूर्णकस्य च ॥ तथा   
गोधूमचूर्णानां मुद्गचूर्णस्य लड्डुकाः ॥ दक्षिणानां   
गणेशस्य प्रीतिदा मुद्रिका मता ॥ १४२ ॥   
  
अब्राह्मणनराणान्तु मांसं सर्वोत्तमं मतम् ॥ मृगाणां च   
तथा प्रोक्तं तित्तिरादिकपक्षिणाम् ॥ मांसं तृप्तिकरं   
ज्ञेयं त्र्यहं कालीयकस्य तु ॥ १४३ ॥   
  
दिनाष्टकं यथान्यायं यस्मिन्देशे तु यद्भवेत् ॥   
खाद्यमांसं दैवतायै सम्यक्तच्च निवेदयेत् ॥ १४४ ॥   
  
पूजायन्त्रं दक्षमार्गे प्रोक्तं गन्धाष्टकेन तत् ॥ लिखेद्वा   
केशरहिमरोचनाभिः समालिखेत् ॥ १४५ ॥   
  
वाममार्गी लिखेदाद्यपुष्पेण यदि यन्त्रकम् ॥   
षण्मासपूजनात्तस्य त्वरितं सिद्धिमाप्नुयात् ॥ १४६ ॥   
  
युवत्याश्च प्रसूताया अभावे गृह्यते रजः ॥ तदभावे   
तरुण्यास्तु नीरोगाया रजो मतम् ॥ १४७ ॥   
  
तदभावे च कुसुमं ग्राह्यञ्चैवापराजितम् ॥ तस्योर्ध्वभागे   
निक्षिप्य घर्षितं रक्तचन्दनम् ॥ १४८ ॥   
  
तदा गणं मूलमार्गात्तेन यन्त्रं समालिखेत् ॥ तदभावे तु   
सुरया घृतरक्तकचन्दनैः ॥ १४९ ॥   
  
यथोक्तं सलिखेद्यन्त्रं तुष्टा भवति देवता ॥ नवमेत्र   
प्रकाशेस्ति वाममार्गे सुरोत्तमाः ॥ १५० ॥   
  
वाममार्गे प्रवृत्तस्तु पूजालोपं करोति चेत् ॥ नित्यं न कुरुते   
तस्य देवतातिबुभुक्षिता ॥ सन्ततिञ्चापि सम्पत्तिं   
भक्षयेन्नात्र संशयः ॥ १५१ ॥   
  
प्रतिवर्षं पूजनं तु यन्त्रद्रव्योक्तवर्त्मना ॥   
वर्षार्धार्धार्धमासेन देवतातृप्तिकारम् ॥ निर्धनेनैव   
कर्तव्यो वाममार्गः क्षयावहः ॥ १५२ ॥   
  
रतिमात्रे वामिनात्र कर्तव्या बुद्धिरीदृशी ॥ लिङ्गं शिवो   
भगः शक्तिर्गाङ्गं वारि जलं मतम् ॥ १५३ ॥   
  
इति भावनया वामी रतिं कुर्वन्विमुच्यते ॥ अन्यथा स्त्रीगमनेन   
नरके परिपच्यते ॥ १५४ ॥   
  
जीवस्य हनेन पापं वामिनां तन्न विद्यते ॥ यदीदृशी तदा   
बुद्धिर्नोचेन्निरयमाप्नुयात् ॥ १५५ ॥   
  
अवश्यमेव कर्तव्यं मृत्युरोगागतेन च ॥ तस्मादस्य पशोः   
पापक्षयार्थं गमनाय च ॥ १५६ ॥   
  
सुरलोके घातयामि तत्सुखस्यापि सिद्धये ॥ देवतापरलाभेन तमो   
हन हनाम्यहम् ॥ १५७ ॥   
  
इत्थं विचार्य यो हन्यात्तस्य तुष्यति देवता ॥ प्। ४८४)   
पूर्वजन्मनि यैर्वामिभिः कृतं यदुपासनम् ॥ १५८ ॥   
  
सिद्ध्यन्ति ते तु पशवो बलियोग्या भवन्ति हि ॥ देवतासन्निधौ   
त्यक्त्वा प्राणान्यान्ति सुरालयम् ॥ १५९ ॥   
  
वामिना तु सा कार्या सर्वासु प्रमदास्वपि ॥ देवीबुद्धिः   
कठोरं वाप्रियं नैव सुसंवदेत् ॥ १६० ॥   
  
आत्मजाया तथा नार्यो यक्षिणीप्रमुखाः पराः ॥ वामिना   
ताश्च भोक्तव्या एष धर्मः सनातनः ॥ १६१ ॥   
  
उत्तरायां नैव कोपि पातं वीर्यस्य कारयेत् ॥   
चाण्डालीनामपि स्त्रीणां स्पर्शदोषं न मानयेत् ॥ १६२ ॥   
  
रजस्वलाभगं दृष्ट्वा कुर्यादेकां पुरस्क्रियाम् ॥ केवलं   
सुरया होमस्तत्प्रत्यक्षं समाचरेत् ॥ १६३ ॥   
  
उत्तिष्ठति तदा कुण्डाद्देवतार्द्धाङ्गदर्शनी ॥ ब्रूयाद्वरं   
गृहाणेति मनोभीष्टन्तु योर्चयेत् ॥ १६४ ॥   
  
स्मशाने वा शून्यगेहे चैत्याधस्ताच्छवोपरि ॥ मुण्डोपर्य्यथ   
वा शौचस्थाने वा शून्यमन्दिरे ॥ सुरास्थाने प्रकर्तव्यं तत्र   
तिष्ठन्ति देवताः ॥ १६५ ॥   
  
शालग्रामो नार्चनीयस्तुलसीं नैव संस्पृशेत् ॥   
तीर्थयात्रां न कुर्वीत गङ्गास्नानं न चाचरेत् ॥ १६६ ॥   
  
स्नानाभावे जपं कुर्यात्प्रथमर्तुसमन्वितम् ॥ आसनाधोम्बरं   
कृत्वा जपन्सिद्धिमवाप्नुयात् ॥ १६७ ॥   
  
प्रायशो वाममार्गे तु सिद्धमन्त्रो यदा गुरुः ॥ तदैव जायते   
सिद्धिरन्यथा प्रेतवद्भवेत् ॥ १६८ ॥   
  
वाममार्गे द्रुतं सिद्धिः कर्मणा येन जायते ॥ तदहं ते   
प्रवक्ष्यामि सूक्ष्मसाधनमद्भुतम् ॥ १६९ ॥   
  
अष्टम्यां वा चतुर्दश्यां कृष्णायाम्भौमवासरे ॥ गृहीत्वा   
नृकपालन्तु मद्यम्मांसं तथौदनम् ॥ कुल्माषोन्मिश्रितं   
कृत्वा गच्छेदश्वत्थभूमिकाम् ॥ १७० ॥   
  
एकान्ते निर्जने तस्य तले संलिप्य भूमिकाम् ॥   
दण्डमात्रानष्टदिक्षु [दण्डलक्षणं चोक्तं   
श्रीभास्कराचार्येण ॥   
यवोदरैरङ्गुलमष्टसङ्ख्यैर्हस्त्ॐगुलैः   
षड्गुणितैश्चतुर्भिः ॥ हस्तैश्चतुर्भिर्भवतीह दण्डः   
क्रोशः सहस्रद्वितयेन तेषाम् इति ॥] कीलान्मूलेन पूरयेत् ॥ १७१   
॥   
  
अष्टोत्तरसहस्रेण सप्ततन्तुकदोरकम् ॥ निबध्नीयात्तत्र पूजां   
देवतायाः समाचरेत् ॥ १७२ ॥   
  
देवीं तु हृदि संस्थाप्य तस्मिन्स्थाने तु दीपकम् ॥   
कुर्याच्चैरण्डतैलेनाभावे कापिलहव्यकैः ॥ १७३ ॥   
  
तदभावे तु तैलेन कुडवप्रमितेन च ॥ दीपं   
कुर्यादष्टशतसूत्राणां वर्तिका मता ॥ १७४ ॥   
  
तस्योपरि कपालं तत्कज्जलार्थं निवेशयेत् ॥ प्। २८५) दीपं   
दृष्ट्वा जपेन्मन्त्रं नान्यतस्तु विलोकयेत् ॥ १७५ ॥   
  
अर्धे प्रज्वलिते तैले भूतप्रेतपिशाचकाः ॥ नानारूपा   
भिन्नशब्दाः साधकं भीषयन्ति ते ॥ १७६ ॥   
  
न भेतव्यं तदन्नं तुं वामहस्तेन निःक्षिपेत् ॥ तेषामग्रे   
नान्यदृष्तिः प्रपश्येद्दीपमेव हि ॥ १७७ ॥   
  
किञ्चिच्छेषे दीपतैले देवी सा वरदा भवेत् ॥ तस्यै तं च   
बलिन्दत्त्वा स्तुत्वा संयाचयेद्वरम् ॥ १७८ ॥   
  
पूर्वकर्मविपाकेन यदि नायाति देवता ॥ दीपान्ते कज्जलं   
ग्राह्यं तत्र देवीं प्रपूज्य च ॥ १७९ ॥   
  
आनयेत्तद्गृहे सिद्धं दत्त्वाक्ष्णोः स्याज्जगद्वशम् ॥   
दत्त्वाक्ष्णोः कज्जलं तच्च प्रयोगानाचरेत्ततः ॥ १८० ॥   
  
सर्व एव प्रसिद्ध्यन्ति लोलुपेतिगुरौ सति ॥ रक्षयेदञ्जनं   
सम्यङ्नोचेद्भवति भैरवः ॥ १८१ ॥   
  
इत्येतद्वो निगदितं गणेशरचितं महत् ॥ तद्ब्रुवन्तु सुराः सर्वे   
वक्तव्यं किमतः परम् ॥ १८२ ॥   
  
इति श्रीमहामायामहाकालानुमते मेरुतन्त्रे शिवप्रणीते   
उत्तराम्नाय-गणपति-मन्त्र-कथनं नाम विंशतितमः प्रकाशः   
॥ २० ॥   
  