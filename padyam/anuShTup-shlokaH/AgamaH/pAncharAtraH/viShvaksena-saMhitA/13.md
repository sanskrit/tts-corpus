+++
title = "१३"

+++
त्रयोदशो ऽध्यायः

विष्वक्सेनः---  
मन्त्राणां प्रणवादीनां सर्वविद्याविधानकम् (कान्?) ।  
ऋषिछन्दादि(?)वक्ष्यामि सर्वमेव यथातथम् ॥ १३।१ ॥

अन्तर्यामी मुनिश्छन्दो देवीगायत्रमेव च ।  
परमात्मामरो वर्णः वेदाद्यास्वस्मितं स्मृतः ॥ १३।२ ॥

विश्वामित्रमुनिर्विष्णुः देवता परमात्मनः ।  
परमात्मैव छन्दस्तु वर्णस्तस्य सितः स्मृतः ॥ १३।३ ॥

जामदग्न्यमुनिश्छन्दो वासुदेवश्च देवता ।  
अनुष्टुब् वासुदेवस्य सितवर्ण उदाहृतः ॥ १३।४ ॥

छन्दो ऽनुष्टुप् भरद्वाजो मुनिः सङ्कर्षणो मतः ।  
सङ्कर्षणस्य विद्याया रक्तो वर्ण इहोच्यते ॥ १३।५ ॥

प्रद्युम्नस्य मुनिश्छन्दो गौतमः पङ्क्तिरेव च ।  
प्रद्युम्नो देवता वर्णः कनकाभ इति स्मृतः ॥ १३।६ ॥

अनिरुद्धस्य विद्याया मुनिश्छन्दो ऽत्रिरेव च ।  
त्रिष्टुप् देवो ऽनिरुद्धस्तु नीलजीमूतवर्णकः ॥ १३।७ ॥

वसिष्ठो मत्स्यमन्त्रस्य छन्दस्तु जगती स्मृता ।  
वासुदेवस्तु देवः स्यात् नीलो वर्ण इहोच्यते ॥ १३।८ ॥

कूर्मस्य काश्यपं विद्यान्मुनिं च्छन्दो विराजते ।  
देवो नारायणः श्यामः विद्याया वर्ण उच्यते ॥ १३।९ ॥

अगस्त्यो वाराहविद्याया देवीगायत्रमुच्यते ।  
मुनिश्छन्दो ऽमरो विष्णुः श्यामवर्णं निगद्यते ॥ १३।१० ॥

नारदो नारसिंहस्य विद्यायास्तु हरिः(?) स्मृतः ।  
ऋषिश्छन्दो नृसिंहस्तु देवता सितवर्ण[कः?] ॥ १३।११ ॥

॥।मने मङ्कणं विद्यात् ऋषिश्छन्दो मुनिस्तथा (?) ।  
मन्त्रे ऽस्मिन् वामनं दैवं अञ्जनं वर्ण उच्यते ॥ १३।१२ ॥

भार्गवे भार्गवं विद्यात्॥।दैवस्तु कथ्यते ।  
मुनिं तु भार्गवं देवं पीताभो वर्ण उच्यते ॥ १३।१३ ॥

वाल्मीकीं रामविद्यायाः निझ्र्चृत्टगायत्रमुच्यते ।  
मुनिश्छन्दस्तु देवस्तु परमात्मा पयोनिभः ॥ १३।१४ ॥

बृहस्पतिः बलं(ले?) विद्यात् सुप्रतिष्ठामुनिः स्मृतः ।  
छन्दस्तु वायुदेवस्य देवः कनकवर्णकः ॥ १३।१५ ॥

भृगुः कृष्णस्य विद्याया मुनिश्छन्दस्तु दैवतम् ।  
परमात्मा प्रतिष्ठा तु रजतो वर्ण उच्यते ॥ १३।१६ ॥

कल्किविष्णोस्तु मुनी यो याज्ञवल्क्यो मुनिःस्मृतः ।  
छन्दो देवं तु गायत्रं विष्णोस्ताभ्रस्तु वर्णकम् ॥ १३।१७ ॥

शातातपो मुनिः पङ्क्तिश्छन्दः केशवदैवतम् ।  
केशवस्य तु विद्याया रीतिका वर्ण उच्यते ॥ १३।१८ ॥

नारायणस्य मन्त्रस्य देवीगायत्रमुच्यते ।  
अन्तर्यामिनः स्वात्मा वर्णे मरकतो भवेत् ॥ १३।१९ ॥

माधवस्य तु संवर्तो माधवो देवता स्मृतः ।  
मुनिश्छन्दस्तु जगती वर्णः स्फटिकसन्निभः ॥ १३।२० ॥

गोविन्दस्य मुनिर्व्यासो विराट्छन्दश्च दैवतम् ।  
गोविन्द एव वर्णस्तु वज्रसन्निभ उच्यते ॥ १३।२१ ॥

मुनिः सनत्कुमारः स्याद्विष्णुमन्त्रस्य देवता ।  
विष्णुरेव विराट्छन्दः पद्मरागस्तु वर्णकः ॥ १३।२२ ॥

मधुसूदनविद्याया मुनिर्दक्षस्तु दैवतम् ।  
मधुसूदनस्त्वनुष्ठुप्छन्दो वर्णः प्रवालकः ॥ १३।२३ ॥

त्रिविक्रमस्य माणिक्यं(?) संवर्तो मुनिरुच्यते ।  
छन्दस्तु बृहती वर्णं(?) देवता तु त्रिविक्रमः ॥ १३।२४ ॥

पराशरो वामनस्य मुनिः त्रिष्टुबिति स्मृतम् ।  
छन्दस्तु वामनो देवो मुक्ताभो वर्ण उच्यते ॥ १३।२५ ॥

श्रीधरस्य मुनिः कण्वः छन्दस्तूष्णिगिझ्र्ती?टष्यते ।  
देवता श्रीधरस्तज्ज्ञैः वर्णो वैडूर्यसन्निभः ॥ १३।२६ ॥

अङ्गिरास्तु हृषीकेशे मुनिश्च जगती स्मृता ।  
छन्दः कौकिशि(?)नीलाभो हृषीकेशस्तु दैवतम् ॥ १३।२७ ॥

पद्मनाभस्य तु मुनिः वैशम्पायन उच्यते ।  
छन्दः त्रिष्टुबिति ज्ञेयं वर्णो राजतसन्निभः ॥ १३।२८ ॥

शुकश्च ब्रह्मविद्याया बृहती मुनिरुच्यते ।  
छन्दो ब्रह्माधिदैवं तु वर्ण इन्दुसमप्रभः ॥ १३।२९ ॥

दामोदरस्य विद्याया मार्कण्डेयो मुनिर्भवेत् ।  
अनुष्टुप् पद्मसङ्काशो वर्णो दामोदरो ऽमरः ॥ १३।३० ॥

विश्वरूपस्य वर्णस्तु च्यवनो रविसन्निभः ।  
तिसृगायत्रिक(?)च्छन्दो वासुदेवो ऽमरो मुनिः ॥ १३।३१ ॥

यज्ञमूर्तेः पुलस्त्यः स्यात् तिस्रः च्छन्दो ऽधिदैवतम् ।  
पीतवर्णस्तु विद्याया मुनिः सङ्कर्षणः स्मृतः ॥ १३।३२ ॥

ऐतरेयो मुनिर्वेदमूर्तेश्छन्दो विराट् स्मृतम् ।  
शातकुम्भनिभो वर्णः प्रद्युम्नो ऽमर उच्यते ॥ १३।३३ ॥

पिप्पलादो मुनिर्मुद्राविद्यायाश्छन्द उच्यते ।  
प्रतिष्ठा अग्निवर्णः स्यादनिरुद्धो ऽधिदैवतम् ॥ १३।३४ ॥

ऋषिर्दक्षो विराट्छन्दः कमला देवता स्मृता ।  
वर्णो दीपनिभः पद्मविद्याया मुनिसत्तम ॥ १३।३५ ॥

कण्वस्तु पुष्टिविद्यायाः छन्दो गायत्रमिष्यते ।  
देवता पुष्टिरुक्ता स्यात् मुनिर्वर्णः सितः स्मृतः ॥ १३।३६ ॥

मेधामन्त्रस्य संवर्तमुनिः त्रिष्टुबुदीरितम् ।  
छन्दो मेधाधिदेवं तु शङ्खवर्ण इहोच्यते ॥ १३।३७ ॥

मैत्रेयस्तु सरस्वत्या विद्याया जगती स्मृता ।  
छन्दः सरस्वती दैवं वर्णो गोक्षीरसन्निभः ॥ १३।३८ ॥

काश्यपस्तु मुनिश्छन्दः त्रिष्टुब् दुर्गैव दैवतम् ।  
वर्णस्तु श्यामलःप्रोक्तः विघ्नेशस्य ततः शृणु ॥ १३।३९ ॥

गाणकस्तु मुनिश्छन्दः त्रिष्टुब् गणपतिः स्मृतः ।  
देवता धवलो वर्णः विद्याया गणपतेस्तथा ॥ १३।४० ॥

आदितः(त्यः?)स्यादृषिः नीलो वर्णः गायत्रमुच्यते ।  
सदाविष्णुस्तथा दैवं छन्दस्तु परमेष्ठिनः ॥ १३।४१ ॥

पुरुषस्य मुनिः सूतः श्वेतो वर्णश्च दैवतम् ।  
वासुदेवस्तथा छन्दो गायत्रमिति कथ्यते ॥ १३।४२ ॥

रविर्मुनिः स्याद्विश्वस्य तरुणार्कनिभस्तथा ।  
सङ्कर्षणस्तथा दैवं उष्णिक् छन्दो निगद्यते ॥ १३।४३ ॥

निवृत्ते राजतो वर्णः प्रद्युम्नो ऽमर उच्यते ।  
मुनिस्तथानुमान् छन्दो गायत्रमिति पठ्यते ॥ १३।४४ ॥

मार्तण्डः सर्वविद्याया मुनिः ना(नी?)रदवर्णकः ।  
उष्णिक् छन्दो ऽनिरुद्धश्च देवतेत्यभिभाष्यते ॥ १३।४५ ॥

येषामनुक्तमन्त्रे ऽस्मिन् ऋष्यादि मुनिसत्तम ।  
तेषां सामान्यतो विद्यात् ऋषिरादित्य एव च ॥ १३।४६ ॥

गायत्रमेव छन्दः स्यात् सदाविष्णुश्च दैवतम् ।  
बीजानां बीजवर्णं च छन्दो दैवतमेव च ॥ १३।४७ ॥

मुनिं चाजानतार्चायां सा (चेत्?) कृताप्यकृता भवेत् ।  
तस्मात् क्रमेण विज्ञाय विद्यादीन् साधकोत्तमः ॥ १३।४८ ॥

यथोक्तमर्चयेन्नित्यं लब्धविद्यः शुचिर्मुने ।  
अन्यथार्चति यो मोहादघ(-द्धन?)नाशं कुलक्षयम् ॥ १३।४९ ॥

कुरुते नृपनाशं च नात्र कार्या विचारणा ।  
अतःक्लेशेन विज्ञाय मन्त्रादीनर्चयेद्बुधः ॥ १३।५० ॥

विद्यानामतिगुह्यानां सर्वव्रतविवृद्धये ।  
अतःपरं प्रवक्ष्यामि सूक्तस्य पुरुषस्य च ॥ १३।५१ ॥

अनुष्टुबस्य सूक्तस्य त्रिष्टुबन्तस्य(?)देवता ।  
छन्दो मुन्यादि सङ्क्षेपाच्छृणु नारद सत्तम ॥ १३।५२ ॥

पुरुषो यो जगद्बीजं ऋषिर्नारायणः स्मृतः ।  
उक्तं हि समुदायस्य प्रत्यृचं शृणु नारद ॥ १३।५३ ॥

प्रथमस्य मुनिर्वासुदेवो उष्णिक् छन्द उच्यते ।  
परमात्मामरो वर्णं शुक्लमित्यभिधीयते ॥ १३।५४ ॥

सङ्कर्षणो मुनिश्छन्दो ऽनुष्टुप् देवो ऽस्य मत्स्यकः ।  
द्वितीयस्य मुनिश्रेष्ठ वर्णो धूम्र उदाहृतः ॥ १३।५५ ॥

तृतीयो देवीगायत्रं छन्दो वर्णःस्मृतोरुणः ।  
प्रद्युम्न ऋषिरित्याहुः देवता कूर्म उच्यते ॥ १३।५६ ॥

अतिरुद्धस्तुरीयस्य मुनिश्छन्दो विराडिति ।  
देवतास्य तु वाराहो नीलो वर्ण उदाहृतः ॥ १३।५७ ॥

पञ्चमस्य मुनिश्छन्दः उष्णिक् केशव उच्यते ।  
देवता नरसिंहस्तु वर्णो गोक्षीरसन्निभः ॥ १३।५८ ॥

नारायणो ऋषिश्छन्दो निचृत्गायत्र उच्यते ।  
देवता मान(-ध?)वो विद्यात् षष्ठस्यैव तु धूम्रकः ॥ १३।५९ ॥

सप्तमस्य मुनिर्वर्णः माधवो ऽस्य सितःस्मृतः ।  
रामं तद्दैवतं विद्यात् उष्णिक् छन्द उदाहृतः ॥ १३।६० ॥

गोविन्दश्चाष्टमस्यैव ऋषिश्छन्दोष्णिगेव(?) च ।  
दैवं दाशरथी रामो वर्णः कालाग्निसन्निभः ॥ १३।६१ ॥

नवमस्य मुनिर्विष्ण१ः बलरामो ऽस्य दैवतम् ।  
गायत्रीछन्दसो(?)वर्णः गोक्षीराकृतिरुच्यते ॥ १३।६२ ॥

मधुसूदनो मुनिःस्याद्देवीगायत्र उच्यते ।  
दशमस्याधिदैवं तत् (तु?) कल्किरग्निनिभो भवेत् ॥ १३।६३ ॥

त्रिविक्रमो मुनिश्छन्दो विराडग्निनिभो भवेत् ।  
दैवतं विश्वरूपो ऽयं एकान्तं दशमस्य तु ॥ १३।६४ ॥

द्वादशस्य मुनिं विद्यात् वामनं वह्निसन्निभम् ।  
विराट् छन्दो ऽमरो यज्ञमूर्तिस्तु परिपठ्यते ॥ १३।६५ ॥

त्रयोदशस्योष्णिक् छन्दः श्रीधरो मुनिरेव च ।  
वैकुण्ठो दैवतं वर्णः तप्तहाटकसन्निभः ॥ १३।६६ ॥

चतुर्दशस्य गायत्री देवीपूर्वाञ्जनाकृतिः ।  
हृषीकेशो मुनिर्देवो महाविष्णुरिति स्मृतः ॥ १३।६७ ॥

पञ्चोत्तरदशस्यैव पद्मनाभो मुनिः स्मृतः ।  
वेदमूर्त्यधिदैवं तु उष्णिक्छन्दो सितः स्मृतः ॥ १३।६८ ॥

षोडशस्य ऋषिश्चैव दामोदर इति स्मृतः ।  
हयग्रीवो महर्षिश्च छन्दो ऽग्निर्देवसन्निभः (?) ॥ १३।६९ ॥

एवं पुरुषसूक्तस्य ऋष्यादि परिकीर्तितम् ।  
ऋचां ऋषिं च वर्णं च दैवतं छन्द एव च ॥ १३।७० ॥

अज्ञानादर्चयेन्मोहात् सुकृतो ऽप्यकृतो भवेत् ।  
तस्मात्सर्वप्रयत्नेन ऋष्यादीन् ज्ञापयेत् क्रमात् ॥ १३।७१ ॥

अथर्वणस्य सूक्तस्य सृष्ट्यादिप्रतिपादकम् ।  
नारायण ऋषिश्छन्दो देवीगायत्रमेव च ॥ १३।७२ ॥

परमात्मामरोवर्णः शुक्ल इत्यभिधीयते ।  
येषामनुक्तमन्त्रे ऽस्मिन् ऋष्यादि मुनिसत्तम ॥ १३।७३ ॥

तेषां सामान्यतो विद्यात् ऋषिर्नारायणः स्मृतः ।  
गायत्रमेव छन्दः स्यात् परमात्माधिदैवतम् ॥ १३।७४ ॥

पीतो वर्ण ऋचां चैवमेतद्गुह्यं मयोदितम् ।  
ऋचामेवमुनक्तानां ऋष्यादि परिकीर्तितम् ॥ १३।७५ ॥

सङ्क्षेपात् कथितं गुह्यं साधकानां हिताय वै ॥

इति श्रीपाञ्चरात्रे विष्वक्सेनसंहितायां झ्र्मन्त्राणां ऋषिछन्द- देवतादिकथनं नामट त्रयोदशो ऽध्यायः ॥

_________________________________________________________________
