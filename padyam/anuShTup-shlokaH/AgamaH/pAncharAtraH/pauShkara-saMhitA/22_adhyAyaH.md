+++
title = "२२ अध्यायः"

+++
अथ द्वाविंशोऽध्यायः  
  
पौष्कर उवाच  
  
सम्यग्वेदितुमिच्छामि त्वत्तोऽहममरार्चित ।  
हिताय साधकेन्द्राणां तदध्याराहिचासनम् [ग्, घ्: मदध्याराहिचासनम्] ॥ १ ॥  
  
सरहस्यमसङ्कीर्णं साधितैव ? [साधिदैवम् इति साधु] यथास्थितम् ॥  
  
श्रीभगवानुवाच  
  
आधेयमब्जसम्भूत स्वेऽविकारे [ग्, घ्: स्वे विकारोर्ध्वरूपिणि] स्वरूपिणि ।  
स्वयमाद्यन्तयोरुद्धं [क्, ख्: सधर्माद्यन्तयोरुद्धम्] सूत्रे मणिगणा [ग्, घ्: मणिगणो] यथा ॥ २ ॥  
  
प्रागाधारात्मना चैव विश्वाकारतया ततः ।  
नानामन्त्रात्मना ह्यूर्ध्वे निस्तरङ्गो हि तत्त्वतः ॥ ३ ॥  
  
अभ्यस्तवासनानां च कर्मिणां कर्मशान्तये ।  
तदिच्छाविष्कृतानां च भोगकैवल्यसिद्धये ॥ ४ ॥  
  
प्। ९६)  
  
अनाद्यविद्याविधानामियत् तेषां हि वस्तुनि ।  
नाथोर्ध्वे न त्वदृष्टीनां तत्त्वतो वाऽथ पौष्कर ॥ ५ ॥  
  
न [ग्: नतिर्यक वृष्ट्?वपूर्वे च] तिर्यग्ब्रह्मपूर्वे च न हेयादिविकल्पना ।  
या विशेषविकल्पैस्तु प्रत्यस्तमितलक्षणा ॥ ६ ॥  
  
शक्तिर्भगवतो विष्णोस्साधाराख्याऽभिधीयते ।  
प्राग्वदासनसामर्थ्यं बीजमादाय चेच्छया ॥ ७ ॥  
  
अव्यक्तव्यक्तरूपा च यथाऽदित्यकदम्बकम् ।  
बाविप्रसरधर्मत्वाद्विश्वबीजचयस्य च ॥ ८ ॥  
  
साम्प्रतं सम्भृताङ्गस्य [क्, ख्: साम्प्रत प्रहृताङ्गस्य] कूर्मसञ्ज्ञाऽभिधीयते ।  
यो विश्वं निर्दहत्यन्ते कालवैश्वानरात्मना ॥ ९ ॥  
  
दैवतं यस्य भगवान् कूर्मात्मा लोकपूजितः ।  
अजहद्भगवच्छक्तिस्सामर्थ्यं पुनरेव तत् ॥ १० ॥  
  
अनन्तं सविल्पानां यद्विश्वाङ्कुरमव्ययम् ।  
नयत्यूर्ध्वं यथा कूर्मो ग्रीवां स्वात्मनि संहृतम् ॥ ११ ॥  
  
शेषाख्यं फणिदैवत्यं [पणिदैवत्यम्] तदनन्तं हि गीयते ।  
आश्रयं बीजभूतानां चतुर्णां च महामते ॥ १२ ॥  
  
तद्गन्धविटपस्तस्माद्व्यक्तिमभ्येति पूर्ववत् ।  
भूरात्मा भगवान् यस्मिन्नभिमानाख्यदेवता ॥ १३ ॥  
  
फलं रसात्मकं तस्माद्व्यज्यत्यमृतलक्षणम् ।  
यस्याभिमानिकं रूपं क्षीरार्णवमनश्वरम् ॥ १४ ॥  
  
तस्मादनन्तरत्नोत्थं कान्तिं कमलमब्जज ।  
व्यक्तं यस्य च वै शक्तिर्नित्या दहनलक्षणा ॥ १५ ॥  
  
तदनन्तदलं विद्धि दिव्यं विकसितं सितम् ।  
परपूर्वेण भेदेन चैकद्वित्रिगुणात्मना [ग्, घ्: वैकद्वित्रि] ॥ १६ ॥  
  
स्थित्वा वृद्धिर्विकारैस्तु [ग्, घ्: स्थित्वाबुद्धिर्विकारैस्तैः] सह चाष्टाभिरब्जज ।  
यत्राथ देवतात्वेन वाग्विकारा मृगादयः [ग्, घ्: यत्राहि- -वाग्विकारान्मृगादयः] ॥ १७ ॥  
  
तथा कालविकारा ये चत्वारः कृतपूर्वकाः ।  
तत्र रूपं हि सर्वेषां सत्तामात्रपरं स्मृतम् ॥ १८ ॥  
  
व्यक्तिकारणध्यानाभि ? [क्: व्यक्तिकरण * * * नश्रिः; ख्: व्यक्तिकरणथानाभिः] स्साङ्गाभिरपरं तु तत् ।  
तृतीयमभिमानाख्यं देवतादेहलक्षणम् ॥ १९ ॥  
  
तस्माद्वै वायुदैवत्यं स्पर्शतन्मात्रमेव च ।  
जाता यस्य स्फुटा व्यक्तिर्नानाचक्राङ्गलक्षणम् ॥ २० ॥  
  
तस्मादाकाशदैवत्यं शब्दमुत्पन्नमब्जज ।  
सर्वाङ्गसंहृता चक्र व्यक्तिर्यस्यामलं वपुः ॥ २१ ॥  
  
गीयते व्योमवृत्तं तत् प्रधानकमलालयम् ।  
यस्यान्तस्थानि भूतानि यस्मिन् सर्वं प्रतिष्ठितम् ॥ २२ ॥  
  
तस्मादुन्मेषपूर्वं हि महत्प्रलयपश्चिमम् ।  
प्रवर्तते कालतानं भेदकृत् सर्ववस्तुषु ॥ २३ ॥  
  
वाङ्मात्रेणैव भिन्नस्य ह्यभिन्नस्यैव तत्त्वतः ।  
ज्ञानादिगुणबृन्दस्य ब्रह्मणश्चतुरात्मनः ॥ २४ ॥  
  
नित्योदितत्वान्नित्यत्वाद्व्यापकत्वात् परं पदम् ।  
पूर्णत्वात् षड्गुणत्वाच्च न कालो लब्धगोचरः ॥ २५ ॥  
  
शब्दादादित्यदैवत्यमहङ्कारं महामते ।  
मनश्चादित्यदैवत्यमहङ्कारमभूत् [अनन्त] ततः ॥ २६ ॥  
  
बुद्धिप्रकाशदैवत्या व्यक्तानन्दात्मनो विभोः ।  
दलादिकर्णिकान्ता या सूर्यपूर्वादिकल्पना ॥ २७ ॥  
  
प्रधानकमलस्यैषा मूर्तिर्गुणमयी स्मृता ।  
बुद्ध्यादीनां च तत्त्वानां कारणं यदनश्वरम् ॥ २८ ॥  
  
अव्यक्ताख्यं महाबुद्धे ह्यभिन्नगुणमूर्तिभृत् ।  
स्वगुणानधरीकृत्य स्वप्रतिष्ठं प्रवर्तते ॥ २९ ॥  
  
प्। ९७)  
  
अध्यात्मलक्षणा वृत्तिस्सर्वास्संहृत्य वै हृदि ।  
उत्पद्यन्ते हि चैतस्माद्भावास्सर्वे द्विजोत्तम ॥ ३० ॥  
  
विपद्यन्तेऽत्र वै भूतास्तस्मात् पद्मं परं त्विदम् ।  
चिदादित्यकलाजालं ग्राह्यग्राहकलक्षणम् ॥ ३१ ॥  
  
सङ्क्रान्तं यत्र स्वं धाम स्वसामर्थ्यं च चेत्यपि [ग्, घ्: चैव हि] ।  
विमलाख्या विमलता ज्ञानशक्तिर्ज्ञताब्जज [क्, ख्: ज्ञानशक्त्यब्जता] ॥ ३२ ॥  
  
प्रभवाख्या प्रभवता सत्यसञ्ज्ञा च सत्यता ।  
नित्याख्या नित्यता वैव प्रकाशाख्या प्रकाशता ॥ ३३ ॥  
  
अनन्तता ह्यनन्ताख्या कला कमलसम्भव ।  
सहानुग्रहशक्त्या वै ज्ञेयाऽनुग्रहता परा ॥ ३४ ॥  
  
द्विचतुष्कं कलानां यत् स्वप्रतिष्ठं हि वर्तते ।  
संवर्तते [ग्, घ्: संवर्तने] परं चैव पुनरेव निवर्तते ॥ ३५ ॥  
  
परापरविभागेन कलास्त्वेतार्चितात्मनः ? [क्, ख्: कल्पास्त्वेतार्चिता] ।  
प्रोक्ताः कमलसम्भूत यासामानन्त्यमुत्तमम् ॥ ३६ ॥  
  
स्वशक्त्याधिष्ठितं कृत्वा स्वस्वभावस्वभावया ।  
ग्राह्यग्राहकरूपाय ? एवमव्यक्तपुष्करम् ॥ ३७ ॥  
  
समास्ते केवलं शुद्धमीषत्काललवं द्विज ।  
सामान्येनैव यो भूत्वा साम्प्रतं शक्तयः कलाः ॥ ३८ ॥  
  
अस्मितालक्षणं [क्, ख्: अस्मिन् विलक्षमन्धर्मात्मकम्] धर्मं स्विकं सम्यङ्गिरस्य च ।  
प्रवर्तते तन्निरासादानन्दमतुलं द्विज ॥ ३९ ॥  
  
स्वप्रकाशमनौपम्यं तमिच्छेन्मन्त्रमव्ययम् ।  
परिच्छेद्या दिगाद्यैस्तु [ग्, घ्: परिच्छेद्यदिगाद्यैः] प्रकाशाकाशवर्तिनी ॥ ४० ॥  
  
कृत्वाऽश्रित्य कलामूर्तिं समनन्तरमब्जज ।  
विहाय मध्यदेशं च प्रकाशगगनात् ततः ॥ ४१ ॥  
  
धृतिशक्त्यासने स्वेऽथ उपविश्य यथासुखम् ।  
विद्यादेहेन सूक्ष्मेण भूतदेहानुकारिणा ॥ ४२ ॥  
  
अथानन्दकदम्बं तद्यत् स्वरूपं पृथक्कृतम् ।  
रञ्जयेच्छास्त्रदृष्टेन व्यवहारं गतेन च ॥ ४३ ॥  
  
स्वकेनालम्बनेनैव देवतालक्षणेन च ।  
ज्ञानानात् ? [(घ) ज्ञानानान्] सुस्थितान् पश्येदुदितान् सुहृदादिषु [ग्, घ्: स्वहृदादिषु] ॥ ४४ ॥  
  
लाञ्छनाभरणादीनि यथा न्यस्यानि विग्रहे ।  
स्वस्थानेष्वथ [ख्: स्वस्थानेष्वधि] वै तस्मादवदाता हृदादयः ॥ ४५ ॥  
  
यथाशास्त्रक्रमेणैव यजेत् विधिना ततः ।  
एवमासनदाने तु परस्मात्तत्त्वसन्ततिम् ॥ ४६ ॥  
  
उदितां प्रलयं कुर्यात् करणे तदधिष्ठिते ।  
निवृत्ते पुरुषार्थे तु चान्तर्वा बहिरब्जज ॥ ४७ ॥  
  
क्रमान्मन्त्रगणं स्मृत्वा यातं मन्त्रेश्वरे लयम् ।  
मन्त्रशक्तिं स्वसङ्कल्पशक्त्या वाऽथ शमं नयेत् ॥ ४८ ॥  
  
सह सङ्कल्पशक्त्या वै विद्यामूर्तिं स्वकां ततः ।  
स्वकलासु लयीकुर्यात् कलाजालं तथाऽत्मनि ॥ ४९ ॥  
  
प्राग्वदानन्दसन्दोहपरिपुष्टस्तु जायते ।  
सृष्टिक्रमेण संहृत्य त्वाधारं यत् पुरोदितम् ॥ ५० ॥  
  
ज्ञानिनां विगलन्त्येषां स्वभावात् तत्त्ववेदिनाम् ।  
निष्कलानां महाबुद्धे निष्पन्नानां सुकर्मणि ॥ ५१ ॥  
  
विकासमेति चान्येषां नित्याकाररतात्मनाम् ।  
मन्त्रक्रियारतानां च नानात्वेन समात्मनाम् ॥ ५२ ॥  
  
घृतमच्युतशक्त्या वै ह्यपरि च्युतसत्तया [क्, ख्: च्युतशक्त्या] ।  
सद्विकल्पस्वरूपं च विश्वासनमिदं द्विज ॥ ५३ ॥  
  
प्। ९८)  
  
विधृतं विभुना व्याप्तं स्वसामर्थ्येन यद्यपि ।  
तत्रापि तच्छरीराणां जिवानां तन्निवासिनाम् ॥ ५४ ॥  
  
स्वशक्त्याऽनुगृहीतानां तमाक्रम्य महामते ।  
नानामन्त्रात्मना त्वास्ते तस्मिन् नानाविधात्मनि ॥ ५५ ॥  
  
सम्पूर्यमवि (पि) तानां ? वै व्रजत्यर्चार्धसिद्धये ।  
कर्मणा स्वल्पबुद्धीनां स्वरूपं [ग्, घ्: स्वरूपं तं जहाति] न जहाति वै ॥ ५६ ॥  
  
व्रहयज्ञोत्पलाद्यस्तु [ग्, घ्: प्रहयज्ञोपलाद्यस्तु] दनावृन्दन्तु [ग्: तनावृन्दं तु; घ्: दन्विवृन्दं तु] पौष्कर ।  
प्रभवज्ञोपलाद्यद्वि * * * * * * * * * * * * ** * * ॥ ५७ ॥  
  
अनुग्रहपरो मन्त्रस्त्वेवमब्जज चाप्युत ? ।  
निजयत्स्वमहत्सत्तं ? ज्ञानादिगुणलक्षणाम् ॥ ५८ ॥  
  
निश्रेयसपदप्राप्तिपर्यन्तं कालवर्तिनाम् ।  
विनियोगावसाने तु तेऽपि चायान्ति वै सह ॥ ५९ ॥  
  
विलयं वासुवे * * * * तेषां क्रीडार्थमेव च ।  
समारोप्य स्वविज्ञानमन्येषां भवशान्तये ॥ ६० ॥  
  
एवं परा मन्त्रिविभो ? स तु सर्वेश्वरस्य च ।  
स्थिता कमलसम्भूत भूतयोनिविमुक्तये ॥ ६१ ॥  
  
पौष्कर उवाच  
  
निष्क्रियस्य विभोर्नाथ त्वच्युत स्याव्ययात्मनः [क्, ख्: स्याप्यथात्मनः] ।  
कथं मन्त्रात्मभावेन विविक्तमुपपद्यते ॥ ६२ ॥  
  
श्रीभगवानुवाच  
  
तृणानां हि यथाऽदाने नारीश्चासं ? [घ्: नारीश्चसम्] प्रवर्तते ।  
स्वशक्तिः पुष्यरागस्य मणेर्विकसनेऽपि [ग्, घ्: प्रणेर्विकर्षणेपि] च ॥ ६३ ॥  
  
तद्वद्भगवतो विष्णोः परस्य परमात्मनः ।  
प्रवर्तते शक्तिचयो यस्य मन्त्रस्य गं वपुः ॥ ६४ ॥  
  
कर्मात्मकत्वाद्यादाय पुनरेव निवर्तते ।  
साऽच्युताख्या महाशक्तिश्शान्तसंविन्मया पुरा ॥ ६५ ॥  
  
एवं कर्मात्मतत्त्वस्य विद्यासम्पालितस्य च ।  
स्थितिस्सम्प्रतिबुद्धस्य इन्द्रियार्थासु [क्, ख्: इन्द्रियासु च] शक्तिषु ॥ ६६ ॥  
  
यथा ह्यनिल पूर्णानां [अनिलपूर्णायां दृतौ इति साधु] द्रुतौ स्थित्वा सुशिक्षितः ।  
प्रतरत्यतिसङ्क्षिस्था ? नष्टमव्याकुलेन्द्रियः ॥ ६७ ॥  
  
सत्त्वशिक्षितबुद्धेर्वै व्यक्षुब्धे हसि ? पौष्कर ।  
वर्तते त्वधरीकृत्य व्यूर्ध्वे त्वाकुलचेतसः ॥ ६८ ॥  
  
एवं सम्प्रतिबुद्धस्तु ? [क्, ख्: स एवं प्रति-] शक्तयश्चेन्द्रियान्तराः [ग्, घ्: -श्चेन्द्रियान्तरः] ।  
भावमन्त्रक्रियाणां च समर्था न्यक्करोति च ॥ ६९ ॥  
  
शुद्धसंविन्मयश्चास्ते निस्तरङ्गसमुद्रवत् ।  
आमूढत्वाद्विजानन्दपरिस्पन्दं स्वकं पुनः ॥ ७० ॥  
  
शक्तिभिस्तु समारोप्य वेद्यवेदकृतां भजेत् ।  
एत्येवमुत्तमाधारस्वरूपं हि धरास्थितिः ॥ ७१ ॥  
  
जायते तत्परिज्ञानात् [क्, ख्: ज्ञायमेतत्परिज्ञानात्] कर्मणां कर्मसङ्क्षयः ।  
उदयाव्ययसंस्थानमन्तर्यागत्वमेव च ॥ ७२ ॥  
  
प्। ९९)  
  
नित्यमेवं हि मन्त्राणां * * * * वायुमूर्तिनां [क्, ख्: चद्यनोवायु; ग्: च ऋतेवायु; घ्: चरुतोवायु] ।  
मध्यदेशं समावृत्य मध्यमार्गेण संविशेत् ॥ ७३ ॥  
  
सुव्यक्तो ? रन्तरीभूतमात्मानं खे पुरोदितम् ।  
ध्रिये घृतविधिं ? यावदेतद्वै शासनं पुरा ॥ ७४ ॥  
  
बहिस्तदनु सा वृत्तिर्भेदानां यजनाय च ॥  
  
इति श्रीपाञ्चरात्रे पौष्करसंहितायां आधारासनलक्षणो नाम  
द्वाविंशोऽध्यायः ॥ २२ ॥  
  
(समुदितश्लोकसङ्ख्या ७५ )  
  
  