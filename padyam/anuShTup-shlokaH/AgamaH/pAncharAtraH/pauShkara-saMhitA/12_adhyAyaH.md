+++
title = "१२ अध्यायः"

+++
अथ द्वादशोऽध्यायः  
  
  
श्रीभगवानुवाच [अत्र प्रश्नप्रतिवचनप्रतिज्ञावाक्यनिर्देशं विनैव कृत्वैवं इत्यादिना चोदित प्रतिवचनमारभ्यते तेन प्रश्नोत्तरप्रतिज्ञावाक्ययोगः सुसन्धानः नानवसरश्च भवति अतः श्रीभगवानुवाच इति योजितम्]  
  
कृत्वैवं मध्यतो बिम्बं वृत्ताख्यं कमलासन ।  
प्राग्दिङ्मण्डलमध्ये तु पद्मस्रग्बिम्बवल्लिखेत् ॥ १ ॥  
  
अग्निदिङ्मण्डलं चक्रं सूर्यबिम्बं तु दक्षिणे ।  
ततोद्य ? चात्र रूपं तु क्षेत्र ? नै-ऋतमण्डले ॥ २ ॥  
  
अथ पश्चिमदिक्कुर्याद्बिम्बं त्रिस्कन्धसञ्ज्ञकम् ।  
मण्डले वायुकोणं तु मध्यबिम्बं तु तत्पदे ॥ ३ ॥  
  
परत्वेन च सर्वेषामर्चनं वा करोति यः ।  
वत्सरं मासषट्कं तु मासत्रयमथाब्जज ॥ ४ ॥  
  
मासमेकं तु मासार्धं [ग्, घ्: सार्धं वा] नवांशदिनसङ्ख्यया ।  
प्राग्वत्तस्यापि विहितं क्रमशः परिवर्तनम् ॥ ५ ॥  
  
एतेषामधुना ब्रह्मन् शृणु संसाधनं क्रमात् ।  
प्रथमं पञ्चपद्मस्य बिम्बस्य कथयामि ते ॥ ६ ॥  
  
यदुक्तं मण्डलं क्षेत्रं तच्चतुर्विंशधा द्विज ।  
विभज्य वृत्तन्यायेन * * * * संस्थावधेः क्रमात् ॥ ७ ॥  
  
पीठसूत्रावधिर्यावन्मध्ये बिन्दुं त्रि ? कल्पयेत् ।  
भागैकादशमानेन भागः पद्माद्बहिर्भवेत् ॥ ८ ॥  
  
भ्राम्यवृत्तद्वयेनैव भागमष्टादशं ततः ।  
यच्चतुर्विंशतो भागास्सुपीठनिकटे त्यजेत् ॥ ९ ॥  
  
एवं सम्यग्यथा कुर्यात् पङ्कजं पद्मपङ्कजम् ।  
यथा तत् कथयिष्यामि समासादब्जसम्भव ॥ १० ॥  
  
यत् प्रवृत्तं द्वयं दत्तं मध्यात् तत् पञ्चधाऽङ्कयेत् ।  
पूर्वदिक्संस्थितं कृत्वा चिह्नं तु प्रथमं त्वथ ॥ ११ ॥  
  
तच्चिह्नदेशादारभ्य कुर्यादन्यच्चतुष्टयम् ।  
यथागं ? पञ्चगस्यान्ते समं स्याद्भागपञ्चकम् ॥ १२ ॥  
  
तेषु चिह्नेषु संस्थाप्य सूत्रं पञ्चाङ्गसम्मितम् ।  
सिद्ध्यर्थं कमलानां तु भ्रामयेत् पूर्ववत् क्रमात् ॥ १३ ॥  
  
एवं स्यात् पञ्चपत्राणां पद्मानां क्षेत्रपञ्चकम् ।  
मध्यपद्मं भवेच्छुक्लं पञ्चकं पाण्डुरोज्ज्वलम् ॥ १४ ॥  
  
पीता स्यात् कर्णिका तेषां रक्तरागेण केसराः ।  
प्रतिपत्रान्तरे तेषु पद्मेषु केसरत्रयम् ॥ १५ ॥  
  
प्। ६८)  
  
पद्मानां साधनार्थ तु यत् प्राग्वृत्तत्रयं [ग्, घ्: प्राग्वृत्तित्रयम्] द्विज ।  
भ्रामितं तस्य मध्यं तु रजसा परिपूरयेत् ॥ १६ ॥  
  
इन्द्रनीलोपमेनैव तन्नालं पद्मसन्ततेः ।  
दलान्तराणि सर्वेषां मध्यभागादितः [ग्, घ्: मध्यपद्मादितः] क्रमात् ॥ १७ ॥  
  
नृपाश्मरुचिरागेण क्षेत्रान्तं परिपूरयेत् ।  
मध्यवत् सर्वपद्मानां व्योमवृत्तं न कल्पयेत् ॥ १८ ॥  
  
निष्पाद्य मध्यपद्मे तु बिम्बेशं सम्प्रपूजयेत् ।  
सर्वारकर्णिकामध्यात्तदेव विधिवद्यजेत् ॥ १९ ॥  
  
पञ्चकं पुरुषाद्यं यत् पूर्वपद्मे प्रपूजितम् ।  
क्रमेण पूर्वपद्माभ्यां [ग्, घ्: पूर्वपत्रं यत्] यावदीशानगोचरम् ॥ २० ॥  
  
प्रादक्षिण्येन सर्वेषां क्षंअं [ग्, घ्: क्षमां तत्व] तत्त्वगणं न्यसेत् ।  
न्यस्य सम्पूज्य पाद्यार्घ्यपुष्पधूपविलेपनैः ॥ २१ ॥  
  
अनन्तरूपो भगवान् [क्, ख्, घ्: भगवान् * * * ली] वनमाली तु यस्स्मृतः ।  
अभीप्सितैरतः [ग्, घ्: -रधः कुर्यात्] कुर्यादरकैर्बीजचक्रकम् ॥ २२ ॥  
  
उत्तमं द्वादशारं तु तच्च [क्, ख्: तच्छते दीपिता] ते विदिता पुरा ।  
कालक्रमाभिधास्सर्वा [क्, ख्: जलक्रमा] सृक्षादौ ? च क्रमं यजेत् ॥ २३ ॥  
  
षटसु चाङ्गेषु विधिवन्नेम्यन्तेषु च सत्तम ।  
स्थूलसूक्ष्मविभागेन यथा तत् ते ब्रवीम्यहम् ॥ २४ ॥  
  
प्राणो [क्, ख्: प्राणो ह्यक्षस्थविता सिद्धमनामिभ्रातु विनाडिका] ह्यक्षस्थितो सिद्धं ? ताभिस्स्यात्तु विनाडिका ।  
ब्रह्मन् विद्धि वा व स्वरागता * * * * ॥ २५ ॥  
  
प्रधिषु [ग्, घ्: प्रथिष्ववस्थितो] प्रस्थितो मासो नेमिभागेषु वत्सराः ।  
स्थूलमेतत् समाख्यातं सूक्ष्मकालमथ शृणु ॥ २६ ॥  
  
उपोष्टको ? निमेषश्च ततस्त्रुटिलवौ द्विज ।  
लक्षणं च तथा काष्ठात् पक्षादोपरिसंस्थिता ? [क्, ख्: पक्षादेरापरि] ॥ २७ ॥  
  
एतस्मिन् कालचक्रे तु प्रवर्तकनिवर्तके ।  
पद्ममध्ये यजेत् साङ्गं प्रद्युम्नं परिमार्जितम् ॥ २८ ॥  
  
इति श्रीपाञ्चरात्रे महोपनिषदि पौष्करसंहितायां  
  
पञ्चपद्मचक्रबिम्बलक्षणो नाम  
  
द्वादशोऽध्यायः ॥ १२ ॥  
  