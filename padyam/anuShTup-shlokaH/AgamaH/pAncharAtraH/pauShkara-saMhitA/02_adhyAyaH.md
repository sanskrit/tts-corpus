+++
title = "०२ अध्यायः"

+++
अथ द्वितीयोऽध्यायः  
  
पौष्कर उवाच  
  
भगवन् मण्डलानां च लक्षणं प्रब्रवीहि मे ।  
एषामुक्तस्त्वनन्तस्तु प्रवासं ? च स्वयं च यः ॥ १ ॥  
  
श्रीभगवानुवाच  
  
पुण्यदेशं समासाद्य प्रसिद्धं सिद्धसेवितम् ।  
तत्रानेकप्रकाराणि स्थानानि कमलोद्भव ॥ २ ॥  
  
प्। ४)  
  
धान्याश्रितमहीभागे लक्षणे सुपरीक्षिते ।  
प्रवर्तन्ते च यागानि तानि ते कथयाम्यहम् ॥ ३ ॥  
  
पर्वताग्रे च तन्मध्ये सानुदेशे द्विजोचिते [ख्: विभाजिते] ।  
भूगते तु वने रम्ये पादपौषधिसङ्कुले ॥ ४ ॥  
  
भद्रे चोपवने ह्यद्य [हृद्ये ?] प्रशस्ते कमलान्विते ।  
कूलेषु निम्नगानां तु तासामपि च सङ्गमे ॥ ५ ॥  
  
समीपे पुण्यतीर्थानां सुस्थिरे सारसाकुले [क्, ग्: सारससङ्कुले] ।  
देवतायतनोद्देशे गोष्ठेषु ब्राह्मणाश्रमे ॥ ६ ॥  
  
दुष्टप्राणिविनिर्मुक्ते चोरातङ्क भयादिके [भयोज्झिते इति चेत् साधु] ।  
तत्र भूमिं परीक्ष्यादौ लक्षणाढ्यां [ग - लक्षणार्थाम्] सुलक्षिताअम् [ख्: सुरक्षिताम्] ॥ ७ ॥  
  
देवनामालयार्थं तु ग्रामार्थं ब्राह्मणादिषु ।  
यजनार्थं तु यागानां गृहार्थं गृहमेधिनाम् ॥ ८ ॥  
  
धराधरवशो ? ह्यावे ? विना ब्रह्मन् गुणागुणाः ।  
सन्ति भूमेस्समासेन तन्मे निगदतश्शृणु ॥ ९ ॥  
  
यस्मात् क्ष्मा दोषनिर्मुक्ता करोत्यर्थक्रियां सदा ।  
सा तु दोषवती भूमिर्विघ्नानुत्पादयेद्बहून् ॥ १० ॥  
  
प्रभावादस्त्रमन्त्राणां पिशाचैस्त्यज्यतेऽब्जज ।  
या प्रशान्तद्रुमोपेता फलपुष्पसमाकुला ॥ ११ ॥  
  
स्निग्धशष्पसमाकीर्णा संयुक्ता मृदुभिस्तृणैः ।  
सुस्पर्शा स्निग्धतोया च गन्धाढ्या मधुरासिता ॥ १२ ॥  
  
अनूपरा ह्यदग्धा च पावकोल्कार्करश्मिभिः ।  
दुर्गन्धाद्यैर्महादोषैर्निर्मुक्ता सुखशान्तिदा ॥ १३ ॥  
  
दुष्टजन्तुविनिर्मुक्ता सेविता सत्पतत्रिभिः ।  
यत्र राजन्ति [रज्यन्ति इति स्यात् किम्] वै गावस्तथाऽन्ये मृगजातयः ॥ १४ ॥  
  
यत्र मोदन्ति वै व्याघ्रकुञ्जरास्सह मानवैः ।  
जनयत्याशु चाह्लादं स्वकान्तास्विव दर्शनम् ॥ १५ ॥  
  
सर्वेषां सर्वदा सा भूश्शुभदा चार्चनादिषु ।  
कुमुदोत्पलकह्लारैराकुला सारसादिभिः ॥ १६ ॥  
  
पूर्वे सरोवरं यस्या ह्यपरे आम्रकाननम् ।  
महच्छरवणं वामे शस्तो दक्षिणतो नगः ॥ १७ ॥  
  
समेकवर्णा सर्पाद्यैर्निर्मुक्ता चापि शस्यते ।  
वापीकूपादिकं खातमीशाने यस्य चोत्तरे ॥ १८ ॥  
  
शुभलक्षणयुक्ता सा सर्वसिद्धिकरी मही ।  
शीतरश्मिसमस्पर्शा निदाघे तु शुभावनी ॥ १९ ॥  
  
अत्युष्णा या च हेमन्ते रसान्वा ? जलदागमे ।  
कांस्यभाण्डस्वना [ख्: कांस्यभाण्डरवावापि वीणावंशरवाश्शुभाः] घण्टा वीणावंशरवाश्शुभाः ॥ २० ॥  
  
मृदङ्गदुन्दुभिरवा सर्वकामफलप्रदा ।  
समार्धं वा समं खात्वा पांसुमुद्धृत्य पूरयेत् ॥ २१ ॥  
  
अधिकेन भवेच्छ्रेष्ठा मध्यमा स्यात् समेन तु ।  
अपूर्णामधमां विद्धि दुरितां तां परित्यजेत् ॥  
  
त्रिपञ्चसप्तरात्रेण यस्यां बीजं प्ररोहति ।  
प्रधाना मध्यमा न्यूना सा मही परिकीर्तिता ॥ २३ ॥  
  
प्रागुत्तरप्लवा शस्ता सदैसानप्लवा द्विज ।  
कूर्मपृष्ठोन्नता योग्या सुशुभा दर्पणोदरा ॥ २४ ॥  
  
शङ्खचक्रगदापद्मश्रीवत्सगरुडाकृतिः ।  
मालामुकुटरूपा च सर्वसिद्धिकरी मही ॥ २५ ॥  
  
अतोऽन्या विपरीता च साऽनिष्टफलदा सदा ।  
दूरतः परिहर्तव्या सिद्धिहानिकरी यतः ॥ २६ ॥  
  
उक्तलक्षणसंयुक्ता यदि न प्राप्स्यते मही ।  
स्वीकृत्य सर्वसामान्यां पूज्य मन्त्रांस्तु ? तैर्यजेत् ॥ २७ ॥  
  
तत्रैवास्तूत्तमं ? सम्यक् सङ्ख्याहीनं च होमयेत् ।  
निराज्ये बहुनाऽज्येन मध्यदेशे यथास्थिते ॥ २८ ॥  
  
प्। ५)  
  
वृक्षं वै सोत्थितं ? चैत्यकुड्यप्रासादजं तथा ।  
त्यक्त्वा तु द्विगुणात्मानं भायामिध्मनि [ख्: छाया] गर्भवत् ॥ २९ ॥  
  
शुभेऽनुकूलेऽथ दिने कुर्याद्भूमिपरिग्रहम् ।  
अहिंसितेन मांसेन सक्तुना सोदकेन तु ॥ ३० ॥  
  
फलपुष्पसमेतेन तैलक्षारान्वितेन च ।  
स्विन्ने संस्पर्शसङ्घेन दधिक्षीरगुलेन च ॥ ३१ ॥  
  
रजनीचूर्णयुक्तेन शाङ्बलेन तिलेन च ।  
दिग्विदिक्षु तथा मध्ये त्विदमुक्त्वा बलिं क्षिपेत् ॥ ३२ ॥  
  
येषां वै क्रूरसत्त्वानामयं भूभागं आश्रयः ।  
ते प्रयच्छन्तु मे तुष्टिं प्रयान्तु परमालयम् ॥ ३३ ॥  
  
ध्यात्वाऽस्त्रसदृशं देहमस्त्रमन्त्रेण चोज्ज्वलम् ।  
भूतान्याज्ञापयेत् पश्चात् तोयान्तां निखनेन्महीम् ॥ ३४ ॥  
  
नरोज्ञोयम् ? समो वाऽथ शमेनैकेन वीथिकाम् ।  
सुशुद्धासु समाहूय गन्धाढ्याञ्चिदसंयुता ॥ ३५ ॥  
  
तया सम्पूर्य तद्गर्तमाठकाप्रहरे ? महीम् ।  
पश्चात् समैस्तृणैर्ब्रीहिपूर्णां पादपपल्लवैः ॥ ३६ ॥  
  
कृत्वा संवासयेत् तत्र गोगणं तु दिनत्रयम् ।  
सोधयित्वा चतुर्थेऽह्नि लाङ्गलैः परिवर्तिताम् ॥ ३७ ॥  
  
प्रदीप्तेनेष्टकेनाथ स्पर्शनीया च सर्वशः ।  
ततः काञ्चनजं रेणुं * * * * जं [क्: ताम्रतामुरयपि; ग् - ताम्रतायुरयञ्चपि] तारजं तथा ॥ ३८ ॥  
  
रत्नजं गन्धमाल्याढ्यं सस्यशालिफलान्वितम् ।  
सपुष्पाक्षतलाजाढ्यं [क्, ग्: -जालाढ्यम्] सिद्धार्थैश्च तिलैर्युतम् ॥ ३९ ॥  
  
श्रीकरं पञ्चगव्येन भूमौ सर्वत्र वापयेत् ।  
अकृते वा कृते खाते शुद्धिमेति च तत्क्षणात् ॥ ४० ॥  
  
यस्यां [क्: यस्यां तस्मादितम्] सस्यादिकं सम्यग्यत्र कुत्र समाचरेत् ।  
शुद्ध्यर्थं मङ्गलार्थं च स्थानशुध्यर्थमेव च ॥ ४१ ॥  
  
दृष्टादृष्टफलार्थं तु यागयज्ञादियाजिनाम् ।  
ततस्समीकृत्य यदा * * * * स्याप्रागुदप्लवात् ॥ ४२ ॥  
  
पृथुभिर्मुसलैर्भूयः पीड्यं सद्यज्ञकाष्ठजैः ॥ ४३ ॥  
  
वर्षजस्पर्शसदृशीं कृत्वा मृद्गोमयाम्बुना ।  
उपलिप्यानुसम्मार्ज्य पाणिना वाऽथ वाससा ॥ ४४ ॥  
  
शुभे वारेऽनुकूलेऽथ दिग्विदिक् सिद्धिमाचरेत् [क्, ग्: सिद्धमाचरेत्] ॥  
  
इति श्रीपाञ्चरात्रे महोपनिषदि पौष्करसंहितायां  
  
भूपरीक्षालक्षणो नाम  
  
द्वितीयोऽध्यायः ॥ २ ॥  
  
  