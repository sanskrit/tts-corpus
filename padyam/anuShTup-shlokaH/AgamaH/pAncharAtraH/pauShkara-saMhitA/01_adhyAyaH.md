+++
title = "०१ अध्यायः"

+++
  
प्रथमोऽध्यायः  
  
यदा तीर्णव्रतस्तिष्ठेद् गुरोरग्रे [चीर्ण इति साधु] हितैषिणः ।  
तदा चाज्ञापयेच्छिष्यं सम्प्राप्तं कमलोद्भव ॥ १ ॥  
  
तत्तु [ख्: कर्तुम्] प्रदापयेत् काले पात्रे गुणगणान्विते ।  
यत्तदाज्ञापयेत् [क्: यस्त] तं वै गच्छ पुत्र धनं यतः ॥ २ ॥  
  
यागोपकरणार्थं तु येन शान्तिमवाप्स्यसि ।  
यथालब्धं तु तत् पश्चाद्गुरवे विनिवेद्य च ॥ ३ ॥  
  
त्वत्प्रसादेन भगवन्निदं प्राप्तं गृहाण मे ।  
दयां कुरु त्वनाथस्य [ख्: कुरुष्वानाथस्य] निमग्नस्य भवार्णवे ॥ ४ ॥  
  
एवमादि यदा भूयात् [ख्: तथा ब्रूयात्] करुणं वाक्यसञ्चयम् ।  
प्रवर्तेत तदर्थं तु गुरुर्मण्डलपूजने ॥ ५ ॥  
  
सूत्रयित्वा विधानेन पूरयित्वा रजैश्शुभैः [क्, ग्: रजश्शुभैः] ।  
लिखित्वा कुङ्कुमाद्यैर्वा चालिख्य [क्, ग्: वालिख्य] घटिकादिकैः [ख्: -कादिभिः] ॥ ६ ॥  
  
भूमौ हेमशलाकाद्यैर्वित्ताभावात् प्रयत्नतः ।  
पूजयेत् फलपुष्पाद्यैरारण्यैर्नित्यसम्भवैः [ख्: -नीरसम्भवैः] ॥ ७ ॥  
  
पूजितं दर्शयेत् तस्य तं तु विद्धि चतुर्विधम् ।  
आद्यम्पद्मोदराख्यं [ख्: पद्मोद्भवाख्यम्] तु न [क्, ख्: तत्वसङ्ख्योप] तु सङ्ख्योपलक्षितम् ॥ ८ ॥  
  
अनेककजगर्भं तु द्वितीयं परिकीर्तितम् ।  
तदनेकप्रकारं च चक्राब्जं स्यात् तृतीयकम् ॥ ९ ॥  
  
यस्य भेदोऽप्यनेकश्च [क्: भेदोप्यनेकाश्च; ग्: भेदाप्यनेकाश्च] स स्वल्वद्याब्जसम्भव ।  
मिश्रचक्राभिधानं तु मण्डलं बहु भेदयुक् [ख्: - भेदधृक्] ॥ १० ॥  
  
तच्चतुथं समाख्यातं यत्र रुद्ध्वा [ख्: रुद्धो] विमुच्यते ।  
महाख्यं नवनाभं तु बिम्बभेदेन यत् स्थितम् [ख्: स्मृतम्] ॥ ११ ॥  
  
दृष्टेन पूजितेनाथ तथाऽग्नौ कल्पितेन च ।  
मोक्षो येन भवत्याशु भक्तानां केवलेन च ॥ १२ ॥  
  
भेदयुक्तेन कालेन दृष्टेनेष्टेन वै क्रमात् ।  
द्वादश्यां प्रतिपक्षं तु वत्सरान्ते ततो द्विजम् ॥ १३ ॥  
  
समयी स भवेद्भक्तः पुत्रकश्चापरेण तु ।  
दृष्टेन पूजितेनापि ह्यनुध्यातेन वै हृदि ॥ १४ ॥  
  
प्। २)  
  
तथाविधेन कालेन योग्यता तस्य जायते ।  
किञ्चारम्भेऽथ निष्पत्तौ पूजनीयं च भक्तितः ॥ १५ ॥  
  
व्यूहद्वयं द्विजाद्यन्तं शेषैः * संवत्सर * ।  
  
पुत्रकत्वं यदा प्राप्तो जन्तुः प्रक्षीणकल्मषः ।  
तदागसि ? द्वयं तस्य प्रवर्तन्ते खिलान्यपि ? ॥ १७ ॥  
  
तदाऽसौ साधकत्वेन योक्तव्यो गुरुणा तथा ।  
तृतीयमण्डले चेष्ट्वा तत्र तं च प्रवेशयेत् ॥ १८ ॥  
  
पूज्यं तं बहुभिर्भेदैर्ध्यात्वा पूजय गोचरे ।  
पञ्चवासरहीनेन पक्षाणां त्रितयेन च ॥ १९ ॥  
  
एकैकं पूजयेच्चक्रं यावदब्जं प्रपूजयेत् ।  
तत्फलानि प्रवर्तन्ते क्रमशस्तस्य वै द्विज ॥ २० ॥  
  
गुरुणा साधकस्यातो दर्शनीयं प्रयत्नतः ।  
चतुर्थं तु महायागो [क्: महायोगो] येनाचार्यत्वमाप्नुयात् ॥ २१ ॥  
  
तमाद्योक्तं तु वै कालमिष्ट्वा [ख्: कालमिष्टमवाक्येन] वाक्येन चिन्तयेत् ।  
द्विज शेषदिनानां तु ह्येकैकं तु समापयेत् ॥ २२ ॥  
  
संवत्सरचतुष्कं तु यस्तु यागेन संयजेत् ।  
स संसारार्णवाद्ब्रह्मन् पारं प्राप्नोति दुस्तरात् ॥ २३ ॥  
  
यद्येकं तु महायागं नवनाभं समुद्यजेत् ।  
अस्मिन् संसारकान्तारे ज्ञानदीपास्त्वमी कृताः ॥ २४ ॥  
  
भक्तानां विविधा यागास्संयतानां सदैव हि ।  
नित्यं विप्रास्तिकानां च श्रद्धा संयमसेविनाम् [क्, ग्: संयमि] ॥ २५ ॥  
  
भवार्णवो ह्यलङ्ध्यस्तु विना स्याद्यागतोऽन्यकैः ।  
यागपोतं समारोप्य ज्ञेयं पाराभिलक्षणम् ॥ २६ ॥  
  
प्रोत्तारयति वै सम्यगुपकारेण वै विना ।  
कृपया परयाऽविष्टो यो विद्वान् स गुरुस्स्मृतः ॥ २७ ॥  
  
ज्ञात्वा भक्तमनाथं च निमग्नं शोकसागरे ।  
उद्धरेद्यागहस्तेन स गुरुर्मत्समस्स्मृतः ॥ २८ ॥  
  
यागानामपि तीर्थानां क्षेत्राणां सिद्धसेविनाम् ।  
पूजितानामर्चितानां पुष्पवस्त्रैश्च भूषणैः ॥ २९ ॥  
  
तथैवायतनानां च आश्रमाणां महामुने ।  
वेदगीतध्वनिभिस्तु हूयमाने हुताशने ॥ ३० ॥  
  
सन्दर्शनादकस्माच्च पुंसां सम्मूढचेतसाम् ।  
द्विषतां हेतुदुष्टानां नास्तिकानां सदैव हि ॥ ३१ ॥  
  
कुवासना कुबुद्धिश्च कुतर्कनिचयश्च यः ।  
कुभावश्च कुहेतुश्च नास्तिकत्वं लयं व्रजेत् ॥ ३२ ॥  
  
भाव [क्: हाव उत्पद्यते] उत्पद्यते क्षिप्रं तन्मध्ये श्रद्धयाऽन्वितम् ।  
तदीयेन प्रभावेन श्रद्धाद्याद्येषु किं पुनः ॥ ३३ ॥  
  
तस्माद्भक्तः परिज्ञेयश्शिष्यो गुणगणान्वितः ।  
तन्मयो नित्ययुक्तश्च विकल्पोज्झितमानसः ॥ ३४ ॥  
  
ब्राह्मणः क्षत्रियो वैश्यश्शूद्रो वा स्वपदस्थितः [क्: स्वपदे] ।  
ब्रह्मचारी गृहस्तो वा कृतकृत्यो यथाविधि ॥ ३५ ॥  
  
वानप्रस्थोऽथ भिक्षाशी नारी वा सद्विवेकिनी ।  
धीरस्स्वच्छस्सुसन्तुष्टस्तत्त्वदर्शनकाङ्क्षितः ॥ ३६ ॥  
  
बन्धुवर्गपरित्यागी उत्साही निश्चयान्वितः ।  
लब्ध्वा पात्रं * * * * यागदीक्षां समाप्य च ॥ ३७ ॥  
  
ततोऽग्नौ प्राकृतान् बन्धांस्तदीयाञ् जुहुयाद्गुरुः ।  
अतीतान् वर्तमानांश्च भविष्यान् कमलोद्भव ॥ ३८ ॥  
  
बन्धुसङ्घे परिक्षीणे शरीरिसकुलास्थितिः ? [ख्: शरीरी] ।  
तत्त्वव्याप्तिसमेता च वक्तेव्ये च यथास्थिति ॥ ३९ ॥  
  
तद्बुद्धिदर्पणोपेतान् हृदयस्थं तु सर्वगम् ।  
सर्वाभासमनाभासं [क्: सर्वभास] चित्सदानन्दलक्षणम् ॥ ४० ॥  
  
व्यक्ताव्यक्ततया मुक्तं निर्लेपं गगनोपमम् ।  
तेनेदं तदभिव्यक्तं यत्रस्थस्समतां व्रजेत् ॥ ४१ ॥  
  
प्। ३)  
  
कृतकृत्यं तु सञ्ज्ञात्वा ज्ञानतत्वं विमृश्य च [क्, ग्: विमृज्य च] ।  
संसारभयभीरूणामवश्यं सततं त्वया ॥ ४२ ॥  
  
योजना च परे तत्त्वे कर्तव्या सम्परीक्ष्य च ।  
पात्रस्थमात्मज्ञानं च कृत्वा पिण्डं समुत्सृजेत् ॥ ४३ ॥  
  
नान्तर्धानं यतो याति [ख्: यथा याति] जगद्बीजमबीजकृत् ।  
पावनं परमं ज्ञानमज्ञानतिमिरापहम् ॥ ४४ ॥  
  
पौष्कर उवाच  
  
कालेन [क्, ग्: कालेनाभ्यनन्त्वच्छयोक्तोयागादि; ख्: कालेनाभ्यन्वगच्छध्वं युक्तोवागादि] * * * * * * * यागादिदीक्षया ।  
भीरूणामप्रबुद्धानां जितस्यानव्यवस्थिते ? ॥ ४५ ॥  
  
यद्यन्तरा विपद्यन्ते किं स्यात्तेषाम् तदुच्यते ? ।  
असमाप्तक्रियाणां च त्वल्लब्धज्ञानिनां विभो ॥ ४६ ॥  
  
श्रीभगवानुवाच  
  
फलं सङ्कल्पपूर्वं स्याद्विद्धि तीव्रतरं नृणाम् ।  
क्रियानिर्वहणात्तात सङ्कल्पोऽसाधितस्य च ॥ ४७ ॥  
  
यदैवालङ्कृता बुद्धिर्नागतल्पेऽर्पयाम्यहम् ।  
भवाम्भोधिमपारं च आश्रमी परमं पदम् ॥ ४८ ॥  
  
तदेव साधितं तेन शाश्वतं पदमव्ययम् ।  
सिद्धश्च सिध्यमानश्च तृतीयश्चारुरुक्षकः ॥ ४९ ॥  
  
समत्वमेषां वै विद्धि किञ्चित्कालान्तरेण तु ।  
यथैकस्तिष्ठते तृप्तः पूर्वाशी सिद्धभोजनः ॥ ५० ॥  
  
अन्यश्च विद्ध्यनाहारो बेला तस्येन्द्र ? वर्तते ।  
अवसानेषु सर्वेषामतृप्तिर्नागुणस्स्मृतः ॥ ५१ ॥  
  
एवं मन्त्रक्रियायोगे भक्तानां कमलोद्भव   
कालेन स्वमते [स्वमतेशस्ति द्वे] शास्त ? द्वे तस्मिन्नव्यये पदे ॥ ५२ ॥  
  
भक्तिश्रद्धासमेतानां नृणां मन्त्रपरिग्रहः ।  
संसारोत्तारकश्शश्वद्यया वै [क्, ग्: वै ततवद्विजः] तत्त्वविद्द्विजः ॥ ५३ ॥  
  
मतिनिष्ठा प्रमेयं च विकल्पैरप्यनावृतम् ।  
लसत्समाधिनिष्ठेभ्यस्सकाशाज्जन्मना सह ॥ ५४ ॥  
  
इति श्रीपाञ्चरात्रे महोपनिषदि पौष्करसंहितायां  
  
शिष्यपरीक्षालक्षणो नाम  
  
प्रथमोऽध्यायः ॥ १ ॥  
  
  