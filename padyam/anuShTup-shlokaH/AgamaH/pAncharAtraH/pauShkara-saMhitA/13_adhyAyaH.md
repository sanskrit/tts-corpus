+++
title = "१३ अध्यायः"

+++
त्रयोदशोऽध्यायः  
  
श्रीभगवानुवाच  
  
चण्डानदीधियन् ? बिम्बमनन्तकरभासुरम् ।  
सुरासुरेन्द्रनिमितं शृणु तामप ? सोदरम् ॥ १ ॥  
  
पञ्चपद्मप्रसिद्ध्यर्थं क्षेत्रं प्राग्भाजितं यथा ।  
संविभज्य तथा ब्रह्मन् सूर्यबिम्बप्रसिद्धये ॥ २ ॥  
  
पङ्कजद्वादशांशेन भागं पद्मबहिस्त्यजेत् ।  
द्वे वृत्ते भ्रामयेत् पश्चाद्भागीकृत्वांशपञ्चकम् ॥ ३ ॥  
  
प्। ६९)  
  
प्रतप्तकरबिम्बं तद्बहिर्भार्गवपञ्चकम् ।  
संस्थाप्य रश्मिसिद्ध्यर्थं भ्राम्य वृत्तं तृतीयकम् ॥ ४ ॥  
  
रश्मिपुञ्जस्य पीठस्य भागमध्ये परित्यजेत् ।  
पर्यन्ते सूर्यबिम्बस्य सूत्रं कृत्वाऽथ सत्तम ॥ ५ ॥  
  
प्रसार्य रश्मिपर्यन्तं यावदास्थालकं तु तत् ।  
एकांशं दद्यमानं ? तु त्यक्त्वा सूत्रस्य चान्तरे ॥ ६ ॥  
  
सम्प्रसार्य तथा सूत्रं पातयित्वा द्विजापरम् ।  
क्रमेणानेन वै दद्याद् रध्यर्थं [ग्, घ्: रम्यार्थम्] सूत्रपञ्चकम् ॥ ७ ॥  
  
यं [ग्, घ्: यं अं खं सूर्यबिम्बस्य मालवद्भिरवब्जज ?] अं सूर्यस्य बिम्बस्य माल्प * * * * रववज्ज ।  
ततः प्रसार्य रजसा रविवद्राजते यथा ॥ ८ ॥  
  
रक्तारुणेन रागेण हितैर्मध्यान्तमेव [ग्, घ्: शतैर्मध्योन्तमेव च] च ।  
बिम्बं भाति यथा सम्यक् तेजोगोलकरूपवत् ॥ ९ ॥  
  
पाण्डुरारुणरागेण सूक्ष्मरेखाचयेन च ।  
चक्रेण यत्ततं ? [ग्, घ्: यत्नतम्] कुर्याद्गोपुच्छादिव गोणकम् ॥ १० ॥  
  
रश्मीनामन्तरं सर्वं रश्मिबाह्यात् तथैव च ।  
छायेन्द्ररजसा ब्रह्मन् विघनाम्बररूपिणीम् ॥ ११ ॥  
  
प्राग्वत्तदुत्तरे कुर्यात् कमलं शुभलक्षणम् ।  
न मध्यै धरया [ग्, घ्: न मध्ये यरया] भक्त्या यः पूरयति जह्वगम् ? ॥ १२ ॥  
  
सोऽचिरात् [क्, ख्: इदमर्धं गलितम्] परमं ब्रह्म प्रविशत्यजमव्ययम् ।  
यद्गत्वा न निवर्तन्ते भूयोऽस्मिन् भवपङ्जरे ॥ १३ ॥  
  
इति श्रीपाञ्चरात्रे महोपनिषदि पौष्करसंहितायां  
  
सूर्यबिम्बलक्षणो नाम  
  
त्रयोदशोऽध्यायः ॥ १३ ॥  
  
  
  