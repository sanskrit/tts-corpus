+++
title = "२७ अध्यायः"

+++
अथ सप्तविंशोऽध्यायः  
  
श्रीभगवानुवाच  
  
एवं कृत्वा यथाशास्त्रं दिव्यमब्जज वै पुरा ।  
पित्र्यं तदनु वै कुर्याद्विधिदृष्टेन कर्मणा ॥ १ ॥  
  
पौष्कर उवाच  
  
ज्ञातुमिछामि भगवन् कथं त्वच्छासनस्थितैः ।  
समुद्दिश्य पितृश्राद्धं कार्यमाचार्यपूर्वकैः ॥ २ ॥  
  
केषां केषां च तत् कार्यं कस्य कस्य च कीदृशम् ।  
विदधाति पञ्च पञ्चैव ? सम्यनिर्ड्वर्तितं हि यत् ॥ ३ ॥  
  
श्रीभगवानुवाच  
  
कर्तव्यत्वेन वै कुर्यात् कर्मसन्यासिनां सदा ।  
निर्वाणदीक्षितानां च भक्तानामपि चाब्जज ॥ ४ ॥  
  
अनिर्दिष्टक्रमाणां च चतुर्थाश्रमिणां तु वै ।  
भगवत्पदलिप्सूनां ज्ञानिनां [ग्, घ्: यतीनाम्] च तथैव हि ॥ ५ ॥  
  
प्रीतये मन्त्रसिद्धानां साधकानां तु पौष्कर ।  
शुभजन्माप्तये शश्वन्मन्त्रसाम्मुख्यसिद्धये ॥ ६ ॥  
  
कार्यं तत्पुत्रकाणां तु कृपया देशिकादिकैः ।  
कुर्याद्वै समयज्ञानां नित्यं सद्धर्मवृद्धये ॥ ७ ॥  
  
भूयस्सुजन्मलाभाय सद्विद्याधिगमाय च ।  
बान्धवानामतोऽन्येषां भक्तानामेवमेव हि ॥ ८ ॥  
  
सद्यो दुष्कृतशान्त्यर्थं कृपया नित्यमाचरेत् ।  
कर्ताना ? कर्मसन्यासी परिवृद्धो व्रताश्रयी ॥ ९ ॥  
  
न निर्वाणपदं नीतो [ग्, घ्: न निर्वाणपदन्ती च] दीक्षायां [ग्, घ्: दीक्षया] भोगलालसः ।  
तीव्रभावं विना यस्तु न सिद्धो मन्त्रसेवनात् ॥ १० ॥  
  
निस्सन्तानोऽपि वै मन्त्री न याति सिद्धिगोचरम् ।  
नूनमेतद्द्विजश्रेष्ठ सन्मार्गस्थैः क्रियापरैः ॥ ११ ॥  
  
सत्कर्तव्यप्रकारेण त्वनुग्राह्यास्सदैव हि ।  
समासाद्यात्र ? संयाति यथा दिव्यं परं पदम् ॥ १२ ॥  
  
आतस्तु ? दीक्षितानां च सर्वेषां सामयाजिनाम् ।  
अवक्तव्यं च वक्तव्यमेतन्निर्वर्तनाय च ॥ १३ ॥  
  
श्राद्धकाले तु वै मुक्तवा तैरप्यन्यत्र पद्मज ।  
मन्त्रमुद्राक्रियाध्यानमज्ञानादिक्रियां [क्, ख्: ध्यान * * * *] विना ॥ १४ ॥  
  
नाभ्यस्तव्या न योक्तव्या भक्तैस्सामयिकादिभिः ।  
समाश्रित्य निमित्तं वै देशकालादिकं द्विज ॥ १५ ॥  
  
क्रियते यत् पितॄणां च भवत्यनृणवान् नरः ।  
प्रयाति [क्, ख्: प्रया * * * श्राद्धादाह्लादसंयुताम्] तृप्तिमतुलां तेन कर्मवशादपि ॥ १६ ॥  
  
आगते गतिमायान्ति श्राधादाह्लादसंयुताम् ।  
सकृद्वैकं तु बहुधा कालमादेहलक्षणम् ॥ १७ ॥  
  
प्। ११२)  
  
युक्तं तिथिगणेनैव [ग्, घ्: युक्तानिधिगणेनैव] वात्सरीयेण पौष्कर ।  
क्षेत्राप्तिपूर्वेणान्नेन [क्, ख्: क्षेत्राप्ति संसार इत्याद्यर्धद्वयं गलितम्] सन्निमित्तगणेन तु ॥ १८ ॥  
  
संसारदुःखशान्त्यर्थं दुष्कृतक्षपणाय च ।  
व्यक्ते [क्, ख्: व्यक्ते द्वे त्रियचक्रस्य] चेन्द्रियचक्रस्य त्वौर्ध्वदेहिकमाचरेत् ॥ १९ ॥  
  
वासनादेहमाश्रित्य दुःखजं [क्, ख्: प्राश्रित्य * * * दुष्कृतम्] दुष्कृतं हि यत् ।  
सवेद्यनन्तकल्पं [क्, ख्: सवेव * * * ब्जज] च कर्मात्मा ये ? यतोऽब्जज ॥ २० ॥  
  
अतो भूतमयं देहं समनन्तरसस्य वै ।  
दुःखोपलम्भनं कल्पं यस्मात् कमलसम्भव ॥ २१ ॥  
  
दुःखेन शाम्यते दुःखं सन्यस्कन्धगते ? [क्, ख्: सन्यस्कन्धगतये यथा] यथा ।  
स्कन्धाद्गुरुतरं [क्, ख्: * * * रङ्गारम्] भारं नृणां दुष्कृतकारिणाम् ॥ २२ ॥  
  
निद्राक्रान्तस्वपिण्डाद्वै यथा निर्गत्य पौष्कर ।  
वासनादेहमाश्रित्य नानाचेष्टां करोति च ॥ २३ ॥  
  
भूतपिण्डं विना तासां न शान्तिमनुविन्दति ।  
एवमन्नाश्रितं पूर्वं प्राणमिन्द्रियसङ्ग्रहम् [क्, ख्: प्रणवमिन्द्रिय] ॥ २४ ॥  
  
व्यक्तीकृतं न वै देव ? देहभावेन [ग्, घ्: नवैदेयदेह] देहिनाम् ।  
तावत् कर्मक्षयं तेषां कथमेति महामते ॥ २५ ॥  
  
अन्तस्तदुपचारार्थं ज्ञानपूर्वेण कर्मणा ।  
सम्पाद्य यद्वशाच्छीघ्रमनन्तं सुखमेधते ॥ २६ ॥  
  
सामान्यं वैष्णवानां च गुर्वादीनां विशेषतः ।  
साधारस्सम्प्रधानाख्यस्साम्प्रतं विधिरुच्यते ॥ २७ ॥  
  
निमन्त्रितं वा सम्प्राप्तं नित्यमङ्गीकृतं त्वथ ।  
द्विजेन्द्रं पञ्चकालज्ञं षट्कर्मनिरतं तु वा ॥ २८ ॥  
  
स्नानादिना पुरा कृत्वा प्रयतस्संविशेत् पुनः ।  
स्वयमर्घ्याम्बुना विप्र पवित्रीकृत्य पाणिना ॥ २९ ॥  
  
सन्ताड्य कुसुमास्त्रेण मन्त्रास्त्राधिष्ठितेन च ।  
समुद्धरन्नेत्रमन्त्रं मन्त्रार्थाधिष्ठितेन च ॥ ३० ॥  
  
समुच्चरन्नेत्रमन्त्रमवलोक्याथ कद्विति ? ।  
निवेद्य [ग्, घ्: निवेश्य] भगवत्यग्रे प्रणवाधिष्ठितासने ॥ ३१ ॥  
  
पूजिते वितते पूते सम्मुखं वोत्तराननम् [क्, ख्: वोत्तरासनम्] ।  
उदक् दिग्वीक्षमाणं [क्, ख्: उदक् * * * क्षमाणम्] च विनिवेश्य तथा च तत् ॥ ३२ ॥  
  
यथा मन्त्रेशदिग्रश्मिप्रसरेणाभिविष्यते ।  
मन्त्रेणाराध्य तं ध्यात्वा ब्रूयात् संयतावाग्भव ॥ ३३ ॥  
  
समाधाय जगन्नाथं हृत्पद्मगगनेऽर्कवत् ।  
सत्पात्रस्याथ [ग्, घ्: सपात्रस्याशु पात्राभ्याम्] पात्राणां पात्राभ्यां वाऽब्जसम्भव ॥ ३४ ॥  
  
एवं कृत्वा प्रतिष्ठानं पाग्यत्नेनात्र [क्, ख्: प्रत्यनेनात्र] कर्मणि ।  
समुद्दिश्य पितॄन् दद्याद्दानमन्तरवेदिकम् ॥ ३५ ॥  
  
निवेशितं द्विजेन्द्रं यद् वृत्तिस्थमपि [क्, ख्: व्यक्तिस्थ] मन्त्रराट् ।  
अन्तर्वेदी तु सा ज्ञेया त्वाभ्यामभ्यन्तरं हि तत् ॥ ३६ ॥  
  
सम्प्रदानं पितॄणां यत् कुर्यात् सत्पात्रपिण्डकम् ।  
तद्दिव्यममलं यस्माच्चैतन्य मवलम्ब्यते [ग्, घ्: चैतन्यमवलम्ब्य वै] ॥ ३७ ॥  
  
तत्कालं संविभज्याश्च तिष्ठन्ति कमलोद्भव ।  
प्रदातृसङ्कल्पवशाद्दत्तं [क्, ख्: वशाद्दत्तः] पुष्करसम्भव ॥ ३८ ॥  
  
एकस्य वा बहूनां व [क्, ख्: बहूनां तु] प्रदद्यादासनोपरि ।  
पुनरेवासनं दार्भमग्रन्थि बहुभिः कुशैः ॥ ३९ ॥  
  
प्। ११३)  
  
विभोर्यज्ञाङ्गदेहस्य लोमानि तु कुशास्स्मृताः ।  
ता एव नाडयस्सर्वस्तस्य [क्, ख्: सर्वास्तस्य * * *] भूतशरीरगाः ॥ ४० ॥  
  
रश्म्यो भूतदेहे [क्, ख्: रश्मयो सोथ देहे; ग्, घ्: बोधदेहे] तु चिन्मूर्तेश्शक्तयोऽखिलाः ।  
अत एव हि विप्रेन्द्र पितॄणां तु कुशासनम् ॥ ४१ ॥  
  
श्राद्धकाले तु विहित [क्, ख्: विहितभूतानन्तमुम * * * तः] माहूतानां तदूर्ध्वतः ।  
यत्किञ्चिद्दीयते भक्त्या [क्, ख्: भक्त्या * * * *] ब्रह्मभूतं तु तद्भवेत् ॥ ४२ ॥  
  
पुरा वै हेतुनाऽनेन नृणामविदितात्मनाम् [क्, ख्: नृणा * * *] ।  
कर्मण्यत्र कुशाजालं विहितं कमलोद्भव ॥ ४३ ॥  
  
येषां सर्वगतं ब्रह्मन् मन्त्ररूपीश्वरोऽच्युतः ।  
भावस्थतत्वतस्ताभिस्तेषां वै [क्, ख्: स्तेषाञ्चै * * * *] न प्रयोजनम् [क्वचित् नैव प्रयोजनं इति पाठः] ॥ ४४ ॥  
  
अथास्त्रपरिजप्तेन भूतिनावात्मशङ्कुना ।  
मसृणेनाश्मचूर्णेन परिघासु यथाऽथवा ॥ ४५ ॥  
  
बहिस्तदासने कार्या त्वग्रे दैर्घ्याच्छमाधिका ।  
वैपुल्याच्छममानं तु प्राग्वत् पावनतां नयेत् ॥ ४६ ॥  
  
न्यसेत्तत्राप्यभग्नाग्रानुदङ्मुलान् कुशान् द्विज ।  
यस्माद्दिव्यमुदग्भागं पित्र्यं दक्षिणसञ्ज्ञकम् ॥ ४७ ॥  
  
स्वकेनामृतवीर्येण नित्यं संवर्धयन्ति च ।  
दर्भमार्गच्छलेनैव पितॄणां तेऽमरान् द्विज ॥ ४८ ॥  
  
वसत्यन्तः पितृगणो भागमाश्रित्य दक्षिणम् ।  
चित्कलांशस्वरूपेण नृणामेवं [क्, ख्: नृणामेव] हि चोत्तरे ॥ ४९ ॥  
  
कृतास्पदामला नित्या [क्, ख्: नित्यास्त्वनुताद्याक्षयाः कलाः] त्वमृताख्याऽक्षया कला ।  
अत एवं हि यत्किञ्चिदाब्रह्मविदितैर्द्विज ॥ ५० ॥  
  
प्रदीयते पितॄणां च तत् सव्येन तु पाणिना ।  
येऽधिकृत्य जगद्योनिं [क्, ख्: * * * * जगद्योनिम्] मन्त्रात्मानभजं हरिम् ॥ ५१ ॥  
  
प्रयच्छन्ति पितॄणां च तोयतर्पणपूर्वकम् ।  
तेषां तदाश्रयत्वाच्च यदुक्तं न न कारणम् [ग्, घ्: नानकारणम्] ॥ ५२ ॥  
  
कर्तव्यस्य च पारम्यं प्रकृतस्य महामते ।  
स्फूरत्यन्तर्गतं येषां मन्त्राराधनपूर्वकम् ॥ ५३ ।  
  
तत् स्वोत्तरवशाद्येषां मन्त्रसाम्मुख्यदिग्वशात् ।  
चेतसा निर्विकल्पेन कृतं भवति चाक्षयम् ॥ ५४ ॥  
  
किन्तु पुष्करसम्भूत दुर्लभा भुवि चेतनाः ।  
इति चेतसि वै येषां निश्चयीकृत्य वर्तते ॥ ५५ ॥  
  
सत्यतामुपनीये ? तु ह्येव न्यस्ते कुशाचये ।  
तिलांस्तथास्त्रजप्तांश्च तदूर्ध्वे विकिरेत् पुनः ॥ ५६ ॥  
  
कुरुविन्दस्तु [ग्, घ्: कुरुविन्दावस्तु] दर्भाग्रैर्यस्मादेतद्वयं द्विज ।  
सर्वस्य भोगजालस्य जनकं भुवनत्रये [ग्, घ्: भुवनत्रयम्] ॥ ५७ ॥  
  
विशेषात् पितृदेवस्य श्रद्धापूतस्य वस्तुनः ।  
अग्नीषोमस्वरूपेण शान्त्यात्मा भगवान् स्वयम् ॥ ५८ ॥  
  
व्यक्तः कर्मात्मक (त) त्वानां मूर्तित्वेनात्मसिद्धये ।  
स पित्र्यस्य च [क्, ख्: स्यच * * * ष्यस्य] च दिव्यस्य व्यापारस्यातिवृद्धये ॥ ५९ ॥  
  
तत्तेजस्तिलभावेन ह्लादो वर्तत्यपात्मना [त्यवात्मना इति साधु] ।  
अत एवाप्रबुद्धानां प्रबुधानामपि द्विज ॥ ६० ॥  
  
तिलोदकेन [ग्, घ्: तिलोदकोङ्ग] भावं तु गच्छतश्श्राद्धकर्मणि ।  
श्राद्धस्य च परा रक्षा ते द्वे नित्यममन्त्रिणाम् ॥ ६१ ॥  
  
तत्स्वरूपविदां चैव विशेषो मन्त्रवेदिनाम् ।  
न्यस्तास्त्राण्यभिजप्तानि [क्, ख्: * * * भिजप्ता * * *] तत्र [ग्, घ्: ताम्रपात्राणि] पात्राणि विन्यसेत् ॥ ६२ ॥  
  
प्। ११४)  
  
तत्राद्यं चक्रवृत्तानि [क्, ख्: तत्राद्य * * * * कवृत्तानि] हेमाद्युत्थानि सम्भवे ।  
पालाशकदलीपत्रतमालच्छदनान्यथ [क्, ख्: पात्राणि कदलीपत्र] ॥ ६३ ॥  
  
पुटान्यस्त्राम्बुशुद्धानि शुभपर्णमयानि च ।  
पादयोरपि पाद्यार्थं कं क्षिपेद्दक्षिणादितः [ग्, घ्: दक्षिणादिना] ॥ ६४ ॥  
  
आमूर्धमर्चयेत् पश्चादर्घ्यपुष्पानुलेपनैः ।  
वस्त्रस्रग्धूपदीपैस्तु दध्यन्नं फलवारिणा ॥ ६५ ॥  
  
सताम्बूलेन वित्तेन यथाशक्ति महामते ।  
समुद्दिश्य पितॄन् सर्वान् सनाभीयान् [क्, ख्: सताभि * * * न्यथाक्रमम्] यथाक्रमम् ॥ ६६ ॥  
  
शब्दभावस्वरूपास्तु ज्ञवृत्तिस्थानविग्रहान् [क्, ख्: आवृत्ति] ।  
बहुत्वे सति विप्राणां पितॄणामेवमाचरेत् ॥ ६७ ॥  
  
यत्र द्विजद्वयं विप्र पित्रर्थं विनिवेशितम् ।  
एकस्मिन् स्वपितॄणां तु तदा कार्यश्च सन्निधिः ॥ ६८ ॥  
  
द्वितीये जननीयानां तथाऽन्येषां तु संस्थितिम् ।  
सर्वेषामेकमाप्तं तु तृप्तये [ग्, घ्: त्रयोजयति] यदि योजितम् ॥ ६९ ॥  
  
ओमाद्यमस्मच्छब्दं तु पितृभ्यस्तदनन्तरम् ।  
इदमर्घ्यमिदं पाद्यं तदन्ते [क्, ख्: तदन्ते स्वं स्मरेत्] संस्मरेत् स्वधाम् ॥ ७० ॥  
  
सर्वस्मिन्नुपचारान्ते ह्येवं वा संस्मरन् [ग्, घ्: संस्मरेन्ममम् ?] नरम् ।  
नमस्स्वधाऽथवा ब्रूयान्नमोन्तां त्वथवा स्वधाम् ॥ ७१ ॥  
  
एवमेव हि यः कुर्यात् कर्तव्यत्वेन पौष्कर ।  
तुल्यानां च स्वकुल्यानां नमस्तत्र च केवलम् ॥ ७२ ॥  
  
सत्युक्ते व्यत्यये नित्यं विहितं च स्वधा द्विज ।  
स्वयमेव हि सन्यासी ददाति च फलार्थिनाम् ॥ ७३ ॥  
  
कार्यस्तेन नमस्कारस्स्वधान्ते नित्यमेव हि ।  
ददाति फलकामस्तु यो नित्यफलमर्थिनाम् ॥ ७४ ॥  
  
स्वधाकारावसाने तु हितं तस्य सदा नमः ।  
एवमिछावसेनैव संविभज्य पितॄन् द्विज ॥ ७५ ॥  
  
पृष्ट्वा पात्रमुखेनैव सतृप्तिं च पुनः पुनः ।  
ततोऽम्भज्ञ्चुलकं पाणौ हृन्मन्त्रेणामृतोपमम् ॥ ७६ ॥  
  
दद्यात् पूर्णेन्दुतुल्यं तद्ध्यातव्यं तत्कलाः पठन् ।  
सानुस्वारमकाराद्यैर्भिन्नं षोडशभिस्स्वरैः ॥ ७७ ॥  
  
त्वङ्कारनतिनिष्ठं च तत्र प्राक्स्थस्सतारकम् ।  
इत्युक्तं सकलस्येन्दोर्वाचकं मन्त्रमब्जज ॥ ७८ ॥  
  
पाणिप्रक्षालनात्पूर्वं पातव्यं तेन पूर्ववत् ।  
येनामृतपुटान्तस्थमन्नवीर्यमनश्वरम् ॥ ७९ ॥  
  
भवत्याप्यायकृद्ब्रह्मन् पितृदेवगणस्य च ।  
माषचूर्णादिना पाणिं प्रक्षाल्यामणिबन्धनात् ॥ ८० ॥  
  
समाचम्योपसंहृत्य ह्युच्छिष्टं तु यथाविधि ।  
पवित्रीकृत्य वसुधां पाणौ कृत्वा तिलोदकम् ॥ ८१ ॥  
  
प्रीणनं भगवत्यग्रेसमुत्थायाचरेत् ततः ।  
तवास्तु भगवन् पूर्वः प्रीतः [क्, ख्: भगवन् पूर्वप्रीतः] पितृगणस्तथा ॥ ८२ ॥  
  
शारीरो देवताव्यूह अ (आ) पादा (द्यो) द्या व्यवस्थितः ।  
एवं सुवितते कुर्यात् [क्, ख्: कुर्या * * * नालये; ग्, घ्: राधनेलये] कर्मत्वाराधनालये ॥ ८३ ॥  
  
सङ्कटे पुनरन्यत्र यायादभ्यर्च्य मन्त्रराट् ।  
स्थानं संस्कारसंशुद्धं कृत्त्वा प्राक्ताडनादिना ॥ ८४ ॥  
  
व्याप्तिशक्त्याश्रितं [ग्, घ्: व्याप्तिशक्त्याश्रियम्] भूयस्तोयाधारगतं स्मरेत् ।  
मन्त्रमर्चनपूर्वं [क्, ख्: मन्त्रमर्चन इत्याद्यर्धं लुप्तम्] तु तदग्रे सर्वमाचरेत् ॥ ८५ ॥  
  
पात्राघ्राणपरेणैव [क्, ख्: पात्राघ्राणपरेणैव * * * भावयेत्; ग्, घ्: पात्राग्रेण परेणैव] तत्पात्रस्थेन भावयेत् ।  
मधुयुक्तेन हविषा दर्भकाण्डैस्तिलैस्सह ॥ ८६ ॥  
  
प्। ११५)  
  
निर्दोषं वह्निना कृत्वा हृदा दर्भाग्रकेण तु ।  
ध्यात्वा धाम द्रुमाकारं ज्ञस्वभावं महत् प्रभम् ॥ ८८ ॥  
  
द्रव्यदोषगणं कृत्स्नं निर्दहन्तं समन्ततः ।  
देवतानां पितॄणां यत् तृप्तयेऽन्नं [क्, ख्: यत्तृप्त * * *] महामते ॥ ८९ ॥  
  
तत् साधनं च विहितं संस्कृतेन पुराऽग्निना ।  
द्वाभ्यां देशिकपूर्वाभ्यामेतद्विषयमब्जज ॥ ९० ॥  
  
प्रदापनमतोऽन्येषां तत्कालं तस्य वै हितम् ।  
सदैव विधिनाऽनेन तदर्थं शुभसिद्धये ॥ ९१ ॥  
  
एकस्याश्रयबीजस्य नानाकर्मवशात्तु वै ।  
नानात्वं भावयेद्बुद्ध्या पितृकर्मण्यतः पुरा ॥ ९२ ॥  
  
तेनैव तर्पणीयं [ग्, घ्: तर्पणीयस्य स्वयम्] तत् स्वयम्भूता तदात्मना ।  
मत्प्रवाहवदन्तस्थो [क्, ख्: * * * प्रवाहदन्तस्यो] भावयेदन्नपात्रगौ ॥ ९३ ॥  
  
अर्हणाग्राहगर्भौ तु द्वौ दर्भौ तालसम्मितौ ।  
हृन्मन्त्रमन्त्रितौ कृत्वा ताभ्यां सह समुद्धरेत् ॥ ९४ ॥  
  
रसरूपस्वभावं तत् स्थ (स्थू)लत्वेनान्नतां गतम् ।  
चतुरङ्गुलमात्रं तु ग्रासं ग्रासं महामते ॥ ९५ ॥  
  
अग्नीषोमाश्रयस्थस्य पूर्वं पितृगणस्य च ।  
पितॄणां [क्, ख्: इदमर्धं लुप्तम्] बीजभूतस्य ज्ञस्वभावस्य तत्त्वतः [ग्: कोशे तत्वतः इत्यनन्तरं दद्यात् इत्यक्षराणि सन्ति पश्चात् अन्यत् पिण्डद्वयम् इत्याद्यर्धमस्ति तेनेदमुल्लिख्यमानं नासमञ्जसं भवति अन्यत् पिण्डद्वयम् इत्यत्र अन्यत् पदस्थाने दद्यात् इति पदस्य योजने कृते वाक्यं पूर्णं भवति दद्यादिति पदेन विना न वाक्यार्थः पूर्यते किं च तत्वतः इत्यनन्तरं प्रक्रान्तस्य अर्धस्यादौ अन्यत् पिण्डद्वयम् इति अन्यत् इत्यस्य अन्यात् इति विकृतवर्णन्यासो दृश्यते तेन लेखकदोषात् दद्यात् इत्यस्य अन्यात् इत्यक्षरविकृतिः इति सुधियः प्रमाणम्] ॥ ९६ ॥  
  
दद्यात् पिण्डद्वयं चैव त्वग्नीषोमसमुद्भवम् ।  
नाडीस्वरूपौ तौ [ग्, घ्: स्वरूपौ द्वौ] दर्भौ पिण्डेन सह तत्र वै ॥ ९७ ॥  
  
लयं नीत्वा द्वितीयेन व्यवहारधियां ? ततः ।  
पितॄणां [क्, ख्, ग्, घ्: वीणां वा] कल्पयेत् तेन पिण्डान्यन्येन साम्प्रतम् ॥ ९८ ॥  
  
क्रमेण प्रागदृष्टानां हृदा सञ्ज्ञापदेन तु ।  
एवं दृष्टस्वरूपं च ज्ञात्वा तेषां स्थितिं स्फुटम् ॥ ९९ ॥  
  
प्राग्वत् स्वधावसानाद्यैर्मन्त्रैरोङ्कारपूर्वकैः ।  
हृन्मन्त्रालङ्कृतैर्विप्र तदा सञ्ज्ञापदान्वितैः ॥ १०० ॥  
  
पिण्डं प्रकल्पयामीति ततः पूर्ववदाचरेत् ।  
अञ्जनाभ्यञ्जनाद्यैस्तु ह्युपचारैः प्रपूजनम् ॥ १०१ ॥  
  
क्रमेण तर्पणं कुर्यात् सतिलैश्चाम्भसा ततः ।  
शिरसा [क्, ख्: शिरसाप्रनते] वनते ? कृत्वा जानुपादौ क्षितौ [क्, ख्: जानुपादक्षिते] गतौ ॥ १०२ ॥  
  
पाणियुग्मे लालाटस्थे एकचित्तः पठेदिमम् ।  
ॐ नमो वः पितरो नमो वः पुरुषोत्तम ॥ १०३ ॥  
  
नमो विष्णुपदस्हेभ्यस्स्वधा वः [क्, ख्: स्वधावापितरः] पितरो नमः ।  
हरये पितृनाथाय ह्यग्नीषोमात्मने नमः ॥ १०४ ॥  
  
सत्सोमपात्मने विष्णो नमो बर्हिषदात्मने ।  
आसंसाराभिजनका अग्निष्वात्ता अथाच्युत ॥ १०५ ॥  
  
पितामहास्सोमपास्त्वं त्वमन्ये प्रपितामहाः ।  
तुभ्यं नमो भगवते पितृमूर्तेऽच्युताय च ॥ १०६ ॥  
  
नारायणाय हंसाय विष्णो त्रिपुरुषात्मने ।  
मुक्त्वा त्वामेव भगवन् न नमाम्यर्चयामि [क्, ख्: -र्चयाम्यहम्] च ॥ १०७ ॥  
  
न [क्, ख्: इदमर्धं लुप्तम्] तर्पयामि सर्वेश नान्यमावाहयाम्यहम् ।  
स्तुत्वैवं हि पितृव्यूहं भक्त्या परमया पुनः ॥ १०८ ॥  
  
प्। ११६)  
  
सम्भवे सति सन्धानं पिण्डमूर्तेस्समाचरेत् ।  
तदग्रतोपविष्टस्य क्रमात् पितृगणस्य च ॥ १०९ ॥  
  
अनुसन्धाय वै द्वाभ्यामेकस्मिन् वा द्विजोत्तम ।  
ऊष्माग्रावस्थितं ध्यात्वा पित्र्यं पितृगणं क्रमात् ॥ ११० ॥  
  
प्रणवेन स्वरूपं तु समुत्थाय ततस्स्वयम् ।  
मध्यतिर्यक्स्थितौ स्थित्वा [क्, ख्: स्थित्वा * * * नान्य] ह्यदूरं नान्यदृक्स्थितैः ॥ १११ ॥  
  
उत्तराभिमुखैश्चैव दक्षिणस्याथवा द्विज ।  
तदुत्तराननवशाद् हृन्मन्त्रं हृदयान्न्यसेत् ॥ ११२ ॥  
  
नमोऽन्तं प्रणवाद्यं तु [ग्, घ्: नमोन्तः प्रणवाद्यन्तः] मरुदम्बरविग्रहम् ।  
पिण्डाग्रे ह्युपविष्टस्य प्राणशक्ति ? [ग्, घ्: प्राणशक्तो] द्विजस्य वा ॥ ११३ ॥  
  
बहूनां वा प्रयत्नेन स्वातन्त्र्यान्निर्गतां बहिः ।  
ध्यात्वा तया सह क्षिप्रमेकीभूतत्वमागतम् ॥ ११४ ॥  
  
आत्मशक्तौ [क्, ख्: कूर्मशक्तौ] लयं नीत्वा यदि [ग्, घ्: यानि] ह्यूष्माख्यलक्षणा ।  
कृत्वैवं प्राणसङ्घं च पितॄणां विप्रविग्रहे ॥ ११५ ॥  
  
प्राग्वदासनसंरुद्धे भोजयेत् पूर्ववत् [क्वचित् पितृरूपिण इति] ततः ।  
ॐ नयत्वमृतायान्नमिदं विष्णुपुरस्सराः ॥ ११६ ॥  
  
देवा नद्यस्तथा गावस्सूर्यस्सोमो वनस्पतिः ।  
ॐ माधवोऽथ भगवान् मन्त्रमूर्तिमयो महान् ॥ ११७ ॥  
  
मधुभावेन वोऽन्यस्मिन् [ग्, घ्: वान्यस्मिन्] स्थित्वा तृप्तिं करोतु वै ।  
अनुज्झितासनं कुर्यात् पितॄणां प्रीणनाय च ॥ ११८ ॥  
  
तस्मिन्नेवास्मि ? भूभागे वस्त्वा तत्पिण्डविक्षितौ ? [ग्, घ्: वस्वतत्पिण्डवीक्षितौ] ।  
स्थितिस्सर्वं पितॄणां च साम्प्रतं कमलासन ॥ ११९ ॥  
  
यावत् प्राणविमुक्तानां पिण्डानां नोपसंहृतिः ।  
सोच्छिष्टानां कृता सम्यक् तदन्ते संव्रजन्ति ते ॥ १२० ॥  
  
स्वस्थानामाशिषं दत्त्वा श्राद्धकर्तुर्धिया द्विज ।  
सामृतं सोदकं स्थाने सतिलं मन्त्रतेजसा ॥ १२१ ॥  
  
विविक्तं विवृतं मार्गं पुनरागमनाय च ।  
नारायणाख्यसन्मन्त्रकर्म ब्रह्मजवीकृते [क्, ख्: ब्रह्मजपीकृते] ॥ १२२ ॥  
  
स्वे स्वेन्द्रियरथे कृत्वा तृप्ता याताच्युतास्पदम् ।  
प्राजापत्यमिदं प्रोक्तं सम्प्रदायसमन्वितम् ॥ १२३ ॥  
  
सम्प्रदानं पितॄणां च पूर्वोक्तफलवर्धनम् ।  
समाचरेत् सदा व्यूह्य मन्त्राणां मन्त्रकर्मणा ॥ १२४ ॥  
  
नित्यं बहुत्वे द्वित्वे वा प्रयोगं कमलोद्भव ।  
यद्येतदप्यनङ्गं च तदा वै प्रतिकर्मणि ॥ १२५ ॥  
  
हृदाद्यङ्गाङ्गतो योज्यमङ्गि पूर्ववदब्जज ।  
आराध्यानामनेत्राणामोङ्करस्तत्क्रियान्तरे [ग्, घ्: आराध्यानामनैणामोङ्कार] ॥ १२६ ॥  
  
अस्मिन्नर्थे विकारस्तु य [क्, ख्, ग्, घ्: स्तु यमुक्तोमन्त्रः] उक्तो मन्त्रपूर्वकः ।  
समयः [ग्, घ्: समयी पुत्रकादीनाम्] पुत्रकादीनामन्येषां भावितात्मनाम् ॥ १२७ ॥  
  
गुरोश्च [क्, ख्: गुरो * * * साधक; ग्, घ्: गुरोर्वा] साधकेन्द्रस्य मन्त्रो मम महामते ।  
प्रदाने स विरुद्धश्च त्वत्तोऽन्यस्त्वविरुद्धकृत् [क्, ख्: न्यस्य * * * रुकृत्] ॥ १२८ ॥  
  
समयी पुत्रकादीनां वैष्णवानामपि द्विज ।  
चतुर्णां मौद्गलान्तानां तथैवाश्रमिणां तु वै ॥ १२९ ॥  
  
दीक्षया संस्कृतानां च दीक्षितानां महामुने ।  
सामान्यस्त्वथ [क्, ख्: सामान्यं त्वय] सर्वत्र साङ्गस्सिद्धस्सुपूजितः ॥ १३० ॥  
  
प्। ११७)  
  
तेषां यश्चोपदेष्टव्यो मन्त्रव्यूहो हि तं शृणु ।  
सद्वादशाक्षरो मन्त्रः कवचं ब्रह्मणे नमः ॥ १३१ ॥  
  
एवं विश्वात्मने नेत्रमस्त्रं च परमात्मने ।  
एते सप्रणवास्सर्वे शूद्राणां योग्यतावशात् ॥ १३२ ॥  
  
सम्यग्वा दीक्षितानां च तेषां वै प्रणवोज्झिताः ।  
विहिता ? [क्, ख्: ता च तथा] च यथा स्त्रीणां सदाचारवशात्तु वै ॥ १३३ ॥  
  
असम्यक् प्रतिपन्नानां शूद्राणां तु महामते ।  
न खण्डयेत्तु मन्त्राणां नमस्कारो भवेत् पुनः ॥ १३४ ॥  
  
सजाते [ग्, घ्: सच्छान्ते] र्द्वादशार्णस्य तद्वदष्टाक्षरस्य च ।  
षडक्षरस्य [क्, ख्: षडक्षरस्यैव पूर्वम्] वै पूर्वं प्रयोज्यं पूरणार्थतः ॥ १३५ ॥  
  
यदा [क्, ख्: * * * वतारितः] त्वभिहितोऽष्टार्णे त्वष्टार्णेनावत्तारितः ।  
मुख्यता [ग्, घ्: मूर्ध्वताद्वादश] द्वादशार्णस्य मन्त्रस्य विहिता तदा ॥ १३६ ॥  
  
षडक्षरस्य मुख्यत्वं [क्, ख्: मुख्यत्वा ? पि] भवेद्भाववशादपि ।  
योज्यस्त्वष्टाक्षरो मन्त्रो नित्यमेव शिखावधौ ॥ १३७ ॥  
  
प्रणवस्य [क्, ख्: * * * राः] च मुख्यत्वं द्विषडष्टषडक्षराः ।  
मन्त्रा हृदयपूर्वास्तु परिज्ञेयास्ततः क्रमात् ॥ १३८ ॥  
  
मन्त्राणां वर्मपूर्वाणां वाच्यत्वं यदि कल्प्यते ।  
तदात्मता च विहिता तत्स्थाने प्रणवस्य च ॥ १३९ ॥  
  
देवो [क्, ख्: देवोजि * * * कृताः] जितन्तामन्त्रेण चित्तस्थस्सन्निधिकृतः ।  
योक्तव्यं तत्र चाङ्गानां मन्त्रषट्कं यथा स्थितम् ॥ १४० ॥  
  
द्वादशाक्षरपूर्वं तु तृतीयं यत् प्रकीर्तितम् ।  
तृतीयं ब्रह्मपूर्वं तु धर्मादीनां [क्, घ्: सर्वादीनाम्] हि वाचकम् ॥ १४१ ॥  
  
प्रणवस्सर्वमन्त्राणामितश्चासनकर्मणि ।  
द्वादशाक्षरपूर्वाणां मन्त्रसामान्यकर्मणाम् ॥ १४२ ॥  
  
दर्भातिलोदकादीनां द्रव्याणां प्रतिकर्मणि ।  
जायते [क्, ख्: जायते च * * * मुप] च विसृष्टानामुपसान्तिश्च तैजसी ॥ १४३ ॥  
  
अत एवोपयुक्तानां भोगानां कमलोद्भव ।  
विरुद्धसङ्ग्रहो भूयस्त्वन्यस्मिन् [क्, ख्: भूयस्त्वन्यस्त्वहिनिक्रियान्तरे] हि क्रियान्तरे ॥ १४४ ॥  
  
गौणी व्यक्तिर्यतस्तेषामामूलाच्चिदधिष्ठिता ।  
वर्तते परमाश्रित्य तत् कर्तुः फलसिद्धये ॥ १४५ ॥  
  
चित्सामान्यविनिर्मुक्ता ह्ययोग्यास्ते शरीरवत् ।  
मन्त्राणां स्थायिनो भागा यान्ति वै योग्यतां पुनः ॥ १४६ ॥  
  
कदाचिन्मन्त्रसामर्थ्यात् ज्ञानभावनया द्विज ।  
  
(इति नित्यश्राद्धविधिः)  
  
अथ नैमित्तिकश्राद्धविधिः  
  
नैमित्तकमतश्श्राद्धविधानमवधारय ।  
गतिप्रदं पितॄणां यत् कर्मणां सिद्धिभूरिदम् [क्, ख्: ?] ॥ १४७ ॥  
  
सद्यस्सत्पात्रसम्प्राप्तिं विना नैव समाचरेत् ।  
एवमाद्यैर्विनिर्मुक्तं [क्, ख्: एवमाअदिविनि] श्राद्धमब्जसमुद्भव ॥ १४८ ॥  
  
तिष्ठत्यनुग्रहार्थं च यदि सम्प्रार्थितं हि यत् ।  
तदा नियममातिष्ठे * * * * [ग्, घ्: तिष्ठेमरकाष्ठा] काष्ठादनादिकम् ॥ १४९ ॥  
  
मानमात्सर्यकार्पण्यक्रोधलोभादयोऽखिलाः ।  
दोषा [क्, ख्: दोषा * * * प * * *] दूरतरे त्याज्या ह्यानिष्पत्तिदिनाबधि ॥ १५० ॥  
  
शुद्धिपूर्वेण विधिना सुप्रयत्नेन चेतसा ।  
प्रदत्तं फलमूलाद्यं भवेत् तदमृताधिकम् ॥ १५१ ॥  
  
प्। ११८)  
  
देशपात्र वशेनैव [क्, ख्: वशेनेव * * * * सतो पति पद्विज] सम्पत्तौ सति पद्मज ।  
एकाहात् सप्तरात्रं तु श्रद्धया तत् समाचरेत् ॥ १५२ ॥  
  
समाश्रित्य शुभं कालमेकाहं कमलोद्भव ।  
निर्वर्त्य परया प्रीत्या नैति कालं यथाऽन्यथा ॥ १५३ ॥  
  
त्रयमाश्रित्य ते श्राद्धं सानुकम्पेन चेतसा ।  
सत्त्वस्थेन कृतं शक्त्या शुद्धेन द्रविणेन च ॥ १५४ ॥  
  
नयत्यवश्यमचिरात् सत्यलोकं तदर्थितम् ।  
देशकालकृतं त्वेतत् तपोलोकं ददाति च ॥ १५५ ॥  
  
देशपात्राश्रितं श्राद्धं जन (नो) लोकं ददाति च ।  
फलं महर्लोकगतिं कालपात्रवशात् कृतम् ॥ १५६ ॥  
  
केवलं देशमासाद्य दत्तं स्वर्गं प्रयच्छति ।  
कृतं यत् कालमाश्रित्य भुवर्लोकं [ग्, घ्: भुवर्लोकाद्विजायते] द्विजायते ? ॥ १५७ ॥  
  
सौम्यपात्राश्रितं श्राद्धं तद्भूलोकगतिप्रदम् ।  
सामान्यस्य च देशादेस्त्रितयस्य फलं [क्, ख्: यस्य फलं * * * *] त्विदम् ॥ १५८ ॥  
  
तत्र पुष्कर पुष्टिं हि प्रसिद्धं देहमब्जज [ग्, घ्: देशमब्जज] ।  
कालं ग्राह्योपरागाद्यं पात्रं [क्, ख्: पात्रं तमः * * * मब्जज] तन्मयमब्जज ॥ १५९ ॥  
  
तथा नियमवान् सम्यक् श्राद्धहेतोर्न चान्यथा ।  
यदुक्तं त्रितयं श्राद्धे सविशेषं हि तत् पुनः ॥ १६० ॥  
  
भवत्युत्तारकं नॄणां सविज्ञानेन जन्मना ।  
प्रसिद्ध्या वैष्णवं देशं पात्रस्तद्भगवन्मया ? ॥ १६१ ॥  
  
द्वादश्याख्यो बृहत्कालस्सङ्क्रान्त्याद्यैः परिष्कृतम् ।  
त्रयमेतन्महाबुद्धे सविशेषतरं यदि ॥ १६२ ॥  
  
भवत्युत्तारकं नूनं देहान्तरनिवासिनाम् ।  
स्वयंव्यक्तेन विभुना त्वेकमूर्त्यादिनाऽब्जज ॥ १६३ ॥  
  
अधिष्ठितं हि सर्गादावेकदेशात् सहाम्बुना ? ।  
तद्विशेषान्तरं देशं सिद्धिकृत् सर्वकर्मणाम् ॥ १६४ ॥  
  
तस्मिन् द्विजोचिते काले द्वादश्याख्ये भवेद्यदि ।  
समुहूर्तं सनक्षत्रं वैष्णवं तेन तद्भवेत् ॥ १६५ ॥  
  
प्रोत्तारकं [क्, ख्: प्रोत्तारकं * * * न्वितम्] पितॄणां च सव्य ? बाहुसमन्वितम् ।  
सम्यक्सिद्धित्रयोपेतं पञ्चकालपरायणम् ॥ १६६ ॥  
  
लब्धलक्षं [ग्, घ्: लब्धलक्ष्म] परे तत्त्वे पात्रमेकायनं द्विज ।  
संयमाद्यैरुपेतं [क्, ख्: अर्धद्वयं गलितम्] च तन्महार्थायनात्तु वै ॥ १६७ ॥  
  
पितृणां सुगतिप्राप्तिश्शश्वदेव हि जायते ।  
वेतं च तं महावेगात्तु ? * * * * * * * * जायते ॥ १६८ ॥  
  
देशे शुभे शुभं जन्म ज्ञानसत्कर्मणा सह ।  
फलं शुभतरान् भिन्नान् पितॄणां त्रितयात् क्रमात् ॥ १६९ ॥  
  
ज्ञात्वैवं [क्, ख्: ज्ञात्वे वाश्र-इधानेतु] श्राद्धदाने तु देशकालादयो [क्, ख्: समासान्याः प्रसन्नतः] गुणाः ।  
चित्तशुद्धि [क्, ख्: इदमर्ध लुप्तम्] समेताश्च समासन्नाः प्रसन्नतः ॥ १७० ॥  
  
एतदस्त्रादिना सर्वमुपकारं हि कर्मणाम् ।  
केवलं भक्तिपूतानां लोकधर्मरतात्मनाम् ॥ १७१ ॥  
  
ज्ञानकर्मरतानां च द्विजानामधिकारिणाम् ।  
पञ्चकालरतानां च स्वकर्मण्यब्जसम्भव ॥ १७२ ॥  
  
यान्ति ? व्याघारमन्त्रेण परिक्राम्येन [क्, ख्: यान्तो व्याघारमन्त्रेण पराकम्येन] वै ततः ? ।  
प्रबन्धब्रह्मवर्णत्वं ? तेषां तद्भगवान् हरिः ॥ १७३ ॥  
  
षाड्गुण्यविग्रहो देवः प्रभवाप्यकृत् स्वयम् ।  
गुणमुक्तसमूहेन [ग्, घ्: गुणमूर्तसमूहेन] स्वरूपादच्युतेन च ॥ १७४ ॥  
  
प्। ११९)  
  
कालादीनां समुत्थानं षाड्गुण्यादत एव हि ।  
न विन्दन्ति परत्वेन ते चान्यस्याच्युतं [ग्, घ्: ते चान्यस्ताः] विना ॥ १७५ ॥  
  
कालादेस्सूक्ष्मभूतस्य त्वाश्रयस्यामलस्य च ।  
अतोऽन्यद्भगवद्भक्तास्तन्मन्त्रज्ञानतत्पराः ॥ १७६ ॥  
  
तेषां कमलसम्भूत कालाद्यमखिलं हि यत् ।  
सर्वमन्तस्थितं भाति तत्प्रभाववशात् स्फुटम् ॥ १७७ ॥  
  
बहिरन्तरवच्चापि यस्मादेतदधीश्व * * * * [ग्: यस्माद्दे * * * * विधीश्वकाः; घ्: यस्माद्देशविध] ।  
विश्वस्य [क्, ख्: * * * स्य] चापि देहत्वं पुरा ते सम्प्रकाशितम् ॥ १७८ ॥  
  
अध्वोपदेशद्वारेण [क्, ख्: अर्द्धोपदेशचारेण] विस्तरेण त एव हि ।  
देहज्ञं सत्क्रियानिष्ठं ज्ञानिनं वैष्णवं स्थितम् ॥ १७९ ॥  
  
इच्छन्त्युत्तारकं शुद्धं पितरस्स्वकुले पुमान् ।  
देशकालादयस्त्वेवमाश्रित्य [क्, ख्: कालादय * ** मा] प्रयतस्समम् ? ॥ १८० ॥  
  
निस्तुषैरुज्ज्वलैश्शुद्धैस्सक्षीरैरब्जसम्भव ।  
सद्व्यञ्जनसमोपेतं संसाद्य श्रद्धया पुरा ? ॥ १८१ ॥  
  
हृदा वा द्वादशार्णेन भाण्डेष्वभिनवेषु वै ।  
विनिर्गतेषु वा पाकाद् भूयस्स्नेहोक्षितेष्वथ ॥ १८२ ॥  
  
एवं वा साधनीयं च पुत्रशिष्यात्मना [क्, ख्: पुत्रशिष्या * * * ज] द्विज ।  
भगिन्या [क्, ख्: भटिन्यधर्म * * * पन्त्यासुहृत्सद्धवात्मना] धर्मसा ? पत्न्या सुहृत्सम्बन्धवर्त्मना ॥ १८३ ॥  
  
शुक्लाम्बरधरेणैव [क्: मर्धं गलितम्; घ्: शुक्लाम्बरधरेणैव भावभक्तिपरेण च । संसाधनीयं श्राद्धार्थं स्वजातीयेन वै चरुः; ख्: इदमर्धत्रयं लुप्तम्] दक्षेण शुचिनाऽत्मना ।  
शारीरव्याधिहीनेन [क्, ख्: शरीरव्याधिहीनेषु] क्षुत्तृष्णाविगतेन च ॥ १८४ ॥  
  
खासश्वास * * * * [क्, ख्: कास * * * वातदृक् * * * श्रु * * * वकैः] स्वभावाथ दृक्श्रुतिहीनखर्वटैः ।  
एवं विमुक्तदोषेण [क्, ख्: दोषो * * * परेण च] भावभक्तिपरेण च ॥ १८५ ॥  
  
संसाधनीयं श्राद्धार्थं स्वजातीयेन वै चरुः ।  
अनुलोमेन विहितं वर्णानां चरुसाधनम् [क्, ख्: वर्णानां चारसाधनम्] ॥ १८६ ॥  
  
दिव्ये पित्र्येऽब्जसम्भूत प्रतिलोमश्च दोषकृत् ।  
तदलाभात् [क्, ख्: तदलाभात् * * * कारुकां शुचम्] क्रयक्रीतमदुष्टं कारुका शुचिम् ? ॥ १८७ ॥  
  
पूर्वोक्तदोषनिर्मुक्तं तेनापि कमलोद्भव ।  
अपिक्षयविधूनां वा ? लौल्यैकनिरतात्मनाम् ॥ १८८ ॥  
  
रजस्वलानां षण्डानां ऋत्वादीनां [ग्, घ्: मत्वादीनाम्] विशेषतः ।  
श्वानसूकरमार्जारमर्कटानां तथैव हि ॥ १८९ ॥  
  
विड्वराहशिवागृध्रपूर्वाणां तु खचारिणाम् ।  
तस्मात् सर्वप्रयत्नेन [क्, ख्: यत्नेन पातिस्थगिताम्बरे] निवातस्थगिताम्बरे ॥ १९० ॥  
  
निश्शल्ये कुट्टिमे भूयस्सुलिप्ते धवलीकृते [ग्, घ्: यमलीकृते] ।  
स्थाने मन्त्रार्चनं देवपितृदेवस्य साधनम् ॥ १९१ ॥  
  
विहितं चैव सर्वेषां सम्भवे सति सर्वदा ।  
अन्नव्यञ्जनभाण्डानां [क्, ख्: अङ्गव्यञ्जन] सर्वेषां क्रमशो द्विज ॥ १९२ ॥  
  
अन्तश्चराम्भकाले ? तु मध्वाज्यैस्सकुशास्तिलाः [क्, ख्: मध्वाज्यै * * * *] ।  
क्षेप्तव्या द्वादशार्णेन भूयस्सिद्धेन सङ्ग्रहे ॥ १९३ ॥  
  
अष्टार्णेनाथ वस्त्रेण स्थगयेत् तान् प्रयत्नतः ।  
यह्ता न बहिरन्योत्थं वाष्पं [क्, ख्: वाष्पं ना * * *] निर्याति पद्मज ॥ १९४ ॥  
  
प्। १२०)  
  
ऊर्ध्वपुण्ड्रे [क्, ख्: * * * किके क्षिप्ते] कृते लिप्ते क्षालिते स्थलिकाचये [क्, ख्: स्थलिकाद्वये] ।  
वर्मणा वाससा च्छन्ने पूर्वादाभ्यन्तरीकृते ॥ १९५ ॥  
  
रक्षपालं च तत्पङ्क्तौ दत्त्वा स्नानाद्यमाचरेत् [क्, ख्: स्नानाद्यमाद्यमा] ।  
अग्नेर्विप्रमवासाना * * ? स्थानस्य [क्, ख्: * * * जास्नानस्य] पौष्कर ॥ १९६ ॥  
  
भाण्डानां भागपूर्वाणां सत्सहायगणस्य च ।  
विनियोगं पुरा कृत्वा पूर्णान्त? नित्यमाचरेत् ॥ १९७ ॥  
  
अपा * * * * * * * * नात् प्रतिशाटकम् ।  
तस्याधश्शाटिकायां तु विभुयात् ? तनुवेष्टनम् ॥ १९८ ॥  
  
अभूतं [क्, ख्: अ * * * स्वच्छम्] विमलं स्वच्छं * * * * सूतं ? वल्कलादिकम् ।  
नीलाञ्चितं ? य यत्किञ्चिद्विद्यते चाम्बरादिकम् ॥ १९९ ॥  
  
सर्वत्र विषया चैव ? त्वपास्य भुवनाद्बहिः ।  
ततो धियाऽभिसन्धाय मन्त्रमूर्तिगतं परम् ॥ २०० ॥  
  
यजाम्यनुग्रहार्थं [क्, ख्: * * * र्थम्] च पितॄणां पुनरेव हि ।  
निवेश्य प्राग्वदाहूय ह्यासनेषु क्रमाद् [ग्, घ्: क्रमात् द्विज] द्विजान् ॥ २०१ ॥  
  
तेभ्यः प्रागानौ [क्, ख्: प्रागानगोषू * * * निवेश्यौ; ग्, घ्: प्रागानने पूर्वम्] पूर्वं निवेश्यौ द्वौ द्विजोत्तमौं ।  
द्वादशारो धरो धाम त्रितयाधिष्ठितासने [क्, ख्: त्रिधायास्हिष्ठिता] ॥ २०२ ॥  
  
अथोक्तान् [क्, ख्: यथोक्तान् * * * षडङ्गा] सर्वसोमान्यान् षडङ्गा द्विजवास्वरा ? [ग्, घ्: द्विजवास्वकान्] ।  
अस्त्रमन्त्रशिखायुक्तः क्रमाद्वि [ग्, घ्: क्रमाद्विन्योषडन्वितम्] * * * * षदन्वितम् ॥ २०३ ॥  
  
नियोज्य प्राङ्मुखस्थाभ्यां देहतादात्म्यताप्तये ।  
स्ववाचकेन सद्धाम्नो ह्येकमूर्त्यादिकात्मना ॥ २०४ ॥  
  
न्यस्तव्यं देवताव्यूहं फड्वौषट्कारसंयुतम् [क्, ख्: फड्वौषट्कसमायुतम्] ।  
नृसिंहाख्यं सवाराहं मन्त्रमूर्तिद्वयं हि यत् ॥ २०५ ॥  
  
अग्नीषोमाख्यदैवत्यं [क्, ख्: अग्नीषोमस्य दैवत्यम्] रक्षार्थं सर्वदैव हि ।  
अवीक्षयन्नुदग्भागं [क्, ख्: अधिक्षयन्तदिग्भागम्] अतोऽन्ये विनिवेश्य च ॥ २०६ ॥  
  
तत्रादौ हृदयादीनामधः पङ्क्तौ निवेश्य च ।  
दृशा सद्वर्णजानां तु सङ्घानामेवमेव हि ॥ २०७ ॥  
  
तस्य दक्षिणतश्चोर्ध्वे जननीयकुलस्य [क्, ख्: जननीयत्रिकस्य] च ।  
कवचेनापरं योज्यमेकान्तं भगवन्मयम् ॥ २०८ ॥  
  
पितृनाम्ना च * * * * तस्य [क्, ख्: श्रुतसा * * * तस्य] दक्षिणतस्ततः ।  
तृतीयमाप्तिकारी ? च चतुर्थं हृदयेन तु ॥ २०९ ॥  
  
पितामहाभिधानेन मूर्तिमन्त्रेण पञ्चमम् ।  
प्रपितामहनाम्ना वै योज्यमेकायनं द्विज ॥ २१० ॥  
  
जनके जीवभावेन तदतीतत्रयं क्रमात् ।  
निवेशनीयं [क्, ख्: निवेशनीयं यन्त्रेर्मन्त्रैः] तैर्मन्त्रैर्वर्तते च द्वयं [क्, ख्: द्वयं * * *] क्रमात् ॥ २११ ॥  
  
प्रपितामहपूर्वं तु समतीतत्रयं न्यसेत् ।  
सामान्येन षडङ्गेन त्वेवमुक्तं स्वकेन वा ॥ २१२ ॥  
  
मन्त्रेण श्राद्धदाने तु विनियोगं द्विजार्चने ।  
चतुर्मूर्ताधिकारेण द्विधावस्थमथोच्यते ॥ २१३ ॥  
  
सभोगमपवर्गं च मन्त्रैकस्मादवाप्यते ।  
कैवल्यं केवलं चैव द्वितीयादमलेक्षण ॥ २१४ ॥  
  
ससुहृन्मन्त्रवर्गस्य न्यसेदव्यक्तमन्त्रराट् [क्, ख्: न्यरसदव्यक्त] ।  
त्रयाणां वासुदेवान्तं प्रद्युम्नाद्यमतः क्रमात् ॥ २१५ ॥  
  
प्। १२१)  
  
न तद्वै सविशेषं च पुनरेव * * * मे शृणु ।  
सुहृत्प्रपूर्वमिश्राणामनि रुद्धं [क्, ख्: मिश्राणां नि * * * * श्र * * * द्धम्] हि वाचकम् ॥ २१६ ॥  
  
प्रद्युम्नमन्त्रवर्गस्य कामाद् [क्, ख्: कामात् * * * न्तकः] द्वाभ्यां द्वयं ततः ।  
प्रणवेन परं ब्रह्मस्वरूपं प्रपितामहम् ॥ २१७ ॥  
  
मह(ता तन्मु)दाप्तमुखेनैव तर्पणं यन्महामते ।  
नवमूर्त्यधिकारेण त्रिप्रकारमथोच्यते ॥ २१८ ॥  
  
समित्राणां च वात्सल्याद् द्विजानां विष्णुना न्यसेत् ।  
ततो वैराजमन्त्रेण मातृवर्गस्य पौष्कर ॥ २१९ ॥  
  
त्रिभिर्नारायणाद्यैस्तु पित्रादीनां त्रयं क्रमात् ।  
विद्धि विद्धाख्यमेतद्धि श्राद्ध(श्रद्धा)ज्ञानं ? फलप्रदम् ॥ २२० ॥  
  
पितॄणां यजमानस्य देहलाभेविनैव [ग्, घ्: लाभेन्विहैव] हि ।  
वैराजमन्त्रादारभ्य साङ्कर्षणान्तमब्जज [ग्, घ्: सङ्कर्षणावसानिकम्] ॥ २२१ ॥  
  
समन्त्रपञ्चकं [क्, ख्: समन्त्रपञ्चकम् इत्यास्भ्य * * * इत्यन्तं अर्धचतुष्टयं लुप्तम्] विद्धि * * * * * * * * * * ।  
प्रपितामहनिष्ठानां यत्तच्छ्राद्धं हि पौष्कर ॥ २२२ ॥  
  
प्रयच्छत्यात्मलाभं तु श्राद्धकर्तुः पितृष्वपि ।  
आधाराणां * * * * मन्त्राद्वै * * * * * * * * * * * * * * ॥ २२३ ॥  
  
नियोजनं द्विजेन्द्राणां पञ्चानां श्राद्धकर्मणि ।  
मित्रवर्गात् समारभ्य परमेतद्धि वैस्वरम् [क्, ख्: वेश्वरः] ॥ २२४ ॥  
  
सामग्रीभिस्समोपेतं [क्, ख्: * * * भिस्समोपेतं * * * योजयेत्] कर्तुः पितृगणस्य च ।  
परं [क्, ख्: * * * णं च चतुस्तम्भ * * * किं पुनः] यच्छति निर्वाणं सकृत्स्नं हि च ? किं पुनः ॥ २२५ ॥  
  
कालमाजीवितं विप्र श्रद्धापूतेन चेतसा ।  
कृपया च समानानां सम्भवे सति पौष्कर ॥ २२६ ॥  
  
काम्येऽस्मिञ्श्राद्धदाने [क्, ख्: श्राद्धदा * * *] तु पङ्क्त्या नाऽन्यत्र योजयेत् ।  
समूहमेकं पूर्वं तु विप्राणामुत्तराननम् ॥ २२७ ॥  
  
हृन्मन्त्रेणाब्जसम्भूत [क्, ख्: ब्रह्म * * * ब्जसम्भूत] सर्वेषां विन्यसेत् ततः ।  
प्रणवेन स्वनाम्ना च [क्, ख्: ज्ञातद्याद्वा * * * हृदादिषु; ग्, घ्: ज्ञाताद्याद्वहृदादिषु] ज्ञात * * * * * * * * हृदादिषु ॥ २२८ ॥  
  
अस्त्रभूसणहेतीश [क्, ख्: सर्वत्राभूषणं हेति] पूर्वमन्त्रान् सगोचरे ।  
एवं वा प्राङ्मुखं शक्त्या चक्रमन्त्रेण योजयेत् ॥ २२९ ॥  
  
विप्रमेकमुदग्वक्वं [क्, ख्: इदमर्धं लुप्तम्] मुख्यमन्त्रेण योजयेत् ।  
द्वयं चोदङ्मुखं तत्र हृन्मन्त्रेणानुसन्ध्य च ॥ २३० ॥  
  
सुहृन्मित्रं द्विवेतं तु ? मातृवंशमथाब्जज ।  
पितृवंशं [क्, ख्: पित्रंशनिहिनिश्शेषं * * * देहगम्] हि निश्शेषं स्मरेदपरदेहगम् ॥ २३१ ॥  
  
मब्डले त्वम्बुपात्रस्थं चक्रं वा नृहरिं यजेत् ।  
(विप्रमेकमुदग्वक्त्रं मुख्यमन्त्रेण विन्यसेत्) ॥ २३२ ॥  
  
तृप्तये पितृवर्गस्य यथा मातृकुलस्य च ।  
सर्वं जनमतोऽन्येषां [क्, ख्: मतो * * * त्रीतये * * *] प्रीतये च स्वशक्तितः ॥ २३३ ॥  
  
गवा [क्, ख्: इदमर्धं लुप्तम्] ग्रासं समुद्धृत्य दद्याद् घृतमधुप्लुतम् ।  
दर्भैस्तिलोदकैर्मिश्रं [क्, ख्: तिलोदकै * * * णोत्कटम्] न क्षारं लवणोत्कटम् ॥ २३४ ॥  
  
आत्मवंशाधिकारेण कुर्यादेवमतोऽन्यथा ।  
पौरोहित्येन कृपया प्रीत्या वाऽन्यस्य कस्य चित् ॥ २३५ ॥  
  
निर्वर्तने तदीयं हि तत्पूर्वं विहितं कुलम् [क्, ख्: क्रमे] ।  
आपादाज्जानुपर्यन्तमाजानोर्मध्यमस्तकम् [क्, ख्: पर्यन्तमा * * * मस्तकम्] ॥ २३६ ॥  
  
प्। १२२)  
  
आवस्तिमूर्ध्नो [क्, ख्: आ * * * मस्तकावधि] हृदयमाहृदो मस्तकावधि ।  
अनिरुद्धादयो मन्त्राश्चत्वारो विनिवेश्य च ॥ २३७ ॥  
  
सुगतिप्राप्तये विप्र पितॄणां नित्यमेव हि ।  
तृप्तये वासुदेवाद्यादामूर्ध्नस्त्वङ्घ्रिगोचरम् ॥ २३८ ॥  
  
चत्वारश्चानिरुद्धान्ता [क्, ख्: चत्वारश्च * * *] योक्तव्या वा महामते ।  
प्रणवेन [क्, ख्: प्रणव * * * संविधं तु वा] हृदि ब्रह्मन् शान्तं संविन्मयं तु वा ॥ २३९ ॥  
  
समीरानलतोयक्ष्माभूतानां [क्, ख्: तोयक्ष्मा * * *] व्यपकं क्रमात् ।  
न्यस्तव्यं वासुदेवाद्यमध्यक्षान्तं चतुष्टयम् ॥ २४० ॥  
  
अपेक्षयानिरुद्वाद्यं पृथिव्यादिचतुर्ष्वथ ।  
रक्षार्थं नृहरिं न्यस्त्वा नवमूर्तेः परं द्विज ॥ २४१ ॥  
  
मूर्धास्यकण्ठहृन्नाभिगुह्यजानुद्वये [क्, ख्: कण्ठ * * *] त्वथ ।  
पादयोः क्ष्माधरान्तं तु न्यस्तव्यं त्वष्टकं क्रमात् ॥ २४२ ॥  
  
हृदम्बरे तु भगवान् वासुदेवोऽप्यधोक्षजः ।  
क्ष्मान्तानां बुद्धिपूर्वाणां क्रमात् सङ्कर्षणादिकम् ॥ २४३ ॥  
  
याक्तव्यमथवा विप्र पृथिव्यादिक्रमेण तु ।  
सप्तकं [क्, ख्: * * * कन्धराख्यं तु] भूधाराख्यं तु सङ्कर्षणान्तमेव हि ॥ २४४ ॥  
  
अथ [क्, ख्: कथचि * * * धिष्ठाने] चिद्धृत्वधिष्ठाने वासुदेवं तु भावयेत् ।  
रसलोहितमांसानां मेदोमज्जास्थिषु द्विज ॥ २४५ ॥  
  
क्रमेण शुक्लधात्वन्तं न्यसेत् सङ्कर्षणादिकम् ।  
सप्तकं च वराहान्तमाशुक्लाद् [क्, ख्: माशुक्लाद्वार] द्वारसिद्धये ॥ २४६ ॥  
  
वराहमन्त्रादारभ्य सङ्कर्षणान्तमब्जज ।  
एवं दुष्टनिरासार्थं पूर्ववत् [ग्, घ्: पात्रगं न्यसेत्] पात्रकं न्यसेत् ॥ २४७ ॥  
  
व्यापकत्वेन भगवान् बहिरभ्यन्तरे खवत् ।  
जीववत् साङ्कर्षणं च बीजं हृत्कमलोदरे ॥ २४८ ॥  
  
सृष्टिसंअहारयोगेन सप्तकं धातुसप्तके ।  
  
पौष्कर उवाच  
  
सामान्येन स्वमन्त्रेण सति सन्निहितेन वै ।  
कारयो ? र्विग्रहे वृत्तौ ज्वालन्ताभ्यन्तरे [क्, ख्: ज्वलन्ता * * * वा] (यथा) तु वा ॥ २४९ ॥  
  
न्यासार्चनादिमुक्तानां [क्, ख्: न्यासा * * * मुक्तानाम्] मन्त्राणां युज्यते कथम् ।  
विनियोगं चतुर्णां [क्, ख्: चतुर्व * * *] वा नवानां मन्त्रकर्मणि ॥ २५० ॥  
  
श्रीभगवानुवाच  
  
सषडङ्गो हि सामान्यस्सर्वेषां विहितस्सदा ।  
साधकस्य [क्, ख्: साध * * *] हि मन्त्रो हि विषमस्स्याद्विरोधकृत् ॥ २५१ ॥  
  
अनुज्ञातस्ससर्वस्य [क्, ख्: अनुज्ञान * * * चातु] चातुरात्म्यादिकं हि यत् ।  
गुरोरिच्छा स्वकीयाऽत्र खमन्त्रादौ महामते ॥ २५२ ॥  
  
तत्रापि [क्, ख्: तत्रापि * * * श्राद्धे द्वाभ्यां सा * * *] हि विषेषाय श्राद्धे द्वाभ्यां स उच्यते ।  
मन्त्रग्रामे [क्, ख्: * * * या पुरा] तु विन्यस्ते विप्राणामिच्छया पुरा ॥ २५३ ॥  
  
स्वमन्त्रमुपसंहृत्य स्वधाम्ना च [क्, ख्: विधि * * *] धिया सता ।  
ब्रह्मभावनया व्याप्त एवं कृत्वाऽश्रयादिकम् ॥ २५४ ॥  
  
प्। १२३)  
  
यद्विप्रविग्रहे व्यस्तं मन्त्रव्यूहं तदात्मनि ।  
अ ? [क्, ख्: * * * पूर्वकम्] थानियोजनीयं च क्षन्तु ? तत्पाणिपूर्वकम् ॥ २५५ ॥  
  
तत्रायं विहितं विप्र विशेषं तन्निबोधतु ।  
व्यापकत्वेन भगवान् प्राक् सव्येतरयोस्ततः ॥ २५६ ॥  
  
दक्षिणे करशाखासु द्वितीयं पञ्चसु न्यसेत् ।  
तद्वन्द्वामे तृतीयं हि त्वङ्गुष्ठादिक्रमेण तु ॥ २५७ ॥  
  
तलद्वये [क्, ख्: कुलद्वये दक्षिणादि * * * नि] दक्षिणादावनिरुद्धमतो न्यसेत् ।  
एकं वा वासुदेवान्तं न्यसेदिच्छावशेन तु ॥ २५८ ॥  
  
यदा नवात्मा करयोस्तदङ्गुष्ठद्वयेऽच्युतः ।  
अष्टकं च वराहान्तं प्राग्वदातर्जनेः क्रमात् ॥ २५९ ॥  
  
वामतर्जननिष्ठं [क्, ख्: वाम तर्जन * * * वान्तमेववा] तु वासुदेवान्तमेव वा ।  
स्वाहामध्योदितं कृत्वा पूजासारे ? तथाऽ(र्चने)नले ॥ २६० ॥  
  
हुतमप्यनलं [क्, ख्: हुतमप्यलं * * * प्राग्वत्] भूतं प्राग्वत् पाव (न) कतां नयेत् ।  
एवमिच्छावशेनैव मन्त्राणां परिवर्तनम् ॥ २६१ ॥  
  
स्वाराध्या [क्, ख्: ध्यानवनि * * * लेखरोधकृत्] नवनिष्ठानां श्राद्धकाले विरोधकृत् ।  
एवं नियोजनं कृत्वा शिरसाऽभ्यर्च्य साम्प्रतम् ॥ २६२ ॥  
  
सासनं पुष्पपात्रेण समूहं भगवन्मयम् ।  
तन्मध्येम्भश्चलं [क्, ख्: तन्मध्ये * * * पञ्चेन्द्रिय] चित्तं पञ्चेन्द्रियसमन्वितम् ॥ २६३ ॥  
  
कुर्यात्तां मन्त्रपीठस्थं [क्, ख्: क्रियताम्] मध्ये पारेऽथवा हृदि ।  
कालमाचमनान्तं (र्थम्) तु मदनुग्रहकाम्यया ॥ २६४ ॥  
  
सन्निधाने द्विजानां च विभोस्सज्वलनस्य च ।  
भाव्यं सुयन्त्रितेनैव [क्, ख्: भाव्यं स्वयन्त्रितेनैव] सर्वज्ञेनापि जन्तुना ॥ २६५ ॥  
  
एवं भूतैर्द्विजेन्द्रैस्तु (स्तैः) बुद्ध्या तु सुविशद्धया ।  
श्रद्धेयमखिलं [क्, ख्: श्रये * * * खिलम्] तस्य सानुकम्पेन चेतसा ॥ २६६ ॥  
  
यस्मादब्जसमुद्भूत मानं यदुभयात्मकम् ।  
नासकृत् सर्वभावानां विशेषाच्छ्राद्धकर्मणि ॥ २६७ ॥  
  
समये * * * [क्, ख्: * * * तत्पूरणम्] योज्यं तत् पूरण सर्वकर्मणाम् ।  
पावनं तृप्तिजननं कि पुनः पितृकर्मणि ॥ २६८ ॥  
  
आदाय मनसा मान्त्रीमाज्ञां [क्, ख्: मनसामन्त्री * * * ज्ञाम्] वै शिरसा सह ।  
हार्दमापाद्य वै श्राद्धं द्रव्योत्थं यद्वशाद् द्विज ॥ २६९ ॥  
  
सफलं स्यात् पितॄणां तु ज्ञानमूलं हि तत्त्वतः ।  
अन्यथा हेतुना केन [क्, ख्: केन * * * णां तत्सुतिप्रदम्] पितॄणां तद्गतिप्रदम् ॥ २७० ॥  
  
मूलं [क्, ख्: मूलं विना क्षानास्येति] विना क्ष्मां नाभ्येति पादपानां यथा तथा ।  
ज्ञानमाह्लादपूर्वेण फलत्याशु च वर्त्मना ॥ २७१ ॥  
  
कारणं सर्वेन्द्रियग्रामं बहिर्वृत्तिगतं हि यत् ।  
स्वयमात्मनि संलीनं कृत्वा हृत्कमलाम्बरे ॥ २७२ ॥  
  
स्वभावशक्त्या सम्पूर्य समास्ते साम्प्रतं तु तत् ।  
स्वरूपाद्वन्दनं कुर्याद्विभोस्सर्वेश्वरस्य च ॥ २७३ ॥  
  
शान्तसंवित्स्वरूपस्य स्पन्दानन्दमयात्मनः ।  
तवाच्युतं हि चित् स्पन्दं स्वयं परिणतं स्मरेत् ॥ २७४ ॥  
  
सहस्रशशिसूर्याग्निप्रभया प्रोज्वलं स्थिरम् ।  
मरीचिचक्रसम्पूर्णचिद्गर्भं [क्, ख्: मरीचि * * * चिद्गर्भ] सर्वतोमुखम् ॥ २७५ ॥  
  
चिदम्बरान्तरावस्थं [क्, ख्: मिदम्बरा; ग्, घ्: तदम्बरा] सुशान्तं भगवत्पदम् ।  
तच्छक्ति [क्, ख्: * * * विलक्षण] (तच्चित्र) ज्ञाननाडेर्वै विलक्षणतरं हि यत् ॥ २७६ ॥  
  
प्। १२४)  
  
स्मरेन्मरीचिकोणस्थं स्वभावाह्लादपिण्डकम् ।  
स्वकं पितृसमूहं तु स्फुरन्तं कर्मशान्तये ॥ २७७ ॥  
  
महतः [क्, ख्: महतः फलकात् यद्वत्] पावकाद्यद्वच्छक्तिर्दहनलक्षणा ।  
अङ्गारकणमाश्रित्य [क्, ख्: * * * कणमाश्रित्य बाह्य * * * पौष्कर] बाह्यमायाति पौष्कर ॥ २७८ ॥  
  
तद्वदेव [क्, ख्: तद्वदे बहि * * * * कलनिश्चयात्] हि निर्यातः किन्तु सङ्कल्पनिश्चयात् ।  
अग्नीषोमौ समाश्रित्य [क्, ख्: समाश्रित्य * * * पीत * * * श्वरेच्छया] पितरश्चेश्वरेच्छया ॥ २७९ ॥  
  
प्रकाशमन्त्रराड्बाह्यं [क्, ख्: बाह्यं * * * द्विजम्; ग्, घ्: बाह्यं मायाकाशवधद्विज] मायाकाशव * * * द्विज ।  
क्रमेण यत्ततस्स्वेषां [क्, ख्: यत्ततः स्वेषां सुख * * * *; ग्, घ्: यत्ततः स्वष्टां सुख] सुखदुःखतरं तु वा ॥ २८० ॥  
  
मूलान्तःकरणेनैव [क्, ख्: * * * समाब्जज] सेन्द्रियेण समाब्जज ।  
मायाकाशवृतेनैव [क्, ख्: * * * वतेनैव * * * कः] हृन्मन्त्रं भ्रामयेत्ततः ॥ २८१ ॥  
  
तद्दुः (खगु) खादुपशान्त्यर्थं रश्मिरन्ध्रेण केनचित् ।  
ज्ञानतस्त्वरविन्दाक्ष [ग्, घ्: ज्ञानतत्वाम्बरावस्वसत्व खरविन्दक्षं तं धाकाशवधे पुनः] तदाकाशावधे पुनः ॥ २८२ ॥  
  
तत्कालं तत्कुलोद्भूतमनुभाववशाद् द्विज ।  
अग्नीषोमाश्रयस्थं च चित्पिण्डं [क्, ख्: चित्पिण्डं * * * क्रमात्] तत्तु वै क्रमात् ॥ २८३ ॥  
  
अन्तःकरणबीजं [क्, ख्: अन्तःकरण * * *] तु महामोहबलोज्झितम् ।  
ज्ञानान्तमम्बरान्तस्थं [क्, ख्: ज्ञानान्तवा * * * सुसूक्ष्मम्] सुसूक्ष्मं सततोदितम् ॥ २८४ ॥  
  
क्ष्मान्तं [क्, ख्: क्षाद्यं नारायणाद्यैस्तु * * * द्याक्षान्तै] नारायणाद्यैस्तु ह्यध्यक्षान्तैरधिष्ठितम् [ग्, घ्: क्षान्तैरनुष्ठितम्] ।  
प्राणब्रह्मावसानैर्वा [क्, ख्: प्राण ब्रह्मवशानेमा] वासुदेवादिकैः क्रमात् ॥ २८५ ॥  
  
बुद्ध्या [क्, ख्: बुध्याव्याप्ता * * * स्थैः] व्याप्तैर्यथावस्थैः प्रभवस्थितिलक्षणैः ।  
मन्त्राङ्गैर्ज्ञस्वरूपैर्वा पञ्चभिर्लोचनोज्झितैः ॥ २८६ ॥  
  
यद्वशात् प्रतिपत्तिर्वै कर्तुर्भवति [क्, ख्: ककुब्भवति] सुस्फुटा ।  
सन्निवेशवशेनातो [क्, ख्: सन्निवेश * * * पितृतर्पणे] हार्देऽस्मिन् पितृतर्पणे ॥ २८७ ॥  
  
स्वानुष्ठानवशेनापि [क्, ख्: * * * तुष्ठान * * *] मन्त्राणामुदयान् स्मरन् ।  
अमूर्तमथवा मूर्तमधिदैवव्यवस्थया ॥ २८८ ॥  
  
चिद्बीजनिचयाधारद्व्यात्मकं यत् पुरोदितम् ।  
  
अभिन्नलक्षणेनैव प्रणवेन महामते ।  
ध्यायेच्चित्कर्णिकामध्ये [क्, ख्: * * * बीजत्वमागतम्] भूमौ बीजत्वमागतम् ॥ २९० ॥  
  
सतुर्यमपृथग्भूतैस्सत्वाद्यैरनुपप्लुतम् [क्, ख्: सत्वोत्थैरनुपप्लवम्] ।  
तस्माद्विनिर्गतं ध्यायेत् त्रितयेनाभिरञ्जितम् ॥ २९१ ॥  
  
प्रपितामहसञ्ज्ञं तु चैतन्यत्वेन पौष्कर ।  
सुषुप्तिरूप (सञ्ज्ञ) ताप्राप्तमीषत्कालुष्यमागतम् ॥ २९२ ॥  
  
विश्रान्तं [ग्, घ्: सुज्ञान्तम्] कर्णिकाकाशदेशे चिद्भास्करोदरे ।  
तदुद्देशं ततस्तस्माच्चैतन्यान्निर्गतं स्मरेत् ॥ २९३ ॥  
  
स्वेनान्तःकरणेनैव रञ्जितं स्वं [क्, ख्: प्रपितामहम्] पितामहम् ।  
एकारेण स्वनाम्ना च स्वप्नेनाविष्वकृतस्य [क्, ख्: स्वप्नान्तः करणेन] च ॥ २९४ ॥  
  
प्। १९५)  
  
संस्थितिं संस्मरेत्तस्य द्व्यात्मनामाश्रितस्य च ।  
चिदंशस्य च वैकण्ठ देशे नाभ्यन्तराम्बरे ॥ २९५ ॥  
  
मनोबुद्धिरहङ्काररञ्जितं संस्मरेत्ततः ।  
जाग्रेणाकूलितेनैव पिता चैतन्यमब्जज ॥ २९६ ॥  
  
ब्रह्मनाड्यन्तराकाशे [क्, ख्: ब्रह्मनाध्यानराकाशे] ब्रह्मरन्ध्रपथावनौ ।  
द्व्यात्मके जीवकोशे तु कारणे तुर्यलक्षणे ॥ २९७ ॥  
  
दैवत्यं वासुदेवं च साकारं वाऽर्कबिम्बवत् ।  
तदात्मना च बोद्धव्यौ विबुधौ विश्वसञ्ज्ञकौ ॥ २९८ ॥  
  
तन्मूलं [क्, ख्: तन्मूलं * * * कर्मिणाम्] हि यतस्सर्वं कर्मिणां पितृसङ्ग्रहः ।  
प्रपितामहसञ्ज्ञं [क्, ख्: सञ्ज्ञा] वै त्वधिष्ठायाथवा भवेत् ॥ २९९ ॥  
  
मध्याह्नभास्कराकारं मूर्तं वा ज्ञानमूर्तिभृत् [क्, ख्: मूर्त वा ज्ञानमूर्तहृत्] ।  
पैतामहीयमेवं हि चैतन्यं कमलोद्भव ॥ ३०० ॥  
  
प्रद्युम्नाधिष्ठितं ध्यायेत् स्वस्थानेन पुरोदितम् ।  
पिताधिदेवतारूपमनिरुद्धमतस्स्मरेत् ॥ ३०१ ॥  
  
मूर्ध्नश्छिद्रप्रवेशे [क्, ख्: चिद्रूपवेशे] तु अमूर्तं मूर्तमेव वा ।  
आराध्य मन्त्रेणाढ्यं वा स्थानं कुर्यादधिधिष्ठितम् ॥ ३०२ ॥  
  
हृन्मन्त्रेणापरं विप्र शिरसा तत् परं तु तत् ।  
शिखाधिदैवतं ध्यायेच्चतुर्थं सर्वदैव हि ॥ ३०३ ॥  
  
शक्तिमन्त्रेण तनुतीं [क्, ख्: तनुतीं ब्रह्म * * * नुगताम्; ग्, घ्: मनुतिः हृन्मन्त्रानुगता स्फुरेत्] हृन्मन्त्रानुगतां स्मरेत् ।  
शिरसा सह चास्त्राख्यं शिखया सह लोचनम् ॥ ३०४ ॥  
  
नवमूर्तेश्चतुष्कं तु चिद्रूपं केवलं हृदि ।  
सत्तामात्रस्वरूपाभिर्विभिन्नं गुणशक्तिभिः ॥ ३०५ ॥  
  
ॐ तत्सदिति चैतद्वत् कर्णिकागहनान्तरे ।  
व्यक्तं [ग्, घ्: व्याप्तं कण्ठा] कण्ठावधोद्देशं कुर्याद्गरुडगादिना [ग्, घ्: गगनोदरे] ॥ ३०६ ॥  
  
ब्रह्मरन्ध्रगतं ध्यायेत् सवराहनृकेसरि ? ।  
भिन्नत्वे भेदबुद्ध्या तु यथैकस्मिन् हि जायते ॥ ३०७ ॥  
  
स्वभावशीतलं चोष्णं स्वादु भिन्नजलद्वयम् ।  
एवं भोगाप्तये कुर्यादेतस्माद्व्यत्ययं हि ये ? ॥ ३०८ ॥  
  
  
ज्ञेयं [क्, ख्: जयन्तं मोक्षदम्] तन्मोक्षदं विप्र नित्यमेवाफलार्थिनाम् ।  
तनुत्रास्त्रदृशो [क्, ख्: तनुत्रास्त्रमृगो] मन्त्राः हृदयान्मस्तकावधि ॥ ३०९ ॥  
  
न्यस्याधिदेवतात्वेन शक्तित्वेन हृदादयः ।  
ज्ञानादीनां [क्, ख्: ज्ञानादीनां हि * * *] हि वै यस्माद्भोग्यास्त्रीणि बलादयः ॥ ३१० ॥  
  
ते च षढृदयादीनि निर्णीतानि च वै पुरा ।  
एवं कारणमूलं तु देहे पितृगणं क्रमात् ॥ ३११ ॥  
  
न्यस्त्वा [क्, ख्: निस्त्वामनिष्ठिते] मनीषितैरन्यैश्चिद्रूपैः पितृभिस्सह ।  
सन्तर्पणं [क्, ख्: सन्त * * * द्विश्वेदेव] ततः पार्श्वे विश्वेदेवपुरस्सरम् ॥ ३१२ ॥  
  
ज्ञलक्षणेन सन्तर्प्यौ प्रणविन तु तौ पुरा ।  
परमानन्दगर्भेण सहस्रशशिरश्मिना ॥ ३१३ ॥  
  
हृदि प्राणकलामूले प्रोच्चरत् प्रणवं स्मरेत् ।  
दुग्धबुद्बुदसङ्काशममृतं हिमशीतलम् ॥ ३१४ ॥  
  
तरसारतयं [क्, ख्: तारका रसयन्तश्च] तं च ? ज्ञाननाडीक्रमं महत् ।  
यमाश्रित्य च तिष्ठन्ति विश्वेदेवपुरस्सराः ॥ ३१५ ॥  
  
पितरो भगवद्रूपास्साकारां वह्निराकृतिः ।  
ब्रह्मरन्ध्रावधिं यावद्विसर्पन्तं स्मरेत् तत् ॥ ३१६ ॥  
  
प्।१२६)  
  
सम्पूर्णेन्दुत्वमापन्नं भावयेत्तत्र [क्, ख्: भावये * * * स्थितम् इत्यन्तं लुप्तम्] तद्द्विज ।  
यत् पित्र्यदैवतं मन्त्रं ब्रह्मरन्ध्रोपरि स्थितम् ॥ ३१७ ॥  
  
प्राणशक्तिर्ज्वलद्रूपा तदीया तच्छिरोपरि ।  
सूर्यमण्डलमध्यस्था युगान्ताऽनलवत् स्मरेत् ॥ ३१८ ॥  
  
तत्तेजसावलीनं [क्, ख्: तत्तेजसा * * * ध्यायेत्] तद्ध्यायेन्मण्डलमामृतम् ।  
जनकीयकरन्ध्रेण [क्, ख्: जनकं * * * च्चेतसा निर्मलेन तु; ग्, घ्: जनकीयकरन्ध्रेण प्रतिस्रोतीकृतम् पुनः मूलनिष्ठं क्रमात् ध्यायेत् चेतसानिर्मलेन तु] प्रतिस्रोतीकृतं पुनः ॥ ३१९ ॥  
  
(अत्र ग्रन्थपात इव)  
  
मूलनिष्ठं क्रमाद्ध्यायेत् चेतसा निर्मलेन तु ।  
एवं [क्, ख्: एवं गतविवासास्तु * * * रमुच्चरन्] गतपिपासार्थः प्राग्वदोङ्कारमुच्चरन् ॥ ३२० ॥  
  
तुर्यभूमिं तु पित्रादिलयध्यानधिया न येत् ।  
इति भोगाप्तये कुर्याद् [क्, ख्: कुर्यात् न * * * यो यो] भूयो भूयो द्विजोत्तम ॥ ३२१ ॥  
  
पितॄणाममृतं श्राद्धं सर्वदुःखक्षयप्रदम् ।  
प्रकाशाह्लादपिण्डस्थं कृत्वा पितृगणं तु वै ॥ ३२२ ॥  
  
अन्तर्मायाम्बराद्यान्तं क्षीणसंस्कारलक्षणम् ।  
आमूलादुल्लसन्तं च ऊर्ध्वदेहव्यपेक्षया ॥ ३२३ ॥  
  
औदयेन क्रमेणैव सूर्यबिम्बमिवाम्बरे ।  
तत् पुनर्विलयीकुर्याच्चन्द्रभावनया यथा ॥ ३२४ ॥  
  
न रोगमायाति पुनः कर्मभूमौ सचित्फलः ।  
एवं यत् पातयेत् पिण्डं ब्रह्मक्षेत्रसमाश्रिते ॥ ३२५ ॥  
  
अनन्ते विपुले पूर्णे चिद्रूपे त्वस्फुटं द्विज ।  
स्ववंशोत्तारकं विद्धि ज्ञानकर्मपरायणम् ॥ ३२६ ॥  
  
किन्त्वसौ दुर्लभो यस्य भावनैषा [क्, ख्: भावं तेषाम्] हि तत्त्वतः ।  
भगवद्भक्तिपूता (त्मा ?) तन्मन्त्रैकपरायणः ॥ ३२७ ॥  
  
प्रवर्तेताथ सिद्ध्यर्थं बाह्यतश्श्राद्धकर्मणि ।  
मन्त्रेशवह्निविप्राणां सन्निधाने यथाक्रमम् ॥ ३२८ ॥  
  
अभ्यर्थासनकर्माख्यं [ग्, घ्: अभ्यर्थासनगं मुख्यम्] मन्त्रं यदवतारितम् ।  
भगवन् पुण्डरीकाक्ष पित्र्यं [पितृ] वर्गं हि मामकम् ॥ ३२९ ॥  
  
स्वयं श्राद्धात्मना भूत्वा प्रोद्धरस्व भवार्णवात् ।  
भुङ्क्ष त्वं शक्तिनिष्ठेन स्वयं ज्ञानादिकेन वै ॥ ३३० ॥  
  
करणेन बलाद्यं हि भोगजालं त्रिलक्षणम् ।  
एवमभ्यर्थयित्वा च ह्यभिसन्धाय चेतसा ॥ ३३१ ॥  
  
क्रमात् पितृगणं सर्वमिदमुच्चार्य वै ततः ।  
ॐ ॐ ॐ ॐ पितॄणां च तृप्तये परमेश्वर ॥ ३३२ ॥  
  
उत्तारणार्थमपि वै यजाम्योम्ॐ नमो नमः ।  
सकृच्चतुर्धा नवधा त्विदमुच्चार्य चेतसा ॥ ३३३ ॥  
  
स्मरन् बाह्याम्बरावस्थं विन्यस्तं यत् परात्मनि ।  
ततो विभवतस्सर्वैरर्घ्यपाद्यपुरस्सरैः ॥ ३३४ ॥  
  
भोगैस्ताम्बूलपर्यन्तैर्मन्त्रनाथं [क्, ख्: ताम्बूलचित्त * * * मन्त्र] यजेद् द्विज ।  
तत्रेदं सर्वसामान्यं भोगोपादानकर्मणि ॥ ३३५ ॥  
  
मन्त्रमुच्चारणीयं च श्राद्धदानेषु सर्वदा ।  
ॐ वौषडमृताभं तु बलवीर्यमयं त्विदम् ॥ ३३६ ॥  
  
प्। १२७)  
  
तेजस्स्वभावममलं भोगं भुङ्क्ष्वो नमो नमः ।  
नैवेद्यं विद्यमानं तु प्रोक्षयित्वा दृशा बृहत् ॥ ३३७ ॥  
  
एवं यदबृहद्रूपं पाणौ कृत्वा तु पात्रगम् ।  
तथा चाविद्यमानं यन्मनसा वाद्य धारणा ॥ ३३८ ॥  
  
पितॄणां तृप्तये ह्येवमिष्ट्वा मन्त्रेश्वरं ततः ।  
ततारा ? दर्भलोपे (भे) तं प्रदद्याद्देहमोदकम् ॥ ३३९ ॥  
  
ॐ [क्, ख्, ग्, घ्: ॐ त्वमस्मत्] नमोऽस्मत्पितृगणात् प्रीतो भव जगन्मय ।  
तेषामस्त्विदमक्षय्यं यत् कृतं च त्वयाऽत्मसात् ॥ ३४० ॥  
  
इति [क्, ख्, ग्, घ्: अथेति] कर्तव्यता सा वै पैत्रं स्थानात्मना नयेत् ।  
मन्त्रेशरोमकूपानामाशयं चोदयार्कवत् ॥ ३४१ ॥  
  
बहिर्हृत्कमलोद्देशे स्मरेत् पितृगणं क्रमात् ।  
अथान्तर्माननिष्ठं तु ह्यर्घ्याद्यैः भोगसञ्चयैः [क्, ख्: भोगसङ्क्षयम्] ॥ ३४२ ॥  
  
द्रवत्पूर्णेन्दुधवलं मरीचिचयसङ्कुलम् ।  
संविशन्तं स्वशक्त्या वै ध्यायेन्मन्त्रात्मनि स्थिते ॥ ३४३ ॥  
  
तेजोमये पितृव्यूहे पितृसङ्घं हि तत् पुनः ।  
मध्याह्नार्कायुताभं च सन्त्मरेद्वि (द्धि) [घ्: संस्मरेद्धि स्मरन् प्रभुम्] स्फुरत्प्रभम् ॥ ३४४ ॥  
  
तद्व्यापारे निवृत्तेऽथ रोमरन्ध्रे [क्, ख्: रोमरन्ध्रै] शनैश्शनैः ।  
मन्त्रहृत्पुष्कराकाशमाक्रान्तं [ग्, घ्: मन्त्रवाक् पुष्करा] तैस्स्मरेदथा ॥ ३४५ ॥  
  
पीठसन्निहितं [क्, ख्: * * * यज्ञा * * * त्तत] मन्त्रादादायेन्दुधिया ततः ।  
यायादग्निसमीपं [क्, ख्: यायादग्नि * * *] तु ध्यायेत्तत्रोदितं प्रभुम् ॥ ३४६ ॥  
  
सन्तर्प्य विधिना भक्त्या पूर्णान्तं मन्त्रराट् ततः ।  
तत्रापाद्यश्चरुः प्राग्वत् तथा पिण्डार्थमोदनम् ॥ ३४७ ॥  
  
मध्वाज्यतिलदर्भाणां सम्पुटे रजतान्विते ।  
अभिमन्त्रितमाराध्यैस्ततस्तैस्ताडनादिभिः ॥ ३४८ ॥  
  
नीत्वा निर्दोषतां पश्चात् स्थगयेदम्बरादिना ।  
अथानुसन्धानपूर्वं साधारं त्वासनं यजेत् ॥ ३४९ ॥  
  
क्रमात् कुशानामूर्ध्वे तु यथास्थानविभागशः ।  
संसिच्य प्रणवेनाथ सतिलेन तु वारिणा ॥ ३५० ॥  
  
हेमपूर्वाणि तत्राग्रे [ग्, घ्: तत्राधौ; ग्, घ्: त्वादावह्नो तदग्रतः] पात्राणि क्रमशो न्यसेत् ।  
पित्राद्यनुक्रमेणैव त्वादावन्त्ये तदग्रतः ॥ ३५१ ॥  
  
मन्त्रपूर्वेण नाम्ना तं सनमस्केन निक्षिपेत् ।  
तिलास्त्वम्बुकुशाग्राणि [क्, ख्: कुशाग्राणि * * * पठन्] त्विदं तेऽर्घ्यं पठन् क्रमात् ॥ ३५२ ॥  
  
प्रपितामहपर्यन्तामेवं कृत्वार्घ्यकल्पनाम् ।  
कामोऽन्यस्मिन् [क्, ख्: कामान्यस्मिन्] श्राद्धदाने ह्येवमन्येष्वपि द्विज ॥ ३५३ ॥  
  
पूर्ववन्नामगोत्रे [पूर्ववन्नामगोत्रैस्तु] तु ह्यर्घ्यमापाद्य पात्रगम् ।  
पृथक् पृथग्वा पात्राणामासीनद्विजसङ्ख्यया ॥ ३५४ ॥  
  
प्रकल्पितमथ स्वं स्वं नीत्वा सार्ध्यं तु भोजनम् ।  
प्रपितामहनिष्ठानां पाणौ दद्यात् कुशान्वितम् ॥ ३५५ ॥  
  
सावशेषं तथाऽन्येषां हस्तेऽर्घ्यं प्रतिपाद्य च ।  
कुर्यात् सार्घ्योदकानां च सुमर्यादासु [क्, ख्: सुमध्याचासु] चान्तरे ॥ ३५६ ॥  
  
संस्थानं सर्वपात्रस्य दत्ते सार्घ्योदके सति ।  
विप्रपाणिघृतेनाथ तेन चार्घ्योदकेन तु ॥ ३५७ ॥  
  
विसृज्य नयने स्वे वै पात्रेऽन्यस्मिंस्ततो द्विज ।  
क्रमादाहृत्य तत्तोयं प्रयायादग्निसन्निधिम् ॥ ३५८ ॥  
  
प्। १२८)  
  
ततस्तदग्रे तत्पात्रं तिलाम्बुपरिपूरितम् ।  
कृत्वा तस्मिन् धिया ध्यायेद्विष्टरं परमेश्वरम् ॥ ३५९ ॥  
  
संविभज्य पितृव्यूहं तत्रोङ्कारेण भावयेत् ।  
विमलाम्बरसंस्थं तु यथा नक्सत्रसञ्चयम् ॥ ३६० ॥  
  
तथा कमलसम्भूत तस्मिन् पात्रान्तरे स्थिते [ग्, घ्: स्थिरे] ।  
अपावन्यच्युताकाशे [ग्, घ्: अपापान्यच्युताकेश] ह्लादवृत्तौ विभावयेत् ॥ ३६१ ॥  
  
अन्तस्सर्वेश्वरं देवं स्पन्दमानं स्वतेजसा ।  
ततोऽर्घ्यैः कुसुमैर्गन्धैः कृत्वा तेषां पुरार्चनम् ॥ ३६२ ॥  
  
मधुलिप्ते कुशाकाण्डे तत्र द्वे सलिले न्यसेत् ।  
स्थगयित्वा परेणैव पात्रेण च कजेन तु ॥ ३६३ ॥  
  
द्यावापृथिव्यौ ते पात्रे बोद्धव्ये [क्, ख्: योद्धव्ये बीजपूरिते; ग्, घ्: वेद्धव्ये] दिव्ज पूरिते ।  
निधाय चार्चयित्वा तु स्वोत्तरोत्तरमूलतः ॥ ३६४ ॥  
  
तासु सूक्ष्मपितृव्यक्तिं प्रोच्चरेत् प्रणवं स्मरेत् ।  
सामान्यचित्स्वरूपं तु तारशब्दैकतां गतम् ॥ ३६५ ॥  
  
स्ववृत्तिमार्गेणायातां रुद्धां कुर्यात् कुशासने ।  
तत्रोदितक्रमेणैव प्रभावेन विभावयेत् ॥ ३६६ ॥  
  
क्वचिच्छब्दैकवृत्तौ [क्, ख्: द्विश्शब्देरेकवृत्ते] तु पूर्वलक्षणलक्षिताम् ।  
पङ्तीभूतां स्थितिं पैत्रीमनुमूर्ति प्रकाशिताम् ॥ ३६७ ॥  
  
तिलोदकेन सम्पूर्य अर्घ्यपात्रात् कराञ्जलिम् ।  
धारां [क्, ख्: धारासन्दवद्द] सन्तानवद्दद्यात् क्रमात्तद्वै पठन् द्विज ॥ ३६८ ॥  
  
नाम प्रणवनिष्ठं तु एतत्ते पाद्यमस्त्विति [ग्, घ्: पाद्यमोस्तुते (पाद्यमोस्त्विति)] ।  
ततोऽन्यपात्रमुत्पाद्य प्राग्वदग्नौ समर्पयेत् ॥ ३६९ ॥  
  
रजतालङ्कृतेनैव सपवित्रेण पाणिना ।  
व्यापकं चित्स्वरूपं तु धातुसप्तकमूर्तिघृत् ॥ ३७० ॥  
  
ब्रह्मभावनयानन्तं निश्चयीकृत्य चेतसा ।  
जीवनामिदमाधारमिदमाप्यायनं [क्, ख्: रन्देवमाप्या] परम् ॥ ३७१ ॥  
  
सम्भवं च लयस्थानं परमानन्दलक्षणम् ।  
अतस्तमादौ पात्रस्थमर्घ्यपुष्पानुलेपनैः ॥ ३७२ ॥  
  
प्रणवेनार्चनीयं च तेनैवापाद्य वै ततः ।  
पठंस्तमेव मनसा वर्तयेद्गोलकाकृतिम् ॥ ३७३ ॥  
  
सर्वंशक्त्यात्मकं यस्मात् सन्ति सर्वत्रताङ्खिलाम् ? ।  
गृह्णन्ति नियता मूर्तिं कर्मणां प्रतिपत्तये ॥ ३७४ ॥  
  
सनाभीयाननुग्राह्यानधिकृत्याखिलान् पितॄन् ।  
यथाऽर्घ्यपूर्वैर्मन्त्रेशमिष्टं भोगैस्सुपुष्कलैः ॥ ३७५ ॥  
  
तथाऽन्नमूर्तिमापन्नांस्तानपि क्रमशो यजेत् ।  
अलकाद्यं हि वै भाण्डं पूरितं गालिताम्भसा ॥ ३७६ ॥  
  
मधुदर्भतिलोपेतं कृत्वाऽन्नं तत्र वै स्मरेत् ।  
मन्त्रेशं चन्द्रबिम्बस्थममूर्तममितद्युतिम् ॥ ३७७ ॥  
  
बहिस्स्वस्मिन्नुल्लसन्तं ध्यायेत्तेनाम्भसा सह ।  
कुम्भादुत्कीर्यमाणेन निर्मलं शीतशीकरम् ॥ ३७८ ॥  
  
आदायाथ कराभ्यां तु प्राक्तिलं मधुसम्प्लुतम् ।  
आपूर्यापूर्य चैकस्य श्रद्धया परया द्विज ॥ ३७९ ॥  
  
तिलान् * * * स्तेन [ख्: तिला* * * ना जलैस्तेन] भावनासहितेन च ।  
पितॄणां क्रमशो दद्यात् तृप्तयेम्भस्तु मन्त्रितान् ॥ ३८० ॥  
  
अथ प्राङ्मुखपूर्वाणां द्विजेन्द्राणां समाचरेत् ।  
पूर्ववत् सविशेषं हि स्वश्राद्धे श्रद्धयान्वितम् ॥ ३८१ ॥  
  
सर्वाङ्गिकं [क्, ख्: पूर्वाङ्गिकम्] क्रमाद्विप्र आपादान्मस्तकावधि ।  
अर्घ्याम्बुमिश्रितैः पुष्पैश्चन्दनाद्यैर्विलेपनैः ॥ ३८२ ॥  
  
प्। १२९)  
  
ततस्स (स्तु) पक्षव्यजनैस्तेषामुद्बोध्य मारुतम् ।  
निवेद्य विविधान् पश्चाद्वस्त्रान् धूपाधिवसितान् ॥ ३८३ ॥  
  
तताऽलङ्कृत्य वै शक्त्या कङ्कणाद्यैर्विभूषितैः ।  
उपवीतान् सोत्तरीयान् दद्यात्तेषामनन्तरम् ॥ ३८४ ॥  
  
शिरोमाल्यानि शुभ्राणि ततः कण्ठस्रजानि च ।  
दिव्यगन्धं [क्, ख्: द्रव्यगन्धं * * * क्षोदम्] ततः क्षोदं मूर्ध्नि कर्पूरमिश्रितम् ॥ ३८५ ॥  
  
ततो निवेद्य वै तेषां नयनाञ्जनमुत्तमम् ।  
दर्शयेद्दर्पणं पश्चात् पुरतः कुसुमान् क्षिपेत् ॥ ३८६ ॥  
  
सुगन्धधूपपूतेन ततस्तान् धूपयेत् क्रमात् ।  
सुप्रकाशेन दीपेन पूजनीया महामते ॥ ३८७ ॥  
  
उपानहौ * * * * तेषां [क्, ख्: पानदेह * * * * सुस्नेहात्; ग्, घ्: उपान होऽथ सुस्तेषाम्] छत्त्राणि विविधानि च ।  
पादुकाः [क्: पादुकाः * * *; ख्: पादुकाः इत्येतदर्धमारभ्य भक्ष्यैः इति पर्यन्तं अर्धानामष्टकं लुप्तम्] पादपीठानि आसनानि च तानि च ॥ ३८८ ॥  
  
शयनानि विचित्राणि शिबिकाश्वादि चैव हि ।  
कल्पनीयानि सर्वेषां [क्, ख्: संश्लेषाम्] कृत्वा तद्रजतादि च ॥ ३८९ ॥  
  
तन्मूलमथवा शक्त्या सर्वेषां विनिवेद्य (श्य) च ।  
समवायश्च [ग्: समवायं च साधारम्] साधारस्चेतसः परितुष्टये ॥ ३९० ॥  
  
पुनरर्घ्योदकं पाणौ दत्त्वा मन्त्रं समुच्चरन् ।  
कुर्यात् सम्पूजनं तेषां भगवद्यागवत् क्रमात् ॥ ३९१ ॥  
  
मधुपर्केण चान्नेन श्रद्धया विविधेन च ।  
भक्षैस्सफलमूलैस्तु पावनैः पानकैस्ततः ॥ ३९२ ॥  
  
रसालाभिस्सुगन्धाभिः शृतेन पयसा सह ।  
भक्षितश्चाग्रतस्सर्वमल्पकेषु पुटेषु वा ॥ ३९३ ॥  
  
प्रीतयेऽखिलविप्राणां समं कृत्वा निवेद्य च ।  
प्राग्वदर्घ्योदकं पाणौ दद्यात् सम्प्राशनाय च ॥ ३९४ ॥  
  
संस्मरन् मनसा मन्त्रं प्रतिपद्य द्विजाम्भसा ।  
जपन् ध्यायंस्तथाऽस्त्रं च आस्तेऽग्रे नान्यमानसः ॥ ३९५ ॥  
  
कलां वै तुष्टये तेषां सुखबोधमहाफलम् ।  
तपाधिकं ? [ग्, घ्: तयादिकम्] धर्मशास्त्रं मोक्षशास्त्र मथोत्तमम् [क्, ख्: मथोत्तरम्] ॥ ३९६ ॥  
  
उद्धोषयन् [क्, ख्: उद्धोषयन् * * *] गुणांस्त (द्य) * * * यस्योपयुज्यते ।  
निवेदनीयं तत्तस्य अथ तृप्ते द्विजे * * * * ॥ ३९७ ॥  
  
पूर्ववच्चानुसन्धाने सम्पन्ने सति सर्वदा ।  
कुर्यादुदकदानं तु भूयस्सन्तर्पयेद् द्विज ॥ ३९८ ॥  
  
पिण्डदानावशिष्टेन अन्नेन सह वारिणा ।  
मधुपर्कतिलक्षीरैराज्यसव्यञ्जनेन च ॥ ३९९ ॥  
  
कराञ्जलिं च सम्पूर्य क्षिपेत् पिण्डं ततो बहिः ।  
द्विजानामग्रतश्चाप्रि सह चोदकधारया ॥ ४०० ॥  
  
क्षिपेदुत्तरदिग्भागान्निनयेदन्तकास्पदम् [क्, ख्: दिग्भागम्] ।  
पवित्रकं परित्यागं कृत्वाऽथ प्रतिशाटकम् ॥ ४०१ ॥  
  
तद्वासः परिवर्त्याथ ऊर्ध्वं वा संस्मरन् हृदि ।  
स्वमन्त्रेणाचमेत् पश्चाद् हृन्मन्त्रेणामलात्मना ॥ ४०२ ॥  
  
सम्पन्नमस्तु भोस्सर्वं चोदयेदासनस्थितान् ।  
द्विजान् संयतचित्तांस्तु [ग्, घ्: द्विजानां संयतश्चित्तान्] दद्यात् पूर्णाहुतिं ततः ॥ ४०३ ॥  
  
अथ पूर्ववदब्दानामाचर्तव्यं [ग्, घ्: अथ पूर्ववदब्जाचमाचर्तव्यम्] यथाक्रमम् ।  
प्राङ्मुखाभ्यां [क्, ख्: प्राङ्मुखा * * *] विना सर्वैराचर्तव्यमततः स्थितैः ॥ ४०४ ॥  
  
पद्यता(?)भ्यां तदन्तेऽथ सर्वमुद्धृत्य चोदनम् ।  
पात्रे सफलमूलं च मध्वाज्यतिलभावितम् ॥ ४०५ ॥  
  
प्। १३०)  
  
द्विजनां चोदनं कुर्याद् भुक्तशेषस्य साम्प्रतम् ।  
उच्यतां विनियोगं भोः प्रब्रूयुस्ते ह्यनाकुलाः ॥ ४०६ ॥  
  
उद्धृतं त्वस्मदीयं वै भाण्डस्थं विभवेच्छया ।  
अथ पैतामहीयं यत् पूजितं चान्नगोलकम् ॥ ४०७ ॥  
  
तस्मिन् किङ्गेहमानीय [ग्, घ्: किं देहमानीय] पृथक्कृत्य [क्, ख्: पृथक् * * *] स्फुलिङ्गवत् ।  
स्वदेहाद्द्रेचकेनैव त्वनुसन्धाय वै ततः ॥ ४०८ ॥  
  
ध्यात्वाऽमृतपुटान्तस्थममृतांशुसमं हृदा ।  
कृत्वा द्विषट्कजप्तं तु प्रणताया द्विजेच्छया ॥ ४०९ ॥  
  
प्रतिपाद्य स्वजायायाश्शेषं ब्राह्मणकाम्यया ।  
विनियुज्योपसंहृत्य [क्, ख्: संहृत्य * * * द्विज] गोष्वापस्वा ? द्विजानले ॥ ४१० ॥  
  
अंषट् ? [क्, ख्: * * * भोजन] भोजनपात्राणां कृत्वा प्राग्ज्वलनं ततः ।  
तत्र वा भगवत्यग्रे सतिलं चोदकालकम् [ग्, घ्: चोदकालुकम्] ॥ ४११ ॥  
  
सहिरण्यं क्रमाद्दद्यात् पितृभ्यः प्रीणनाय च ।  
रक्षयेच्च सृगालेभ्यस्साम्प्रतं कमलोद्भव ॥ ४१२ ॥  
  
पितृकर्मणि मात्रेऽस्मिन् [ग्, घ्: मात्रेण] सम्यक् स्थानक्रियात्मके [क्, ख्: स्थान * * * क्रियाय च] ।  
क्रियान्नैः [क्, ख्: यान्नैः पाणि * * * निर्वर्त्या] प्रापणी पैण्डी निर्वर्त्या भोजनादनु ॥ ४१३ ॥  
  
नाक्षय्यां [क्, ख्: अक्षय्याम्] वाचयेत् प्रीतिमुद्दिष्टेऽप्युदकक्रियाम् ।  
न पूर्णाहुतिदानं च न चोदक् परिवर्तनम् [ग्, घ्: परिवर्तते] ॥ ४१४ ॥  
  
पैत्र्यं पात्रमथोद्घाट्य स्वमन्त्रं हृत्कुशेशयात् ।  
विरेच्य [क्, ख्: विशो * * * ] देवायान्नेन कल्पान्तार्कानलद्युति ॥ ४१५ ॥  
  
तत्पात्रं [क्, ख्: तत्पात्रे गगनोद्धेशे * * * षडङ्गुलात्] गगनोद्देशे तद्दूरे (च) द्विषडङ्गुलात् ।  
द्वादशान्तं हि तत्पित्र्यं पात्रादैक्यं यथाक्रमम् ॥ ४१६ ॥  
  
सम्पश्येत्तांश्च [संविशोक्तांश्च; क्, ख्: संवि ? मन्त्रेण * * *] मन्त्रेशान् ध्यायेद् ध्यानधिया पितॄन् ।  
पातं [घ्: पातङ्गीसाबलं यद्वत्] हि साबलं तद्वन्निशि दीप्तानलाचलं ॥ ४१७ ॥  
  
एवमेकत्वमापन्ना ? मन्त्रेण [क्, ख्: मन्त्रेण …] तेन ते (ताः) ।  
शशाङ्कशतसङ्काशमथ मन्त्रेश्वरं हरिम् ॥ ४१८ ॥  
  
निरस्तावयवं ध्याना? शक्तयस्ततत्र वैष्टराः ।  
पितृव्यूहवदालीनं कृत्वा तदनु मन्त्रराट् ॥ ४१९ ॥  
  
आत्मसात् [ग्, घ्: * * *? ? मार्गेण] पितृमार्गेण तत्र तेनोदकेन [ग्, घ्: तदस्तेनोदकेन] च ।  
विसृज्य नयने भूयस्सपत्नीको दृशाऽब्जज ॥ ४२० ॥  
  
जलायैव च निक्षिप्य प्राग्दत्तं सह वारिणा ।  
क्षान्तानलगतं देवं समासाद्यार्चनालयम् ॥ ४२१ ॥  
  
मन्त्रेशमर्चयित्वा च पूर्ववत् प्रीणयेद् द्विज ।  
ततस्तदुपसंहार कृत्वा भोजनमाचरेत् ॥ ४२२ ॥  
  
बान्धवैस्सह मन्त्रेशं ध्यायन् हृत्पुष्करोदरे ।  
यतवागमृतप्रख्यैर्ग्रासैस्तदनु पौष्कर ॥ ४२३ ॥  
  
निरुच्छिष्टे तु भूभागे कृते सङ्क्षालने ततः ।  
सोदनं व्यञ्जनीयं यद्दुःखा * * * * * * * * [क्, ख्: यदुःखा * * *; ख्: दुःखाम्बुध * * * ?; ग्, घ्: दुःखापूतं च पाणिना] ॥ ४२४ ॥  
  
तमाहृत्यापरस्मिन् वै पात्रे दर्भतिलान्विते ।  
क्षिपेद्दीपद्वितीयं [क्, ख्: क्षि * * * र्वैदक्षि] तद्बहिर्वै दक्षिणेन च ॥ ४२५ ॥  
  
स्मरन्मन्त्रं शुचौ देशे दत्वा दर्भास्तरं ततः ।  
नयेद्धर्मकथाभिस्तु योग्य * * * * निशाम् [ग्, घ्: योग्य (* ?) वानिशाम्] ॥ ४२६ ॥  
  
प्। १३१)  
  
इत्येवं विधिना श्राद्धं पितॄणां विहितं द्विज ।  
संसारदुःखशमनमचिरादपवर्गदम् ॥ ४२७ ॥  
  
कृतमेकप्रकारं च श्रद्धया चोभयात्मकम् ।  
दत्त्वा ज्ञानक्रियानत ? [ग्, घ्: ज्ञानक्रियावह्नि (न्नि) तया] याचोपयुज्यते ॥ ४२८ ॥  
  
लोकधर्मस्थिता सा सम्पूरणे याति [क्, ख्: सपूरणे सति] वासनाम् ।  
तस्माच्चित्तप्रसादं [ग्, घ्: यस्माच्चित्त] वै जायते येन कर्मणा ॥ ४२९ ॥  
  
आचर्तव्यं प्रयत्नेन मन्त्रज्ञैर्वितताप्तये ।  
अथ * * * * मनसंस्कारं [क्, ख्: अ * * * मनस्संस्कारं सपञ्चानाम्] सम्पन्नानां समाचरेत् ॥ ४३० ॥  
  
और्ध्वदेहिकसञ्ज्ञं तु व्यापारं समनन्तरम् ।  
पूर्वोक्तफलसिद्ध्यर्थं तन्मे निगदतश्शृणु ॥ ४३१ ॥  
  
तच्चापि द्विगुणं विद्धि [क्, ख्: तच्चापि द्विविधं सिद्धि] द्विविधं (प्रथमम्) कमलोद्भव ।  
सा दीक्षितानां [क्, ख्: सुरक्षितानाम्] सर्वेषां मुक्तानाममृतादिकैः [ग्, घ्: मुक्तानां मृतकादिकैः] ॥ ४३२ ॥  
  
व्यक्तादिवृत्तिस्थानेषु हितं नित्यं तमेव हि ।  
प्राग्वदाराधिते मन्त्रे श्रद्धया सम्प्रदत्तवत् [ग्, घ्: सम्प्रदानवत्] ॥ ४३३ ॥  
  
आतृप्तेः भगवत्प्रीतिपर्यन्तममलेक्षण ।  
द्वितीयममलाग्रे तु मन्त्रेशे सन्निधीकृते ॥ ४३४ ॥  
  
ओदनेनात्मकेनैव भोजनं क्रिययोज्झितम् ।  
आहृष्टेरल्पसत्त्वानां सर्वेषां सर्वदा हितम् ॥ ४३५ ॥  
  
ज्वलदव्यक्तबीजान्तं निविष्टं [क्, ख्: * * * * विष्टरं वर्तते मृतम्] वर्तते ततः ।  
सौम्यवृत्तिससूक्ष्मश्च [ग्, घ्: ऊर्ध्ववृत्ति] प्राणशक्तिपरश्चसन् [क्, ख्: शक्तिपरःश्वसन्] ॥ ४३६ ॥  
  
तद्दशांशं हि वै कालं बाह्यं च दिनलक्षणम् ।  
समाश्रित्य क्रमेणैव कर्ता [क्, ख्: कर्ता * * * नात्] तदनुकल्पवान् ॥ ४३७ ॥  
  
तत्प्राणांशानुविद्धा [ग्, घ्: तत्प्रमाणांशुविद्यां च] * * * * व्यक्तमिन्द्रियलक्षणम् ।  
आपादयति चाव्यक्तादन्नमूर्तिच्छलेन तु ॥ ४३८ ॥  
  
श्रोत्रेन्द्रियादिकाश्चैव उपस्थेन्द्रियपश्चिमाः ।  
यमाश्रित्य लभेताशु [ग्, घ्: लभेदाशु] समतीते दशाहिके ॥ ४३९ ॥  
  
एकादशेऽह्नि विप्रेन्द्र अस्मिन् शक्तित्वमेव हि ।  
त्रयस्त्रिंशाहिकेनैव [क्, ख्: यत्र त्रिंशा] ब्रह्मन् व्यक्ततरेण तु ॥ ४४० ॥  
  
विनाडि [ग्, घ्: विनाडीसह्यपूर्वेण] सत्यपूर्वेण तत्प्राणांशेन वै पुनः ।  
द्विसट्कलक्षणेनैव शेषं तत्वगणं [क्, ख्: शेषं तेत्वगणम्] द्विज ॥ ४४१ ॥  
  
बुद्धितत्वान्धकारं तु व्यञ्जनीयं यथाक्रमम् ।  
प्राक् संवत्सरे बुद्धिं द्वितीयेन ततो द्विज ॥ ४४२ ॥  
  
ततस्त्वाशब्दतन्मात्रात् [ग्, घ्: ततः स्वां शब्द] पञ्चभिः पञ्चकं तु वै ।  
तन्मात्राणां व्यञ्जनीयमाकाशाद्यमतः परम् ॥ ४४३ ॥  
  
मासानां पञ्चकेनैव क्ष्मान्तं वै भूतपञ्चकम् [ग्, घ्: भूतपञ्चमम्] ।  
ततस्सचेले सम्पन्ने (स्ना) स्थाने भुक्तोज्झितं [ग्, घ्: भुक्तोज्झिते] तथा ॥ ४४४ ॥  
  
दन्तकाष्ठे हृदा पीते [क्, ख्: हृदापीठे] पञ्चगव्येन ते पुनः ।  
मन्त्रे तु विधिवत् स्थाने प्रावृते चाम्बरे तथा ॥ ४४५ ॥  
  
समाचम्य हृदा न्यस्य मूलं पाणितले ततः ।  
आमूर्धयाथ ? [ग्, घ्: आमूर्ध्नया तथैनैव] तेनैव सकलीकृत्य विग्रहम् ॥ ४४६ ॥  
  
प्। १३२)  
  
सङ्क्षेपेण निरङ्गेण ततो हृन्मन्त्रमन्त्रिताः ।  
सगोत्रविहितं विप्र [क्, ख्: विप्रविप्रानुग्रह] प्रेतानुग्रहकाम्यया ॥ ४४७ ॥  
  
तोयाञ्जलित्रयं दद्यात् तन्नाम्ना सतिलं द्विज ।  
दर्भा राजतसम्मिश्रममुना तस्य वै ततः ॥ ४४८ ॥  
  
शुद्धये शुभशान्त्यर्थं जपेदष्टाधिकं [ग्, घ्: धिकं शुभम्] शतम् ।  
स्वमन्त्रादस्त्रमन्त्रं [क्, ख्: स्वमन्त्रपा * * * द्वादशाक्षरम्] वा सामान्यं द्वादशाक्षरम् ॥ ४४९ ॥  
  
नवात्मबीजसङ्घातमेकं वा भावनावशात् ।  
प्रवर्तेताथ [ग्, घ्: प्रवर्ते काय] विधिवत् पूर्वोद्दिष्टे तु कर्मणि ॥ ४५० ॥  
  
तीर्थोद्देशे नदीतरे गृहे वाऽयतने शुभे ।  
अतीव श्रेयसं द्वाभ्यां प्रेतश्राद्धं यतेत् द्विज ॥ ४५१ ॥  
  
विघ्नव्यूहतमोरूपं समासाद्या ? स्फूरादिकम् ।  
व्यवसायविघातं च न्यूनं कुर्याच्च कर्मणाम् ॥ ४५२ ॥  
  
तस्मात् संरक्षणीयं [क्, ख्: संरक्षणी चैव] च ब्रह्ममन्त्रबलेन तु ।  
भास्वरेण तमोरूप [ग्, घ्: तमोरूपा] मामूलाद्वै [क्, ख्: गामूलाद्यै * * *] स्वकं बलम् ॥ ४५३ ॥  
  
तिलदर्भादिकं सर्वं मन्त्रेणाराध्य वै पुरा ।  
एतन्निरस्यान्यः ? कार्या प्राङ्मुखश्चोत्थितस्ततः [क्, ख्: मुखस्योज्झितः] ॥ ४५४ ॥  
  
साम्प्रतं सर्वसामान्यं कुर्यात् स्थानपरिग्रहम् ।  
ब्रह्मभावनया मूलमन्त्रं सर्वगतं [क्, ख्: सर्वगतं द्विज] स्मरेत् ॥ ४५५ ॥  
  
वसुधागगनाभ्यां [क्, ख्: वसुधा * * *] तु अष्टदिक्ष्वन्तरे स्मरेत् ।  
प्रभाकरवदाभासा [क्, ख्: अष्टदिक्ष्वन्तरे * * * मूर्ति] मूर्तिर्हृन्मन्त्रमब्जज ॥ ४५६ ॥  
  
ध्यायेद्गगन मात्रान्तमखिलं [मात्रान्त] शिरसा ततः ।  
स्तम्भभूतं [क्, ख्: स्तम्भ इत्याद्यर्ध लुप्तम्] शिवं मध्ये मध्ये संसारमार्गवत् ॥ ४५७ ॥  
  
ब्रह्मनाडीस्वरूपं तु ध्यातव्यममलं महत् ।  
कल्पनालक्षणे [क्, ख्: * * * सद्वस्तु] बाह्ये वर्त्म सद्वस्तु विन्यसेत् ॥ ४५८ ॥  
  
संशान्तकर्मब्रह्मभ्यामन्योन्यस्य [क्, ख्: मन्योन्यस्य तु वेधसे] तु वेदने (नम्) ।  
गवाक्षवत् [क्, ख्: गवाक्षं वै स्मरेत्] स्मरेत्तत्र द्वारभूतं तु लोचनम् ॥ ४५९ ॥  
  
भ्रमद्वह्निस्फुलिङ्गो (र्मि) सहस्रमपराजितम् [ग्, घ्: सहस्रपरिराजितम्] ।  
राजहंसपदं [ग्, घ्: राजहंसपदान्तं च] तच्च ततो ध्यायेत् सुविघ्नहम् ॥ ४६० ॥  
  
एवमायतनं मन्त्रमूर्तिमन्त्रं [क्, ख्, ग्, घ्: मुक्तमन्त्रैः] मयोदितम् ।  
आधारासनपूर्वाणां मन्त्राणां सर्वकर्मणाम् ॥ ४६१ ॥  
  
हंसोपरमनिष्ठानां सिद्धये भावितात्मनाम् ।  
न तत्रान्तं स्थितिं ? [क्, ख्: तत्रान्तस्संस्थितम्] कुर्यान्मन्त्रन्यासं यहाविधि ॥ ४६२ ॥  
  
उपविश्यासने दार्भे प्रणवव्याप्तिभाविते ।  
मूलमन्त्रेण निष्पाद्य प्राणायामं त्रिलक्षणम् ॥ ४६३ ॥  
  
धारणाद्वितयेनाथ देहसंस्कारमाचरेत् ।  
मन्त्रन्यासं ततः कुर्यात् पूर्ववत् करदेहयोः ॥ ४६४ ॥  
  
अर्घ्यं पाद्यं समासाद्य प्रोक्षयेच्च तदम्भसा ।  
सर्वमन्त्रेण सन्ताड्य दर्भकाण्डगतेन च ॥ ४६५ ॥  
  
निरीक्ष्य प्रोच्चरंस्तत्र [क्, ख्: प्रोक्षयंस्तत्रगन्धम्] दग्धं तत्तेजसा समरेत् ।  
मूलेन [ग्, घ्: मूलेनाभिप्रभामान्ति] रविभाकान्तिमापन्नमथ भावयेत् ॥ ४६६ ॥  
  
प्। १३३)  
  
सानलां सेन्धनां चुल्लीं प्रोक्षयेदस्त्रवारिणा ।  
ज्वालयेन्नेत्रमन्त्रेण ततश्चोद्बोध्य वर्मणा ॥ ४६७ ॥  
  
प्रक्षाल्यास्त्राम्भसा स्थालीं ताडयेत् तदनन्तरम् ।  
कृत्वाऽम्बुदर्भमूलेन [क्, ख्: कृत्वाम्बुगर्घां मूल] स्थगयेदथ वर्मणा ॥ ४६८ ॥  
  
तण्डुलानस्त्रमन्त्रेण क्षालयित्वा पुनः पुनः ।  
मध्वाज्यतिलगोक्षीरयुक्तं मूलेन निक्षिपेत् ॥ ४६९ ॥  
  
दर्व्याऽस्त्रमन्त्रन्यस्ताया श्रपयेद् हृदयेन तु ।  
सिद्धमुत्तारयेत् पश्चान्मूलमन्त्रेण मन्त्रवित् ॥ ४७० ॥  
  
प्रक्षाल्यालिप्य नेत्रेण शिखामन्त्रेण वै ततः ।  
दिक्षूर्ध्वपुण्ड्रीकृत्य प्राक् कवचेनावकुण्ठ्य च ॥ ४७१ ॥  
  
प्रणवाधिष्ठिते कुर्यात् संस्थितं च कुशास्तरे ।  
सूपलिप्ते तु भूभागे तिलाक्षतसमन्विते ॥ ४७२ ॥  
  
पिधाय चास्त्रमन्त्रेण त्वेवं निष्पाद्य वै चरुम् ।  
तं सुसाधनकाले [क्, ख्, घ्: तुं संसाधन] तु ब्रह्मास्तरणकर्मणाम् ॥ ४७३ ॥  
  
हृन्मन्त्रं सम्प्रयोक्तव्यं मन्त्रमार्गे जपन् धिया ।  
प्रेतकार्यं ततः कुर्यात् ? [क्, ख्: कुर्या * * * वातेन; ग्, घ्: कुर्यात् त्रिव्यापातेन] * * * * वा तेन लौकिकम् ॥ ४७४ ॥  
  
तत्र दिव्ये पुरा मन्त्रं पूर्ववत् सम्प्रपूज्य च ।  
विधिवत् प्रेतमुद्दिश्य भोगैः पूर्वोक्तलक्षणैः ॥ ४७५ ॥  
  
पुरुषाशनमात्रेण पात्रसा (त् ?) चक्रजं हि यत् ।  
सर्वान्नेन [ग्, घ्: सर्वं तेन] समापूर्य अभ्यक्ताद्येन वै हृदा ॥ ४७६ ॥  
  
दृशाऽग्निना [क्, ख्: दृशा * * * तु संस्पृश्य] तु संस्पृश्य कृत्वा सव्यञ्जनं तु वै ।  
विनिवेद्य विभोः प्रोक्तं तदनुग्रहकाम्यया ॥ ४७७ ॥  
  
खशब्दमूर्तिं सुव्यक्तामोङ्कारेणाथवाम्बरात् ।  
प्रेतं स्वनाम्ना (चाकृष्य) कृत्वा [क्, ख्, ग्, घ्: त्वाहृत्य] हृद्व्योम्नि तन्तु ? तत् ॥ ४७८ ॥  
  
ईषन्निर्वाणशेषाग्निकणभूतं विचिन्त्य च ।  
किञ्चित्प्राणकलायुक्तं कर्माणि च वशीकृतम् ॥ ४७९ ॥  
  
विशेषसत्तामात्रं च शनैश्चानलवर्त्मना ।  
बहिर्नि (र्नै) वेद्य स्वस्थाने मन्त्रदृक् विषये स्थिते ॥ ४८० ॥  
  
भावयेत् [ क्, ख्: * * * शक्ति] प्रणवेनाथ तत्वशक्तिगणान्वितम् ।  
अन्नवीर्याश्रितं [क्, ख्: * * * श्रितं ब्रह्मन् * * *] ब्रह्मन् प्राणाख्यमविनश्वरम् ॥ ४८१ ॥  
  
ततस्तदूष्ममार्गेण [क्, ख्: तनस्तरुषमात्रेण] हृन्मन्त्रेण तु संस्मरन् ।  
प्रेतं श्रोत्रेन्द्रियच्छन्नप्राणवत्वाद्विनिर्गतम् ॥ ४८२ ॥  
  
ईषद्भावस्वरूपं तु विद्धि ज्ञानानुरञ्जितम् ।  
प्रेतेन सह चैकत्वं समापन्नं च तत्त्वतः ॥ ४८३ ॥  
  
चिन्तयेत्तेन तं विप्र किञ्चिद् [किञ्चिद् दृष्टि] हृदिगतं क्रमात् ।  
एवं [ग्, घ्: श्रोत्रेन्द्रियत्वं न प्राण] श्रोत्रेन्द्रियैर्व्यक्तप्राणैकैकत्वमागतैः ? ॥ ४८४ ॥  
  
साम्प्रतं कमलोद्भूत समूलमखिलं हितम् ।  
लीनमन्नोत्थिते प्राणे स्मर्तव्यं वै यथानिलम् ॥ ४८५ ॥  
  
निघातवदमूर्तं तु प्राणशक्त्या [क्, ख्: शक्त्या * * *] द्विजेरितम् ।  
तदिन्द्रियमवध्यायेद् [क्, ख्: * * * ध्यायेत्] हृदा हृन्मन्त्रतां गतम् ॥ ४८६ ॥  
  
आसीनामासने त्वां ते ? पूर्ववद्व्याप्तिभाविते ।  
यजेन्मन्त्रेशवत् पश्चात् शश्वदर्घ्यादिभिश्शुभैः ॥ ४८७ ॥  
  
पुष्पानुलेपनैर्धूपैर्मात्रान्तैः कमलोद्भव ।  
दद्यात्तिलोदकं पश्चान्नाम्ना गोत्रेण वै हृदा ॥ ४८८ ॥  
  
प्। १३४)  
  
अथानलाश्रयान्तस्थं हृन्मूर्तिं तु तमिन्द्रियम् ।  
तर्पयित्वा यथान्यायं पूर्वोक्तेन क्रमेण तु ॥ ४८९ ॥  
  
समाहूय [क्, ख्: * * *] ततः पात्रं पूर्वोक्तं भगवन्मयम् ।  
निवेश्य भगवत्यग्रे त्वासने पूर्ववत्स्मृते ॥ ४९० ॥  
  
न्यस्तमन्त्रं हृदा कृत्वा त्वर्घ्याद्यैरर्चयेत्ततः ।  
यायादाराधनोद्देशमुपविश्य [क्, ख्: * * * देशमुप] यथासुखम् ॥ ४९१ ॥  
  
हृदा तमिन्द्रिये ध्यायेत् स्वशक्त्या मूर्ततां [क्, ख्: मूर्तिताम्] गतम् ।  
रसात्मनान्नशक्तौ तु * * * * विभागेन [ग्, घ्: शक्तौ * * * चाद्विभागेन] च स्थितम् ॥ ४९२ ॥  
  
ध्यातव्यं [क्, ख्: * * * पूर्ववत् प्रेतं * * * प्राण] पूर्ववत् प्रेतं स्मर्तव्यं प्रणवेन तु ।  
अन्नाधिष्ठातृभावेन नीत्वा च प्रतिपद्य च ॥ ४९३ ॥  
  
द्विजेन्द्रस्य च मन्त्रान्तं सह चार्घ्योदकेन तु ।  
अथ [क्, ख्: अथ * * *] तत्प्राणशक्तौ तु हृदा वैकात्मतां गतम् ॥ ४९४ ॥  
  
नैवेद्यं ग ? नरन्तस्तं ? प्रेतं कमलसम्भव ।  
ततस्तद् हृदयाकाशं प्राणेन सह वै क्रमात् ॥ ४९५ ॥  
  
व्यक्तये श्रोत्रवृत्तौ तु प्रयातमनुभावयेत् ।  
एवं लब्धात्मकं कृत्वा प्रेतं प्राग्विप्रविग्रहें ॥ ४९६ ॥  
  
दद्यात्तदोदकं पाणौ पूर्ववत्प्राशनाय च ।  
सम्प्रवृत्तस्य वै [ग्, घ्: तैस्] तस्य भोजने संशयस्य च ॥ ४९७ ॥  
  
ध्यायन् धियाग्रतस्तिष्ठेदन्नवीर्याद्बलेन तु ।  
हृदा श्रोत्रेन्द्रियात्तस्य तथार्थत्वमुपागतम् [क्, ख्: तथा त्वर्थ] ॥ ४९८ ॥  
  
निष्पन्नभोजनस्यैव [ग्, घ्: भोजनस्यैक] द्विजेन्द्रस्य द्विजोत्तम ।  
स्वदेहात्प्रणवं शब्दं [क्, ख्: शब्दं * * * व्यदक्षिण सव्यदक्षिण इति स्यात्] * * * रेच्य दक्षिणवर्त्मना ॥ ४९९ ॥  
  
विप्रहृत्कमलाकाशे प्रेतमाकृष्य तेन वै ।  
यथा मृतेन [क्, ख्: यथामृतेन * * * श्रोत्रे * * * सम] स्वहृदा श्रोत्रे सत्तासमन्वितम् ॥ ५०० ॥  
  
अपनीते त्वथो च्छिष्टे [ग्, घ्: च्छिष्टे प्रणवं पूर्ववत्] प्रीणनं पूर्ववद्विभोः ।  
विहितं विप्रशार्दूल कर्ताथ कृतभोजनः ॥ ५०१ ॥  
  
अस्त्रं विघ्नादिशान्त्यर्थं जपेदष्टाधिकं शतम् ।  
साङ्गमाराधनस्थानं कुर्यान्मन्त्रेशमा (त्म) वान् ॥ ५०२ ॥  
  
संहृत्य सार्घ्यपुष्पाद्यं स्वरान्तमखिलं हि यत् ।  
जलाशये विनिक्षिप्य कुर्यात्स्वाय * * * * ॥ ५०३ ॥  
  
ततो मन्त्रसमाधानं स जपं तु निशागमे ।  
एवं [क्, ख्: एवं * * * घ्राण] चक्षू ? रसानां च घ्राणसञ्ज्ञं चतुष्टयम् ॥ ५०४ ॥  
  
चतुष्केण दिनानां तु व्यञ्जनीयं महामते ।  
पञ्चकं त्वथ वागाद्यं क्रमेणशिरसा [क्, ख्: क्रमेण * * * सत्तम] ततः ॥ ५०५ ॥  
  
प्रेतश्रेयाप्तये कुर्यात् [क्, ख्: कुर्या * * * द्विजोत्तम] लब्धसत्त ? द्विजोत्तम ।  
एकादशेऽथ [क्, ख्: एका * * *] दिवसे सम्प्राप्ते साधयेच्चरुम् ॥ ५०६ ॥  
  
सभक्ष्यव्यञ्जनोपेतं [क्, ख्: * * * साधयेच्चरुम् अत्र साधयेच्चरुम् इत्यक्षरसम्पातस्य कारणं मृग्यम्] श्रद्धया च सुसंयुतम् ।  
प्रक्षालिताङ्घ्रिं स्वाचान्तं ताडितं चावलोकितम् [ग्, घ्: चावलोकिकं न्तता इत्यस्ति] ॥ ५०७ ॥  
  
अच्छाम्बुपूतप्रणतं [क्: अ * * * पूतप्रणवम्; ख्: आश्यामपूतप्रणवं आश्वासभूतं इत्यपि पाठः] भगवत्तत्त्वभावितम् ।  
निवेश्यासनवारे [क्, ख्: निवेश्या * * *] च पूजितेव्याप्तिभाविते ॥ ५०८ ॥  
  
प्। १३५)  
  
समालभ्य ततो भक्त्या चन्दनाद्यैर्विलेपनैः ।  
सद्वस्त्रवेष्टितं कृत्वा यथाशक्त्या विभूषयेत् ॥ ५०९ ॥  
  
हेमकङ्कणपूर्वैस्तु सरत्नैर्भूषणोत्तमैः ।  
माल्यैर्यज्ञोपवीताद्यैश्शिरोवस्त्रैस्सपावनैः [क्, ख्: शिरोवासैः] ॥ ५१० ॥  
  
भक्ष्यव्यञ्जनहस्तं तत् कृत्वा मन्त्रेशमर्चयेत् ।  
श्रद्धया परया विप्रप्रेतानुग्रहकाम्यया [ग्, घ्: प्रोतानुग्राह्य] ॥ ५११ ॥  
  
उभे हस्ते [ग्, घ्: हस्ततले मूल] ततो मूलमङ्गुलीषु हृदादयः ।  
नेत्रं सर्वनखाग्राणां देहे त्वामस्तकात्ततः ॥ ५१२ ॥  
  
न्यस्त्वा पादावसाने च स्वस्थानेषु हृदादयः ।  
ध्यात्वा मन्त्रस्वरूपं च तदा तदभिमानयुक् [क्, ख्: तदपि मानधृक्] ॥ ५१४ ॥  
  
पितृसञ्ज्ञासमेतेन नतिना प्रणवेन च ।  
पूजयित्वार्घ्यपुष्पाद्यैस्सविशेषैस्तु पूर्ववत् ॥ ५१५ ॥  
  
प्रतिपाद्याखिलं [क्, ख्: * * * तस्यप्रीतो] तस्य मृ(प्रे) तोपकरणं हि यत् ।  
गोभूहेमावसानं च तोषमेति च येन तत् ॥ ५१६ ॥  
  
जायते निर्-ऋणं प्रेतं सम्य * * * परं [क्, ख्: तस्य * * * परम्पदम्; ग्, घ्: तस्यगग्निवरं परम्] पदम् ।  
यथावद्भोजनेनाथतर्पणीयं [क्, ख्: जनेनाथ ** *] च पूर्ववत् ॥ ५१७ ॥  
  
व्यापारं [क्, ख्: * * *] हृदयं प्राग्वन्मूलमन्त्रेण भावयेत् ।  
किन्त्विन्द्रियगणान्तस्थं [क्, ख्: किञ्च * * * लक्षणम्] समाया ? लक्षणं हि तत् ॥ ५१८ ॥  
  
प्रणवं [क्, ख्: प्रबुद्धम्] मूलमन्त्रेण प्रेतं सर्वत्र संस्मरेत् ।  
एवं प्राप्तास्मितं [क्: प्राप्तास्मितं * * * शक्तिभिः] सम्यग्युक्तमिन्द्रियशक्तिभिः ॥ ५१९ ॥  
  
बुद्धिपूर्वैर्ध रान्तैस्तु [क्, ख्: धरान्तस्थं कृत्वा] कृत्वैतमनुरञ्जयेत् ।  
बुध्यार्थमाचरेत्तत्र [क्, ख्: * * * रेत्तत्र] शिखामन्त्रेण चालिखेत् ॥ ५२० ॥  
  
व्यक्तये मनसश्चैव कवचं विहितं द्विज ।  
तन्मात्राणां [क्, ख्, ग्, घ्: तन्मन्त्राणाम्] व्यक्तयेऽथ पञ्चानामथ वै क्रमात् ॥ ५२१ ॥  
  
भूतानामस्त्रमन्त्रं तु वादितां ? सन्ततं हि तम् ।  
मासद्वादशकेनैव दशैकादशकेन तु ॥ ५२२ ॥  
  
प्रेतमापाद्य वै पिण्डं प्राप्ते मासे त्रयोदशे ।  
योजना पितृमार्गे तु कार्यास्य भगवन्मये ॥ ५२३ ॥  
  
यथा तथाब्जसम्भूतं शृणु मे गदतः स्फुटम् ।  
स्नानं पूर्वे समाख्यातं पश्चात्तदनु साधयेत् ॥ ५२४ ॥  
  
श्राद्धार्थं श्रद्धयानं तु प्रभूतं च सुसंस्कृतम् ।  
स्वाचान्तानथ [क्, ख्: स्नानान्तानथ] धौताङ्घ्रीन् द्विजेन्द्रानुपवेशयेत् ॥ ५२५ ॥  
  
पुत्रकान् समयज्ञान् वा साधकानथ देशिकान् ।  
गृहस्थान् ब्रह्मचारीन् वा वनस्थानथवा यतीन् ॥ ५२६ ॥  
  
सम्मुखान् मन्त्रनाथस्य चत्वारो वाप्युदङ्मुखान् ।  
एवं पूर्वानने द्वे तु विनिवेश्य द्विजोत्तम ॥ ५२७ ॥  
  
तयोरेकस्य चास्त्रेण सकली करणं [क्, ख्: करणे हितम्] हि यत् ।  
वर्मणाथ द्वितीयस्य न्यासकर्म विधीयते ॥ ५२८ ॥  
  
उदङ्मुखेभ्यस्त्वाद्यस्य न्यासकर्मणि [क्, ख्: कर्मणि * * *] लोचनम् ।  
तस्मादुपरिसंस्थास्य शिरसा विहितं द्विज ॥ ५२९ ॥  
  
हृन्मन्त्रेण द्वितीयस्य मूलमन्त्रेण वै ततः ।  
आचर्तव्यं चतुर्थस्य हस्तन्यासादिकं हि यत् ॥ ५३० ॥  
  
प्। १३६)  
  
षण्णामथ [क्: षण्णामथ * * * कृत्वाभगवदर्चनम् अत्र त्रुटिस्थाने अर्धद्वयं लुप्तम्; ख्: षण्णामथ नवानां तु भगवदर्चनम्] शिखामन्त्रं खा द्यखातपविन्यसेत् ।  
ततोग्निभवनान्तं तु कृत्वा भगवदर्श्चनम् ॥ ५३१ ॥  
  
पूजयेत् सविशेषं तु कृत्वैवं हि यथोदितम् ।  
अस्त्रन्यस्तं ततोऽस्त्रेण पूजनीयं द्विजोत्तम ॥ ५३२ ॥  
  
वर्मणा [क्, ख्: वर्मणा * * * मूर्तिं च] वर्ममूर्तिं च नामगोत्रद्वयं विना ।  
ततः स्वनाम्ना गोत्रेण [ग्, घ्: गोत्रेषु] कुर्यादन्येषु चार्चनम् ॥ ५३३ ॥  
  
स्वेन स्वेन तु मन्त्रेण तत्र प्रेतं द्विजं हि यत् ।  
नेत्रमन्त्रकृतन्यासं [ग्, घ्: स्वेन स्वेनक्रतुन्यासम्] तत्तेनैव समर्चयेत् ॥ ५३४ ॥  
  
तस्योपर्युपविष्टं तु संस्थितं पितृलक्षणम् [क्, ख्: पितृलक्षणात्] ।  
पूजने विहितं तस्य शिरोमन्त्रं स्वकं द्विज ॥ ५३५ ॥  
  
विप्र हृन्मन्त्रमभ्यर्च्य यत्तद्विधि पितामहम् ।  
प्रेतं तस्यार्चनं कुर्यान्नाम्ना गोत्रेण वै हृदा ॥ ५३६ ॥  
  
मूलमन्त्रकृतन्यासं [क्, ग्: मन्त्रे क्रतुन्यासम्] तद्विधि प्रपितामहम् ।  
माननीयं हि तेनैव नाम्ना गोत्रेण वै सह ॥ ५३७ ॥  
  
तेषां वै हृद्गतं ? विप्र पूजितानां च साम्प्रतम् ।  
प्रेतादिपितृकॢप्तस्य कार्या चान्तस्थयोजना [चान्तस्य इति पाठान्तरम्] ॥ ५३८ ॥  
  
यथा तत्पद्मसम्भूत मत्तस्समवधारय ।  
नैवेद्यनाशं क्रमशः प्राग्वदन्नरसात्मनाम् ॥ ५३९ ॥  
  
स्वयं [क्, ख्: स्वयं देवगणश्चिन्त्या] देवगणं चिन्त्यं समं ध्यायेद्धिया ततः ।  
अजहन् स्वाश्रयं भक्त्या पूर्णेन्द्वा ? [क्, ख्: भक्त्या पूर्वे द्वाहासतुल्यताम्] सकुल्यताम् ॥ ५४० ॥  
  
सामा ? [ग्, घ्: स्वातम्पैत्रे] पैत्रेऽन्नमात्रं तु नेत्रमन्त्रं विचिन्त्य च ।  
एवमेव शिरोमन्त्रमुपयातं धिया स्मरेत् ॥ ५४१ ॥  
  
सह लोचनशक्त्या तु पात्रे हृन्मन्त्रभाविते ।  
द्वे [क्, ख्: द्वेशक्तिनेत्रमध्वाख्ये] शक्ती नेत्रमूर्ध्वाख्ये समादायाथ हृन्मयीम् ॥ ५४२ ॥  
  
शक्तिं वै मूलमन्त्रीयैर्नैवेद्यान्तर्गतां स्मरेत् ।  
मन्त्रशक्तिच्छलेनैव सान्नेन प्रणवात्मना ॥ ५४३ ॥  
  
मन्त्रब्रह्मणि चैकत्वं कुर्याद्वा [ग्, घ्: कुर्यात् प्रेतस्य] तस्य पौष्कर ।  
प्रतिपाद्याथ वै स्मस्मिन् नीत्वा नैवेद्यभाजनम् ॥ ५४४ ॥  
  
द्विजानामुपविष्टानां भक्ष्यभोज्यादिकैस्सह ।  
गोक्षीरमात्रपर्यन्ते दद्यात्पाणौ ततोदकम् ? ॥ ५४५ ॥  
  
भोजने सम्प्रवृत्तानां यस्य यच्चोपयुज्यते ।  
पृष्ट्वा पृष्ट्वा च दद्याद्वै पितॄणां तृप्तये द्विज ॥ ५४६ ॥  
  
स्वाहान्तानां ततस्तेषां तत्र स्थानं समाचरेत् ।  
एकत्वं [क्, ख्: एक * * * शक्तीनाम्] त्विति शक्तीनां विधिनानेन पौष्कर ॥ ५४७ ॥  
  
तत्त्वशक्तिगुणोपेतं प्रदीप्तमिव भास्करम् ।  
साम्प्रतं [क्, ख्: सवृद्धं पूर्व; ग्, घ्: सुपृक्तं पूर्व] पूर्ववत्प्रेतं आहृत्य द्विद्विविग्रहात् ॥ ५४८ ॥  
  
रेच्य हृत्कमले मन्त्रतेजसा तेन तत्पुनः [ग्, घ्: यत्पुनः] ।  
कुर्याद्युक्ततरं चैव तस्मादाकृष्य [क्, ख्: दाहृत्य] वै हृदि ॥ ५४९ ॥  
  
पैतामहे विरेच्याथ हृत्पद्मोपरि वृद्धये [घ्: परि वर्धयेत्] ।  
तस्मादुद्धृत्य [क्, ख्: तस्मादु * * * वै] सन्तृप्तं हृदा कुर्याच्च वै हृदि ॥ ५५० ॥  
  
प्रपितामहहृत्पद्मगोचरौ विनिवेश्य च ।  
मन्त्रब्रह्मकलादीप्तं कृत्वा तत्रानयेत् हृदि ॥ ५५१ ॥  
  
प्। १३७)  
  
विलाप्य [ग्, घ्: विलोप्य] प्रणवेनाथ शान्तभावनयात्मनि ।  
एवं [क्, ख्: एवं कृत्वान्नसन्तानम्] कृत्वानुसन्धानं ततः प्रभृति तस्य वै ॥ ५५२ ॥  
  
पितृत्वं वात्सरे [ग्, घ्: वत्सरैर्वत्सरे] श्राद्धे काल * * * विशेषतः ।  
  
नान्येषां द्विजशार्दूल पितॄणां श्राद्धकाङ्क्षिणाम् ।  
प्रेतत्वसुपशान्ते वैः [क्, ख्: * * * जयन्तो जाग्रतस्य च] जन्तोर्जाग्रस्थितस्य च ॥ ५५४ ॥  
  
पितृत्वं [क्, ख्: पितृत्वं * * * ञ्चोत्तरे; ग्, घ्: पितृत्वं लब्ध सस्तव्यसंस्थितम्] लब्ध * * * संस्थितं चोत्तरोत्तरम् ।  
एवमुक्तं [क्, ख्: * * * कमलोद्भव] हि साङ्गेन मन्त्रेण कमलोद्भव ॥ ५५५ ॥  
  
और्ध्वदैहिकसञ्ज्ञं तु विधानं [ग्, घ्: विधानमविधानतः] भाविनामथ ।  
चतुर्भिश्चातुरात्मीयैर्मन्त्रैस्तद्विनिबोध मे ॥ ५५६ ॥  
  
श्रोत्राद्युपस्थपर्यन्तमिन्द्रियाणां द्विपञ्चकम् ।  
आपाद्य वासुदेयाख्यं मन्त्रेण दशभिर्दिनैः ॥ ५५७ ॥  
  
अस्मिन् व्यक्तिमतः कुर्यात् साङ्कर्षणेन पौष्कर ।  
बुद्धितत्त्वे तृतीयेन व्यञ्जयेन्मनसा सह ॥ ५५८ ॥  
  
क्ष्मान्तमाकाशतन्मात्रादनिरुद्धेन [क्, ख्: * * * निरुद्धेन] पौष्कर ।  
पूर्ववद्व्यञ्जनीयं च एवं संवत्सरे गते ॥ ५५९ ॥  
  
सपिण्डीकरणं कुर्यादनिरुद्धादितः क्रमात् ।  
चतुर्भिर्वासुदेवान्तैर्मन्त्रैर्मन्त्रविदां वर ॥ ५६० ॥  
  
एवमिच्छेन्नवात्मज्ञस्समूर्तिनवकेन यत् ।  
संविधानं [क्, ख्: साविधानु] द्विजश्रेष्ठ बान्धवानां शुभाप्तये ॥ ५६१ ॥  
  
तदिदानीं समासेन एकाग्रमवधारय ।  
श्रोत्रादीनामिन्द्रियाणां तृप्तये [क्, ख्: याणां * * * क्ष्माधरम्; ग्, घ्: क्ष्माधराम्] क्ष्माधरं स्मृतम् ॥ ५६२ ॥  
  
भूगादीनां ? [क्, ख्: भू * * * दिनाम्] नृसिंहं तु अस्मिन् शक्तौ खगासने ।  
व्यक्तये ब्रह्मतत्त्वं तु बुद्धे समनसां ? हितम् ॥ ५६३ ॥  
  
तन्मात्राणां सभूतानां मन्त्राणां [ग्, घ्: मन्त्रधारणयात्मकम् ?] धारणात्मकम् ।  
एवं तत्त्वकलायुक्तं जपं कृत्वा महामते ॥ ५६४ ॥  
  
पञ्चभिस्तु वराहाद्यैः ततस्संवत्सरे गते ।  
चतुर्भिरनिरुद्धाद्यैः पितृभावनमानयेत् ॥ ५६५ ॥  
  
पूर्वोक्तेन विधानेन ज्ञानध्यानान्वितेन च ।  
दिव्येनानश्वरेणैव कर्मणानेकसाधनम् [ग्, घ्: साधुना] ॥ ५६६ ॥  
  
संविधानं द्वितीयं तत्प्रोक्तं संसूचितं मया ।  
तन्मे स्फुटतरं कृस्वा गदतश्चावधारय ॥ ५६७ ॥  
  
सर्वं पूर्वोदितं कृत्वा विधानं साधने चरोः ।  
प्रज्वाल्य पावकं कुर्यात् प्राग्वत्संस्कारसंस्कृतम् ॥ ५६८ ॥  
  
ध्यात्वा तदन्तर्मन्त्रेशं समिद्भिस्तर्पयेत् [क्, ख्: समि * * *] क्रमात् ।  
तदग्रतो दक्षिणाग्रान् कुशानास्तीर्य पूर्ववत् ॥ ५६९ ॥  
  
सवासमासनं ध्यात्वा तदूर्ध्वे कमलासनम् ।  
युक्तमाद्यादिकैः [क्, ख्: युक्तमा * * * प्राग्वत्] प्राग्वद्विन्यसेदन्नगोलकम् ॥ ५७० ॥  
  
तस्मिन् पूर्वोदितं सर्वमापाद्य तदनन्तरम् ।  
प्रेतनाम्ना तदग्रेऽथ सतिलानुदकाञ्जलीन् ॥ ५७१ ॥  
  
दत्त्वाथ चोपसंहृत्य विनिक्षिप्य जलान्तरे ।  
कृत्वाथ सह मन्त्रेण आत्मसादसनं ? [ग्, घ्: आत्मसादादनम्] द्विज ॥ ५७२ ॥  
  
जलेऽखिलं समाहृत्य विनिक्षिप्यानलं विना ।  
दशाहमेवं [क्, ख्: * * * निष्पाद्य] निष्पाद्य प्राग्वदेकादशेऽहनि ॥ ५७३ ॥  
  
प्। १३८)  
  
श्राद्धं कुर्याद्विधानज्ञः पिण्डदानपुरस्सरम् ।  
संवत्सरेऽथ निष्पन्ने पितृत्वापादनाय च ॥ ५७४ ॥  
  
ध्यानं समन्त्रं [ग्, घ्: समन्त्रं पूर्वोक्तं कञ्चदञ्चाधिकम्] पूर्वोक्तं * * * त्वाधिकं भवेत् ।  
भास्वज्ज्वलनसङ्काशं समर्थैकत्वमागतम् [क्, ख्: समयैकत्वमागतम्] ॥ ५७५ ॥  
  
तदध्यक्षत्वभूतं [क्, ख्: * * * भूतं यत्] यन्मन्त्रमध्यात्मलक्षणम् ।  
अधिभूतमथापन्नं पिण्डं [क्, ख्: पिण्डनि * * * मुखस्थितं यत्] निर्गत्य संस्मरेत् ॥ ५७६ ॥  
  
तदूर्ध्वदेशे [क्, ख्: * * * हव्यपारम् * * *] नभसि व्यापारं सन्निरीक्षयेत् ।  
एवमन्नात्पृथङ्नीते विप्रेते ? [ग्, घ्: विप्रेति कमलो] कमलोद्भव ॥ ५७७ ॥  
  
तन्मन्त्रेण च तत्पिण्डादधिभूतमयादथ ।  
समादायान्नमुष्टिं [क्, ख्: * * * व्यापकत्वेन साम्प्रतम्] च तत्र तत् खण्डितं च यत् ॥ ५७८ ॥  
  
स्मरेत्परिणतं सम्यक् व्यापकत्वेन साम्प्रतम् ।  
अथादिभूतं चाध्यात्ममधिदैवमथाब्जज ॥ ५७९ ॥  
  
तदन्नं पितृपिण्डे [क्, ख्: पिण्डे तु * * * नयेत्] तु तदूर्ध्वेऽथ स्थितं नयेत् ।  
एवमेकत्वमापन्ने प्रेते [क्, ख्: प्रेतचित्प्रतिना; ग्, घ्: प्रेते चित्प्रतिरासह] चित्प्रतिना सह ॥ ५८० ॥  
  
प्रेतपिण्डव दब्जोत्थ [क्, ख्: दब्जोत्थ * * * चाखिलम्] वाचर्तव्यं हि चाखिलम् ।  
व्यापारमथ तस्याथ [ग्, घ्: मथ तस्माद्वै तस्मात्] तस्मात्पैतामहे ततः ॥ ५८१ ॥  
  
तस्मात्तदपि * * * * तत्प्राग्वत्परतां [क्: * * * तत्प्राग्वत्परताम्; ख्: तस्मात्तदवधूर्ध्वस्थम्; ग्, घ्: तस्मात्तदपि मूर्ध्वस्थे ?] नयेत् ।  
यथोक्तेऽस्मिन्द्विजश्रेष्ठ प्राजापत्ये तु कर्मणि ॥ ५८२ ॥  
  
आदे [ग्, घ्: आदेक्षेकादशापादने दिनम्] कादशाद्यावत्पितृत्वापादने दिनम् ।  
तावत्पूर्वोदितं शेसं यत्तत्पूर्वं समाचरेत् ॥ ५८३ ॥  
  
किन्तु भोजनभूमौ तु द्विजप्तैरासनस्थितैः ।  
वचनीयं हि चाक्षय्यं तिलमिश्रेण वारिणा ॥ ५८४ ॥  
  
एतावतास्य तात्पर्यं यथावत्सम्प्रकाशितम् ।  
और्ध्वदैहिकसञ्ज्ञस्य व्या * * * सात्त्विकम् [ग्, घ्: सञ्ज्ञस्य * * * घाचस्य सचात्विकम्] ॥ ५८५ ॥  
  
आसृष्टे सति रागौ च ? यथा [क्, ख्: यथा स्मरति वै] स्फूरति वै हृदि ।  
प्रत्ययावयवौ चैव * * * पौष्कर [ग्: प्रत्ययावयते चैव वनिद्वावाअपि] ॥ ५८६ ॥  
  
बल्यर्थं विहितं तेषा मन्नं [क्, ख्: मग्नं पिण्डे तु] पिण्डं तु सोदकम् ।  
प्रेतक्रियाविधौ [ग्, घ्: प्रेतक्रिया यथा] चैव [क्, ख्: चैव स्वयं कालम्] स्वं स्वं काल कुलोचितं ॥ ५८७ ॥  
  
चातुर्माननिषेधं च विहितं सूतकादिके ।  
प्रतिषेधं गृहीतुर्वै आभूतादब्जसम्भव ॥ ५८८ ॥  
  
द्विजेन्द्राणां तु [क्, ख्: द्विजेन्द्राणां स * * * चातुरात्म्यैव] सान्येषां चातुरात्म्यैकयाजिनाम् ।  
आराध्यानां प्रभवाच्च नास्तीति द्विजसत्तम ॥ ५८९ ॥  
  
अत एवाधिकारं तु मृतके सूतके तु वा ।  
प्रतिग्रहे प्रदाने च तत्कालं सङ्करं विना ॥ ५९० ॥  
  
सहजा प्रतिपत्तिर्वै इत्येषामरयाजिनाम् ।  
भगवद्याजिनां [क्, ख्: द्याजिनश्चैव] चैव निस्सन्दिग्धा ? परस्परम् ॥ ५९१ ॥  
  
मार्गमिच्छति [ग्, घ्: मामामिच्छति यस्यैव] यस्त्वेवमनुसर्तुं हि चाच्युतम् ।  
आशौचं समतीतं चेत्ततः कुर्याद्दशाहिकम् ॥ ५९२ ॥  
  
प्। १३९)  
  
इत्युक्तमब्जसम्भूत [क्, ख्: इत्युक्त * * * स्थितम्] सर ? * * * * * * * * यथा स्थितम् ।  
सम्प्रदानादिकं शश्वत् श्राद्धावरणमुत्तमम् ॥ ५९३ ॥  
  
अथ काम्य श्राद्धविधिः  
  
विध्यन्तरमथो भूयः प्रसङ्गादवधारय ।  
स्वर्गापवर्गफलदं भक्तानां भावितात्मनाम् ॥ ५९४ ॥  
  
व्यवहारपदस्थं यद्विच्छिन्ना शस्त्र ? [ग्, घ्: शास्तु बुद्धिभिः] बन्धुभिः ।  
स्वयमिच्छति [ग्, घ्: स्वयमिष्टमिवै कस्तु] वैकस्तु द्वादशाहाद्विजाखिलम् ॥ ५९५ ॥  
  
तदिदानीं समासेन यथावत्कथयाम्यहम् ।  
पुरा सम्भूतसम्भारः सुसहायैस्समावृतः [ग्, घ्: समावृत्तैः] ॥ ५९६ ॥  
  
मनःप्रसादजनकमेकं वा बहवो [ग्, घ्: विभवाद्विज] द्विजाः ।  
पुरस्कृत्य दिने शुभ्रे पितृपक्षात्तु वै पुरा ॥ ५९७ ॥  
  
प्रातृट्काले तु वान्यत्र शरत्काले तु माधवे ।  
यायादायतनं विष्णोः पुष्पधूपजनाकुलम् [क्: पुष्पजना; ख्: पुष्पभ्रमजना] ॥ ५९८ ॥  
  
कूलं नदनदीनां वा सान्वाद्यं सोदकं गिरेः ।  
निरातङ्कमसन्कीर्णं [क्, ख्, ग्, घ्: निरातङ्कसमं कीर्ण्य श्वपाकरवरादिकैः] श्वपाकशबरादिकैः ॥ ५९९ ॥  
  
तमासाद्य तपः कुर्याद्यागं च विधिपूर्वकम् ।  
गणे [क्, ख्: गणेन नाग] च नागस्थाने च भूतानां च वनस्पतेः ॥ ६०० ॥  
  
क्षेत्रवासिमुखेनैव यथाशक्त्या सदक्षिणाम् ।  
अपरेऽहनि वै कुर्यात्स्वमन्त्राराधनं तु वै ॥ ६०१ ॥  
  
व्यक्तं वाप्यर्चनीयं च प्रार्थयेत्त (म) दनन्तरम् ॥ ६०२ ॥  
  
विभोः [क्, ख्: विभोः * * * बीजान्वितस्य च] प्रणमतेध्यक्षं ? स्वचिद्बीजान्वितस्य च ।  
व्यक्ताव्यक्ता * * * * सञ्ज्ञस्य [क्, ख्: * * * मिन्द्रिय * * *] पिण्डमिन्द्रिय * * * * ॥ ६०३ ॥  
  
स्थापयामि सतत्त्वांशैस्सन्धयित्वा यथाविधि ।  
भेदरूपमभिन्नं [क्, ख्: मभिन्नं च कृपयात्माम् * * *] च * * * * यात्मांशुचयस्य च ॥ ६०४ ॥  
  
सुकृतस्य [क्: * * * मन्यथा * * *; ख्: स्वे स्वे कृतस्य] च भोगार्थमन्यथा परमेश्वर ।  
समुत्क्रान्तस्य [क्, ख्: स * * * कान्तस्य मे देहा * * *] मे देहात् स्थितं मारुतलक्षणम् ॥ ६०५ ॥  
  
सदुःखायाभिलाषा च ? घनेन च समावृताः [ग्, घ्: समावृतम्] ।  
जायते सम्भ्रमोपेता दीर्घ कालवदक्षया [ग्, घ्: कालवदाक्रिया] ॥ ६०६ ॥  
  
निष्क्रिया च तथा जन्तोर्वशा * * * स्य [ग्, घ्: वशानवशानकपुर] च ।  
देहान्तरेण चाप्तेन शश्वत्कालान्तरेण वा ॥ ६०७ ॥  
  
सा स्थिता दुस्सहा घोर तत्त्वतो याति सङ्क्षयम् ।  
त्वत्प्रसादादतो नाथ शीघ्रमन्नं जलेन तु ॥ ६०८ ॥  
  
पिण्डमिन्द्रियसञ्ज्ञं यन्निष्पाद्यं तन्निरामयम् ।  
निस्सन्तान [ख्: निस्सन्तानस्सहं देहम्; ग्, घ्: विस्सन्तानस्वहं देहम्] स्त्वसन्देहं निराशः कर्मजालगः ॥ ६०९ ॥  
  
अधिकृत्य [क्, ख्: अविकृत्य * * * करोमि तृणमात्मना] त्वमेवाद्य करोति ? त्राणमात्मना ।  
पतितानां निराशानां नारकाणां परा गतिः ॥ ६१० ॥  
  
त्वमेव लुप्तपिण्डानां शश्वदुद्धरणक्षमः ।  
यतस्त्वमे [क्, ख्: त्वमेवत * * * सनातन; ग्, घ्: त्वमेतत् शश्वच्च दत्यारग्य] (व) तत् शश्वद * * * * रभ्य सनातन ॥ ६११ ॥  
  
निष्पत्तिदिनपर्यन्तं विघ्नजालं सवासनम् ।  
मम मा यातु भगवन् कर्मसिद्धिर्ममास्तु वै ॥ ६१२ ॥  
  
प्। १४०)  
  
एवमभ्यर्थयित्वाजं करमापूर्य वारिणा ।  
कुर्यात्तच्छेषपूर्णं तु आसमाप्ति तु संयमम् ॥ ६१३ ॥  
  
लौकिकं व्यवहारं यद्धर्मकामार्थलक्षणम् ।  
निरस्य पूर्ववत्सर्वं सावधानं ततो भवेत् ॥ ६१४ ॥  
  
ततोऽभिमतवृत्तौ तु कृत्वा देवार्चनं तु वै ।  
तदग्रतो दक्षिणे वा [क्, ख्: वाचल * * * तर्पणम्] चलयिष्ये शि ? तर्पणम् ॥ ६१५ ॥  
  
द्विजेन्द्रं सन्निवेश्याथ सर्वं कृत्वा यथाविधि ।  
निर्विशङ्केन मनसा तद्वदेव धिया ततः ॥ ६१६ ॥  
  
स्वगृहं * * * स्वचैतन्यं ध्यायेत् [क्, ख्: ध्यायेत् * * *] सान्निध्यमागतम् ।  
स्मरेदेकं च निष्पापं प्रणवेनाप्तकालवत् ॥ ६१७ ॥  
  
गतावसं ? [ग्, घ्: गतासवम्] यत्संस्कारं यथा शास्त्रोदितं महत् ।  
कृतभिक्षस्तु विहितमुक्तदीक्षं [ग्, घ्: कृतदीक्षम्] तु वा चरेत् ॥ ६१८ ॥  
  
अस्थिसञ्चयमात्रं [क्, ख्: * * * कृत्वा] तु एवं कृत्वा यथाविधि ।  
समाचरेत्ततः [ग्, घ्: स्रमाचरेन्नदीस्रानम्] स्नानं मान्त्रमब्जज तत्र वै ॥ ६१९ ॥  
  
द्विजेन्द्रैः [क्, ख्: द्विजेन्द्रकृतदीक्षैस्तु] कृतदीक्षैस्तु ऋग्यजु स्सामसङ्गतैः [ग्, घ्: सामसम्भवैः] ।  
प्रधानमन्त्रैरब्लिङ्गैरुपस्नातो [ग्, घ्: जपस्नातो] भवेदथ ॥ ६२० ॥  
  
द्वादशाक्षरपूर्वेभ्यो मध्यात्प्रागुक्तलक्षणम् ।  
जपेदेकतमं मन्त्रं दीक्षितस्त्वेकमेव हि ॥ ६२१ ॥  
  
स्वमन्त्रादस्त्रमन्त्रैर्वा एवं स्नाने कृते पुनः ।  
स्वमन्त्रं द्वादशार्णं वा ध्यायन् हृत्कमलान्तरे ॥ ६२२ ॥  
  
तप्तकाञ्चनवर्णाभमुक्तमूर्ति * * * * मेव वा ।  
मुहूर्तार्धं [क्, ख्: मुहूर्तार्धममूर्त वा] मुहूर्तं वा जपन्नास्ते ह्यनन्यधीः ॥ ६२३ ॥  
  
तेन कल्पाग्निकं विप्र आशौचं स्वकुलोद्भवम् ।  
क्षयमेत्यभिसन्धानान्नराणामधिकारिणाम् ॥ ६२४ ॥  
  
तत्वं [क्, ख्: * * * सम्भूतानां यथा ] मानसमन्येभ्यस्सम्भूतानां यथाक्रमम् ।  
न पुनस्सर्वशक्तेर्वै सम्भूतानां सुखानले [ग्, घ्: स्वखानवे सुखावने] ॥ ६२५ ॥  
  
तद्धा * * * * नां [ग्, घ्: द्याजितानां च सत् ज्ञानाम्] च तज्ज्ञानां द्विजानामधिकारिणाम् ।  
एवं संशुद्धदेहस्तु अन्नं संसाद्य पूर्ववत् ॥ ६२६ ॥  
  
सभक्ष्यं व्यञ्जनोपेतं विभोर्यागार्थमेव च ।  
तर्पणार्थं हि वै वह्नेः पिण्डनिर्वापणाय च ॥ ६२७ ॥  
  
यथातिवाहिकं देहं द्वितीयं भूतविग्रहम् [ग्, घ्: भूतविग्रहे] ।  
कर्मणा नाशमभ्येति दीक्षाद्येन च मोक्षिणाम् ॥ ६२८ ॥  
  
स्वयं [क्, ख्: * * * दिकेन यत्] सम्प्रति दत्वैवमादशाहादिकेन यत् ।  
पुरस्तादुपकाराय कर्मणां देहमेति तत् ॥ ६२९ ॥  
  
दीर्घाभ्यासेन [क्, ख्: आचार्याभ्यसने * * * तहन्] कालेन सह कर्मचयं महत् ॥ ६३० ॥  
  
शममायाति [क्, ख्: * * * शानाम्] वै नूनं मन्त्रेशानां प्रसादतः ।  
पितृत्वापादनं तेन कर्मणा [क्, ख्: कर्मणा * * * लोचन; ग्, घ्: कर्मणाविमलोचन] विमलेन च ॥ ६३१ ॥  
  
अस्माद्गुरुतरं [ग्, घ्: तस्माद्गुरु] चैव स्वयं सम्पादितं तु वा ।  
आदशाहादिकं [क्, ख्: आदर्शगाहात् * * * सामुप] पुंसामुपकाराय वै भवेत् ॥ ६३२ ॥  
  
प्। १४१)  
  
नित्यमन्ते निवृत्ते तु स्वाराध्यं संयजेत्ततः ।  
अभिसन्धाय मनसा स्वयं गुरुमुखेन वा ॥ ६३३ ॥  
  
कर्माधारं [क्: कर्म * * * वै भावि] हि वै भावि देहं श्राद्धच्छलेन तु ।  
सन्धामीश्वरतत्त्वाङ्गैर्देहभावात् [क्, ख्: सन्धायति स्वतत्वांशैः] पृथक्स्थितैः ॥ ६३४ ॥  
  
प्राग्वदिष्ट्वाथ मन्त्रेशं भोगैः सम्पूर्णलक्षणैः ।  
सतिलाञ्जलिदानान्तैर्विधिवत्कमलोद्भव ॥ ६३५ ॥  
  
पूर्वोक्तेन विधानेन भक्त्या सश्रद्धया ततः ।  
एकाहं बहवो विप्राः पञ्चकालपरायणाः ॥ ६३६ ॥  
  
सन्तर्प्यं भगवद्यागाद्यो हि वाञ्छति सम्पदम् ।  
तस्मादुत्तरणे हेतुर्जीवितस्य मृतस्य वा ॥ ६३७ ॥  
  
न पश्यामि ऋते यागदेतस्मान्मन्त्रपूर्वकात् ।  
प्रभवात्ययतत्त्वज्ञा [क्, ख्: प्रणवाव्यय] व्यामिश्राराधनोज्झिताः ॥ ६३८ ॥  
  
तेऽत्र [ग्, घ्: तत्र पात्रा] पात्रास्त्रयो ? नित्यं ज्ञानकर्मपरायणाः ।  
मन्त्रप्रतिपरासक्ता इति कर्तव्याच्युतिः ॥ ६३९ ॥  
  
भक्तिश्रद्धासमोपेता परमुत्तारणप्लवः ।  
आस्तां तावदपापानामुपायत्वेन [क्, ख्: तावदवातानाम्] पौष्कर ॥ ६४० ॥  
  
यागं ब्रह्ममयं शुद्धं प्रतिषिद्धं परैरपि ।  
पतितत्वात्तु वै तेषां पिण्डदानं तिलोदकम् ॥ ६४१ ॥  
  
नामसङ्कीर्तनं चैते प्रयान्ति [ग्, घ्: परियान्ति पराम्] परमां गतिम् ।  
एकमुक्तं समुत्कृष्टमव्यापारं पराक्रमः ? ॥ ६४२ ॥  
  
अधाराधानपूर्वं वा प्राजापत्यं समाचरेत् ।  
सपिण्डीकरणान्तं तु आदशाहाद् द्विजोत्तम ॥ ६४३ ॥  
  
अग्नावग्रे तदन्तस्थे मन्त्रेशे तर्पिते सति ।  
पिण्डनिर्वापणं कुर्यात्पूर्वोक्तविधिना ततः ॥ ६४४ ॥  
  
विनिवेश्यासने विप्रमेकं शक्त्या बहूनपि ।  
तर्पणीयानि विधिवत्तत्त्वसन्धानसिद्धये ॥ ६४५ ॥  
  
भोजने फलमूलैस्तु भक्ष्यैरुच्चावचैस्तथा ।  
पावनैर्विविधैः पानैर्लेह्यैः पेयैश्च चोष्यकैः ॥ ६४६ ॥  
  
दक्षिणाभिस्तु ताम्बूलैर्वारिकुम्भसमन्वितैः ।  
छत्रोपानहयानैस्तु दानैः काम्यैर्यथोचितैः ॥ ६४७ ॥  
  
प्रीतिमभ्येति वै येन समूहं भगवन्मयम् ।  
ज्ञात्वा वा व्यवसायं यद्देशकालबलाबलम् ॥ ६४८ ॥  
  
सह सत्पात्रलोभेन शीघ्रं यत्कर्तुमिच्छति ।  
श्राद्धं दशाहपूर्वं वा पितृत्वापादानान्तिकम् ॥ ६४९ ॥  
  
अनेकदिवसोत्थं [ग्, घ्: अनेनादिवसोत्थम्] तु सिद्धान्नेन विना द्विज ।  
यथावदर्चनं कृत्वा पत्रपुष्पादिकैर्विभो ? ॥ ६५० ॥  
  
वह्नितर्पणनिष्ठं [क्, ख्: तर्पणनिष्कम्] तु स्वार्थमुद्दिश्य वै पितॄन् ।  
पात्रं मध्वाज्यसिक्तैस्तु सम्पूर्णं शालितण्डुलैः ॥ ६५१ ॥  
  
उपरिष्टाद्रसे मूर्तेः फलमूलैर्विभूषितम् ।  
सोत्तरीयोपवीताढ्यं सर ? * * * * र्युतम् ॥ ६५२ ॥  
  
सस्य ? एकसमोपेतं वारिकुम्भसमन्वितम् ।  
धूपदीपादिकैर्युक्तं पूजयित्वा निवेद्य च ॥ ६५३ ॥  
  
पित्रर्थं तु द्विजात्मार्थं ततो दद्यात्तिलोदकम् ।  
एकमेव [क्, ख्: एवमेव * * * बहवस्तु] हि चै * * * * बहवस्तु वा ॥ ६५४ ॥  
  
सिद्धान्नं सद्विजेन्द्राणां पूजित * * * * * * * * ।  
प्रतिपाद्य क्रमेणैव पूजनीयं हि वै विभोः ॥ ६५५ ॥  
  
पिण्डं मध्वाज्यसिक्तैर्वा प्राग्वदापाद्य तण्डुलैः ।  
अग्निगर्भगतस्याग्रे विभोर्दर्भसु * * * * ॥ ६५६ ॥  
  
प्। १४२)  
  
  
गन्धानां पूर्ववत्कुर्यात् बुध्या च सुविशुद्धया ।  
प्रेतोद्दिष्टेन विधिना * * * * * * * त्मनात्मना ॥ ६५८ ॥  
  
विधिना मन्त्रपूर्वेण वत्सरं सम्प्रपूर्य च ।  
प्रतिसंवत्सरं श्राद्धं यावज्जीवं समाचरेत् ॥ ६५९ ॥  
  
नानादानसमोपेतं भावश्राद्धविभूषितम् ।  
यथोद्दिष्टेन मार्गेण किन्तु गोत्रसमन्विताः ॥ ६६० ॥  
  
मन्त्रान्ते विनियोक्तव्यास्समशब्दपुरस्सराः [ख्, ग्, घ्: मन्त्रान्ते विधयोक्तव्याः] ।  
स्वयं ज्ञनाभिमानाख्यं मूर्तिं ध्यायेत् स्वकं द्विज ॥ ६६१ ॥  
  
अतश्शुद्धां ज्वलद्रूपां क्वचिदाकृतिलक्षणाम् ।  
क्वचिद्गोलकरूपां च मध्याह्नादित्यसन्निभात् ॥ ६६२ ॥  
  
क्वचिन्मन्दतराभां च तद्व्यापारवशेन तु ।  
एवं समाप्य विधिवत् भगवद्यागपूर्वकम् ॥ ६६३ ॥  
  
विप्रतर्पणपर्यन्तमखिलं पूर्वचोदितम् ।  
प्रा * * * * दन * * * * पिण्डाद्यैर्वह्न्यन्ते [ग्, घ्: प्रादोदनमपिण्डाद्यैः * * *] चोपसंहृतैः ॥ ६६४ ॥  
  
बन्धुभिस्सह [क्, ख्: बुद्धिभिस्सह] चाश्नीयाद्दत्तशिष्टं द्विजोत्तम ।  
प्राजापत्ये तु वै दिव्ये और्ध्वदैहिपूर्वके ॥ ६६५ ॥  
  
व्यापारेऽस्मिन् समन्त्रे तु सिद्धिरस्ति ? विदात्मनाम् ।  
स्वयमात्मनि कतॄणां भावान्मन्त्रांश्च सा * * * * ॥ ६६६ ॥  
  
येन चोपरतस्याशु यथार्थत्वं प्रयाति च ।  
तत्र * * * * * * * * कुर्यान्मन्त्रन्यस्तेन चाखिलम् ॥ ६६७ ॥  
  
आपङ्तिसाधनात्कारि ? [क्, ख्: * * * ममलेक्षण] तृप्त्यन्तममलेक्षण ।  
आचरेद्वचसा [क्, ख्: वचसा पूर्वम्] सर्वं मन्त्रोच्चारणपूर्वकम् ॥ ६६८ ॥  
  
गृहाणानय [क्, ख्: गृहाण * * * त्वेन] संयच्छ त्वेवमाद्यं हि यद्द्विज ।  
मनसा भोजनान्तं तु व्यापारमखिलं स्मरेत् ॥ ६६९ ॥  
  
प्रणवेनार्कचन्द्राग्निसमूहद्युतिसन्निभम् ।  
संविशन्तं स्वयं मन्त्रमग्नौ तद्रूपलक्षणे ॥ ६७० ॥  
  
परमात्मनि वा भिन्ने चातुरात्म्यं तु विद्धि तत् ।  
कदम्बकुसुमाकारं सर्वशक्तिमलेपकम् ॥ ६७१ ॥  
  
इतीदमुक्तमब्जाक्ष जीवभावस्थितस्य च ।  
पारत्रिकं विधानं तु मुखकल्पसमं महत् ॥ ६७२ ॥  
  
अत्र पूर्वोदितं विप्र उक्तानुक्तं तु चाखिलम् ।  
भगवत्प्रीतिपर्यन्तं विज्ञातव्यं समाहितः ॥ ६७३ ॥  
  
विधिनानेन यत्कुर्यात्पितृप्रेतमयं महत् ।  
प्रीतये परतस्तस्य शुभां यच्छन्ति सन्ततिम् ॥ ६७४ ॥  
  
भावमन्त्रक्रियाद्रव्यैरसम्पूर्णस्तु योगवत् ।  
पठन् वै श्राद्धभोक्तॄणां श्राद्धाध्यायमिदं द्विज ॥ ६७५ ॥  
  
समस्तं ह्यग्रतो भक्त्या पितॄणामनृणो भवेत् ।  
किं पुनर्ब्रह्मसन्मत्त्रं मन्त्रकर्म महामते ॥ ६७६ ॥  
  
पौष्कर उवाच  
  
व * * * * पुण्येन [क्: * * * पुण्यो * * * भगवान्] भगवन् ब्रह्म * * * * * * * * ।  
  
प्। १४३)  
  
श्रीभगवानुवाच  
  
न तेषां व्रत * * * * सूर्यबिम्बं [ग्, घ्: न तेषां व्रत शुश्रावै] यथा विना ? ।  
तथा भगवतो विष्णोर्मूर्तषाड्गुण्यविग्रान् ॥ ६७८ ॥  
  
प्रकाश * * * * त पूर्व * * * * न्दर्माग्रा * * * * [ग्, घ्: * * * न्धरात्मना] ।  
मा * * * * * * * * * * * * * * * [क्, ख्: मा * * * त्मना] ॥ ६७९ ॥  
  
व्यञ्जन्ति कमलोद्भूत त्वदन्येनैव सर्वदा ।  
भेद एवं हि ? विभोश्चतुर्मूत्रेः परस्य च ॥ ६८० ॥  
  
यत्तत्पिण्डाकृतानां [क्, ख्: कृतानां च * * * भिन्न] च रसानां भिन्नरूपिणाम् ।  
  
विभोस्सर्वेश्वरस्यैव सर्वस्सर्वासु शक्तिषु ।  
वर्तन्ते च यथा * * * * * * * * * * * ॥ ६८२ ॥  
  
(अत्र ग्रन्थपातः)  
  
विश्वात्मा भगवान् विप्र वासुदेवस्सनातनः ॥ ६८३ ॥  
  
चिद्धनास्ताः पुनः सम्यगुमकाराय कर्मणि ।  
  
पूर्णात्मनि पुनस्स (र्वे) र्वाः [ग्, घ्: * * * तो वर्णनामान्ते * * * रुपचर्यते] तथात्वेन च संस्थिताः ॥ ६८५ ॥  
  
किन्तु कुर्वन्ति ताः कृत्याः कर्ता प * * * * रा ।  
प्रकाशशक्त्या [क्, ख्: प्रका * * *] यां शक्ति * * * *स्य च ॥ ६८६ ॥  
  
खचिता रश्मिजालेन यन्मध्यादेकमब्जज ।  
प्रकटीकृतमात्मनमादितत्त्वेन वै सह ॥ ६८७ ॥  
  
समाधिसंविधानं च लाभे वा ध्यानकर्मणि ।  
परमात्मा ससुद्भूत * * * * * * * * विभुः ॥ ६८८ ॥  
  
स्वप्रकाशांशमात्रेण अत एवानुमीयते ।  
एवमाह्लादशक्तेर्वै लवमात्रं हि चन्द्रमाः ॥ ६८९ ॥  
  
ज्ञातव्यमरविन्दाक्ष प्रीतस्य निधि ? मं परम् ।  
  
जगत्यस्मिन् हि ये भावा अन्ये तदनुकारिणः ।  
ज्ञानादयोऽपि लभ्यन्ते तेन शक्तिज (च) यांशजाः ॥ ६९१ ॥  
  
सर्वत्र भगवानेवं सामान्यत्वेन वर्तते ।  
नेदं मायात्मकं रूपं जडशक्तिगुणैर्युतम् ॥ ६९२ ॥  
  
भगवत्यब्जसम्भूत त्वन्तर्ल्लीनं हि विद्यते ।  
यतो विचार्यमाणं हि नित्यमच्युतभाविनाम् ॥ ६९३ ॥  
  
अभावभूमिमायाति स्वप्नदृष्टमिवेश्वरम् ।  
मन्त्राः श्राद्धे समा ये च ये च दीक्षादिषूदिताः ॥ ६९४ ॥  
  
व्यापारेष्वपि चान्येषु त्ऽप्येवं महिमान्वितम् ।  
बुध्यैवं मन्त्रपूर्वं च सा (व्या)पारं शास्त्रचोदितम् ॥ ६९५ ॥  
  
कृतिं (तम्) ज्ञानात्मनाभ्येति ह्यचिरादेव कर्मणाम् ।  
श्रोत्रियाणां द्विजेन्द्राणां त्वदर्थाश्रमवर्तिनाम् ॥ ६९६ ॥  
  
यद्वद्भुक्ताद्ध ? वश्शूद्रात् न दोषो ज्ञानगौरवात् ।  
एवं स्वभावदीप्तानां निर्मलानां सदैव हि ॥ ६९७ ॥  
  
ननैर्जातं ? न नैर्मल्यं ? भवेच्छूद्रपरिग्रहात् ? ।  
यथैतदेव शूद्राणां * * * * ज्ञानगौरवात् ॥ ६९८ ॥  
  
अविरोधोऽस्ति सर्वत्र मन्त्राणां समयैस्सह ।  
  
प्। १४४)  
  
त्रयीमयानां मन्त्राणां प्रवृत्तिफलदायिनाम् ।  
अस्ति * * * * * * * ष्मान्तद्विजग्रहम् ॥ ७०० ॥  
  
अनिसर्गाद्विजश्रेष्ठ ब्रह्मतेजोविभासितम् ।  
  
अनिषेकं [क्, ख्: अनिषेक * * * बोध्यम्] च सम्बुद्धं तेषां स वर्तते ।  
उपकारत्वमेवास्ति * * * * परस्परम् ॥ ७०२ ॥  
  
द्विजेन्द्राणामृगादीनां [क्, ख्: -णां मृगेन्द्राणाम्] मन्त्राणां कमलोद्भव ।  
एव * * * * नतरन्तं [क्, ख्: एव * * * क्रमात्] तु विश्रा * * * * क्रमात् क्रमात् ॥ ७०३ ॥  
  
संस्थितं च चतुर्थस्य शूद्रसञ्ज्ञस्य पौष्कर ।  
प्रभाकरं [क्, ख्: * * * ।] च वाहं च ? तैक्ष्यमध्ववशात्तु वै ॥ ७०४ ॥  
  
निवर्तन्ते तथा ब्रह्मन् तेजोवर्णत्रयं तथा ।  
प्रतिषिद्धं [क्, ख्: * * * ।] यदर्थं वै * * * * * * * * * * * ॥ ७०५ ॥  
  
आधारस्तदृगादीनां मन्त्रणां मन एव हि ।  
पवित्रता च या तेषां विद्धि [क्, ख्: तेषां वृद्धि] सर्वेश्वरी हि सा ॥ ७०६ ॥  
  
संशयाविष्कृतानां च स्वाहा वौषड्वषट् तथा ॥ ७०७॥  
  
प्रतिषिद्धं यदर्थं वै मया ते कथितं पुरा ।  
पुरणैर्भगवन्मन्त्राः प्रणव * * * * * * * ॥ ७०८ ॥  
  
सर्वज्ञवाचकास्ते वै सामान्या यद्यपि द्विज ।  
मुखत्वेन च तत्रापि वर्तन्ते मखकर्मणि ॥ ७०९ ॥  
  
येन दीप्तिकरत्वं च नोद्वहन्ति महामते ।  
आदिदेवेन विभुना * * * * * * * * * * ॥ ७१० ॥  
  
त्रिविधे शब्दराशौ तु त्रिविधा विकृतो जनः ।  
अनन्ययाजिनो विप्रा मन्त्रसङ्घेऽञ्चलादिकेः ? ॥ ७११ ॥  
  
ऋग्यजुस्साम * * * * * * * * * * * व्यामिश्रयाजकाः ।  
चत्वारो * * * * * * * बीजपिण्डपदादिके ॥ ७१२ ॥  
  
मन्त्रव्यूहे सुशुद्धे च रजोमोहान्वयोज्झिते ।  
राजसानां हि मन्त्राणां तामसानां * * * * ॥ ७१३ ॥  
  
सुयन्त्रितेन वै नित्यं भक्तेन च विशेषतः ॥ ७१४ ॥  
  
मन्त्रज्ञेन त्रयाणां च भाव्यं शूद्रेण सर्वदा ।  
  
ऋग्यजुस्सामसञ्ज्ञानां प्रयुक्तानां हि कर्मणि ॥ ७१६ ॥  
  
स्वर्गनिष्ठं हि चोत्कृष्टं सफलं साङ्गसां ? तथा ।  
सिद्धसर्वज्ञमन्त्राणामणिमा * * * * * * * * ॥ ७१७ ॥  
  
संयुक्तमपवर्गेणाप्रार्थितं [क्, ख्: * * * सप्तमवर्गेण] सर्वदैव हि ।  
अत एव हि सामग्री निश्शेषाराधकस्य च ॥ ७१८ ॥  
  
उपयुज्यति तत्सिध्यै फलं यस्याणिमादयः ।  
भागेन सह सामग्ग्र्या * * * * पौष्किअर ॥ ७१९ ॥  
  
साक्षात्करं हि यत्तस्य कैवल्यं शाश्वतं फलम् ।  
राजसानां हि मन्त्राणां तामसानां महामते ॥ ७२० ॥  
  
ईषद् [क्, ख्: एष दृष्ट] दृष्टफलोपेतमात्मसंस्कारमेव हि ।  
जन्मोत्कर्षसमेतं च चित्तोत्कर्षफलप्रदम् ॥ ७२१ ॥  
  
एषां प्रधानभूतं यत्फलमुक्तव्यपेक्षया ।  
सात्विकानां हि मन्त्राणामेकदेशाश्रितं हि यत् ॥ ७२२ ॥  
  
प्रत्ययार्थं हि मोक्षस्य सिद्धये सम्प्रकीर्तितम् ।  
मशनामाकरोन्मन्त्राः ? तत्सिद्धिस्तत्क्रियावशात् ॥ ७२३ ॥  
  
प्। १४५)  
  
क्रियाधिगम्यते शास्त्रात् * * * * * * * * ।  
  
भवेत्तत्साधुसम्पर्कात् * * * * * * * भोत् ? ।  
सन्मन्त्राणां द्विजेन्द्राणां शाश्वतस्य च कर्मणः ॥ ७२५ ॥  
  
क्वचित्त्रयस्य संयोग * * * * फलम् ।  
क्वचिन्महत्ता मन्त्राणां फलनिष्ठा क्रिया द्विज ॥ ७२६ ॥  
  
मुखस्वरूपा * * * * णान् स्थितान् ।  
अधिकारं क्वचित्कर्तुं स्थितं मन्त्रवशात् द्विज ॥ ७२७ ॥  
  
जन्मोत्कर्षक्रिया * * * * जायन्ते [ग्, घ्: जन्मोत्कर्षक्रमाद्येन] प्रत्ययैस्सह ।  
ज्ञात्वैवं योजनं कार्यं भक्तानां सर्वदैव हि ॥ ७२८ ॥  
  
मन्त्रव्यूहे तु विविधे ब्रह्मन् भोगापवर्गदे ॥  
  
इति श्रीपाञ्चरात्रे श्रीपौष्करसंहितायां श्राद्धाख्यानो नाम  
  
सप्तविंशोऽध्यायः ॥ २७ ॥  
  
(समुदितश्लोकसङ्ख्या ७२९ ॥)  
  
  
  