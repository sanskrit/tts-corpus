+++
title = "०७ अध्यायः"

+++
अथ सप्तमोऽध्यायः  
  
पौष्कर उवाच  
  
भगवन् पुण्डरीकाक्ष ज्ञातलोकव्रत त्वया ।  
भविनामभुवं ज्ञात्वा व्यूहभेदस्तु सूत्रितः ॥ १ ॥  
  
तस्याहं श्रोतुमिच्छामि यथावत् परमेश्वर ।  
स्वरूपं च प्रमाणं च साधनं [क्: साधन; ग्, घ्: साधना] न्यासमेव च ॥ २ ॥  
  
श्रीभगवानुवाच  
  
शृणुष्वावहितो ब्रह्मन् कथयामि समाहितः ।  
स्वरूपं लभते ब्रह्मन् * * * * [ख्: नानायोन्यस्य; ग्, घ्: ननायोस्स्य] निर्वृतिम् ॥ ३ ॥  
  
द्वाराणा [ख्, ग्: द्वाराणानिति] * * * * कोणानां पुराणान्तरतो [ग्, घ्: -णान्तरते] द्विज ।  
वर्तुलानां विचित्राणां भुवनानां विशेषतः ॥ ४ ॥  
  
प्। ३७)  
  
पीठवीथीयुताद्वा वा तुर्याग्राणां तु मध्यतः ।  
प्रागुक्तानां च सर्वेषामेकैकस्मिन् यथेच्छया ॥ ५ ॥  
  
सपद्मपत्रभेदेन त्वेकमूलोत्थितानि च ।  
प्रवृत्तपीठवीथ्यग्रद्वारमध्ये चतुर्दलम् ॥ ६ ॥  
  
कमलं तद्बहिस्त्रीणि त्रितलान्यम्बुजानि च ।  
चतुर्दशसमानेन यथा या [ख्: यायां तमहम्; ग्, घ्: याणिमहम्] * * * * शृणु ॥ ७ ॥  
  
अस्य चाद्यं चतुर्व्यूहत्रिकोणभुवनान्तरे ।  
चतुरश्रेण वाऽब्जानि वृत्तशेषाणि [ग्, घ्: वृत्ते] मध्यतः ॥ ८ ॥  
  
प्राग्व्यूहं स्याच्चतुःपद्मं तन्मध्ये तु चतुर्द्दलम् ।  
कमलं तद्बहिंस्त्रीणि त्रितलान्यम्बुजानि च ॥ ९ ॥  
  
द्वितीयं पञ्चभिः पद्मैः पञ्चपत्रे हृदन्तरे ।  
चतुर्दिक्ष्वथ चत्वारि चतुष्पात्राणि तद्बहिः ॥ १० ॥  
  
षड्भिरब्जैस्तृतीयं तु तन्मध्ये लिख्य षड्दलम् ।  
पञ्चभिः पञ्चवक्त्रैस्तु प्रागादापावृतं ? तु यत् ॥ ११ ॥  
  
व्यूहानि त्रीण्यतोर्ध्वं वै सप्त पद्मानि पौष्कर ।  
सप्ताष्टनवपत्राणि तेषां मध्येऽम्बुजानि च ॥ १२ ॥  
  
बाह्यस्थानि च षत् सप्त क्रमादष्टदलानि च ।  
व्यूहत्रयमथोर्ध्वान्तादष्टकं कमलं भवेत् ॥ १३ ॥  
  
सप्त सप्त कजास्तस्मिं स्तृतीया बाह्यतस्तथा ।  
एकैकमन्तरस्थं तु क्षेमपद्मं तु पद्मज ॥ १४ ॥  
  
त्रीण्यथो नव पद्मानि व्यूहानि कमलोद्भव ।  
तेषामेकैकशो मध्येष्वष्टदिक्ष्वष्टकं स्थितम् ॥ १५ ॥  
  
पत्रत्रयोदशव्यूहसंसाध्यैकादशाम्बुजम् ।  
एकं पूर्वोक्तवत् तस्मिन् दश शेषाणि तद्बहिः ॥ १६ ॥  
  
ततश्च सप्तमव्यूहौदादितश्चाष्टपङ्कजम् ।  
सप्तादशदलं यावत् * * * * * * * * * * * * ॥ १७ ॥  
  
आद्यस्याभ्यन्तरे कुर्याद्दशपत्रं सरोरुहम् ॥ १८ ॥  
  
तदेकैकं च तद्वृद्ध्या (शेषाणां [घ्: ( ) कुण्डलान्तर्गतं गलितम्] परिकल्पयेत् ।  
सप्तादशदलं यावत् तेषामभ्यन्तरे भवेत् ॥ १९ ॥  
  
भूयस्तदपि [ख्: भूयस्तदपि * * * * विप्र] * * * * बाह्यस्थानां प्रकल्पयेत् ।  
नवपत्रात् [क्, ग्: नखपत्रात्] समारभ्य) त्वेकवृद्ध्या तु पूर्ववत् ॥ २० ॥  
  
पृथक् पृथक् * * * * [ग्, घ्: कहजाध्यापदम्] तस्य सत्तम ।  
बहिस्स्थानि च पद्मानि सुषोडशदलानि च ॥ २१ ॥  
  
इत्येषां व्यूहयागानां सपत्रा पद्मकल्पना ।  
कीर्तिता वै समासेन मया ते कमलोद्भव ॥ २२ ॥  
  
दिग्विभागं च पद्मानां प्राग्वत् पत्रोदितं भवेत् ।  
प्रमाणमयनं पश्चाद् गर्भस्थकमलादितः ॥ २३ ॥  
  
वीथ्या वै सह बाह्यस्थपङ्कजानां क्रमेण तु ।  
एकादशक्षेत्रमाद्यं * * * * व्यूहस्य वर्तुलम् ॥ २४ ॥  
  
तादृग्द्वादशहस्तं स्याद्द्वितीयस्य ततः परम् ।  
एकैकं तु करं तावत् क्रमेणानेन कल्पयेत् ॥ २५ ॥  
  
निष्ठां व्यूहस्य वै यावच्चतुर्विंशतिभिः करैः ।  
सर्वदिग्वर्तुलम् क्षेत्रं जायते विततं समम् ॥ २६ ॥  
  
आकुलस्य [ग्, घ्: आकलस्य] पुरा मानं ब्रह्मन् व्यूहस्य कस्य चित् ।  
तन्मानेनार्धसूत्रेण मध्याद्भ्राम्य भ्रमं समम् ॥ २७ ॥  
  
क्षेत्रमानमिति ख्यातमधुना साधनं शृणु ।  
प्रागुक्तयुक्तं प्रागादौ भागौ द्वादशभिस्समैः ॥ २८ ॥  
  
मध्यदेशात् समारभ्य तन्तुभिः पक्षसम्मितैः ॥ २९ ॥  
  
प्। ३८)  
  
प्रम्पूर्य व्यूहभृन्नाम यत् पुरा वर्तुलीकृतम् ।  
ततो ? पद्मपदादादौ भागैर्द्वादशभिस्समैः ॥ ३० ॥  
  
चिह्नयेत् सर्वसूत्राणि यावत् क्षेत्रमवाप्यते ।  
ब्रह्मस्थानात् समारभ्य क्षेत्रस्याद्यात्तु तद्गण ? ॥ ३१ ॥  
  
न ह्यंशकानां तु * * * * क्षेत्रान्तात् तावदाचरेत् ।  
मध्ये तु पञ्चभिर्भागैरेकैः प्राग्भ्राम्य वर्तुलम् ॥ ३२ ॥  
  
एकांशमथ सन्त्यज्य वीथ्यर्धं चैव तद्बहिः ।  
परितो मध्यवृत्तस्य बाह्यवृत्तगणाश्च तम् ॥ ३३ ॥  
  
सूत्राणामुपरि ब्रह्मन् चतुरंशकसम्मितम् ।  
भ्रमणीयं च सूत्रेण मध्याद्यक्षे समे स्थितौ ॥ ३४ ॥  
  
भ्रामितानां च वृत्तानां क्षेत्राख्यपरिधेर्द्विज ।  
अंशकद्वितयं मध्ये सवितानेव [ग्, घ्: * * * * वधिताने] शिष्यते ॥ ३५ ॥  
  
मध्यतो बाह्यसूत्रस्य [क्: बाह्यस्य वृत्तस्य; ग्, घ्: सूत्रस्य] बहिस्स्थानं च पौष्कर ।  
स्वव्या * * * * * * * * * * * * ॥ ३६ ॥  
  
बहिस्स्थानां तु वृत्तानामन्तरालं [ख्: -मन्तरालात्] तु यत् स्मृतम् ।  
तच्चानियतमानेन समानं स्यात् परस्परम् ॥ ३७ ॥  
  
अन्तर्गतं हि वृत्तस्य * * * * ।  
एकस्मिन् बहुधा व्यूह्य त्वन्तरालेषु चान्तिमम् ॥ ३८ ॥  
  
एवमुल्लिखिते वृत्ते दिग्विदिक्परिसंस्थिते ।  
परिमण्डलरूपाणि गा * * * * * * * * ॥ ३९ ॥  
  
स्थूलसूक्ष्मस्वरूपाणि पत्रभेदान्वितानि च ॥ ४० ॥  
  
काम * * * * [ख्: * * * * * * * * ब्जानि तत] ये * * * * * * * * ब्जानि ततश्शृणु ।  
प्राक् चोदितानि सूत्राणि बहिस्सत्ताप्रसिद्धये ॥ ४१ ॥  
  
प्राक् प्रत्यक् सौम्ययाम्यं च समं सूत्रद्वयं तथा ॥ ४२ ॥  
  
सूत्राणां द्व्यंशमानेन भ्राम्य मध्यं तु पौष्कर ।  
मध्यमस्य * * * * * * * * तत्राब्जं लिख्य पूर्ववत् ॥ ४३ ॥  
  
चतुर्दलानि भेदेन यस्मिन् तर * * * * ।  
प्राक् साधयित्वा पीठादिं द्वारान्तर्मण्डलं बहिः ॥ ४४ ॥  
  
संसाध्यं च ततः पद्मा ? नान्यथाऽर्थस्य साधनम् ।  
अंशकत्रितयाशेषात् षष्ट्यं (शं साधनस्य मे [ख्: ( ) अन्तर्गतान्यक्षराणि; ग्, घ्: शंवासनस्त्यमे] ) ॥ ४५ ॥  
  
शिष्टं यदन्तरस्थं तदेकीकृत्य विभज्य च ॥ ४६ ॥  
  
चतुर्धा सुसमैर्भागैर्भ्राम्येकांशेन चासमा ? ।  
  
एवं क्षेत्रत्रयं भ्राम्य ततः पीठं तु साधयेत् ।  
पादगात्रकभेदेन यथा तदवधारय ॥ ४८ ॥  
  
पूर्वयामं * * * * * * * * बीजसंउखम् ।  
क्षिप्तसूत्रचतुष्कं प्राग् ब्रह्मस्थानक्रमेण तु ॥ ४९ ॥  
  
ततः पैठीयवृत्ताभ्यां दिक्सूत्रस्य तु मण्डले ।  
  
पीठ [ख्: पीठवेसूत्रस्य तु सुत्रेण] * * * * पुरुषगात्रेण द्विगुणेन बहिस्स्थितः ।]  
सार्धेनान्तर्गतं [ख्: एकेनान्तर्गतम्] वृत्तं तन्मात्रेण न पौष्कर ॥ ५१ ॥  
  
भागस्तु [क्, ग्, घ्: ततस्तु] चिह्नवृत्ताभ्यां द्वाभ्यां ह्येतत् तथान्तरे ।  
सूत्रं कृत्वा तथाऽल्पस्य * * * * देव [ख्, ग्, घ्: द्वितप्तत्वं द्वि] हि ॥ ५२ ॥  
  
प्। ३९)  
  
षोडश वीथिभूभागं ? [ख्: विधि-] सूत्राभ्यामन्तरा भजेत् ।  
ब्रह्मस्थानं तु सूत्रेण मत्स्यवल्लाञ्छयेत् ततः ॥ ५३ ॥  
  
पातिताभ्यां तु सूत्राभ्यां वृत्ताभ्यां तु समासतः ।  
उक्तषड्भागसूत्रेण मध्यभागद्वयस्य च ॥ ५४ ॥  
  
लाञ्छयेदथ चन्द्रौ द्वौ दिक्सूत्रस्य तु सम्मुखौ ॥ ५५ ॥  
  
शृणुष्व पीठवृत्ताभ्यां यथैकैकं [ख्: वृत्ताभ्यां तु समासतः] लयं व्रजेत् ।  
एकं वै मत्त्यचिह्नाभ्यां शृङ्गमेति लयं तथा ॥ ५६ ॥  
  
प्रागास्फालितसूत्राभ्यां (चान्द्रीया [ख्: ( ) अक्षराणि]) परिधे ? द्विज ।  
मीलनं विधिना येन जायते लाञ्छयेत् तथा ॥ ५७ ॥  
  
आ * * * * मध्यस्थितं मध्यमर्धचन्द्रं तु लाञ्चयेत् ।  
विधिना येन तद्वच्मि गोत्र * * * * [ख्: गोत्रकेशस; ग्, घ्: गोत्रकेडश] सिद्धये ॥ ५८ ॥  
  
समीपस्पष्टसूत्राभ्यां ममत्पु * * * * विवर्जयेत् ।  
पीठं वैपुल्यमानं तु तत्र सूत्रं निरुध्य च ॥ ५९ ॥  
  
प्राक् प्रमा * * * मध्ये तु लाञ्छयेत् पादसम्मुखम् ।  
गात्रकं विधिना येन पार्श्वयोरुभयोर्भवेत् ॥ ६० ॥  
  
विततादन्तरहितं व्यालवक्त्रं यथा द्विज ।  
भूताभ्यां [ख्: भूभाग] गात्रकाभ्यां तु मध्यं यच्चरणं ततः ॥ ६१ ॥  
  
एतत् पीठविधिं विद्धि त्वथ द्वारकृतिम् शृणु ।  
द्वारादिष्वतिवृत्तस्य [क्, ग्, घ्: द्वार * * * वृत्तस्य] दिक्सूत्रस्य तु सङ्गसे ॥ ६२ ॥  
  
हृत्वा सूत्रं समावृत्ते पार्श्वद्वारं तु लाञ्छयेत् ।  
द्वाराण्यभ्यं तु ? वैपुल्यं दीर्घेणेव तु तन्तुना ॥ ६३ ॥  
  
तत [ग्, घ्: ततस्तल्वाभ्यलाभ्यं तु] * * * * सूत्रं कृत्वा प्रसार्य च ।  
द्वारान्तर्गतवृत्तस्य दिक् ततो [क्, ग्, घ्: ततोपत्र] वृत्तसङ्गमम् ॥ ६४ ॥  
  
एवमास्फाल्य सूत्रेम्ण शूकाङ्घ्रिद्वारसिद्धये ।  
द्वारक्षेत्रान्तरस्थं तु दिक्सूत्रस्य द्विजोत्तम ॥ ६५ ॥  
  
संविभज्य चतु (र्धानात् ? व्यक्तैः [ग्, घ्: ( ) पाथः] ) चिह्नास्तु लाञ्छयेत् ।  
द्वे चिह्ने तद्बहिस्त्यक्त्वा कृतसूत्रस्तृतीयके ॥ ६६ ॥  
  
तद्द्वारान्तरवृत्तस्य समीपं च नयेत्ततः ।  
लाञ्छयेच्छशिवद्वृतं * * * * गतद्विज ॥ ६७ ॥  
  
प्रागास्फालितसूत्राभ्यां मीलनीयं प्रयत्नतः ।  
तेनैव कुसुमान्नेन भूयसे * * * * लाञ्छयेत् ॥ ६८ ॥  
  
शृङ्गादयस्तत्सूत्रस्य संस्थितो नततन्तुना ? ।  
यथा द्विजार्धचन्द्राभ्यां शृङ्गयोर्मीलनं भवेत् ॥ ६९ ॥  
  
अथा ? तथैव सूत्रस्य द्वारबाह्या ? भ्रमस्य च ।  
कृत्वा सिद्धिगतं सूत्रं शशिशृङ्गावधिं नयेत् ॥ ७० ॥  
  
तस्य स्थानात् तदानीय लक्ष्यमाणं तु मत्स्यवत् ।  
बाह्यवृत्तावधिं यावद्द्वारस्याद्य तु सत्तम ॥ ७१ ॥  
  
सदृशं कम्बुवक्त्रस्य द्वाराभ्यामन्तरं तु यत् ।  
ज्ञेयं तत्कोणभूभागं चतुर्धा वृत्तमण्डले ॥ ७२ ॥  
  
तत्र विन्यस्य वा लिख्यं समांशं च चतुष्टयम् ।  
एवं तु मध्यमं वृत्तं मध्ये निस्पाद्य मण्डलम् ॥ ७३ ॥  
  
तदाकारांश्च बाह्ये तु वृत्ते कुर्याच्च मण्डले ।  
कीर्तितेन विधानेन विशेषमथ मे शृणु ॥ ७४ ॥  
  
तेषामंसद्वयेनाब्जं पीठादिद्वितयेन तु ।  
सम्मुखं मध्यदेशस्य सूत्रं सूत्रं तु मध्यतः ॥ ७५ ॥  
  
प्राग्दत्तं यत् स्थितं तेषां तद्दृष्ट्वा ह्यपरं व्रजेत् ।  
मध्यसूत्रं तु वृत्तानां चतुर्धा येन भान्ति ते ॥ ७६ ॥  
  
गात्रकाणि तु तैस्सूत्रैर्द्वाराण्यालिख्य पूर्ववत् ।  
मध्यं मण्डलपद्मस्य बहिष्ठानां तु पौष्कर ॥ ७७ ॥  
  
प्। ४०)  
  
मण्डलानां सपद्मानामसत्वं ? सर्वदा भवेत् ।  
व्यूहानां लिख्यमानानां बहिस्स्यान्मध्यमण्डलम् [क्, ग्, घ्: -न्मध्यकुण्डलम्] ॥ ७८ ॥  
  
एतत् समण्डलानां च व्यूहानां लक्षणं मया ।  
कथितं केवलाब्जानां विशेषमधुनोच्यते ॥ ७९ ॥  
  
एतस्मात् क्षेत्रमानं तु मानतो [क्: मानं मा * * * तः व्यूह] व्यूह्य कल्पयेत् ।  
सर्वेसां चापमानीय बाह्यमण्डलकैर्विना ॥ ८० ॥  
  
किन्तु तत् सप्तवा कुर्यात् प्राग्वद् द्वादशधाकृतिम् ? ।  
क्षेत्रं कजानां वीथीनां पूर्ववद्भागकल्पना ॥ ८१ ॥  
  
व्यूहक्षेत्रं तु सकलादष्टमांशेन बाह्यतः ।  
त्र्यश्रादीनां पुराणां तु विस्तारं परिकल्पयेत् ॥ ८२ ॥  
  
शोहोपशोभकोणं च द्वाराणां साधनाय च ।  
सपुरस्याथवा विप्र त्वद्य [ख्: प्रत्यद्यू ?] व्यूहस्य जायते ॥ ८३ ॥  
  
चतुर्दशकरं क्षेत्रं मानं वै षड्भिरङ्गुलैः ।  
त्रिंशद्धस्तं [क्, ख्: ॥टथा] तथा व्यूहं तस्य * * * * भावयेत् [ख्: विस्तरं तु; ग्, घ्: विस्तातु ?] ॥ ८४ ॥  
  
भुवनस्य त्रिकोणस्य त्वेतन्मानं तु मध्यतः ।  
दिक्त्रयोस्त्यु ? पपद्येत कोणेभ्यश्चातिरिच्यते ॥ ८५ ॥  
  
तस्माद् द्वे दिक्प्रधानत्वं मण्डलेऽस्मिन् न चाश्रिषु ।  
अथास्यैव द्विजश्रेष्ठ वच्मि ते साधनं शृणु ॥ ८६ ॥  
  
यथोक्तमानविस्तीर्णं साध्यमानं तु सिध्यति ।  
व्यूहक्षेत्रात्तु वै वृत्तात् साध्याद् द्विगुणविस्तृतम् ॥ ८७ ॥  
  
चतुरश्रं तु तद्बाह्ये पुरं कृत्वा तु पूर्ववत् ।  
त्रिकोणपूर्वसिद्ध्यर्थं मार्गसिद्धेन तेन तत् ॥ ८८ ॥  
  
क्षेत्रार्थं तु तदा मध्ये सूत्रं तत्क्षेत्रसम्मितम् ।  
कृत्वा तत्पार्श्वसूत्राभ्यां संरुद्धमथ पातयेत् ॥ ८९ ॥  
  
सूत्रद्वयं ततः पश्चात् तृतीयं तु विनिक्षिपेत् ।  
प्रागास्फालितसूत्राभ्यां वर्जयित्वा तथाऽन्तरम् ॥ ९० ॥  
  
बाह्यतो वृत्तपरिधेस्त्रिकोणं यज्यते स्फुटम् ।  
अनेन क्रमयोगेन स्पृशेत्तद्वर्तुलं पुनः [ख्: स्फुटम्] ॥ ९१ ॥  
  
अभ्यन्तरे त्रिकोणस्य सूत्राणां त्रितये क्षिपेत् ।  
त्रिगुणस्य तु वृत्तस्य त्वष्टमांशयुतस्य च ॥ ९२ ॥  
  
यदैव्यन्त ? [ग्, घ्: यदैप्यं तत्] प्रमाणं स्यात् कोणात् कोणेषु पौष्कर ।  
अथ वै मध्यतो दिक्षु कोणयोरन्तरं द्विज ॥ ९३ ॥  
  
द्वारादीनां प्रमाणं च साधनं चावधारय ।  
मध्यस्य सम्मुखं दद्यात् सूत्रं सूत्रं दिगन्तरे ॥ ९४ ॥  
  
द्विगुणेन कृतेना ? ये लाञ्छयेद् द्विगुणेन वा ।  
एकैकं मध्यसूत्रस्य पक्षबाह्यात् तथाऽन्तरात् ॥ ९५ ॥  
  
ताभ्यामभ्यन्तरं कुर्यादष्टकाया ? द्विरष्टधा ।  
मध्यसूत्रं तु सारेण तत्र सूत्राणि पातयेत् ॥ ९६ ॥  
  
एवं तिर्यग्गतं सूत्रं तद्विधःकरणे [क्, ग्, घ्: तत् क्षिपेत् करुणे क्षिपेत्] * * * * ।  
एवं षोडशकोष्ठानि भवन्ति द्विगुणानि च ॥ ९७ ॥  
  
एकैकस्य दिशि ब्रह्मन् द्वारा द्वारात्तु पूर्ववत् ।  
कण्ठोपकण्ठसिद्ध्यर्थं षट्कं षट्कं तु शोधयेत् ॥ ९८ ॥  
  
शेषैश्शोभोपशोभानि भागैर्द्वारानुसारतः ।  
द्वारं शोभाद्वयोपेतं भागैर्द्वादशभिर्भवेत् ॥ ९९ ॥  
  
एकैकमवशेषं यत् [ख्: -शेषं तत्] तत्कोणाभ्यां [क्, ख्: भ्यां * * * * नयेत्] वधं नयेत्   
उपशोभद्वयं चैव शोभानां तु चतुष्टयम् ॥ १०० ॥  
  
द्वात्रिंशदंशकैर्विद्धि प्राग्वद्भागौ तु कोणगौ ।  
द्वौ द्वौ शोभोपशोभौ वा कृत्वाऽन्यच्चांशपञ्चकम् ॥ १०१ ॥  
  
निक्षिपेत् कोणमन्त्रौ तु द्वात्रिंशद्भिस्तु कोष्ठकैः ।  
अनेन विधिना कुर्यात् त्रिकोणं भुवनं बाहः ॥ १०२ ॥  
  
प्। ४१)  
  
प्रणीतमानव्यूहानां निष्पन्नानां च पौष्कर ।  
निष्पन्नस्य तु वै यस्य लिख्यन्ते कमलादयः ॥ १०३ ॥  
  
तन्मध्यभूप्रमाणेन तस्य लक्षणमुच्यते ।  
चतुरश्रात् त्रिसूत्रं तु त्रिकोणं साध्य पूर्ववत् ॥ १०४ ॥  
  
ततः कोणाद् ग्रहं सूत्रं कृत्वादी मध्यमानयेत् ।  
द्वे सूत्रे तेन सूत्रेण पक्षोपरि हि लाञ्छयेत् ॥ १०५ ॥  
  
शेषकोणद्वयं कुर्यात् तद्वद्द्वे द्वे तु पक्षगे ।  
सूत्रे सञ्चिह्नयेत्तावद् यावत् कोणोपगं द्विज ॥ १०६ ॥  
  
द्वारादीनां प्रमाणं च साधनं ह्यवधारय ।  
प्रधानं मन्त्रमूर्तीनां सार्धमेकशतं तु यत् ॥ १०७ ॥  
  
ऊनमूर्तिद्वयेनैव पुरा ते प्रकटीकृतम् ।  
भोगमोक्षप्रसिद्ध्यर्थम् भवेऽस्मिन् भविनां तु वै ॥ १०८ ॥  
  
मूर्तिसङ्घकृतादेव सप्तत्रिंशद्द्विसङ्ख्यया ।  
आदिमूर्तिक्रमाद्यावत् समर्च्यन्ते [ख्: समुच्यन्ते] च मूर्तयः ॥ १०९ ॥  
  
अब्दायन-ऋतूनां च मासानां च पृथक् पृथक् ।  
पक्षाणां च दिनानां च क्रमात् ते पतयस्स्मृताः ॥ ११० ॥  
  
आदावब्दपतिः प्रोक्तस्ते चान्येऽयननायके ? ।  
ऋत्विजा षट् समाख्यातं मासाधिपतयस्तथा ॥ १११ ॥  
  
द्वादश क्रमशो ब्रह्मन् मेरोः पक्षपतिस्स्मृतः ? ।  
तृचा [क्, ग्, घ्: तृचा * * * * श्रञ्च; ख्: -तृचास्तृतं च] * * * * सङ्ख्याता दिनेशत्वेन मूर्तयः ॥ ११२ ॥  
  
यस्मिन् यदा यदा यागं हेतुना येन केन चित् ।  
एकाब्जं बहुपद्मं वा चक्राब्जाब्जमथापि वा ॥ ११३ ॥  
  
पतितौ पीठबाह्ये तु ऊर्ध्वतो गुरुसन्तते ।  
इष्टा चाब्देश्वरं पूर्वमयनेशमनन्तरम् ॥ ११४ ॥  
  
यदिदं मासषट्कं तु दक्षिणं वा द्विजोत्तम ।  
तत्कालीयं च ऋत्वीशं तां ? मासेशक्रमान् यजेत् ॥ ११५ ॥  
  
मासान्यं पक्षनाथं यत् पूजनीयमनन्तरम् ।  
संवत्सरीयपक्षाणामेकमेव द्विजोत्तम ॥ ११६ ॥  
  
स्वं स्वं [क्, ग्, घ्: स्वस्या] दिनेशं सम्पूज्य पक्षनाथादनन्तरम् ।  
प्रत्यहं पृथुकाद्यैश्च वह्निसन्तर्पणेन च ॥ ११७ ॥  
  
निवारयति मूर्तीशं पूजाकालेऽभ्यपूजितः ? ।  
यस्य वै मूर्तिसर्वस्य ? विषयोऽयं मयोदितः ॥ ११८ ॥  
  
चतुर्मूर्त्यादितस्तेन कल्पयेद्व्यूहकल्पनाम् ।  
यावत् सप्तदशस्तस्मात् क्रमेण परिसङ्ख्यया ॥ ११९ ॥  
  
तस्मिन् यस्याधिपत्येन तदाद्या मूर्तिमन्त्रराट् ।  
दलानां क्रमशश्चान्ये मूर्तये ? विनिवेश्य च ॥ १२० ॥  
  
यथा तदभिधास्यामि समासात्तन्निबोधतु ।  
चतुर्व्यूहे चतुःपद्मे चतुर्मूर्ते द्विजोत्तम ॥ १२१ ॥  
  
विन्यासं कीर्तयिष्यामि सर्वेषां व्यापकं तु यत् ।  
मध्यपद्मे चतुःपत्रे व्यूहेशं कर्णिकान्तरे ॥ १२२ ॥  
  
पूर्वदक्षिण आप्ये तत्तत्पत्रेषु क्रमान्न्यसेत् ।  
मूर्तयश्चैव चत्वारष्षडङ्गपरिभूषिताः ॥ १२३ ॥  
  
प्रदक्षिणक्रमेणा ? हि पूर्वपद्मादितः क्रमात् ।  
मध्याम्बुरुहपत्रस्था मूर्तयो विनिवेश्य च ॥ १२४ ॥  
  
प्राङ्मूर्तिः कर्णिकामध्ये द्वितीयवलयेषु [क्, ग्, घ्: द्वितीयादालयेषु] च ।  
पूर्वनैर्-ऋतवायव्यदिग्भागावस्थितेष्वथ ॥ १२५ ॥  
  
तत्रैवापरपद्मे तु कर्णिकामध्यतो न्यसेत् ।  
मन्त्रमूर्तिर्द्वितीया वै द्वौ द्वौ पूर्वदलान्तरे ॥ १२६ ॥  
  
नैर्-ऋतानिलपत्राभ्यां क्रमान्मूर्तिद्वयं तु तत् ।  
ततस्तृतीयपद्मे तु तृतीयं कर्णिकान्तरे ॥ १२७ ॥  
  
द्वितीया प्रथमा मूर्तिश्चतुर्थी पत्रमध्यतः ।  
न्यस्याश्चामरमूर्त्यादिमूर्तयः कमलेषु च ॥ १२८ ॥  
  
प्। ४२)  
  
विन्यासश्च पुनः कार्या ? सत्यमूर्त्यादि तेऽब्जज ।  
मध्यपद्मं विनाऽन्येषां पद्मानां तु समूर्तिषु ॥ १२९ ॥  
  
येन स्यादन्तमूर्तेर्वै प्राधान्यं कमलोद्भव ।  
सर्वेषां कर्णिकामध्ये निष्ठामूर्तिर्निवेश्य च ॥ १३० ॥  
  
एवं मूर्तिचतुष्कं तु न्यस्येत् [ग्, घ्: सैन्यत्] तत्पङ्कजत्रये ।  
पुरा वर्तितयोगेन दलानां पूरणार्थतः ॥ १३१ ॥  
  
व्यूहनाथद्वितीयं यद् यत्तेषामूर्ध्वगं न्यसेत् ।  
स्वस्य येन द्विविधिना ? यजेन्मूर्तिगणं ततः ॥ १३२ ॥  
  
अथोर्ध्वव्यूहसङ्घं यत् पञ्चपद्मादिसंस्थितम् ।  
अनेनैव प्रयोगेण तस्मान्न्यासं समाचरेत् ॥ १३३ ॥  
  
पद्मानां पद्मपत्राणां प्रादक्षिण्यक्रमेण तु ।  
बहिस्स्थव्यूहपद्मानां यदा वै कर्णिकान्तरे ॥ १३४ ॥  
  
न्यास एष द्वितीयादिमूर्तीनां कमलोद्भव ।  
आदिमूर्तिस्तदुद्देशविधिस्सर्वत्र पूर्ववत् ॥ १३५ ॥  
  
मूर्तिन्यासं द्वितीयं यत् तत् प्राग्वत् परिकल्पयेत् ।  
सर्वेषां व्यूहयागानामेष एवमिति स्मृतः ॥ १३६ ॥  
  
प्रधानमन्त्रभूतस्य न्यासार्थं कमलोद्भव ।  
व्यूहेशं पञ्चविंशो यत् प्राग्वद्व्यूहे त्रयोदशे ॥ १३७ ॥  
  
अन्तर्बहिस्थपद्मानां बाह्याब्जा विशसो?न्तिमे ।  
यथाऽस्मिन् व्यूहनिचये सहस्रपरिसङ्ख्यया ॥ १३८ ॥  
  
मन्त्रसङ्घापसव्यं च न्यसनीयं क्रमेण तु ।  
व्यूहादाद्यात् समारभ्य यावदन्तं निबोधतु ॥ १३९ ॥  
  
मध्यं व्यूहेश्वरं प्राग्वत् ततो मन्त्रचतुष्टयम् ।  
न्यस्य पत्रचतुष्के तु पश्चात् प्राग्बाह्यपङ्क्तिजे ॥ १४० ॥  
  
व्यूहेशं कर्णिकामध्ये तत्रान्यस्मिन् द्वये तथा ।  
पूर्वपत्रात् समारभ्य यावत्पत्रं तु वायवम् ॥ १४१ ॥  
  
विन्यस्य पञ्चमं मन्त्रं क्रमात् षष्ठं तु सप्तकम् ।  
अथ नैर्-ऋतदिक्पद्मे तद्वत् पद्मक्रमेण तु ॥ १४२ ॥  
  
अष्टमं नवमं न्यस्य दशमं दशमन्त्रराट् [ख्: दशमन्दिरात्] ।  
वायव्याशां गते पद्मे पात्राणां विनिवेश्य च ॥ १४३ ॥  
  
यदेकादशकं मन्त्रं द्वादशाख्यं त्रयोदशम् ।  
आद्ये व्यूहचतुष्पद्मे न्यस्य मन्त्रास्त्रयोदश ॥ १४४ ॥  
  
पञ्चपद्मे द्वितीयेऽथ मन्त्रन्यासं वदामि ते ।  
गर्भस्थे पञ्चपद्मे वै व्यूहेशं कर्णिकोपरि ॥ १४५ ॥  
  
पूर्वपत्रात् समारभ्य तस्मिन् [ख्: तस्मिन्यन्मन्त्र] वै मन्त्रपञ्चकम् ।  
मन्त्राच्चतुर्दशादादौ यावदष्टादशं क्रमात् ॥ १४६ ॥  
  
तद्बाह्यस्थितपद्मानां [ख्: बाह्यतः] चतुर्णामथ वक्ष्यते ।  
पूर्वपद्मं समारभ्य यावदुत्तरपङ्कजम् [ख्: पूर्वादुत्तर] ॥ १४७ ॥  
  
मध्ये व्यूहेश्वरं न्यस्य मन्त्रषोडशशक्तितः ।  
चतुर्व्यूहक्रमेणैव दलानां विनिवेश्य च ॥ १४८ ॥  
  
न्यूनविंशतिमाद्यावच्चतुस्त्रिंशच्च मन्त्रराट् ।  
एवमेव क्रमेणैव व्यूहानां पत्रसन्ततिम् ॥ १४९ ॥  
  
मध्यपद्मात् समारभ्य पूर्य मन्त्रगणेन च ।  
यावद्दशाम्बुजं व्यूहमाद्यव्यूहत्रयोदश ? ॥ १५० ॥  
  
यावती पत्रसङ्ख्या स्याद्व्यूहानां कमलोद्भव ।  
तावन्ती मात्रसङ्ख्या वै तेषु तेषु च विन्यसेत् ॥ १५१ ॥  
  
सह व्यूहेश्वरो यावन्मन्त्रैषट्पञ्चभिर्विना ।  
सहस्रकं तु मन्त्राणां ब्रह्मन् परिसमाप्यते ॥ १५२ ॥  
  
त्रयोदशानां व्यूहानां विन्यसेदधिकं तु यत् ।  
तावत्तु दशमे व्यूहे न्यसेदेकादशाम्बुजे ॥ १५३ ॥  
  
मध्यपद्मात् समारभ्य सर्वेषां कर्णिकान्तरे ।  
मध्याम्बुजे तु पत्राणाम्मग [ख्: मगद्यर्कम्] * * * * तत्त्रिधा न्यसेत् ॥ १५४ ॥  
  
पूर्वपत्रात् समारभ्य पुनरन्तर्दलाग्रकम् ।  
एवमेव बहिष्ठानां स्वमन्त्राच्च पृथक् पृथक् ॥ १५५ ॥  
  
प्। ४३)  
  
तृतीया तु परावर्त्य द्रा * * * * कर्णिकान्तरे ।  
प्राग्वत् सर्वदलाग्राणामस्त्रमन्त्रं निवेश्य च ॥ १५६ ॥  
  
यथा भागेऽग्रमूर्तीनां विधानं सन्मयोदितम् ।  
सहस्रमूर्तिविन्यासं व्यूहानां तु भवेत्तदा ॥ १५७ ॥  
  
न कर्णिकागतं मन्त्रं दलमध्ये नियोजयेत् ।  
तद्द [ख्: तद्दलस्थममे मध्ये] * * * * न्यसेन्मध्ये प्राग्वत् सञ्चारयोगतः ॥ १५८ ॥  
  
किन्तु व्यूहेश्वरं प्राग्वन्न्यस्य मन्त्रगतं ततः ।  
विनिवेश्य दलानां च यथा ते कथितं मया ॥ १५९ ॥  
  
एकरूपमिदं न्यासं सह तस्य प्रकीर्तितम् ।  
द्विधावृत्तं न कर्तव्यं मूर्तिवद्द्विजसत्तम ॥ १६० ॥  
  
इच्छायां तेन विधिना मन्त्रसङ्ख्यां प्रकल्प्य च ।  
अभीष्ट * * * * आत्मपूज्यो व्यूहयागे त्वभीप्सिता ॥ १६१ ॥  
  
अभीष्टफलसिद्ध्यर्थं भक्त्या परमया द्विज ।  
रुचिमूर्तिषु नित्येव कर्मणि स्थापनादिके ॥ १६२ ॥  
  
वत्सरे वत्सपर्यन्ते क्रमाद्याद्याश्च ? यस्य यत् ।  
क्रमोजतोवहावस्था ? [ख्: क्रमावता] त्विच्छासिद्धिव्यपेक्षया ॥ १६३ ॥  
  
प्रयायात् सोहया रूपा [ग्, घ्: रूपालैवं * * * न्नास्य] * * * * त्वन्नास्य परेद्यजेत् ? [ख्: परे व्रजेत्] ।  
साङ्गं वा यस्य मन्त्राध्वे ततपत्राष्टके ? परा ॥ १६४ ॥  
  
शब्दभावस्वरुपा च षाड्गुण्यमहिमावृता ।  
पूर्णावसानमिष्ट्वेव कर्णिकाकेसरोर्ध्वगा ॥ १६५ ॥  
  
स्वरे चान्तस्वरूपां च सर्वगां ब्रह्मलक्षणाम् ।  
ततस्तु भागपद्मस्थां मन्त्रमूर्तिज्वलप्रभाम् ? ॥ १६६ ॥  
  
संस्मरेत् कर्णिकोर्ध्वे तु साकारां भावयेत्ततः ।  
केसरेषु तदङ्गानि तैर्विना पूजयेत्ततः ॥ १६७ ॥  
  
शब्दमात्रेण तत्त्वेन [ख्: तत्रैव त्वाद्यात्] * * * * प्राग्वद्दलेषु च ।  
क्रम एवं त्रिमूर्तेर्वै कथितो मण्डलार्चने ॥ १६८ ॥  
  
त्रिमूर्त्तेरपि विप्रेन्द्र त्विच्छामूर्तिधरस्य च ।  
तत्रायं हि विशेषस्स्यात् प्राग्जले कर्णिकोर्ध्वजा ॥ १६९ ॥  
  
द्वितीया केसरोर्ध्वस्था तृतीया दलदेशगा ।  
सवस्तुपञ्चषट्सप्तपूर्वास्वभ्यर्चने तु वै ॥ १७० ॥  
  
मूर्तिसङ्ख्यासमं कुर्यात् पद्मस्य दलसञ्चयम् ।  
यजेद्दलेन मूर्तिं तु * * * * वै क्रमात् ॥ १७१ ॥  
  
मध्ये च कार्या विधिवन्मध्यस्था तत्र तद्बहिः ।  
एवमग्नौ जलेऽप्यत्र हृदये कमलेक्षण ॥ १७२ ॥  
  
परापरविभागेन मन्त्रमूर्तिगणं महत् ।  
सामान्यपरिवारं च पूजितं शुभमिच्छति ॥ १७३ ॥  
  
इति श्रीपाञ्चरात्रे महोपनिषदि पौष्करसंहितायां  
  
व्यूहलक्षणो नाम  
  
सप्तमोऽध्यायः ॥ ७ ॥  
  
  
  