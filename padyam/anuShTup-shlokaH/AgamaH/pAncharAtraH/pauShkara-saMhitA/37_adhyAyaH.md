+++
title = "३७ अध्यायः"

+++
अथ सप्तत्रिंशोऽध्यायः  
  
पौष्कर उवाच  
  
पादमुद्राङ्कितानां च उपलानां जगत्प्रभो ।  
चक्रपद्माङ्कितानां च न्यासं संस्कारपूर्वकम् ॥ १ ॥  
  
आधाराणां तथान्येषां ज्ञातुमिच्छामि साम्प्रतम् ।  
एवं चानादिसिद्धानां पाषाणानां जगत्पते ॥ २ ॥  
  
शङ्खाद्यैरङ्कितानां च लाञ्छनैः पारमेश्वरैः ।  
प्राप्तैस्सम्पूजनार्थं तु गृहस्थैर्वा वनस्थितैः ॥ ३ ॥  
  
अन्येषां चैवमादीनां यागनिष्पत्तये तु वै ।  
चलानामचलानां च संविधानं ममादिशं ॥ ४ ॥  
  
श्रीभगवानुवाच  
  
आपादितं पुरा द्रव्यं शिल्पिना च यतात्मना ।  
कृत्वा संस्कारसंशुद्धं द्रव्यैः प्राङ्मन्त्रभावितैः ॥ ५ ॥  
  
यत्र यत्रानुरूपं च तत्र तन्न्यासमाचरेत् ।  
तदानुग्रहशक्त्यन्तमाक्षितेः कमलोद्भव ॥ ६ ॥  
  
मन्त्राणां सन्निधिः कार्यश्चलपीठे तु केवले ।  
तात्कालिकं तु विहितं निरोधं तत्र चार्चनम् ॥ ७ ॥  
  
आधारशक्तेरारभ्य मन्त्रग्रामस्य पौष्कर ।  
सुस्थिरे सन्निरोधं च सर्वेषां विहितं सदा ॥ ८ ॥  
  
तत्रावाह्य यजेन्मन्त्रमिष्ट्वा चोत्थापयेत् पुनः ।  
न हितं पूज्यमन्त्रस्य पूजाकालं विनाब्जज ॥ ९ ॥  
  
साधनात् सन्निमित्तत्वात् ज्ञानेनात्र निरोधनम् ।  
पुष्पाद्याहरणे काले प्रत्यहं परमेश्वरः ॥ १० ॥  
  
अनुग्रहपरस्त्वास्ते स तत्रैव खशब्दवत् ।  
चलबिम्बेन सह वै एकीभावगतस्य वा (वै) ॥ ११ ॥  
  
पीठस्य मन्त्रविन्यासं विहितं चलपीठवत् ।  
सुस्थिरस्यैकयोनेर्वा वियोगे सुस्थिरस्य च ॥ १२ ॥  
  
मन्त्राणां विहितं न्यासं स्थिरपीठोदितं तु वै ।  
आपादाद्ब्रह्मरन्ध्रान्तं चलबिम्बस्य पौष्कर ॥ १३ ॥  
  
प्राकृतानां तु तत्त्वानां कुर्याद्वै सन्निवेशनम् ।  
क्षित्यादिकानां पादान्तमव्यक्ताद्वाधरान्तिमम् [क्, ख्: धरान्तिकम्] ॥ १४ ॥  
  
सर्वतत्त्वमयं मन्त्रं तस्य वा केवलं हृदि ।  
प्राधानिकं योजनीयमभिन्नं तत्त्वकारणम् ॥ १५ ॥  
  
अथेज्यावसरे प्राप्ते मन्त्रतन्त्रे नियोजयेत् ।  
जडत्वविनिवृत्त्यर्थं तत्त्वमन्त्रगणस्य च ॥ १६ ॥  
  
जीवभूतं तु तं विप्र नित्यं शुद्धं सदोदितम् ।  
साङ्गमावाह्य मन्त्रं च लाञ्छनाद्यैः परिष्कृतम् ॥ १७ ॥  
  
उपसंहृत्य तत्रस्थं निष्पन्ने वार्चने सति ।  
विन्यासमुपसंहारं मान्त्रं यत्समुदीरितम् ॥ १८ ॥  
  
तीर्थक्षेत्रधराणां च विहितं तत्प्रवासनम् [ग्, घ्: तत्प्रवासिनाम्] ।  
नित्यप्रतिष्ठिते बिम्बे प्रासादे स्वगृहेऽपि वा ॥ १९ ॥  
  
अन्यत्र वाङ्कणादौ तु तस्य कुर्यान्निरोधनम् [ग्, घ्: निबोधनम्] ।  
आधारपीठमन्त्रैस्तु लाञ्छनीयैस्स्वकैस्सह ॥ २० ॥  
  
प्। २२३)  
  
अस्थिराणां प्रतिष्ठानां विशेषमिदमाचरेत् ।  
यथोदिते तु सम्पन्ने स्थापिते परमेश्वरे ॥ २१ ॥  
  
कुर्यात्ततोऽनुवेधं च आधाराच्च [क्, ख्: आधारार्चशिखावधि] शिखा(व)विधि ।  
सामर्थ्यशक्तसूत्रेण ईश्वरेणाक्षयेन च ॥ २२ ॥  
  
सति येन विलुप्तस्य बिम्बाद्यैरन्वितस्य च ।  
न जहाति च मन्त्रौघस्तस्य कालान्तरेण च ॥ २३ ॥  
  
अप्रबुद्धः प्रबुद्धो वा तस्मिन्नायतने पुमान् ।  
निवेशयति यो बिम्बमपरं द्रव्यजं तु वा ॥ २४ ॥  
  
तद्विज्ञानानुविद्धं च जायते समनन्तरम् ।  
एवंविधस्य ज्ञानस्य त्रैलोक्येऽस्मिन् हि पद्मज ॥ २५ ॥  
  
प्रतीत्यायतनत्वेन भवत्याचन्द्रतारकी ।  
सन्निवेशं जगद्धातुर्यत्र यत्सिद्धसेवितम् ॥ २६ ॥  
  
तदसिद्धैर्न नेतव्यमन्यथात्वं * * * * * * * * [ग्, घ्: मलीयसे] ।  
यस्तज्ज्ञस्तत्वविद्भक्तः श्रद्दधानस्सदास्तिकः ॥ २७ ॥  
  
बुध्वावनिविपर्यासमेकं कालान्तरोद्भवम् ।  
प्रयत्नैस्सुचिकित्स्यं यत्तदन्तर्धानशङ्कया ॥ २८ ॥  
  
प्रसन्नाद्यैस्समादाय तदाज्ञां व्रतपर्विकाम् ।  
प्रणवेन महायोगं [महायागपूर्वं इति स्यात्किम्] पूर्वं पूर्णान्तमर्चनम् ॥ २९ ॥  
  
समापाद्य सदानं च सन्निवेश्यासने परे [क्, ख्: श्यासने पुर] ।  
अन्यथा जायते तस्मिन् सन्देहं परमेश्वरम् ॥ ३० ॥  
  
व्याधितस्करदुर्भिक्षराष्ट्रभङ्गपुरस्सरम् ।  
आगामि वर्तमानं च देशभङ्गाद्युपप्लवैः ॥ ३१ ॥  
  
चलनं विधिपूर्वं तु कृतं नानिष्टदं भवेत् ।  
पुनरन्यत्र वा तस्मिन् स्थाने कुर्याच्च योजनम् ॥ ३२ ॥  
  
यथाशास्त्रोक्तविधिना सम्यगुत्सवपूर्वकम् ।  
किन्तु प्रबोधयेन्मन्त्रं तन्त्रं यत्सत्क्रियां विना ॥ ३३ ॥  
  
स्थितं शान्तसमानौ तु आश्रयेचाक्षये सति ।  
चालनाद्विधिनिर्मुक्ताद्दोषस्सञ्चालकस्य यत् ॥ ३४ ॥  
  
तद्धोमार्चनदाने तु स्थापनात् प्राक्समं नयेत् ।  
सुस्थिरं वाचलं बिम्बं तत्र कृत्वा निवेश्य च ॥ ३५ ॥  
  
गोभूसुवर्णदानं [क्, ख्: सुवर्णभेदम्] च यथाशक्त्या समाचरेत् ।  
धातुमृछैलदारूत्थं [क्, ख्: दारूत्थं * * * *] वस्त्रादिष्ववतारितम् ॥ ३६ ॥  
  
अकस्माद्भगवद्बिम्बं धत्ते वै म्लानतां यदि ।  
व्यत्ययात्तत्क्रियालोपादकालपरिपूजनात् ॥ ३७ ॥  
  
महद्भयं सराष्ट्रस्य पूजकस्य जनस्य च ।  
तस्मान्मन्त्रवरं साङ्गं तन्त्रसंशोधितं च यत् ॥ ३८ ॥  
  
कलशे मण्डलेऽग्नौ तु सप्ताहं तर्पयेत् क्रमात् ।  
हेमन्तशैशिरे काले दैवीमर्चां तु शैलजाम् ॥ ३९ ॥  
  
स्नापयित्वार्चयित्वा च विधिदृष्टेन कर्मणा ।  
सुवस्त्रवेष्टितां कृत्वा गव्येन हविषा ततः ॥ ४० ॥  
  
आपीठात् पिण्डतां नीत्वा रञ्जयेच्चन्दनादिना ।  
पत्रच्छेदमयैः पुष्पैस्सिताद्यैरपि(ःपिचु) निर्मितैः ॥ ४१ ॥  
  
नानादेशोद्भवैश्चान्यैस्सितैः पीतादिकैः [ग्, घ्: प्रागादिकैः] शुभैः ।  
छायामारुतसंशुष्कैः [क्, ख्: * * * हरितः म * * * संयुतैः] हरितैर्भेदसंयुतैः ॥ ४२ ॥  
  
पूजां यथोदितां कृत्वा भूषणैर्विविधैस्सह ।  
वाससा स्थूलशुक्लेन कार्पासेनावकुण्ट्य च ॥ ४३ ॥  
  
कुङ्कुमेनामलेनैव कम्बलेनाविकेन वा ।  
सितेन सुघनेनैव अभुक्तेनाहतेन च ॥ ४४ ॥  
  
प्। २२४)  
  
शीतकाले ह्यतीते तु अपनीय [क्, ख्: अपनीय * * * * केवलम्] ज्य ? कम्बलम् ।  
पावनार्थं द्विजेन्द्राणां नृपाणां भावितात्मनाम् ॥ ४५ ॥  
  
भक्तानां नागरादीनां यच्छेत् सम्प्रार्थितं क्रमात् ।  
भूतयेऽशुभशान्त्यर्थं रक्षार्थं प्रार्थनं [ग्, घ्: प्रार्थनात् भयात्; प्राक्तनादिति साधु] क्रमात् ॥ ४६ ॥  
  
विजयेनापमृत्यूनां व्याधीनामुपशान्तये ।  
प्राप्ते निदाघकाले तु प्रत्यहं शीतवारिणा ॥ ४७ ॥  
  
यथोक्तेन विधानेन कुर्यात् स्नानमधिक्रमात् [ग्, घ्: स्नामयीम्] ।  
मसूरमाषणूर्णेन रजनीशालिजेन च ॥ ४८ ॥  
  
समुद्वर्त्य च सङ्क्षाल्य हविषाभ्यञ्जनादिना [क्, ख्: भ्यञ्जनादिषु] ।  
वाससा निर्मलं कृत्वा चन्दनेन सितेन च ॥ ४९ ॥  
  
शीतकेनोदकेनाथ क्षलनीयं तदालयम् ।  
सम्मार्ज्य गोमयेनैव कृत्वा बाह्योपलेपनम् ॥ ५० ॥  
  
विकीर्य पत्रपुष्पाणि कुमुदोत्पलपङ्कजान् ।  
जलार्द्रैस्तालवृन्तैस्तु बीजयेद्बिम्बमाच्युतम् ॥ ५१ ॥  
  
स्तुत्वा च विविधैस्स्तोत्रैस्स्वरेणोच्चतरेण तु ।  
ततः प्रदक्षिणीकृत्य द्विचतुस्सङ्ख्ययाब्जज ॥ ५२ ॥  
  
नैकं त्रिपञ्चसङ्ख्यं च गणनाविषमं च यत् ।  
यतस्समो हि भगवान् देवस्सर्वस्य वै हरिः ॥ ५३ ॥  
  
सन्यासी दण्डवत्कुर्यात् प्रणिपातं च सर्वदिक् ।  
प्रदक्षिणसमोपेतं बहुधोत्थाय चाअग्रतः ॥ ५४ ॥  
  
विहितं स्नातकादीनामन्येषामेवमेव हि ।  
सहान्तःकरणेनैव भक्तियुक्तेन चेतसा ॥ ५५ ॥  
  
नतपृष्ठशिरोजानुललाटतटहृत्करः ।  
गृहस्थ आचरेन्नित्यं प्रणामं सप्रदक्षिणम् ॥ ५६ ॥  
  
स्मरन्नष्टाक्षरं बुद्ध्या असकृत् वितते क्षितौ ।  
सङ्कटे सति भूभागे भगवत्यग्रतः स्थितः ॥ ५७ ॥  
  
यथा तु भक्तितः कुर्याद्बध्वा तु करसम्पूटम् ।  
हृद्देशे मूर्ध्नि [ग्, घ्: मूर्धकम्पैस्तु] कम्पैस्तु सह सर्वेश्वरं स्मरेत् ॥ ५८ ॥  
  
कृतेनानेन विधिना स्वशक्त्या बलितेन वा ।  
यथेष्टं फलमाप्नोति पुमान् भक्तिक्रियापरः ॥ ५९ ॥  
  
निष्कामश्शाश्वतं स्थानं प्राप्नुयात् सुरपूजितम् ।  
भक्तैस्सम्पूजितं भक्त्या ये पश्यन्ति जगत्प्रभुम् ॥ ६० ॥  
  
श्रद्धया चानुमोदन्ते तेऽपि तत्फलभागिनः ।  
संसारक्षयमक्षय्यं ? कर्मिणां क्षयमेति च ॥ ६१ ॥  
  
द्विविधेन ह्युपायेन नान्यथा तु कथञ्चन ।  
समन्त्राच्च [क्, ख्: समन्ताच्च] क्रियाकाण्डात् सम्पूर्णात् पञ्चलक्षणात् ॥ ६२ ॥  
  
सम्यग्बोधपरिज्ञानात् भगवद्भक्तिरञ्जनात् ।  
कर्मणा मनसा वाचा यो नित्यं भगवन्मयः ॥ ६३ ॥  
  
शासने त्वधिकारीणामवतिष्ठेत्तु तत्त्वतः ।  
पारम्यं वेत्ति शास्त्रस्य मोक्षदस्याच्युतस्य च ॥ ६४ ॥  
  
सोऽचिराच्छुद्धिमाप्नोति दुष्कृतात् पूर्वसञ्चितात् ॥  
  
इति श्रीपाञ्चरात्रे महोपनिषदि पौष्करसंहितायां आयतनविचारो नाम  
  
सप्तत्रिंशोऽध्यायः ॥ ३७ ॥  
  
(समुदितश्लोकसङ्ख्या ६४ ॥)  
  
  
  