+++
title = "२६ अध्यायः"

+++
अथ षड्विंशोऽध्यायः  
  
श्रीभगवानुवाच  
  
यद्वृत्तौ विहितं यद्वै देशकालवशाद्द्विज ।  
अखण्डितं भोगजालं पावनं प्रितिवर्धनम् ॥ १ ॥  
  
मात्रान्तमर्घ्यपूर्वं तु वस्त्रालङ्कारसञ्ज्ञकम् ।  
सुसम्पूर्णं च तद्भक्त्या श्रद्धया विनिवेद्य च ॥ २ ॥  
  
पुरुषाशनमात्रं तु व्यञ्जनेन समन्वितम् ।  
प्रापणं परमान्नाद्यमन्नाद्यमतिभूतये [क्, ख्: परमन्नाद्यमन्यार्थमति] ॥ ३ ॥  
  
विहितं शुद्धशालिभ्यस्तद्वदेव हि पौष्कर ।  
लक्षणं लेह्यपेयाख्यशोष्यधानाभिधायिनाम् ॥ ४ ॥  
  
विधिवत् षड्रगसोत्थानां पावनानामथाध्वतः ।  
भक्तिश्रद्धावशाच्चैव प्रत्येकस्य त्वनेकता [ग्, घ्: त्वनेकधा] ॥ ५ ॥  
  
विशेषयागे विहिता नित्ये वा सति सम्भवे ।  
यस्मात् प्रागात्मसात् कुर्याद्भोगशक्तिमनश्वरीम् ॥ ६ ॥  
  
व्यक्तां गुर्वादिवक्त्रेण [ग्, घ्: गुर्वादिवक्त्रैस्तु] भुनक्ति तदनन्तरम् ।  
भोगत्वमुपचारस्य [क्, ख्: भोग * * * विहितम्] भोजनाद्विहितं त्वितः ॥ ७ ॥  
  
तस्यां नित्ये यथाशक्ति निमित्ताराधने तु वा ।  
श्रद्धापूतेन मनसा प्रीतयेऽतिजगत्प्रभोः ॥ ८ ॥  
  
निवेदनीयमेकैकं भोगं भोगाप्तयेऽब्जज ।  
तत्रासनादिभिर्भोगैर्व्यक्तैर्व्यक्तिस्थमर्चयेत् ॥ ९ ॥  
  
द्विरष्टाष्टकसङ्ख्यैस्तु क्रमशो नरनाथवत् ।  
मण्डलादौ तु वाऽन्यत्र स्मृत्वा मन्त्रमयं वपुः ॥ १० ॥  
  
व्यक्तोपयोगभोगोपमूर्तं संयोज्य चेतसा ।  
कृत्वा पाणितलस्थं च त्वर्घ्यस्रक्चन्दनादिभिः ॥ ११ ॥  
  
विलेपनैरलङ्कारैर्नेत्रवस्त्रैर्विनाऽब्जज ।  
एतानि कर्णिकोर्ध्वे तु योजनीयानि वै विभोः ॥ १२ ॥  
  
विनिवेद्य निधायान्ये बलिभूमेर्बहिर्द्विज ।  
योक्तव्यमग्निमध्ये तु समिद्भिस्सह सर्वदा ॥ १३ ॥  
  
सर्वाण्यन्नविशेषाणि चन्दनादीनि यान्यपि [क्, ख्: चान्यपि] ।  
सदन्तकाष्ठताम्बूल मुत्कटक्षारवर्जितम् [क्, ख्: मुत्कटाक्षर-] ॥ १४ ॥  
  
दाप्यानि लक्षहोमे तु आसनादीनि यानि च ।  
मधुलवणपानाम्बु कटुतैलोज्झितानि [क्, ख्: कटुतैलान्वितानि] च ॥ १५ ॥  
  
कृत्वा [क्, ख्: कृत्व यागम् * * * *] यागं यथा शात्रमग्नौ मन्त्रार्चनं पुरा ।  
आज्येन तर्पयेत् पश्चात् घृताक्तैस्सतिलैः फलैः ॥ १६ ॥  
  
वापीह्रदनदीदेवखातादिषु जलान्तरे ।  
फलस्रगर्ध्य [ग्, घ्: फलस्रग्वर्ध्य स्रगर्ध्य इति स्यात्] गन्धैस्तु सतोयाञ्जलिभिर्द्विज [क्, ख्: सतो * * * * ञ्जलि] ॥ १७ ॥  
  
अर्चनीयं [क्, ख्: इदमर्धं गलितम्] यथा कामं मन्त्रनाथमतन्द्रितैः ।  
सङ्ग्रहे [क्, ख्: पात्रं कृत्वा * * * * गर्जितम्] पात्रगं कृत्वा घटे वा गर्जितं ? जलम् ॥ १८ ॥  
  
तत्र मण्डलवत् पूज्य श्रद्धया सम्भधे [क्, ख्: सत्पूज्यश्र * * * सम्भवे] सति ।  
वस्त्रालङ्कारनेत्रादि विनिवेद्य बहिर्न्यसेत् ॥ १९ ॥  
  
प्। १०९)  
  
कर्पूरचन्दनक्षोदं [क्, ख्: चन्दन * * *] कुङ्ङ्कुमागुरुभावितम् ।  
विविधं [ग्, घ्: विधाय पुष्प] पुष्पजालं च तत्र [क्, ख्: तत्र * * * तु] साध्यं तु निक्षिपेत् ॥ २० ॥  
  
धातुपाषाणमृत्काष्ठरत्नौषधिचितेषु च ।  
सपद्मेषु च पीठेषु चक्रयुक्तेषु वाऽब्जज ॥ २१ ॥  
  
द्वितयेनोपरिष्टात्तु उषितेषु तथैव हि ।  
द्वारार्धाश्रतया वीथीपीठैरेवान्वितेषु च ॥ २२ ॥  
  
चतुरश्रादिभेदोत्थनानाकृतिधरेषु च ।  
एवं वा भद्रपीठेषु केवलेषु द्विजोत्तम ॥ २३ ॥  
  
ध्यात्वा मण्डलवद्देवमर्चनीयं यथाविधि ।  
मानसैस्सूर्यबिम्बस्थं तद्वद्धृत्पुष्करान्तरे ॥ २४ ॥  
  
किन्तु तत्र विशेषो यस्तन्मे निगदतश्शृणु ।  
द्रव्याणां भूतजातानां [क्, ख्: जातानां तुभ्यं सपतिः] ह्यसम्पत्तिर्यदा बहिः ॥ २५ ॥  
  
तदा सङ्कल्पसम्भूतमृद्व * * * रर्चनं [ग्, घ्: मृद्वक्तैरर्चनम्] कृतम् ।  
विलक्षणचिदानन्दप्रकाशवपुषो विभोः ॥ २६ ॥  
  
मूर्तिमन्त्रात्मकं रूपं ध्यात्वा सङ्कल्पसिद्धिदम् ।  
सम्भवे सति भोगानां चिदानन्दकदम्बवत् ॥ २७ ॥  
  
स्मृत्वोच्चरेद्द्विधा मन्त्रम् सुविशुद्धेन चेतसा ।  
सदृशैरर्चयेद्भोगैरमूर्तैश्शब्दलक्षणैः [क्, ख्: भोगैरमृतैः] ॥ २८ ॥  
  
वृद्धिं समुपयातं तैस्स्मरेत्तद्भावितैः क्रमात् ।  
ध्यातृध्येयविभागेन [क्: * * * * तदन्तरम्; ख्: श्विष्टे ते तदनन्तरम्] त्विष्टे वै तदनन्तरम् ॥ २९ ॥  
  
विलाप्य स्वं मनोबुद्धौ तद्युक्ता सा परात्मनि ।  
आत्मानं तन्मयीकुर्यान्निरस्तकरणैस्स्वयम् ॥ ३० ॥  
  
केवलेनास्य रूपेण सर्वशक्तिमयेन च ।  
चिद्विशिष्टनरेणैव ततोऽब्जज शनैश्शनैः ॥ ३१ ॥  
  
निस्तरङ्गस्थितेनैव स्वतन्त्रत्वं मह * * * * ये [ग्, घ्: महत्रये] ।  
स्वचैतन्यं पृथक्कुर्यादिच्छया [क्, ख्: पृथक्कुर्या च्चयत्] पुनरेव हि ॥ ३२ ॥  
  
बहिर्यागप्रसिद्ध्यर्थं शश्वद्भोगफलाप्तये ।  
प्राप्त्यर्थं त्वणिमादीनां तथा मन्त्रात्मनाऽप्तये ॥ ३३ ॥  
  
प्राग्वदाकारवत् स्मृत्वा सप्तलोकसमुद्भवैः ।  
महद्रूपैः प्रभूतैस्तु [ग्, घ्: प्रवृत्त्तैस्तु] चोत्कृष्टतरलक्षणैः ॥ ३४ ॥  
  
भोगैर्नृत्त्तैर्गीतवाद्यैर्जयशब्दाद्यलङ्कृतैः ।  
समर्चयित्वा तदनु संस्मृते [क्, ख्: सस्भृते * * * ते] संस्मृतेऽर्चिते ॥ ३५ ॥  
  
बहिस्त्वभिमताधारे विभाव्यः प्रतिरूपितः ।  
मन्त्रनाथो महद्धाम दर्पणो वृत्तिरन्तगे ? ॥ ३६ ॥  
  
इत्येतत् [ग्, घ्: इत्येव बुद्धेर्वै * ** विषमम्] श्रद्ध वै * * * * र्विषयं नैष्ठिकस्य च ।  
सुपदे ? पूर्ववद्ध्यानं विलाप्यं चारुलक्षणम् ॥ ३७ ॥  
  
वाच्यवाचकयोगेन स्वमन्त्रं तेजसां निधिम् ।  
अपसव्येन मार्गेण त्वाऽकृष्य हृदयं [ग्, घ्: हृदयात्] न्यसेत् ॥ ३८ ॥  
  
सह स्ववायुना सम्यक् सद्धामाधिष्ठितासने ।  
सुलक्षणेऽर्चादेशे वा द्रव्यार्थे सर्वतोऽब्जज ॥ ३९ ॥  
  
तद्विनाऽन्यत्र मन्त्रेशं तस्मादभ्युदितं [क्, ख्: तस्मादप्युदितम्] स्मरेत् ।  
व्यक्ताकृतिधरं चैव साङ्गं सावरणं द्विज ॥ ४० ॥  
  
आराधनक्रमेणैव प्रविलाप्य यथा पुरा ।  
युगपत् सह सर्वेषां सम्प्रवेशक्रमेण च ॥ ४१ ॥  
  
कृत्वा चनुगतां बुद्धिं स्वदेहस्थेन वायुना ।  
शश्वदाकृष्य बुद्धिस्थं मध्यमार्गेण पौष्कर ॥ ४२ ॥  
  
प्। ११०)  
  
कुर्याच्चैतन्यविश्रान्तं हृदब्जगगनोदरे ।  
एवं हि त्रिविधं यागं हार्दान्ते समुदाहृतम् ॥ ४३ ॥  
  
द्रव्यैर्ज्ञलक्षणैः पूर्वं चिदचित्सदृशैः परम् ।  
दुर्गतैस्सुशुभैस्स्वल्पैरञ्जितैस्स्थापितैर्बहिः ॥ ४४ ॥  
  
तृतीयमब्जसम्भूत क्रमात् [क्, ख्: क्रमा * * * * प्रान्तनिनावतात्] तत्प्रातिभावनात् ।  
हृद्यागो [क्, ख्: हृद्यशो * ** * सायागक्षमृच्छति] यस्तु भोगेषो संयोगान्मोक्षमृच्छति ॥ ४५ ॥  
  
सम्भोगमपवर्गं च तद्बहिर्व्यञ्जनं पुनः ।  
कर्मसन्यासिनां विप्र कर्मिणां प्रददाति च ॥ ४६ ॥  
  
आहूतः प्रविशेद्यत्र [क्, ख्: आहृतो; ग्, घ्: आहृद्यःप्रविशेत्] मन्त्रनाथो [क्, ख्: मन्त्रनामासि सम्मुखः] हि सम्मुखः ।  
तत्प्रागपेक्षया [क्, ख्: पेक्षया * * * दधर्मा] कार्यं धर्मादीनां निवेशनम् ॥ ४७ ॥  
  
साम्मुख्यं भजते यस्मात् साध (स ?) नः परमेश्वरः ।  
तदासनं हि चिद्रूपं सिद्धमेतत् स्ववाहनात् ॥ ४८ ॥  
  
तत्पीठवसुधोद्देशं मण्डलादिषु वृत्तिषु ।  
आत्मनः प्राग्वशाद्वायुकोणादारभ्य पूजनम् ॥ ४९ ॥  
  
कार्यं विघ्नेशपूर्वाणां तत्पदाराग्रभूः [ग्, घ्: तत्पदान्वाग्रभूः] पदम् ।  
वीथौ ? सविधिकानां तु यागानामेतदाचरेत् ॥ ५० ॥  
  
बहिर्वारणरेखानां [ग्, घ्: रेखानामक्तानाम्] मुक्तानां तु महामते ।  
युक्तानां न बहिर्दोषैर्निर्यते चार्चने [क्, ख्: नवभिर्दोषैः नीयन्तेचार्चने] सति ॥ ५१ ॥  
  
एवं रक्षःपदे कुर्यात् स दक्षिणवशात्तु [क्, ख्: कुर्यात् स्य दक्षिण-] वै ।  
पुजनं कालनाथानामन्येषां भगवद्वशात् ॥ ५२ ॥  
  
आद्वार्स्थेभ्यस्तु [क्, ख्: आद्वास्थे * * * नां यथाक्रमम्] पूजानां पैठीयानां यथाक्रमम् ।  
लाञ्छनाह ? श्रियादीनां * * * * दिक्पतीन् [ग्, घ्: विष्टजित्] हितान् ॥ ५३ ॥  
  
दिक्पालकत्वादासृष्टेर्यतस्तेषां स्थितिस्स्थिरा ।  
भगवन्मन्त्रमूर्तीनामनन्तानां महामते ॥ ५४ ॥  
  
स्वस्थानस्था नमस्यन्ति पूजयन्ति जपन्ति च ।  
ध्वजाद्यैरुपचारैस्तु सम्यक् परिचरन्ति च ॥ ५५ ॥  
  
कैवल्यसिद्धये शश्वद्बहुभिस्सानुगैस्सह ।  
पालयन्ति च भक्तानां बलमोजो ददन्ति च ॥ ५६ ॥  
  
ध्वंसयन्ति च विघ्नौघमनिशं मन्त्रयोजिनाम् ।  
संरक्षन्ति फलं मान्त्रं वर्धमानं विलक्षणम् [ग्, घ्: द्विलक्षणम्] ॥ ५७ ॥  
  
अधिकारमनादिं यच्छक्तिभूतं जगत्प्रभोः ।  
दिक्सिद्धये दशात्मत्वं तद्वत्येषा [क्, ख्: सर्वशेषे * * * नित्ये] दशात्मका ॥ ५८ ॥  
  
कदाचिद्दिक्परिज्ञाने बहिर्भ्रष्टेऽथ हृद्गृहे ।  
आराध्य पृष्ठतः प्राग्वत् तेषां कुर्यात् समर्चनम् ॥ ५९ ॥  
  
एवं दिगन्तरे देशे योगज्ञे तु कृते सति ।  
सविशेषेऽथ वै नित्ये विष्वक्सेनार्चनं हितम् ॥ ६० ॥  
  
इति श्रीपाञ्चरारे पौष्करसंहितायां भोगभेदो नाम  
  
षड्विंशोऽध्यायः ॥ २६ ॥  
  
यहा तक भेजा जा चुका है  
  