+++
title = "२५ अध्यायः"

+++
अथ पञ्चविंशोऽध्यायः  
  
पौष्कर उवाच  
  
वृत्तिस्थानानि भगवन् त्वच्छासनरतात्मनाम् ।  
हितार्थं ज्ञातुमिच्छामि त्वत्सकाशाच्च साम्प्रतम् ॥ १ ॥  
  
श्रीभगवानुवाच  
  
सत्यव्यूहं [क्, ख्: * * * भेदैः] च तद्भेदैस्सहमूर्त्यन्तरैस्तथा ।  
प्रादुर्भावैर्द्विजश्रेष्ठ प्रादुर्भावान्तरैर्विना ॥ २ ॥  
  
यदन्यदेवताकारं [क्, ख्: यदद्यदेवताकारं तदा * * * * लाञ्चनम्] तदा सारसलाञ्छनम् ।  
निषिद्धं वैष्णवानां च सामान्यानां सदाऽर्चने ॥ ३ ॥  
  
प्। १०६)  
  
किं पुनर्मन्त्रतत्त्वज्ञ तत्पारम्यरतात्मनाम् ।  
तदाराधनसिध्यर्थे [क्, ख्: महात्मनाम्] दीक्षितानां महात्मनाम् ॥ ४ ॥  
  
नमस्कुर्याद्विभूत्यंशं दृष्टं वा संश्रुतं [क्, ख्: सन्धुतम्; ग्, घ्: संशृतम्] स्मृतम् ।  
पूजनीयमनुज्ञानमाराध्यानां बहिः क्वचित् ॥ ५ ॥  
  
कदाचिद्दृष्टसिद्ध्यर्थं स्वाङ्गमौभि ? [क्, ख्: स्वाङ्गमौ * * * तम्] रचर्चितम् ।  
स्वातन्त्र्येणोपचारैस्तु शुद्धस्येषां ? न दोषकृत् ॥ ६ ॥  
  
पौष्कर उवाच  
  
त्वत्तोऽहं ज्ञातुमिच्छामि विशेषेण जगत्प्रभो ।  
उपादेयादिकं भेदमाश्रयाणां यथार्चितम् ॥ ७ ॥  
  
श्रीभगवानुवाच  
  
उपादेयानि विप्रेन्द्र वृत्तिस्थानानि मे शृणु ।  
सवाचकानां वाच्यानां सदाराधनसिद्धये ॥ ८ ॥  
  
भूतेभ्यस्त्रितयं [क्, ख्: स्त्रितयं * * * * तत्प्राक्] पूर्वं तत्प्राक् सामान्यलक्षणम् ।  
चलाचलविभागेन पीठवत् पृथिवी पुनः ॥ ९ ॥  
  
हेमादिनानापत्राणां मृत्काष्ठोपलजन्मनाम् ।  
खड्गास्थिघटितानां च कलशानां तथैव हि ॥ १० ॥  
  
शुभपर्णपुटानां [क्, ख्: शुभवर्णपटूनाञ्च * * * * संस्थिताञ्जलिम्] च गालितं संस्थितं जलम् ।  
स्थलमल्लककुण्डानां स्थिरसञ्चाररूपिणाम् ॥ ११ ॥  
  
प्रदीप्तो धूमनिर्मुक्तो [क्, ख्: यूपनिर्मुक्तो] सेन्धनश्शस्यतेऽनलः ।  
पूर्वोक्तद्रव्यभेदोत्थे चतुरश्रादिलक्षणे ॥ १२ ॥  
  
केवले भद्रपीठे वा पद्माद्यैर्मध्यतो ? [क्, ख्: पद्माद्यै * * *] दिते ।  
एवं रूपेषु पीठेषु प्रमाणोनेषु चाब्जज ॥ १३ ॥  
  
विविधेष्वप्रणालेषु [क्, ख्: ष्वप्रमाणेषु] काश्रयेषूज्झितेषु च ।  
बृहत्प्रवालसद्रत्नमहामुक्ताफलोपरि ॥ १४ ॥  
  
सूक्ष्मे तन्निकरे वाऽथ सम्भवे सति पद्मज ।  
क्षौमकार्पासकौशेयवस्त्रजाले सितेऽहते ॥ १५ ॥  
  
मार्गे [मार्गे चर्मणि = कृष्णाजिने] चर्मणि भूमिष्ठे कम्बले कुतपेऽब्जज ।  
पृथग्भूतेऽथवा चाभि * * * क्तलक्ष्मीप्रसारिते ॥ १६ ॥  
  
ग्राम्यैर्वृद्धगणैः [ग्: ग्राम्यैर्वृद्धागणैः; घ्: ग्राम्यैर्वृद्धान् गणैः] कृत्स्नैस्त्वारण्यैस्तण्डुलैस्तथा ।  
क्षोदितैर्गन्धसम्मिश्रैर्विधिवत् [ग्, घ्: क्षौमितैः] सम्प्रसारितैः ॥ १७ ॥  
  
गन्धक्षोदैस्तु विविधैस्स्थूलैर्धूपाधिवासितैः ।  
गर्भैर्वा [दर्भैः इति स्यात्] स्थगितै [घ्: स्थगिते] स्थाना ? [क्, ख्: स्थाना] पुष्पैः पत्रैश्च शाड्गलैः ॥ १८ ॥  
  
स्वतन्त्रैस्सितरक्ताद्यै रागै रेखाविवर्जितैः ।  
मधुक्षीराज्यदध्यन्नभक्षैः पात्रस्थले स्थितैः ॥ १९ ॥  
  
फलमूलैस्तथा सिद्धैश्शाकैः खण्डैश्च [क्, ख्: कण्डैश्चतादितैः; ग्, घ्: खण्डेश्चशाद्वलेः इति लिखित्वा पश्चात् खण्डैश्च तानितैः इति लिखितमस्ति] तानितैः ।  
निवृत्तौ [क्, ख्: निवृत्तौचे * * * सञ्ज्ञे] चैत्यसञ्ज्ञे तु मण्डले सप्तमेखले ॥ २० ॥  
  
चतुश्शृङ्गेन मे वीख्ये [क्, ख्: * * * मे कुलि] न लिङ्गे कुलिशोदरे ।  
न शूलशृङ्गकोटीनां [क्, ख्: न शूल * * *] दिनत्र्यक्षाफलेषु ? च ॥ २१ ॥  
  
प्। १०७)  
  
करञ्जाद्येष्वपूज्येषु त्वन्येष्वेव [क्, ख्: त्वद्येष्वेव] हि पद्मज ।  
पुष्पेषून्मत्तकाद्येषु त्वज्ञातेषु विशेषतः ॥ २२ ॥  
  
निन्दितेषु च पत्रेषु कमण्डलुगतेऽम्भसि ।  
तत्र श्रेयोनि ? [क्, ख्: -श्रोयोनि] संस्थाप्य संस्थिते मण्डलादिके ॥ २३ ॥  
  
विना शङ्खदलं [क्, ख्: विनाशवदलम्] विप्र तथा शुक्तिकवाटकम् ।  
न कपालाकृतौ पत्रे करवे ? भावदूषिते ॥ २४ ॥  
  
शब्ददुष्टो [क्, ख्: शब्दमुष्टोवमन्यस्मिन्] वमत्यस्मिन् ? रक्ते [क्, ख्: नृत्ते] वै स्थण्डिलादिके ।  
स्वाश्रयेषु यथा देवैश्चातुरात्म्यादयोऽर्चिताः ॥ २५ ॥  
  
निराश्रर्यैनरैर्भक्तैर्नासाद्यास्तेऽर्चनाय च ।  
विनोदितैर्विशेषा (ख्यै) र्हृच्चक्रकमलैस्सह ॥ २६ ॥  
  
हितं हितानुज्ञानानामाधाराणां परिग्रहम् ।  
कर्मिणां फलकामानां मन्त्रात्मा सम्प्रयच्छति ॥ २७ ॥  
  
सद्यो वृत्तवशाद् ब्रह्मन्ननुरूपफलं [क्, ख्: वशात् * * * ब्रह्मरूपफलम्] हि यत् ।  
सामान्यादप्यसामान्यादामायाद्भूतलक्षणात् [क्, ख्: -न्यानामायात्] ॥ २८ ॥  
  
अचलप्राप्ति [क्: अर्धद्वयं लुप्तम्] वा भूतिप्राप्ति ? विप्राविनश्वरीम् ? ।  
परिवर्तनरूपा [ख्: परिवर्तनपाश्च] च सा पुनश्चललक्षणा ॥ २९ ॥  
  
सप्रभूताञ्जलाद् ? वृष्टिलाभस्समुपजायते ।  
वृष्टिरल्पतरा [ग्, घ्: पुष्टिरल्पतरा] चैव यावज्जीवं [क्, ख्: यावज्जीवं तु * * *] तु पौष्कर ॥ ३० ॥  
  
नित्यं [क्, ख्: * * * वृत्तौ तु] निरामयत्वं च वह्नेर्वृत्तौ तु मन्त्रिणाम् ।  
हेमाद्युत्थेषु पीठेषु मन्त्री कमलसम्भव ॥ ३१ ॥  
  
प्रतिपत्तिगणं श्रेष्ठं नृपेभ्यस्सरमाप्नुयात् ? ।  
प्रवालाद्यैरधिष्ठानैस्तेजोवृत्तिमनुत्तमाम् [ग्, घ्: तेजोवृत्ति * * *] ॥ ३२ ॥  
  
धृतिं समृद्धिं [ग्, घ्: धृतिस्समृद्धि] पूजां च साजिताद्वस्त्रसञ्चयात् ? ।  
प्राप्नोत्यारधनाच्छश्वदाराध्या कमलेक्षण ॥ ३३ ॥  
  
ध्यानवृत्तौ सदा वृत्तिर्वर्धते कुलवर्धनी ।  
अक्षय्या कमला नॄणां जायान्नं तण्डुलाश्रयात् ॥ ३४ ॥  
  
गन्धाधाराच्च सौभाग्यं कुलाधारान्महत् सुखम् ।  
सम्पूजनात् कुशादीनां पृष्ठे वै मन्त्रराट् सदा ॥ ३५ ॥  
  
ददाति मनसः प्रीतिमतुलाममलेक्षण ।  
रागाधारगतो मन्त्रः कामभोगमनुत्त्तमम् ॥ ३६ ॥  
  
संयच्छत्यविरुद्धं च द्रविणेन समन्वितम् ।  
मधुक्षीराज्यपूर्वेषु त्वाश्रयेष्वखिलेषु च ॥ ३७ ॥  
  
पूजनं [ग्, घ्: पूजानान्] मन्त्रनाथस्य दीर्घायुष्यं प्रयच्छति ।  
तथैव विपुलां कीर्तिं [ग्, घ्: विफलां कीर्तिमधमं निचय] * * * * धर्मनिश्चयक्षमाम् ? ॥ ३८ ॥  
  
एतानि पुनरब्जोत्थ सम्भवानां [क्, ख्: सम्पान्ननाम्] फलानि च ।  
भजन्ति नूनं नानार्थमुद्यमाद्यन्महामते [ग्, घ्: नानार्थमुत्तमाद्यं महा] ॥ ३९ ॥  
  
देशं कालं तथा द्रव्यं महत्त्वादिव्यपेक्षया [क्, ख्: भाव्यं महत्वादव्यपेक्षया] ।  
याति मोक्षाङ्गभाववं नैष्ठिकानां महात्मनाम् ॥ ४० ॥  
  
सदेव जीवमुक्तानां भक्तानां [क्, ख्: मुक्तानां भावि] भावितात्मनाम् ॥  
  
इति श्रीपाञ्चरात्रे पौष्करसंहितायां वृत्तिविचारो नाम पञ्चविंशोऽध्यायः ॥ २५ ॥  
  
(समुदितश्लोकसङ्ख्या ४० ॥ )  
  
  