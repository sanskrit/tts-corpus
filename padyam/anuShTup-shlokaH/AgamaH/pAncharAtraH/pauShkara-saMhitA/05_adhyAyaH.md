+++
title = "०५ अध्यायः"

+++
अथ पञ्चमोऽध्यायः  
  
पौष्कर उवाच  
  
यागस्तु देवदेवेश भद्रादीनि क्रमाद्वद ।  
यैर्दृष्टैस्समयी शश्वत् पुत्रकत्वं प्रपद्यते ॥ १ ॥  
  
श्रीभगवानुवाच  
  
मण्डलं सर्वतोभद्रं भद्रकृत् प्रथमं स्मृतम् ।  
अघनिर्मोचनं नाम द्वितीयं यस्य दर्शनात् ॥ २ ॥  
  
अनेकजन्मोपात्तं तु कल्मषं क्षयमेति च ।  
सदध्यं स्यात् तृतीयं च धर्ममार्गप्रदर्शनम् [ख्: कर्ममार्ग] ॥ ३ ॥  
  
धर्माख्यं स्याच्चतुर्थं तु धर्मं यच्छति पूजनात् ।  
पञ्चमं वसुगर्भं तु भक्तानां वसुवृद्धिकृत् ॥ ४ ॥  
  
सर्वकामप्रदं यागं षष्ठमिच्छाफलप्रदम् ।  
अमित्रघ्नमतः प्रोक्तममित्रौघविनाशनम् ॥ ५ ॥  
  
आयुष्यमष्टकं [सर्वत्र अष्टकं इत्येवास्ति] प्रोक्तं यस्य पौष्कर दर्शनात् ।  
प्ररमायुरवाप्नोति अपमृत्युं जहाति च ॥ ६ ॥  
  
नवमं बलभद्रं तु बलोत्साहसमृद्धिकृत् ।  
पौष्टिकं नाम दशमं पुष्टिकृत् पूजनात्तु वै ॥ ७ ॥  
  
अथारोग्यप्रदं नाम सर्वामयविनाशनम् ।  
द्वादशं च विवेकाख्यं फलं नामानुरूपकृत् ॥ ८ ॥  
  
एतस्मात् परमं यागं वागीशं नामतस्स्मृतम् ।  
येन सन्दृष्टमात्रेण वाग्विभूतिः प्रवर्तते ॥ ९ ॥  
  
चतुर्दशं मानसं स्याद्दर्शनात् सौमनस्यकृत् ।  
अतः पञ्चदशं यागं जयं नाम जयप्रदम् ॥ १० ॥  
  
षोडशं स्वस्तिकाख्यं तु स्वस्तिकृद्विप्र पूजनात् ।  
परमस्य तु यागस्य त्वनन्तं नाम कीर्तितम् ॥ ११ ॥  
  
तदनन्तसुखावाप्तिं संयच्छत्याशु दर्शनात् ।  
नित्यं नामाष्टदशमं नित्यतृप्तिप्रदं तु तत् ॥ १२ ॥  
  
भूतावासमतो नाम्ना मण्डलं मण्डलान्वितम् ।  
यं [क्, ग्: य] दृष्ट्वा भविनां शश्वद्भवेद्भूतजयं द्विज ॥ १३ ॥  
  
अतः परममोघारव्यं यागं येन निवर्तते ।  
ममता पूजितेनैव देहिनां भवसागरात् ॥ १४ ॥  
  
प्। २०)  
  
सुप्रतिष्ठमतो यो हि येन सम्पूजितेन वै ।  
दृष्टेन परया भक्तया मनश्शान्तिमवाप्नुयात् ॥ १५ ॥  
  
बुद्ध्याधारमतः प्रोक्तं येन सम्पूजितेन तु ।  
प्राप्नुयाच्च प्रतिष्ठानां बुद्धिं ब्रह्म स्वके पदे ॥ १६ ॥  
  
गुणाकर इति ज्ञेयं मण्डलं यत्र पौष्कर ।  
गुणसङ्घः क्षयं याति हृदि [क्: निदि] ध्यानाच्च पूजनात् ॥ १७ ॥  
  
अस्यापरं महायागं [क्, घ्: महायागातरुयज्ञम्; ग्: महायागातरुवज्रम्] ध्रुवाख्यं च प्रकीर्तितम् ।  
येनावलोकितेनैव संसारी समवाप्नुयात् ॥ १८ ॥  
  
स्वात्मन्यवस्थितं सम्यङ् न भूयः प्रकृतिं व्रजेत् ।  
मण्डलं परमानन्दमेतत् स्यात् परमं पदम् ॥ १९ ॥  
  
यद्दृष्ट्वा पूजयित्वा च परं पदमवाप्नुयात् [ख्: परमं पदमाप्नुयात्] ।  
एतेषां क्रमशो ब्रह्मन् लक्षणं चावधारय ॥ २० ॥  
  
क्षेत्रं कृत्वा चतुरश्रं ? सप्तधा विभजेच्च तत् ।  
शतार्धमेकहीनं तु कोष्ठकानां तु जायते ॥ २१ ॥  
  
मध्यतो नवभिर्भागैः पद्मं तु परिकल्पयेत् ।  
पङ्क्तिद्वयेन द्वाराणि सत्कोणानि [क्, ग्: स च कोणा] भवन्ति हि ॥ २२ ॥  
  
पद्मक्षेत्रसमीपात्तु दक्षैरेवं [ख्: दीक्षैरेव] तु मार्जयेत् ।  
कोष्ठकद्वारकण्ठार्धं [ख्: कोष्ठकं द्वार-] त्रीणि त्रीणि च तद्बहिः ॥ २३ ॥  
  
उपकण्ठप्रसिद्ध्यर्थं द्वाराण्येवं भवन्ति हि ।  
षट्कं षट्कं पदानां तु प्रतिकोणं तु मार्जयेत् ॥ २४ ॥  
  
एवं हि भद्रकं लुप्तं रजसा परिपूरयेत् ।  
व्योमवृत्तसमायुक्तं मध्ये तु कमलं स्थितम् [ख्: स्मृतम्] ॥ २५ ॥  
  
रेखागणं तथा सर्वं श्यामलेन सितेन च ।  
सन्धयः पद्मपत्राणामेवमेवान्तरेष्वपि ॥ २६ ॥  
  
किन्तु वै व्योमवृत्तस्य बाह्यादादौ क्रमेण तु ।  
सर्वेषां पूरणं वच्मि रजसा तु यथास्थितम् ॥ २७ ॥  
  
पाण्डुरक्तेन रागेण कण्ठाभ्यां तु यदन्तरम् ।  
रक्तोज्ज्वलेन कोणानि पीतान्यभ्यन्तरं तयोः ॥ २८ ॥  
  
प्रपूर्यैवं भवेद्भद्रमघनिर्मोचनं शृणु ।  
क्षेत्रं कृत्वाऽष्टधा सम्यक् चतुष्षट्यंशकानि तु ॥ २९ ॥  
  
जायते मध्यतः कोष्ठैश्चतुर्भिः कमलं लिखेत् ।  
तद्बहिर्भागपङ्क्तयैकां वीथ्यर्थं परिमार्जयेत् ॥ ३० ॥  
  
द्वाराणि वीथिबाह्यं तु तदर्धं तु द्वयं द्वयम् ।  
कण्ठार्धं लोपनीयं च चत्वार्युपगलात्तु वै ॥ ३१ ॥  
  
द्वारोपगेषु स्थानेषु पूर्वमण्डलसङ्ख्यया ।  
विलोप्य [क्: विलेप्य] रञ्जयेत् पश्चाद्भूमणिं श्यामलेन तु ॥ ३२ ॥  
  
शेषं तु भद्रवच्च स्यात् सदध्वमधुनोच्यते ।  
विभज्य नवधा क्षेत्रमेकाशीत्यंशकं भवेत् ॥ ३३ ॥  
  
उत्पद्यन्तेऽनु भागानां भद्रवत् कमलं लिखेत् ।  
पङ्क्त्यां तु तद्बहिः पीठं रमणीयं च मार्जयेत् ॥ ३४ ॥  
  
त्रिसङ्ख्याकं तु भागानां तस्मात् [क्: तस्मात् सन्धि] सर्वविदिक्स्थितम् ।  
एकैकं दिक्षु संस्थाप्य भवेद्द्वाराण्यथाश्रयः ॥ ३५ ॥  
  
बाह्यपङ्क्तिद्वयेनैव जायन्ते नान्यथा शृणु ।  
पीठकोणसमैर्भागैर्द्वारकण्ठं प्रकल्पयेत् ॥ ३६ ॥  
  
पञ्चांशेनोपकण्ठं तु कोणमस्य षडंशकम् [क्: षडङ्गकम्] ।  
सम्मार्ज्य पूरयेत् पश्चाद्रजसा राजते [क्: राजिते] यथा ॥ ३७ ॥  
  
अन्तरं व्योमपीठाभ्यां पीतरक्तोज्ज्वलेन तु ।  
पीठदिक्स्थितभागानि श्यामलेनोज्ज्वलेन तु ॥ ३८ ॥  
  
तदुपस्थानकोणानि पीतेन परिपूरयेत् ।  
द्वाराणि सुसितेनैव पाण्डुरक्तेन चाश्रयः ॥ ३९ ॥  
  
प्। २१)  
  
सदध्वं च मया प्रोक्तं धर्माख्यमधुनोच्यते ।  
विभज्य दशधा क्षेत्रमंशकानां भवेच्छतम् ॥ ४० ॥  
  
चतुर्भिः पुष्करं मध्ये पीठं पङ्क्त्या तु साधयेत् ।  
परितस्तत्र भागानि शोधयित्वाऽब्जसम्भव ॥ ४१ ॥  
  
प्रदद्यात् कोणसूत्राणि चतुर्धा [ख्: चतुष्कम्] जायते यथा ।  
भ्रमणीं कल्पयेत् पङ्क्त्या द्वारं तद्द्वितयेन [ख्: द्वाराणि द्वित-] तु ॥ ४२ ॥  
  
षट् च कण्ठोपकण्ठाभ्यां भागानां परिमार्जयेत् ।  
आरभ्योभयपार्श्वात्तु [क्, ग्: -भ्योभयपश्चात्तु] द्वौ द्वौ भागौ तु मर्दयेत् ॥ ४३ ॥  
  
त्रयं द्वयमथैकैकं कोणात् संशोध्य रञ्जयेत् ।  
पाण्डरारुणरागेण मध्यं वै व्योमपीठयोः ॥ ४४ ॥  
  
द्वौ तु पूर्वापरौ भागौ पीठात् [ख्: पीठान्] पीतेन पूरयेत् ।  
द्वारकण्ठोपगौ स्थानौ पूरयेत् पीतलेन तु ॥ ४५ ॥  
  
व्योमपीठान्तरं यद्वत् तद्वत् कोणचतुष्टयम् ।  
इत्येतत् कीर्तितं धर्मं वसुगर्भमतश्शृणु ॥ ४६ ॥  
  
कृत्वैकादशधा क्षेत्रमेकविंशोत्तरं शतम् ।  
उत्पद्यन्ते ? [ख्: उत्पाद्यन्ते] च भागानां नवभिर्मध्यपङ्कजम् ॥ ४७ ॥  
  
मार्जयित्वा तु पीठार्थं पङ्क्त्येकं साधयेच्च तत् ।  
सूत्रपातविधानेन यथा तदवधारय ॥ ४८ ॥  
  
पदद्वयावसाने तु कोणस्थाने निधाय वै ।  
पार्श्वाभ्यां सर्वकोणे तु सूत्रमास्फालयेच्च तत् ॥ ४९ ॥  
  
भवन्त्यनेन विधिना दिग्भागाः कर्णिकोपमाः ।  
सीराग्रवच्च कोणानि ततः पङ्क्त्यां तु वीथिका ॥ ५० ॥  
  
शिष्टपङ्क्तिद्वयेनैव कुर्यात् कमलसम्भव ।  
संशोध्य भागसङ्घं तु द्वारेष्वथ सदध्ववत् ॥ ५१ ॥  
  
द्वाराभ्यां मध्यतस्सप्त कोणदेशात्तु शोधयेत् ।  
एकैकं साधयेत् कोणं तत्ॐशत्रितयेन तु ॥ ५२ ॥  
  
कृत्वैवं पूरयेत् पश्चाद्रागेण विविधेन च ।  
प्रशान्ताग्निसमानेन व्योम बाह्यं [ख्: बाह्यान्तरेण] रजेन तु ॥ ५३ ॥  
  
ईशकोणात् [क्, ग्: -कोणं ] समारभ्य सिताद्यैः परिपूरयेत् ।  
तद्वदाप्योत्तरेन्द्रान्त [ख्: -दाप्युत्तरे-] कोणेषु [क्, ग्, घ्: काशासु] च रजः क्षिपेत् ॥ ५४ ॥  
  
झषोदरनिभेनैव पीठबाह्यं तु पूरयेत् ।  
द्वाराण्यरुणरक्तेन तयोर्मध्यं सितेन च ॥ ५५ ॥  
  
शेषं तु दशपादाहे ? रञ्जयेच्छयामलेन च [ख्: -लेन वा] ।  
इत्युक्तं वसुगर्भं ते सर्वकामप्रदं शृणु ॥ ५६ ॥  
  
क्षेत्रं द्वादशधा कृत्वा तत्सूत्रेण [ख्: तत्सूत्रेणैव] च पौष्कर ।  
सार्धमेकशतं चैव षडूनं जायते ततः ॥ ५७ ॥  
  
मध्ये षोदशभिः कोष्ठैः पद्मं कुर्यात् सलक्षणम् ।  
भागपङ्क्त्या तु वै पीठं तस्माद् द्वौ द्वौ तु दिग्गतौ ॥ ५८ ॥  
  
भागौ संशोधितौ ह्येवं त्रीणि त्रीणि तदाऽश्रिषु ।  
भ्रमणीं मर्दयेत् पङ्क्त्या शेषपङ्क्तिद्वयेन तु ॥ ५९ ॥  
  
षड्गलोपगलेष्वत्र कोणात् कोणं द्विसप्तकम् ।  
कृत्वैवं पूरयेत् प्राग्वदन्तरं व्योमपीठयोः ॥ ६० ॥  
  
राजोपलनिभेनैव पीठं कोणात् प्रपूरयेत् ।  
तत्कोणमध्यदेशानि हेमाभेन तु रञ्जयेत् ॥ ६१ ॥  
  
शुक्लपक्षोपमेनाथ रञ्जयेद्वीथिका द्विज ।  
द्वाराणि स्फटिकाभेन रक्तरागेण वाऽश्रयः ॥ ६२ ॥  
  
सर्वकामप्रदं चैवं कृत्वाऽमित्रघ्नमुच्यते ।  
क्षेत्रं त्रिदशधा कृत्वा भागानां जायते शतम् ॥ ६३ ॥  
  
एकोनसप्तत्यधिकमम्बुजं चक्रमध्यतः [ख्: चाक्र-] ।  
कोष्ठकैः पञ्चविंशद्भिः पङ्क्त्या पीठं तु तद्बहिः ॥ ६४ ॥  
  
प्। २२)  
  
तत्र तन्मध्यतस्त्रीणि त्रीणि चैवं तथाऽश्रिषु ।  
पदवी [क्, ग्: पदपीतम्] तद्बहिः पङ्क्त्यां द्वारादिद्वितयेन तु ॥ ६५ ॥  
  
कण्ठं [ख्: कर्णम्] भागत्रयेणैव पञ्चभिश्चोपकर्णिकम् ।  
द्वारोपगस्य [ख्: द्वारोभयस्य] मध्यात्तु अष्टौ शोभाद्वये [क्, ग्: शोभदये] भवेत् ॥ ६६ ॥  
  
अथ षट्केन सट्केन कुर्यात् कोणचतुष्टयम् ।  
कृत्वैवं व्यञ्जयेद्व्योम बाह्यं रक्तारुणेन तु ॥ ६७ ॥  
  
पीठकोणानि सर्वाणि तेन चात्युज्ज्वलेन वा ।  
चापपक्षसमानेन पैठीयं दिक्चतुष्टयम् ॥ ६८ ॥  
  
राजोपलनिभेनैव पूरयेद्भ्रमणीं [क्, ग्: -भ्रमणम्] ततः ।  
द्वाराणि रजताभेन तदन्तः पाण्डरं गुणम् ॥ ६९ ॥  
  
व्योमपीठान्तरं यद्वत् तद्वत् कोणमिति स्मृतम् ।  
उक्तमेतदमित्रघ्नमायुष्यमधुनोच्यते ॥ ७० ॥  
  
कृत्वा द्विसप्तधा क्षेत्रं षण्णवत्यधिकं शतम् ।  
उत्पद्यन्तेऽम्शकानां तु कजं षोडशकोष्ठके [ख्: -कोष्ठकैः] ॥ ७१ ॥  
  
मध्यतस्तद्बहिः पङ्क्त्यां पद्माधारं प्रकल्पयेत् ।  
तत्र द्वे द्वेऽम्शके दिक्षु त्रीणि त्रीणि तदाष्श्रिषु [क्, ग्: तदा शृणु] ॥ ७२ ॥  
  
पङ्क्तिद्वयेन परितस्तद्बहिः पदवी भवेत् ।  
भागपङ्क्तिद्वयेनाथ यच्छिष्टं तत् समापयेत् ॥ ७३ ॥  
  
द्व्यंशेन द्वारकण्ठं [ख्: द्वारकर्णं स्याच्चतुर्भिरुपकर्णकम्] स्याच्चतुर्भिरुपकण्ठकम् ।  
ततः कण्ठसमीपात्तु शोभार्थं त्रीणि शोधयेत् ॥ ७४ ॥  
  
उपकण्ठोपगं चैकमेवं शोभाष्टकं भवेत् ।  
मण्डलस्य चतुर्दिक्षु ततः कोणेषु शोधयेत् ॥ ७५ ॥  
  
दशकं दशकं विप्र भागानामथ रञ्जयेत् ।  
जातिरिङ्कुलिकामेन व्योमबाह्यात्तु पूरयेत् ॥ ७६ ॥  
  
ततो मरतकामेन पीठकोणानि रञ्जयेत् ।  
सर्वं रक्तारुणाभेन दिक्सङ्घं परिपूरयेत् ॥ ७७ ॥  
  
हेमहेमाभवीथी वा द्वाराणि सुसितानि च ।  
नृपोपलाभेनाश्रीणि शोभानि व्योमबाह्यवत् ॥ ७८ ॥  
  
एतदायुष्यकं प्रोक्तं बलभद्रमतश्शृणु ।  
क्षेत्रं त्रिपञ्चधा कृत्वा कोष्ठकानां शतद्वयम् ॥ ७९ ॥  
  
स्यात् पञ्चविंशत्यधिकममित्रघ्नवदाचरेत् ।  
पीठं च पङ्कजं भागैः पङ्क्त्या चैवोपपीठकम् ॥ ८० ॥  
  
शिष्टैरुपगलं कुर्याच्छोभासङ्घं तु पूर्ववत् ।  
एकैकादशभागानि कोणाच्छोध्यानि पौष्कर ॥ ८१ ॥  
  
व्योमाद्यनवसानं तु पाण्डुरक्तेन पूरयेत् ।  
पीठं यादृग्विधो राजा यन्त्रपीठे तथैव च ॥ ८२ ॥  
  
दातव्यं विधिना येन तदव्यग्रोऽवधारय ।  
ईशकोणात् [ख्: कोणाक्षता] सिताद्यैस्तु चतुर्भिः परिपूरयेत् ॥ ८३ ॥  
  
रागैस्तु पीथकोणानि पश्चिमादि ततः पुनः ।  
तेनैव दक्षिणाशान्तमुपपीठं तु कथ्यते ॥ ८४ ॥  
  
याम्याशादिसिताद्यैस्तु यावत्प्रागवसानतः ।  
भ्रमणीः पाण्डुरक्तेन ततो द्वारचतुष्टयम् ॥ ८५ ॥  
  
जाम्बूनदसमानेन पश्चाच्छोभाष्टकं द्विज ।  
क्रमान्मरतकामेन शिष्टे रक्तगुणेन तु ॥ ८६ ॥  
  
स्यादिदं बलभद्रं तु पौष्टिकं चाधुनोच्यते ।  
भङ्क्त्वा [क्, ख्, ग्: कृत्वा] षोडशधा क्षेत्रमंशकानां शतद्वयम् ॥ ८७ ॥  
  
षट्पञ्चाशोत्तरं चैव भवेन्मध्येऽथ कल्पयेत् ।  
षट्त्रिंशद्भिस्तु कह्लारं पीठं पङ्क्तिद्वयेन तु ॥ ८८ ॥  
  
द्वौ द्वौ दिङ्मध्यगौ भागौ पञ्च पञ्च तदश्रिषु ।  
लुप्त्वा तु चोपपीठार्थं भागांश्च परिशोधयेत् ॥ ८९ ॥  
  
प्। २३)  
  
त्रीणि त्रीणि तु कोणेषु षट्कं षट्कं दिशासु च ।  
मार्गं तु तद्बहिः पङ्क्त्यां द्वारादिद्वितयेन तु ॥ ९० ॥  
  
गलोपगलशोभादिद्विचतुस्स्मृतयेककम् ? ।  
शोभाविपर्ययेणैवमुपशोभां तु तत्समैः ॥ ९१ ॥  
  
समीपे चोपशोभस्य षड्भिः कोणं तु मार्जयेत् ।  
एवं शोभाष्टकं विप्र उपशोभाष्टकं तथा ॥ ९२ ॥  
  
शोधयित्वा चतुर्दिक्षु रजसा पूरयेत् ततः ।  
पूर्यमाकाशवृत्तस्य बाह्यं रक्तारुणेन तु ॥ ९३ ॥  
  
पीठस्य सर्वकोणानि हेमाभेन तु पुरयेत् ।  
पाण्डरारुणरागेण पूरयेद्गात्रकाणि च ॥ ९४ ॥  
  
कोणान्यथोपपीठस्य तेनैव परिरञ्जयेत् ।  
तद्गात्रकाणि शुक्लेन तद्बाह्यमसितेन तु ॥ ९५ ॥  
  
द्वाराणि सुसितेनैव शोभाश्च व्योमबाह्यवत् ।  
पीतेन चोपशोभानि कोणान्यथ विभूषयेत् ॥ ९६ ॥  
  
ब्रह्मन् मरतकामेन श्यामलेनोज्ज्वलेन च ।  
इत्युक्तं पौष्टिकं यागं वच्म्यारोग्यकसञ्ज्ञकम् [क्, ग्: वच्मि आरोग्यसञ्ज्ञकम्] ॥ ९७ ॥  
  
प्राक् सप्तदशधा क्षेत्रं कृत्वांशानां शतत्रयम् ।  
एकादशांशहीनं तु जायते वाऽथ [ख्: जायते चाथ] मध्यतः ॥ ९८ ॥  
  
पञ्चविंशतिभिः पद्मं ततः पङ्क्तिद्वयेन तु ।  
कुर्याद्वै पङ्कजाधारं तस्माद्दिक्षु विमर्दयेत् ॥ ९९ ॥  
  
पद्मक्षेत्रसमीपात्तु पञ्चैकं तेषु बाह्यतः ।  
भवन्ति शोभातुल्यानि कृत्वैवं गात्रकाणि तु ॥ १०० ॥  
  
परितोऽष्टकमंशानां प्रतिकोणं तु मार्जयेत् ।  
भागं पङ्क्तिद्वयं [ख्: द्वये जातं पञ्चारार्थम्] जातं सञ्चारार्थं तु शोधयेत् ॥ १०१ ॥  
  
द्वयेन द्वारशोभादि ततः कुर्याद्द्विजोत्तम ।  
त्रीण्यर्धं पञ्चभागानि द्वारात् कण्ठोपकण्ठयोः ॥ १०२ ॥  
  
शोभोपशोभकोणेषु सैकैकं तु त्रिसप्तकम् ।  
मार्जयित्वा तु रजसा प्रपूर्य विविधेन च ॥ १०३ ॥  
  
आकाशपरिधेर्बाह्यं बन्धुजीवनिभेन तु ।  
गोक्षीरपाण्डुरागेण पीठपादं चतुष्टयम् ॥ १०४ ॥  
  
गात्रकाण्यथ सर्वाणि राजाश्मसदृशेन तु ।  
चीनपिष्टसमानेन वीथिकां परिरञ्जयेत् ॥ १०५ ॥  
  
द्वारादीन् हेमवर्णेन श्यामेनान्तस्सुसंस्थितान् ।  
सितेन चोपशोभानि शेषं रक्तारुणेन तु ॥ १०६ ॥  
  
एवमारोग्यकं प्रोक्तं विवेकमवधारय ।  
कृत्वाऽष्टदशधा क्षेत्रमंशकानां शतत्रयम् ॥ १०७ ॥  
  
जायते वै चतुर्विंशत्यधिकं कमलोद्भव ।  
मध्ये षोडशभिः पद्मं पीठं पङ्क्तित्रयेण तु ॥ १०८ ॥  
  
द्विचतुष्कं तु भागानां तत्र वै गात्रकान् प्रति ।  
द्वौ पद्मक्षेत्रनिकटात् पङ्क्तौ दिङ्मध्यतत्स्ततः ॥ १०९ ॥  
  
चत्वारि मध्यपङ्क्तौ द्वौ बाह्यपङ्क्तौ यथान्तरम् ।  
कृत्वैवं गात्रकगणं ताभ्यां मध्यान्तरे ततः ॥ ११० ॥  
  
त्रयोदशांशकेनैव पादं कुर्याद्विचक्षणः ।  
सप्तकं बाह्यपङ्क्तौ तु मध्यपङ्क्तौ तु चांशकम् [ख्: चाष्टकम्] ॥ १११ ॥  
  
एकीकृत्वा ततो भागैर्बिम्बं कुर्यात्तु पञ्चभिः ।  
ईषत्तद्गात्रकाकारं यथा पङ्क्तिद्वयात्ततः ॥ ११२ ॥  
  
कुर्यात् सञ्चारमार्गं तु शिष्टं पङ्क्तिद्वयात्तु वै ।  
दशकं दशकं ब्रह्मन् प्रतिकोणं तु मार्जयेत् ॥ ११३ ॥  
  
शेषाच्छोभोपशोभानि भागैर्द्वाराणि कारयेत् ।  
प्रपूर्य कर्णिकाश्चातो यथा कृत्स्नैश्च तच्छृणु ॥ ११४ ॥  
  
दाडिमीपुष्पतुल्येन पीठदेशादनन्तरम् ।  
गात्रकाणि सितेनैव लिम्पकान्यसितेन तु ॥ ११५ ॥  
  
पद्मरागोपमेनैव कोणं भागाष्टजं तु ? यत् ।  
राजोपलनिभेनैव पीठाद्बाह्यं प्रपूरयेत् ॥ ११६ ॥  
  
प्। २४)  
  
सितादिना चतुष्केण द्वाराद्यं यच्चतुष्टयम् ।  
उक्तमेतद्विवेकाख्यं वागीशमधुनोच्यते ॥ ११७ ॥  
  
भागैरेकोनविंशद्भिः क्षेत्रं कृत्वा तु जायते ।  
शतत्रये त्वेशकानामेकषष्ट्यधिकं द्विज ॥ ११८ ॥  
  
कमलं पञ्चविंशद्भिः पीठं पङ्क्तित्रयेण तु ।  
प्राच्यारभ्योत्तराशान्तं तस्माद्वै सप्तकं क्रमात् ॥ ११९ ॥  
  
एकांशमाद्यपङ्क्तौ तु तथा तत्पञ्च मध्यतः ।  
एकांशेन तृतीयेन संयुक्तं चाथ साधयेत् ॥ १२० ॥  
  
ततोऽश्रिनिचयं सर्वं शेषेणांशगणेन तु ।  
पद्मक्षेत्रोपगात् कोणात् पूर्वपङ्क्तौ तु पञ्चकम् ॥ १२१ ॥  
  
मर्दयित्वाऽथ भागानां द्विषट्कं द्वितयात्तु वै ।  
द्वितयेन भवेद्वीथी [क्, ग्: भवेद्वायु ?] द्वारादिद्वितयेन तु ॥ १२२ ॥  
  
ग्रीवांशं तत्र येनैव पञ्चभिश्चोपकण्ठकम् ।  
दशांशेन [ख्: दशकेन तु] तु कोणानि शेषैश्शोभादयस्तथा ॥ १२३ ॥  
  
ततो रक्तोज्ज्वलेनैव बाह्यं पूर्यं खमण्डलात् ।  
अन्तराण्यथ पादानां हेमाभेन प्रपूरयेत् ॥ १२४ ॥  
  
सर्वं मरतकामेन प्रागाद्यं दिक्चतुष्टयम् ।  
प्रभान्ताभिज्वलेनैव ? पादशेषं प्रपूरयेत् ॥ १२५ ॥  
  
द्विरेफरूपरागेण गममार्गं तु रञ्जयेत् ।  
सितरक्तारुणेनैव हेमहिङ्गुलिकं क्रमात् ॥ १२६ ॥  
  
चतुष्टयं चतुर्द्वारात् [ख्: च द्वाराद्यम्] पूरणीयं तु पौष्कर ।  
इदमुक्तं च वागीशं मानसं कथयामि ते ॥ १२७ ॥  
  
क्षेत्रं द्वादशधा [द्विगुणितदशधा इत्यर्थः] कृत्वा भवेच्छतचतुष्टयम् ।  
भागं तत्रैव यन्मध्ये षट्त्रिंशद्भिः कजं लिखेत् ॥ १२८ ॥  
  
बाह्यपङ्क्तित्रयेणाथ तदाधारं तु लोपयेत् [ख्: लेपयेत्] ।  
द्वौ पद्मक्षेत्रनिकटाद् द्वौ बाह्यं मध्यतश्चतुः ॥ १२९ ॥  
  
दिङ्मध्याद्गात्रकाणां तु लोपयेच्चरणान्वितः ।  
भागाष्टादशकेनैव सांशेनात्रावधारय ॥ १३० ॥  
  
गात्रकाभ्यां समीपं तु त्रीण्येकं त्रितयं पुनः ? ।  
मीलयेद्बहिरारभ्य सांशषट्कद्वयं तथा ॥ १३१ ॥  
  
बाह्यमध्यस्थपङ्क्तिभ्यां मीलयेदंशकाच्च षट् ।  
मार्जयेत् पूर्ववद्वीथीं बाह्यपङ्क्तिद्वयेन तु ॥ १३२ ॥  
  
शेषं स्यात् तत्प्रमाणेन तत्र संवेशनं तु षट् ।  
कण्ठोपकण्ठयोर्ब्रह्मन् षट्कषट्कं तथा शृणु ॥ १३३ ॥  
  
शिष्टे शोभाद्वयं कुर्यात् तदेकं चोपशोभनम् ।  
मध्यतो द्वारकोणाभ्यां रजसा पूरयेत्ततः ॥ १३४ ॥  
  
पीठादाद्यं तु भूभागं [ख्: भूभागात्] चीनपिष्टनिभेन च ।  
गात्राणि च सुपीतेन तासामभ्यन्तरं [ख्, ग्: - ताभ्या] तु यत् ॥ १३५ ॥  
  
द्वादशांशैकसम्भूतं [ख्: दादशैकांश] वैडूर्यसदृशेन तु ।  
तदन्तरं षडंशोत्थं पूरयेत् सुसितेन च ॥ १३६ ॥  
  
रक्तारुणेन भ्रमणीं शुक्लेन द्वारसन्ततिम् ।  
द्वारोपगानि शोभानि रञ्जयेद्व्योमबाह्यवत् ॥ १३७ ॥  
  
हेमाभेनोपशोभानि शोभान्यन्यानि पौष्कर ।  
झषोदरसमानेन शेषं स्यात् पूर्वशोभवत् ॥ १३८ ॥  
  
इत्युक्तं मानसं यागं जयाख्यमपरं शृणु ।  
एकविंशतिभिर्भागैः क्षेत्रं कृत्वा तु जायते ॥ १३९ ॥  
  
सार्धं शतं चतुर्णां तु भागानां नवभिर्विना ।  
पङ्कजं पञ्चविंशद्भिः पङ्क्त्या पीठं तु तद्बहिः ॥ १४० ॥  
  
चतुर्दिक्षु ततो ब्रह्मंस्त्रीणि त्रीणि तु लोपयेत् ।  
भागानि गात्रकाणां तु तथैव हि तदश्रिषु ॥ १४१ ॥  
  
तद्बहिश्चोपपीठं तु कुर्यात् पङ्क्तित्रयेण तु ।  
तस्मात् सप्तदशांशानि शोध्यानि प्रतिगात्रकान् ॥ १४२ ॥  
  
प्। २५)  
  
तृतीयं मध्यपङ्क्तौ तु सप्तकं सप्तकं पुनः ।  
आद्यन्तपङ्क्तिद्वितयाच्चरणान्यधिकल्पयेत् ॥ १४३ ॥  
  
एकैकं मर्दयेत् कोणं [क्, ग्: कोणान्] ब्रह्मन् भागास्त्रयोदश ।  
कृते पादगणे कुर्याद्वीथिकां द्वितयेन तु ॥ १४४ ॥  
  
द्वितीयेनाथ विंशादीन् [क्, ग्: विंशाषट्] षट्कं षट्कं तदश्रिषु ।  
द्वारं भागाष्टकेनैव शेषैश्शोभादय्ॐशकैः ॥ १४५ ॥  
  
कृत्वैवं रञ्जयेत् पश्चादथ तच्छृणु पौष्कर ।  
स्ववृत्तादवसानं [क्, ग्: -त्ताचसपानम्] यत् तत् कुर्यात् पाण्डरोज्ज्वलम् ॥ १४६ ॥  
  
प्राक्पीठपादसङ्घं तु गोक्षीरधवलोपमम् ।  
तस्मान्मरतकाकारं दिङ्मध्यस्थं चतुष्टयम् ॥ १४७ ॥  
  
गात्रकाण्युपपीठस्य तत्समाभेन [ख्: तत्समाने प्र] पूरयेत् ।  
भिन्नसत्पद्मरागेण रूपेण चरणात् ततः ॥ १४८ ॥  
  
बाह्यं वैडूर्यवत् पीठात् तद्बाह्यात् कोणसन्ततिम् ।  
रुक्माभेन तु सम्पूर्य ततो रक्तारुणेन तु ॥ १४९ ॥  
  
प्रपूर्य चोपशोभानि [क्, ग्: वर्णशोभानि] तन्मध्यानि सितेन तु ।  
भग्नगोरोचनाभेन द्वाराणि परिरञ्जयेत् ॥ १५० ॥  
  
इदमुक्तं जयं नाम साम्प्रतं स्वस्तिकं शृणु ।  
द्विरेकादशधा क्षेत्रं कृत्वा सञ्जायते द्विज ॥ १५१ ॥  
  
चतुराशीतिभिर्भागैरधिकं तु चतुश्शतम् ।  
तत्र मूर्त्यासनं [ख्: मुख्यासनम्] मध्ये षट्त्रिंशद्भिस्तु कोष्ठकैः ॥ १५२ ॥  
  
भागपङ्क्तिचतुष्केण तदाधारं प्रकल्पयेत् ।  
ततो गात्रकसिद्ध्यर्थं मध्यतो दिक्षु लोपयेत् ॥ १५३ ॥  
  
चतुरभ्यधिकान् विंशदंशकान् कमलोद्भव ।  
पद्मक्षेत्रसमीपात्तु पङ्क्त्या भागं चतुष्टयम् ॥ १५४ ॥  
  
ततो द्वितीयपङ्क्तौ तु द्वितीयं [ख्: द्वीतीयाम्] परिशोधयेत् ।  
एवमंशकबिम्बं च कृत्वा द्वारोपमं भवेत् ॥ १५५ ॥  
  
तत्र तृतीयपङ्क्तौ [ख्: ततस्तृतीय-] तु लोपयेदंशकद्वयम् ।  
चतुष्टयं तु तद्बाह्याल्लोपयेत् पुर्वबिम्बवत् ॥ १५६ ॥  
  
द्वावेवैतादृशं कुर्याच्छिष्टेनांशगणेन तु ।  
तिर्यग्गतौ [ख्: तुर्यं गतौ] गात्रभाजौ द्वारबन्धाकृतिं द्विज ॥ १५७ ॥  
  
ततः पादचतुष्कं तु यथा कुर्यात् तदुच्यते ।  
एकैकं षोडशांशेन चरणं गात्रकाकृतिम् ॥ १५८ ॥  
  
किन्तु तद्बिम्बमेकैकं चतुर्भागान्वितं भवेत् ।  
द्वौ बिम्बौ द्वारसदृशौ पीठात् प्राग्दिशि संस्थितौ ॥ १५९ ॥  
  
एवमीशानदिक् प्रोक्तं संस्पर्शं तं तु लोपयेत् ।  
द्वितीयं हुतभुक्कोणादारभ्य परिमार्जयेत् ॥ १६० ॥  
  
तत्तु पश्चिमदिक्कुर्याद्द्वौ बिम्बौ पादसंश्रिते ? ।  
समन्वयात्तु [ख्: समं कुर्यात्तु] सामीरकोणयोरादितो द्विज ॥ १६१ ॥  
  
द्वे द्वे बिम्बे ह्युदग्याम्ये कुर्यात् त्यक्त्वा परं पदम् ।  
ईशानात्त्वग्निवायव्यकोणेषु कमलोद्भव ॥ १६२ ॥  
  
सम्मुखं [ख्: समं खम्] गात्रकाभ्यां तु द्वितीयं बिम्बकद्वयम् ।  
भवत्यनेन विधिना शोधितेनाब्जसम्भव ॥ १६३ ॥  
  
स्वस्तिकाष्टकसंयुक्तं कृत्वैवं कमलासन ।  
बाह्ये सञ्चारमार्गं तु बाह्यपङ्क्तिद्वयेन च ॥ १६४ ॥  
  
शेषं पङ्क्तिद्वयेनैव यथा कुर्यात् तदुच्यते ।  
कण्ठोपकण्ठसंयुक्तं द्वारं षड्भागनिर्मितम् ॥ १६५ ॥  
  
चतुर्भागयुतं कुर्याच्छोभं [ख्: -च्छोभां द्वार] द्वारसमीपकम् ।  
शोभोपगमुपद्वारम् [क्: -मुपचारम्] भागषट्केन [ख्: भागं षट्कोण] पूर्ववत् ॥ १६६ ॥  
  
उपद्वारसमीपे तु भूयश्शोभं तथाविधम् ।  
कोणं कुर्यात् षडंशेन लुप्त्वैवं परिपूरयेत् ॥ १६७ ॥  
  
प्। २६)  
  
पाण्डुरक्तेन रजसा व्योमाख्यपरिधेः परम् ।  
सम्मुखे मध्यसूत्राणां द्वे बिम्बे गात्रकाश्रिते ॥ १६८ ॥  
  
रम्ये मरतकामेन तद्वद्रक्तारुणेन तु ।  
तिर्यग्गते तु तद्बिम्बे सर्वगात्रेष्वयं क्रमः [ख्: क्रमात्] ॥ १६९ ॥  
  
चतुर्बिम्बान्वितानां तु चरणानामथ क्षिपेत् ।  
तुल्यं चतुर्विधाकारं पाद्भेदेन यथास्थितम् ॥ १७० ॥  
  
ईशकोणगते पादे प्राग्बिम्बे पाण्डुरारुणम् ।  
सितं याम्येऽथ राजाश्मसदृशं चैव पश्चिमे ॥ १७१ ॥  
  
हेमाभं चोत्तरे बिम्बे त्वयाग्नेयपदे शृणु ।  
पुर्वस्यामरुणं तादृक् पीतं कृष्णं सितं क्रमात् ॥ १७२ ॥  
  
याम्याप्यसौम्यदेशेषु रक्षापादेऽथ वक्ष्यते ।  
प्रागादौ चोत्तरान्तं च कृष्णपीतारुणैस्सितैः ॥ १७३ ॥  
  
तद्बिम्बेन यमापूर्यं ? वच्मि पादेऽथ मारुते ।  
ऐन्द्रात् कौबेरपर्यन्तं शुक्लकृष्णारुणा परैः ॥ १७४ ॥  
  
रागैर्बिम्बगणं सर्वमेवं पीठं प्रपूर्य च ।  
वीथिका षट्पदाभेन द्वारं शुक्लेन पूरयेत् ॥ १७५ ॥  
  
शोभा रक्तारुणेनैव पीतेन तदनन्तरम् ।  
कोणोपद्वारमध्यस्थं सोभं श्यामेन रञ्जयेत् ॥ १७६ ॥  
  
निर्धूमाग्निसमानेन कोणं रागेण [क्: रागेषु] पूरयेत् ।  
स्वस्तिकाख्यमिदं प्रोक्तमनन्तं कथयामि ते ॥ १७७ ॥  
  
त्रयोविंशतिभिर्भागैः क्षेत्रं कृत्वा भवेद्द्विज ।  
शतानि पञ्चभागानां विंशद्भिस्तु नवाधिकैः ॥ १७८ ॥  
  
संयुक्ता चांशकैर्मध्ये पञ्चविंशतिभिः कजम् ।  
पीठं पङ्क्तित्रयेणैव पङ्क्त्यैका [क्, ग्: पक्वैकावोप] चोपपीठिका ॥ १७९ ॥  
  
सप्तकं चैव भागानां संशोध्यं प्रतिगात्रकान् ।  
दिक्षु स्यात् पूर्वपङ्क्तौ तु भागैकं [ख्: भागैकः] पञ्च मध्यतः ॥ १८० ॥  
  
तद्रूपपङ्क्तावेकांशं ततस्सप्तदशांशकैः ।  
एकैकं सधयेत् पादमूपपीठं तथोच्यते ॥ १८१ ॥  
  
पञ्चकं पञ्चकं दिक्षु कोष्ठकानां तु मार्जयेत् ।  
विदिक्षु परिसंशोध्य सप्तकं सप्तकं ततः ॥ १८२ ॥  
  
पङ्क्तिद्वयेन भ्रमणीं द्वारादींस्त्रितयेन तु ।  
तत्र ग्रीवमथ त्रीणि उपकण्ठात्तु पञ्चकम् ॥ १८३ ॥  
  
आधारमुपकण्ठस्य ससप्तांशेन तद्बहिः ।  
शोभं द्वारोपगं कुर्यान्नवभिः कण्ठगैर्द्विज ॥ १८४ ॥  
  
तत्राधारोपगं भागमुपकण्ठोपगास्त्रयः [क्, ग्: -स्त्रियः] ।  
पञ्चांशान्युत्तरात् [क्, ग्: पञ्चांशात्युत्तरात्] पङ्क्तौ ग्रीवादेशात्तु मर्दयेत् ॥ १८५ ॥  
  
सप्तविंशत्यथांशानि कोणदेशाद्विशोधयेत् ।  
कृत्वैवं रागजालेन पूरणीयं समन्ततः ॥ १८६ ॥  
  
पद्मरागारुणेनैव क्षेत्रं पीठान्तरं स्थितम् ।  
जातरूपोज्ज्वलेनाथ पीठपादचतुष्टयम् ॥ १८७ ॥  
  
तुषारसदृशेनैव पूरयेद्गात्रकाण्यतः ।  
गात्रकाण्युपपीठस्य राजाश्मसदृशेन तु ॥ १८८ ॥  
  
प्रफुल्लकिंशुकामेन चरणान्यस्य रञ्जयेत् ।  
श्वेतेन गममार्गं तु द्वाराणि व्योमबाह्यवत् ॥ १८९ ॥  
  
शरदाकाशसङ्काशमुपशोभोपगं तु तत् ।  
पाण्डरारुणरागेण कोणजालं विभूषयेत् ॥ १९० ॥  
  
अनन्तसञ्ज्ञमित्युक्तं नित्याख्यमवधारय ।  
कृत्वा द्वादशधा क्षेत्रं द्विधा कृत्वा तु तत्पुनः ॥ १९१ ॥  
  
शतानि पञ्चभागानां षट्सप्तत्यधिकानि तु ।  
भवन्ति कमलं कुर्यान्मध्ये षट्त्रिंशकांशकैः ॥ १९२ ॥  
  
पीठं पङ्क्तिचतुष्केण तस्य द्वे द्वे तु मध्यतः ।  
दिक्षु चाद्यन्तपङ्क्तिभ्यां तद्वन्मध्याच्चतुश्चतुः ॥ १९३ ॥  
  
पङ्क्तिद्वयात्तु संशोध्यमेवं स्याद्गात्रकं द्विज ।  
द्वादशांशकसंयुक्तं ततः पादं तु साधयेत् ॥ १९४ ॥  
  
प्। २७)  
  
अष्टाविंशतिभिर्भागैस्सुतनुं सुमनोरमम् ।  
पद्मक्षेत्रोपगात् कोणात् पूर्वपङ्क्तौ तु पञ्चकम् ॥ १९५॥  
  
द्विषट्कं मध्यपङ्क्तिभ्यामेकीकृत्य पृथक् ततः ।  
संशोध्यैकादशांशानि बाह्यात् पङ्क्तौ क्रमेण वै ॥ १९६ ॥  
  
सम्पाद्य चरणान्येवं वीथीं पङ्क्तिद्वयेन तु ।  
तृतीयेनावशिष्टं यत् कार्यं तच्छृणु पौष्कर ॥ १९७ ॥  
  
द्वे चतुष्षट्क्रमेणैव द्वारं [ख्: द्वारात्] कण्ठादितो भजेत् ।  
एकांशं त्रीणि पञ्चातो बहिरारभ्य मार्जयेत् ॥ १९८ ॥  
  
शोभस्स्याद् द्वारनिकटे त्वेवं रम्यं ततोऽब्जज ।  
चतुर्भागान्वितेनैव कुर्याच्छोभोपशोभके ॥ १९९ ॥  
  
ज्येष्ठशोभासमीपात्तु बाह्यं पङ्क्तिद्वयं तु वै ।  
ततस्सप्तदशांशानि प्रतिकोणं तु लोपयेत् ॥ २०० ॥  
  
रजसा पूरयेत् पश्चाद्यथा तच्छृणु पौष्कर ।  
तच्छोणितारुणं दद्याद्व्योमबाह्ये रजोत्तमे [ख्: रजोत्तमम्] ॥ २०१ ॥  
  
जात्या हिङ्कुलिमाभेन गात्रकाणि विभूषयेत् ।  
सितासितेन पीतेन त्वन्तराद्यं [त्वन्तराद्यावदन्तिमम् इति स्यात्] पदन्तिमम् ॥ २०२ ॥  
  
भागात् प्रपूर्य पादानां वीथी रत्नोज्ज्वलेन तु ।  
द्वारान्नृपोपलाभेन शोभां पीतेन पूरयेत् ॥ २०३ ॥  
  
तत्पार्श्वोत्थमुपशोभं कुर्यान्मरतकप्रभम् ।  
कोणोपगं तु यच्छोभं विद्धि तत् पाण्डरोज्ज्वलम् [क्, ग्: पाण्युरोज्वलम्] ॥ २०४ ॥  
  
कोणं सुधासमाभेन रजसा राजते [क्, ग्: रञ्जते] यथा ।  
इत्युक्तं नित्यसञ्ज्ञं तु भूतावासमतश्शृणु ॥ २०५ ॥  
  
पञ्चविंशतिभिर्घागैः क्षेत्रं कृत्वा तु जायते ।  
षट्शतान्यंशकानां तु पादयुक्तानि मध्यतः ॥ २०६ ॥  
  
एकोनेन शतार्धेन विलिख्य कमलं शुभम् ।  
पीठं पङ्क्तिचतुष्केण पादगात्रकभूषितम् ॥ २०७ ॥  
  
चतुर्विंशतिभिर्भागैर्बिम्बैः पञ्चभिरन्वितम् ।  
विचित्रगात्रकं कुर्यात् तत्र भागानि लोपयेत् ॥ २०८ ॥  
  
चतुर्थपूर्वपङ्क्तिभ्यामेकैकांशं दिगन्तरे ।  
त्रीणि त्रीणि तु भागानि मध्ये पङ्क्तिद्वयाद् [ख्: -द्वयम्] द्विज ॥ २०९ ॥  
  
एवमष्टांशजं बिम्बं प्रथमं गात्रकस्य तु ।  
चतुरंशकयुक्तानि कुर्यात् [ख्: कुर्यादुपगतानि] तिर्यग्गतानि तु ॥ २१० ॥  
  
चत्वारि यस्य बिम्बानि शोभाकाराणि वै [क्, ग्: सप्तमः] ततः ।  
त्रीणि त्रीण्याद्यपङ्क्तौ तु पद्मक्षेत्रस्य बाह्यतः ॥ २११ ॥  
  
द्वितीयपङ्क्तावेकैकमेवं बिम्बद्वयं भवेत् ।  
तत्र तृतीयपङ्क्तौ तु एकैकांशं तु लोपयेत् ॥ २१२ ॥  
  
त्रीणि त्रीणि चतुर्थायां मार्जनाद्गात्रकं भवेत् ।  
द्वादशेनांशकानां तु पादं पादमतः परम् ॥ २१३ ॥  
  
तत्रैकांशं ततः पञ्च सप्तकं सप्तकं पुनः ।  
आरभ्य पूर्वपङ्क्तौ तु मार्जयेद्यावदन्तिमम् ॥ २१४ ॥  
  
सञ्चारपदवीं कुर्याद्भागं पङ्क्तिद्वयेन तु ।  
त्रितयं चावशिष्टं [क्, ग्: चापि शिष्टम्] यत् तत्र पञ्चदशांशजम् ॥ २१५ ॥  
  
द्वारं कुर्यात्तु वै पूर्वं त्रीणि ग्रीवावधौ मृजेत् ।  
उपकण्ठात्तु वै पञ्च द्वाराधारं तु सप्तकम् ॥ २१६ ॥  
  
तत्समीपे ततः कुर्याच्छोभास्थानं तु मार्जयेत् ।  
पञ्च त्रीणि तथैकांशं कण्ठदेशादितः क्रमात् ॥ २१७ ॥  
  
एवमेवोपशोभं तु कुर्यात् तद्विपरीतवत् ।  
ततः पञ्चदशांशानि शोध्यान्यश्रिस्थितानि च ॥ २१८ ॥  
  
लुप्त्वैवं रञ्जयेद्रागै रमणीयैरथेदृशैः ।  
क्षेत्रपीठान्तरस्थं तु कुर्याद्वै पाण्डरोज्ज्वलम् ॥ २१९ ॥  
  
गात्रकाणां सितं कुर्यान्मध्यस्थां बिम्बसन्ततिम् ।  
पद्मक्षेत्रसमीपस्थे तद्बिम्बे नृपशैलवत् ॥ २२० ॥  
  
प्। २८)  
  
रक्तोज्ज्वलेन रागेण बाह्यबिम्बद्वयं तु तत् ।  
हेमाभेनैव पादं [ख्: तत्पादम्] तु वीथिकां रञ्जयेत् ततः ॥ २२१ ॥  
  
सर्वं मरतकाभेन द्वाराणि व्योमबाह्यवत् ।  
पादवज्जोपसङ्काशं कोणं गात्रकमध्यवत् ॥ २२२ ॥  
  
भिन्नाञ्जनसमप्रख्यमुपशोभगणं च यत् ।  
भूतावासमिदं प्रोक्तममोघमधुनोच्यते ॥ २२३ ॥  
  
प्राक् त्रयोदशधा [द्विधा त्रयोदशधा षड्विंशतिधेत्यर्थः] क्षेत्रं कृत्वा तद्विभजेद्द्विधा ।  
षट्शतान्यंशकानां तु षट्सप्तत्यधिकानि तु ॥ २२४ ॥  
  
उत्पद्यन्ते ततो मध्याच्चतुष्षष्ट्यंशकैः कजम् ।  
पीठपङ्क्तिचतुष्केण चित्रगात्राङ्ध्रिभूषितम् ॥ २२५ ॥  
  
अष्टाविंशतिभिर्भागैराद्यं मध्यं तु गात्रकम् ।  
तत्राद्यन्तस्थपङ्क्तिभ्यां द्वौ द्वौ दिङ्मध्यत्ॐशकम् ॥ २२६ ॥  
  
मध्यपङ्क्तिद्वयात्तद्वद् [ख्: द्वयाच्चैतद्] द्विद्विकं द्विद्विकं पुनः ।  
एवं द्वादशभागोऽयं मध्ये बिम्बं भवेच्छुभम् ॥ २२७ ॥  
  
तस्य चोभयपार्श्वात्तु पद्मक्षेत्रसमीपतः ।  
द्वौ द्वौ भागौ तु संशोध्यौ मध्यपङ्क्तिद्वयाच्च तु ॥ २२८ ॥  
  
द्वौ भागौ बाह्यपङ्क्तौ तु एकीकृत्य तु पौष्कर ।  
एकैकमष्टभागे तु एवं बिम्बद्वयं भवेत् ॥ २२९ ॥  
  
विंशत्यंशकजं पश्चात् पादं कुर्याद् द्विबिम्बकम् ।  
पद्मक्षेत्रस्य बाह्यात्तु मार्जयेदंशकानि षट् ॥ २३० ॥  
  
पादबिम्बं भवत्येकं तद्बहिस्स्थावरं [ख्, ग्: -हिष्टावरम्] भवेत् ।  
चतुर्दशांशकोद्भूतं वीथीं पङ्क्तिद्वयेन तु ॥ २३१ ॥  
  
कण्ठादीनि ततो बाह्ये कुर्यात् पङ्क्तित्रयेण वै ।  
द्वे चतुष्षट् तथांशानि क्रमाद् द्वारं गलादितः ॥ २३२ ॥  
  
कुर्याद्द्वारसमीपेऽथ प्राग्वच्छोभं नवांशकम् ।  
उपशोभं तथा कुर्याच्छोभस्य निकटे द्विज ॥ २३३ ॥  
  
तत्ॐशकचतुष्केण सूक्ष्मशोभं प्रकल्पयेत् ।  
समीपे ह्युपशोभस्य द्वन्द्वं पङ्क्तिद्वयात्तु वै ॥ २३४ ॥  
  
ततस्त्रयोदशांशेन कोणं कुर्यात्तु पौष्कर ।  
आदिमध्यात् षडंशानि बाह्यपङ्क्तौ तु सप्तकम् ॥ २३५ ॥  
  
एकीकृत्य स्वरजसा प्रपूर्य विविधेन तत् ।  
कमले भूमिभागे तु प्रदद्यात् पाण्डरोज्ज्वलम् ॥ २३६ ॥  
  
मध्यबिम्बे तु गात्राणां हेमाभं तु रजः क्षिपेत् ।  
शेषं गात्रकभागानि नीलनीरजपत्रवत् ॥ २३७ ॥  
  
चरणान्तरसंस्थानि बिम्बानि सुसितेन च ।  
रक्तोज्ज्वलेन तद्बाह्यं परितः परिपूरयेत् ॥ २३८ ॥  
  
वीथीं मरतकाभेन द्वारं शुक्लेन पूरयेत् ।  
शोभं रक्तोज्ज्वलेनैव हेमाभेनोपशोभकम् ॥ २३९ ॥  
  
सम्पूर्य सूक्ष्मशोभं तु वैडूर्यसदृशेन तु ।  
पाण्डरोज्ज्वलरागेण कोणं यत्तदुपस्थितम् ॥ २४० ॥  
  
इदमुक्तममोघं ते सुप्रतिष्ठमतश्शृणु ।  
सप्तविंशतिभिर्भागैः क्षेत्रं कृत्वा तु जायते ॥ २४१ ॥  
  
शतसप्तकमंशानां संयुक्तं चैव [क्, ग्, घ्: नैव पौष्कर] पौष्कर ।  
एकोनत्रिंशदंशैस्तु मध्ये पद्मं प्रकल्पयेत् ॥ २४२ ॥  
  
एकाशीत्यंशकैः पीठं पङ्क्तिद्विद्वितयेन तु ।  
द्वात्रिंशदंशकांस्तत्र गात्रकान् परिमार्जयेत् ॥ २४३ ॥  
  
तत्राद्यन्तस्थपङ्क्तिभ्यां त्रीणि त्रीणि दिगन्तरात् ।  
तथा च मध्यपङ्क्तिभ्यां भागं भागं तु लोपयेत् ॥ २४४ ॥  
  
बिम्बं स्याद्गात्रकस्यैवमाद्यं चाष्टपदान्वितम् ।  
भागे द्वादशकेनाथ द्वे बिम्बे तदुपस्थिते ॥ २४५ ॥  
  
तदर्थमन्तरादिभ्यां द्वौ द्वौ पङ्क्तिद्वयं सृजेत् ।  
तत्रैव मध्यपङ्क्तिभ्यामष्टक्रं लोप्य मीलयेत् ॥ २४६ ॥  
  
कृत्वैवं गात्रकं [क्, ग्: भागकम्] कुर्यात् पादं विंशतिभिः पदैः ।  
बिम्बं पादे भवत्याद्यं यथा तदवधारय ॥ २४७ ॥  
  
प्। २९)  
  
कोणावधौ कजक्षेत्रात् समारभ्य तु लोपयेत् ।  
त्रितयं त्रितयं ब्रह्मन् क्रमात् पङ्क्तित्रयात्तु वै ॥ २४८ ॥  
  
पादबिम्बं भवेदाद्यं नवांशकविनिर्मितम् ।  
द्वितीयबिम्बसिद्ध्यर्थं कोणान्येकादशानि [ख्: कोष्ठान्येका] तु ॥ २४९ ॥  
  
बाह्यपङ्क्तिद्वयं शोध्य द्वितीयं नवकं क्रमात् ।  
पङ्क्तिद्वयेन भ्रमणीं शेषं पङ्क्तित्रयेण तु ॥ २५० ॥  
  
कण्ठादित्रितयं चारात् पञ्चकं सप्तकं पुनः ।  
द्वारस्य निकटे प्राग्वच्छोभं कुर्यान्नवांशकम् ॥ २५१ ॥  
  
समीपे त्वथ शोभस्य उपद्वारं प्रकल्पयेत् ।  
द्वे चतुष्षट् च भागांस्तु तस्मात् कण्ठादितो मृजेत् ॥ २५२ ॥  
  
पञ्चांशकं ततः कोणात् पङ्क्तौ पङ्क्तौ तु मार्जयेत् ।  
कृत्वैवं रञ्जयेत् पश्चाद् रागैरब्जसमुद्भव ॥ २५३ ॥  
  
पद्मपुष्करिणीमध्ये निक्षिपेत् पाण्डरोज्ज्वलम् ।  
मध्यबिम्बानि गात्राणां रजसा सुसितेन तु ॥ २५४ ॥  
  
रक्तोज्ज्वलेन [क्: रक्तोज्ज्वलानि] शेषाणि तद्बिम्बान्यथ रञ्जयेत् ।  
ततो मरतकाभेन बिम्बं पादान्तरस्थितम् ॥ २५५ ॥  
  
तपनीयोज्ज्वलाभेन तद्बाह्यं परिपूरयेत् ।  
शरद्गगनसङ्काशं सदृशेनाथ वीथिकाम् ॥ २५६ ॥  
  
द्वारं कुन्देन्दुतुल्येन शोभां चम्पकपुष्पवत् [ख्: -पुष्पकैः] ।  
सुसम्पूर्यमुपद्वारं चामीकरनिभेन तु ॥ २५७ ॥  
  
कोणं झषोदराभेन शुक्लपक्षोपमेन च ।  
सुप्रतिष्ठमिदं प्रोक्तं बुद्ध्याधारमथोच्यते ॥ २५८ ॥  
  
विभज्य सप्तधा क्षेत्रं तं चतुर्थं विभज्य च ।  
शतानि सप्त जायन्ते भागानामधिकेन तु ॥ २५९ ॥  
  
चतुराशीतिभिर्भागैर्मध्यपद्मं [क्: -मध्ये पदम्] शतेन तु ।  
बहिः पङ्क्तिचतुष्केण पीठं कुर्यात् सुलक्षणम् ॥ २६० ॥  
  
त [ख्: तदे * * * कम्; ग्: तद्येकम्] * * * * कं गात्रकं स्यादष्टाविंशतिभिः पदैः ।  
बिम्बत्रयान्वितं तस्य [ख्: तस्याम्] मध्यतो दिक्षु लोपयेत् ॥ २६१ ॥  
  
द्वौ द्वावाद्यन्तपङ्क्तिस्थौ मध्यस्थाभ्यां चतुश्चतुः ।  
मध्यबिम्बं द्विषट्कोणभागानामेवमुद्धरेत् ॥ २६२ ॥  
  
तस्य पार्श्वद्वये कुर्याद्बिम्बेऽष्टांशकसंयुतम् ।  
ताभ्यामाद्यन्तपङ्क्तिभ्यां त्रीणि त्रीणि वोशोधयेत् ॥ २६३ ॥  
  
एकैकमन्तरस्थाभ्यां दत्तं पादं तु तत्समैः ।  
शोभा द्वे बिम्बवत् कुर्याद्यथा तदवधारय ॥ २६४ ॥  
  
पद्मक्षेत्राश्रिनिकटादारभ्य परिमार्जयेत् ।  
त्रीणि त्रीणि तु भागानि प्रतिपङ्क्तित्रयं [क्, ग्: त्रयाद्] द्विज ॥ २६५ ॥  
  
एकीकृत्य नवांशं स्यादेकं प्राक् पदबिम्बकम् [ख्: पादबिम्बकम्] ।  
एकोनविंशत्यंशानि तद्बाह्यात् परिमार्जयेत् ॥ २६६ ॥  
  
आद्यपङ्क्तौ विना ब्रह्मन् शेषात् पङ्क्तित्रयात्तु वै ।  
द्वितीयपादबिम्बार्थं तद्वीथ्यर्थमतः [तद्द्वितीयमतः] परम् ॥ २६७ ॥  
  
पङ्क्तिद्वयं मार्जनीयं शेषं पङ्क्तित्रयेण तु ।  
द्वे चतुष्षट् च भागानि दिक्प्रदेशात् क्रमेण तु ॥ २६८ ॥  
  
शोभोपशोभौ द्वौ कुर्यात् पूर्ववन्नवभागजम् ।  
बिम्बपञ्च ? ततः कोणं सप्तविंशपदोत्थितम् ॥ २६९ ॥  
  
कुर्याद्यथा तद्गमतौ [सर्वत्र तद्गमतौ इत्येवास्ति] ममाप्यग्रेऽवधारय ।  
समीपेऽभ्युपशोभाभ्यां द्वौ शोभौ भागवर्जितौ ॥ २७० ॥  
  
सम्मार्ज्योन्मीलयित्वा च बिम्बं तु प्रथमं भवेत् ।  
सप्तादशपदाद्भूतं बाह्याद्बिम्बं तु शोभयेत् ॥ २७१ ॥  
  
त्रीणि द्वितीयपङ्क्तौ तु सप्तगं बाह्यपन्क्तिगम् ।  
लुप्त्वैवं रागजालेन विभागोत्थेन पूरयेत् ॥ २७२ ॥  
  
कह्लारपरिधेर्बाह्यमादौ रक्तोज्ज्वलेन तु ।  
मध्यबिम्बं तु गात्राणां विधेयं पाण्डरोज्ज्वलम् ॥ २७३ ॥  
  
प्। ३०)  
  
तद्बिम्बद्वितयं कुर्यात् सितं गोक्षीरपाण्डरम् ।  
अन्तरा पादबिम्बं तु कुर्यान्मरतकप्रभम् ॥ २७४ ॥  
  
बहिस्थं जातरूपाभ्यां वीथी [क्: विधि] राजोपलप्रभा ।  
सुधासमानि द्वाराणि शोभानि कजबाह्यवत् ॥ २७५ ॥  
  
पादबाह्यसमानानि तूपशोभानि [क्, ग्: त्रयशोभानि] सत्तम ।  
पादाभ्यन्तरतुल्यानि कोणेष्वभ्यन्तराणि च ॥ २७६ ॥  
  
गात्रमध्यसमास्सर्वा बाह्यतो मण्डलाश्रयः ।  
बुद्ध्याधारमिदं प्रोक्तं गुणाकरमथोच्यते ॥ २७७ ॥  
  
एकोनेन [ख्: एकोनांशेन] त्रिदशधा क्षेत्रं कृत्वा तु जायते ।  
शताष्टकं तु भागानामेकचत्वारिभिः पदैः ॥ २७८ ॥  
  
त्रिसप्तकाधिकेनैव शतेनैव तु पङ्कजम् ।  
पद्मक्षेत्रं समारभ्य द्विद्विपङ्क्तिष्वथासनम् ॥ २७९ ॥  
  
तस्मिन् [क्, ग्: तस्मिन् ये] वै गात्रकं कुर्याच्चत्वारिंशत्पदे स्थितम् ।  
पञ्चबिम्बान्वितं रम्यं तदर्धं दिक्षु लोपयेत् ॥ २८० ॥  
  
आद्यन्तपङ्क्तिद्वितयात् कोष्ठकानां त्रयं त्रयम् ।  
एकैकं मध्यपङ्क्तिभ्यामेवमष्टपदोत्थितम् ॥ २८१ ॥  
  
गात्रकं मध्यबिम्बं स्यात् शेषाण्यष्टपदान्यपि ।  
तत्पार्श्वस्थानि कार्याणि यथा तच्छृणु पौष्कर ॥ २८२ ॥  
  
समीपं मध्यबिम्बस्य आद्यन्ताभ्यां तु मार्जयेत् ।  
भागं भागं द्विजश्रेष्ठ त्रीणि त्रीणि तदन्तरात् ॥ २८३ ॥  
  
तस्य बिम्बद्वयस्याथ [ख्: बिम्बद्वयम् स्यात्तु] [बहिरन्यद् [ख्: ( ) कोष्टकान्तर्गतं गलितम्] द्वयं भवेत् ।  
प्रागुत्तराभ्यां बिम्बाभ्यां निकटात् परिमार्जयेत् ॥ २८४ ॥  
  
द्वौ द्वावाद्यन्तपङ्क्तिभ्यां तद्वन्मध्यस्थितद्वयात् ।  
एवं गात्रद्वयं कृत्वा] चरणान्यथ साधयेत् ॥ २८५ ॥  
  
द्विबिम्बद्वादशोत्थं तु द्विबिम्बचरणं द्विज ।  
कजक्षेत्राश्रिनिकटात् तदर्थं [ख्: तदर्धं पादपङ्कजम्] भागपञ्चकम् ॥ २८६ ॥  
  
पङ्क्तिद्वयात्तु संशोध्यं प्राक् पङ्क्तौ त्रितयं ततः [क्: त्वतः] ।  
पदद्वयं द्वितीये (स्याद् [क्, ग्, घ्: ( ) कुण्डलितं गलितम्] बिम्बमाद्यं स्फुटं भवेत् ॥ २८७ ॥  
  
ततः पञ्चदशांशानि तद्बाह्यं परिशोधयेत् ।  
द्वितीयपङ्क्तावेकांशं तृतीयेंशं तु पञ्चकम् ॥ २८८ ॥  
  
नवांशानि चतुर्थायां वीथीम्) पङ्क्तिद्वये ततः ।  
तृतीयेनावशिष्टं यत् तत्र द्वारं गले त्रयम् ॥ २८९ ॥  
  
पञ्चपञ्चोप कण्ठं [ख्: कण्ठात्तु] तु तदाधारात्तु सप्तकम् ।  
पूर्वपङ्क्तावुपस्थं च शोभं कुर्यान्नवांशजम् ॥ २९० ॥  
  
तदुपस्थमुपद्वारं तत्र कण्ठपथे [ख्: कण्ठोपधौ] द्वयम् ।  
चत्वारि चोपकण्ठात्तु षट्कं तद्बाह्यतो मृजेत् ॥ २९१ ॥  
  
द्विदेहाच्च ततोऽश्रिस्स्यात् त्रिसप्तपदनिर्मितम् ।  
वीथिकाश्रेस्तु निकटात् षट्कं पङ्क्तिद्वयं मृजेत् ॥ २९२ ॥  
  
पङ्क्तिद्वयं तु तद्बाह्याच्छोध्याच्चाङ्गगणद्वयम् ।  
आद्यद्वितीयपङ्क्तिभ्यां द्विद्विकं द्विद्विकं मृजेत् ॥ २९३ ॥  
  
सप्तकं तु तृतीये [ख्: तृतीयम्] स्यात् परितः परिमार्ज्य च ।  
व्योमबाह्यं तु तस्मिन् स्यात् पाण्डरोज्ज्वलमस्य च ॥ २९४ ॥  
  
पैठीयं मध्यबिम्बं तु कुर्याद्वै भागकावृतम् [क्, ग्: भागकव्रतम्] ।  
रवेर्मरतकाभेन तदन्तस्थे तुषारवत् ॥ २९५ ॥  
  
पादाभ्यन्तरबिम्बं यत् तद्वै सूर्यसमप्रभम् ।  
रक्तारुणं तु तद्बायं वीथिका व्योमबाह्यवत् ॥ २९६ ॥  
  
प्। ३१)  
  
द्वाराणि धवलान्यस्मिन् शोभस्स्याद्बन्धुजीववत् ।  
काञ्चनाभमुपद्वारं कृष्णान्यभ्यन्तराणि च ॥ २९७ ॥  
  
बाह्यं मरतकाभेन तेषां वै परिपूरयेत् ।  
एतद्गुणाकरं विद्धि ध्रुवाख्यमधुना शृणु ॥ २९८ ॥  
  
द्विपञ्चदशधा क्षेत्रं कृत्वा जातान्यथाब्जज ।  
शतानि नवभागानि मध्यतः पुष्करं लिखेत् ॥ २९९ ॥  
  
शतेनैव तु सार्धेन षडूनेन ततो बहिः ।  
पीठं पङ्क्तिचतुष्केण ततो द्वौ गात्रगापदैः [क्, ग्: गात्रकापदैः] ॥ ३०० ॥  
  
चत्वारिंशत्तु भागानि चतुरभ्यधिकानि च ।  
दीक्षु मध्यमबिम्बार्थं द्विषट्कं परिमार्ज्य च ॥ ३०१ ॥  
  
आद्यपङ्क्तौ चतुष्कं तु अन्त्यपङ्क्तौ तथैव च ।  
मध्यपङ्क्तिद्वयाच्चैव द्वितयं द्वितयं पुनः ॥ ३०२ ॥  
  
एकीकृत्य ततोबाह्ये द्वे द्वे बिम्बेऽष्टभागजे ।  
प्रागावसानपङ्क्तिभ्यामेकैकं च द्विजांशकम् ॥ ३०३ ॥  
  
त्रिणि त्रीण्यन्तरस्थाभ्यां कृत्वैवं तस्य पार्श्वयोः ।  
कार्यं बिम्बद्वयं चास्य प्राक् प्रत्यक्पादयोर्द्विज ॥ ३०४ ॥  
  
मध्यसङ्ख्यैः पदैरेतामेकैकामन्तरा [क्, ग्: पदै ह्येता] द्वयोः ।  
एवं गात्रगणे सिद्धे पञ्चबिम्बान्विते ततः ॥ ३०५ ॥  
  
चतुर्बिम्बजयुक्तानि चरणानि प्रकल्पयेत् ।  
एकैकं चरणं कुर्याद्विंशत्यंशकसंवृतम् ॥ ३०६ ॥  
  
ततो व्योमाश्रिनिकटाच्छोधयेद्भागसप्तकम् ।  
एकांशमाद्यपङ्क्तौ तु त्रीणि त्रीण्यपरं द्वयात् ॥ ३०७ ॥  
  
कृत्वैवं पादमध्ये तु बिम्बं त्रीण्यथ मे शृणु ।  
पार्श्वद्वये तु द्वितयं त्रितयं तदधस्तयोः ॥ ३०८ ॥  
  
द्वितीयपङ्क्तावेकांशं गृहीत्वा द्वितयं पुनः ।  
तृतीयपङ्क्तावेकं तु बहिष्ठायां तु रञ्जयेत् ॥ ३०९ ॥  
  
एवं चतुर्विधं [क्, ग्: चतुर्भिस्संसिद्धम्] विद्धि पक्षबिम्बद्वयं तु तत् ।  
पञ्चांशं यत्तयोर्बिम्बं बाह्यपङ्क्त्या तु कल्पयेत् ॥ ३१० ॥  
  
भागं पङ्क्तिद्वयेनाथ वीथीं शेषत्रयेण तु ।  
द्विचतुष्षट्पदान्यत्र द्वारं कण्ठादितः क्रमात् ॥ ३११ ॥  
  
शोभोपशोभशोभानि प्राग्वन्नवपदानि च ।  
यथैकैका ? [ख्: यथैकैकम्] दिशं ? भागे भवेच्छोभाचतुष्टयम् ॥ ३१२ ॥  
  
उपशोभद्वयं चैव तथा तत् परिमार्जयेत् ।  
द्विबिम्बमथ कोणं च कुर्याच्छोभान्तरस्थितम् ॥ ३१३ ॥  
  
एकांशं पूर्वपङ्क्तौ तु द्वितीये स्याच्चतुष्टयम् ।  
अग्रं हित्वा पदेनैव बिम्बं कोणगतं भवेत् ॥ ३१४ ॥  
  
भागपञ्चकसंयुक्तं यथा बाह्यस्थमुच्यते ।  
नवांशानि बहिष्ठायां द्वितीयायां तु वै पदम् ॥ ३१५ ॥  
  
एवं दशांशजं कृत्वा रागजालेन पूरयेत् ।  
प्रफुल्लरक्तोत्पलवत् कोणं कुर्यात्तु पङ्कजम् ॥ ३१६ ॥  
  
गात्रस्य मध्यबिम्बानि पीतपिष्टप्रभाणि च ।  
द्वे बिम्बे तदुपस्थे तु कुर्यान्मरतकोपमे ॥ ३१७ ॥  
  
तस्यामपि च बाह्यस्थे तपनीयोज्ज्वले स्मृते [क्, ग्, घ्: स्मिते] ।  
चरणे मध्यबिम्बं यत् तत् कार्यं रजतोज्ज्वलम् ॥ ३१८ ॥  
  
बाह्लीकपुष्पसदृशो (भागा [ख्: ( ) अन्तर्गतं गलितम्] * * क * * मध्यवत् ।  
कुर्यान्मरतकाभस्तु स ? समीपगतं च यत् ॥ ३१९ ॥  
  
तस्याभ्युपगतं शोता) * * * * स्य बाह्यगते द्विज ।  
दाडिमीपुष्पसदृशं तृतीयं तदुपस्थितम् ॥ ३२० ॥  
  
कुन्देन्दुधवलां वीथीं कुर्याद्द्वाराणि पूरयेत् ।  
राजपाषाणतुल्येन शोभां गात्रकमध्यवत् ॥ ३२१ ॥  
  
कुर्यान्मरतकाभं तु तत्समीपगतं च यत् ।  
तस्याद्युपगतं शोभं भवेत्तच्चम्पकप्रभम् ॥ ३२२ ॥  
  
प्। ३२)  
  
कोणात् सुन्दरगं बिम्बं कार्यं रक्तोज्ज्वलेन तत् ।  
इन्द्रनीलनिभेनाथ तद्बाह्यं परिभूषयेत् ॥ ३२३ ॥  
  
ध्रुवाभिधानमित्युक्तं [क्, ग्, घ्: धूपाभिधान] परमानन्दमुच्यते ।  
एकत्रिंशत्पदैस्सम्यक् कृत्वा क्षेत्रं [क्, ग्, घ्: क्षेत्रं हि * * *] हि जायते ॥ ३२४ ॥  
  
  
इति श्रीपाञ्चरात्रे महोपनिषदि पौष्करसंहितायां  
  
सर्वतोभद्रादिमण्डललक्षणो नाम  
  
पञ्चमोऽध्यायः ॥ ५ ॥  
  
  