+++
title = "२० अध्यायः"

+++
अथ विंशोऽध्यायः  
  
श्रीभगवानुवाच  
  
पूजितेषु च मन्त्रेषु तर्पितेषु विशेषतः ।  
विधाम्नि [ग्, घ्: स्वधाम्नि] विनियुक्तेषु गणनाथं द्विजोत्तम ॥ १ ॥  
  
विष्वक्सेनाभिधानं यद्विधिदृष्टेन कर्मणा ।  
तदर्चने च सम्पन्ने तर्पणे सविसर्जने ॥ २ ॥  
  
प्राक्सेवनं तदा कुर्यात् तेषां वृत्तसमन्वितम् ।  
तथाऽभिमतसिद्ध्यर्थमर्घ्यपात्रं तु पौष्कर ॥ ३ ॥  
  
पौष्कर उवाच  
  
किमर्थमाह भगवन् विघ्नच्छेदकरं प्रभुम् ।  
समस्तविघ्ननाथानां परमं कारणं च यत् ॥ ४ ॥  
  
विष्वक्सेनस्तु यष्टव्यो भोगभूमौ [ग्, घ्: भोगभूमि] गतेऽच्युते ।  
कैर्द्रव्यैर्विधिना केन कि करोत्यभिपूजितः ॥ ५ ॥  
  
श्रीभगवानुवाच  
  
भविनां बहवो विघ्नास्सद्धर्मविनिवारकाः ।  
न यागयज्ञधर्माद्यैर्मन्ये संसारिणां शुभम् ॥ ६ ॥  
  
तत्प्रवृत्तौ तु ये विघ्नाः प्रोत्साहविनिवारकाः ।  
व्यपयान्ति च ते सर्वे चक्रज्वालाभयार्दिताः ॥ ७ ॥  
  
मध्ये नावसरे [ग्, घ्: मध्ये नाक्सरेत्] तेषां भूते वाप्यचये ? सति ।  
तत्सन्निधानसामर्थ्यात् [क्, ख्, ग्, घ्: सत्सन्निधान] क्क दोषः क्व विनायकः ॥ ८ ॥  
  
प्। ८८)  
  
क्षुद्राश्छिद्रपरा विघ्नास्सुकर्मनियमे स्थिताः ।  
याजिनां फलकालं च प्रवीक्षन्ते बहिर्जिताः ॥ ९ ॥  
  
प्रागार्जितेन किनापि कर्मणा द्विज साम्प्रतम् ।  
अनुभुङ्क्ते [तद्भुक्ते न] फलं यागाद्विविधञ्चाग्रतस्स्वकम् [ग्, घ्: चाग्रतः स्थितम्] ॥ १० ॥  
  
तस्य संरक्षणार्थं तु विष्वक्सेनं तदैव हि ।  
काले यागावसानाख्ये द्वितीये वासरेऽथवा ॥ ११ ॥  
  
कृत्वा निर्व्याकुलं चित्तं यष्टव्यं फलसिद्धये ।  
यागनिर्वर्तनाच्छेषैरासनैरर्घ्यपूर्वकैः [क्, ख्: निर्वर्तनोच्छोषैरम्लानैः] ॥ १२ ॥  
  
उपचारमयैर्भोगैस्सर्वैराभरणादिकैः ।  
नैवेद्यैर्मधुपर्काद्यैर्मुख्यमूर्तेर्निवेदितैः ॥ १३ ॥  
  
द्विजप्रदानशिष्टैस्तु स्वयं प्राशनवर्जितैः ।  
तथा चर्वन्तरस्थैश्च ह्यपरेद्युर्निवेदितैः ॥ १४ ॥  
  
संस्कृतैरूष्मणोपेतैर्मधुराज्यपरिप्लुतैः ।  
तस्मान्मण्डलमध्ये तु प्राग्दत्वा कमलासन ॥ १५ ॥  
  
धर्माद्यनन्तपर्यन्तं पञ्चकं नवकं तु वा ।  
सत्त्वेनाच्छादितं पश्चात् केवलानम्बुजं ? स्मरेत् ॥ १६ ॥  
  
ऐशानसोमदिङ्मध्ये चतुरश्रपुरेऽथवा ।  
द्वारशोभाग्रनिर्मुक्ते [ग्, घ्: द्वारशोभाश्र] रेखात्रितयभूषिते ॥ १७ ॥  
  
तदन्तरेऽर्धचन्द्रस्थे कमलेऽष्टदलान्विते ।  
साम्राज्ये विनियुक्तं यद्विघ्नानामच्युतेन [ग्, घ्: मच्युतेन तु] तत् ॥ १८ ॥  
  
पूजयेद्विधिना शश्वदभीष्टं साधकोऽश्नुते ।  
तस्मान्मन्त्रैस्तदीयैस्तु स्नात्वा पूर्वविधानतः ॥ १९ ॥  
  
प्रक्षाल्य पाणिपादौ वा त्वाचम्य न्यासमाचरेत् ।  
तदधिष्ठातृकत्वेन धारणाभिस्स्वविग्रहम् ॥ २० ॥  
  
शोधयित्वा पुनर्न्यस्य षडङ्गाद्यङ्कुरादितः ।  
प्राग्वदानन्दधामा ? च ह्यवतार्य तथा प्रभुम् ॥ २१ ॥  
  
इष्ट्वा हृत्पुण्डरीके तु स्वापेक्षानिष्कलात्मकम् ।  
तमेव [ग्, घ्: तेनैव] सकलत्वेन यातं ध्यात्वा यजेद्बहिः ॥ २२ ॥  
  
नवदूर्वाङ्कुराभं च त्वीषत्पीतलकान्तिधृत् [क्, ख्: त्विषट्पतल]  
चतुर्दंष्ट्रं चतुर्बाहुं चतुर्मुष्कं चतुर्गतिम् ॥ २३ ॥  
  
पूर्णाङ्गं केसस्स्किन्धं पृथूरस्स्थलराजितम् ।  
दक्षिणावर्तनिम्नेन नाभिरन्ध्रेण शोभितम् [क्, ख्: पूजितम्] ॥ २४ ॥  
  
आजानुबाहुं श्रीमन्तं पिङ्गलार्चिर्जटाधरम् [क्: प * * * * जटा; ख्: अपिश्मश्रु जटा] ।  
द्रवत्कनकपिङ्गाक्षचुबुकं पृथुनासिकम् ॥ २५ ॥  
  
सितदीर्घनखश्रेणिशोभितं कुटिलभ्रुवम् ।  
मुक्ताविभूषितं मध्ये महारत्नोपसंस्कृतम् [क्, ख्: रत्नोपसंस्थितम्] ॥ २६ ॥  
  
कुर्याच्च दक्षिणे पक्षे [ग्: दक्षिणे वर्षं तपश्रीवत्स] कृतश्रीवत्समङ्गलम् ।  
असासि [(ख) अमासिकोणि * * * तन्मध्ये; ग्, घ्: अमासितक्योमणि * * * चितन्मध्ये] * * * * * * * * तन्मध्ये कमलालयम् [घ्: कमलातहाम्] ॥ २७ ॥  
  
द्विगुणं ब्रह्मसूत्रं स्यान्नाभेश्चाभिप्रदक्षिणम् ।  
विस्तीर्णगण्डवदनं बालेन्दुकुटिलोपमैः ॥ २८ ॥  
  
नवाकशुकारुणाभैर्लोमैस्सम्पूर्णाविग्रहम् ।  
शोभनेन प्रलम्बेन पृथुना प्रोन्नतेन च ॥ २९ ॥  
  
माणिक्यकुण्डलाढ्येन युक्तं श्रोत्रद्वयेन तु ।  
मुकुटेनोन्नतेनैव हाराद्यैरुपशोभितम् ॥ ३० ॥  
  
चित्रकौशेयवसनं विचित्रस्रग्विमण्डितम् ।  
प्रलयद्वादशादित्यसहस्रगुणदीधितिम् ॥ ३१ ॥  
  
प्। ८९)  
  
ईषदूर्ध्वे तथा तिर्यग्विनिपातितलोचनम् ।  
कुन्देन्दुकान्तिदशनं किञ्चिद्विहसिताननम् ॥ ३२ ॥  
  
स्वभावसौम्यममलं [क्, ख्: मुन्मिन्नम्] मायाक्रोधोपरञ्जितम् ।  
सविलासचलत्पादन्यासस्थानकसंस्थितम् ॥ ३३ ॥  
  
स्वेनान्तः करणेनैव [ग्, घ्: करणैरेव] भावयन्तं परं पदम् ।  
अङ्गुष्ठेन कनिष्ठान्तमङ्गुलैस्तु [ग्, घ्: त वामपाणौ लता] लतात्रयम् ॥ ३४ ॥  
  
नामयित्वोन्नता [ग्, घ्: नमयित्वाम्] चैका घ्राणेन विनियोजिता ।  
सद्विघ्नभीतिप्रदया त्वनया मुद्रयाऽन्वितम् ॥ ३५ ॥  
  
रथाङ्गशङ्खहस्तं च लम्बमानगदाधरम् ।  
श्रोणीतटनिविष्टेन सावहेलेन पाणिना ॥ ३६ ॥  
  
इत्थं रूपधरं देवमनेकाद्भूतविक्रमम् ।  
कर्णिकामध्यगं तस्य हृदाद्यामुख्यमन्त्रवत् ? ॥ ३७ ॥  
  
पद्मच्छदान्तरस्थां च तदाकरद्युतिं विना ।  
किन्त्वङ्गानां च सर्वत्र ध्यानमुक्तं सितादिकम् ॥ ३८ ॥  
  
गजाननो जयत्सेनो हरिवक्त्रो महाबलः ।  
कालप्रकृतिसञ्ज्ञश्व चतुर्थः [क्, ख्: चत्वारः] कमलोद्भव ॥ ३९ ॥  
  
गणराजेश्वरा ह्येते चत्वारश्चण्डविग्रहाः ।  
आज्ञाप्रतीक्षकाश्चास्य सुश्वेतचमरोद्यताः ॥ ४० ॥  
  
विनायकादयश्चैव विघ्नेशप्रवरास्तु ये ।  
अमीषां गणनाथानां नित्यमाज्ञानुपालिनाम् ॥ ४१ ॥  
  
ईशानादिषु कोणेषु पद्मवाह्यस्थितान्न्यसेत् ।  
वीक्षमाणा विभोर्वक्त्रं तत्तुल्यस्थानकास्थिताः [क्, ख्: तत्तुल्यस्यानके-] ॥ ४२ ॥  
  
तद्वत् कराङ्कितास्सर्वे किन्तु मुद्राविवर्जिताः ।  
ध्यानमेषां पृथग्भूतं शरीरमवधारय ॥ ४३ ॥  
  
भीमं द्विपेन्द्रवदनं चतुर्दंष्ट्रं त्रिलोचनम् ।  
कम्बुग्रिवं चतुर्बाहुं पूर्णचन्द्रायुतद्युतिम् ॥ ४४ ॥  
  
हारनूपुरकेयूरमेखलादाममण्डितम् ।  
नानास्रग्गन्धवस्त्राढ्यमनौपम्यपराक्रमम् ॥ ४५ ॥  
  
ध्यायेद्गजाननमतो जयत्सेनं च संस्मरेत् ।  
महत्तुरङ्गवदनं पद्मरागाचलप्रभम् ॥ ४६ ॥  
  
द्रवच्चामीकराक्षं च अनेकाद्भुतविक्रमम् ।  
हरिवक्त्रमतो ध्यायेत् सटाच्छुरितमस्तकम् ॥ ४७ ॥  
  
निष्टप्तकनकप्रख्यं घोरघर्घरनिखनम् ।  
मृगराड्वदनं विप्र कल्पान्तानिलवेगिनम् ॥ ४८ ॥  
  
कालप्रकृतिनामानं भावयेदञ्जनाद्रिवत् ।  
दंष्ट्राकरालवदनं पिङ्गलश्मश्रुलोचनम् ॥ ४९ ॥  
  
झषकुण्डलिनं [क्, ख्: मिषत्कुण्डलिनम्] रौद्रं मीनवन्निम्ननासिकम् ।  
गणराजेश्वरा ह्येते महापुरुषलक्षणैः ॥ ५० ॥  
  
संयुक्ताश्चाखिलैर्विप्र त्वापादात् कन्धरावधि ।  
यत्किञ्चिन्मण्डनं वस्तु तदाद्योक्तं स्मरेत् त्रिषु ॥ ५१ ॥  
  
एतेषामर्चनं कुर्यात् स्वनाम्ना प्रणवादिना ।  
नमोन्तेनाब्जसम्भूत नानासिद्धिफलाप्तये ॥ ५२ ॥  
  
पौष्कर उवाच  
  
क एषोऽतुलवीर्यो हि यस्य दूराद् द्रवन्ति च ।  
विघ्ना निमेषमात्रेण त्रैलोक्योन्मूलनक्षमाः ॥ ५३ ॥  
  
श्रीभगवानुवाच  
  
कालवैश्वानराख्या या मूर्तिस्तुर्यात्मनो विभोः ।  
स एष द्विज देवः स्याद्विष्वक्सेनः प्रकीर्तितः ॥ ५४ ॥  
  
प्। ९०)  
  
स्थित आहवनीयादिभेदेन मखयाजिनाम् ।  
पतितं [ग्, घ्: ऋक्पूतम्] हुतमादाय तर्पयत्यखिलं जगत् ॥ ५५ ॥  
  
एवं मन्त्रमयाद्यागात् सात्त्विकात् ब्रह्मभावितात् [क्, ख्: सात्विका ब्रमभविनः] ।  
सम्प्राप्य गुरुमूर्तेर्वै [ग्, घ्: गुरुदत्तेर्वै] प्रापणं मन्त्रसत्कृतम् [ग्, घ्: संस्कृतम्] ॥ ५६ ॥  
  
अनाहूतामराणां च सर्वलोकनिवासिनाम् ।  
स्वयं संविभजत्याशु तदनुग्रहकाम्यया ॥ ५७ ॥  
  
पौष्कर उवाच  
  
सर्वासां मन्त्रमूर्तीनां मध्ये मुख्यपरा त्वया ।  
मूर्तिरेका समुद्दिष्टा वासुदेवाख्यलक्षणा ॥ ५८ ॥  
  
तद्दत्तशिष्टैर्निर्दिष्टं विष्वक्सेनस्य चार्चनम् ।  
यथा पृथक्पृथग्यागो [यागः साधकः इति साधु] मूर्तीनां साधकः प्रभो ॥ ५९ ॥  
  
कुर्याद्वा व्यूहभेदेन मन्त्रसङ्घस्य पूजनम् ।  
अन्योन्याङ्गानि फालेन मुख्यतन्त्रत्रिकस्य च ॥ ६० ॥  
  
यदि येनार्चितं तस्य कुर्यात् पुष्पादिकेन वै ॥  
  
श्रीभगवानुवाच  
  
सर्वत्र सर्वदा विप्र केवलस्य प्रदास्य च ? ।  
आराध्य मन्त्रनाथस्य प्रागाभूतस्य ? मध्यतः ॥ ६१ ॥  
  
बहिर्व्याहृतये तस्य मुख्यत्वान्नापरस्य [क्, ख्: मुख्यत्वेनापरस्य] च ।  
परत्वमेव सर्वत्र त्वाराधनवशात् स्थितम् ॥ ६२ ॥  
  
भावांशकवशाच्चैव नानाकर्मवशादपि ।  
मन्त्राणां मन्त्रमूर्तीनां व्यूहानामब्जसम्भव ॥ ६३ ॥  
  
तथैवाखिलतत्त्वानामौपाधिकमुदाहृतम् [क्, ग्: -मेवादिक] ।  
परत्वमब्जसम्भूत न कश्चित्तत्त्वतः परम् ॥ ६४ ॥  
  
मुक्त्वैकं वासुदेवाख्यमध्यक्षान्तं सदोदितम् ।  
सद्विरूपं चतुर्व्यूहं प्रभवाप्ययलक्षणम् ॥ ६५ ॥  
  
समत्वं सति भेदे वै चतुर्णां येऽत्र सर्वदा ।  
यद्ब्रह्मण्याधिपत्येन पिण्डीकृत्येथ ? [क्, ख्: पिण्डीकृत्येत पवतः] पत्रवत् ॥ ६६ ॥  
  
चित्ते ते पूर्णषाड्गुण्यसलक्षण * * * * [क्: तक्षण * * *; ख्: लक्षणम * * *; ग्, घ्: लक्षणमनेश्वरम् ] ।  
प्रवृत्तिकालादारभ्य त्वात्मकालावसानकम् ॥ ६७ ॥  
  
यत्रावकाशे विघ्नानां तद्विद्या ? न कदाचन ।  
वैभवं देवताचक्रं दूरे तिष्ठति यत्र वै ॥ ६८ ॥  
  
समाराधनकाले तु तत्रेन्द्रादिषु को कथा [क्, ख्: तत्रेन्द्रादि * * * तथा] ।  
तत्र दायान्वयं ? [ग्, घ्: तत्तदाधामयम्] सिद्धमनिच्छातोऽपवर्गदम् ॥ ६९ ॥  
  
आमूलाद्ब्रह्मनिष्ठं च निर्मुक्तमखिलैः परैः ।  
अन्त एव हि तद्व्यूहे नार्चना विहिता [क्, ख्: नानाविहितता] द्विज ॥ ७० ॥  
  
ईषद्रागा तु विद्यानां देवतानां कदाचन ।  
तथैव विष्वक्सेनस्य गणवृन्दावृतस्य च ॥ ७१ ॥  
  
अस्मात् परतराद्व्यूहात् सुसूक्ष्माद्वा सविग्रहः ।  
गत्यै नित्योदिता * * * * स्तु संयुक्तात् सर्वसिद्धिदा ॥ ७२ ॥  
  
मोक्षाद्यभीष्टसिध्यर्थमेकैकं यदि पूज्यते ।  
द्वितयं त्रितयं वाऽपि भिन्नभावनया द्विज ॥ ७३ ॥  
  
प्। ९१)  
  
तत्र न्यासादिकैर्भागैर्विघ्नारियजनान्तिकैः ।  
विना न सिद्धिं यद्यज्ञं जायते युगकोटिभिः ॥ ७४ ॥  
  
पौष्कर उवाच  
  
अस्य व्यूहत्रयस्य स्यात् सकाशाच्च सनातनः ।  
भेदनित्योदितान्यायं ? श्रोतुमिच्छामि साम्प्रतम् ॥ ७५ ॥  
  
श्रीभगवानुवाच  
  
यदिदं च समुद्दिष्टमनौपम्यमतीन्द्रियम् ।  
संशान्तपरमानन्दं स्वरूपं च सदोदितम् ॥ ७६ ॥  
  
सौदामिनीचयार्काग्निपूर्णचन्द्रायुतद्युति ।  
सूक्ष्मसञ्ज्ञं द्वितीयं स्यात् [ग्, घ्: यत्तदुदेत्यस्तमेति च] तदुदेत्यस्तमेति च ॥ ७७ ॥  
  
लाञ्छनाम्बरवर्णाद्यैर्यदन्योन्यैः पृथक् पृथक् ।  
कालेन [क्, ख्: कूलेन] कृतकृत्यत्वं ? [ग्, घ्: कृतकृत्यर्थम्] मुक्तो रोगादिकैर्मलैः ॥ ७८ ॥  
  
प्रभवेन [ग्, घ्: विभवेन] समायुक्ता ? प्रत्यस्तमितसर्वदा ? ।  
मुनिसङ्गे परे धाम्नि विकल्पगगना द्विज ? ॥ ७९ ॥  
  
पौष्कर उवाच  
  
त्वया मण्डलयागेषु विष्वक्सेनार्चनादिकैः ।  
  
नामनाशागणं सर्वं ध्वंसयन्ति सदैव हि ॥ ८० ॥  
  
तस्माद्ददाति योऽन्येषां स्वयमश्नाति वाऽधमः [क्, ख्: वाधमम्] ।  
मोहादुपेक्षते वाऽपि स याति नरकेऽधमः ॥ ८१ ॥  
  
आश्रयोर्थतनाकार्यः ? परिवारस्सदैव हि ।  
तस्या द्विदेवतेन्द्रस्य तद्देवस्य ? तथैव हि ॥ ८२ ॥  
  
स्वयं सङ्कल्पितस्य प्राक् शासनेनापि तस्य वा ।  
कृतस्य श्रद्धयाऽनन्दनानारूपस्य पौष्कर ॥ ८३ ॥  
  
दधिभक्षफलाद्यस्य [क्, ख्: पदपक्ष; ग्, घ्: दधिपक्ष] देवान्नस्य विशेषतः ॥  
  
पौष्कर उवाच  
  
देवद्रव्यं तु किं नाथ देवस्वं च किमुच्यते ।  
गणान्नं [क्, ख्: गणं च न] च निषिद्धं च भक्तानं भक्तवत्सल ॥ ८४ ॥  
  
श्रीभगवानुवाच  
  
यत् कोषे विद्यते किञ्चित् पत्रालङ्कारपूर्वकम् ।  
लग्नं च भवमूर्तौ तत् प्रसादेन ममान्तरे ॥ ८५ ॥  
  
विपणे वा तदीये च देवद्रव्यं तु विद्धि तत् ।  
नगरग्रामपर्यन्तविषये गोगजादयः ॥ ८६ ॥  
  
शालिसस्येक्षुपुष्पाद्या दासीदासाः कुटुम्बिनः ।  
सत्सम्बन्धं च वाणिज्यं [क्, ख्: तत्सम्बन्धं च व * * * पुत्र पशुबान्धवाः] सपुत्रपशुबान्धवम् ॥ ८७ ॥  
  
प्। ९२)  
  
देवस्वं च विरुद्धं यत् सिद्धानामपि पापकृत् ।  
स्वदत्तं परदत्तं वा यत्नात् तत् परिवर्जयेत् ॥ ८८ ॥  
  
दोषदं चापि माद्यस्मा ? [क्, ख्: दोषा * * * ञ्चापि * * * माद्यस्मात्; ग्, घ्: कामस्मात्] दक्षय्यनरकप्रदम् ।  
प्राक् प्रवृत्तमतस्तस्मिन् निबन्धा ? देवतागृहे ॥ ८९ ॥  
  
प्रयत्नात् पोषणीयं च योति ? नूनमथा यथा ? ।  
प्रवृत्तकार्याकरणाद्वैष्णवायतनेषु च ॥ ९० ॥  
  
प्राप्नोति सुमहद्दोषं राजा राजपदेषु च ।  
यथा तद्बिपुला [ग्, घ्: यद्धनविपुला] कीर्तिस्तथा चेहाक्षयं सुखम् [घ्: शुभम्] ॥ ९१ ॥  
  
देहान्ते शुभमाप्नोति प्राक्प्रवृत्तस्य पालनात् ॥  
  
पौष्कर उवाच  
  
दानं सम्प्राशनं प्रोक्तं देवान्नस्य [ग्, घ्: देवतास्य] पुरा त्वया ।  
तस्याधुना जगन्नाथ निषेधः कथ्यते कथम् ॥ ९२ ॥  
  
श्रीभगवानुवाच  
  
प्राक्साधितं च यागार्थं देवतानां प्रयत्नतः ।  
तत्सन्तर्पणपर्यन्तं यावद्देवान्नमुच्यते ॥ ९३ ॥  
  
अन्यथा भक्षणं तस्य यदि मोहात् कृतं द्विज ।  
प्रायश्चित्तशतैश्चीर्णैश्शुद्धिर्भवति मानवः ॥ ९४ ॥  
  
मन्त्रसन्तर्पणादन्ते याजिनां यजतां वर ।  
गर्वबुद्धिविमुक्तानां भक्षणं सर्वशुद्धिकृत् ॥ ९५ ॥  
  
पावनं शुद्धिदं पुण्यं भूतिभृत्यभिवृद्धिदम् [ग्, घ्: भूमिभृत्यभि] ।  
भक्षणं यद्यपि प्राप्तं नैवेद्यस्य च सर्वदा ॥ ९६ ॥  
  
गुर्वादीनां तथाऽन्येषां भक्तानां तत्त्वतोऽब्जज ।  
तत्रापि साधकानां च निषिद्धं वन्दनं विना ॥ ९७ ॥  
  
अथ वासादृतेऽन्यत्र नित्यनैमित्तिकार्चने ॥  
  
पौष्कर उवाच  
  
हेतुना केन भगवन् निषिद्धं साधकस्य च ।  
मन्त्रपूतं तु नैवेद्यमत्र मे संशयो महान् ॥ ९८ ॥  
  
श्रीभगवानुवाच  
  
नाप्रार्थितं गृहीतव्यं पुष्पमात्रं कदाचन ।  
स वै ? मन्त्रेण विभवाद्ग्राह्यं [ग्, घ्: विभवोदग्रात्] केचिद्दिगाजिना ? ॥ ९९ ॥  
  
नैवेद्याद्यखिलानां च भोगानां भावितात्मनाम् ।  
गुरुणा प्रार्थना [क्, ख्: प्रार्थनां कुर्यात्] कार्या मन्त्रेशस्य पुनः पुनः ॥ १०० ॥  
  
स सर्वतस्स्वतन्त्रत्वात् तत्सिद्धत्वान्न दोषभाक् ।  
लब्धान्तरे यथा मन्त्री नृपेन्द्रात् सर्व मध्यगे [ग्, घ्: मध्यते] ॥ १०१ ॥  
  
स न रुप्यति वै तस्य एवं मन्त्रेश्वरो गुरोः ।  
फलपर्यवसानं च सेवार्थं यस्समुद्यतः ॥ १०२ ॥  
  
न तेन प्रार्थना कार्या स्वल्पेऽप्यर्थे नृपस्य च ।  
सम्प्रयच्छेत् प्रसन्नश्चेत् स्वयं तुष्टमयो ? यदि ॥ १०३ ॥  
  
प्। ९३)  
  
प्रसादमिति [क्, ख्: प्रस * * * वै ब्रूया * * * चाभि] वै ब्रूयात् शिरसा चाभिनन्दयन् [ग्, घ्: चाभिनन्द्य यत् ] ।  
नाभिं ? कुर्याच्च मेधावी महार्थफललम्पका ? ॥ १०४ ॥  
  
एवं मन्त्रव्रतपरो [क्, ख्: एवं मन्त्रावृत] यमाचरति साधकः ।  
अचिरात् सिद्धिमाप्नोति मन्त्रमूर्तेः प्रसादतः ॥ १०५ ॥  
  
पौष्कर उवाच  
  
आराध्यमूर्तेर्मन्त्रस्तु नैवेद्यस्य [क्, ख्: नैवेद्यस्तु] जगत्पते ।  
विनियोगं महाज्ञानमपि [क्, ख्: महा * * * नमपि] शिष्टस्य का गतिः ॥ १०६ ॥  
  
श्रीभगवानुवाच  
  
मण्डलावयवेशानां बाह्याधारसशक्तिषु [ग्, घ्: बाह्या * * * शशक्तिषु] ।  
गुर्वादिकालनाथानां दत्तं यद्विभवे सति ॥ १०७ ॥  
  
दद्यात् [क्, ख्: विद्यात्] तद्ब्रह्मचारीणां भक्तानां भावितात्मनाम् ।  
हृदयादिदृगन्तानामङ्गानां यन्निवेदितम् ॥ १०८ ॥  
  
श्रियादि मूर्तिकान्तानां [ग्: मूर्तकान्तानाम्] तथा व्यूहाख्यमूर्तिषु ।  
विहितं पुत्रकाणां तद्दानकर्मणि सर्वदा ॥ १०९ ॥  
  
चक्राद्यायुधजातस्य मन्त्रोपकरणस्य च ।  
भोगस्थानावतीर्णस्य यत्तत् सामाधिना [ग्: सम्मर्थिनाम्; घ्: विभूतिनाम्] स्मृतम् ॥ ११० ॥  
  
गणचक्रदिगीशास्त्रद्वार्स्थानां क्षेत्रियस्य [क्, ख्: क्षेत्रियस्य इत्याद्यर्धचतुष्टयं गलितम्] यत् ।  
दत्तं तत् क्षेत्रियादीनां वैष्णवानां विभज्य च ॥ १११ ॥  
  
एतद्विसर्जनात् पूर्वं विहितं कमलोद्भव ।  
प्रतिषिद्धं च सर्वेषां मन्त्र चक्रे विसर्जिते [क्, ख्: * * * क्षेत्रविसर्जने] ॥ ११२ ॥  
  
यस्मादायान्ति भूतानि कोटिशस्समनन्तरम् ।  
विष्णुपार्षदपूर्वाणां तादर्थ्येनाब्जसम्भव ॥ ११३ ॥  
  
पवित्रता न तद्वीर्या [ग्, घ्: पवित्रतान्ततद्वीर्या] भ्रात्वा ? सम्भूषयन्ति च ।  
जलजानां परीवारसत्त्वानामनुकम्पया ॥ ११४ ॥  
  
दत्तशिष्टमतस्सर्वं दत्तं वाऽप्यव्ययाक्षयम् ।  
समभृत्य ? च निष्पिष्य ह्यगाधेऽम्भसि यत्नतः ॥ ११५ ॥  
  
अर्चासंरुद्धमन्त्राणां [ग्, घ्: सं रुद्र] दत्तस्य विहितं सदा ।  
दानं तदाश्रितानां वै भूतानां पूर्वरूपिणाम् ॥ ११६ ॥  
  
तत्सेवकानां च तथा नृत्तगेयरतात्मनाम् ।  
प्रार्थयन्त्यपि [क्, ख्, ग्: प्रार्थयन्त्यभि] भक्तानां विप्रग्रामनिवासिनाम् ॥ ११७ ॥  
  
तस्मान्मन्त्रेश दृक्पूतं [क्, ख्: दिक्पूतम्] नैवेद्यं पावनं परम् ।  
कुरुते कायशुद्धिं च तच्छुद्ध्या काललाघवम् [क्, तच्छूध्या * * * ख] ॥ ११८ ॥  
  
निर्मुक्तवित्तदोषाणामचिराद्भवते शुभम् ।  
यदप्येवं महत् तस्य तथाऽपि कमलोद्भव ॥ ११९ ॥  
  
प्रदानाच्चोदनाच्चैव श्रेयांस्त्यागो हि पूर्वात् ।  
न येन लोभो लोकस्य दोषस्योपरि सम्भवेत् ॥ १२० ॥  
  
भवेत् तल्लोभमुक्तानामतीव विमला मतिः ।  
या या वेत्ति परप्राप्तिफलदं [ग्, घ्: यथा वेत्ति फलप्राप्ति] कर्म शाश्वतम् ॥ १२१ ॥  
  
इति श्रीपाञ्चरात्रे पौष्करसंहितायां विष्वक्सेनार्चनो नाम विंशतितमोऽध्यायः ॥ २० ॥  
  
(समुदितश्लोकसङ्ख्या १२३ )  
  
  