+++
title = "१५ अध्यायः"

+++
अथ पञ्चदशोऽध्यायः  
  
श्रीभगवानुवाच  
  
वैराजीया विभोश्शकिर्ब्रमतत्त्वेति कीर्त्यते ।  
त्रिस्कन्धलक्षणं यागं तस्य वक्ष्यामि तेऽधुना ॥ १ ॥  
  
कृत्वा ब्रह्मपदे सूत्रं चतुरश्रस्य सत्तम ।  
क्षेत्रार्धं पश्चिमाद्भागाल्लाञ्छयेदर्धचन्द्रवत् ॥ २ ॥  
  
ततो वै पूर्वदिङ्मध्यं सूत्रं कृत्वाऽत्मयत्नतः ।  
नयेत् पश्चिमदिङ्क्मध्ये तेन सूत्रेण लाञ्छयेत् ॥ ३ ॥  
  
समीपाद्यातुदिग् [क्, ख्: दिक् साधो] वायोश्चतुरश्रपुरं ह्ययम् ।  
सूत्रद्वयमुदग्याम्ये संस्थितं कमलोद्भव ॥ ४ ॥  
  
दिग्यात्वन्ते [ग्, घ्: दिश्यात्वङ्के कृतम्] तु तत् सूत्रं त्रिकोणं व्यजने ततः ।  
प्राग्वदुत्पाद्य मध्ये [ग्, घ्: मध्येतु त्रिकोणं * * * * वरम्] तु * * * * कोणपर ? ॥ ५ ॥  
  
ताभ्यामभ्यन्तरं कुर्यात् तृतीयभ्रमसिद्धये ।  
यथा सूत्रत्रयोपेतं स्यात् त्रिकोणचतुष्टयम् ॥ ६ ॥  
  
स्कन्धत्रयक्रमेणैव सोम्ययाम्यं तु पश्चिमे ।  
सूत्रपातं ततः कुर्याच्छिन्ने क्रुद्धे ? तु तन्तुना ॥ ७ ॥  
  
स्कन्धाभ्यां सौम्ययाम्याम्यां सौम्यापाभ्यां [क्, ख्: सोम्यावाभ्याम्] तथैव च ।  
याम्यापाभ्यां [क्, ख्: याम्यावाभ्याम्] तु संस्थाभ्यां सूत्राणां तु तेन तु ॥ ८ ॥  
  
एवमास्फालितैस्सूत्रैरंशकानां शतद्वयम् ।  
शतार्धं च शतान्येष जायते त्र्यंशरूपिणाम् ॥ ९ ॥  
  
प्। ७१)  
  
शोभान्वितानि द्वाराणि कोणानि त्रीणि पौष्कर ।  
भागपङ्क्तिद्वयेनैव वक्ता ? तु भ्रमणीशुभम् ॥ १० ॥  
  
पङ्क्त्या तु साधयेत् पीठं सांशपङ्क्त्या तु पङ्कजम् ।  
इत्येतां कल्पनां कृत्वा लोपयेत्तदनन्तरम् ॥ ११ ॥  
  
दशकांशं दशानां तु दिङ्मध्याचारसिद्धये ।  
बाह्यपङ्क्तौ तु वै सप्त त्रेधा [ग्, घ्: त्रेधानि च] च * * * * चतुर्दश ॥ १२ ॥  
  
त्रीण्यन्ये योनिरूपाणि लोपयेदंशकानि च ।  
सप्तैतानि बहिः पङ्क्तौ लोपनीयान्यतोऽन्तरात् ॥ १३ ॥  
  
कर्णार्थं त्रीणि कोणस्थानि [ग्, घ्: कोणस्थानि (कोणानि ?)] द्वे योन्येकोऽग्नि ? च द्विज ।  
एवमाग्नेयपुरवदित्येते चांशकां दश ॥ १४ ॥  
  
संशोध्य द्वारसिद्ध्यर्थं कुर्याच्छोभाद्वयं ततः ।  
पश्चात् द्वये तु द्वारस्य त्रिंशत् [क्, ग्, घ्: त्वंशत् षट्] षट्कोण ? पौष्कर ॥ १५ ॥  
  
योनिवद्बाह्यपङ्क्तौ तु एवं पङ्चदशान्तरात् [ग्, घ्: पञ्चतदन्तरात्] ।  
त्रीण्यग्निपुररूपाणि मार्जयेद् द्वेऽथ योनिवत् ॥ १६ ॥  
  
व्यज्यते शोभनं शोभं ततः कोणं तु शोधयेत् ।  
स बाह्याभ्यन्तराभ्यां तु [क्, ख्: सबाह्याभ्यन्तरं तं तु] पङ्क्तिभ्यां त्रिंशदंशकम् ॥ १७ ॥  
  
द्वारद्वयं वा कृत्वाऽन्यत् प्राग्वच्छोभोपगं [क्, ख्: प्राग्वत् शोभावकम्] द्विज ।  
अंशकानां [क्, ख्: अंशकानां इत्याद्यर्धत्रयं गलितम्] तु दशकं शेषं कोणं तु शोधयेत् ॥ १८ ॥  
  
वीधीसंसिद्धये चैव पङ्क्त्येका या प्रकल्पिता ।  
भागास्तत्रैव पञ्चा म ? लोपयेत् परितो द्विज ॥ १९ ॥  
  
वीथ्यन्तर्गतपङ्क्तौ तु कुर्यात् पीठं सुलक्षणम् ।  
पञ्चत्रिकोणानि दिक्षु ? * * * * ब्र त्तत्र मार्जयेत् ॥ २० ॥  
  
हुताशपुरवत् [क्, ख्: हुताशपुरश्च] त्रीणि द्वेऽन्त्ययोन्योपमानि [ग्, घ्: देन्ये योन्योपमानि] च ।  
अंशषट्कं तु वै ब्रह्मन् प्रतिकोणं तु मार्जयेत् ॥ २१ ॥  
  
पद्मपीठान्तरे कुर्याच्छिष्टैष्षोडशकोष्ठकैः ।  
पृथक् सम्पूजनार्थं तु ह्येतल्लक्षणलक्षितम् ॥ २२ ॥  
  
कुर्याद् द्वारा च शक्तौ तु मण्डलं यन्मयोदितम् ।  
स लुप्तश्चतुरश्रं तु युक्तं रेखात्रयेण तु ॥ २३ ॥  
  
नवाध्वरस्य यागस्य यदाऽङ्गत्वेन वै व्रजेत् ।  
लुप्तवीथिं तथा कुर्याद्द्वारादिपरिभूषितम् ॥ २४ ॥  
  
मुक्तारेखात्रयेणैव चतुरश्रं पुरान्वितम् ।  
त्रिकोणं पूर्ववत् पूर्वं क्षेत्रं कृत्वा द्विसप्तधा ॥ २५ ॥  
  
विभज्य सुसमैर्भागैस्सूत्राण्यस्फाल्य पूर्ववत् ।  
अथ मन्त्रविशेषस्स्यादंशकानां तु मार्जयेत् ॥ २६ ॥  
  
शोभान्वितानि द्वाराणि भागैः पूर्वोदितैर्द्विज ।  
श [क्, ख्: श * * * * न्यंश; ग्, घ्: शयशेन्यंश] * * * * न्यंशकसव्येन कुर्यात् कोणत्रयं ततः ॥ २७ ॥  
  
पूर्ववत् पीठकोणेषु भागषट्कं तु मर्दयेत् ।  
दिक्त्रयादवशेषेण शोधयेदंशकानि [ग्, घ्: शोषयेदंशकानि] च ॥ २८ ॥  
  
पीठान्तर्वर्तिनिश्वासैरवशिष्टैस्तु पङ्कजम् ।  
लक्षणाढ्यं समं कुर्यात् कुर्याद्वा पीठवर्जितम् ॥ २९ ॥  
  
अथवा षोडशांशोत्थां पीठवत्युज्झितां [क्, ख्: पीठवदुज्झिताम्] लिखेत् ।  
यथा तु सङ्कटं न्यस्य पञ्चानां चाथ वक्ष्यते ॥ ३० ॥  
  
द्वाराणि सुसितेनैव पाण्डुरक्तेन चोत्तरम् ।  
कृष्णवर्णोन्तः ? [क्, ख्: तूर्णवर्णोन्त] दिग्भागं रञ्जनीयं च तेन वा ॥ ३१ ॥  
  
रक्तारुणेन तद्बाह्यमीशादौ वा सितादिना ।  
हुतभुङ्मारुतस्सूर्यः पीठकोणत्रये स्थिते ॥ ३२ ॥  
  
प्। ७२)  
  
पूर्वमारुतविप्रेन्द्रदिक्त्रयेऽथ श्रुतित्रयम् ।  
सौम्ये [ग्, घ्: सौम्याप्यदक्षिण] च दक्षिणे चैव ऋग्यजुस्सामसञ्ज्ञितम् ॥ ३३ ॥  
  
सम्पाद्यैवं तदन्तस्थं ब्रह्मतत्त्वं तु योजयेत् ।  
परिवारावृतं ब्रह्मन् भक्त्या भोगैश्च याज्ञिकैः ॥ ३४ ॥  
  
तदर्पितं मनः कृत्वा सुवाचैव परिग्रहम् ।  
समाप्नोति शुभान् कामान् मोक्षार्थीं च परं पदम् ॥ ३५ ॥  
  
इति श्रीपाञ्चरात्रे महोपनिषदि पौष्करसंहितायां  
  
त्रिकोणबिम्बलक्षणो नाम  
  
पञ्चदशोऽध्यायः ॥ १५ ॥  
  
  