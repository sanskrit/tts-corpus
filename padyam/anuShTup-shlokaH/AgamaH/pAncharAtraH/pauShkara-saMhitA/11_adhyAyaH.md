+++
title = "११ अध्यायः"

+++
अथ एकादशोऽध्यायः  
  
पौष्कर उवाच  
  
वृत्तादीनां च बिम्बानामज्ञातं लक्षणं मया ।  
आशम्स त्वं जगन्नाथ यदि सानुग्रहोऽसि मे ॥  
  
श्रीभगवानुवाच  
  
\[अत्र भगवद्वाक्यारम्भे ग्रन्थपातश्शक्यशङ्कः\] * * * * * * * * * ।  
  
लुप्ते विविक्तयागानामाधारं लक्षणान्वितम् ।  
मण्डलानामतो मध्ये बिम्बसङ्घं प्रकल्पते ॥ १ ॥  
  
अधमं क्षेत्रमध्ये तु मण्डलं यत् पुरोदितम् ।  
तन्मध्येऽन्यं परित्यज्य षोडशार्धं च भ्रामयेत् ॥ २ ॥  
  
ज्ञानादिगुणषट्कस्य ज्ञापकं रञ्जयेत् क्रमात् ।  
सितेनारुणरक्तेन जाम्बूनदनिभेन च ॥ ३ ॥  
  
नृपशैलप्रवालाभ्यां शतं नीलोपमैन तु ।  
एतत्पादस्य मुख्यत्वं तुल्ये पीठादिके सति ॥ ४ ॥  
  
तादृग्वा तत्र मध्ये तु कुर्याच्छोभाविवर्जितम् ।  
चतुरश्रं चतुर्द्वारं चापादस्य तु वृत्तता ॥ ५ ॥  
  
तद्ब्रह्मदेशमध्ये तु सूत्रं कृत्वा प्रसार्य च ।  
सीमन्त पीठवाग्वाभ्यां ? [ग्, घ्: पीठवावाभ्याम्] भ्रामयित्वा समन्ततः ॥ ६ ॥  
  
भूयो वै द्वारवेद्यां तु मन्तरा ? सूत्रमानयेत् ।  
भ्रामं तु पूर्ववत् कुर्यात् तेन सूत्रेण पौष्कर ॥ ७ ॥  
  
प्रसार्य द्वारपर्यन्तं वृत्तं पूर्ववदाचरेत् ।  
वृत्तानामन्तरस्थानां निर्वर्ण्य [ग्, घ्: निर्वर्ण्यश्रीण्यमाश्रये] श्री * * * * माश्रयेत् ॥ ८ ॥  
  
द्वारोपगानि बाह्यं तु कोणानि परिशोभयेत् ।  
व्यजने [व्यज्यते इति स्यात्] मण्डलं वृत्तं यत् पूर्वं सूचितं मया ॥ ९ ॥  
  
व्यूहमध्यं भवत्येवं यदि व्यूहं विना यजेत् ।  
कुर्याद्द्वितीयमेकं तु * * * * कृतं चैव वृत्तये ॥ १० ॥  
  
प्। ६७)  
  
द्विसप्तधा कृतं क्षेत्रं जायते मण्डलक्रमत् ।  
राज्या ? सितेन रागेण सितपुष्पैस्तु पूजयेत् ॥ ११ ॥  
  
मध्येऽत्र कमलं कुर्यात् सुसितं लक्षणान्वितम् ।  
कृत्वैवं वासुदेवाख्यं शक्तित्वं सम्प्रपूज्य च ॥ १२ ॥  
  
\[अत्र प्रतिपाद्यो विषयो न निगमितः अध्यायश्च अकाण्डे अवसानं प्रापितः कोश चतुष्टयेऽपि दृश्यते\] * * * * ।  
  
इति श्रीपाञ्चरात्रे महोपनिषदि पौष्करसंहितायां  
  
वृत्तबिम्बलक्षणो नाम  
  
एकादशोऽध्यायः ॥ ११ ॥  
  
  
  