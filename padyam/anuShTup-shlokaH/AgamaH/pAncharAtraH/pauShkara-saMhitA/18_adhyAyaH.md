+++
title = "१८ अध्यायः"

+++
अथ अष्टादशोऽध्यायः  
  
श्रीभगवानुवाच  
  
अथ ते सम्प्रवक्ष्यामि यागे तु कलशोदरम् ।  
यत्र यज्ञाङ्गभृद्देवं [ग्, घ्: यज्ञाङ्गहृद्देवम्] पूजयन्तीह साधकाः ॥ १ ॥  
  
आचत्वारिंशधा क्षेत्रं भङ्क्त्वा [क्: अचत्वारिंशते क्षेत्रे भक्ते; ग्, घ्: अचत्वारिंशधा क्षेत्रे भक्ते] सूत्राणि पातयेत् ।  
अंशकानां सहस्रं तु विद्धि [क्: विधिम्] तत्र शतानि च ॥ २ ॥  
  
षडंशमानं [क्: षडङ्गमानम्] कथितं सूत्रपातं निबोधतु ।  
प्राक्प्रत्यक्संस्थिता सूत्रा ? चत्वारिंशत् तथा परम् ॥ ३ ॥  
  
सूत्रमेकमुदग्याम्ये तद्वदेव प्रकीर्तितम् ।  
सौम्ययाम्यैकविंशत्या [क्: विंशस्य] मध्यसूत्रस्य पञ्चकम् ॥ ४ ॥  
  
निधाय सम्भ्रमेत् सूत्रं मध्यात् सप्तदशं नयेत् ।  
तस्मात् स्थानादर्धचन्द्रम् लाञ्छयेत् सौम्यदिग्गतम् ॥ ५ ॥  
  
मध्यमात् पञ्चमाख्यस्य याम्योदङ्नवमस्य [ग्, घ्: याद्योतं नवम] च ।  
शृङ्गैकमर्धचन्द्रस्य [ग्, घ्: शृङ्गै… मध्य] तस्मिन् बन्धो ? निरोधयेत् ॥ ६ ॥  
  
दोस्त्रयस्त्रिंशसङ्ख्यस्य पद्म [ग्, घ्: पद्ममे मध्य] * * * * मध्यस्य च ।  
सन्ध्यंशे [क्: सद्व्यंशेचावरम्] चापरं शृङ्गं निरोध्यं दक्षिणे तथा ॥ ७ ॥  
  
निधाय सङ्गमे सूत्रं तस्मात् तत्तत् प्रसार्य च ।  
यावन्मध्याद् [घ्: यावन्मध्य इत्युक्तं मध्याद्याग इत्याद्यर्धत्रयं गलितम्] द्विसप्तस्य सन्धितो दशमस्य च ॥ ८ ॥  
  
इत्युक्तं लाञ्छनं पूर्वमपरं कथयामि ते ।  
मध्याद्यागन्तसूत्रस्य ? अंशी तच्चाष्टमस्य च ॥ ९ ॥  
  
कृत्वा सन्धिगतं सूत्रं तस्मात् स्थानात् प्रसार्य च ।  
शरवद्दां ? द्वितीयस्य समीपं चैव पौष्कर ॥ १० ॥  
  
तस्मात्तु लाञ्छ्यमानं तु नीलत्वाम्भस्य ? मीलयेत् ।  
लाञ्छनद्वितये सिद्धे विधिनाऽनेन सत्तम ॥ ११ ॥  
  
वक्त्रं करिकराकारं सिध्यते जलनिर्गतम् ।  
वृत्तं तस्याग्रतः कुर्याद्भागेनास्ती [ग्, घ्: भागेनोस्तिसितन च] स्ति ? तेन च ॥ १२ ॥  
  
रुचिमन्त्रेण वस्त्रेण सर्वमन्त्रगणेन वा ।  
सर्वध्वो ध्वानयेत् ? तस्मान्मध्यसप्तदशां नयेत् ॥ १३ ॥  
  
तस्मात् तदर्धचन्द्रं तु लाञ्छयेत् सौम्यदिग्गतम् ।  
मध्यात् पञ्चमसङ्ख्यस्य याम्योदङ्नवमस्य च ॥ १४ ॥  
  
शृङ्गेद ? मर्धचन्द्रस्य तस्मिन् सन्धौ निरोधयेत् ।  
दोस्त्रयस्त्रिंशसङ्ख्यस्य पञ्चमे मध्यमस्य च ॥ १५ ॥  
  
सन्ध्यंशे परिशृङ्गानि निरोध्यं दक्षिणे तथा ।  
सा लाञ्छ्यमर्धचन्द्रं तु कुम्भस्स्यात् कलशस्य वै ॥ १६ ॥  
  
कल्पनीयास्तथा वारः [ग्, घ्: पारः] पश्चादस्याप्यनिर्गतः ।  
मध्यान्नवमसूत्रस्य सप्तविंशस्य दोर्द्विज ॥ १७ ॥  
  
सन्धौ कृत्वा प्रसार्येदं मध्याद्वै पञ्चमं स्पृशेत् (स्फृशेत्)।  
मत्स्यवल्लाञ्छ्यमानं तु नीत्वा तस्यास्तु सङ्गमम् ॥ १८ ॥  
  
दोरेकचत्वारिंशस्य मध्याद्वै नवमस्य यत् ।  
वायुवारुणदिङ्मध्ये लाञ्छनं सम्प्रकीर्तितम् ॥ १९ ॥  
  
प्। ७८)  
  
तत्तद्वारुणनैर्-ऋत्यां मध्ये कुर्याच्च लाञ्छनम् ।  
आधारस्सिध्यते चास्य [क्, ख्, ग्, घ्: चस्य कर्ण] कण्ठमानेन चोच्छ्रितः ॥ २० ॥  
  
साधनीयं ततः कण्ठं भारयुक्तं मनोहरम् ।  
मध्याद्दशमसूत्रस्य प्रत्योदक्प्रथमस्य च ॥ २१ ॥  
  
निधाय सङ्गमे सूत्रं मध्यादेकादशं स्पृशेत् ।  
लाञ्छ्यमानं नयेत् सिद्धिं द्वितीयस्य भुजाविधा [ख्, ग, घ्: भुजाभिधा] ॥ २२ ॥  
  
मध्याद [क्: मध्याद इत्याद्यर्धं गलितम्] * * * * * * * * तत्सूत्रं कमलेक्षण ।  
अथ यूपान्नवाख्यस्य याम्योदग्द्वितयस्य च ॥ २३ ॥  
  
कृत्वा वै सङ्गमं तेन मध्याद्वै दशमं स्पृशेत् ।  
मत्स्यवत्तन्नयेत् सूत्रं सन्ध्यांशात्तन्निबोध मे ॥ २४ ॥  
  
मध्यान्नवमसञ्ज्ञस्य [ग्, घ्: न्नवमसञ्ज्ञस्त्वसंस्त्रृतीयस्य * * * वत्] सत्वस स्त्रियस्य च तत् ।  
अनेन विधिना तेन मुखमस्य तु सिध्यति ॥ २५ ॥  
  
नवमस्य च वै स्तम्भाद्बाहुतप्तैकमस्य च ? ।  
निधाय सङ्गमे सूत्रं स्पर्शं मध्यात्तु पञ्चमम् ॥ २६ ॥  
  
मत्स्यवल्लाञ्छ्यमानं [ग्, घ्: समास्याल्लाञ्छ्यमानम्] यन्मत्स्यवत् सङ्गमं नयेत् ।  
यद्वे ? भुजतृतीयं स्यान्नवमस्य तु वै ध्रुवम् ॥ २७ ॥  
  
एवमुत्तरदिक्कुर्याल्लाञ्छनं दक्षिणे तु वा ।  
सुव्यक्तं [सर्वत्र स्वत्तं इत्यस्ति सुव्यक्तं इति स्यात्] सिध्यते कण्ठं कुम्भस्य साललोचनम् [ख्, ग्, घ्: स्याललोचनम्] ॥ २८ ॥  
  
अस्याम्बुवाहमस्यैव ? कार्यमाग्नेयदिग्गतम् ।  
दोस्त्रयोदशसङ्ख्यस्य मध्यात् सप्तदशस्य च ॥ २९ ॥  
  
निधाय सङ्गमे सूत्रं तस्मात् तत् सम्प्रसार्य च ।  
यवमध्याद् द्विसप्तस्य सन्धितो दशमस्य च ॥ ३० ॥  
  
पातयित्वा तु तत् सूत्रं ततो लाञ्छनमारभेत् ।  
संवोत् ? सप्तदशाख्यस्य सप्तमस्य भुजाविधात् ॥ ३१ ॥  
  
कृत्वा सूत्रं सन्धिदेशे सङ्गमं तत् समानयेत् ।  
यत्र बाहुत्रये यत्र ध्रुवात् सप्तदशस्य च ॥ ३२ ॥  
  
स्थानं [क्: स्थानात्] तत् स्याल्लाञ्छ्यमानं सम्मील्यास्फालितस्य च ।  
इत्युक्तं लाञ्छनं पूर्वमपरं कथयामि ते ॥ ३३ ॥  
  
मध्यात् प्रागुक्तसूत्रस्य अंशतश्चाष्टमस्य च ।  
कृत्वा सन्धिगतं सूत्रं तस्मात् स्थानात् प्रसार्य च ॥ ३४ ॥  
  
शरद्वौघ ? [क्: शरदौ * * * *] द्वितीयस्य समीपं चैव पौष्कर ।  
तस्मात्तु लाञ्छ्यमानं तु तिलत्वाभस्य ? मीलयेत् ॥ ३५ ॥  
  
लाञ्छनद्वितये सिद्धे विधिनाऽनेन सत्तम ।  
वक्त्रं करिकराकारं सिध्यते जलनिर्गमम् ॥ ३६ ॥  
  
वृत्तं तस्य ततः कुर्याद्भागेनोर्ध्वस्थितेन च ।  
रुचिमन्त्रेण वाऽस्त्रेण सर्वमन्त्रगणेन वा ॥ ३७ ॥  
  
सर्वध्वेध्वाप्तये स्मानं ? [क्, ख्: * * * ध्वोध्वाप्तये * * * स्मानम्] ज्ञातुमिच्छति योऽर्थिषु ।  
समस्तविन्धुतप्रात ? सशीयां लब्धयेऽस्य [ख्, ग्: वशिद्धा; घ्: वशिथालब्धये ह्यथ] च ॥ ३८ ॥  
  
सम्मार्ज्य मध्ये मन्त्रे तु सर्ववस्तुषु सर्वदा ।  
हिंसका ध्वंसते सप्त पातालगतिसिद्धये ॥ ३९ ॥  
  
समयानां तु दोषाणामखिलानां तु शान्तये ।  
साम्बुवाहमदं विप्र कुर्यान्न [ग्, घ्: कुर्यान्यन्यत्र] ह्यत्र पूजयेत् ॥ ४० ॥  
  
स्थितं सूत्रद्वयं वक्त्रे याम्योत्तरगतं तु यत् ।  
प्रथमामपि भुवं च स्थापनीयेन मार्जयेत् ॥ ४१ ॥  
  
प्। ७९)  
  
पूर्वाद्यारभ्य भागस्य * * * * पङ्क्ति द्विजाधिप ।  
तया वृत्तद्वयं कुर्यात् कण्ठसूत्रं [क्: कर्णसूत्रम्] यथा भवेत् ॥ ४२ ॥  
  
कुर्याच्छतचतुष्केण कोष्ठकानां तु मध्यतः ।  
दलाष्टकयुतं पद्मं नवशिष्टं तु शोधयेत् ॥ ४३ ॥  
  
भागपङ्क्तित्रये बाह्याद्द्वारदिक्कल्प्य शङ्खवत् ।  
द्वे चतुष्षट् क्रमादंशौ द्वाराच्छोभोपशोभयोः ॥ ४४ ॥  
  
एकांशस्त्रीण्यतः पश्चात् सप्तविंशत्यथ शृणु ।  
चतुष्कमुपशोभान्या विदिक् शोभगणं [ग्, घ्: शोभा * * * गणम्] तथा ॥ ४५ ॥  
  
जायतेऽनेन विधिना द्वारैः पूर्वापरं विना ।  
सम्पूर्य रजसा पश्चादथ तत् कथयाम्यहम् ॥ ४६ ॥  
  
लाञ्छनानि सवृत्तानि पत्राण्यत्युज्ज्वलेन च ।  
रजसा रक्तवर्णेन हेमाभेन तदन्तरम् ॥ ४७ ॥  
  
नृपोपलनिभेनैव त्वरुणेन सितेन च ।  
प्रपूरणीयं कण्ठस्थं [क्: कर्णस्य] क्रमाद्वृत्तगणं ततः ॥ ४८ ॥  
  
ऊर्ध्वस्थं जलजातस्य वृत्तविद्रुमरूपिणा ।  
रागेण रञ्जयेत् सर्वं कृत्वैवं लक्षणान्वितम् ॥ ४९ ॥  
  
चतुरश्रस्य मध्ये तु वराहं संयजेत् ततः ।  
सप्तद्वीपाधिपत्यार्थी निष्कामो ह्यथ शक्तिमान् ॥ ५० ॥  
  
वृत्तादीनां च बिम्बानां या मध्ये परिकल्पना ।  
भागैरम्बुजसिद्ध्यर्थं नवपीठं विना [क्: विना * * * ] तु सा ॥ ५१ ॥  
  
यद्येकस्मिन् द्विज क्षेत्रे वृत्तादीन् परिकल्पयेत् ।  
तेषामन्तर्गतं कुर्यात् कुर्यात् कमलसञ्चयम् ॥ ५२ ॥  
  
प्राक् परिज्ञाय [क्: ज्ञाय चा * * * * बिम्बानिवृत्त; ग्, घ्: बिम्बा निर्वृत्ति] चात्यल्पं बिम्बं निर्वृतिपङ्कजम् ।  
पश्चाद्वै [ख्: पश्चाद्वैतानि] तेन मानेन शेषं पद्मगणं लिखेत् ॥ ५३ ॥  
  
इत्युक्तमरविन्दाक्ष यत् त्वया चोदितो ह्यहम् [ख्: चोदितोस्म्यहम्] ।  
नवमण्डलगर्भं च नवद्वारपुरोपमम् ॥ ५४ ॥  
  
भक्तानामारुरुक्षूणां प्रायश्श्रेयस्करो नृणाम् ।  
नैतस्मादपरं चान्यदस्माच्चाहं तु मन्यते ॥ ५५ ॥  
  
यागानां चैव सर्वेषां प्राधान्यत्वेन वर्तते ।  
तदवाच्यमभक्तानां शठानां चात्मवैरिणाम् ॥ ५६ ॥  
  
नास्तिकानां तु पापानामन्यदर्शनसेविनाम् ।  
क्रमक्रियोज्झितानां [क्: कि * * * * कियो] च द्विजातेर्द्विषतामपि ॥ ५७ ॥  
  
एषामन्यतमानोपि ? वक्तव्यं वै प्रजापते ।  
नवगर्भस्य यागस्य विधानं शास्त्रचोदितम् ॥ ५८ ॥  
  
यस्त्विमं पूजयेत् पश्चात् स्वशक्त्या विभवेन वा ।  
सोऽनन्तं फलमाप्नोति ऐहिकामुष्मिकं शुभम् ॥ ५९ ॥  
  
पठ्यमानस्य वै यस्य याति वाग्वि [अत्र वाग्मित्वमक्षयं इति चेत् साधु] भवक्षयम् ? ।  
येनापि च सकृद्दृष्टो महायागश्च पूजितः ॥ ६० ॥  
  
तस्य जन्मसहस्रोत्थ मेनसं [क्, ख्: मेनसाम्] विलयं व्रजेत् ।  
क्रमाद्यास्यसि देहान्तं तेनेत्थं [ग्, घ्: तेन त्वम्] स्थागणस्य च ? ॥ ६१ ॥  
  
तस्मात् पूज्यमिदं शक्त्या द्रष्टव्यं पूजनं विना ? ।  
यागसञ्ज्ञं शुभं ब्रह्म्न् ब्रह्मप्राप्तिफलप्रदम् ॥ ६२ ॥  
  
इति श्रीपाञ्चरात्रे महोपनिषदि पौष्करसंहितायां  
  
नवनाभलक्षणो नाम  
  
अष्टादशोऽध्यायः ॥ १८ ॥  
  
  