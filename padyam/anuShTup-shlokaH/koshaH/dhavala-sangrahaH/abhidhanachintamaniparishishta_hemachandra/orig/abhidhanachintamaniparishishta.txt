;METADATA
;title{अभिधानचिन्तामणिपरिशिष्ट}
;author{हेमचन्द्र}
;bookFullName{The Abhidhana-sangraha or A Collection of Sanskrit Ancient Lexicons.}
;bookSeriesDetails{Nos. 6, 7, 8, 9, 10. The Abhidhānachintāmaṇi, The Abhidhānachintāmaṇipariśiṣṭa, The Anekārthasaṅgraha, The Nighaṇṭuśeṣa and The Lingānuśāsana of Hemachandra and No. 11. The Abhidhānachintāmaṇiśiloñcha of Jinadeva Munīśvara.}
;editor{Paṇḍit Śivadatta and Kāśīnāth Pānḍurang Parab}
;editorQualifications{}
;publisher{Printed and published by The Proprietor of The Nirṇayasāgara Press, Bombay}
;pressDetails{The Nirṇayasāgara Press, Bombay}
;publicationYear{1896 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{ACPH}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. Google OCR for providing us raw OCR data to work with. 3. www.archive.org for providing us the scanned book to digitize. 4. Dr. Dhaval Patel for spending time to digitize and proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{homo}
;pagenum{true}
;linenum{false}
;chapterArrangements{kanda holds varga.}
;newVerseNumbersAtChangeOf{never}
;newLineNumbersAtChangeOf{never}
;version0.0.1{2 February 2019}
;version0.0.2{4 June 2019}
;version0.0.3{6 June 2019}
;version0.0.4{6 June 2019}
;version0.1.0{7 June 2019}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
﻿;p{0001}
;c{अभिधानसंग्रहः}
;c{श्रीहेमचन्द्राचार्यविरचितः अभिधानचिन्तामणिपरिशिष्टः}
;k{देवाधिदेवकाण्डः}
निर्वाणे स्याच्छीतीभावः शान्तिर्नैश्चिन्त्यमन्तिकः ।
शिष्ये छान्त्रो भद्रे भव्यं काम्यं सुकृतसूनृते ॥ १ ॥
;c{इत्याचर्यहेमचन्द्रविरचितेऽभिधानचिन्तामणिपरिशिष्टे देवाधिदेवकाण्डः प्रथमः ॥ १ ॥}
;k{देवकाण्डः}
फलोदयो मेरुपृष्ठं वासवावाससैरिकौ ।
दिदिविर्दीदिविर्द्युश्च दिवं च स्वर्गवाचकाः ॥ २ ॥
निलिम्पाः कामरूपाश्च साध्याः शोभाश्चिरायुषः ।
पूजिता मर्त्यमहिताः सुबाला वायुभाः सुराः ॥ ३ ॥
द्वादशार्का वसवोऽष्टौ विश्वेदेवास्त्रयोदश ।
षट्त्रिंशत्तुषिताश्चैव षष्टिराभास्वरा अपि ॥ ४ ॥
षट्त्रिंशदधिके माहाराजिकाश्च शते उभे ।
रुद्रा एकादशैकोनपञ्चाशद्वायवोऽपि च ॥ ५ ॥
चतुर्दश तु वैकुण्ठाः सुशर्माणः पुनर्दश ।
साध्याश्च द्वादशेत्याद्या विज्ञेया गणदेवताः ॥ ६ ॥
सूर्ये वाजी लोकबन्धुर्भानेभिर्भानुकेसरः ।
सहस्राङ्को दिवापुष्टः कालभृद्रात्रिनाशनः ॥ ७ ॥
पपीः सदागतिः पीतुः सांवत्सररथः कपिः ।
दृशानः पुष्करो ब्रह्मा बहुरूपश्च कर्णसूः ॥ ८ ॥
वेदादयः खतिलकः प्रत्यूषाण्डं सुरावृतः ।
लोकप्रकाशनः पीथो जगद्दीपोऽम्बुतस्करः ॥ ९ ॥
अरुणे विपुलस्कन्धो महासारथिराश्मनः ।
चन्द्रस्तु मास्तपोराजौ शुभांशुः श्वेतवाहनः ॥ १० ॥
जर्णः सृप्रो राजराजो यजतः कृत्तिकाभवः ।
यक्षराडौषधीगर्भस्तपसः शयतो बुधः ॥ ११ ॥
स्यन्दः खसिन्धुः सिन्धूत्थः श्रविष्ठारमणस्तपा ।
आकाशचमसः पीतुः क्लेदुः पर्वरिचिक्लिदौ ॥ १२ ॥
परिज्वा युवनो नेमिश्चन्दिरः स्नेहरेकभूः ।
भौमे व्योमोल्मुकैकाङ्गौ गीःपतिस्तु महामतिः ॥ १३ ॥
प्रख्याः प्रचक्षाः वाग्वाग्ग्मी गौरो दीदिविगीरथौ ।
शुक्रे भृगुः शनौ पङ्गुः श्रुतकर्मा महाग्रहः ॥ १४ ॥
श्रुतश्रवोऽनुजः कालो ब्रह्मण्यश्च यमः स्थिरः ।
क्रूरात्मा चाथ राहौ स्यादुपराग उपप्लवः ॥ १५ ॥
केतावूर्ध्वकचो ज्योतीरथग्रहाश्रयौ ध्रुवे ।
अगस्त्ये विन्ध्यकूटः स्याद्दक्षिणाशारतिर्मुनिः ॥ १६ ॥
सत्याग्निर्वारुणिः क्वाथिस्तपनः कलसीसुतः ।
व्युष्टे निशात्यय(न्त)गोसर्गौ निशा चक्रभेदिनी ॥ १७ ॥
निषद्वरी निशीथ्या निट् घोरा वासरकन्यका ।
शताक्षी राक्षसी याम्या घृतार्चिस्तामसी तमिः ॥ १८ ॥
शार्वरीक्षणिनीनक्तापैशाचीवासुरा उशा ।
दिनात्ययः प्रदोषे स्याद्ध्वान्ते वृत्रो रजोवलम् ॥ १९ ॥
;p{0002}
रात्रिरागो नीलपङ्को दिनाण्डं दिनकेसरः ।
खपरागो निशावर्म वियद्भूतिर्दिगम्बरः ॥ २० ॥
पक्षः कृष्णः सितो द्वेधा कृष्णो निशाह्वयोऽपरः ।
शुक्लो दिनाह्वयः पूर्वो मासे वर्षाशको भवेत् ॥ २१ ॥
वर्षकोशो दिनमलः फाल्गुनालस्तु फाल्गुने ।
चैत्रे मोहनिकः कामसखश्च फाल्गुनानुजः ॥ २२ ॥
वैशाखे तूत्सरो ज्येष्ठमासे तु खरकोमलः ।
ज्येष्ठामूलीय इति च कार्तिके सैरिकौमुदौ ॥ २३ ॥
हिमागमस्तु हेमन्ते वसन्ते पिकवान्धवः ।
पुष्पसाधारणश्चापि ग्रीष्मे तूष्मायणो मतः ॥ २४ ॥
आखोरपद्मौ वर्षे तु ऋतुवृत्तिर्युगांशकः ।
कालग्रन्थिर्मासमलः संवत्सर्वर्तुशारदौ ॥ २५ ॥
वत्स इद्वत्सर इडावत्सरः परवाणिवत् ।
नक्षत्रवर्त्मनि पुनर्ग्रहनेमिर्नभोटवी ॥ २६ ॥
छायापथश्च मेघे तु व्योमधूमो नभोध्वजः ।
गडयित्नुर्गदयित्नुर्वार्मसिर्वारिवाहनः ॥ २७ ॥
खतमालोऽप्यथासारे धारासंपात इत्यपि ।
करकेऽम्बुघनो मेघकफो मेघास्थि मिञ्जिका ॥ २८ ॥
वीजोदकं तोयडिम्भो वर्षाबीजमिरावरम् ।
यथोत्तरेतरापाची तथापाचीतरोत्तरा ॥ २९ ॥
इन्द्रे तु खिदिरो नेरी त्रयस्त्रिंशपतिर्जयः ।
गौरावस्कन्दी बन्दीको वराणो देवदुन्दुभिः ॥ ३० ॥
किणालातश्च हरिमान्यामनेमिरसन्महाः ।
शापी विर्मिहिरो वज्रदक्षिणो वयुनोऽपि च ॥ ३१ ॥
स्यात्पौलोभ्यां तु शक्राणी चारुरावा शतावरी ।
महेन्द्राणी परिपूर्णसहस्रचन्द्रवत्यपि ॥ ३२ ॥
जयन्ते यागसंतानो वृषणश्वो हरेर्हये ।
मातलौ हयंकषः स्यादैरावणे मदाम्बरः ॥ ३३ ॥
सदादानो भद्ररेणुः परे त्वैन्द्रे सुदर्शनम् ।
नासिक्ययोस्तु नासत्यदस्रौ प्रवरवाहनौ ॥ ३४ ॥
गदान्तकौ यज्ञवाहौ यमे तु यमुनाग्रजः ।
महासत्यः पुराणान्तः कालकूटोऽथ राक्षसे ॥ ३५ ॥
पलप्रियः कखापुत्रः कर्वरो नरविष्वणः ।
आशिरो हनुषः शङ्कुर्विषुरो जललोहितः ॥ ३६ ॥
उद्वरः स्तब्धसंभारो रक्तग्रीवः प्रवाहिकः ।
संध्याबलो रात्रिबलस्त्रिशिराः समितीपदः ॥ ३७ ॥
वरुणे तु प्रतीचीशो दुन्दुभ्युद्दामसंवृताः ।
धनदे निधनाक्षः स्यान्महासत्त्वः प्रमोदितः ॥ ३८ ॥
रत्नगर्भ उत्तराशाधिपतिः सत्यसंगरः ।
धनकेलिः सुप्रसन्नः परिविद्धोऽलका पुनः ॥ ३९ ॥
वसुप्रभा वसुसारा शंकरे नन्दिवर्धनः ।
बहुरूपः सुप्रसादो मिहिराणोऽपराजितः ॥ ४० ॥
कङ्कटीको गुह्यगुरुर्भगनेत्रान्तकः खरुः ।
परिणाहो दशबाहुः सुभगोऽण्वेकलोचनः ॥ ४१ ॥
गोपालो वरवृद्धोऽहिपर्यङ्कः पांसुचन्दनः ।
कूटकृन्मन्दरमणिर्नवशक्तिर्महाम्बकः ॥ ४२ ॥
कोणवादी शैलधन्वा विशालाक्षोऽक्षतस्वनः ।
उन्मत्तवेषः शवरः सिताङ्गो धर्मवाहनः ॥ ४३ ॥
महाकान्तो वह्निनेत्रः स्त्रीदेहार्धो नृवेष्टनः ।
महानादो नराधारो भूरिरेको दशोत्तमः ॥ ४४ ॥
यौटी यौटीङ्गोऽर्धकूटः समिरो धूम्रयोगिनौ ।
उलन्दो जयतः कालो जटाधरदशाव्ययौ ॥ ४५ ॥
संध्यानाटी रेरिहाणः शङ्कुश्च कपिलाञ्जनः ।
जगद्द्रोणिरर्धकालो दिशांप्रियतमोऽतलः ॥ ४६ ॥
जगत्स्रष्टा कटाटङ्वः कटप्रूहीरहृत्कराः ।
गौतमी कौशिकी कृष्णा तामसी बाभ्रवी जया ॥ ४७ ॥
कालरात्रिर्महामाया भ्रामरी यादवी वरा ।
बर्हिध्वजा शूलधरा परमब्रह्मचारिणी ॥ ४८ ॥
अमोघा विन्ध्यनिलया षष्ठी कान्तारवासिनी ।
जाङ्गुली बदरीवासा वरदा कृष्णपिङ्गला ॥ ४९ ॥
;p{0003}
दृषद्वतीन्द्रभगिनी प्रगल्भा रेवती तथा ।
महाविद्या सिनीवाली रक्तदन्त्येकपाटला ॥ ५० ॥
एकपर्णा बहुभुजा नन्दपुत्री महाजया ।
भद्रकाली महाकाली योगिनी गणनायिका ॥ ५१ ॥
हासा भीमा प्रकूष्माण्डी गदिनी वारुणी हिमा ।
अनन्ता विजया क्षेमा मानस्तोका कुहावती ॥ ५२ ॥
चारणा च पितृगणा स्कन्दमाता घनाञ्जनी ।
गान्धर्वी कर्वरी गार्गी सावित्री ब्रह्मचारिणी ॥ ५३ ॥
कोटिश्रीर्सन्दरावासा केशी मलयवासिनी ।
कालायनी विशालाक्षी किराती गोकुलोद्भवा ॥ ५४ ॥
एकानसी नारायणी शैला शाकंभरीश्वरी ।
प्रकीर्णकेशी कुण्डा च नीलवस्त्रोग्रचारिणी ॥ ५५ ॥
अष्टादशभुजा पौत्री शिवदूती यमस्वसा ।
सुनन्दा विकचा लम्बा जयन्ती नकुलाकुला ॥ ५६ ॥
विलङ्का नन्दिनी नन्दा नन्दयन्ती निरञ्जना ।
कालंजरी शतमुखी विकराली करालिका ॥ ५७ ॥
विरजाः पुरला जीरी बहुपुत्री कुलेश्वरी ।
कैटभी कालदमनी दर्दुरा कुलदेवता ॥ ५८ ॥
रौद्री कुन्द्रा महारौद्री कालंगमा महानिशा ।
बलदेवस्वसा पुत्री हीरी क्षेमंकरी प्रभा ॥ ५९ ॥
मारी हैमवती चापि गोला शिखरवासिनी ।
चामुण्डायां महाचण्डी चण्डमुण्डाप्यथाखुगे ॥ ६० ॥
पृश्निगर्भः प्रश्निशृङ्गो द्विशरीरस्त्रिधातुकः ।
हस्तिमल्लो विषाणान्तः स्कन्दे तु करवीरकः ॥ ६१ ॥
सिद्धसेनो वैजयन्तो बालचर्यो दिगम्बरः ।
भृङ्गी तु चर्मी ब्रह्मा तु क्षेत्रज्ञः पुरुषः सनत् ॥ ६२ ॥
नारायणे तीर्थपादः पुण्यश्लोको वलिंदमः ।
उरुक्रमोरुगायौ च तमोघ्नः श्रवणोऽपि च ॥ ६३ ॥
उदारथिर्लतापर्णः समुद्रः पांसुजालिकः ।
चतुर्व्यूहो नवव्यूहो नवशक्तिः प्रगण्डजित् ॥ ६४ ॥
द्वादशमूलः शतको दशावतार एकदृक् ।
हिरण्यकेशः सोमोऽहिस्त्रिधामा त्रिककुन्त्रिपात् ॥ ६५ ॥
मानंजरः पराविद्धः पृश्निगर्भोऽपराजितः ।
हिरण्यनाभः श्रीगर्भो वृषोत्साहः सहस्रजित् ॥ ६६ ॥
उर्ध्वकर्मा यज्ञधरो धर्मनेमिरसंयुतः ।
पुरुषो योगनिद्रालुः खण्डास्यः शलकाजितौ ॥ ६७ ॥
कालकुण्ठो वरारोहः श्रीकरो वायुवाहनः ।
वर्धमानश्चतुर्दंष्ट्रो नृसिंहवपुरव्ययः ॥ ६८ ॥
कपिलो भद्रकपिलः सुषेणः समितिंजयः ।
क्रतुधामा वासुभद्रो बहुरूपो महाक्रमः ॥ ६९ ॥
विधाताधार एकाङ्गो वृषाक्षः सुवृषोऽक्षजः ।
रन्तिदेवः सिन्धुवृषो जितमन्युर्वृकोदरः ॥ ७० ॥
बहुशृङ्गो रत्नबाहुः पुष्पहासो महातपाः ।
लोकनाभः सूक्ष्मनाभो धर्मनाभः पराक्रमः ॥ ७१ ॥
पद्महासो महाहंसः पद्मगर्भः सुरोत्तमः ।
शतवीरो महामायो ब्रह्मनाभः सरीसृपः ॥ ७२ ॥
वृन्दाङ्कोऽधोमुखो धन्वी सुधन्वा विश्वभुक्स्थिरः ।
शतानन्दश्चरुश्चापि यवनारिप्रमर्दनः ॥ ७३ ॥
यज्ञनेमिर्लोहिताक्ष एकपाद्द्विपदः कपिः ।
एकशृङ्गो यमकील आसन्दः शिवकीर्तनः ॥ ७४ ॥
शद्रुर्वंशः श्रीवराहः सदायोगी सुयामुनः ।
बलभद्रे तु भद्राङ्गः फालो गुप्तवरो बली ॥ ७५ ॥
प्रलापी भद्रचलनः पौरः शेषाहिनामभृत् ।
लक्ष्म्यां तु भर्भरी विष्णुशक्तिः क्षीराब्धिमानुषी ॥ ७६ ॥
कामे तु यौवनोद्भेदः शिखिमृत्युर्महोत्सवः ।
शमान्तकः सर्वधन्वी रागरज्जुप्रवर्तकः ॥ ७७ ॥
मनोदाही मथनश्च गरुडस्तु विषापहः ।
पक्षिसिंहो महापक्षो महावेगो विशालकः ॥ ७८ ॥
उन्नतीशः श्वमुखसूः शिलानीहोऽहिभुक्च सः ।
बुद्धे तु भगवान्योगी बुधो विज्ञानदेशनः ॥ ७९ ॥
महासत्त्वो लोकनाथो बोधिरर्हन्सुननिश्चितः ।
गुणाब्धिर्विगतद्वन्द्वो वचने स्यात्तु जल्पितम् ॥ ८० ॥
;p{0004}
लपितोदितभणिताभिधानगदितानि च ।
हूतौ हक्कारकारौ च चण्डालानां तु वल्लकी ॥ ८१ ॥
काण्डवीणा कुवीणा च डक्कारी किंनरी तथा ।
सारिका खुङ्खणी चाथ दर्दरे कलसीमुखः ॥ ८२ ॥
सूत्रकोणो डमरुकं समौ पणवकिकणौ ।
शृङ्गवाद्ये शृङ्गमुखं हुडुक्कस्तालमर्दलः ॥ ८३ ॥
काहला तु कुहाला स्याच्चण्डको लाहला च सा ।
संवेशप्रतिबोधार्धे द्रगडद्रकटावुभौ ॥ ८४ ॥
देवतार्चनतूर्ये तु धूमलो वलिरित्यपि ।
क्षुल्लकं मृतयात्रायां मङ्गले प्रियवादिका ॥ ८५ ॥
रणोद्यमे त्वर्धतूरो वाद्यभेदास्तथापरे ।
डिण्डिमो झर्झरो मडुस्तिमिला किरिकिच्चिका ॥ ८६ ॥
लम्बिका टट्टरी वेध्या कलापूरादयोऽपि च ।
भयंकरे तु डमरमाभीलं भासुरं तथा ॥ ८७ ॥
आश्चर्ये फुल्लकं मोहो वीक्ष्यो लोतस्तु दृग्जले ।
निद्रायां तामसी सुप्ते सुष्वापः सुखसुप्तिका ॥ ८८ ॥
आकारगूहने चावकटिकावकुठारिका ।
गृहजालिकाथ सूत्रधारे स्याद्दीर्घदर्शकः ॥ ८९ ॥
पूज्ये भरटको भट्टः प्रयोज्यः पूज्यनामतः ॥ ९० ॥
;c{इत्याचार्यहेमचन्द्रविरचितेऽभिधानचिन्तामणिपरिशिष्टे देवाकाण्डो द्वितीयः ॥ 2 ॥}
;k{मर्त्यकाण्डः}
छेकालच्छेकलौ छेके काहलोऽस्फुटभाषिणि ।
मूके जडकडौ मूर्खे त्वनेडो नामवर्जितः ॥ ९१ ॥
परतन्त्रे वशायत्तावधीनोऽप्यथ दुर्गते ।
क्षुद्रो हीनश्च दीनश्च भाटिस्तु गणिकाभृतौ ॥ ९२ ॥
त्रस्नुत्रस्तौ तु चकितेऽथ क्षुद्रप्रखलौ खले ।
चोरे तु चोरडो रात्रिंचरो याच्ञा तु भिक्षणा ॥ ९३ ॥
अभिषस्तिर्मार्गणा च बुभुक्षायां क्षुधाक्षुधौ ।
भक्तमण्डे तु प्रस्रावप्रस्रवाच्छोदनास्रवाः ॥ ९४ ॥
अपूपे पारिशालोऽथ करम्बो दधिसक्तुषु ।
इण्डेरिका तु वटिका शष्कुली त्वर्धलोटिका ॥ ९५ ॥
पर्पटास्तु मर्मराला घृताण्डी तु घृतौषणी ॥
समिता खण्डाज्यकृतौ मोदको लड्डुकश्च सः ॥ ९६ ॥
एलामरिचादियुतः स पुनः सिंहकेसरः ।
लाजेषु भरुडोद्भूषखदिकापरिवारकाः ॥ ९७ ॥
दुग्धे योग्यं बालसात्म्यं जीवनीयं रसोत्तमम् ।
सरं गव्यं मधुज्येष्ठं धारोष्णं तु पयोऽमृतम् ॥ ९८ ॥
दध्नि श्रीघनमङ्गल्ये तक्रे कट्वरसायणे ।
अर्शोघ्नं परमरसः कुल्माषाभिषुते पुनः ॥ ९९ ॥
गृहाम्बु मधुरा चाथ स्यात्कुस्तुम्बुरुरल्लुका ।
मरिचे तु द्वारवृत्तं मरीचं वलितं तथा ॥ १०० ॥
पिप्पल्यामोषणा शौण्डी चपला तीक्ष्णतण्डुला ।
ऊषणा तण्डुलफला काला च कृष्णतण्डुला ॥ १०१ ॥
जीरे जीरणजरणौ हिङ्गौ तु भूतनाशनम् ।
अगूढगन्धमत्युग्रं लिप्सौ लालसलम्पटौ ॥ १०२ ॥
लोलो लिप्सा तु धनाया रुचिरीप्सा च कामना ।
पूजा त्वपचितिरथ चिपिटो नम्रनासिके ॥ १०३ ॥
पङ्गुलस्तु पीठसर्पी किलातस्त्वल्पवर्ष्मणि ।
सर्वे ह्रस्वोऽनेडमूकस्त्वन्धे न्युब्जस्त्वधोमुखे ॥ १०४ ॥
पित्ते पलाग्निः पललज्वरः स्यादग्निरेचकः ।
कफे सिंहानकः खेटः स्यात्कूकुदे तु कूपदः ॥ १०५ ॥
पारमितोऽथ कायस्थः करणोऽक्षरजीविनि ।
क्षमे समर्थोऽलंभूष्णुः पादातपदगौ समौ ॥ १०६ ॥
जाम्बूलमालिकोद्वाहे वरयात्रा तु दौन्दुभी ।
गोपाली वर्णके शान्तियात्रा वरनिमन्त्रणे ॥ १०७ ॥
स्यादिन्द्राणीमहे हेलिरूलुलुर्मङ्गलध्वनिः ।
स्यात्तु स्वस्त्ययनं पूर्णकलसे मङ्गलाह्निकम् ॥ १०८ ॥
शान्तिके मङ्गलस्नानं वारिपल्लववारिणा ।
हस्तलेपे तु करणं हस्तबन्धे तु पीडनम् ॥ १०९ ॥
;p{0005}
तच्छेदे समयभ्रंशो धूलिभक्ते तु वार्तिकम् ।
कुलटायां तु दुःशृङ्गी बन्धुदा कलकूणिका ॥ ११० ॥
धर्षणी लाञ्छनी खण्डशीला मदननालिका ।
त्रिलोचना मनोहारी पालिः सश्मश्रुयोषिति ॥ १११ ॥
श्रमणायां भिक्षुणी स्याद्वेश्यायां तु खगालिका ।
वारवाणिः कामलेखा क्षुद्रा चेट्यां गणेरुका ॥ ११२ ॥
वडवा कुम्भदासी च पुत्रे तु कुलधारकः ।
सदायादो द्वितीयश्च पुत्र्यां धीदा समर्धुका ॥ ११३ ॥
देहसंचारिणी चाप्यपत्ये संतानसंतती ।
नप्ता तु दुहितुः पुत्रे स्यात्कनिष्ठे तु कन्यसः ॥ ११४ ॥
ज्येष्ठभगिन्यां तु वीरभवन्ती स्यात्तु नर्मणि ।
सुखोत्सवो रागरसो विनोदोऽपि किलोऽपि चा ॥ ११५ ॥
वप्पो जनित्रो रेतोधास्तातो जानी तु मातरि ।
देहे सिनं प्रजनुकश्चतुःशाखं षडङ्गकम् ॥ ११६ ॥
व्याधिस्थानं च देहैकदेशे गात्रं कचे पुनः ।
वृजिनो वेल्लिताग्रोऽस्रो धम्मिल्ले मौलिजूटकौ ॥ ११७ ॥
कर्परी तु कबर्यां स्यात्प्रलोभ्यो विशदे कचे ।
मुखे दन्तालयं स्योनं घनं चरं घनोत्तमम् ॥ ११८ ॥
कर्णप्रान्तस्तु धारा स्यात्कर्णमूलं तु शीलकम् ।
अक्ष्णि रूपग्रहो देवदीपो नासा तु गन्धहृत् ॥ ११९ ॥
नसा गन्धवहा नस्या नासिक्यं गन्धनालिका ।
ओष्ठे तु दशनोच्छिष्टो रसालेपी च वाग्दलम् ॥ १२० ॥
श्मश्रुणि व्यञ्जनं कोटो दन्ते मुखखुरः खरुः ।
दालुर्जिह्वा तु रसिका रस्ना च रसमातृका ॥ १२१ ॥
रसा काकुर्ललना च वक्त्रदलं तु तालुनि ।
अवटौ तु शिरःपीठं कफणौ रत्निपृष्ठकम् ॥ १२२ ॥
बाह्वपबाहुसंधिश्च हस्ते भुजदलः सलः ।
अथ व्यामे वियामः स्याद्बाहुचापस्तनूतलः ॥ १२३ ॥
हृद्यसहं मर्मवरं गुणाधिष्ठानकं त्रसम् ।
स्तनौ तु धरणावग्रे तयोः पिप्पलमेचकौ ॥ १२४ ॥
जठरे मलुको रोमलताधारोऽथ क्लोमनि ।
स्यात्ताण्ड्यं क्लपुषं क्लोममथ नाभौ पुतारिका ॥ १२५ ॥
शिरामूलं कटीकूपौ तूच्चलिङ्गौ रतावुके ।
शिश्ने तु लङ्गुलं शङ्कु लाङ्गूलं शेफशेफसी ॥ १२६ ॥
रक्ते तु शोध्यकीलाले मांसे तूद्धः समारटम् ।
लेपनं च रोमणि तु त्वग्मलं वालपुत्रकः ॥ १२७ ॥
कूपजो मांसनिर्यासः परित्राणमथ स्नसा ॥
तन्त्रीनखारुस्नावानः संधिबन्धनमित्यपि ॥ १२८ ॥
अगरौ प्रवरं शृङ्गं शीर्षकं मृदुलं लघु ।
वरद्रुमः परमदः प्रकरं गन्धदारु च ॥ १२९ ॥
चन्दने पुनरेकाङ्गं भद्रश्रीः फलकीत्यपि ।
जातीफले सोमनसं पुटकं मदशौण्डकम् ॥ १३० ॥
कोशफलं कुङ्कुमे तु करटं वासनीयकम् ।
प्रियङ्गु पीतकाबेरं घोरं पुष्परजो वरम् ॥ १३१ ॥
कुसुम्भं च जवापुष्पं कुसुमान्तं च गौरवम् ।
वृक्षधूपे तु श्रीवेष्टो दधिक्षीरघृताह्वयः ॥ १३२ ॥
रचनायां परिस्पन्दः प्रतियत्नोऽथ कुण्डले ।
कर्णादर्शो मेखला तु लालिनी कटिमालिका ॥ १३३ ॥
अथ किङ्किण्यां घर्घरी विद्या विद्यामणिस्तथा ।
नूपुरे तु पादशीली मन्दीरं पादनालिका ॥ १३४ ॥
पादाङ्गुलीयके पादपालिका पादकीलिका ।
वस्त्रे निवसनं वस्नं सत्त्रं कर्पटमित्यपि ॥ १३५ ॥
दशासु वस्त्रपेश्योऽथ हिमवातापहांशुके ।
द्विखण्डको वरकश्च चक्रवर्तिन्यधीश्वरः ॥ १३६ ॥
अर्जुने विजयश्चित्रयोधी चित्राङ्गसूदनः ।
योगी धन्वी कृष्णपक्षो नन्दिघोषस्तु तद्रथः ॥ १३७ ॥
ग्रन्थिकस्तु सहदेवो नकुलस्तन्तिपालकः ।
मोद्रेयाविमौ कौन्तेया भीमार्जुनयुधिष्ठिराः ॥ १३८ ॥
द्वयेऽपि पाण्डवेयाः स्युः पाण्डवाः पाण्डवायनाः ।
राजच्छेत्त्रे नृपलक्ष्म चमरः स्यात्तु चामरे ॥ १३९ ॥
स्यान्न्यायद्रष्टरि स्थेयो द्वाःस्थे द्वाःस्थितिदर्शकः ।
क्षुद्रोपकरणानां स्यादध्यक्षः पारिकर्मिकः ॥ १४० ॥
;p{0006}
पुराध्यक्षे कोट्टपतिः पौरिको दाण्डपाशिकः ।
वेध्यं निमित्तं बाणे तु लक्ष्यहा मर्मभेदनः ॥ १४१ ॥
वीरश्च वीरशङ्कुश्च कदम्बोऽप्यस्त्रकण्टकः ।
नाराचो लोहनालोऽस्त्रसायकोऽसिस्तु सायकः ॥ १४२ ॥
श्रीगर्भो विजयः शास्ता व्यवहारः प्रजाकरः ।
धर्मप्रचारो धाराङ्गो धाराधरकरालिकौ ॥ १४३ ॥
चन्द्रभासश्च शस्त्रोऽथ क्षुर्यस्त्री कोशशायिका ।
पत्त्रं च धेनुका पत्त्रपाले तु हुलमातृका ॥ १४४ ॥
कुट्टन्ती पत्त्रफलाथ शक्तिः कासूर्महाफला ।
अष्टतालायता सा च पट्टिसस्तु खुरोपमः ॥ १४५ ॥
लोहदण्डस्तीक्ष्णधारो दुःस्फोटाराफलौ समौ ।
चक्रं तु वलयप्रायमरसंचितमित्यपि ॥ १४६ ॥
शतघ्नी तु चतुस्ताला लोहकण्टकसंचिता ।
अयःकण्टकसंछन्नाशतघ्ने च महाशिला ॥ १४७ ॥
भुषुण्डी स्याद्दारुमयी वृत्तायःकीलसंचिता ।
कणयो लोहमात्रोऽथ चिरिका तु हुलाग्रका ॥ १४८ ॥
वराहकर्णकोऽन्वर्थः फलपत्त्राग्रके हुलम् ।
मुनयोऽस्त्रशेखरं च शराभ्यास उपासनम् ॥ १४९ ॥
जिष्णौ तु विजयी जैत्रः स्याच्छृगाली तु विप्लवे ।
करमध्ये सौम्यं तीर्थमथ स्यान्नियमे तपः ॥ १५० ॥
सत्यवत्यां गन्धवती मत्स्योदर्यथ वक्रये ।
भाटकोऽथ साक्षिणि स्यान्मध्यस्थः प्राश्निकोऽप्यथ ॥ १५१ ॥
कूटसाक्षी मृषासाक्षी सूची स्याद्दुष्टसाक्षिणि ।
पादुकायां पादरथी पादजङ्गुः पदत्वरा ॥ १५२ ॥
पादवीथी च पेशी च पादपीठी पदायता ।
नापिते ग्रामणीभण्डिवाहक्षौरिकभाण्डिकाः ॥ १५३ ॥
;c{इत्याचार्यहेमचन्द्रविरचितेऽभिधानचिन्तामणिरिशिष्टे मर्त्यकाण्डस्तृतीयः ॥ ३ ॥}
;k{तिर्यक्काण्डः}
;v{पृथ्वीकायः}
अथ पृथ्वी महाकान्ता क्षान्ता मेर्वद्रिकर्णिका ।
गोत्रकीला घनश्रेणी मध्यलोका जगद्वहा ॥ १५४ ॥
देहिनी केलिनी मौलिर्महास्थल्यम्बरस्थली ।
गिरौ प्रपाती कुट्टार उर्वङ्गः कंदराकरः ॥ १५५ ॥
कैलासे धनदावासो हरार्द्रिर्हिमवद्वसः ।
मलयश्चन्दनगिरिः स्थाल्लोहे धीनधीवरे ॥ १५६ ॥
ताम्रे पवित्रं कांस्यं च सीसके तु महाबलम् ।
चीनपिष्टं समेलूकं कृष्णं च त्रपुबन्धकम् ॥ १५७ ॥
त्रपुणि श्वेतरूप्यं स्यात्सठं सलवणं रजः ।
परासं मधुकं ज्येष्ठं घनं च मुखभूषणम् ॥ १५८ ॥
रजते त्रापुषं वङ्गजीवनं वसु भीरुकम् ।
स्वभ्रं सौम्यं च शोध्यं च रूप्रं भीरु जवीयसम् ॥ १५९ ॥
सुवर्णे लोभनं शुक्रं तारजीवनमौजसम् ।
दाक्षायणं रक्तवर्णं श्रीमत्कुम्भं शिलोद्भवम् ॥ १६० ॥
वैणवं तु कर्णिकारच्छायं वेणुतटीभवम् ॥ १६१ ॥
;c{इति पृथ्वीकायः ।}
;v{जलकायः}
जले दिव्यमिरा सेव्यं कृपीटं घृतमङ्कुरः ।
विषं पिप्पलपातलमलिलानि च कम्बलम् ॥ १६२ ॥
पावनं षड्रसं चापि पल्लूरं तु सितं पयः ।
किट्टिमं तदतिक्षारं शालूकं पङ्कगन्धिकम् ॥ १६३ ॥
अन्धं तु कलुषं तोयमतिस्वच्छं तु काचिमम् ।
समुद्रे तु महाकच्छो दारदो धरणीप्लवः ॥ १६४ ॥
महीप्रावार उर्वङ्गस्तिमिकोशो महाशयः ।
मुरंदरा तु मुरला सुरवेला तु नन्दिनी ॥ १६५ ॥
चर्मण्वती रन्तिनदी संभेदः सिन्धुसंगमः ।
नीका तु सारणौ
;c{ इति जलकायः ।}
;v{अग्निकायः}
अग्नौ चमिर्दीप्रः समन्तभुक् ॥ १६६ ॥
पर्परीकः पविर्घासिः पृथुर्घघरिराशिरः ।
जुहुराणः पृदाकुश्च जुषाकुर्हवनो हविः ॥ १६७ ॥
;p{0007}
घृतार्चिर्नाचिकेतश्च प्रेष्ठो वञ्चतिरञ्चतिः ।
भुजिर्भरथपीथौ च स्वनिः पवनवाहनः ॥ १६८ ॥
;c{इत्यग्निकायः ।}
;v{वायुकायः}
वायौ सुरालयः प्राणः संभृतो जलभूषणः ।
शुचिर्वहालो नघटः पश्चिमोत्तरदिक्पतिः ॥ १६९ ॥
अङ्कतिः क्षिपणुर्मर्को ध्वजप्रहरणश्चलः ।
शीतलो जलकान्तारो मेघारिः सृमरोऽपि च ॥ १७० ॥
;c{इति वायुकायः ।}
;v{वनस्पतिकायः}
वृक्षे त्वारोहकः स्कन्धी सीमीको हरितच्छदः ।
ऊरुर्जन्तुर्वह्रिभुश्च
;c{इति वनस्पतिकायः ।}
;v{द्वित्रिचतुष्पञ्चेन्द्रियाः}
स्यात्तु श्चेतः कपर्दके ॥ १७१ ॥
खद्योते तु कीटमणिज्योतिर्माली तमोमणिः ।
परार्वुदो निमेषद्युत् ध्वान्तचित्रोऽथ कुञ्जरे ॥ १७२ ॥
पेचकी पुष्करी पद्मी पेचिलः सूचिकाधरः ।
विलोलजिह्वोऽन्तःस्वेदो महाकायो महामदः ॥ १७३ ॥
शूर्पकर्णो जलाकाङ्क्षो जटी च षष्टिहायनः ।
असुरो दीर्घपवनः शुण्डालः कपिरित्यपि ॥ १७४ ॥
वशायां वाशिता कर्णधारिणी गणिकापि च ।
अश्वे तु क्रमणः कुण्डी प्रोथी ह्रेषी प्रकीर्णकः ॥ १७५ ॥
पाकलः परुलः किण्वी कुटरः सिंहविक्रमः ।
माषाशी केसरी हंसो मुद्गभुग्गूढभोजनः ॥ १७६ ॥
वासुदेवः शालिहोत्रो लक्ष्मीपुत्रो मरुद्रथः ।
चामर्येकशफोऽपि स्यादश्वायां पुनरर्वती ॥ १७७ ॥
मल्लिकाक्षः सितैर्नेत्रैः स्याद्वाजीन्द्रायुधोऽसितैः ।
ककुदी ककुदावर्तो निर्मुष्कस्त्विनद्रवृद्धिकः ॥ १७८ ॥
शुनि क्रोधी रसापायी शिवारिः सूचको रुरुः ।
वनंतपः स्वजातिद्विट्कृतज्ञो भल्लहश्च सः ॥ १७९ ॥
दीर्घनादः पुरोगामी स्यादिन्द्रमहकामुकः ।
मण्डलः कपिलो ग्राममृहश्चेन्द्रमहोऽपि च ॥ १८० ॥
महिषे कलुषः पिङ्गः कटाहो गद्गदस्वरः ।
हेरम्बः स्कन्धशृङ्गश्च सिंहे तु स्यात्पलंकषः ॥ १८१ ॥
शैगाटो वनराजश्च नभःक्रान्तो गणेश्वरः ।
शृङ्गोष्णीषो रक्तजिह्वो व्यादीर्णास्यः सुगन्धिकः ॥ १८२ ॥
सूकरे कुमुखः कामरूपी च सलिलप्रयः ।
तलेक्षणो वक्रदंष्ट्रः पङ्कक्रीडनकोऽपि च ॥ १८३ ॥
मृगे त्वजिनयोनिः स्यादथो भुजगभोगिनि ।
अहीरणी द्विमुखश्च भवेत्पक्षिणि चञ्चुमान् ॥ १८४ ॥
कण्ठाग्निः कीकसमुखो लोमकी रसनारदः ।
वारङ्गिनाङीचरणौ मयूरे चित्रपिङ्गलः ॥ १८५ ॥
नृत्यप्रियः स्थिरमदः खिलखिल्लो गरव्रतः ।
मार्जारकण्ठो मरुको मेघनादानुलासकः ॥ १८६ ॥
मयुको बहुलग्रीवो नगावासश्च चन्द्रकी ।
कोकिले तु मदोल्लापी काकजातो रतोद्वहः ॥ १८७ ॥
मधुघोषो मधुकण्ठः सुधाकण्ठः कुहूमुखः ।
घोषयित्नुः पोषयित्नुः कामवालः कुनालिकः ॥ १८८ ॥
कुक्कुटे तु दीर्घनादश्चर्मचूडो नखायुधः ।
मयूरचटकः शौण्डो रणेच्छुश्च कलाधिकः ॥ १८९ ॥
आरणी विष्किरो बोधिर्नन्दीकः पुष्टिवर्धनः ।
चित्रवाजो महायोगी स्वस्तिको मणिकण्ठकः ॥ १९० ॥
उषाकीलो विशोकश्च व्राजस्तु ग्रामकुक्कुटः ।
हंसेषु तु मरालाः स्युः सारसे दीर्घजानुकः ॥ १९१ ॥
गोनर्दो मैथुनी कामी श्येनाक्षो रुक्तमस्तकः ।
गृध्रे तु पुरुषव्याघ्रः कामायुः कूणितेक्षणः ॥ १९२ ॥
सुदर्शनः शकुन्याजौ शुके तु प्रियदर्शनः ।
श्रीमान्मेधातिथिर्वाग्गमी मत्स्ये तु जलपिप्पिकः ॥ १९३ ॥
मूको जलाशयः शेवः पाठीने मृदुपाठकः ॥ १९४ ॥
;c{इति द्वित्रिचतुष्पञ्चेन्द्रियाः ।}
;c{इत्याचार्यहेमचन्द्रविरचितेऽभिधानचिन्तामणिपरिशिष्टे तिर्यक्काण्डश्चतुर्थः ॥ ४ ॥}
;p{0008}
;k{नारककाण्डः}
अथ रत्नप्रभा धर्मा वंशानुशर्कराप्रभा ।
स्याद्वालुकाप्रभा शेला भवेत्पङ्कप्रभाञ्जना ॥ १९५ ॥
धूमप्रभा पुनारिष्टा माधव्या तु तमःप्रभा ।
महात्तमःप्रभा माधव्येवं नरकभूमयः ॥ १९६ ॥
;c{इत्याचार्यहेमचन्द्रविरचितेऽभिधानचिन्तामणिपरिशिष्टे नारककाण्डः पञ्चमः ॥ ५ ॥}
;k{सामान्यकाण्डः}
आनुकूल्यार्थकं प्राध्वमसाकल्ये तुचिच्चन ।
तुहिचस्महवै पादपूरणे पूजने स्वती ॥ १९७ ॥
वद् वा यथा तथैवैवं साम्येऽहो ही च विस्मये ।
स्युरेवं तु पुनर्वैवेत्यवधारणवाचकाः ॥ १९८ ॥
ऊं पृच्छाय़ामतीते प्राक् निश्चयेऽद्धाञ्जसाद्वयम् ।
अतो हेतौ महः प्रत्यारम्भेऽथ स्वयमात्मनि ॥ १९९ ॥
प्रशंसने तु सुष्ठु स्यात्परश्वः श्वः परेऽहनि ।
अद्यात्राह्न्यथ पूर्वेऽह्नीत्यादौ पूर्वेद्युरादयः ॥ २०० ॥
समाने इति सद्यः स्यात्परे त्वह्नि परेद्यवि ।
उभयद्युस्तूभयेद्युः समे युगपदेकदा ॥ २०१ ॥
स्यात्तदानीं तदा तर्हि यदा यर्ह्यन्यदैकदा ।
परुत्परार्येषमोऽब्दे पूर्वे पूर्वतरेऽत्र च ॥ २०२ ॥
प्रकारेऽन्यथेतरथा कथमित्थं यथा तथा ।
द्विधा द्वेधा त्रिधा त्रेधा चतुर्धा द्वैधमादि च ॥ २०३ ॥
द्वित्र्यश्चतुःपञ्चकृत्व इत्याद्यावर्तने कृते ।
दिग्देशकाले पूर्वादौ प्रागुदक्प्रत्यगादयः ॥ २०४ ॥
;c{इत्याचार्यहेमन्द्रविरचितेऽभिधानचिन्तामणिपरिशिष्टे सामान्यकाण्डः षष्ठः ॥ ६ ॥}
;c{इति श्रीहेमचन्द्राचार्यविरचितोऽभिधानचिन्तामणिपरिशिष्टः समाप्तः ।}

