;p{0141}
;c{[५०] मुनिराजसुन्दरविजयविरचितः}
;c{सुन्दरैकाक्षरकोषः}
;c{॥ शार्दूलविक्रीडितम् ॥}
देहेनाऽधवलं तथाऽऽत्मधवलं,
साहिं तथा निर्विषं,
संपूज्यं करिणा तथाऽमदगजं,
पार्श्वं तथाऽपार्श्वगम् ।
कल्यद्र्यन्तिकगं तथाऽखिलकलिं
दूरेकरं देहिनां,
नौमि श्रीकलिकुण्डतीर्थसुपतिं
पार्श्वप्रभुं भावतः ॥ १ ॥
;c{॥ उपजातिः ॥}
प्रणम्य नम्यं जगदेकरम्यं
राजेन्द्रसूरिं सुगुरुं च भक्त्या ।
श्रीसुन्दरैकाक्षरनामकोषं
पोषप्रदं तोषकरं करोति ॥ २ ॥

