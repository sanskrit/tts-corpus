;METADATA
;title{द्विरूपध्वनिसङ्ग्रह}
;author{भरतमल्लिक}
;bookFullName{Dvirūpa-dhvani-saṃgraha of Bharatmallika}
;bookSeriesDetails{}
;editor{Sures Chandra Banerji}
;editorQualifications{M.A., D.Phil.}
;publisher{Annals of the Bhandarkar Oriental Research Institute, Vol. 45, No. 1/4 (1964), pp. 49-77}
;pressDetails{}
;publicationYear{1964 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{}
;shortCode{DDBM}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. Google OCR for providing us raw OCR data to work with. 3. Mr. Nagabhushana Rao of www.andhrabharati.com for providing us the scanned book to digitize. 4. Dr. Dhaval Patel for spending time to type and proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{syno}
;pagenum{true}
;linenum{false}
;chapterArrangements{}
;newVerseNumbersAtChangeOf{never}
;newLineNumbersAtChangeOf{never}
;version0.0.1{09 March 2021}
;version0.0.2{09 March 2021}
;version0.0.3{09 March 2021}
;version0.0.4{09 March 2021}
;version0.1.0{09 March 2021}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
﻿;p{0053}
;c{द्विरूपध्वनिसंग्रहः}
;c{(भरतमल्लिकविरचितः)}
नत्वा गौरी गिरीशं च गौराङ्गमल्लिकात्मजः ।
करोति भरतो वैद्यो द्विरूपध्वनिसंग्रहम् ॥ १ ॥
द्विरूपा बहुरूपाः स्युर्ध्वनयो येऽल्पशब्दतः ।
कियन्तस्तेऽपि वक्तव्याः सतामिह नियोगतः ॥ २ ॥
ईश्वरी स्यादीश्वरा च काली काला च कालिका ।
चण्डिश्चण्डी च चण्डा च चण्डिकाम्बापि अम्बिका ॥ ३ ॥
गौरी गौरा ईश ईट् स्यात् गिरीशगिरिशौ समौ ।
शिविपिष्टो विनिर्दिष्टः शिपिविष्टस्तथा समौ ॥ ४ ॥
कृत्तिवासःकृत्तिवासौ नारायणनरायणौ ।
पद्मनाभः पद्मनाभिर्मथूरा मथुराऽपि च ॥ ५ ॥
द्वारावती द्वारवती द्वारकायामुभे समे ।
कौमोदकी च कौमोदी तथा कौपोदकी भवेत् ॥ ६ ॥
देवकी दैवकी च स्यान्मेना स्यान्मेनका तथा ।
नन्दिर्नन्दी चाजगवं भवेदाजगवं तथा ॥ ७ ॥
अजगावं चाजकावं भवेदजकवं तथा ।
पारिषद्यः पारिषदः पार्षद्यः पार्षदः समाः ॥ ८ ॥
;p{0054}
द्रुहिणो द्रुहणोऽपि स्याद्द्रुघनश्च त्रयः समाः ।
विरिञ्चिः स्याद् विरिञ्चश्च स्वयंभुः स्यात् स्वयंभुवा ॥ ९ ॥
सहद्यसद्दिविषदा दैवतेन च देवता ।
दिवोकाश्च दिवौकाश्च बिडोजाः स्याद्बिडौजसा ॥ १० ॥
शुनाशीरो द्वितालव्यः सुनासीरो द्विदन्त्यकः ।
तालव्यादिर्दन्त्यमध्यः शुनासीरश्च दृश्यते ॥ ११ ॥
स्यात् सूत्रामापि सुत्रामा शची शचिः सचिः सची ।
पीयूषमपि पेयूषं पैयूषं च पयोऽमृते ॥ १२ ॥
आबन्ता च सुधर्मा स्यान्नान्ता च भिदुरं भिदिः ।
भेदुरं भिदिरं चैरावत ऐरावणो भवेत् ॥ १३ ॥
बौद्धो बुद्धो भवेद्दाशरथिर्दाशरथस्तथा ।
सौमित्रिरपि सौमित्रो लक्ष्मणो लक्षणो भवेत् ॥ १४ ॥
शीता सीता च कथिता कैकेयी केकयी अपि ।
जटायुर्वा जटायुः स्याद्धनूमान् हनुमानपि ॥ १५ ॥
बाली बालिरपि प्रोक्तो जाम्बवो जाम्बवानपि ।
स्युर्महाराजिका(राजिक?) एव महाराजिक(राजक?)संज्ञिका ॥ १६ ॥
द्वितीयोकारदीर्घोऽपि भवेत् पुरुरवो ध्वनिः ।
आम्बरीषोऽम्बरीषश्चार्जुने फाल्गुनफल्गुनौ ॥ १७ ॥
तुल्यौ गन्धर्वगान्धर्वावासुरोऽप्यसुरो भवेत् ।
हाहा हहाश्च तुल्यौ द्वावादन्तौ हाहसि स्मृते ॥ १८ ॥
हूहूशब्दो द्विदीर्घः स्याद्द्विह्रस्वेऽपि हुहुः स्मृतः ।
शुष्माशुष्मश्च तुल्यौ द्वौ दमूना दमुनास्तथा ॥ १९ ॥
;p{0055}
ज्वालः स्याज्ज्वालया सार्धं कीलः स्यात् कीलया सह ।
दवाग्निरपि दावाग्निरभ्रं चाब्भ्रं खमेघयोः ॥ २० ॥
नभो नाभो स्त्री नभसं विहायः स्याद् विहायसम् ।
अन्तरीक्षं चान्तरिक्षं स्फुर्जथुः स्फूर्जथुः समौ ॥ २१ ॥
भवेद् वर्षे वर्षणं चावग्राहावग्रहौ समौ ।
सौदामनी च सौदाम्नी तथा सौदामिनीक्ष्यते ॥ २२ ॥
वर्षोपले निगदिताः करका करकः करः ।
रात्रिंचरो रात्रिचरः क्रव्यात् क्रव्याद उच्यते ॥ २३ ॥
जातुधानो यातुधानो जातूधानश्च दृश्यते ।
वातिर्वाता च वातः स्यान्मारुतो मरुतो मरुत् ॥ २४ ॥
गन्धवहो गन्धवाहः सततं सन्ततं भवेत् ।
अपिधानं पिधानं च चन्द्रश्चन्दश्च कथ्यते ॥ २५ ॥
भासः स्याद्भासा भासश्च रुग्रुची रुचयः समाः ।
शोभा शुभा भवेदङ्के लक्ष्म लक्ष्मणलक्षणम् ॥ २६ ॥
ज्योत्स्नी च ज्यौत्स्निका ज्योत्स्ना ज्योत्स्नावत्यां निशि स्थिताः ।
तारकं तारका तारा तारं च परिकीर्त्यते ॥ २७ ॥
भरणिर्भरणी चोक्ता कृत्तिका कृत्तिरुच्यते ।
रोहिणी रोहिणिश्च स्यादिल्वला इल्लता (इल्लका?) स्त्रियः ॥ २८ ॥
पुष्यया सह पुष्यः स्याद्धस्तः स्याद्धस्तया सह ।
आषाढा स्यादषाढापि ते पूर्वोत्तरयोरपि ॥ २९ ॥
;p{0056}
ते च मूर्धन्यषे आहुः केचित्तालव्यशे अपि ।
सूरः शूरोऽपि (सुरोऽपि?) सूर्ये स्यात् तपनस्तापनस्तथा ॥ ३० ॥
पुष्पवन्तौ पुष्पवद्भ्यां सहैकोऽत्रेन्दुभास्करौ ।
यमदग्निर्जमदग्निः स्याद्वशिष्ठो वसिष्ठवत् ॥ ३१ ॥
पुलस्तिः स्यात् पुलस्त्येन सहागस्त्योऽगस्तिना ।
मैत्रावरुणिरेव ज्ञैर्मित्रावरुण उच्यते ॥ ३२ ॥
वाल्मीके वाल्मिकः प्रोक्तो वाल्मीकिरपि वाल्मिकिः ।
मुनिभेदे वर्ततेऽपिशलिरापिशलिस्तथा ॥ ३३ ॥
स्यात् फाल्गुनः फाल्गुनिकश्चैत्रे चित्रिकाचित्रको ।
श्रावणः स्यात् श्रावणिको ज्यैष्ठे ज्येष्ठोऽपि वर्तते ॥ ३४ ॥
आषाढः स्यादषाढोऽपि द्वौ द्वौ मूर्धन्यषान्वितौ ।
तालव्यशान्वितौ चैतौ दृश्यते इति केचन ॥ ३५ ॥
रजनी रजनिश्च स्याद्रात्री रात्रिस्तमी तमा ।
कुज्झटिः कुज्झटी चोक्ता तथा कुज्झटिका बुधैः ॥ ३६ ॥
स्यान्नीहारो निहारश्चावश्याऽवश्याय उच्यते ।
उषावन्ताप्युषोऽदन्त उषः सान्तं च दृश्यते ॥ ३७ ॥
;p{0057}
प्रत्यूषः प्रत्युषश्च स्यात् प्रत्यूषः प्रत्युषस्तथा ।
स्यात् ... .... सन्ध्या सन्धेति च द्वयम् ॥ ३८ ॥
माश्च मासश्च तुल्यौ द्वौ तिथी तिथिरपीष्यते ।
पौर्णमासी पूर्णमासी पूर्णिमा पूर्णमा तथा ॥ ३९ ॥
पौर्णमी च समाः पञ्च कुहूः कुहुरुभे समे ।
अमावासी आमावस्याप्यमावास्याप्यमावसी ॥ ४० ॥
अमामसी अमामासी षट् समाः परिकीर्तिताः ।
वरिषा अपि वर्षाः स्युर्बहुत्वे ताः स्त्रियां मताः ॥ ४१ ॥
भवेत् प्रावृट् प्रावृषा च शरत् स्यात् शरदा तथा ।
विषुवद्विषुवं चैव विषुपं च समं त्रयम् ॥ ४२ ॥
पाण्डरः पाण्डुरः पाण्डुर्हरितो हरिदुच्यते ।
रोहितो लोहितोऽपि स्यात् कपिलः कबिलस्तथा ॥ ४३ ॥
उदन्तक उदन्तः स्यात् खनखानावुभौ समौ ।
निस्वाननिस्वनावेवं भवेदाराव आरवः ॥ ४४ ॥
रवरावौ ध्वनध्वानौ समौ निक्वाणनिक्वणौ ।
क्वणक्वाणौ समावुक्तौ प्रक्वाणप्रक्वणावपि ॥ ४५ ॥
आकारणा भवेदाकारणं चटु च चाटु च ।
परिवादः परीवादोऽप्यबद्धं स्यादबन्धकम् ॥ ४६ ॥
;p{0058}
भेरिर्भेरी च तुल्ये द्वे विपञ्ची स्याद्विपञ्चिका ।
झर्झरो झर्झरी झल्ली झल्लरी झालरी समाः ॥ ४७ ॥
पणवः पणवा च स्यात्प्रणवोऽप्यत्र वर्तते ।
कलाहका काहका च काहलोऽप्यत्र वर्तते ॥ ४८ ॥
सानेयिका स्यात् सानेयी सानिका सा च कथ्यते ।
वंशी च वंशिका तल्ये अन्तीकाप्यन्तिरन्तिका ॥ ४९ ॥
निर्वहणा निर्वहणं निवर्हणमपीरितम् ।
व्रीडा व्रीडश्च लज्जा स्यात् लज्या लज्जस्त्रपा त्रपः ॥ ५० ॥
भ्रूकुटिर्भ्रुकुटिश्चैवं भ्रकुटर्भृकुटिर्भवेत् ।
स्त्रीदन्तत्वात्(?) पाक्षिकेऽपि परं रूपचतुष्टयम् ॥ ५१ ॥
तन्द्री तन्द्रा तन्द्रिका च निमेषनिमिषौ समौ ।
गभीरमपि गम्भीरं स्यादुच्चैरुच्चकैरपि ॥ ५२ ॥
भावे क्रियायां मित्रादेः ष्ण्ये मैत्री मैत्र्यमित्यपि ।
वैदग्ध्यमपि वैदग्धी औचित्यमौचिती अपि ॥ ५३ ॥
भ्रकुंसश्च भ्रुकुंसश्च भ्रकुंसोऽपि भृकुंसवत् ।
नृत्यं नृत्तं लास्यकं च लास्यं स्यादालसोऽलसः ॥ ५४ ॥
अवहित्थं विनिर्दिष्टं अवहित्थाऽपि कोविदैः ।
परिवारः परीवारः प्रवह्लीका प्रवह्लिका ॥ ५५ ॥
असूर्क्षणं सूर्क्षणं चासूर्क्षणाऽसूर्क्षणे अपि ।
तुबरं तूबरं चाहुरम्लमम्ब्लं च कोविदाः ॥ ५६ ॥
भुजङ्गमो भुजङ्गश्च भुजगः स्यात् स्फटा फटा ।
हालाहलं हालहलं हाहलं च हलाहलम् ॥ ५७ ॥
;p{0059}
आशीश्चाश्यहिदंष्ट्रायां सर्पे गोनासगोनसौ ।
अहितुण्डिक एवोक्तः शाब्दिकैराहितुण्डिकः ॥ ५८ ॥
पारावारो विनिर्दिष्टः पारापारश्च सागरे ।
जलं जडं स्यादुदकं दकमत्राप्युदीरितम् ॥ ५९ ॥
पृषत्पृषन्ति पृषता तुल्या स्यादापगाऽपगा ।
धुनिर्धनी च स्रोतः स्यात् स्रोतं तुल्ये तटी तटम् ॥ ६ ॥
रोधः सान्तमदन्तोऽपि रोधः स्यादिति शाब्दिकाः ।
वालुका वालिका च स्यात् सरयुः सरयूरपि ॥ ६१ ॥
शितद्रुः स्यात् शतद्रुश्च शुतद्रूश्च शुतद्रुवत् ।
चन्द्रभागा चन्द्रभागी चान्द्रभागा च सा तथा ॥ ६२ ॥
चान्द्रभागी बुधैरुक्ता विपासा (विपाशा?) स्याद्विपाडपि ।
उर्मिरूर्मी च वीचिः स्यात् विचिर्वीचिः विची तथा ॥ ६३ ॥
स्थाघमस्थाघमस्ताघमप्यगाधे प्रयुज्यते ।
सरसी तु सरश्चाहुः कुमुच्च कुमुदं समे ॥ ६४ ॥
शेवालमपि शेपालं शेवलं शीवलं तथा ।
शैवालं शैवलं चेति षट् समार्थाः प्रकीर्तिताः ॥ ६५ ॥
तुल्यौ केवर्तकैवर्तौ शकली शलली भवेत् ।
मत्स्यो मत्सश्च मच्छः स्यात् शफरी शफरस्तथा ॥ ६६ ॥
चिलिचीमश्चिलिचिमश्चिलीचीमिश्चिलीचिमिः ।
चेलिचीमश्चिलीमश्च षट् समाः स्युस्तिमिस्तिमः ॥ ६७ ॥
वोदालः स्याद्वदालोऽपि उलूपी उलुपी समे ।
इल्लीशः स्यादिलीशोऽपि तुल्यौ भेकटवेकटौ ॥ ६८ ॥
उन्दपी चुन्दपी च स्यात् चुन्दकी शिशुमारके ।
वडिशी वडिशं च स्यात् वलिशं च तदुच्यते ॥ ६९ ॥
;p{0060}
कुवेनिश्च कुवेनी च कुवेना च समं त्रयम् ।
स्यात् शम्बूकाश्च (शम्बूका च?) शम्बूकः शम्बुकः शम्बुशाम्बुकौ ॥ ७० ॥
सान्ता जलौका ऐक्येऽपि वा भूम्नि स्युर्जलौकसः ।
आबन्तापि जलौका स्याददन्तोऽपि जलौकसः ॥ ७१ ॥
नौः स्यान्नौका च तरणिस्तरणी च तरिस्तरी ।
उडुपः स्यादुडूपोऽपि द्रोणिर्द्रोणी द्रुणिर्द्रुणी ॥ ७२ ॥
क्षेपणिः स्यात् क्षेपणी च क्षिपणिः क्षिपणी तथा ।
अभ्री स्यादब्भ्रिरभिश्च तयाब्भ्री च समा इमाः ॥ ७३ ॥
महिर्मही च धरणिर्धरणी धारणी तथा ।
क्षोणिः क्षोणी तथा क्षौणिः क्षोणी चैताः समा मताः ॥ ७ ॥
पृथिवी पृथवी पृथ्वी भूमिर्भूमी च दृश्यते ।
अवनी अवनिस्तुल्ये मृन्मृदे मृत्तिमृत्तिके ॥ ७५ ॥
मृत्सामृत्स्ने स्थलस्थल्यावुष ऊषश्च दृश्यते ।
वल्मीकं वल्मिकं च स्यात् पथः पन्थाश्च कीर्तितः ॥ ७६ ॥
सरणी सरणिश्च स्यात् पदवी पदविस्तथा ।
वर्तनी वर्तनिश्च स्यात् समौ कुपथकापथौ ॥ ७७ ॥
मण्डली मण्डलं च स्यात् जगती जगदुच्यते ।
पिष्टपं विष्टपं तुल्ये त्रविष्टप(त्रिपिष्टप?)त्रिविष्टपे ॥ ७८ ॥
नगरी नगरं च स्यात् पूः पुरी च पुरिः पुरम् ।
पत्तनं पट्टनं च स्यात् पट्टनी च समं त्रयम् ॥ ७९ ॥
एडूकमेडुकं च स्यात् एडोकमैडुकं तथा ।
सदनं सादनं च स्यात् निकेतः स्यान्निकेतनम् ॥ ८० ॥
;p{0061}
आगारं स्यादगारं च बस्त्यं पस्त्यमुभे समे ।
ओकः सान्तमदन्तोऽपि ओको गेहं गृहं भवेत् ॥ ८१ ॥
मन्दिरा मन्दरा तुल्ये उपकार्युपकारिका ।
प्रघाणप्रघणौ स्यातां प्रघानप्रघनावपि ॥ ८२ ॥
आलिन्दः स्यादलिन्दोऽपि गञ्जा गञ्जश्च दृश्यते ।
अङ्गनं स्यादङ्गनं(णं?) च नीव्रं नीध्रं शिला शिली ॥ ८३ ॥
वडभिर्वडभी च स्यात् वेदिर्वेदी च वेदिका ।
वितर्दश्व वितर्दी स्यात् अवरिश्चावरं तथा ॥ ८४ ॥
कपाटं च कवाटं स्यात् कवाटी च कवाट्यपि ।
अर्गला स्यादर्गली च तथार्गलमपीष्यते ॥ ८५ ॥
निःश्रेणिरपि निःश्रेणी पल्लिः पल्ली च दृश्यते ।
सीमाबन्ता तथा नान्ता नगोह्यः स्याद् दृषत् दृशत् ॥ ८६ ॥
सरः सरा सरी चैवं सरिश्च स्याद्दरी दरिः ।
कन्दरः कन्दरी चैवं कन्दरा च निगद्यते ॥ ८७ ॥
खनिः खानिः खनी च स्यात् तुल्यौ द्वौ हीरहीरकौ ।
अटवी(वि?)मटवीं प्राहुर्वनीमपि वनं तथा ॥ ८८ ॥
प्रमदवनं प्रमदावनं च परिकीर्तितम् ।
वीथिर्वीथी भवेदाली आलिरावलिरावली ॥ ८९ ॥
श्रेणिश्रेण्यौ पंक्तिपंक्त्यौ राजिराज्यौ समे मते ।
रेखा लेखा भवेद्वृक्षे शालसालावुदीरितौ ॥ ९० ॥
महीरहो महीरुट् स्यात् वानस्पत्यो वनस्पतिः ।
द्रुमः स्याद् द्रुश्च तुल्यौ द्वौ फलेग्रही फलग्रही ॥ ९१ ॥
मज्जाबन्तापि नान्तापि मज्वा(?) पुंलिङ्ग उच्यते ।
अङ्गरोऽप्य(था?)ङ्गुरोङ्गूरो भवेदोषधिरोषधी ॥ ९२ ॥
;p{0062}
वृघ्नी व्रघ्नश्च वल्लिः स्यात् वल्ली वेल्ली(ल्लि?)रपीष्यते ।
व्रततिव्रतती चात्र प्रततिः प्रतती अपि ॥ ९३ ॥
त्वक् त्वचा च त्वचं च स्यात् वल्कं वल्कलमुच्यते ।
एधः स्यात् एघसा सार्धं विटपेन विटो मतः ॥ ९४ ॥
वल्लरी वल्लरिश्च स्यात् वल्लरं चात्र युज्यते ।
मञ्जरीमञ्जरिमञ्जिमञ्जरं च प्रकीर्तितम् ॥ ९५ ॥
किसलः स्यात् किसलयः प्रवालप्रवलौ समौ ।
कलिः कली च कलिका जालका जालिकापि च ॥ ९६ ॥
गुच्छो गुत्सो गुलुच्छश्च छादनं छदनं छदः ।
मकरन्दो मरन्दश्च कुसुमं कुसमुच्यते ॥ ९७ ॥
तुल्यौ जम्बीरजम्भीरौ वरुणो वरुणद्रुमे ।
आम्रातकोऽम्रातकः स्यादुडुम्बर उदुम्बरः ॥ ९८ ॥
... ... .... स्यात् मधूको मधुकोऽपि च ।
मधुपुष्पो मधुपुष्पोऽक्षोभ आक्षोभ उच्यते ॥ ९९ ॥
निकोठके(?) निगदितौ निकोचकनिकोचकौ(?) ।
भवेत् शोभाञ्जनः शोभाञ्जनः सोभाञ्जनस्तथा ॥ १० ॥
सोभाञ्जनश्च तत्रैव सुभाञ्जजनशुभाञ्जनौ ।
भवेदक्षीब आक्षीबोऽरिष्टोऽरिष्ठकफलेऽनिले ॥ १०१ ॥
गम्भारी अपि कम्भारी काश्वर्यां काश्मरी भवेत् ।
कर्कन्धुरपि कर्कन्धूर्बदरी बदरो भवेत् ॥ १०२ ॥
;p{0063}
कोलिः कोली च कोला स्यात् कुवलं कौवलं समे ।
ईबन्ता पर्कटी प्लक्षे तथा नान्तीऽपि पर्कटी ॥ १०३ ॥
तत्र नान्तो जटी प्रोक्तो जटी जटिरुभे समे ।
सावरः शावरौ लोध्रे सेलुः शेलुरुभौ समौ ॥ १०४ ॥
प्रियालः स्यात् पियालोऽपि गुग्गुलुर्गुर्गुलो भवेत् ।
कादम्बः स्यात् कदम्बोऽपि वृक्षे स्यात् पिचुलः पिचुः ॥ १०५ ॥
चिन्तिडी चिन्तिडीका च तिन्तली च समा इमाः ।
आम्ब्लिका स्यादाम्लिका च आम्लीकाप्यम्ब्लिका तथा ॥ १०६ ॥
तिन्दुकी तिन्दुकस्तुल्यौ वैकङ्कतविकङ्कतौ ।
इङ्गुदी स्यादिङ्गुलोऽपि समो गोली च गोलिहः ॥ १०७ ॥
असनः स्यादासलोऽपि आसनोऽप्याशनस्तथा ।
नारङ्गः स्यानागरङ्गस्तत्र नार्यङ्ग इत्यपि ॥ १०८ ॥
मातुलुङ्गो मातुलुङ्गिः स्यात् तथा मातुलुङ्गकः ।
शाल्मलिः स्यात् शल्मलिश्च शाल्मली शल्मली तथा ॥ १०९ ॥
स्थिरायुर्वत् स्थिरायुश्च पिण्या पिण्याच(पिण्याकः?) कथ्यते ।
करजः स्यात् करञ्जोऽपि पूतीकः पुतिको भवेत् ॥ ११० ॥
गायत्री नान्त ईबन्ता गायत्री खदिरे द्वयम् ।
रोहीतको रोहितको रोहितेयोऽपि दृश्यते ॥ १११ ॥
उरुवूकोऽप्यरुबुकः स्यादेरण्ड एरण्डकः ।
रूवुकः स्याद्वुकस्तत्र रुवूको रुवुको रुवुः ॥ ११२ ॥
अमण्डोमण्ड आमण्डो नकुचो निकुचो भवेत् ।
शमीरः स्यात् शमिरोऽपि तुल्या(तुल्यौ?) विज्जलहिज्जलौ ॥ ११३ ॥
;p{0064}
पाटला स्यात् पाटलिश्च अमोघा मोघया सह ।
मलपूर्मलयूश्च स्यात् कुटजः कोटजो भवेत् ॥ ११४ ॥
दाडिमो दालिमश्च स्याद्दाडिमी डालिमस्तथा ।
दाडिम्बश्च समाः पञ्च गरी स्यादगरी अपि ॥ ११५ ॥
स्यात्तापिञ्जोऽपि ता(त?)पिञ्जो मल्ली मल्लिश्च मल्लिका ।
आविग्नः स्यादविग्नोऽपि यूथी स्यादपि यूथिका ॥ ११६ ॥
स्यान्माध्वी माधविका (च?) समौ बन्धूकबन्धुकौ ।
जातिर्जाती च तत्र स्यात् सुमनाः सुमनापि च ॥ ११७ ॥
जपा जवा कुरुवकौ प्रोक्तौ कुरवकावपि ।
प्रतिहासः प्रतीहासो वसूको वसुको वसुः ॥ ११८ ॥
वुको वको विद्धकर्णो विद्धकर्णा च दृश्यते ।
मैरियकः स्यान्मैरीयस्तत्र मैरिय इत्यपि ॥ ११९ ॥
गुडची गुडुची वन्दा वृन्दाका वन्दका भवेत् ।
घूस्तूरः स्यात् घुस्तुरोऽपि घुस्तूरोऽपि समा इमाः ॥ १२० ॥
मूर्वमूर्वी च भण्डी स्याद् भण्डारी भण्डिरी तथा ।
काशपर्णी केशपर्णी निदिग्धा स्यान्निदिग्धिका ॥ १२१ ॥
कलशिः कलशी च स्याद् धारणिर्धारणी अपि ।
उषणा स्यादूषणा च पिप्पली पिप्पलिर्भवेत् ॥ १२२ ॥
आटरूषोऽटरूषश्च भवेदढरुषस्तथा ।
कट्फलं काफलं च स्यात् चरिकं चरिका चरि ॥ १२३ ॥
कालेयकोऽपि कालेयः कालीयक(ः) समा इमाः ।
भण्डिरो भण्डिलश्चोक्तो भण्डीरोऽपि विचक्षणैः ॥ १२४ ॥
शेफालिका च शेफालिः शेफाली च निगद्यते ।
सोमराजी मता साधं नान्तेन सोमराजिना ॥ १२५ ॥
;p{0065}
आस्फोत अपि आस्फोटो वनमाल्यपराजिते ।
नीलिनी अपि नीली स्यात्त्रिणं तृण(णं) त्रणे अपि ॥ १२६ ॥
तुल्यौ सिहुण्डसीहुण्डौ स्नुक् स्नुही च स्नुहिः स्नुहा ।
वज्री वज्रा च गदितो स्नुह्या भाग्यां(?) च कोविदः ॥ १२७ ॥
वाद्यालकः स्याद् वाद्यालः सुवहा सवहा भवेत् ।
पालिन्दी अपि पालिन्धी दीप्यो दीप्यक उच्यते ॥ १२८ ॥
ह्रिवेरमपि ह्रीवेरं सल्लकी सिल्लकी भवेत् ।
निष्कुटिर्निष्कुटा च स्यात् कदली कदलो भवेत् ॥ १२९ ॥
वार्ताकवार्तवार्ताकुवार्ताक्यः स्युः समा इह ।
नान्तवार्तकिशब्दश्च जम्बूः स्त्री जम्बुजाम्बवम् ॥ १३० ॥
कार्पासी अपि कर्पासी तुवरी तूवरी भवेत् ।
नन्दीवृक्षो नन्दिवृक्षः कचिन्दः स्यात् कचिन्दकः ॥ १३१ ॥
तुण्डिकेरी तुण्डिकेरि बिम्बी स्यादपि बिम्बिका ।
स्थौणेयमपि थौणेयं थोणेयकमपीरितम् ॥ १३२ ॥
गण्डकारी गण्डकाली दार्वी दर्वीच दर्विका ।
जीवन्ती जीवनी जीवा जीवनीया च कथ्यते ॥ १३३ ॥
दन्तिकाप्युच्यते दन्ती मल्लकः स्यान्मूलूकवत् ।
यमानिका यमानी च यवानी च त्रयं समम् ॥ १३.४ ॥
कम्पिल्वः कापिलश्च स्यात् काम्पिल्लश्च नखं नखी ।
प्रपुन्नाडः प्रपुनडः प्रपुनाडश्च कथ्यते ॥ १३५ ॥
मुकुन्दकः मुकुन्दोऽत्र मुकुन्दुकमुकुन्दकौ(मुकन्दुकौ?) ।
भृङ्गराजो भृङ्गरजः सरणा सरणी तथा ॥ १३६ ॥
इर्वारुरपि एर्वारुरुर्वारुश्च समं त्रयम् ।
ककर्कटिः स्यात् कर्कटी च त्रिपुषं (त्रपुषं?) तथा ॥ १३७ ॥
पटोलिका पटोली स्यात् कूलकं कुलकं कुलम् ।
तुम्बिस्तुम्बी च तुम्बश्च तुम्बकश्च समा अमी ॥ १३८ ॥
;p{0066}
अलावूरण्यालावः स्यात् आलावुरपि लावुवत् ।
लावुकालावुरप्येषा लावूरपि निगद्यते ॥ १३९ ॥
कुष्माण्डकश्च कुष्माण्डा कुष्माण्डोऽपि समास्त्रयः ।
उपादिकाऽप्युपोदीकोत्पादिकोपादिका समाः ॥ १४ ॥
पूतिका पोतिका च स्यात् पोतकी च समा इमाः ।
हिलमोची निगदिता कोविदैर्हिलमोचिका ॥ १४१ ॥
कलम्बी स्यात् कलम्बूश्च वास्तूकं वास्तुकं समे ।
वर्वरी वर्वरा शाके मारिषी मारुषो भवेत् ॥ १४२ ॥
पुण्डर्यामपि पौण्डर्यं रसोनश्च रसोनकः ।
मुसुस्ता मुस्तकं स्यात् ...... नटावपि ॥ १४३ ॥
पुण्ड्रः पौण्डः पुण्ड्रकश्च पौण्ड्रकश्च समा इमाः ।
कान्तारकश्च कान्तारः श्यामाकः श्यामकः समौ ॥ १४ ॥
अमृणालं मृणालं च शीरषीरे उभे समे ।
यवसं जवसं च स्यात् तलस्तालोऽपि कथ्यते ॥ १४५ ॥
नारिकोल नारिकेली नाडिकेलादयस्तथा ।
तत्रेबन्ता लाङ्गली स्यान्नान्तोऽपि लागली मतः ॥ १४६ ॥
गुवाकः स्यात् गूवाकोऽपि क्रमुः स्यात् क्रमुकोऽपि च ।
ताडिस्ताडी च तालिश्च ताली अपि निगद्यते ॥ १४७ ॥
केशरी केसरी च स्यात् शूकरः शुकरस्तथा ।
किरिः किरः स्यात् प्लवगः प्लवङ्गश्च प्लवङ्गमे ॥ १४८ ॥
वनरो वानरोऽपि स्यात् भाल्लूको भल्लुकस्तथा ।
भालूको भाल्कोऽपि स्याद् भल्बूको भल्वुकस्तथा ॥ १४९ ॥
;p{0067}
कृष्णशारः कृष्णसारः कुरङ्गः स्यात् कुरङ्गमाः (मः?) ।
खड्गः खड्गी च कथितः समौ जम्बूकजम्बुकौ ॥ १५० ॥
उन्दुरः स्यादुन्दुरुश्च मूषामूषिकमूषिकाः (मूषकाः?) ।
तुल्या गोधैव गौधारगौधेयाः परिकीर्तिताः ॥ १५१ ॥
नीलाङ्गुरपि नीलङ्गुः क्रमिः (क्रिमिः?) कृमिरुभौ समौ ।
अलिरालिरली आली पुमांसो वृश्चिके मताः ॥ १५२ ॥
समा...... च द्वौ कुवरः कूवरस्तथा ।
पारावतः पारवतः पारापत इमे समाः ॥ १५३ ॥
हरितो हारितश्चोक्तो मुनिपक्षिविशेषयोः ।
शरारिश्च शरालिः स्यादाटिराडिश्च कथ्यते ॥ १५४ ॥
जीवञ्जीवो जीवजीवो वरटी वरटा भवेत् ।
लक्ष्मणा लक्षणा चोक्ता जतूका जतुकापि च ॥ १५५ ॥
गन्धोली अपि गन्धाली वरटो वरटा भवेत् ।
शकुन्तिश्च शकुन्तः स्यात् शकुनिः शकुनो भवेत् ॥ १५६ ॥
विहङ्गमो विहङ्गश्च विहगश्च समास्त्रयः ।
पक्षः स्यात् पक्षसा साधं चञ्चुश्चञ्चुरुभे समे ॥ १५७ ॥
त्रोटिस्त्रोटी च पेशिः स्यात् पेशी शावश्च शावकः ।
उर्णनाभोऽप्यूर्णनाभिर्मूषली मुसली भवेत् ॥ १५८ ॥
पुरुषः पूरुषश्च स्याद् योषित् योषितया सह ।
योषा जोषा च महिला महेलाऽपि निगद्यते ॥ १५९ ॥
पुरन्ध्री स्यात् पुरन्ध्रिश्च युवतिर्युवती समे ।
तरुणी तलुनी प्रोक्ता वधूटी वधूका वधूः । १६० ॥
जनिर्जनी च कथिता घर्षिणी घर्षणी अपि ।
कोट्टवी कोटवी च स्यात् प्रसूता च प्रसूतिका ॥ १६१ ॥
;p{0068}
निष्कला निष्कली पुत्री पुत्रिका पुत्रका भवेत् ।
ननान्दा स्यान्ननन्दा च भग्नी स्याद् भगिनी अपि ॥ १६२ ॥
मातुलानी मातुली च मातुला च निगद्यते ।
यामिर्जामिश्च गदितो यामिनिर्यामिनी तथा ॥ १६३ ॥
धीरैः स्वसृकुलस्त्रियोः ...... ।
देवा च देवरस्तुल्यौ सोदरश्च सहोदरः ॥ १६४ ॥
जम्पती दम्पती स्यातां नप्त्री नप्ता च दृश्यते ।
वार्धक्यं वार्धकं च स्याद् वलिनो वलितः समौ ॥ १६५ ॥
तुन्दिलस्तुन्दिकस्तुन्दी तुन्दितोऽपि प्रकीर्तितः ।
पोगण्डः स्यादपोगण्डः पृश्निः पृष्णिरुभौ समौ ॥ १६६ ॥
विखो विस्त्रो विखुर्विस्त्नः खोड(खोर?)खोडावुभौ समौ ।
खञ्जः स्यात् खञ्जकस्तुल्यौ भैषज्यभेषजे उभे ॥ १६७ ॥
अम आमो रुजा रुक् च पीनसः स्यादपीनसः ।
प्रतिश्यायः प्रतिश्या च यक्ष्मा जक्ष्मा च कथ्यते ॥ १६८ ॥
ईर्ममीर्म च तुल्यं स्यात् कासः काशश्च कथ्यते ।
दर्द्रुर्दर्द्रूस्तथा दद्रुर्दद्रूरपि निगद्यते ॥ १६९ ॥
शोथः शोफः सिध्वसिध्मं पामपामे उभे समे ।
दुर्नामकं स्याद् दुर्नाम वमी वमिरपि रमृता ॥ १७० ॥
छर्दिः सान्ता च छर्दिः स्यात् छर्दिका छदिरित्यपि ।
अतिसारोऽप्यतीसारः श्लेष्मनः श्लेष्मणः समौ ॥ १७१ ॥
वातूलः स्याद् वातसहस्तत्र वातासहोऽपि च ।
तुण्डिलस्तुण्डिभस्तुल्यौ पललं पलमुच्यते ॥ १७२ ॥
वल्लूरमपि वल्वूरा हृदयं हृदपि स्मृतम् ।
[वुक्कं] वुक्का च वुक्की च मेदः स्यान्मेदसा सह ॥ १७३ ॥
;p{0069}
धमनिर्धमनी नाडी नाडिर्नालिः शिरा सिरा ।
क्लोम क्लोमं प्लिहन् प्लीहन् प्लिहाप्लीहे अपि स्मृते ॥ १७४ ॥
सृणिका सृणीका च स्याद् भवेद् दूषी च दूषिका ॥ १७५ ॥
करोटिः स्यात् करोटी च करोटमपि दृश्यते ॥ १७६ ॥
तनुस्तनूश्च देहे स्यात् सान्तया तनुषा सह ।
घुटिर्घुटी च घुटिका घुटोऽपि स्यात् कटिः कटी ॥ १७७ ॥
श्रोणिश्रोण्यौ योनियोन्यौ क्रोडकोडे उभे समे ।
शेफः शेफाः शेफशेपौ शेवः पञ्च समा मताः ॥ १७८ ॥
कल्वः कल्वी वर्ष्मन् वर्ष्मं नाभिर्नाभी च दृश्यते ।
चुचूकं चुचुकं मध्यं मध्यमं च भुजो भुजा ॥ १७९ ॥
बाहुर्बाहश्च बाहा च दोर्दोषापि निगद्यते ।
कफोणिश्च कफणिः स्यात् कफोनी कफनी अपि ॥ १८० ॥
अङ्गुलीमङ्गुलिं चाहुरङ्गुरीमङ्गुरिं तथा ।
प्रदेशिनी(?)प्रदेशिन्यौ प्रसृतिः प्रसृतः समौ ॥ १८१ ॥
चपेटश्चर्पटश्च स्यान्नखरो नखरा नखः ।
जिह्वो जिह्वा च रसना रसनं चिवुकं चिवुः ॥ १८२ ॥
नसा नासा नासिका च तत्र नस्यापि युज्यते ।
सृक्कणी सृक्वणी सृकाण सृक्कानीऽपि प्रकीर्त्यते ॥ १८३ ॥
ललाटेऽलीकमलिंक भवेत् काक्षः कटाक्षवत् ।
श्रवः स्यात् श्रवसा सार्धं शिरोऽपि शिरसा सह ॥ १८४ ॥
रोमलोमा च विख्यातं मस्तं स्यान्मस्तकं तथा ।
चिकुरश्चिकुरश्चोक्तो जटा जटिरपि स्मृतः ॥ १८५ ॥
;p{0070}
कवरी कवरश्च स्यात् शिखण्डक(शिखण्डिका?)शिखण्डकौ ।
मूकुटं मुकुटं तुल्ये किरीटं स्यात् किरीटकम् ॥ १८६ ॥
ग्रैवेयकः स्याद् ग्रैवेयं हारो हारा च कथ्यते ।
परिहार्यः पारिहार्यः आवापावापकौ समौ ॥ १८७ ॥
ताडङ्कोऽपि च तालङ्कोऽप्यवतंसो वतंसवत् ।
तुलाकोटिस्तुलाकोटी किङ्किणी किङ्कणी अपि ॥ १८८ ॥
शृङ्खला शृङ्खलं च स्यात् काञ्ची काञ्चिरुभे समे ।
कौशेयमपि कोषेयं स्यादाहतमनाहतम् ॥ १८९ ॥
वराशिः स्याद् वरासिश्च निवीतं निवृतं समे ।
बृहती स्याद् बृहतिका शाटकः शाटिका भवेत् ॥ १९० ॥
रल्लोऽपि रल्लकः कूर्पासक कूर्पास उच्यते ।
चोललिः स्यान्निचोलिस्तु निचोली निचुलस्तथा ॥ १९१ ॥
जवनी स्याजवनिका मार्जो मार्जा मृजा तथा ।
चर्चिक्यमपि चार्चिक्यं चर्चा च चर्चिका समाः ॥ १९२ ॥
बाह्लीकं बाह्लिकं लाक्षा राक्षा रक्षाऽत्र चेष्यते ।
कालीयकं च कालेयं कालेयकमपीरितम् ॥ १९३ ॥
जायकं जाषकं च स्याद् वंशिका वंशिकं समे ।
यष्टीमधु विनिर्दिष्टं यष्टिमध्वपि कोविदैः ॥ १९४ ॥
कक्कोलकं स्यात् कक्कोलं बानवानावुभौ समौ ।
गेण्डूको गेण्डुको गेण्डुः समानौ कन्दुकन्दुकौ ॥ १९५ ॥
संपुटः स्यात् संपुटकः समुद्गः स्यात् समुद्गकः ।
कङ्कती स्यात् कङ्कतिका कङ्कतं च समं त्रयम् ॥ १९६ ॥
मुकरो मकुरश्चैवं मङ्कुरश्च समास्त्रयः ।
कुलीनकौल्यकौलेया महाकुलमहाकूलौ ॥ १९७ ॥
;p{0071}
तुल्यौ प्राज्ञो भवेत् प्रज्ञः प्रज्ञानप्रज्ञिनौ समौ ।
अन्तेवासी अन्तवासी स्यात् पर्षत् परिषत् समे ॥ १९८ ॥
भवेदास्थानमास्थानी अरणि अरणी समे ।
सनिः सनी च गदिता यती यतिरृषी रिषिः ॥ १९९ ॥
तर्जनीयुक्त अङ्गुष्ठे प्रादेशः स्यात् प्रदेशवत् ।
धुवित्रं च धवित्रं स्यादुपासनमुपासना ॥ २० ॥
लिपिलिविरुभे तुल्ये लिखनं लेखनं भवेत् ।
परिपाटिर्निगदिता परिपाटी च पण्डितैः ॥ २०१ ॥
क्षत्रः स्यात् क्षत्रिये दूत्यं दौलं चारश्चरः समौ ।
अपसर्पोऽवसर्पश्च चामरा चामरं समे ॥ २०२ ॥
आमात्यः स्यादमात्योऽग्रेसराप्यग्रसरः समौ ।
मौहूर्तिकः स्यान्मौहूर्तो ज्योतिषं ज्यौतिषं भवेत् ॥ २०३ ॥
यौतुकं यौतकं च स्याद् घोटके घोट उच्यते ।
पीतिः पीथिश्च तुरगस्तुरङ्गोऽपि तुरङ्गमः ॥ २०४ ॥
.... .... .... वानायुजवनायुजौ ।
समौ स्थौरी तथा स्थोरी तथा अश्वीय आश्ववत् ॥ २०५ ॥
हेषा ह्रेषा च कविका कवी स्यात् कविरित्यपि ।
खलीनः खलिनस्तुल्यौ खुरः क्षुर उदाहृतः ॥ २०६ ॥
लाङ्गूलमपि लङ्गूलं ललामः स्यात् ललाम च ।
नेमी नेमिश्च कथिता अलिरालिरली समाः ॥ २०७ ॥
पिण्डी स्यात् पिण्डिका तुल्यौ वैनीतकविनीतकौ ।
स्यात् कङ्कटकङ्कटकः समानौ सैन्यसैनिकौ ॥ २०८ ॥
अपिनद्धः पिनद्धः स्यात् समौ जङ्घालजङ्घिलौ ।
पादातिः स्यात् पदातिश्च पादातोऽपि पदातिकः ॥ २०९ ॥
;p{0072}
ऊरी उरी स्यादुररी ऊररी ऊरुरी भवेत् ।
चरित्रमपि चारित्रं चरीत्रमपि कथ्यते ॥ २१ ॥
शौटीर्यमपि शौटीरं लालसा लालसो भवेत् ।
आरातिरप्यरातिः स्याद् आमर्षोऽमर्ष उच्यते ॥ २११ ॥
रुषा रुट् स्यात् क्रुधा क्रुट् च ईर्षा त्वीर्ष्याऽपि कथ्यते ।
आपद् भवेदापदया विपद् विपदया सह ॥ २१२ ॥
धनुः सान्तमुषन्तोऽपि धनुरेवं धनूर्मता ।
घनु(?)र्धन्व च तुल्य(ल्ये?) द्वे रिष्टिरृष्टिरुभे समे ॥ २१३ ॥
मूषलो मुषलश्चैव मुसलो मूसल(लाः?) समाः ।
द्रुघणो द्रुघनस्तुल्यौ कुद्दालं(लः?) स्यात् कुदालवत् ॥ २१४ ॥
परशुः पर्शुरप्युक्तः कुठारः स्यात् कुठार्यपि ।
शर्वला शर्वली च स्यात् सर्वला सर्वली तथा ॥ २१५ ॥
क्षुरप्रं स्यात् खुरप्रं च फलकं च फलं भवेत् ।
इलिः स्यादीलिलीली च इली च छुरिका छुरी ॥ २१६ ॥
पालिः पाली अश्रिरश्री अश्रः कोटिश्च कोट्यपि ।
घण्टिका घाटिकश्च स्यान्मागधो मगधः समौ ॥ २१७ ॥
शुष्मं शुष्मं च संस्फोटः संस्फेटश्च समावुभौ ।
आयुः सान्तमुदन्तोऽपि आयुरुक्तो मनीषिभिः ॥ २१८ ॥
विट् स्यात् वैश्यश्च वाणिज्यं वाणिज्याऽपि निगद्यते ।
कुषीदं च कुशीदं च कुसीदं च समं त्रयम् ॥ २१९ ॥
तैलीनमपि तिल्यं स्यान्माष्यं माषीन उच्यते ।
आणवीनमणव्यं स्यादुम्यमौमीनमुच्यते ॥ २२० ॥
कैदारिकं स्यात् कैदार्यं कैदरिकमपीरितम् ।
कुषिकः कृषिकश्च स्यात् कोटीपः कोटीशस्तथा ॥ २२१ ॥
;p{0073}
पाटलः पाटलिर्धान्ये सतीनः स्यात् सतीनकः ।
सर्षपः सरिषपो यावो यावको यवको भवेत् ॥ २२२ ॥
मसुरा स्यान्मसूरा च मसुरो मसुरः समाः ।
मूकुटः स्यान्मुकुष्ठोऽपि मुकुष्ठकमुकुष्ठकौ (मुकूष्ठको ?) ॥ २२३ ॥
मपष्टः स्यान्मयष्टश्च मपष्टकमयष्टकौ ।
शमिः शमी शिम्बिशिम्बे सिम्बा सिम्बिरपीष्यते ॥ २२४ ॥
गवेधुका गवेधुश्च गवेडुरपि कथ्यते ।
कंगुः कंगूरपि भवेत् स्यूतः स्योतश्च दृश्यते ॥ २२५ ॥
पिटः पेटाकपिटकावुदूखलमुलूखलम् ।
भवेदुद्धानमुद्ध्मानं चुल्लिश्चुल्ली च कथ्यते ॥ २२६ ॥
हसन्ती हसनी चाङ्गारधान्यङ्गारधानिका ।
आलातं स्यादलातं चालिञ्जरो लञ्जरो भवेत् ॥ २२७ ॥
कलसः कलसी च स्यात् कलशः कलशी अपि ।
सरावः स्यात् शरावोऽपि कुण्डं कुण्डी च कथ्यते ॥ २२८ ॥
ऋजीषं स्यादृचीषं च कसः कास्यमपि स्मृतम् ।
दर्विः स्याद्दर्विका दर्वी खजाका खज उच्यते ॥ २२९ ॥
धन्याकं धान्यकं धान्यं धनिकं च धनीयकम् ।
धनेयकं च धान्याकं धन्या चाष्टौ समानि च ॥ २३० ॥
वेशवारो वेसवारः काञ्जी काञ्जिक काञ्जीकम् ।
आरनालकमुद्दिष्टमारनालं च कोविदैः ॥ २३१ ॥
कडम्बश्च कलम्बोऽपि जीरो जीरक उच्यते ।
ग्रन्थीकं ग्रन्थिकं च स्यात् शुल्बी शुल्विरुभे समे ॥ २३२ ॥
;{0074}
उषणं स्यादूषणं च मरीचं मरिचं तथा ।
त्र्युषणं त्र्यूषणं चाहुस्त्रैफलां त्रिफलामपि ॥ २३३ ॥
जयपालं च जैपालं तुल्ये भूतिकभूतीके ।
जातीफलं जातिफलं हिण्डीरहिण्डिरौ समौ ॥ २३ ॥
मणिमन्थं माणिमन्थं रौमं रोमकमुच्यते ।
रामठं रमठं प्रोक्तं माध्वीकमपि माध्विकम् ॥ २३५ ॥
हिड्गुलि(लिः) हिड्गुलः प्रोक्तः स्फटिकं स्फाटिकं भवेत् ।
आमीक्षा स्यात्तथाऽमीक्षा कूर्चिका कुर्चिका समे ॥ २३६ ॥
स्याद्यवागुर्यवागूश्च करम्भः करभः समौ ।
पूपः प्यूपो (पोऽप्यूपो?) विज्जलस्तु विज्जलं विजिलं समम् ॥ २३७ ॥
अभ्यूषः स्यादभ्युषोऽपि अभ्योषोऽपि समा इमाः ।
चिपिटः स्याच्चिपिटकः चिपिटश्च (चिपटश्च?) समात्रयः ॥ २३८ ॥
क्षुत् क्षुधा तृट् तृषा तर्षो जमनं जेमनं भवेत् ।
ऋषभो वृषभः शण्ढः शण्डः षण्डश्च दृश्यते ॥ २३९ ॥
नैचिकी निचिकी च स्यान्नीचिकी नीचकस्तथा ।
अनड्वाही छन्दसि स्याद् भाषायामनडुह्यपि ॥ २४० ॥
अवतोका वताका च दामदामे उभे समे ।
मन्यो मन्थाश्च (मन्था च?) कथितः क्रमेलः स्यात क्रमेलकः ॥ २४१ ॥
छा(छ?)गलश्छागलश्छागस्तथा छगलको भवेत् ।
वैदेहकः स्याद्वैदेहो वाणिजो वणिगुच्यते ॥ २४२ ॥
नीविर्नीवी परीवर्तः परिवर्तोऽपि दृश्यते ।
नैमेयो निमयश्च स्यान्निमयमपि दृश्यते ॥ २४३ ॥
यौतवं पौतवं खारी खरिः खारश्च दृश्यते ।
वण्टको वण्ट ऋक्थं स्याद्रिक्थं मुक्ता च मौक्तिकम् ॥ २१ ॥
;p{0075}
शातकौम्भं शातकुम्भं भर्मं भर्म मणिर्मणी ।
लोहो लौहोऽभ्रकं चाभ्रं समौ पारदपारतौ ॥ २४५ ॥
वितन्नकं वितन्नं च गन्धकं गन्धिकं समे ।
सिक्थं भवेत् सिक्थकं च सीसकं सीसमुच्यते ॥ २४६ ॥
तन्त्रवायः तन्त्रवापः कुलिकः कूलिकः समौ ।
वापदण्डो वायदण्डो रोमा रोमश्च दृश्यते ॥ २४७ ॥
तुरिस्तुरी च कथिता व्युतिर्व्यूतिरपीष्यते ।
पाञ्चालिका च पाञ्चाली भवेत् पाञ्चलिकाऽपि च ॥ २४८ ॥
चर्मारः स्याच्चर्मकारोऽसिधारोऽप्यसिधारकः ।
समौ चाण्डालचण्डालौ चोरश्चौरोऽपि कथ्यते ॥ २४९ ॥
स्तेनः स्तेन्यश्च तुल्यौ द्वौ पाटच्चरः पटच्चरः ।
चोरिका चौरिका स्तैनं स्तैन्यं च परिकीर्तितम् ॥ २५० ॥
वीतंसः स्याद् वितंसश्च खुरिकक्षुरिकौ समौ ।
कर्मारः कर्मकारश्च चेडी चेढी च चेटिका ॥ २५१ ॥
दासी च दासिका प्रोक्ता प्रेष्यः(ष्य?)प्रैष्यावुभौ समौ ।
दासेरदासदासेयास्तुल्याः कुक्कुरकुर्करौ ॥ २५२ ॥
पादुः स्यात् पादुका वघ्रिर्वध्रीं(?) वध्री च कथ्यते ।
मूषी मूषा मुषा च स्यात् तुरिस्तुलि च तुलिका ॥ २५३ ॥
इषिका स्यादीषिका च ईषीका च निगद्यते ।
शारिः शारी वेधनिका वेधनी च निगद्यते ॥ २५४ ॥
आस्फोटनी स्फोटनी च तन्त्रणा(?)स्फोटनी मता ।
शूर्मिः शूर्मी च शूर्मश्च भरण्याभरणं भवेत् ॥ २५५ ॥
समौ निष्ठेव निष्ठीव सेवनं सीवनं भवेत् ।
त्रुटिस्त्रुटी स्याद् बहुलं बहु स्यात् पुरुहं पुरु ॥ २५६ ॥
;p{0076}
मञ्जुः स्यान्मञ्जुलं विज्ञानिकवैज्ञानिको समौ ।
कमनः कामनस्तुल्यौ भीरुभीरुकभीरकाः ॥ २५७ ॥
अनुदारोऽप्युदारः स्यादनुदग्र उदग्रवत् ।
वादान्यः स्याद् वदान्योऽपि मार्षो मारिष उच्यते ॥ २५८ ॥
बन्धूरं बन्धुरं तुल्यौ सदातनसनातनौ ।
कक्खटं खक्खटं च स्यात् जठरं जरठं भवेत् ॥ २५९ ॥
पुरातनं पुराणं स्यात् प्रतनं प्रत्नमुच्यते ।
नवं नव्यं नवीनं च चिक्कण(णः?) चिक्वणः समौ ॥ २६० ॥
वहितः स्यादवहितो भवेदमिषमामिषम् ।
उन्नायः स्यादुन्नयश्च तुल्यौ डमरडामरौ ॥ २६१ ॥
जागर्यं जाग्रिया च स्याद् जागरा जागरोऽपि च ।
गण्डूषोऽपि गण्डूषा चुलुकं चलुकं भवेत् ॥ २६२ ॥
मृगतृष्णा मृगतृषा मृगतृट् मृगतृष्णिका ।
विकृतं वैकृतं च स्यात् तच्च वैकृत्यमुच्यते ॥ २६३ ॥
परिहासः परीहासो हासो हास्यं हसोऽपि च ।
कौतुकं कुतुकं तुल्ये कौतूहलकुतूहले ॥ २६४ ॥
कूर्दनं कुर्दनं च स्याज्जृम्भो जृम्भापि जृम्भिका ।
विङ्कणं विङ्खणं तुल्ये भङ्गिर्भङ्गी उभे समे ॥ २६५ ॥
कोषकोशौ वेषवेशौ धूलिधूल्यौ समे मते ।
रंहो रङ्घोऽपि निर्दिष्टमधोऽङ्घश्चोच्यते बुधैः ॥ २६६ ॥
गजे मतङ्गमातङ्गौ नाग(गे?) कालीयकालियौ ।
कुठः कूठश्व निर्दिष्टः कविभि .... .... ॥ २६७ ॥
स्त्रीपुष्पे गुणधूल्योश्च रजोऽयं रजसा सह ।
गुणेऽदन्तं तमः सान्तं तमश्चाहुर्मनीषिणः ॥ २६८ ॥
अन्धकारे तमः प्रोक्तं तमसेन समं बुधैः ।
तपं च तपसा सार्धं महसा च महं वदेत् ॥ २६९ ॥
;p{0077}
सहचारः सहचरः स्याज्झिण्टीसहगामिनोः ।
आवालं वालमुद्दिष्टं(?) फले शुष्के मनीषिभिः ॥ २७० ॥
दावो दवश्चोपतापे विपिने विपिनानले ।
क्षेमं क्षौमं च निर्दिष्टं कोविदैरष्ट(?)वस्त्रयोः ॥ २७१ ॥
दुःखं दुष्खमपि प्रोक्तं सुकृतं सूकृतं तथा ।
भन्दं भद्रमपि प्रोक्तं सुखं सौख्यमुभे समे ॥ २७२ ॥
स्त्री हलन्त .... .... स्युर्वाग्वाचादिग्दिशादयः ।
बाहुल्येन घञि प्रादेर्दीर्घमिच्छन्ति यत्नतः ॥ २७३ ॥
परिरम्भपरीरम्भादयो ज्ञेयाः प्रयोगतः ।
स्त्रीदन्तत्वात्(?) पाक्षिके .... .... मताः ॥ २७४ ॥
स्त्रियां .... .... सुमुखीसुमुखादयः ।
गुणोऽदन्तात् स्त्रियां मृद्वी मृदु मृद्वादयो मताः ॥ २७५ ॥
अवगाहो वगाहश्च विश्रामो विश्रमो भवेत ।
शर्वः सर्वश्च शम्भौ तु तत्र हारो हरे भवेत् ॥ २७६ ॥
द्विरूपाः कतिचित् शब्दाः प्रसिद्धाः कथिता मया ।
अपरे बहवो ज्ञेयाः प्रयोगेण मनीषिणाम् ॥ २७७ ॥
हरिहरखानकुलाब्जद्युमणेर्गौराङ्गमल्लिकाज्जातो ।
भरतो द्विरूपकोषं चक्रे विदुषां विनियोगेन ॥ २७८ ॥
;c{इति श्रीभरतसेनकृतो द्विरूपध्वनिसंग्रहः समाप्तः ।}

