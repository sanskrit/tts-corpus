;METADATA
;title{त्रिकाण्डशेष}
;author{पुरुषोत्तमदेव}
;bookFullName{त्रिकाण्डशेशः नाम संस्कृतप्राचीनकोषः । कलङ्गाधिनाथेन श्रीपुरुषोत्तमदेवनृपतिवरेण विरचितः । दोडन्दुग्रामे शैलबिम्बाराममहाविहारे सरस्वतीमण्डपमधिवसता श्रीबौद्धसिद्धान्ताचार्य्यधर्मरक्षितचन्द्रकीर्त्युपाधिधारिणा श्रीमता-श्रीशीलस्कन्धमहानायकयतिवरेण (लङ्कागवर्नमेण्टस्य प्राचीनभाषोपकारसमित्यां सामाजिकधुरन्धरेण) विरचिततया सारार्थचन्द्रिकानामिकया व्याख्यया समन्वितः । तेनैव कृतया अकारादिहनतवर्णानुसारिण्या कोषस्थशब्दानुक्रमणिकया सनाथीकृतश्च ।}
;bookSeriesDetails{}
;editor{श्रीशीलस्कन्ध महानायकयति}
;editorQualifications{The Most Venerable C. A. Seelakkhandha Maha Thera, Sri Bauddhasiddhāntācārya Dharmarakṣita Chandrakīrti, Chief High Priest. Author of "Saddharma Makranda", "Bhakti Śataka Ṭīkā", "Anuruddha Śataka Ṭīkā" etc. Principal of "Saraswati Mandap", Sailabimbarama, Dondanduwa, Ceylon and Member of "Committee on Oriental Studies" Colombo.}
;publisher{Khemaraja Shrikrishnadāsa}
;pressDetails{Shri Venkateshwar Steam Press, 7, Khetwadi Khambata Lane, Bombay 4.}
;publicationYear{1916 A.D.}
;dataEntryBy{Dr. Dhaval Patel}
;dataEntryEmail{drdhaval2785@gmail.com}
;proofReadBy{Dr. Dhaval Patel}
;proofReaderEmail{drdhaval2785@gmail.com}
;annotatedBy{}
;annotatorEmail{}
;version{0.1.0}
;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}
;projectWebPage{http://github.com/sanskrit-kosha/kosha}
;emailTo{drdhaval2785@gmail.com}
;description{The commentary is not digitized currently. Only the text of Trikāṇḍaśeṣa is digitized.}
;shortCode{TSPD}
;funding{Shree Ramkrishna Knowledge Foundation.}
;licence{GNU GPL v3.0}
;credits{1. SRKKF for funding. 2. www.archive.org for providing us the scanned book to digitize. 3. Google OCR for providing us the raw OCR data. 4. Dr. Dhaval Patel for spending time to proofread the data.}
;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}
;editorialChanges{}
;nymic{syno}
;pagenum{true}
;linenum{false}
;chapterArrangements{kanda contains varga which contains subvarga.}
;newVerseNumbersAtChangeOf{varga}
;newLineNumbersAtChangeOf{none}
;version0.0.1{03 March 2019}
;version0.0.2{08 May 2019}
;version0.0.3{08 May 2019}
;version0.0.4{10 May 2019}
;version0.1.0{15 June 2019}
;version0.2.0{}
;version0.2.1{}
;version0.2.2{}
;version0.3.0{}
;version0.3.1{}
;version0.3.2{}
;version0.3.3{}
;version0.3.4{}
;version0.3.5{}
;version0.3.6{}
;version1.0.0{}
;CONTENT
;p{0001}
;c{॥ श्रीः ॥}
;c{अथ सटीकत्रिकाण्डशेषकोषस्य-}
;k{प्रथमः काण्डः}
;c{नमः सम्यक्सम्बुद्धाय ।}
जयन्ति सन्तः कुशलं प्रजानां नमो मुनीन्द्राय सुराः स्मृताश्च ।
स्तुताऽसि वाग्देवि दयस्व मातर्विधेहि विघ्नाधिप मङ्गलानि ॥ १ ॥
;p{0002}
अलौकिकत्वादमरः स्वकोशे न यानि नामानि समुल्लिलेख ।
विलोक्य तैरप्यधुना प्रचारमयं प्रयत्नः पुरुषोत्तमस्य ॥ २ ॥
;p{0003}
वर्गक्रमस्तथा नामलिङ्गयोस्तूपदेशता ।
परिभाषादिकं सर्वमत्राप्यमरकोषवत् ॥ ३ ॥
;v{स्वर्गवर्गः}
स्वर्लोको देवलोकः स्यादवरोहः फलोदयः ।
मन्दरः सैरिभः शक्रभवनं खं दिवं नभः ॥ ४ ॥
स्वाहाभुजस्तु वसुलाः पूजिताश्च चिरायुषः ।
शौभा निलिम्पा द्युषदः स्वर्गिणश्च नभःसदः ॥ ५ ॥
;p{0004}
ऋनामा त्वदितिर्देवमाता स्यादथ पूर्बजाः ।
पितरश्चन्द्रगोलस्था न्यस्तशस्त्राः स्वधाभुजः ॥ ६ ॥
कव्यवालादयस्ते च दैत्यास्तु प्रघसाः खराः ।
क्रतुद्विषश्चेष्टिमुषो दैत्यमाता दितिर्दनुः ॥ ७ ॥
बुद्धोऽकनिष्ठगमहामुनिधर्मचक्रा
रागाशनिस्त्रिशरणः खसमो दशार्हः ।
तापी गुणाकरमहासुखवज्रिणश्च
मैत्रीबलासमजितारिसमन्तभद्राः ॥ ८ ॥
महाबोधिर्धर्मधातुः श्वेतकेतुर्जिनः स्वजित् ।
त्रिमूर्तिर्दशभूमीशः पञ्चज्ञानो बहुक्षमः ॥ ९ ॥
सम्बुद्धः करुणाकूर्चः सर्वदर्शी महाबलः ।
विश्वबोधो धर्मकायः संगुप्तोऽर्हन्सुनिश्चितः ॥ १० ॥
;p{0005}
व्यामाभो द्वादशाख्यश्च वीतरागः सुभाषितः ।
सर्वार्थसिद्धस्तु महाश्रमणः कलिशासनः ॥ ११ ॥
गोपेशश्चाथाऽस्य यशोधरेयो राहुलः सुतः ।
देवदत्तोऽनुजोऽथ स्युः श्रावकाः शिष्यसंज्ञिनः ॥ १२ ॥
प्रत्येकबुद्धाः खड्गाः स्युः सुदान्ताश्चैकचारिणः ।
स्वयम्भुवोऽथ मारीची त्रिमुखा वज्रकालिका ॥ १३ ॥
विकटा वज्रवाराही गौरी पौत्रिरथा च सा ।
लोकनाथस्तु लोकेशः सरोजो गुणसागरः ॥ १४ ॥
लोकेश्वरः कृपाद्वैतः सुधावर्षी हलाहलः ।
सुखावतीश्वरः कन्यारामोऽसिताभ्रशेखरः ॥ १५ ॥
चिन्तामणिः पद्मपाणिर्बहुरूपः खसर्पणः ।
अनीचदर्शी कारण्डव्यूहः पोतलकप्रियः ॥ १६ ॥
;p{0006}
जटाधरो महावीर्यो वक्रसूर्योऽवलोकितः ।
तारा महाश्रीरोङ्कारा स्वाहाश्रीश्च मनोरमा ॥ १७ ॥
तारिणी च जयाऽनन्ता शिवा लोकेश्वरात्मजा ।
खदूरवासिनी भद्रा वेश्याली च सरस्वती ॥ १८ ॥
शंखिनी च महातारा वसुधारा धनन्ददा ।
त्रिलोचना लोचना स्यान्मणिभद्रस्तु जम्भलः ॥ १९ ॥
पूर्वयक्षो जलेन्द्रोऽथ मञ्जुश्रीर्ज्ञानदर्पणः ।
मञ्जुभद्रो मञ्जुघोषः कुमारोऽष्टारचक्रवान् ॥ २० ॥
स्थिरचक्रो वज्रधरः प्रज्ञाकार्यश्च वादिराट् ।
नीलोत्पली महाराजो नीलः शार्दूलवाहनः ॥ २१ ॥
धियांपतिः पूर्वजिनः खड्गी दण्डी विभूषणः ।
बालव्रतः पञ्चवीरः सिंहकेलिः शिखाधरः ॥ २२ ॥
वागीश्वरोऽथ हेवक्रो हेरुश्चक्रसंवरः ।
देवो वज्रकपाली च निशम्भः शशिशेखरः ॥ २३ ॥
वज्रकीटोऽथ मैत्रेयो युवराज्ञोऽजितश्च सः ।
चीवरी श्रमणो भिक्षुर्बल्यश्चैत्रोऽथ चेलुकः ॥ २४ ॥
;p{0007}
श्रामणेरः प्रव्रजितो महापासकगोमिनौ ।
अथ हंसरथो ब्रह्मा विरिञ्चोऽष्टश्रवः सनत् ॥ २५ ॥
कञ्जः प्राणश्च वेदीशवेदगर्भौ पुराणगीः ।
अब्जजो विश्वरेताश्च कमलः प्रपितामहः ॥ २६ ॥
नाभिजन्मा शतधृतिर्बाह्मी तु ब्रह्मकन्यका ।
वाग्देवी शारदा शुक्ला महाधता सरस्वती ॥ २७ ॥
अथ हरितबिन्दुश्रीकरश्रीवराहा-
जितपरपुरुषश्रीगर्भषड्बिन्द्वनन्ताः ।
नरकजिदृतधामा केशवो जन्मकीलः ऋतुपुरुषनृसिंहश्रन्थजह्नूच्चदेवाः ॥ २८ ॥
कोकः पुराणपुरुषो नलिनेशयश्च
वासुनेर्नरायणपुनर्वसुविश्वरूपाः ।
अः श्रीनिवासधरणीधरवामनैक-
शृङ्गाश्च वृष्णिवृषशत्रुदशावताराः ॥ २९ ॥
;p{0008}
सोमगर्भादिदेवादिवराहस्वर्णबिन्दवः ।
गदाग्रजो मुञ्जकेशी सदायोगी सनातनः ॥ ३० ॥
रन्तिदेवशिवकीर्तनौ त्रिपात्सोमसिन्धुरपि राहुमूर्धछित् ।
कालनेमियवनारिपाण्डवाभीलसिन्धुवृषकृष्णकेशिनः ॥ ३१ ॥
हेमशंखः शतावर्ती मनुसात्वतवारिशाः ।
वर्द्धमानः सतानन्दो जगन्नाथः सुयामुनः ॥ ३२ ॥
पूतनाधेनुकारिष्टकेशिचाणूरसूदनः ।
भूकश्यपस्त्वस्य पिता दुन्दुक्षित्यदितिः प्रसूः ॥ ३३ ॥
स्यन्दनस्तु शतानन्दः सारथिश्चास्य दारुकः ।
तुरङ्गाः शैब्यसुग्रीवमेघपुष्पबलाहकाः ॥ ३४ ॥
ध्वजो भुजङ्गहा मन्त्री पवनव्याधिरुद्धवः ।
शैनेयस्तु शिनेर्नप्ता युयुधानश्च सात्यकिः ॥ ३५ ॥
बलभद्रस्तु हालः स्यात्सौनन्दी हलतालभृत् ।
संवर्तकी गुप्तचरो रुक्मिदार्य्येककुण्डलः ॥ ३६ ॥
;p{0009}
मधुप्रियोऽथ प्रद्युम्नो जराभीरुः शमातकः ।
प्रसूनानिपञ्चेषू कञ्जनो मधुसारथिः ।
रागरज्जुः कलाकेलिमधुदीपरवीषवः ॥ ३७ ॥
इः केतुर्मकराङ्कः सङ्कल्पभवोऽङ्गजश्च रूपास्त्रः ।
रणरणको रतिरमणः संसारगुरुर्मनोजन्मा ॥ ३८ ॥
कार्ष्णिश्चाऽस्य प्रिया रागलता केलिकला रतिः ।
सेः केलती चाऽस्य बाणा मोहनोन्मादनौ तथा ॥ ३९ ॥
सन्तापनः शोषणश्च निश्चेष्टीकरणोऽपि च ।
सुतोऽनिरुद्धः स्याद्विश्वकेतुः प्रीतितृषौ सुते ॥ ४० ॥
श्री च लक्ष्मी चला सा मा रमाजलधिजेऽन्दिरा ।
मणिः स्यमन्तको हस्ते विष्णोरुरसि कौस्तुभः ॥ ४१ ॥
तार्क्ष्यः शिलौकः कामायुररुणो वरजश्चिरात् ।
पक्षिसिंह उलूतीशो वज्रतुण्डः सुधाहरः ।
स्वर्णपक्षः सुमुखसूः शाल्मली भुजगाशनः ॥ ४२ ॥
;p{0010}
शम्भुर्भगाली कपिशाञ्जनश्च हीरः कटप्रूर्भरुरेरिहाणौ ।
पुरारिपञ्चाननभैरवाट्टहासप्रहासाश्च खकुन्तलश्च ॥ ४३ ॥
कण्ठेकालजयन्तगुह्यगुरवो जोतिङ्गगोपालकौ
पिङ्गाक्षः कटमर्दरेवतजटाटङ्काव्ययाः कूटकृत् ।
चन्द्रापीडमहानटौ च शमिरो हः शैलधन्वा जटा-
चीरोऽथर्वणनन्दिवर्धनगुडाकेशाग्रकालञ्जराः ॥ ४४ ॥
मिहिराणो जगद्योनिष्टङ्कटीकोऽब्जवाहनः ।
कृतङ्करो वरो बुद्धः सुप्रतापोऽकुतश्चलः ॥ ४५ ॥
उः स्थाणुः शिपिविष्टश्च मः कीलो धर्मवाहनः ।
विरूपविषमत्र्यक्षाः सन्ध्यानटी वृषाञ्जनः ॥ ४६ ॥
एकपाद्भौतिको भद्रोर्वरेताः पांशुचन्दनः ।
अस्थिमाली शिवश्चाऽस्य खट्वाङ्गतु सुखंघुणः ॥ ४७ ॥
अजगवोऽजगावश्च वृषो भृङ्गी रिटिस्त्वसौ ।
भृङ्गरिटः शलो भृङ्गी नाडीदेहोऽस्थिविग्रहः ॥ ४८ ॥
महाकाली महाभीमो महाकायो वृषाणकः ।
द्वाःस्थस्तु नन्दीशालङ्कायनस्ताण्डवतालिकाः ॥ ४९ ॥
;p{0011}
स्यान्नन्दिकेश्वरोऽथाऽर्था हिण्डी शिखरवासिनी ।
शक्तिः सिंहरथा गोला सिनीवाली दृषद्वती ॥ ५० ॥
सौः कृष्णपिङ्गला लम्बा शैलेयी गणनायिका ।
वारालिकैकानंशा च शिवदूती यमस्वसा ॥ ५१ ॥
कोटवी बाभ्रवी कैटभी कैटभा यादवी कर्बुरी चेश्वरी चेश्वरा ।
भ्रामरी दक्षकन्या च बर्हिध्वजी नन्दपुत्री च मारी च कालञ्जरी ॥ ५२ ॥
गौतमी तामसी षष्ठी जयन्ती शूलधृक् सती ।
सिंहस्तस्या मनस्तालः सख्यौ च विजयाजये ॥ ५३ ॥
वज्रशुण्डः करिमुखः पृष्णिशृङ्गो गणाग्रणीः ।
त्रिधातुरेकदन्तश्च द्विदेहो मूषिकाञ्चनः ॥ ५४ ॥
विघ्नहारी कुमारस्तु स्वामी द्वादशलोचनः ।
बालचर्यः सिद्धसेनः कृकवाकुध्वजश्च सः ॥ ५५ ॥
देवराजरस्तु लः कौशिकोऽसन्महा-
बाहुदन्तेयदल्मीवाणोऽद्रिभित् ।
वज्रपाणिर्महेन्द्रः सुग्रामणी-
र्ग्रामनेमिर्वृषा नाकनाथो हरिः ॥ ५६ ॥
प्राचीनबर्हिः खदिरः कपिलाश्वो वरक्रतुः ।
प्राचीपतिस्तपस्तङ्कः पुलोमारिश्च माहिरः ॥ ५७ ॥
;p{0012}
पृतनाषाड् प्रियात्वस्य चारुधारा शतावरी ।
शची सुती देवसेना मातलिस्तु हयङ्कषः ॥ ५८ ॥
उच्चैःश्रवाः श्वेतहयो वृषणाश्वोऽमरावती ।
वृषभासा सुरपुरी वनमैन्द्रं वृषण्वसु ॥ ५९ ॥
नन्दनं कन्दसारं स्यान्मिश्रकावनमित्यपि ।
हस्तिमल्लश्चतुर्दन्तो भद्ररेणुर्मदांवरः ॥ ६० ॥
श्वेतद्विपः सुदामाऽथ वज्रोऽस्त्री गिरिकण्टकः ।
वज्राशनिर्भिदुर्भिद्रो जम्भारिस्त्रिदशायुधम् ॥ ६१ ॥
शत्रधारं शतारं चाभ्रोत्थं भिदिरमम्बुजम् ।
मार्जारकर्णी चामुण्डा कर्णमोटिश्च चर्चिका ॥ ६२ ॥
विद्याधरः कामरूपी खेचरः स्थिरयौवनः ।
स्पर्शानन्दा रतिमदाऽप्सरसः सुमदात्मजा ॥ ६३ ॥
देवोद्यानानि वैभ्राजं मिश्रकं सिध्रकावणम् ।
चैत्ररथं च नासिक्यौ युजौ दस्रौ गदागदौ ॥ ६४ ॥
शुष्मघासिधसवोऽञ्चतिर्जुहूर्बाण ईषिरतुषग्रहाशिराः ।
छागवाहनपृदाकुबर्हिषः स्वर्णसप्तघृतमन्त्रदीधितिः ॥ ६५ ॥
;p{0013}
पर्परीकहवनात्मनिपीथाः सप्तजिह्वसमिधावसितार्चिः ।
नाचिकेतभुजिभारतविश्वप्साः शुचिः पचिसमन्तभुजौ च ॥ ६६ ॥
वडवाग्निस्तु सलिलेन्धनः स्याद्वडवामुखम् ।
काकध्वजो वाणिजश्च स्कन्धाग्निः स्थूलकाष्ठधृक् ॥ ६७ ॥
छागणस्तु करीषाग्निस्तुणाग्निः स्यात्तरत्समः ।
तुषानलः कुकूलः स्यान्मुर्मुरोऽथाग्निकुक्कुटः ॥ ६८ ॥
सङ्किलो दहनोल्का स्यादङ्गारः कोकिलाज्झुलौं ।
धूमोऽम्भसूर्मरुद्वाहखतमालशिखिध्वजाः ॥ ६९ ॥
अग्निवाहस्तरीः स्वाहा त्वऽग्नायी दहनप्रिया ।
जीवितेशो यमः शीर्णपादश्च महिषध्वजः ॥ ७० ॥
मन्दोऽस्य कान्ता धूमोर्णा चित्रगुप्तस्तु लेखकः ।
भृत्यौ चण्डमहाचण्डौ कालीमी तु विचारभूः ॥ ७१ ॥
पञ्जिका त्वग्रसन्धानी नृचक्षास्तु खसात्मजः ।
कीलालपः पलाशी च क्षपाटो नरविश्वणः ॥ ७२ ॥
;p{0014}
सन्ध्याबलो रात्रिमठो हनूषः शमनीषदः ।
पलाशो विखुरः शंकुः कापीशेयस्तु पिण्डकः ॥ ७३ ॥
पिशाचो मेघनादस्तु वरुणो वः परञ्जयः ।
दैत्यदेवश्च वातिस्तु नभःप्राणो जगद्बलः ॥ ७४ ॥
भोगिकान्तः कम्पलक्ष्मायश्च धारावलिश्च वाः ।
खश्वासः क्षिपणुर्धूलिध्वजः सरयुरङ्कतिः ॥ ७५ ॥
वातुलो वातगुल्मः स्याच्चरवायुर्निदाघजः ।
झञ्झानिलः प्रावृषिजो वासन्तो मलयानिलः ॥ ७६ ॥
श्रीदधनकेलिमयुराट्श्वेतोदररत्नगर्भनिधिनाथाः ।
कुतनुकुहेच्छावसवः पिशाचकी सत्यसङ्गस्त्रिशिराः ॥ ७७ ॥
अस्त्री पद्मो महापद्मः शंखो मकरकच्छपौ ।
मुकुन्दकुन्दनीलाश्च खर्वाः स्युर्निधयो नव ॥ ७८ ॥
सुतोऽस्य मायुराजः स्यात्तथा वर्णकविर्निधौ ।
आसङ्गिनी च वाताली स्याद्वात्या वातमण्डली ॥ ७९ ॥
;c{इति स्वर्गवर्गः ॥ १ ॥}
;p{0015}
;v{व्योमवर्गः}
कुनाभिः स्याद्विहायस्तु खं भरुन्मेघवर्त्म च ।
अक्षरं चाथ
;c{इति व्योमवर्गः ॥ २ ॥}
;v{दिग्वर्गः}
पाथोदः खतमालो गदाम्बरः ॥ १ ॥
मदयित्नुर्वायुदारुर्व्योमधूमो नभोगजः ।
गडेरः कन्धरो वातरथो वारिमसिः स्त्रियाम् ॥ २ ॥
करका स्याद्धनकफो बीजोदकमिराचरम् ।
मेघास्थिवर्षणन्तु स्याद्रोधृतञ्च परामृतम् ।
सौदाम्नी त्वशनिविद्युदणुभा वाऽचिरद्युतिः ॥ ३ ॥
तिथिप्रणीर्दर्शविपन्निशामणिस्त्रिनेत्रचूडामणित्रिनेत्रभूः ।
सुधाङ्गमौ द्वौ मृगपिष्लुपक्षजौ दशाश्वसिप्रग्रहमेमिचन्दिराः ॥ ४ ॥
छायामृगधरो राजा माः परिज्ञो बलक्षगुः ।
द्विजो दाक्षायणी तुङ्गी रोहिणी यज्वनाम्पतिः ॥ ५ ॥
उडुपः पर्वधिः क्लेदो जयन्तस्तपसो हरिः ।
तारापीडः खचमसो विकसः सिन्धुनन्दनः ॥ ६ ॥
;p{0016}
चन्द्रिका चन्द्रशाला स्यान्नीहारः खनिशाजलम् ।
शीतं तु शीतलं पत्रहिमं तु हिमदुर्दिनम् ॥ ७ ॥
कुज्झुटिर्धूममहिषी रतांघ्री च कुहेलिका ।
धूमिका च नभोरेणुरथाऽगस्त्याग्निमारुती ॥ ८ ॥
सत्याग्निर्वारुणिर्विन्ध्यकूटो वातापिसूदनः ।
दीप्ताग्निर्वशेयश्च समुद्रचूलुकोऽस्य तु ॥ ९ ॥
प्रियी कौषीतकी लोपामुद्राख्या च विदर्भजा ।
प्राक्फाल्गुनेथस्तूऽतथ्यानुजः पारुष्यगोरथौ ॥ १० ॥
दीदिविर्द्वादशकरश्चक्षाः सुरगुरुर्गुरुः ।
शुक्रो भः शतपर्वेशो मघाभूर्भृगुरास्फुजित् ॥ ११ ॥
षोडशार्चिर्नवार्चिस्तु मङ्गलः खोल्मुकः कुजः ।
बुधो हेमा राजपुत्र एकदेहः प्रहर्षणः ॥ १२ ॥
स्यात्पञ्चार्चिः श्रविष्ठाजः श्यामाङ्गैकाङ्गरोधनाः ।
शनैश्चरो नीलवासा मन्दश्छायात्मजः शनिः ॥ १३ ॥
;p{0017}
राहुस्तु ग्रहकल्लोलोऽभ्रपिशाचोऽप्यथाऽहिकः ।
केतुर्ज्योतिरथस्तु स्याद्ग्रहाधारो ध्रुवश्च सः ॥ १४ ॥
तत्क्षणं सूर्य्यमुक्तादिग्बुधैरङ्गारिणी स्मृता ।
आसन्नास्तमया धीरैरुच्यते सोपधूपिता ॥ १५ ॥
सुनीतिर्ध्रुवमाता स्यान्माता दक्षस्य मारिषा ।
छायापथो देवपथः सोमधारा नभःसरित् ॥ १६ ॥
दिनप्रणीस्त्वऽव्यधिषौ भानेमिरवरव्रतः ।
गभस्तिहस्तोंऽशुधरः खरांशुर्भारविर्भगः ।
वेदोदयः प्रतिदिवा मातुः पितुस्तमोपहः ॥ १७ ॥
दिनमणिहरिहेलिब्रध्नभाकोषभाभृ-
दरथिखगपतङ्गेनाद्रयः सप्तसप्तिः ।
मिहिरमहिरपीथाः कालकृत्पद्मपाणिः
खमणिररुणशूरावंशुमानंशुमाली ॥ १८ ॥
छाया स्यात्तपती मन्दजननी भूमयी वरी ।
संज्ञा तु यमकालिन्दीरेवन्तमनुदस्रसूः ॥ १९ ॥
;p{0018}
त्रसरेणुर्महावीर्या स्वातिः सूर्या सुवर्चला ।
सुरेणुर्द्युमयी त्वाष्ट्री प्रिये चेते विवस्वतः ॥ २० ॥
अश्मनो रमणोऽनूरुर्जटायुस्त्वरुणात्मजः ।
;c{इति दिग्वर्गः ॥ ३ ॥}
;v{कालवर्गः}
कालस्त्वऽपष्टुर्जहको भवन्तो भसदित्यपि ॥ २१ ॥
पीथः पीयुस्तिथश्चाऽथ वास्रो व्युष्टांशके दिनम् ।
उषा प्रभातं गोसर्गः सायोऽत्सूरौ विकालके ॥ २२ ॥
रात्री रक्षोजननी निषत्वरी चक्रभेदनी घोरा ।
श्यामा ग्राम्या दोषा तुङ्गी भौती शताक्षी च ॥ २३ ॥
वासुरोषा निशाख्या च वासतेयी तमस्विनी ।
यस्यां मत्ता निशि श्वानः श्वनिशं श्वनिशा च सा ॥ २४ ॥
निःसम्पातोऽर्धरात्रः स्यात्सर्वावसर इत्यपि ।
उच्चन्द्रापररात्रौ द्वौ दशौऽमाऽमावसी च सा ॥ २५ ॥
;p{0019}
भूता कृष्णचतुर्दश्यां पौर्णम्यां धर्मवासरः ।
शक्रोत्सवो ध्वजोत्थानं शारदी द्यूतपूर्णिमा ॥ २६ ॥
कोजागरः शरत्पर्व कौमुदीचारमस्त्रियाम् ।
यक्षरात्रिस्तु दीपाली चैत्रावल्यां मधूत्सवः ॥ २७ ॥
सुवसन्तः काममहो वासन्ती कर्दमी स्त्रियौ ।
श्रामस्तु मासो वर्षांशो वत्सरस्तु युगांशकः ॥ २८ ॥
ऋतुवृत्तिर्मासमालः स्यात्कालग्रन्थिरुर्वटः ।
कालप्रभातं शरदा प्रावृषा तु जलार्णवः ॥ २९ ॥
कौमुदः कार्तिको मासः फाल्गुनालस्तु फाल्गुनः ।
ज्येष्ठामूलीयमिच्छन्ति मासमाषाढपूर्वजम् ॥ ३० ॥
कृतं सत्ययुगं त्रेताऽग्नायी द्वापरयज्ञियौ ।
कलिर्झर्झरकः कर्मयुगं पापं तु पातकम् ॥ ३१ ॥
शल्यं तूस्तं च कल्कोऽथ भद्रं भल्लं शिवं तथा ।
शं शुभं चाव्यये प्राणी सत्त्वो रूपं चतुष्पदः ॥ ३२ ॥
;p{0020}
अथात्मा कर्मभुग्देही जीवः पुरुषपुद्गलौ ।
अन्तर्यामीश्वरश्चान्तःकरणं तु मनो निगु ॥ ३३ ॥
;c{इति कालवर्गः ॥ ४ ॥}
;v{धीवर्गः}
बुद्धिः पण्डा विदा चार्वी विचारस्तर्कनिश्चयौ ।
गुञ्जा चर्चाऽथ सिद्धान्तोत्तरपक्षसमाधयः ।
कृतान्तः पूर्वपक्षस्तु चोद्यं गीर्भणितिर्गिरा ॥ १ ॥
वाचा छन्दस्तु निगमः साम्न्युक्थं स्वरपत्तनम् ।
ब्रह्माक्षरं स्यादोंकारः प्रश्नदूती प्रहेलिका ॥ २ ॥
संज्ञाऽधिवचनं सद्यःकृतं लक्षणनामनी ।
व्यपदेशः प्रसिद्धस्तु टङ्कारोऽथ नवः स्तवः ॥ ३ ॥
;c{इति धीवर्गः ॥ ५ ॥}
शब्दाभिलापौ त्वभिधाऽभिधानं वाचको ध्वनिः ।
ह्रासः कुहरितश्चाऽथ मन्मनो गद्गदध्वनौ ॥ १ ॥
तूरं तु तूर्यं स्यात्ताडयमानास्तु पटहादयः ।
कर्वीदः करताली स्याद्ध्वनिनाला तु काहला ॥ २ ॥
;p{0021}
मड्डुको मर्दलो मंत्री ढक्का विजयमर्दलः ।
द्रगडः प्रतिपत्तूर्यं डमरुः सूत्रकोणकः ॥ ३ ॥
नाली घटी यामनाली दण्डढक्का यमेरुका ।
यामघोषोऽथ ताम्री स्यान्मानरन्ध्रा विकालिका ॥ ४ ॥
भवरुत्प्रेतपटहो मृत्युदण्डकरश्च सः ।
रणतूर्यं तु संग्रामपटहो भयडिण्डिमः ॥ ५ ॥
भुक्ततूर्यं नृपाभीलं मल्लतूर्यं महास्वनः ।
मुखवाद्यं वक्रतालं वेणौ विवरनालिका ॥ ६ ॥
वारवाणिः प्रगातास्यात्कथकैकनटौ समौ ॥ ७ ॥
;c{इति शब्दादिवर्गः ॥ ६ ॥}
;v{नाट्यवर्गः}
सर्ववेशी लयारम्भः स्यात्तालावचरो नटः ।
लयपुत्री नटी नर्तूः खड्गधारादिनर्त्तके ॥ १ ॥
;p{0022}
प्लवकः केलकश्चाऽथ भण्डश्चाटुपटुः समौ ।
गायनो गाथकः स्त्रीणां हल्लीषं सहनर्तनम् ॥ २ ॥
वात्सल्यशान्तौ तु रसौ शृङ्गारः कौशिकः स्मृतः ।
सम्भोगो विप्रयोगश्च तद्भेदौ वर्णिका मसी ॥ ३ ॥
मसिर्ना ध्यामलं तु स्याद्धयामोऽवज्ञा तु पांसनम् ।
डमरुस्तु चमत्कारः प्रौढिस्तु कियदेतिका ॥ ४ ॥
स्वेदः प्रश्रवणं सिप्रो द्वयोर्व्रीडो नटार्थिका ।
भामः क्रोधे निःसमस्तु शोके वीर्यं शुटीरता ॥ ५ ॥
छले मिषं च वैदग्धी भङ्गिश्चेभनिमीलिका ।
उत्कण्ठा रुहरुहिका हव्यासस्त्वतिचिन्तिया ॥ ६ ॥
स्याच्चिन्ता चिन्तयाऽथोऽद्वाहनं रणरणं च तत् ।
सोत्कण्ठा स्मृतिराध्यानं हेवाकोऽध्यवसायिता ॥ ७ ॥
;p{0023}
परिहासः केलिमुखः केलिर्देवननर्मणी ।
आटोपारोपटङ्कारा भवेदारभटी स्त्रियाम् ॥ ८ ॥
रोमोद्गमस्तु पुलकस्त्वपुष्पं च त्वगंकुरः ।
स्वदोषगूहनं भ्रक्षो रागसंगौ तु गृध्रता ॥ ९ ॥
कामचारः स यच्चिते पापमाधाय शंसनम् ।
कौकृत्यं विप्रतीसारो विबाधा तु विहेठनम् ॥ १० ॥
दुःखलोको भवश्चैव संसारः कष्टचारकः ।
निर्वाणमन्तको मोक्षः शीतिभावः शमोऽमृतम् ॥ ११ ॥
;c{इति नाट्यवर्गः ॥ ७ ॥}
;v{पातालवर्गः}
अधोऽव्ययं स्यात्पाताले सप्तधा तदुदीरितम् ।
अतलं सुतलं चैव वितलं च गभस्तिमत् ॥ १ ॥
तलं प्रतलपाताले विरोकं श्वभ्रमस्त्रियाम् ।
तमसं तु निशाचर्म नीलपंकं रजोवलम् ॥ २ ॥
दिक्कण्टको वियद्भूतिः खत्वग्वृत्रोऽथ नागभित् ।
दृम्भूः स्त्री स्याद्वलूताजगरावथ हलाहलः ॥ ३ ॥
;p{0024}
ब्रह्मसर्पोऽश्वलाला च द्विमुखहिरहीरणिः ।
राजाहिरलगर्दस्तु कालसर्पो महाविषः ॥ ४ ॥
माण्डपुष्पस्तु भुजगो भवेत्कौक्कुटिकन्दलः ।
गोनासगोनसौ हालाहलं हालहलं विषम् ॥ ५ ॥
अथाब्भक्षो द्विरसनः समकोलश्च भेकभुक् ।
कुम्भीनसो मण्डली व गरलं जंगमं विषम् ॥ ६ ॥
अनन्तो वासुकिः पद्मो महापद्मोऽपि तक्षकः ।
कर्कोटिः कुलिकः शंख इत्यष्टौ नागनायकाः ॥ ७ ॥
;p{0025}
तद्बन्धवस्तु कुमुदकम्बलाश्वतरादयः ।
पुरी भोगवती चैषां भोगिन्यो नागकन्यकाः ॥ ८ ॥
;c{इति पातालभोगिवर्गः ॥ ८ ॥}
;v{नरकवर्गः}
अकं दुःखमघं चैन्द्री त्वलक्ष्मीः कालकर्णिका ॥ १ ॥
;c{इति नरकवर्गः ॥ ९ ॥}
;v{वारिवर्गः}
पाथोधिसिन्धुमकरालयवारिराशि- गंगाधरेन्दुजनकास्तिमिरूर्मिमाली ।
वार्धिर्मितद्रुतिमिकोषमहाशयाश्च
क्लीबं च शैलशिबिरं धरणीप्लश्च ॥ १ ॥
पुमान् कचंग वांकः कूलंकषपरंगवौ ।
तरन्तो दारदः पेरुर्महीप्राचीरमद्वयोः ॥ २ ॥
नदीनश्चाथ कमलं नीरं नाराः स्त्रियामिरा ।
कं दकं जलमस्थानमगाधेऽथाम्भसांभ्रमः ॥ ३ ॥
तारूरो वायुगुल्मश्च कललाभः कलकुरः ।
पुरोटिः पत्रझङ्कारे दरणिः कूलचुण्डकः ॥ ४ ॥
;p{0026}
चुलुको धनजम्बाले दलाढ्ये पंककर्वटः ।
तरणो भेलके वारिरथो नौस्तरिकः प्लवः ॥ ५ ॥
होडस्तरांधुर्वहनः तरण्डो वार्वटः पुमान् ।
पादारकः स्यात्पोलिन्दः पत्रबाले तुलाधटः ॥ ६ ॥
समुद्रकफडिण्डीरजलहसास्तु फेणके ।
कैवर्ते जालिकश्छोटी कुपिनी स्यादथ प्लवः ॥ ७ ॥
पलवः पञ्जराखेटः कण्टकी तु जलेशयः ।
आत्माशी शम्बरो मूकोऽनिमिषो वल्कवानपि ॥ ८ ॥
मीने वदालः पाठीनो मत्स्यराजस्तु रोहितः ।
भालांकश्चाथ कुलिशं कटं काष्टील इत्यपि ॥ ९ ॥
फलकी स्याच्चित्रफली वाजग्रीवो मदार्मदः ।
कवयी क्रकचपृष्ठी कंकत्रोटो जलव्यधः ॥ १० ॥
;p{0027}
शफरः श्वेतकोलः स्यात्खशेटस्तु खलेशयः ।
इल्लिशे वारिकर्पूरगाङ्गेयशफराधिपाः ॥ ११ ॥
जलतालोऽप्यथ चलत्पूर्णिमाचन्द्रचञ्चलौ ।
जलवृश्चिक इञ्चाके गङ्गाटेयो गलानिलः ॥ १२ ॥
शालः शकुलगण्डः स्यादन्धाहिः कूर्चिका द्वयोः ।
ब्राह्मी तु पङ्कगण्डको लघुगर्गस्त्रिकण्टकः ॥ १३ ॥
तिर्यग्यानः कुलीरः स्यान्मुखास्त्रो हरिलोचनः ।
बहिः कुटीचरः पोताधानं तु स्याज्जलाण्डकम् ॥ १४ ॥
जलरूपस्तु मकरो मरोलरसिदंष्ट्रकः ।
मीनरस्तन्तुनागस्तु नक्रवाडवहारकौ ॥ १५ ॥
नक्रस्तु वार्भटः स्यादम्बुकिण्टोम्बुकण्टकः ।
जलशूकरमायादझषाशनह्रदग्रहाः ॥ १६ ॥
जलकूर्मस्त्वम्बुकीशो वसाढ्यः शिशुकश्च सः ।
उद्रस्तु जलमार्जारजलाखुनकुलप्लाः ॥ १७ ॥
;p{0028}
मृत्किरा धुर्घुरी वारिकृमिस्तु जलमक्षिका ।
पटालुका जलौकाम्बुसर्पिणी वेणिवेधिनी ॥ १८ ॥
व्यङ्गस्तु नन्दको भेको गूढवर्चाः क्षतालयः ।
कोकोजिह्वोऽथ पञ्चाङ्गगुप्ते क्रोडांघ्रिकच्छपौ ॥ १९ ॥
गडुः किञ्चुलुकोऽथाऽम्बुर्विकिरश्चूडकश्च सः ।
चुण्टा चुण्टी च लूताऽथान्धकूपः कर्करान्धुकः ॥ २० ॥
पल्वलं दीर्घिका वापी यष्टिका मीनगाधिका ।
अवघट्टावैटौ तुल्यौ तल्लं विल्लं तलं च तत् ॥ २१ ॥
द्विजप्रपालवाले स्यात्केदारः पांशुमर्दनः ।
नदी निर्झरिणी रोधोवक्रा सागरगामिनी ॥ २२ ॥
तलोदा चाम्पिला सिन्धुर्ऋषिकुल्या वहा च सा ।
अवगा गान्दिनी गङ्गा हैमवत्युग्रशेखरा ॥ २३ ॥
धर्मद्रवी सिद्धसिन्धुस्तापी तु यमुना यमी ।
रेवा तु पूर्वगंगा स्यान्मुरला तु मुरन्दला ॥ २४ ॥
;p{0029}
स्यादर्द्धगङ्गा कावेरी वाशिष्ठी गोमती समे ।
अथ गोदावरी भीमोपला गोला च गौतमी ॥ २५ ॥
सप्तगोदावरं तत्र कुवलं तूत्पलं कुवम् ।
कैरवं गन्धसोमं स्यात्कन्दोटश्च निशाहसः ॥ २६ ॥
श्रीकरं कृष्णकन्दं च रक्तोत्पलमलिप्रियम् ।
लक्ष्मीगृहं कुमुच्चाऽथ शालूकः पङ्कशूरणः ॥ २७ ॥
प्रश्नी तु कुम्भिका वारिमूली पर्णी खमूलिका ।
स्याद्वारिचत्वरोऽथाम्बुतालः सलिलकुन्तलः ॥ २८ ॥
शैवलो हठपर्णी स्त्री कावारं वारिचामरम् ।
पद्मे कवारं पङ्केजं बिसनाभिस्तु पद्मिनी ॥ २९ ॥
पुटकिन्येवमेवाऽन्याः कुन्दिनीतालिनीमुखाः ।
विषण्डं तन्तुलविषे शृङ्गाटो वारिकुब्जकः ॥ ३० ॥
;c{इति वारिवर्गः ॥ १० ॥}
;c{इति सटीकत्रिकाण्डशेषे प्रथमः काण्डः समाप्तः ॥ १ ॥}
;p{0030}
;k{द्वितीयः काण्डः}
;c{अथ सटीकत्रिकाण्डशेषकोषस्य द्वितीयः काण्डः}
;v{भूमिवर्गः}
भूर्भूतधात्री गिरिकर्णिकाब्धिद्वीपा समुद्राम्बरमेखला कुः ।
क्षमाऽद्रिकीला च जगद्वहा च पुंसि स्मृतौ मध्यमलोकमर्त्यौ ॥ १ ॥
सहा कान्ता गन्धवती रत्नगर्भा च मेदिनी ।
स्वस्थली भारताख्यं तु वर्षं हैमवतं विदुः ॥ २ ॥
भारतं नरभूः किंपूरुषं हरिवर्षं ततः ।
भद्राश्वमुत्तरकुरुर्हिरण्मयमिलावृतम् ॥ ३ ॥
केतुमालममूनि स्युर्भुवो वर्षाणि वै नव ।
जम्बूप्लक्षकुशक्रौञ्चशाकशाल्मलिपुष्करैः ॥ ४ ॥
द्वीपाः सप्ताथ सप्तैव समुद्रा अपि कीर्तिताः ।
लवणेक्षुसुरासर्पदधिदुग्धपयोमयाः ॥ ५ ॥
;p{0031}
ऊषरं तुषवानू ब्रह्मावर्तस्तपोवटः ।
कुरुक्षेत्रं प्रयोगश्च हिमाद्रिं विन्ध्यमन्तरा ॥ ६ ॥
मध्यदेशोऽथ पुण्ड्राः स्युर्वरेन्द्री गौडनीवृतिः ।
प्रभासः सोमतीर्थं स्यादन्तर्वेदी कुशस्थली ॥ ७ ॥
प्राग्ज्योतिषं कामरूपे तीरभुक्तिस्तु निच्छविः ।
विदेहाश्चाऽथ काश्मीरे कीराः स्युः शास्त्रशिल्पिनः ॥ ८ ॥
तुरुष्काः खशयष्टक्का बाह्लिकाश्च त्रिगर्तकाः ।
दशेरका मरुभुवो मालवाः स्युरवन्तयः ॥ ९ ॥
डाहलाश्चेदयश्चैद्याः कारुषास्तु बृहद्गृहाः ।
यद्वस्तु दशार्हाः स्युः सात्वताः कुकुराश्च ते ॥ १० ॥
ओड्रा उत्कलनामानो मगधाः कीकटा मताः ।
वेलाकूलं तामलिप्तं तामलिप्ती तमालिका ॥ ११ ॥
एकचक्रं हरिगृहं शम्भुपुर्यथ वर्तनिः ।
पूर्वदेशोऽथ साकेतमयोध्योत्तरकोशलाः ॥ १२ ॥
;p{0032}
कुशस्थलं कान्यकुब्जं नागाह्वं हस्तिनापुरम् ।
गजाह्वं हास्तिनं चाऽथ श्रावस्ती धर्मपत्तनम् ॥ १३ ॥
कुरुक्षेत्रं विनशनं कौशाम्बी वत्सपत्तनम् ।
प्राजापत्यः प्रयागः स्याद्द्वारका वनमालिनी ॥ १४ ॥
द्वारवत्यब्धिनगरी विदेहामिथिले समे ।
मथुरा तु मधूपघ्नं जित्वरी तु तपस्थली ॥ १५ ॥
वाराणसी तीर्थराजी विशालोज्जयिनी समे ।
चम्पा तु मालिनी पुष्पपुरं पाटलिपुत्रकम् ॥ १६ ॥
देवीकोटो बाणपुरं कोटीवर्षमुषावनम् ।
स्याच्छोणितपुरं चाथ योजनं मार्गधेनुकम् ॥ १७ ॥
क्रिमिशैलस्तु वल्मीकः शक्रमूर्धाऽथ सञ्चरः ।
धरणः पिण्डलः सेतुः पन्थास्तु क्षुल्लमो वहः ॥ १८ ॥
;p{0033}
वाटः पथश्च माथश्च खपुरन्तूर्ध्वगं पुरम् ।
हरिश्चन्द्रपुरं शौभमुद्रङ्गः प्रतिमार्गकः ॥ १९ ॥
त्रङ्गा त्रङ्गो निर्मुटस्तु पण्याजीवकचङ्गलौ ।
पुंसि हट्टक्रयारोहौ जन्यं ग्राममुखं च तत् ॥ २० ॥
स्यादभिस्यन्दनगरं शाखानगरमित्यपि ।
शासनं धर्मकीलः स्यान्मकुतिः शुद्रशासनम् ॥ २१ ॥
पट्टोलिका क्लृप्तकीला पांशुकीलं न कस्यचित् ।
षड्भिर्यवैः स्यादंगुष्ठ एतैदशभिर्भवेत् ॥ २२ ॥
वितस्तिः स्यादतो द्वाभ्यां हस्तः स्यात्तच्चतुष्टयम् ।
दण्डो धन्वन्तरं तस्य सहस्रद्वितयेन तु ॥ २३ ॥
क्रोशस्ताभ्यान्तु गव्यूतिस्तद्द्वयं योजनं मतम् ।
चतुरष्टशतग्रामान्तर्द्रोणमुखकर्वटौ ॥ २४ ॥
;c{इति भूमिवर्गः ॥ १ ॥}
;p{0034}
;v{पुरवर्गः}
गर्भागारापवरके वास्तु स्याद्गृहपोतकः ।
स्यात्प्रासादो देवकुलं पुत्रिका शालभञ्जिका ॥ १ ॥
ओको गृह पिटं चालो वडमी चन्द्रशालिका ।
कूटागारं चाथ कपिशीर्षं घोटकशीर्षकम् ॥ २ ॥
क्रमशीर्षं चाथ खरकुटी नापितशालिका ।
कुलायिका पक्षिशाला कारावेश्म वधाङ्गकम् ॥ ३ ॥
कायमानं तृणकुटी दुर्भटं निभृतं गृहम् ।
कुडङ्गोद्घाटपिठरा इन्द्रकोषस्तु मञ्चकः ॥ ४ ॥
वासागारं भोगगृहं कन्यापत्न्याटनिष्कुटाः ।
देवीगृहं तु वलभी लयनं सौगतालयः ॥ ५ ॥
शिवस्य वृषमण्डप्यां बुधैर्गोपिटकं स्मृतम् ।
वातायनं गृहाक्षं स्याद्वधूटशयनं तथा ॥ ६ ॥
;p{0035}
उलपशल्योपकण्ठे द्वे कपाटो द्वारकण्टकः ।
कवाटश्चाररं कन्थावाटः प्राकार इत्यपि ॥ ७ ॥
;c{इति पुरवर्गः ॥ २ ॥}
;v{शैलवर्गः}
शैलः स्थावरधातुभृद्धरकुकीलौव्यङ्गकः सानुमा-
ञ्जीमूतः पृथुशेखरश्च कटकी दन्ती नगो निर्झरी ।
कुट्टारोऽथ हिमालयो नगपतिर्मेनाधवोमागुरू
कैलासो गणपर्वतश्च रजतप्रस्थः कुबेराचलः ॥ १ ॥
हिरण्यनाभमैनाकसुनाभा हिमवत्सुते ।
शैलाग्रे शिखरं शृङ्गं दन्तः प्राग्भारमित्यापि ॥ २ ॥
पूर्वाद्रिर्दिनमूर्धा स्यादस्ताद्रिश्चरमाचलः ।
चन्दनाद्रिस्त मलयः कौञ्चः क्रौञ्चश्च माल्यवान् ॥ ३ ॥
महेन्द्रो मलयः सह्यः शुक्तिमान् गन्धमादनः ।
विन्ध्यश्च पारियात्रश्च सप्तैते च कुलाचलाः ॥ ४ ॥
;p{0036}
अश्मा पझरुकः पाटः पारटीटश्च मुन्मरुः ।
घर्षणालः शिलापुत्रो गृहाश्मा गृहकच्छपः ॥ ५ ॥
गैरिकं तु वनालक्तं रक्तधातुर्गवेरुकम् ।
प्रत्यश्मा गिरिमृच्चाथ शिलाधातुः शितोपलः ॥ ६ ॥
मृत्कोलो वर्णलेखा च कठिनी कक्खटी खटी ॥ ७ ॥
;c{इति शैलवर्गः ॥ ३ ॥}
;v{वनौषधिवर्गः}
वार्क्षं वनं तलं तल्कं गुहिलं समजं त्रसम् ।
लीलोद्यानं देवनं स्याद्वीथ्याली पङ्क्तिरावली ॥ १ ॥
वृक्षः कारस्करो गच्छः पलाशो विष्टरः स्थिरः ।
चैत्यो देवतरुर्देवावासे करिभकुञ्जरौ ॥ २ ॥
छायातरुः स्थिरच्छायो वन्दा काकरुहा स्मृताः ।
वनस्पतिर्निर्लुटः स्यात्फुल्लोन्निद्रविकस्वराः ॥ ३ ॥
स्मितोन्मुद्रौ किलिञ्जस्तु सूक्ष्मदार्वथ पल्लवः ।
किशलं किसलं चाथोत्कलिकाङ्गारिते समे ॥ ४ ॥
;p{0037}
गुच्छो गुलुच्छः क्षेपः स्याच्चमरी मञ्जरं न ना ।
मञ्जिश्च गोन्दी गुन्दी च मकरन्दो मरन्दवत् ॥ ५ ॥
वेधकः कण्टके पत्रसूचिद्रुनखवङ्किलाः ।
पिप्पलो वादरङ्गः स्याच्चैत्यद्रुः केशवालयः ॥ ६ ॥
यक्षोऽड्डम्बरकं त्वस्य फलेऽथ ग्रहनाशनः ।
देववृक्षो दलेगन्धिः सप्तपर्णः शिरोरुजा ॥ ७ ॥
दन्तकर्षणजम्बीरौ कतकोम्बुप्रसादनः ।
वरुणस्त्वऽश्मरीघ्नोऽथाध्वगभोग्यो मधुद्रुमः ॥ ८ ॥
कपिचूतोऽम्रातकोऽस्य फले पशुहरीतकी ।
पिकबन्धुस्तु चूतः स्यात्स्त्रीप्रियः षट्पदातिथिः ॥ ९ ॥
मधुदूतो वसन्तद्रुर्महाकालोरुकालकौ ।
शोभाञ्जनस्तु स्त्रीचित्तहारी विद्रधिनाशनः ॥ १० ॥
प्रभाञ्जनोऽथ प्राचीनपनसो गोहरीतकी ।
महाकपित्थो बिल्वश्च कोलिर्गृध्रनखी स्मृता ॥ ११ ॥
;p{0038}
स्यात्पिच्छलदला स्वादुफलाऽथो नागरङ्गकः ।
चक्राधिवासी नारङ्गः किर्मीरस्त्वक्सुगन्धकः ॥ १२ ॥
स्याद्वर्मणः पिच्छिलत्वग्धवस्तु मधुरत्वचः ।
पिशाचः पीतफलः शाकोटः कर्कशच्छदः ॥ १३ ॥
अर्शोहितस्तु रक्षोघ्नो भल्लातक्यथ शाल्मली ।
दुरारोहा स्मृता पिण्डीतगरः कफवर्धनः ॥ १४ ॥
काकचिञ्ची तुलाबीजं खदिरो बालपत्रकः ।
यूपद्रुः कुष्ठहृच्चाथ करञ्जो घृतपूर्णकः ॥ १५ ॥
रसायनफला पथ्या शक्रसृष्टा सुधोद्भवा ।
सरलो धूपवृक्षः स्याच्छोणको न्यङ्गुभूरुहः ॥ १६ ॥
चम्पकोषस्तु मुरजफलः स्यात्पनसश्च सः ।
डहुः शुद्राम्लपनसो निचुलो रक्तमञ्जरः ॥ १७ ॥
;p{0039}
निम्बोऽर्कपादपः पुण्यगन्धस्तु कुसुमाधिराट् ।
चयको वरलब्धश्च वकुलः सिंहकेशरः ॥ १८ ॥
सीधुगन्धोऽथ कङ्कोलिर्नटः कान्ताङ्घ्रिदोहदः ।
अशोकः पिण्डपुष्पस्तु दाडिमः फलशाडवः ॥ १९ ॥
दाडिम्बः पर्वरुट् च स्यात्स्वाद्वम्लः शुकवल्लभः ।
पिण्डीरोऽथ सुवर्णेभनागाख्यो नागकेशरः ॥ २० ॥
स्यात्पुष्परोचनश्चाऽपि चूर्णं तस्य हरिद्रवः ।
निशिपुष्पा तु शेफाली कुटजः पाण्डुरद्रुमः ॥ २१ ॥
लताशङ्कुतरुः शालो नीपो धाराकदम्बकः ।
कटङ्कटेरी हरिद्रा शिंशपा युग्मपत्रिका ॥ २२ ॥
पटोले स्याद्राजफलं तस्य मूले तु रम्यकम् ।
सूत्रपुष्पस्तु कार्पासे जीर्णपर्णं कदम्बकम् ॥ २३ ॥
;p{0040}
प्रहसन्ती तु यूथीस्याद्वमनः पुष्पचामरः ।
मालतीपुष्पकलिकां सौमनस्यायनीं विदुः ॥ २४ ॥
कुन्दे स्याद्वोरटः पुंसि ग्रैष्मी नु नवमालिका ।
रक्तपिण्डस्त्वोड्रपुष्पः स्यादम्लानः कुरण्टकः ॥ २५ ॥
कन्दलशिलीन्ध्रपुष्पे श्लेष्मघ्ना त्रिपुरमल्लिका प्रोक्ता ।
एरण्डहस्तिकर्णौ प्राचीनामलकवारिबदरे द्वे ॥ २६ ॥
बृहत्पाटलिधुस्तूरौ कदली त्वायतच्छदा ।
स्यात्तन्तुविग्रहा मञ्जिफला वारणवल्लभा ॥ २७ ॥
वातिङ्गणस्तु वार्ताकुर्वार्ताकः शाकबिल्वकः ।
क्लीबे वङ्गं च वार्त्ताकी स्यान्महाबृहतीत्यपि ॥ २८ ॥
कुष्ठं गदाह्वयं मूलं त्वस्य पुष्करमूलकम् ।
वङ्गसेनस्त्वगस्तिद्रुः शुकनासो सुनिद्रुमः ॥ २९ ॥
;p{0041}
अनलिः कुनली पुत्रञ्जीवस्तु श्लीपदापहः ।
छत्त्रको मल्लिपत्रं स्यात्कुञ्जको वारिकण्टकः ॥ ३० ॥
वास्तूकष्टक्कदेशीयः शाकवीरो घनामलः ।
शोथजिद्गरहा कालशाकोऽप्यथ महौषधी ॥ ३१ ॥
मही विषघ्नी चक्राङ्गी मत्स्याक्षी हिलमोचिका ।
जलब्रह्मी च शालिञ्चे पत्तूरो लोहमारकः ॥ ३२ ॥
पेचुकं पेचुली पेचुर्नाडीचो विश्वरोचनः ।
केशराजो नागमारः वपरुर्भृङ्गसोदरः ॥ ३३ ॥
सुनिषण्णं चुचुः पुंसि छत्रपत्रं तमालकम् ।
स्थलपद्ममथो देवपल्ली मध्वालुकं विदुः ॥ ३४ ॥
फलपुच्छो वरण्डालुः स्याद्रङ्गेष्टालुकं तु यत् ।
श्रीमस्तकः स्वस्तिकः स्याद्राहूच्छिष्टो रसोनकः ॥ ३५ ॥
;p{0042}
कुष्माण्डस्तु घृणावासस्तिमिषो ग्राम्यकर्कटी ।
वालुकी कर्कटी वारुर्मूत्रला रोमशा च सा ॥ ३६ ॥
स्याच्चेलानश्चित्रफलः सुखाशो राजतेनिशः ।
लतापनसनाटाम्लौ सेटुरूर्ध्वासितस्तु यः ॥ ३७ ॥
परारुः कारवेल्लोऽसौ गोडुम्बा राजचिर्भटः ।
मृत्युबीजस्तु वंशः स्यात्केतकः क्रकचच्छदः ॥ ३८ ॥
दृक्कटो बहुमूलः स्यात्करीरे वेणुकर्करः ।
काशोऽश्ववालः काकेक्षुर्वनहासश्च जन्तुला ॥ ३९ ॥
गुडदारुर्मधुतृणं स्यादिक्षुरसिपत्रकः ।
खारोदको नारिकेलः करकाम्भाः शिरःफलः ॥ ४० ॥
;p{0043}
सुरञ्जनो गोपदलो राजतालश्छटाफलः ।
करमट्टस्तन्तुसारो गुवाको कोट इत्यापि ॥ ४१ ॥
रामपूगस्तु कामीनो मुनिपूगः सुरेवटः ।
पूगरोटस्तु हिन्तालः क्लीबं किरीटि तत्फलम् ॥ ४२ ॥
घनामयः स्यात्खर्जूरो द्वौ तु काचिमभञ्जरू ।
तरौ देवकुलोद्भूते दूर्वा तु हरितालिका ॥ ४३ ॥
;c{इति वनौषधिवर्गः ॥ ४ ॥}
;v{सिंहादिवर्गः}
सिंहः कण्ठीरवो भीमविक्रान्तः करिमाचलः ।
पञ्चशिखश्च शैलाटः पारीन्द्रः श्वेतपिङ्गलः ॥ १ ॥
मरुत्प्लवश्च नादोऽस्य चुक्कारः क्ष्वेडितं च तत् ।
उत्पादकस्तु शरभः शार्दूलोऽष्टापदश्च सः ॥ २ ॥
अथ हिंस्रपशुर्व्याडः श्वापदः शिबिरित्यपि ।
बाघ्नीणसस्त्वेकचरो गणोत्साहश्च गण्डकः ॥ ३ ॥
हिंसारुः श्वापदो व्याघ्रे महिषस्तु रजस्वलः ।
दंशभीरुर्जरन्तश्च लालिको यमवाहनः ॥ ४ ॥
;p{0044}
अथ शूकरे वनाहिरदन्तायुधवक्रवज्रदीर्घरदाः ।
सूचीरोमा बहुसूराखनिकः स्थूलनासिको भूक्षित् ॥ ५ ॥
एणः कुरङ्गमो रिश्यः स्यादृश्यश्चारुलोचनः ।
गोलाङ्गूले कपित्थास्यदधिशोणनगाटनाः ॥ ६ ॥
किखिश्च हूरवस्तु स्याच्छृगालो घोररासनः ॥
लोपाशो मृतमत्तश्च वनश्वाऽथशृगालिका ॥ ७ ॥
लोपाशिका दीप्तजिह्वा किखिरुल्कामुखी च सा ।
विडालः कुन्दमो नक्तचारी दीप्ताक्षजाहकौ ॥ ८ ॥
शशकस्तु वनाखुः स्यात्खट्टाशी पूतिशालिका ।
गवयस्तु गवानूक एडकः शिशुवाह्यकः ॥ ९ ॥
वनच्छागोऽथ गन्धौतुः खट्टाशो वनवासनः ।
उन्दुरुस्तुटुमो रन्ध्रबभ्रुर्दीना तु मूषिका ॥ १० ॥
;p{0045}
स्याच्चिको वेश्मनकुलः पुंवृषो गन्धमूषिकः ।
स्याद्वेदारः क्रकचपात्कृकलाशस्तृणाञ्जनः ॥ ११ ॥
प्रतिसूर्योऽप्याञ्जनस्तु चित्रकोलो हलाहलः ।
कारस्कराटिका कर्णजलौका स्यादथो वटिः ॥ १२ ॥
उत्पादिको देहिका स्यादष्टपादस्तु किन्तनुः ।
प्रासादकुक्कुटो झिल्लीकण्ठो गृहकपोतकः ॥ १३ ॥
पारावतोऽथ शक्राख्यो दिवान्धो वक्रनासिकः ।
हरिनेत्रो दिवाभीतो नखाशी पीयुघर्घरौ ॥ १४ ॥
काकभीरुर्नक्तचारो कणाटीनस्तु खञ्जनः ।
काकच्छदः खञ्जखेलस्तातलो मुनिपुत्रकः ॥ १५ ॥
भद्रनामा रतनिधिः काष्ठकुट्टः शतच्छदे ।
दीर्घपात्रस्तु कङ्कः स्याद्गलगण्डस्तु मर्कटः ॥ १६ ॥
चातके बभ्रुवापीहघनतालत्रिशङ्कवः ।
वर्षप्रियोऽथ मेघावी चिरिः कीरः पलाशनः ॥ १७ ॥
;p{0046}
कुक्कुटस्तु विवृताक्षो रात्रिवेदी कलाविकः ।
उषाकलोऽथ ताम्राक्षः काकपुष्टः कुहूमुखः ॥ १८ ॥
मधुकण्ठो घोषयित्नुः कामतालः सुतार्दनः ।
काको रतज्वरः सूत्री श्रावको गूढमैथुनः ॥ १९ ॥
कारवः परमृत्युश्च लुण्टाको मौकुलिर्द्विकः ।
शक्रजः सत्यवाक्काणोऽपकृष्टो नगरीवकः ॥ २० ॥
ऐन्द्रिश्च नाडीजङ्घोऽथ गृध्रः स्याद्दूरदर्शनः ।
शितिकण्ठस्तु दात्यूहः काकमद्गुः कगेटुरः ।
चिरम्भणस्तु चिल्लः स्यात्खभ्रान्तिः कण्ठनीडकः ॥ २१ ॥
सूक्ता मदनशलाका चित्राक्षी शालिकाऽवचण्डा च ।
शकुनज्ञा तु ज्येष्ठा गृहोलिकाष्टाट्टनी मूली ॥ २२ ॥
दीर्घजङ्घो निशैडः स्याद्वकोटः शुक्लवायसः ।
कङ्केरुद्वारबलिभुक्छिखी चन्द्रविहङ्गमः ॥ २३ ॥
;p{0047}
बकेरुका बलाका स्यात्कुररो मत्स्यनाशनः ।
द्वन्द्वचारी चक्रवाकः सारसस्तु कलाङ्कुरः ॥ २४ ॥
गोनर्दश्चित्रपक्षस्तु तित्तिरिः स्यात्कपिञ्जलः ।
लघुमांसो मयूरस्तु चन्द्रकी चित्रमेखलः ॥ २५ ॥
प्रचलाकी सितपार्गंशिखावलगलव्रताः ।
मार्जारकण्ठोऽथ तिलमयूरः स्यात्कुरुण्टकः ॥ २६ ॥
झम्पाशनो मीनरङ्को नासाच्छिन्ना तु पूर्णिका ।
पिपीलिका तु हारी स्याद्यमकीटस्तु घुर्घुरः ॥ २७ ॥
स्यान्मर्कटस्तु शलक आशाबन्धोऽस्य जालके ।
फालखेलागरुद्गोधा भारती व्योमनासिका ॥ २८ ॥
चञ्चुसूचिस्तु सुगृहः पीततुण्डोऽथ सर्षपी ।
हापुत्रिका खञ्जनिका तुलिकास्फोटिके समे ॥ २९ ॥
करटुर्व्याधनः कर्चूर्नरः कूणिश्च वाग्गुदः ।
वर्तिका विष्णुलिङ्गी स्याल्लावको लघुजङ्गलः ॥ ३० ॥
;p{0048}
सरःकाकस्तु हंसः स्याज्जालपात्पुरुदंशकः ।
गोभण्डीरः पङ्ककीरः कोयष्टिर्जलकुक्कुभः ॥ ३१ ॥
जीवञ्जीवो विषमृत्युर्जीवजीवोऽथ मक्षिका ।
माचिका भम्भराली च दंशः स्याद्भाम्भरालिकः ॥ ३२ ॥
भाङ्कारी चर्मचट्यां तु जतुनी गृहमाचिका ।
विषसृक्को भृङ्गरोलो वरोलस्तृणषट्पदः ॥ ३३ ॥
वरटी तु वरोली स्याद्ब्राह्मण्यथ तमोमणिः ।
ध्वान्तोन्मेषश्च खद्योतो ज्योतिर्बीजो निमेषरुक् ॥ ३४ ॥
भ्रमरश्चञ्चरीकः स्याद्रोलम्बो मधुसूदनः ।
इन्दिन्दिरः पुष्पकोटो मधुदो मधुकेशटः ॥ ३५ ॥
रेणुवासोऽथ मशको घोषो रणरणश्चसः ।
पक्षी तु नाडीचरणः स्याच्चञ्चभृदनेकजः ॥ ३६ ॥
स्युः खगोत्पतवारङ्ककण्ठाग्निव्योमचारिणः ।
युगलद्वन्द्वयुग्मानि युगं यमलयामले ॥ ३७ ॥
;c{इति सिंहादिवर्गः ॥ ५ ॥}
;p{0049}
;v{मनुष्यवर्गः}
स्त्री वधूर्योषिता रामा मण्डयन्ती वधूजनः ।
कन्यकाऽलकनन्दा सा दूषिता धर्मकारिणी ॥ १ ॥
सस्वेदा चाथ तरुणी दिक्करी धनिका च सा ।
मरुण्डोच्चललाटा स्यात्सश्मश्रुर्नरमानिनी ॥ २ ॥
स्नुषा वधूटी मधुरनिस्वना हंसगद्गदा ।
सुखोष्णशीता तुहिनग्रीष्मयोर्वरवर्णिनी ।
क्रोधना भामिनी चण्डी दारुस्त्रीशालभञ्जिका ॥ ३ ॥
विरक्ता दुर्भगा सप्तपुत्रसूः सुतवस्करा ।
पतिव्रतैकपत्नी स्याद्विधवा जालिका मता ॥ ४ ॥
विश्वस्ता लञ्जिनी तु स्याल्लक्षिका कलकूजिका ।
वेश्या शूला वारवाणिर्झर्झराप्यथ कुट्टिनी ॥ ५ ॥
इज्या स्याद्रतताली च घटदासी गणेरुका ।
मलिष्ठा सरजाः षाण्मातुरद्वैमातुरौ समौ ॥ ६ ॥
;p{0050}
समदुर्दुहिता पुत्री द्वितीयः कुलधारकः ।
पिता जनयिता वप्ता शिशुकः क्षीरकण्ठकः ॥ ७ ॥
बालो मुष्टिन्धयश्चाथ श्यालिका केलिकुञ्चिका ।
नागरो देवलः श्यालो वारकीरोऽथ साश्रुधीः ॥ ८ ॥
श्वश्रुर्वृद्धः शतानीको जरन्तः स्यादथांशकः ।
सगन्धाज्ञातिदायादा मातुलो मातुकेशटः ॥ ९ ॥
भर्ता भरुर्नर्मकीलः प्राणनाथः सुखोत्सवः ।
हृदयेशो रतगुरुर्जारः पापपतिः समौ ॥ १० ॥
कुमारभृत्या स्याद्बालतन्त्रं गर्भिण्यवेक्षणम् ।
गर्भाष्टमो देवमासो नाभिनालाऽमला स्मृता ॥ ११ ॥
आधानिकं पुंसवनं सीमन्तोन्नयनं च तत् ।
खल्लीटः खलितिः कल्लो बधिरः खोरखञ्जकौ ॥ १२ ॥
;p{0051}
दोर्गडुर्बाहुकुण्टः स्यादौषधं तु भिषग्जितम् ।
त्वक्पुष्पिका किलासं स्थाच्छ्लीपदं पादगण्डिरः ॥ १३ ॥
योन्यर्शः कन्दसंज्ञः स्यात्किणः शुष्कव्रणोऽपि च ।
अजीर्णे वायुगण्डोऽन्तर्वमिश्चपलताशयः ॥ १४ ॥
पापरोगो रक्तवटी मसूर्यथ तमोव्रणः ।
वल्मीकोऽथातिसारोऽन्नगन्धिः स्यादुदरामयः ॥ १५ ॥
कुरण्डवृद्धः सिङ्घानशेटौ स्कन्दनरेचने ।
गर्भण्डो नाभिगुडकोऽभिमन्थो लोचनामये ॥ १६ ॥
युवगण्डोऽवगण्डः स्यात्पित्तं मायुः पलङ्करः ।
श्लेष्मा बलाशो मांसं तु जरूथमथ शोणितम् ॥ १७ ॥
पलक्षारोऽथ मस्तिष्को मस्तलुङ्गोऽप्यथ स्नसा ।
वस्नसाऽथोऽध्वरमधु क्लीबे वक्त्रासवः पुमान् ॥ १८ ॥
;p{0052}
जिह्वामलं तु कुलुकं पिप्पिका दन्तजे मले ।
पिण्डोऽस्त्रियां कुलं क्षेत्रं शरीरं स्कन्धपञ्जरौ ॥ १९ ॥
शस्तं वपुः पुद्गलं स्यादाङ्गमङ्गं तु कोमलम् ।
पायुस्तनुह्रदो मार्ग उच्चारस्तु पुरीषणः ॥ २० ॥
भगं गुह्यं वराङ्गं च कलत्रं जन्मवर्त्म च ।
स्मरागारं रतिगृहमधोधस्थादिमेऽव्यये ॥ २१ ॥
ना सन्धिरधरोऽवाच्यदेशश्च स्मरकूपकः ।
संसारमार्गश्च रतिकुहरं प्रकृतिः स्त्रियाम् ॥ २२ ॥
पुष्पापत्यपथौ चाथ नितम्बः स्यात्कटीरकः ।
लिङ्गं तु लाङ्गलं शेफः साधनं मदनांकुशः ॥ २३ ॥
स्मरस्तम्भश्च कन्दर्पमुषलो ध्वज इत्यपि ।
स्त्रियां नागलता चाण्डकोषस्तु फलकोषकः ॥ २४ ॥
नाभिर्द्वयोस्तुन्दकूपी तुन्दिस्तुन्दीकरः पुमान् ।
अधोमर्मशकृद्द्वारमूरुः सक्थि च जाघनी ॥ २५ ॥
;p{0053}
भुजा बाहा च बाहौ स्यात्कुलिर्हस्तो भुजादलः ।
कुचौ वक्षोरुहौ प्रोक्तौ हस्तपुच्छं तु कल्पुषम् ॥ २६ ॥
नखं पुनर्भवः कामाङ्कुशः स्यात्करकण्टकः ।
करेटुः करशूकश्च पुच्छट्यङ्गुलिमोटनम् ॥ २७ ॥
स्यात्काकलं कण्ठमणिर्नसा नस्या च नासिका ।
गन्धनाली च नासिक्यं वाग्दलं दन्तवाससि ॥ २८ ॥
दन्तः खरुर्वक्रखुरो जम्भो हानुर्द्विजस्तथा ।
राजदन्तास्तु चत्वारो दशनानां पुरःस्थिताः ॥ २९ ॥
गोधिभालौ महाशङ्खो देवदीपस्तु लोचनम् ।
अम्बकं चाथ नेत्राम्बु बाष्पो ना लोतमस्त्रियाम् ॥ ३० ॥
कटाक्षकाक्षौ काकुस्तु जिह्वाऽथ प्रतिजिह्विका ।
सुधास्रवा च कर्णस्तु श्रोतः क्लीबे ध्वनिग्रहः ॥ ३१ ॥
;p{0054}
स्याच्छब्दाधिष्ठानमथ कबरः केशगर्भकः ।
कबरी जूटकश्चाथ कौटीरः स्याज्जटा सटा ॥ ३२ ॥
करारोटोङ्गुलीकः स्यात्ताडङ्कः कर्णदर्पणः ।
अन्दुकः पादकटकोऽभिषेकः स्नानमित्यापि ॥ ३३ ॥
पटच्चरो जीर्णवस्त्रं सिचयप्रोथशाटकाः ।
पटवापः पटमयं दूष्यं वस्त्रगृहं स्थलम् ॥ ३४ ॥
खरग्रहः खरगृहं कुवा तु स्थूशाटकः ।
चोलोण्डुकः शिरोवेष्टे विरङ्गिन्यवगुण्ठिका ॥ ३५ ॥
पाठी यवनिका सूर्यरक्तसंज्ञं तु कुङ्कुमम् ।
जागुडं दीपनं घस्रं सौरभं सुघृणं च तत् ॥ ३६ ॥
स्याद्रङ्गमातृका लाक्षा गन्धकाठं तु गोङ्गकम् ।
कपिचञ्चलतैलाख्यः सिह्लोऽथ सरलद्रवः ॥ ३७ ॥
;p{0055}
दधिक्षीरघृताह्वः स्याद्धूनको वह्निवल्लभः ।
शालवेष्टः सर्जमणिः कस्तूरी गन्धचेलिका ॥ ३८ ॥
मदाह्वश्चाथ सञ्चारी धूपो गन्धपिशाचिका ।
रेणुसारस्तु कर्पूरश्चन्द्रभस्म हिमाह्वयः ॥ ३९ ॥
वेधको मालयस्तु स्याच्छ्रीखण्डो रौहिणश्च सः ।
विच्छित्तिस्तु कषायः स्यात्समालम्भनमित्यपि ॥ ४० ॥
ललाटिका शङ्खचरी विष्टरः पीठमस्त्रियाम् ।
निषद्या खट्टिका सन्दी चातुरस्तु मसूरकः ॥ ४१ ॥
प्रतियत्नस्तु रचना कटकोलः पतद्ग्रहः ।
पूगपीठं च दीपस्तु स्नेहाशः कज्जलध्वजः ॥ ४२ ॥
दशेन्धनो गृहमणिर्दोषातिलक इत्यपि ।
शिखातरुर्दीपवृक्षो ज्योत्स्नावृक्षोऽथ लोचकः ॥ ४३ ॥
;p{0056}
कज्जले स्यादिरिपके कन्दुकश्चोदनागुडः ।
निश्चुक्कणं दन्तशाणं पिष्टातो धूलिगुच्छकः ॥ ४४ ॥
;c{इति मनुष्यवर्गः ॥ ६ ॥}
;v{ब्रह्मवर्गः}
वंश्यः कुल्यश्च वीज्यः स्याद्ब्रह्मचारी वटुः समौ ।
स्याद्वटूकरणन्तूपनयनं गृहमेधिनि ॥ १ ॥
ज्येष्ठाश्रमी गृही वानप्रस्थो वैखानसोऽग्रहः ।
वक्रजस्त्वनमो विप्रो वर्णज्येष्ठः कठो द्विजः ॥ २ ॥
मैत्रः पुनरुक्तजन्मा स्यादथ ब्राह्मणायनः ।
शुद्धसन्तानजो विप्रः श्रौत्रं श्रोत्रियतां विदुः ॥ ३ ॥
;p{0057}
स्यादक्षरमुखः कालाक्षरिकः शिक्षिताक्षरः ।
काव्यस्य-कर्ता भविनी गुणनी शीलनं स्मृतम् ॥ ४ ॥
क्रियाकरो नवच्छात्रः कार्पटिकः स मर्मवित् ।
पर्षत्परिषदी गोष्टी राजसूयो नृपाध्वरः ॥ ५ ॥
क्रतूत्तमश्चाऽथ चान्द्रायणमिन्दुव्रतं स्मृतम् ।
हवनी होमकुण्डं स्यान्महावीरो मखानलः ॥ ६ ॥
होमधूमस्तु निगणो होमभस्म तु वैष्टुभम् ।
आर्यकं पिण्डदानादिपितृकार्यमथो हविः ॥ ७ ॥
होत्रं हविष्यं सान्नाय्यं पाठको धर्मभाणकः ।
सभ्यस्तु प्राश्निका देवद्रोणी यात्रा दिवौकसाम् ॥ ८ ॥
इष्टापूर्तं तदेकोक्त्या यागखातादि कर्म्म यत् ।
यज्ञद्रव्यन्तु पात्रीयं प्राधुणस्त्वतिथिर्द्वयोः ॥ ९ ॥
;p{0058}
कौशली कुशलप्रश्नः समीची वन्दना मता ।
उपोषणन्तूपवासो रोगाद्यैर्लङ्घनं च तत् ॥ १० ॥
द्वयन्तरे त्र्यन्तरे भुक्तमाहुः षष्ठान्नकालकम् ।
राद्धं सिद्धमथो चारुव्रता मासोपवासिनी ॥ ११ ॥
स्याद्गायत्री तु सावित्री ब्रह्मारण्यं तु पाठभूः ।
पवित्रं यज्ञोपवीतं ब्रह्मसूत्रं द्विजायनी ॥ १२ ॥
कच्छा कच्छटिका कक्षापटी कौपीनमित्यापि ।
बैडालव्रतिकः सर्वाभिसन्धी छद्मतापसः ॥ १३ ॥
कमण्डलुश्चैत्यमुखो जोतिण्टा तु महाव्रती ।
उरस्कटः पञ्चवटी बालयज्ञोपवीतकम् ॥ १४ ॥
भाले तिस्रो भस्मरेखास्त्रिपुण्ड्रकमथर्षयः ।
शापास्त्राः सत्यवचसो व्यासाद्यास्तु महर्षयः ॥ १५ ॥
;p{0059}
परमर्षयस्तु भेलाद्या देवर्षयः कणादयः ।
ब्रह्मर्षयो वसिष्ठाद्याः सुश्रुताद्याः श्रुतर्षयः ॥ १६ ॥
ऋतर्पणादयो राजर्षयः काण्डर्षयस्त्वमी ।
जैमिन्याद्या नारदस्तु कपिवक्रो विधातृभूः ॥ १७ ॥
देवब्रह्मा देवलश्च दुर्वासास्तु कुसारणिः ।
प्रचेतसस्तु वाल्मीकिः कविज्येष्ठः कुशीवशः ॥ १८ ॥
अपि वल्मीकवाल्मीकौ कृतकोटिस्तु काश्यपः ।
कृष्णद्वैपायनो वेदव्यासः स्यात्सत्यभारतः ॥ १९ ॥
पाराशरिः सात्यवतो माठरो बादरायणः ।
वसिष्ठारुन्धतीनाथौ विश्वामित्रस्तु गाधिजः ॥ २० ॥
गौतमस्तु शतानन्दः कणादः काश्यपः समौ ।
धन्वन्तरिर्दिवोदासः काशिराजः सुधोद्भवः ॥ २१ ॥
पालकाख्यो गणपतिकरेणुरुचिरासुतः ।
विष्णुगुप्तस्तु कौण्डिण्यश्चाणक्यो द्रोमिणोंऽशुलः ॥ २२ ॥
;p{0060}
वात्स्यायनो मन्दनागः पक्षिलस्वामिनावपि ।
उपवर्षो हलभृतिः कृतकोटिरयाचितः ॥ २३ ॥
पाणिनिस्त्वाहिको दाक्षीपुत्रः शालङ्किपाणिणौ ।
शालोत्तुरीयोऽथ व्याडिर्विन्ध्यस्थो नन्दिनीसुतः ॥ २४ ॥
मेधावी चाऽथ मेधाजित्कात्यः कात्यायनश्च सः ।
पुनर्वसुर्वररुचिर्गोनर्दीयः पतञ्जलिः ॥ २५ ॥
चूर्णिकृद्भाष्यकारश्च हरिर्भर्तृहरिः स्मृतः ।
रघुकारः कालिदासो मेधारुद्रश्च कोटिजित् ॥ २६ ॥
भारविः शत्रुलुम्पः स्याद्भवभूतिस्तु विस्मृतः ।
भूगर्भोऽप्यऽथ यः प्रातः स्मर्यते शुभकाम्यया ॥ २७ ॥
स सुगृहीतनामा स्यात्पैण्डिन्यं भैक्षजीविका ।
पाषाण्डकौलिकौ खञ्जनरतं यतिमैथुनम् ॥ २८ ॥
अभावादङ्गनात्यागस्तुरगब्रह्मचर्यकम् ।
मुखघण्टा हुलहुली नागवीटस्तु टात्करः ॥ २९ ॥
;p{0061}
खटकस्त्ययक्षरश्चाऽथ दारकर्म करग्रहः ।
वाधुक्यं च विवाहः स्यात्कुहलिः पूगपुष्पिका ॥ ३० ॥
नान्दीको तोरणस्तम्भो सुरतं त्वभिमानितम् ।
घर्षितं सम्प्रयोगं ना रतं चाब्रह्मचार्यकम् ।
उपसृष्टं त्रिभद्रं च क्रीडारत्नं महासुखम् ॥ ३१ ॥
;c{इति ब्रह्मवर्गः ॥ ७ ॥}
;v{क्षत्त्रियवर्गः}
द्विजलिङ्गी नृपः क्षत्रः क्षत्रियोऽथ प्रजेश्वरः ।
राजाधिपौ मण्डलेश एकजन्मा भयापहः ॥ १ ॥
स्कन्धावारस्तु कटकः शिबिरं तु बलस्थितिः ।
आदिराजः पृथुर्वैन्यः काकुत्स्थस्तु पुरञ्जयः ॥ २ ॥
यौवनाश्वस्तु मान्धाता खट्वाङ्गस्तु दिलीपराट् ।
रामो दाशरथिः कौशल्यायनिर्दशकण्ठजित् ॥ ३ ॥
मैथिली जानकी सीता वैदेही भूमिजा च सा ।
रामपुत्रौ कुशलवावेकयोक्त्या कुशीलवौ ॥ ४ ॥
;p{0062}
सौमित्रिर्लक्ष्मणो मेघनादजिच्चाथ रावणः ।
राक्षसेन्द्रो दशमुखो लङ्केशो धनदानुजः ॥ ५ ॥
मन्दोदरीशः पौलस्त्यो मेघनादस्तु शक्रजित् ।
हनूमान्हनुमानाञ्जनेयो योगचरानिली ॥ ६ ॥
हिडिम्बारमणो रामदूतश्चैवार्जुनध्वजः ।
ऐन्द्रिस्तु बाली बालिश्च सुग्रीवो रविनन्दनः ॥ ७ ॥
ऐलः पुरूरवो बौधिरुर्वशीवल्लभश्च सः ।
ययातिर्नाहुषिः शाकुन्तलेयो भरतः स्मृतः ॥ ८ ॥
दौमन्तिः सर्वदमनोऽर्जुनो बाहुसहस्त्रभृत् ।
हैहयः कार्तवीर्यश्च पुण्यश्लोकस्तु बाहुकः ॥ ९ ॥
नलोऽश्वविन्नैषधश्च महाभीष्मस्तु शान्तनुः ।
प्रतीपोऽस्य प्रिया काली दासेयी च झषोदरी ॥ १० ॥
;p{0063}
विचित्रवीर्या चित्राङ्गदसूर्योजनगन्धिका ।
व्यासमाता सत्यवती गाङ्गेयो गान्दिनीसुतः ॥ ११ ॥
देवव्रतः शान्तनवो गाङ्गो गाङ्गायनिश्च सः ।
भीष्मः कौणपदन्तश्च स्वेच्छामृत्युः पुरावसुः ॥ १२ ॥
धृतराष्ट्रस्त्वाम्बिकेयः पाण्डुर्माद्री पृथापतिः ।
दुर्योधनस्तु कुरुराङ्गान्धारेयः सुयोधनः ॥ १३ ॥
धर्मपुत्रोऽजमीढः स्यात्कर्णानुजयुधिष्ठिरौ ।
अजातशत्रुः काङ्कोऽथ भीमसेनः कटव्रणः ॥ १४ ॥
वीररेणुर्नागबलो गुणकारी वृकोदरः ।
बककीचककिर्मीरजरासन्धहिडिम्बजित् ॥ १५ ॥
पार्थः किरीटी गाण्डीवी गुडाकेशो बृहन्नलः ।
अर्जुनः फाल्गुनो जिष्णुर्विजयश्च धनञ्जयः ॥ १६ ॥
;p{0064}
सव्यसाची सुभद्रेशः शब्दभेदी कपिध्वजः ।
वार्तघ्नश्चाऽपि बीभत्सुर्द्रौपदी पाण्डुशर्मिला ॥ १७ ॥
पाञ्चाली पार्वती कृष्णा चेदिजा नित्ययौवना ।
याज्ञसेन्यथ राधेयो वसुसेनोऽर्कनन्दनः ॥ १८ ॥
घटोत्कचान्तकः कर्णश्चम्पेशः सूतपुत्रकः ।
द्रोणस्तु गुरुराचार्योऽश्वत्थामा तु कृपीसुतः ॥ १९ ॥
द्रौणायनोऽथ राजर्षिर्जनमेजयसंज्ञकः ।
पारीक्षितोऽप्यथ जरत्कारुर्यायावरो मतः ॥ २० ॥
प्रियाऽस्य मनसादेवी जरत्कारुरथैतयोः ।
आस्तीकनामा तनयो विरोचनसुतो बलिः ॥ २१ ॥
बाणो बिन्ध्याबलिपुतस्त्वाष्ट्रो वृत्रोऽप्यहिश्च सः ।
दमघोषसुतश्चैद्यश्चेदिराट् शिशुपालकः ॥ २२ ॥
;p{0065}
बार्हद्रथिर्जरासन्धः कंसः स्यादुग्रसेनजः ।
कर्णीसुतौ मूलदेवो मूलभद्रः कलाङ्कुरः ॥ २३ ॥
मन्त्री ग्रन्थिहरोऽमात्यो द्वाःस्थितो वेत्रधारकः ।
द्वोःसाधिको वर्तरूको गर्वाटी दण्डवासिनिः ॥ २४ ॥
सहपांशुकिलः स्नेही वयसोऽप्यऽथ वार्त्तिकः ।
वार्त्तायनः प्रवृत्तिज्ञो मौहूर्तो दैवलेखकः ॥ २५ ॥
चित्तोक्तिः पुष्पशकटी दैवप्रश्न उपश्रुतिः ।
लेखको मसिपण्यः स्याद्वोलकः किरिकोऽपि सः ॥ २६ ॥
मसिधानी मसिमणिर्मेलान्धुर्वर्णकूपिका ।
मसिजलं तु मेला स्यात्पत्रञ्जनं मसिर्द्वयोः ॥ २७ ॥
लेखनी वर्णतूली स्याल्लेखो वाचिकहारकः ।
वर्णदूतः स्वस्तिमुखः काचनं तन्निबन्धनम् ॥ २८ ॥
लेखस्थानं ग्रन्थकुटी मुद्रा प्रत्ययकारिणी ।
यातुर्गन्तुश्च पथिको हरिः पथिकसन्ततिः ॥ २९ ॥
;p{0066}
सन्देशः प्राभृतं कौशल्युत्कोचस्तूपदानकम् ।
जनान्तिकं त्वप्रकाशो लुण्डी स्यान्न्यायसारिणी ॥ ३० ॥
ताम्बूलदो वाग्गुलिकः संवाहकोऽङ्गमर्दकः ।
चामरं रोमगुत्सं च केशरं चावचूलकम् ॥ ३१ ॥
कुठेरुर्मन्थरुः प्रोतोत्सादनं वस्त्रकुट्टिमम् ।
छत्रं पुटोटजं राजशृङ्गं कनकदण्डकम् ॥ ३२ ॥
हस्ती महामृगः पीलुः सिन्धुरो दीर्घमारुतः ।
राजीवो जलकाङ्क्षश्च निर्झरः करटी कटी ॥ ३३ ॥
विलोमजिह्वान्तःस्वेदापण्डपादलतालकाः ।
वराङ्गः पुष्करी शूर्पकर्णसामजपेचिलाः ॥ ३४ ॥
करिणी वासिता गम्भीरवेद्यंकुशदुर्धरः ।
चालकव्यालकौ राजवाह्यो विजयकुञ्जरः ॥ ३५ ॥
;p{0067}
ईषादन्तो महादन्तः कर्णास्फाले झलज्झला ।
मदप्रयोगो व्यस्तारः विक्कस्तु करिशावकः ॥ ३६ ॥
आरक्षः कुम्भमन्धिः स्यात्सन्दानोऽष्ठीवतोरधः ।
नासापूर्वं स्थूलहस्तं दन्तमूले करीरिका ॥ ३७ ॥
शङ्खः कटो दन्तमध्ये प्रवेष्टः पृष्ठतल्पने ।
आयस्कारः प्रजङ्घाग्रे प्रोहश्चरणपर्वणि ॥ ३८ ॥
न ना गात्रावरे नाली कर्णारा कर्णवेधनी ।
आलानं शङ्कुरक्षोभः प्रारब्धिर्गजबन्धनी ॥ ३९ ॥
प्राची तु शृङ्खला हिञ्जीरोऽस्त्री स्यादन्दुकश्च सः ।
पित्तज्वरः पाकलोऽस्य कूटपूर्वस्त्रिदोषजः ॥ ४० ॥
अश्वः किण्वी हरिक्रान्तः शालिहोत्रश्च मुद्गभुक् ।
श्रीपुत्रश्चामरी हेषी राजस्कन्धो मरुद्रथः ॥ ४१ ॥
वातायनश्चैकशफो यस्ग्तु पचाङ्गपुष्पितः ।
स पञ्चभद्रः सूर्याश्वे वाताटहरितौ समौ ॥ ४२ ॥
;p{0068}
यायावरोऽश्वमेधीयः पारसीकः परादनः ।
आरट्टजश्च चोस्कस्तु सिन्धुवारो हयोत्तमः ॥ ४३ ॥
वाताश्वतात्याजानेयो वेशरोऽश्वतरः खरः ।
श्रीवृक्षोऽस्य हृदावर्तो रोचमानो गलोद्भवः ॥ ४४ ॥
ऊर्ध्वस्थितिः पुरूषिकं विक्रान्तिस्तु पुलायितम् ।
पुलासन्नाहप्रखरौ कवियं कविकाकोच्यते ॥ ४५ ॥
ग्रीवाघण्टा धर्धरा स्याद्रश्मिः प्रवयणं च तत् ।
प्रतोदोऽथ खुरो विड्खः पुटो लुण्टनवेल्लने ॥ ४६ ॥
वल्गा दन्तालिका पल्यनं पर्याणमस्य तु ।
वङ्काग्रभागः स्यादश्ववारो वल्लभपालकः ॥ ४७ ॥
;p{0069}
नन्दीघोषोऽर्जुनरथो नीतिधोषस्तु गीष्पतेः ।
चङ्कुरं घोरणं यानमात्रे चक्रं त्वरि स्मृतम् ॥ ४८ ॥
लध्वी त्वाष्ट्री रथी कालवलनं त्वङ्कवर्मणी ।
मेठो मेण्डो हस्तिपके जङ्घात्राणं तु मङ्खुणम् ॥ ४९ ॥
स्यान्नायकाग्रेसरिकौ नासीरं दर्प ऊष्मणि ।
शस्त्रमायुधमुद्घातः स्थावरं तु धनुर्गुणी ॥ ५० ॥
शरावापो धनुः स्त्री स्यात्तृणता त्रिणतापि च ।
व्यधस्तु प्रतिकायः स्याज्जीवा स्याद्भारवं गुणः ॥ ५१ ॥
शस्त्राभ्यासश्च खुरली बाणः स्यादत्स्त्रकण्टकः ।
स्थूलक्ष्वेडो विपाटश्च चित्रपुङ्खः शरः सरः ॥ ५२ ॥
पत्रवाहो विकर्षोऽथ तीरं विज्जालसायके ।
लोहनालस्तु नाराचः प्रसरः काण्डगोचरः ॥ ५३ ॥
ऋष्टिः खड्गः तरवारिः शस्त्रो भद्रात्मजश्च नः ।
धाराविषो विरासनो न्युब्जखड्गः कटीतलः ॥ ५४ ॥
;p{0070}
स्यादट्टनं चक्रफलं पर्शुः परशुरित्यपि ।
दीर्घायुधं शलः कुन्तः शल्यः शङ्कुर्विषाङ्कुरः ॥ ५५ ॥
शूलोऽस्त्री सीसकं लग्नाः प्रातर्गेयाः स्तुतिव्रताः ।
भोगावली वन्दिपाठो वसुकीटस्तु याचकः ॥ ५६ ॥
वातकेतुः क्षितिकणः स्यात्पांशुर्मेदिनीद्रवः ।
सम्भारः सर्वपूर्णत्वं पताका व्योममडलम् ॥ ५७ ॥
कदली कन्दली चीनमक्षंवाटस्तु मल्लभूः ।
भीरुस्तु भेलो हरिणहृदयः स्यात्पलङ्कटः ॥ ५८ ॥
विद्रवस्तु शृगाली स्यादाघातस्तु वधस्थली ।
कदनं मारणं मन्थः सौप्तिकं रात्रिमारणम् ॥ ५९ ॥
निपातो भूमिलाभश्च मृत्युरप्यथ मारकः ।
मरको मारिरुत्पाटः शवस्तु क्षितिवर्धनः ॥ ६० ॥
पञ्चावस्थः कटः स्थागः श्मशानं तु शतानकम् ।
रुद्राक्रीडो दाहसरः संस्क्रिया सत्क्रिया समे ॥ ६१ ॥
;p{0071}
चिता काष्ठमटी चैत्यं चिताचूडकमिष्यते ।
चितं चाऽथान्तशय्यायां खटिर्वारुठ इत्यपि ।
उपग्रहस्तु ग्राहः स्याद्वन्द्वी करमरीत्यपि ॥ ६२ ॥
;c{इति क्षत्त्रियवर्गः ॥ ८ ॥}
;v{वैश्यवर्गः}
तृष्णा धनपिशाची स्याद्वार्धुष्यं धान्यवर्धने ।
प्रामार्ज्यमृणमर्थानां प्रयोगः स्यान्मलाम्लिका ॥ १ ॥
ऋणमुक्तिर्विगणनं क्षेत्रं वारटमुच्यते ।
हलिर्बृहद्धले मुद्गो हरिनामा वनाखुकः ॥ २ ॥
वसन्तश्चाऽथ मसुरो मसूरो व्रीहिकाञ्चनः ।
सर्षपः स्यात्सरिषपः कटुस्नेहश्च तन्तुभः ॥ ३ ॥
प्रवेटः सितशूकः स्याद्गोधूमो म्लेच्छभोजनः ।
ताम्रवृन्तः कुलत्थः स्यान्निःस्नेहश्चण्डिकाऽतसी ॥ ४ ॥
;p{0072}
मूर्खः पुरीषलो माषो राजमाषस्तु वर्वटः ।
फुल्लपालः शूर्पवाते न स्त्री तितउ चालनी ॥ ५ ॥
कण्डन्युदूखलं प्रस्थः पालिः सूदः प्रचेलकः ।
कुशूलो स्त्री व्रीह्यगारं कन्दुरग्निष्ठ उच्यते ॥ ६ ॥
आलिञ्जरो ना नन्दा स्त्री मृत्सा भाण्डकभृष्टिका ।
वारासनं वाःसदनं क्वणनो हण्डिकासुतः ॥ ७ ॥
कलशी गर्गरी तुल्या स्याच्छरावस्तु मार्त्तिकः ।
शालाजिरः पार्थिवश्च मृत्कांस्यमथ लोहिका ॥ ८ ॥
खरसोल्लः खरपात्रं शिङ्घाणं काचभाजनम् ।
काष्ठलोही तु वातर्दिर्जीरको दीप्यकः स्मृतः ॥ ९ ॥
;p{0073}
कटुभङ्गस्तु शुण्ठी स्यात्काञ्जिकं तु तुषोदकम् ।
गृहाम्लं सिद्धसलिलं रक्षोघ्नं धातुनाशनम् ॥ १० ॥
गृहिणी मधुरा हिङ्गु शूलहृत्सूपधूपनम् ।
वर्षिणी हेमरागिण्यो हरिद्रा पीतवालुका ॥ ११ ॥
गण्डोलं स्याद्गुडः स्वादुः पिप्यटा गुडशर्करा ।
महाश्वेता तु मधुजा प्रयस्तं स्यात्सुसंस्कृतम् ॥ १२ ॥
चिपिटो धान्यचमसश्चित्रापूपश्चरुव्रणः ।
आलिम्पना तर्पणा दीपनं मण्डोदकं च तत् ॥ १३ ॥
वटकः पिष्टपूरः स्याद्व्रतोपायनवायने ।
प्रहेणकं चाऽथ पाली पूपाली चर्पटी च सा ॥ १४ ॥
सक्तुश्वूर्णक आपूप्यो भक्तं कुरुः प्रसादनः ।
मण्डो ज्येष्ठाम्बु खदिका लाजाः पारी तु दोहनी ॥ १५ ॥
निपानं स्त्री गवी तुम्बा निलिम्पा रोहिणी च सा ।
गव्यं श्रेष्ठं पुंसवनं स्याद्दोहापनयः पुमान् ॥ १६ ॥
;p{0074}
अवदाहः पयः क्षीरं प्राग्गाढं श्रीधनं दधि ।
कद्वरं तु दधिस्नेहो जग्धिर्भोजनभक्षणे ॥ १७ ॥
देहयात्रा विष्वणनं भुक्तं प्रत्यवसानवत् ।
कल्यवर्तः प्रातराशः प्रातर्भोजनमित्यपि ॥ १८ ॥
अनड्वाञ्शाङ्करो गन्धमैथुनः शक्करिर्वृषः ।
ककुद्मान्पुङ्गवश्चाऽथ कण्ठाला जालगोणिका ॥ १९ ॥
दोग्धा शकृत्करिर्वत्सस्तेषामाटीकनं क्रमः ।
गवादिकं जीवधनं पलिक्नी बालगर्भिणी ॥ २० ॥
करकं गोमयच्छत्रे गोग्रन्थिः शुष्कगोमयम् ।
करीषश्छगणो हम्भा रेभणं च गवां ध्वनौ ॥ २१ ॥
नैचिकं गोः शिरोदेशो वन्दनीया तु रोचना ।
मन्थानमन्थतक्राटाः स्यादुष्ट्रः कण्टकाशनः ॥ २२ ॥
लम्बौष्ठाध्वगवासन्तकुलनाशमरुद्विपाः ।
भोलिर्बहुकरो वक्रग्रीवो मेषस्तु रोमशः ॥ २३ ॥
;p{0075}
संस्फालहुडुभेडाश्च मेषी स्याज्जालकिन्यविः ।
वर्करस्तु लम्बकर्णश्छागो बस्तः शिवाप्रियः ॥ २४ ॥
अल्पायुर्लधुकायश्च मेनादः पर्णभोजनः ।
परिक्रमसहो बुक्को देवानांप्रिय इत्यपि ॥ २५ ॥
छागी सञ्जा चुलम्पा स्याच्छङ्कुकर्णस्तु गर्दभः ।
स्मरस्मर्यश्चिरमेही ग्राम्याश्वो रेणुरूषितः ॥ २६ ॥
पशुश्चरिः शुद्धजङ्घो रत्नं चारुशिला मणिः ।
स्वाध्यायी पत्तनवणिग्धोटाबुक्कोश्वविक्रयी ॥ २७ ॥
सर्वमूल्यं द्यूतबीजं हिरण्यं च कपर्दकः ।
वटकः पणास्थि स्याद्भासुरः स्फाटिकोपलः ॥ २८ ॥
शालिपिष्टं धौतशिलं गल्वर्कश्च सुसारवत् ।
अश्मसारस्त्विन्द्रनीलो वैदूर्यं बालवायजम् ॥ २९ ॥
बालसूर्यमथो रक्तकन्दलो विद्रुमश्च सः ।
लतामणिः प्रवालः स्याद्राजभट्टो विराटजः ॥ ३० ॥
;p{0076}
कुरुविन्दः पद्मरागो दधीच्यस्थि तु हीरकम् ।
स्वर्णं लोहवरं चाऽग्निबीजं चाम्पेयमित्यपि ॥ ३१ ॥
रूप्ये श्वेतं रङ्गबीजमिन्दुकान्ते मणीचकम् ।
ताम्रकं तु लोहितायः सूर्याह्वं मुनिपित्तलम् ॥ ३२ ॥
कंसे तु कंसं कंसास्थि ताम्रार्धमथ मौक्तिकम् ।
रसोपलं शुक्तिबीजं सिन्दूरं रक्तवालुकम् ॥ ३३ ॥
पारदः सिद्धधातुः स्याद्धरबीजं च सूतकम् ।
रङ्गं सुरेभं मृद्वङ्गं कुसुम्भं ग्राम्यकुङ्कुमम् ॥ ३४ ॥
हरिताले तु कर्बूरं गोदन्तो नटसंज्ञकः ।
दारदं तु हिड्गुलु स्याद्धिङ्गुलं रक्तरपारदम् ॥ ३५ ॥
;p{0077}
रसगन्धो गन्धरसो गान्धारं मसिवर्धनम् ।
क्षारस्तु स्याद्यवक्षारो यवशूकश्च रेचकः ।
शिलाजतु शिलाव्याधिस्तृफला त्रिफलाऽपि च ॥ ३६ ॥
;c{इति वैश्यवर्गः ॥ ९ ॥}
शुद्रः स्यात्पादजो दासो ग्रामकूटो महत्तरः ।
मालिकः पुष्पलावः स्याकुम्भकारस्तु मृत्करः ॥ १ ॥
दण्डभृत्पलगण्डस्तु सुधाजीवी च लेपकः ।
कायस्थे कूटकृत्पञ्जीकरौ चित्रकरे कृणुः ॥ २ ॥
चर्मरुः कुरटः पादुकृत्कलादस्तु गौञ्जिकः ।
नाडिन्धमः स्वर्णकारो वात्सीपुत्रस्तु नापितः ॥ ३ ॥
चन्द्रिलो नखकुट्टश्च रजकः कर्मकीलकः ।
कन्यापालः पालवणिग्देवलत्वमद्विजः ॥ ४ ॥
;p{0078}
अजाजीवस्तु जावालो निष्कश्चण्डाल उच्यते ।
कुक्कुरे दीर्घसुरतो वान्तादरसनालिहौ ॥ ५ ॥
रतव्रणौ ग्राममृगस्तथेन्द्रमहकानुकः ।
कपिलो वक्रपुच्छश्च शयालुररपत्रपः ॥ ६ ॥
शुन्याः शुन्यं शुनीरं स्याच्चौरः शङ्कितवर्णकः ।
स्यात्कुम्भिलश्च प्रचुरपुरूषोऽथ कुजम्भिलः ॥ ७ ॥
सुरुङ्गोऽहिवधश्चोरे वन्दीकारतु माचलः ।
प्रसह्यचोरश्चिल्लाभः स्त्रीचोरो रतहिण्डकः ॥ ८ ॥
काव्यचोरश्चन्द्ररेणुः कुड्यच्छेद्यं तु खानिकम् ।
सन्धिः सुरङ्का तद्भेदाः श्रीवत्सगोमुखादयः ॥ ९ ॥
कपाललासिका तर्कुस्तर्कुशाणस्तु झामकः ।
वर्तनी तर्कुपीठी स्यात्पिञ्जनं तूलकार्मुकम् ॥ १० ॥
;p{0079}
तूलः पिचुः पिचुतूलं पिञ्जिका तुलनालिका ।
त्रिषु द्वारापणं सूत्रपर्णं यत्तेन वेष्ट्यते ॥ ११ ॥
निर्वेटनं नाडिचीरमेकाष्टी तुलशर्करा ।
तन्त्रकाष्ठं तुरी स्त्री स्याद्ग्रीष्ममहासेन्द्रतूलके ॥ १२ ॥
पन्नध्री पादुका प्राणिहिता पदरथीत्यपि ।
कावारी जङ्गमुकुटी भ्रमत्कुट्यथ खर्परः ॥ १३ ॥
वारित्रा मूर्धखोलञ्च सैव पत्रपिशाचिका ।
वासी तु तक्षणी न स्त्री क्रकचः पत्रदारकः ॥ १४ ॥
मद्यं त्वरिष्टं मैरेयं कत्तोयं कापिशायनम् ।
माध्वी च मधु माध्वीकं कपिशीका च मालिका ॥ १५ ॥
;p{0080}
वीरा दैत्या प्रसन्ना च माधवी गन्धमादनी ।
गौडी च वाल्कली मध्वासवपक्वरसौ नरि ॥ १६ ॥
नलिनी नारिकेलस्य सुरा तालस्य तालिनी ।
स्मरासवो मुखसुरं पारी स्त्री पानभाजनम् ॥ १७ ॥
शुण्डापानं मदस्थानं द्यूतकृत्कृष्णकोहलः ।
देवसभ्यस्तु सनिको लग्नकस्तृणमत्कुणः ॥ १८ ॥
चुञ्चुरी तिन्तिडी द्यूते पञ्चाली शारिशृङ्खला ।
अष्टकाङ्गं नयपीठी नयस्तु जतुपुत्रकः ॥ १९ ॥
;c{इति शूद्रवर्गः ॥ १० ॥}
;c{इति त्रिकाण्डशेषकोषस्य द्वितीयः काण्डः समाप्तः ॥ २ ॥}
;p{0081}
;k{तृतीयः काण्डः}
;c{अथ सटीकत्रिकाण्डशेषकोषस्य तृतीयः काण्डः}
;v{विशेष्यनिघ्नवर्गः}
क्षेमङ्करोऽरिष्टतातिः स्थान्मद्रङ्करशङ्करौ ।
आमुष्यायणज्ञिातौ पुत्रान्नादः कुटीचकः ॥ १ ॥
स्थपुटं विषम सञ्चारजीवी शरणार्थकः ।
अभिपन्नः शरणार्थी पाण्डुपृष्ठस्त्वलक्षणः ॥ २ ॥
उद्भटोड्डामरोऽत्ताला आविष्टः प्रेतवाहितः ।
प्रेङ्खोलितस्तरलितस्तृषितस्तर्षितः सतृट् ॥ ३ ॥
ऊर्ध्वस्थोर्ध्वदमौ तुल्यौ ग्राम्यो ग्रामेयकः स्मृतः ।
पराचीनः प्रतीपः स्यात्समीचीनः समञ्जसः ॥ ४ ॥
;p{0082}
स्वस्थानस्थः परान्द्वेष्टि यः स गोष्ठश्च उच्यते ।
दाता तु दारुर्मुचिरः स्याद्विदग्धस्तु नागरः ॥ ५ ॥
षिड्गो व्यलीकः षट्प्रज्ञः कामकेलिर्विदूषकः ।
पीठकेलिः पीठमर्दो भविलश्छिदुरो विटः ॥ ६ ॥
प्रघटाविच्छास्त्रगण्ढो मेधावी मेधिरः समौ ।
युक्तं परिमिते भीमं त्वाऽभीले प्रश्लथः श्लथः ॥ ७ ॥
शिथिलोवोद आर्द्रः स्याच्चिरस्थो नायकः स्मृतः ।
स्यादायःशूलिकस्तीक्ष्णकर्माशोचोनहङ्कृतिः ॥ ८ ॥
कुसृत्या विभवान्वेषी पार्श्वकः सन्धिजीवकः ।
वाक्याभिधायी पुरुषः पृष्ठमांसाद उच्यते ॥ ९ ॥
भार्याटः स्वस्त्रियो दाताऽन्नार्थं दूषकपांसनौ ।
धृष्णुर्धृष्णुग्दधृग्धृष्टो दशेरः सुप्तधातुकः ॥ १० ॥
;p{0083}
देशकः शासिता शास्ता शिक्कुरव्यवसायवान् ।
चकितः शङ्कितो भीतः प्रतियत्नः प्रयत्नवान् ॥ ११ ॥
आधार्मिकोऽधार्मिकः स्यात्प्रसृतान्तरितौ समौ ।
कृपणो दृढमृष्टिः स्याद्देवयुर्धार्मिकः सुकृत् ॥ १२ ॥
मनःस्मयो मनोज्ञः स्थाच्चक्षुष्यः प्रियदर्शनः ।
लडहं भद्रकं न्युङ्खं लगडं चारुबन्धुरः ॥ १३ ॥
भट्टारो भगवान्पूज्यः शक्रप्रतिबलौ समौ ।
पटुः पाटविको धूर्तः स्थगस्तीक्ष्णस्तु राजघः ॥ १४ ॥
सम्बन्धी गुणवान्संयुङ्मित्रयुर्मित्रवत्सलः ।
धर्मार्थकाममोक्षेषु लोकतत्त्वार्थयोरपि ॥ १५ ॥
षट्सु प्रज्ञाऽस्ति यस्यौच्चैः स षट्प्रज्ञ इति स्मृतः ।
मध्यस्थस्तु निसृष्टः स्याद्भग्नपृष्ठस्तु सम्मुखः ॥ १६ ॥
;p{0084}
स्यात्कथङ्कथिकः प्रष्टा विचक्षुर्विमनाः स्मृतः ।
प्रतारितो व्यंसितः स्यात्प्रोथस्तु प्रथितो मतः ॥ १७ ॥
माशब्दिकः प्रतिषेद्धा जडमातृसुखौ समौ ।
प्राणं पुराणं भिन्नं तु व्यवच्छिन्नं विशेषितम् ॥ १८ ॥
विनाकृतं विरहितं मुक्तं निर्व्यूढमुच्यते ।
तिक्तः कषायः सुरभिः कक्खटो निर्भरो दृढः ॥ १९ ॥
निःसन्धिश्च निवातश्च समूढं शोधितं समे ।
स्यादागन्तुकमाहार्यं समे पक्त्रिमपाकिमे ॥ २० ॥
कोमलं पेलवं पापे त्वधमापसदौ धवः ।
रोमाञ्चितो हृष्टरोमा अजानेयस्तु निर्भयः ॥ २१ ॥
अन्यसाधारणं त्वावेशिकं प्रातिस्विकं च तत् ।
भिन्नकः क्षपणोऽह्नीको बौद्धो वैनायकः स्मृतः ॥ २२ ॥
;p{0085}
और्ध्वश्रोतसिकः शैवः कौल आन्वयिकः स्मृतः ।
पञ्चार्थिकः पाशुपतश्चिद्रूपः स्फूर्तिमान्मतः ॥ २३ ॥
प्राज्ञ उद्घटितज्ञः स्याच्छंयुशंवशुभंयवः ।
गौरवितात्यार्यमिश्राः श्लाघ्यास्तत्राभवन्मुखाः ॥ २४ ॥
स्याद्देवानांप्रियः क्षेपे हतको बन्धुदुग्धवत् ।
अणुः कनीयानाल्पिष्टः पिण्डितं गुणितं हतम् ॥ २५ ॥
खट्वारूढोविनीतः स्यान्मरालमसृणे समे ।
प्राञ्जलः प्रगुणोऽजिह्मः प्रणाय्यः साध्वनिन्दितौ ॥ २६ ॥
त्वं त्वद्भिन्नं चान्यतरदपष्ठुलमपष्ठु च ।
करम्बितं च खचितं रूषितं त्ववगुण्ठितम् ॥ २७ ॥
;p{0086}
स पात्रेसमितोऽन्यत्र भोजनान्मिलितो न यः ॥ २८ ॥
;c{इति विशेष्यनिघ्नवर्गः ॥ १ ॥}
;v{सङ्कीर्णवर्गः}
विधिविधानं कर्मास्त्री क्रिया कृत्या विधा कृतिः ।
व्याप्यं तु साधनं कर्म्मयुताज्ञेय्ये तु सङ्गतम् ॥ १ ॥
अङ्गारितं पलाशानां कलिकोद्गमने स्मृतम् ।
जलयन्त्रगृहं धीरैः समुद्रगृहमुच्यते ॥ २ ॥
जलहं तु विदुः स्वल्पे सोमालं कुसुमाकरे ।
स्तनाभोगः स्तनभरः परभागः स्वसम्पदि ॥ ३ ॥
आलिङ्गनं त्वङ्कपालिः श्लिषा खट्टिस्त्वसद्ग्रहः ।
स्यादज्ञेनेडकः सग्धिः सहभोजनमत्यापे ॥ ४ ॥
;p{0087}
धार्मिकाणां तु सम्भूय भोजनं गणचक्रकम् ।
क्रीडाक्रीडकयोर्देश्च सेवायां सेवके च सेः ॥ ५ ॥
दानं दायोऽथ दुर्जातं दुःषमं चासमञ्जसम् ।
कलञ्जौ तौ विषास्त्रेण हतौ यौ मृगपक्षिणौ ॥ ६ ॥
छेकोक्तिर्वक्रभनितं गोमुखं तूपलेपनम् ।
हार्षायणाप्तं यत्पूर्णपात्रं पूर्णानकं च तत् ॥ ७ ॥
श्रुत्थुको विक्रियामात्रादुद्भटायनमुच्यते ।
बुद्धद्रव्यं स्तौपिकं स्यात्सत्त्वं द्रव्यं च वस्तु च ॥ ८ ॥
लेशस्तूपपदं गन्धोऽनुबन्धेषत्करावपि ।
छेदः खण्डोऽस्त्रियां गलिः शपनं शमनं शमः ॥ ९ ॥
वप्रस्तु धूलिकेदारः प्सा वीतिर्भक्षणं च सा ।
मैत्रेयिका मित्रयुद्धं पर्यङ्कस्त्ववसक्थिका ॥ १० ॥
;p{0088}
अथ हेतुरुपादानं प्रत्ययाः सहकारिणः ।
अनुमा त्वनुमाने स्याद्व्याप्यं लिङ्गं च साधनम् ॥ ११ ॥
प्रत्यक्षोऽपाक्षमध्यक्षं धन्धो धाध्यमपाटवम् ।
बोधो बोधिः समन्तात्तु ज्ञानं स्यात्समुदागमः ॥ १२ ॥
ऋषिः शास्त्रकृदाचार्यः शास्त्रं तु स्मृतिरागमः ।
साङ्ख्यं समीक्षं स्याद्दिव्यदोहदं तूपयाचितम् ॥ १३ ॥
करिणो रूपमिच्छन्ति कर्णास्फाले झलज्झला ।
रामेण रावणवधो रामायणमथोच्चयः ॥ १४ ॥
वस्त्रग्रन्थिश्च नीवी स्यान्मणितं रतकूजितम् ।
श्वभ्रोवपातो हल्लेखस्तर्कश्चीर्णं लु शीलितम् ॥ १५ ॥
;p{0089}
एकीया एकपक्षाः स्युः सहायाः सहभाविनः ।
कुलीरास्थ्ये गविर्जानपदा राष्ट्रनिवासिनः ॥ १६ ॥
प्रत्यक्षी व्यक्तदृष्टार्थश्चाऽथ कर्तनतर्कुटे ।
चिरकाले दीर्धरात्रममिक्षा मस्तु वाजिनम् ॥ १७ ॥
तदात्वं प्रमुखं राजमल्ल उत्सिक्त उद्धृतः ।
द्वैधं विवाद आरम्भ आदराडम्बरार्थकः ॥ १८ ॥
रभसो गमकारित्वं कौमुदी कार्तिकोत्सवे ।
आवेशाटोपसंरम्भाः प्रियवाक्चटु चाटुनी ॥ १९ ॥
प्रतिरूपं प्रतिच्छन्दः संवेशनरतिक्रिये ।
अभ्यासः खुरली योग्या निर्वर्णननिभालने ॥ २० ॥
शालिनीकरणं न्यग्भावनं गन्धनसूचने ।
भावः पदार्थो धर्मः स्यात्सत्त्वं सत्त्वं च वस्तु च ॥ २१ ॥
;p{0090}
सन्दर्भस्तु प्रबन्धः स्याद्ग्रन्थो द्वात्रिंशदक्षरी ।
सर्गबन्धो महाकाव्यं महारूपकनाटके ॥ २२ ॥
अथ वाङ्मयभेदाः स्युश्चम्पूः खण्डकथा कथा ।
आख्यायिका परिकथा कलापकविशेषकौ ॥ २३ ॥
सन्दानमनिरुद्धं च प्रकीर्णं गुत्सकस्तथा ।
सर्गो वर्गः परिच्छेदोद्घाताध्यायाङ्कसङ्ग्रहाः ॥ २४ ॥
उच्छ्वासः परिवर्तश्च पटलः काण्डमस्त्रियाम् ।
स्थानं प्रकरणं पर्वाह्निकं च ग्रन्थसन्धयः ॥ २५ ॥
प्रज्ञप्तिः परिभाषाशैलीसङ्केतसमयकाराश्च ।
प्रतिवाणी प्रतिवचनं समुदाचारस्त्वभिप्रायः ॥ २६ ॥
अप्रतिरूपकथा स्यात्सङ्गणिका छोरणं परित्यागः ।
स्यादुद्वर्धनमन्तर्हासस्त्रिषु पिण्डमाहारः ॥ २७ ॥
अवसर्गः प्राकाम्यं स्वाच्छन्द्यानुमननमित्यपि च ।
आकल्पक उत्कण्ठा चिन्ताकर्मण्यथास्त्यानम् ॥ २८ ॥
;p{0091}
आक्षेपोऽत्याकारः स्वाध्यायः स्यान्निरन्तराभ्यासः ।
हर्षस्वनः किलकिला सदृशस्यन्दस्तु निःस्यन्दः ॥ २९ ॥
अवसानं तु विरामोऽमध्यमथो मण्डलं चक्रम् ।
यादारम्भः प्रस्तावना तदामुखमपि ज्ञेयम् ॥ ३० ॥
;c{इति सङ्कीर्णवर्गः ॥ ५ ॥}
;homonymic
;v{नानार्थवर्गः}
;c{अथ नानार्थः ।}
स्वरकाद्यादिकाद्यन्तक्रमान्नानार्थसङ्ग्रहम् ।
विहायाऽमरकोषोक्तमकार्षीत्पुरुषोत्तमः ॥ १ ॥
;p{0092}
;vv{कान्ताः}
शक्रार्कपर्णयोश्चार्कोऽभीकस्त्वभयकामिनोः ।
रूपकान्तिकयोश्चाङ्कोऽलिमकौ भेककोकिलौ ॥ २ ॥
अन्तिकं निकटे चुल्ल्यां नाटयोक्तौ चाग्रजन्तिका ।
अनीकोऽत्री रणे सैन्ये गौर्यां मातरि चाम्बिका ॥ ३ ॥
स्यादश्मन्तकमुद्धाने मल्लिकाछदनेपि च ।
आह्निकं दिननिर्वर्त्ये तत् क्लीबं नित्यकर्मणि ॥ ४ ॥
;p{0093}
स्यादाच्छुरितकं हासविशषे च नखक्षते ।
उदर्क एष्यत्कालीयफले मदनकण्टके ॥ ५ ॥
स्त्रियामुत्कलिका हेलोत्कण्ठासलिलवीचिषु ।
कोशज्ञे कौशिको विश्वामित्रे गौर्यां च कौशिकी ॥ ६ ॥
कृष्णत्वे च हिमान्यां च गौरीकाल्योश्च कालिका ।
वर्षोपले स्त्री करका करङ्के करकोऽस्त्रियाम् ॥ ७ ॥
;p{0094}
कुसुम्भे दाडिमे पक्षिभेदे च करकः पुमान् ।
करमध्याङ्गुलौ च स्यात्कर्णिका च द्रुमान्तरे ॥ ८ ॥
द्विके धृष्टे च काकः स्यात्कौतुकं मङ्गलेच्छयोः ।
भोग्येप्यथ स्यात्कुलकं श्लोकैकार्थपटोलयोः ॥ ९ ॥
कुलकौ नाककाकेन्दू क आत्मा च सुखं च कम् ।
पेचके स्त्रीजिते काकरुको कौलेयकः शुनि ॥ १० ॥
;p{0095}
कुलीने चाथ कनकं धुस्तूरे नागकेशरे ।
चम्पके किंशुके हेम्नि कृषकौ फालकर्षकौ ॥ ११ ॥
रोमाञ्चे क्षुद्रशत्रौ च द्रुमाङ्गे कण्टकोऽस्त्रियाम् ।
राजधान्यां नितम्बेऽद्रेर्वलये कटकोऽस्त्रियाम् ॥ १२ ॥
वेणौ ना कार्मुकं चापे गुणवृक्षेऽपि कूपकः ।
कल्को विभीतके तैलादिशेषे चाथ कञ्चुकः ॥ १३ ॥
;p{0096}
निर्मोके चोलके वारबाणोऽथ कुशिको मुनौ ।
शाले किष्कुः प्रकोष्ठेऽपि व्याख्याश्लोकेऽपि कारिका ॥ १४ ॥
खगे यमे छद्मविप्रे कङ्कः सूच्यां च कूर्चिका ।
क्रमुको भद्रमुस्तेऽपि कोकश्चक्रे वृकेऽपि च ॥ १५ ॥
;p{0097}
पुनर्नवाकारवेल्लपर्णासेषु कठिल्लकः ।
कृकवाकुर्मयूरेऽपि वंशे दैत्ये च कीचकः ॥ १६ ॥
नीचेऽपि क्षुल्लको मूर्धत्राणौ नाकौ च खोलकः ।
चौरोन्दुरू च खनकौ गोलकौ मणिजारजौ ॥ १७ ॥
खगे नग्ने च गोरङ्कुः सङ्ख्याभेदेऽपि गण्डकः ।
शृङ्ग्यां च ग्रामयुद्धे च ग्राममद्गुरिका स्त्रियाम् ॥ १८ ॥
;p{0098}
गान्धिको लेखकेऽपि स्याद्गुह्यकश्छेकनिघ्नयोः ।
वेश्यायूथ्योश्च गणिका चषकं सरकेऽपि च ॥ १९ ॥
ग्रन्थिकौ पार्थदैवज्ञौ ग्रन्थिपर्णे च न द्वयोः ।
कुण्ठालङ्कारखद्योतविद्युत्सु चिलिमीलिका ॥ २० ॥
चारको भोजके बन्धे नाटकाङ्गेऽपि चूलिका ।
चित्रकं चित्रके क्लीबं व्याघ्रैरण्डौ च चित्रकौ ॥ २१ ॥
;p{0099}
गृहासक्ते पक्षिमृगे छेको नागरिके त्रिषु ।
कम्बौ जलकरङ्कः स्यान्नारिकेलफलेऽपि च ॥ २२ ॥
जैवातृकः कृशे चन्द्रे दीर्घायुषि च स त्रिषु ।
जालिका वस्त्रभित्कूटकृत्कैवर्ते च जालिकः ॥ २३ ॥
जायामद्रिभित्तौ च खनित्रे ग्रावदारणे ।
कपित्थे चास्त्रियां टङ्कष्टुण्टुकावल्पशोणकौ ॥ २४ ॥
;p{0100}
तिलकं चित्रके क्लोम्नि ना तरौ तिलकालके ।
गृहदारौ तण्डकोऽस्त्री समासप्रायवाचि च ॥ २५ ॥
तुरुष्कः सिह्लके देशे प्राण्यङ्गे त्रितये त्रिकम् ।
कूपाङ्गे स्त्री तिक्तशाकः खदिरे वरुणद्रुमे ॥ २६ ॥
दैत्ये ना कर्णधारे च तारकं दृशि भे न ना ।
द्विको काकचक्रवाकौ पृश्न्यां कुन्दे दलाढकः ॥ २७ ॥
;p{0101}
नरको निरये दैत्यै नौवाहै स्यान्नियामकः ।
सभ्ये गुरौ च नवफलिका नवरजस्यपि ॥ २८ ॥
नालीकौ पद्मनाराचौ वृन्देऽपि पेटकोऽस्त्रियाम् ।
सौभाग्येऽपि पताका स्यात्पङ्कोऽस्त्री कर्दमांहसोः ॥ २९ ॥
पञ्चालिका वस्त्रकृतपुत्रिकागीतभेदयोः ।
मणिदोषे शिलाभेदे पुलको लोमहर्षणे ॥ ३० ॥
;p{0102}
पर्यस्त्यामपि पल्यङ्कः प्रियको मृगनीपयोः ।
पुष्पकं कङ्कणेऽपि स्यात्पराको व्रतखड्गयोः ॥ ३१ ॥
चामरे ग्रन्थभेदे च विस्तरेऽपि प्रकीर्णकम् ।
सितच्छत्राब्जयोः पुण्डरीकं पुंसि तु दिग्गजे ॥ ३२ ॥
व्याघ्रे च कोषकारे व पाकौ पचनशावकौ ।
पुष्यलको गन्धमृगे कीलके क्षपणेऽपि च ॥ ३३ ॥
;p{0103}
कपर्दे रज्जौ राजीवे बीजकोशे वराटकः ।
वृन्दारकौ सुरश्रेष्ठौ गिरिमेघौ बलाहकौ ॥ ३४ ॥
पिञ्जे ना सिकताकर्णभूषाकन्यासु बालिका ।
शिवमल्ल्यां बकः कह्वे राज्ञि भट्टारकः सुरे ॥ ३५ ॥
भूमिका रचनायां च मूर्त्यन्तरपरिग्रहे ।
मधुको वल्लिभेदे च बर्हिचन्द्रे च मेचकः ॥ ३६ ॥
;p{0104}
हारभेदे माणवको बाले कुपुरुषे वटौ ।
मयूरकोऽपामार्गे च हंसभेदेपि मल्लिकः ॥ ३७ ॥
युतकं वस्त्रभेदे च यौतके संशयेऽपि च ।
यमकं संयमे शब्दालङ्कारे यमजे त्रिषु ॥ ३८ ॥
याज्ञिको याजके दर्भे बिले रोकं रुचौ पुमान् ।
राका दृष्टरजःकन्या कच्छपूर्णेन्दुपूर्णिमाः ॥ ३९ ॥
;p{0105}
नीलवस्त्रेऽक्षितारायां लोचको निर्मितौ त्रिषु ।
नगरीशाखयोर्लङ्का करिण्यामपि बन्धकी ॥ ४० ॥
गुरावनाथे गरुडे जिने विघ्ने विनायकः ।
वृषाङ्कौ शिवभल्लातौ वञ्चकौ धूर्तफेरवौ ॥ ४१ ॥
;p{0106}
वैदेहको वाणिजके वैश्यायामपि शूद्रजे ।
वैलक्ष्याकार्ययोः क्लीबं व्यलीकं त्रिषु नागरे ॥ ४२ ॥
वाह्लीकं बाह्लिके धीरहिङ्गुनोर्नाऽश्वदेशयोः ।
विपाकः परिणामेऽपि तिलकेऽपि विशेषकः ॥ ४३ ॥
शङ्कुः कीलकसङ्ख्यास्त्रजलजन्तुषु दृश्यते ।
शिशुकः शिशुमारेऽपि शुकं ग्रन्थिशिरीषयोः ॥ ४४ ॥
;p{0107}
कीरे रावणपात्रे ना वचाऽपि शतपर्विका ।
शल्कचूर्णेऽपि शूकस्तु स्यादनुक्रोशशृङ्गयोः ॥ ४५ ॥
शिलाटको विलेपेऽट्टे शुल्को यौतकदानयोः ।
श्वाविध्वृक्षौ च शल्लक्यौ मणौ खड्गे च सस्यकः ॥ ४६ ॥
शीधौ च शीधुपाने च सरकोऽस्त्र्यथ जन्मनि ।
सूतकं पारदेऽप्यऽस्त्री सूचकौ खलकुक्कुरौ ॥ ४७ ॥
;p{0108}
युग्मे सङ्घाटिका कुट्टन्यां च गद्येऽपि हारकः ।
वाद्यभेदे हुडुक्कः स्याद्दात्यूहे च मदोत्कटे ॥ ४८ ॥
;c{इति कान्ताः ॥}
इन्दुलेखा गुडूच्यां च पूः सुखं स्वर्न्नभश्च खम् ।
गोमुखं लेपने वाद्यभाण्डे सर्पेऽपि दुर्मुखः ॥ ४९ ॥
त्रिशिखं स्यात्त्रिशूलेऽपि न्युङ्खः साम्नि मनोहरे ।
नखं शुक्तौ कररुहे कूर्मे पञ्चनखो गजे ॥ ५० ॥
;p{0109}
आदौ प्रधाने प्रमुखं वैशाखो मन्थमासयोः ।
काण्डे ना विशिखा रथ्या विशाखा भे गुहे पुमान् ॥ ५१ ॥
लेखो देवेऽपि पङ्क्तौ स्त्री शिखा चूडाग्रयोरपि ।
शाखा वेदविभागेऽपि सखा मित्रसहाययोः ॥ ५२ ॥
;p{0110}
सुमुखस्तार्क्ष्यपुत्रे च शोभनास्यगणेशयोः ।
सुमुखी शोभनास्या-
;c{इति खान्ताः}
;vv{गान्ताः}
ऽथाऽपवर्गस्त्यागमोक्ष्योः ॥ ५३ ॥
शरीरोपायाप्रधानेष्वङ्गं पुंभूम्नि नीवृति ।
सम्बोधनेऽङ्गाऽव्ययं स्यादयोगो विधुरेऽपि च ॥ ५४ ॥
शपथेऽप्यभिषङ्गः स्यादनङ्गः खे स्मरे पुमान् ।
पूर्णत्वयत्नावाभोगावायोगो व्यापृतावपि ॥ ५५ ॥
;p{0111}
जङ्गमेङ्गितयोरिङ्गो नाड्य ईहामृगो वृके ।
फलं पूगस्य चोद्वेगमुत्सर्गो न्यायदानयोः ॥ ५६ ॥
सामान्येऽप्युपरागस्तु ग्रहेर्केन्द्वोश्च दुर्नये ।
हस्तच्छेदे तु सस्यानां कटभङ्गो नृपात्यये ॥ ५७ ॥
कथाप्रसङ्गो वातूले विषवैद्येऽपि वाच्यवत् ।
देशे कलिङ्गो धूम्याटे कलिङ्गं कौटजे फले ॥ ५८ ॥
त्रिषु दक्षे विदग्धे च खड्गौ निस्त्रिंशगण्डकौ ।
स्वर्गे वज्रे च रश्मौ च बलिवर्दे च गौः पुमान् ॥ ५९ ॥
;p{0112}
स्त्रीबाणरोहिणीदृग्दिग्वाग्भूमिष्वप्सु भूम्नि च ।
वैधव्ये नृपनाशे च छत्रभङ्गः प्रकीर्तितः ॥ ६० ॥
अश्वगन्धाऽपि तुरगी तुङ्गौ पुन्नागसोच्छ्रयौ ।
दीर्घाध्वगः स्यादुष्ट्रेऽपि निषङ्गः सङ्गतूणयोः ॥ ६१ ॥
नागः श्रेष्ठेभसर्पेषु क्लीबं सीसकरङ्गयोः ।
वृक्षे स्यात्पुंसि पुन्नागः पतङ्गः शलभे रवौ ॥ ६२ ॥
;p{0113}
काकोदुम्बरिकायां स्त्री फल्गुत्रिषु निरर्थके ।
पालनेऽभ्यवहारे च निर्वेशे पण्ययोषिताम् ॥ ६३ ॥
भोगः सुखे धने चाहेः शरीरफणयोरपि ।
भगं वैराग्ययोनीच्छाज्ञानैश्वर्येषु चेष्यते ॥ ६४ ॥
तरङ्गभेदयोर्भङ्गो भङ्गा सस्ये शणाह्वये ।
एकदेशांशयोर्भागो भृङ्गो धूम्याटकेऽपि च ॥ ६५ ॥
;p{0114}
भुजङ्गो भुजगे षिड्गे जामदग्न्यतटौ भृगुः ।
मृगोऽन्विष्टौ च मार्गस्तु मासान्वेषणवर्त्मसु ॥ ६६ ॥
योगश्चारेऽपूर्वलाभे सूत्रे विश्रब्धघातिनि ।
उपाये सङ्गतौ ध्यानौषधसन्नाहयुक्तिषु ॥ ६७ ॥
नृत्ये रणे खले रागे रङ्गः क्लीबे त्रपुण्यऽपि ।
रागः क्लेशादिके रक्ते मात्सर्थे लोहितादिषु ॥ ६८ ॥
चक्रे रथाङ्गं कोके ना रक्ताङ्गो मङ्गलेपि च ।
व्यक्ते साङ्ख्योदिते लिङ्गं स्थाणौ शेफसि लक्षणे ॥ ६९ ॥
;p{0115}
पुंस्त्वादौ च वराङ्गे तु गुडत्वचि गजे पुमान् ।
वल्गुच्छागेऽपि वेगस्तु महाकालफलेऽपि च ॥ ७० ॥
जलोत्क्षेपे समुत्सर्गे शृङ्गमुत्कर्षचिह्नयोः ।
शार्ङ्गं धनुर्विष्णुधनुः सम्भोगो रतभोगयोः ॥ ७१ ॥
;c{इति गान्ताः ।}
;vv{घान्ताः}
ओधः स्याद्द्रुतनृत्ये च काचिघौ काञ्चनोन्दुरू ।
निदाघौ स्वेदतापौ च प्रतिधो रोषघातयोः ॥ ७२ ॥
;p{0116}
परिघो योगभेदेऽपि मेधो वारिदमुस्तयोः ।
महार्घस्तु महामूल्ये पुंसि लावकषक्षिणि ।
पृक्कायां स्त्री लघुः क्लीबं शीघ्रे कृष्णागुरुण्यपि ॥ ७३ ॥
;c{इति घान्ताः ।}
;vv{चान्ताः}
प्रतिमापूजयोरर्चा क्रौञ्चः पक्ष्यद्रिभेदयोः ।
कूर्चमस्त्री भ्रुवोर्मध्ये श्मश्रुकैतवयोरपि ॥ ७४ ॥
;p{0117}
इभ्यां स्त्री गुरुपुत्रे ना केशे शुष्कव्रणे कचः ।
देशभेदेऽपि काञ्ची स्यात्तथा स्थासकतर्कयोः ॥ ७५ ॥
चर्चिकायां च चर्चा स्यात्वक् स्त्री चर्मगुडत्वचोः ।
वामने पामरे नीचो नमुचिर्दितिजे स्मरे ॥ ७६ ॥
मरीचिर्मुनिभेदेऽपि चौरवह्नी मलिम्लुचौ ।
कक्कोलेऽपि च मारीचो मोचा शाल्मलिरम्भयोः ॥ ७७ ॥
;p{0118}
कुक्कुरे रतनारीचः शीत्कारे वरयोषिताम् ।
केतुग्रहे तु विकचो वीचिः सुखतरङ्गयोः ॥ ७८ ॥
स्वल्पेऽपि सारिकायां च वचा ग्रीष्मानलौ शुचिः ।
सूची नृत्यप्रभेदे च व्यधनीशिखयोरपि ॥ ७९ ॥
;c{इति चान्ताः ।}
;vv{छान्ताः}
वाराही चीरिका कच्छा कच्छोऽनूपे द्रुमान्तरे ।
पिच्छा स्त्रीत्वमण्डेऽपि लाङ्गुले पिच्छमस्त्रियाम् ॥ ८० ॥
;c{इति छान्ताः ।}
;p{0119}
;vv{जान्ताः}
पद्मधन्वन्तरी चाऽब्जावण्डजः खगमीनयोः ।
निचुलेऽप्यम्बुजोऽजस्तु ब्रह्मविष्णुस्मरेष्वपि ॥ ८१ ॥
स्यादङ्गजः स्मरे केशे पुत्रे रक्ते नपुंसकम् ।
उत्साहकार्तिकावूर्जौ कम्बोजो देशशङ्खयोः ॥ ८२ ॥
नखे करञ्जे करजः कुब्जो न्युब्जे द्रुमान्तरे ।
खनौ सुरागृहे गञ्जो गुञ्जा पटहकृष्णले ॥ ८३ ॥
;p{0120}
जघन्यजोऽनुजे शूद्रे जलजं शङ्खपद्मयोः ।
चिह्नशेफपताकासु खट्वाङ्गेऽपि ध्वजोऽस्त्रियाम् ॥ ८४ ॥
नीरजं कमले कुष्ठे पिञ्जा हिंसाहरिद्रयोः ।
भारद्वाजो गुरोः पुत्रे व्याघ्राटाख्ये च पक्षिणि ॥ ८५ ॥
बुधैः ख्यातो भारद्वाजो द्रोणाचार्ये मुनावपि ।
भृङ्गराजः खगौषध्योर्लङ्घने मुनिभेषजम् ॥ ८६ ॥
;p{0121}
अगस्त्ये च हरीतक्यां रुजा स्याद्रोगभङ्गयोः ।
मुस्तेऽपि वनजो बीजं रेतस्तत्त्वार्थहेतुषु ॥ ८७ ॥
व्याजः शाठ्येऽपदेशे च स्वेदरक्तात्मजाः स्वजाः ।
निसर्गे सहजः पुंसि सहोत्थे वाच्यलिङ्गकः ॥ ८८ ॥
सन्नद्धसम्भृतौ सज्जौ हिमजा पार्वती शची ।
;c{इति जान्ताः ।}
;vv{ञान्ताः}
अज्ञस्त्रिषु जडे मूर्खे कृतज्ञः कुक्कुरेऽपि च ॥ ८९ ॥
;p{0122}
संज्ञा सूर्यप्रियायां च सर्वज्ञः शङ्करे जिने ।
;c{इति ञान्ताः ।}
;vv{टान्ताः}
अरिष्टं सूतिकागारे तक्रेऽपि च पुमांस्त्वयम् ॥ ९० ॥
काके निम्बे च लशुने गर्त्ते कूपे खलेऽवटः ।
अत्यर्थक्षौमयोरट्टः कृताविष्टं प्रिये त्रिषु ॥ ९१ ॥
;p{0123}
केटः शोणके विष्णौ कृपीटमुदरे जले ।
पुंश्चले कुण्डकीटः स्याज्जाराच्च ब्राह्मणीसुते ॥ ९२ ॥
समये च क्रियाकारे किलिञ्जशरयोः कटः ।
कोटिः सङ्ख्याऽपि करटो वाद्यभाण्डविप्रयोः ॥ ९३ ॥
कुलीरे कर्कटो राशौ कृष्टिः कर्षे बुधे पुमान् ।
अप्रियेऽपि कटुः कुम्भे कुटो ना भवने द्वयोः ॥ ९४ ॥
सुरायां स्त्री कीकटुस्तु निःस्वे देशे मितम्पचे ।
खेटः सिङ्घाणके हीने गृष्टिर्धेन्वौषधीभिदोः ॥ ९५ ॥
;p{0124}
सूकरे पुंसि घृष्टिः स्यात्स्पर्द्धाघर्षणयोः स्त्रियाम् ।
घोण्टा तु बदरे पूगे देहांशे वर्णने चटुः ॥ ९६ ॥
निःश्वासे दशनोच्छिष्टश्चुम्बे दन्तच्छदेपि च ।
परिमाणमुदोर्दिष्टिर्दिष्टः कालोपदिष्टयोः ॥ ९७ ॥
धाराटौ चातकहयौ कपाटेऽपि च निष्कुटः ।
कोटरेऽप्यथ पट्टः स्यात्फलके नृपशासने ॥ ९८ ॥
;p{0125}
प्रत्याख्याते प्रेषिते च प्रतिसृष्टं त्रिलिङ्गकम् ।
पर्कटी प्लक्षवृक्षे च पूगादेश्च नवे फले ॥ ९९ ॥
वटी त्रिषु गुणे पुंसि न्यग्रोधे च कपर्दके ।
बर्बट्यौ व्रीहिभिद्वेश्ये नटौ भरतकामुकौ ॥ १०० ॥
मोरटं गोर्नवे क्षीरेऽङ्कोटपुष्पेक्षुमूलयोः ।
म्लिष्टं म्लाने कुवचने मर्कटी शूकशिम्ब्यऽपि ॥ १०१ ॥
;p{0126}
लाटोंऽशुके च देशे च व्युष्टं कल्ये त्रिषूषिते ।
पथि वास्तुनि वाटः स्याद्विकटं विकृतं बृहद् ॥ १०२ ॥
वर्कराटः कटाक्षे च स्त्रीणां स्तननखक्षते ।
अद्रप्रेषणयोर्विष्टिर्वर्णाटौ कामिगायनौ ॥ १०३ ॥
विटोऽद्रौ लवणे षिड्गे मूषिके खदिरेऽपि च ।
पाञ्चलौहे श्रुतिकटः प्रायश्चित्तभुजङ्गयोः ॥ १०४ ॥
;p{0127}
स्फुटिः स्फोटे च कर्कट्यां हृष्टः प्रतिहतेऽपि च ।
;c{इति टान्ताः ।}
;vv{ठान्ताः}
वैश्याद्विजन्मजेऽम्बष्ठः पाठायूथिकयोः स्त्रियाम् ॥ १०५ ॥
काष्ठा कालेऽपि कोष्ठस्तु स्वकीयेऽप्यथ सुध्वनौ ।
ग्रीवादेशेऽपि कण्ठः स्यात्कुष्ठं रोगौषधीभिदोः ॥ १०६ ॥
दात्यूहे कालकण्ठः स्याच्छिवखञ्जनयोरपि ।
ज्येष्ठो मासि च वृद्धे च ज्येष्ठा च गृहगोधिका ॥ १०७ ॥
;p{0128}
अम्ललोण्यां दन्तशठा ना जम्बीरकपित्थयोः ।
प्रकोष्ठौ बाहुगेहांशौ वरिष्ठं मरिचेऽपि च ॥ १०८ ॥
ताम्रे चोरुतरे चाऽथ मध्यस्थखलयोः शठः ।
शोठोऽलसे च मूर्खे च सूत्रकण्ठो द्विजन्मनि ॥ १०९ ॥
कपोतविहगेऽपि स्यात्प्रश्न्यां च प्रसभे हठः ।
;c{इति ठान्ताः ।}
;p{0129}
;vv{डान्ताः}
प्राण्यङ्गकोषयोरण्डं कुष्माडौ फलभिद्गणौ ॥ ११० ॥
कुण्डं खातोखयोर्जारजे ना कुण्डी कमण्डलौ ।
सिंहोक्तौ स्त्री विषे क्ष्वेडः पशौ क्रोडो न नोरसि ॥ १११ ॥
खण्डोऽस्त्री शकले नेक्षुविकारमणिदोषयोः ।
गण्डः कपोले पिटके श्रेष्ठे गण्डकयोगयोः ॥ ११२ ॥
चण्डौषधिः खरश्चण्डो दण्डौ सैन्यार्कपार्श्वगौ ।
व्यथा कृपा च पीडे द्वे पाण्डुः कुन्तीपतौ सिते ॥ ११३ ॥
;p{0130}
पिण्डः सान्द्रे गृहांशेऽङ्गे पण्डः षण्डे मत स्त्रियाम् ।
स्तम्बे शस्ते प्रकाण्डोऽस्त्री वरण्डो वदनामये ॥ ११४ ॥
समूहे चान्तरावेद्यां मण्डः स्यात्सारपिच्छयोः ।
एरण्डे मस्तुनि क्लीबे मार्तण्डौ खगदंष्ट्रिणौ ॥ ११५ ॥
;p{0131}
राहौ दैत्यान्तरे मुण्डो मूर्ध्न्यस्त्री मुण्डिते त्रिषु ।
रण्डा स्याद्विधवौषध्योर्वितण्डा शाकभिद्यपि ॥ ११६ ॥
शिखण्डौ तु शिखाबर्हौ शुण्डा करिकरः सुरा ।
;c{इति डान्ताः ।}
;vv{ढान्ताः}
अाषाढो व्रतिनां दण्डे मासे मलयपर्वते ॥ ११७ ॥
विचेष्टबालिशौ मूढौ राढा स्याद्दीप्तिदेशयोः ।
पण्डकञ्चुकिनौ षण्ढौ समूढः पुञ्जिते नवे ॥ ११८ ॥
;p{0132}
भुग्नेऽनुपप्लुप्तेऽप्येष वाच्यलिङ्ग उदीर्यते ।
;c{इति ढान्ताः ।}
;vv{णान्ताः}
अरुणो भास्करेऽनूरौ मञ्जिष्ठातिविषारुणा ॥ ११९ ॥
त्रिष्वारक्ते व्याकुलेऽथ सूक्ष्मे व्रीह्यन्तरेऽप्यणु ।
कीलकाग्र्याश्रिसीमासु स्यादाणिवदणिर्द्वयोः ॥ १२० ॥
अभीक्ष्णं तु भृशे नित्ये स्यादिन्द्राणीन्द्रयोषिति ।
स्त्री बन्धे सिन्धुवारे च चक्षुर्दर्शनमीक्षणम् ॥ १२१ ॥
;p{0133}
उन्मूलनेऽप्युद्धरणमुष्णं दक्षेऽपि नाऽऽतपे ।
साधने गीतनृत्यप्रभेदे कायस्थकर्मणि ॥ १२२ ॥
करणं पुसि सङ्कीर्णे कल्याणं काञ्चने शुभे ।
कृष्णो वर्णे हरौ व्यासे कृष्णं मरिचलोहयोः ॥ १२३ ॥
पिप्पली द्रौपदी कृष्णा हस्तसूत्रेपि कङ्कणम् ।
श्रुतिराधेययोः कर्णः पिप्पल्यां जीरके कणा ॥ १२४ ॥
;p{0134}
कोणोऽश्रो वाद्यलगुडे वधे हेतौ च कारणम् ।
ग्रहणं स्वीकृतौ हस्ते गुणः स्याद्रज्जुसूदयोः ॥ १२५ ॥
अङ्गुष्ठानामिकोन्माने गोकर्णोऽहौ मृगेऽपि च ।
नासिकाघ्रातयोर्घ्राणं चूर्णं गन्धयुतावपि ॥ १२६ ॥
;p{0135}
वेदांशे बह्वृचादौ च ब्रघ्ने पादेऽपि चास्त्रियाम् ।
चरणश्चीर्णपर्णस्तु खर्जूरपिचुमन्दयोः ॥ १२७ ॥
जेतरीन्द्रेऽर्जुने जिष्णुर्झूणिः कठिनपूगयोः ।
तरुणः कुब्जपुष्पेऽपि त्राणं रक्षितरक्षयोः ॥ १२८ ॥
दुर्वर्णं रजकेऽपि स्याद्गुणोलिः कच्छपी द्रुणी ।
द्युमणौ तरणिः पुंसि कुमारीनौकयोः स्त्रियाम् ॥ १२९ ॥
;p{0136}
काष्ठागारेऽम्बुवाहिन्यां शैलसन्धौ च योषिति ।
द्रोणी न स्त्री मानभेदे द्रोणः काके कृपीपतौ ॥ १३० ॥
दक्षिणा दिशि दाने च दक्षिणः सरलेऽपि च ।
असती स्याद्धर्षणी च धर्षणं निकृतौ रते ॥ १३१ ॥
बुद्धमन्त्रे नाडिकायां धारणाऽथ च मज्जने ।
निर्वाणं निवृतौ मोक्षे प्रघणोऽस्त्रगृहांशयोः ॥ १३२ ॥
;p{0137}
बोले वाते बले प्राणः पूर्णे पुं भूम्नि चासुषु ।
पर्णं पक्षे च पत्रे च प्रोक्षणं सेचने वधे ॥ १३३ ॥
ग्रन्थे कार्षापणे चास्त्री पुराणमनवे त्रिषु ।
पाणिः पादे व्यूहपृष्ठे वाणी व्यूतिश्च भारती ॥ १३४ ॥
मन्त्रान्यवेदे विप्रौघे क्लीबं ना ब्राह्मणो द्विजे ।
लिङ्गाग्रेऽलिञ्जरे मौक्तिकादौ स्त्रीपुंसयोर्मणिः ॥ १३५ ॥
;p{0138}
अजागलस्तने चापि मसृणौ मृद्वकर्कशौ ।
निश्मश्रपुरुषोद्दंशौ मत्कुणावथ रोहिणी ॥ १३६ ॥
नक्षत्रे रोहितायां च रणः क्वणनयुद्धयोः ।
लक्ष्मणा सारसी दाशरथिः श्रीमांश्च लक्ष्मणः ॥ १३७ ॥
छागेऽपि लम्बकर्णः स्याद्वेणुर्वंशे नृपान्तरे ।
वाणा झिण्ट्यां शरे वाणो वृष्णिर्यादवमेषयोः ॥ १३८ ॥
;p{0139}
कर्णे श्रुतौ च श्रवणं शरणं मारणेऽपि च ।
श्रेणिः पङ्क्तौ सेकपात्रे ने क्लीबं कारुसंहतौ ॥ १३९ ॥
कषे मासचतुष्के च शाणः शोणो नदेऽरुणे ।
पक्के श्राणं यवाग्वां स्त्री श्रीपर्णं गणिकारिका ॥ १४० ॥
पद्मं च श्रमणा भिक्षुक्यां मुण्डीर्यां च दृश्यते ।
सुवर्णं मानभेदेऽपि स्थूणा शूर्मी च दारु च ॥ १४१ ॥
;p{0140}
स्थाणू शङ्कुशिवौ विष्णौ सुषेणः करमर्दके ।
कपिवैद्यौ चाथऽहृतौ हरणं यौतकेऽपि च ॥ १४२ ॥
;c{इति णान्ताः ।}
;vv{तान्ताः}
मोक्षः सुधा यज्ञशेषोऽयाचितं वारि चामृतम् ।
अमृता तु गुडूची स्याद्धरीतक्यामलक्यपि ॥ १४३ ॥
शेषे विष्णावनन्तो ना गुडूचीदूर्वयोः स्त्रियाम् ।
क्लीबं खे त्रिष्वनवधावनन्तं मरणेऽशुभे ॥ १४४ ॥
;p{0141}
चूल्यां च पूर्णिमाभेदेऽनुमतिः सम्मतावपि ।
स्वरूपेऽन्तं विनाशे ना न स्त्री शेषेऽन्तिके त्रिषु ॥ १४५ ॥
गते ज्ञातेऽप्यवसितमवन्तार्वश्वकुत्सितौ ।
अर्वती कुम्भदास्यश्वाऽथार्दितं प्रार्थिते हते ॥ १४६ ॥
क्षिप्राद्रिभेदयोरतः स्याल्लाजेष्वपि चाक्षतम् ।
कृषावसत्येऽप्यनृतमाकृतिर्जातिरूपयोः ॥ १४७ ॥
;p{0142}
आप्तौ लुब्धहितौ दैर्घ्ये भाविकालेऽपि चाऽयतिः ।
आचितः शाकटोन्मेयेऽप्यावर्तश्चिन्तनेऽपि च ॥ १४८ ॥
आयस्तस्तेजिते क्षिप्तेऽथाऽख्यातं तिङि भाषिते ।
भ्रंशे तदात्वे चाऽपात आहतं गुणिते हते ॥ १४९ ॥
मृषोक्ते चाथ दग्धे स्यादुषितं स्थितवत्यपि ।
व्यसनार्ते चोऽपरक्त उदितं प्रोक्त उद्गते ॥ १५० ॥
;p{0143}
स्याद्धुस्तूरेऽपि चोन्मत्तः क्षिप्ते शृष्टेऽपि चोऽद्धृतम् ।
उत्तप्तं शुष्कमांसेऽपि वह्न्युत्पातेऽप्युपाहितः ॥ १५१ ॥
उदास्थितश्चरे द्वाःस्थे स्यादूतिः स्यूतिरक्षयोः ।
ऋतमुञ्छशिले सत्ये एतावागतकर्बुरौ ॥ १५२ ॥
ऐरावतो नागरङ्गेऽप्यथ कान्तिर्द्युतीच्छयोः ।
किरातौ म्लेच्छभूनिम्बौ कान्तस्तु प्रियरम्ययोः ॥ १५३ ॥
;p{0144}
केतुर्ग्रहोत्पातचिह्ने कलितं विदिताप्तयोः ।
कपोतः पक्षिमात्रेऽपि गुप्तं रक्षितगूढयोः ॥ १५४ ॥
गतिर्यात्रादशोपायाः शण्डः सूर्यश्च गोपतिः ।
गृही सत्री गृहपतिर्गीतं शब्दितगानयोः ॥ १५५ ॥
;p{0145}
गर्जितं स्तनिते नेभे ग्रस्तं वाग्भेदभुक्तयोः ।
चर्मण्वत्यौ नदीरम्भे जातं व्यक्तौघजन्मसु ॥ १५६ ॥
सूर्यावर्तेऽपि जामाता ना वाते पिष्टपे जगत् ।
जातिश्छन्दसि मालत्यां चुल्ल्यां जातीफले कुले ॥ १५७ ॥
व्याप्तविस्तृतवाद्येषु ततं तिक्तं सुगन्ध्यपि ।
चापे तृणत्वे तृणता तातः पित्रनुकम्पयोः ॥ १५८ ॥
;p{0146}
दुर्गतिर्नरके नैःस्व्ये दुर्जातं व्यसनेपि च ।
दिवाभीत उलूके स्यात्कुम्भिले कुमुदाकरे ॥ १५९ ॥
विसृष्टे रक्षिते दत्तं द्रुतं शीघ्रविलीनयोः ।
दशने शैलशृङ्गे च दन्तः स्यादौषधे स्त्रियाम् ॥ १६० ॥
दितिः खण्डनदैत्याम्बे धृतिस्तुष्टौ क्रतावपि ।
राशौ च धातुनिर्वाणे सुस्थितत्वे च निर्वृतिः ॥ १६१ ॥
;p{0147}
अस्वाध्याये कुरूपे च प्रत्युक्तौ स्त्री निराकृतिः ।
जम्ब्वां स्त्री ना नदीकान्तः सिन्धुवारे जलाब्धिषु ॥ १६२ ॥
निमित्तं हेतुचिह्नाङ्गशकुनोद्देश्यपर्वसु ।
प्रस्तुतः कुब्जिते पाणौ जङ्घायां स्त्री गते त्रिषु ॥ १६३ ॥
प्रकृतिर्गुणसाम्ये स्यात्स्वभावामात्ययोरपि ।
प्रतीकारे प्रतिकृतिः प्रतिबिम्बेऽथ पद्धतिः ॥ १६४ ॥
;p{0148}
पङ्क्तौ मार्गेऽपि पूतं तु पवित्रे बहुलीकृते ।
श्रेणिर्दश च पङ्क्तिः स्यात्प्रसूतिर्जन्मतोकयोः ॥ १६५ ॥
प्रतिपत्तिश्चित्प्रवृत्तिः प्राप्तिः प्रागल्भ्यगौरवे ।
पारावती गोपगीतिलवलीफलयोरपि ॥ १६६ ॥
पलितं कर्दमेऽपि स्याद्विधौ भूपे प्रजापतिः ।
शक्ते निवारणे वृत्तौ पर्याप्तं स्याद्यथेप्सिते ॥ १६७ ॥
;p{0149}
प्रेतो मृते प्राणिभेदे पित्सन्पातेच्छुपक्षिणोः ।
क्लीबं बिन्दौ पृषन्तेणे पृषतोऽप्यनयोर्नरि ॥ १६८ ॥
खातादौ पूरिते पूर्तं पातो भ्रंशे च रक्षिते ।
प्रेषिते च प्रतिक्षिप्तं प्रतीतः सादरेऽपि च ॥ १६९ ॥
प्लुतः स्वरे चाऽभियुक्तहतौ च प्रार्थितौ स्मृतौ ।
द्विष्टेऽपि च प्रतिहतः पिण्डितं गुणिते घने ॥ १७० ॥
;p{0150}
प्राप्ते ज्ञाते परिगतं प्रपातौ भृगुनिर्झरौ ।
लोकायते कच्छपे च पञ्चगुप्तः स्मृतो बुधैः ॥ १७१ ॥
लब्धे समञ्जसे प्राप्तं पक्तिर्गौरवपाकयोः ।
पारिजातो देवतरौ मन्दारे पारिजातके ॥ १७२ ॥
वृत्तिवार्ताप्रवाहेषु प्रवृत्तिरथ घोटके ।
पाने च पीतिः सिक्ते तु प्रोक्षितं निहतेऽपि च ॥ १७३ ॥
रामानुजे नाट्यशास्त्रे दौष्मन्तौ भरतो नटे ।
जिने पूज्ये च भगवान्भोगवानाढ्यनागयोः ॥ १७४ ॥
;p{0151}
सेवाविभागयोर्भक्तिर्भवद्युष्मत्सदर्थयोः ।
पक्षिण्यां वाचि वृत्तौ च भारती भारतं पुनः ॥ १७५ ॥
जम्बुद्वीपे व्यासकृतौ भूतिर्भरणमूल्ययोः ।
कुड्यभेदनयोर्भित्तिर्भास्वन्तौ सूर्यभास्वरौ ॥ १७६ ॥
;p{0152}
पृथिवीजननीगावो ब्रह्माण्याद्याश्च मातरः ।
मूर्धाभिषिक्तोऽमात्येऽपि मुक्तौ निर्वृतमोचितौ ॥ १७७ ॥
मूर्तं स्यात्त्रिषु मूर्च्छाले कठिने मूर्तिमत्यपि ।
मतिरिच्छाप्थथ यतिः पाठच्छेदे मुनौ पुमान् ॥ १७८ ॥
न्याययोजनयोर्युक्तिः पाश्यब्धी यादसाम्पती ।
रेवती हलिपत्न्यां भे स्मरपत्न्यां रतेः रतिः ॥ १७९ ॥
;p{0153}
रिक्तं वनेऽपि रीतिस्तु लोहकिट्टारकूटयोः ।
रोहितमुजुक्रास्त्रे रक्ते ना मृगमीनयोः ॥ १८० ॥
शैलभेदे सुवर्णालौ शङ्करेऽपि च रैवतः ।
स्वर्णाद्यक्तेऽपि रसितं कस्तूरीपृक्कयोर्लता ॥ १८१ ॥
वर्तुलाधीतयोर्वृत्तं वार्त कुशलनीरुजोः ।
वासेऽपि वसतिर्वृक्षमात्रेऽपि च वनस्पतिः ॥ १८२ ॥
;p{0154}
वर्तने विवृतौ वृत्तिर्वर्तिदीपदशास्वपि ।
लाभसम्बन्धयोर्व्याप्तिर्विश्वस्ता विधवापि च ॥ १८३ ॥
छेदे विनाशै विच्छित्तिर्विगतौ वीतनिष्प्रभौ ।
असारेऽश्वेभयोर्वीतं वीतमङ्कुशकर्मणि ॥ १८४ ॥
अभ्युद्गते विकसिते चेष्टिते च विजृम्भितम् ।
विकृतौ रोगिबीभत्सौ वित्तं ख्याते धनेऽपि च ॥ १८५ ॥
;p{0155}
दृढेऽपि व्यायतं शुक्तिमुक्तास्फोटाश्वलक्ष्मणोः ।
अत्रभेदेऽपि शुक्तिः स्याच्छान्तिः स्यान्मङ्गले शमे ॥ १८६ ॥
वेतसेऽपि च शीतो ना शुक्तं पूताम्लनिष्ठुरम् ।
शितिर्भूर्जे सिते कृष्णै श्रीमन्तौ तिलकेश्वरौ ॥ १८७ ॥
;p{0156}
ब्रह्मशक्रौ शतधृती वार्तायां श्रवणे श्रुतिः ।
दुर्बले निशिते स्यातां शितशातावथो वचः ॥ १८८ ॥
सरस्वती सरिद्गौश्च सूती वन्दिनि पारदे ।
स्मृतिः स्याद्धर्मशास्त्रेऽपि प्रवाहेऽपि च सन्ततिः ॥ १८९ ॥
रणे सभायां समितिः स्तिमितौ क्लिन्ननिश्चलौ ।
स्थपतिः कञ्चुकी कारुभेदो गीर्पतियागकृत् ॥ १९० ॥
;p{0157}
सम्बन्धेऽपि च संवित्तिर्मर्यादायामपि स्थितिः ।
सीता लाङ्गलरेखा स्याद्व्योमगङ्गा च जानकी ॥ १९१ ॥
सूनृतं कुशले सत्ये सुदोहा गौश्च सुव्रता ।
शर्कराऽपि सिताऽथोर्ध्वे सत्प्रतिज्ञेऽपि च स्थितः ॥ १९२ ॥
सती कात्यायनीसाध्व्योः सङ्घातो नरके चये ।
हरीतकी हैमवती गौरी शुक्लवचावपि ॥ १९३ ॥
;p{0158}
स्त्री हरिद्दिशि वर्षे ना दूर्वाऽपि हरिता मता ।
;c{इति तान्ताः ।}
;vv{थान्ताः}
अतिथिः कुशपुत्रेऽपि हरीतक्यपि चाव्यथा ॥ १९४ ॥
अपेक्षालम्बनं चास्था स्यादर्थो विषयेऽपि च ।
भटे पुंस्यप्रतिरथं यात्रामङ्गलसाम्नि च ॥ १९५ ॥
उन्माथः कूटयन्त्रेऽपि कुथः कम्बलबर्हिषोः ।
काशे क्षुते च क्षवथुर्ग्रन्थो द्वात्रिंशदक्षरे ॥ १९६ ॥
;p{0159}
धनं च ग्रन्थना चाऽपि तीर्थं तूपाययोगयोः ।
कट्यंशवणयोः प्रोथो वीथिः पङ्क्तौ गृहांशके ॥ १९७ ॥
वानप्रस्थो मधूकेऽपि स्यात्तृतीयेऽपि चाश्रमे ।
काकोल्यामलकी ब्राह्मी वयःस्था तरुणे त्रिषु ॥ १९८ ॥
;p{0160}
सूर्यमन्थानयोर्मन्थः साक्तवेऽप्यथ मन्मथः ।
कपित्थे कामदेवेऽपि रथः पौरुषदेहयोः ॥ १९९ ॥
पुंसि स्त्रियां च षड्ग्रन्थः करञ्जवचयोः क्रमात् ।
सिद्धार्थः सर्षपे बुद्धे संस्था स्थितिविनाशयोः ॥ २०० ॥
संस्थः समाप्तिक्रतुषु वरूथो निजराष्ट्रकः ।
सिक्थो भक्तपुलाके ना मधूच्छिष्टे नपुंसकम् ॥ २०१ ॥
;c{इति थान्ताः ।}
;p{0161}
;vv{दान्ताः}
अष्टापदं शारिफले सुवर्णोऽस्त्री पशौ पुमान् ।
वामनेभ्यां स्त्रियां क्लीबं केयूरे नाऽङ्गदः कपौ ॥ २०२ ॥
अर्बुदो रुजि सङ्ख्यायामामोदो गन्धहर्षयोः ।
रहस्ये स्यादुपनिषत्समीपसदनेऽपि च ॥ २०३ ॥
कन्दोऽस्त्री शूरणे मूले राजलिङ्गविषाणयोः ।
स्त्री ककुत्कडकन्दस्तु शृङ्गवेररसोनयोः ॥ २०४ ॥
;p{0162}
स्त्री गभ्भार्यां क्लीबमब्जे दिङ्नागे कुमुदः कपौ ।
पुष्पे क्लीबं भ्रमौकुन्दः क्षोदो रजसि पेषणे ॥ २०५ ॥
शिवजूटे वराटेऽपि कपर्दोऽथाऽमये गदः ।
विष्णोर्भ्रातरि चास्त्रे स्त्री पलाशे गरुति च्छदः ॥ २०६ ॥
देशे जने जनपदौ निषादौ श्वपचस्वरौ ।
वाक्ये शब्दे प्रदेशेऽपि पदं पापस्तु न द्वयोः ॥ २०७ ॥
;p{0163}
मूले प्रत्यन्तशैले च प्रसादस्त्वनुरोधने ।
स्वास्थ्ये काव्यगुणे चाऽथ प्रतिपत्तिथिसंविदोः ॥ २०८ ॥
विप्रुट् ज्ञाता च बिन्दुः स्यान्मन्दौ स्वैरशनैश्चरौ ।
हस्तिभेदश्चाऽथ मदः स्यात्कस्तूरीभदानयोः ॥ २०९ ॥
गर्वे शुक्रेऽथ माकन्द्यामलक्यां नाऽम्रपादपे ।
मर्यादा धारणासीम्नोर्महानादो गजेऽपि च ॥ २१० ॥
;p{0164}
मेनादस्तु त्रयश्छागमार्जारकशिखण्डिनः ।
विशदः पाण्डरे व्यक्ते शारदोजलदेऽपि च ॥ २११ ॥
स्त्रियां च शारदी तोयपिप्पलीसप्तपर्णयोः ।
संवित्सङ्केतकेऽपि स्यात्समर्यादोन्तिके स्थिरे ॥ २१२ ॥
व्यञ्जने सूपकरे व सूदः सूपवदिष्यते ।
घर्मस्वेदनयोः स्वेदः सम्पल्लक्ष्म्यां समुच्चये ॥ २१३ ॥
;c{इति दान्ताः ।}
;p{0165}
;vv{धान्ताः}
खण्डे ना समभागेऽर्धमवधिः सीमकालयोः ।
आविद्धं प्रहतं चक्रमानद्धं वाद्यबद्धयोः ॥ २१४ ॥
अलङ्कारेऽपि चाबद्धः प्रत्याशाऽप्याधिरुच्यते ।
कुटुम्बव्यापृते धर्मचिन्तायां च विशेषणे ॥ २१५ ॥
उपाधिरुग्रगन्धरन्तु वचा क्षेत्रयमानिके ।
उपलब्धिर्मतिप्राप्त्योरृद्धिः सम्पदि चौषधे ॥ २१६ ॥
;p{0166}
राहौ शिरःशून्यकाये कबन्धः क्लीबमम्बुनि ।
गोधा तले निहाकायां गन्धो गर्वे लवेऽपि च ॥ २१७ ॥
दोग्धा गोपे कवौ वत्से दुग्धं क्षीरे प्रपूरिते ।
दिग्धं लिप्ते विषाक्ते च दुर्विधौ खलदुर्गतौ ॥ २१८ ॥
रोधे निरोधो नाशे च बुद्धो ज्ञाते जिने बुधे ।
निषेधे बुद्धयोर्बाधो रौहिणेये कवौ बुधः ॥ २१९ ॥
;p{0167}
दैत्येचैत्रवसन्तेषु द्रुमभेदे च ना मधुः ।
मिद्धं चिन्तातिसंक्षेये निद्रायां चाऽथ मागधी ॥ २२० ॥
पिप्पल्यां यूथिकायां ना लग्ने मगधजे त्रिषु ।
लशुनेऽतिविषायां च शुण्ठ्यामपि महौषधम् ॥ २२१ ॥
सीता योजनगन्धा स्यात्कस्तूरी व्याससूरपि ।
विधिर्ब्रह्मणि काले च प्रकारे वेधने विधा ॥ २२२ ॥
;p{0168}
पृक्का महिला च वधूर्विश्वस्तोऽनुद्धतश्च विश्रब्धः ।
विश्रब्धं बाढार्थं शुद्धं त्रिषु पूतकेवलयोः ॥ २२३ ॥
श्राद्धं निवापे श्रद्धालौ त्रिषु साधुर्धनिन्यपि ।
स्कन्धः सङ्घेऽपि सिद्धस्तु नित्यनिष्पन्दनाकिषु ॥ २२४ ॥
;p{0169}
सन्धिः पुमान्सुरङ्गायां भेदे संघट्टने भगे ।
;c{इति धान्ताः ।}
;vv{नान्ताः}
कुले ख्यातौ चाऽभिजनः स्यादध्वा कालवर्त्मनोः ॥ २२५ ॥
अतिवृत्तेऽवदानं स्यात्कर्मखण्डनयोरपि ।
अग्रजन्माऽग्रजे विप्रे स्यादन्नं भक्तभुक्तयोः ॥ २२६ ॥
विनीते विप्रभेदे चाऽनूचानोऽर्थी विवाद्यपि ।
अन्तावसायी चाण्डाले मुनिभेदे च नापिते ॥ २२७ ॥
;p{0170}
अश्वकुत्सितयोरर्वा वज्रे विद्युति चाऽशनिः ।
वर्णमात्रे विसर्गे चाऽभिनिष्णानोऽथ हैहये ॥ २२८ ॥
पार्थे द्रुमे मयूरे ना अर्जुनस्त्रिषु पाण्डरे ।
अर्जुनी गव्युषायां च भृङ्गवृश्चिकयोरली ॥ २२९ ॥
आत्मा मनस्याकलनं विबन्धपरिसङ्ख्ययोः ।
आवेशनं शिल्पगेहे भूतावेशेऽथ गेन्दुके ॥ २३० ॥
;p{0171}
विशेषे चोपधानं स्याच्चुल्ल्यामुद्धानमुद्गमे ।
अगम्भीरेऽपि चोत्तानः शराभ्यासेऽप्युपासनम् ॥ २३१ ॥
स्यात्कात्यायन्यर्धवृद्धा गौर्योर्वररुचौ नरि ।
शिरीषाम्रातकाश्वत्थगर्दभाण्डे कपीतनः ॥ २३२ ॥
चीरेऽपि कौपीनमश्वे पुन्नागेऽपि च केशरी ।
कुलीनत्वे च गुह्ये च कौलीनमथ कञ्चुकी ॥ २३३ ॥
;p{0172}
स्थापत्ये वर्मिते सर्पे क्लृप्तौ छेदे च कल्पनम् ।
कामिनौ स्त्रैणचक्रौ च कृतिनौ थोग्यपण्डितौ ॥ २३४ ॥
काञ्चनं तु हेम्नि नागकेशरे काञ्चनी निशा ।
धातुवादरते कांस्यकारे कारन्धमी नरि ॥ २३५ ॥
चर्चिकाचिल्लदयिते खकामिन्यौ प्रकीर्त्यते ।
विषदिग्धपशोर्मांसे गृञ्जनं ना रसोनके ॥ २३६ ॥
;p{0173}
गहनं गह्वरे दुःखे वनेऽथाम्बुदमुस्तयोः ।
घनः युवा घनं वाद्यं चर्म स्यात्फलकत्वचोः ॥ २३७ ॥
चीनौ वस्त्रत्रीहिभेदौ चिह्नं लक्ष्मपताकयोः ।
चक्रिणौ विष्णु भुजगकुलालग्रामजालिनः ॥ २३८ ॥
कम्प्रे ना चलनं कम्पे चलनी वस्त्रघर्घरी ।
भूर्जे फलकपाणौ च चर्म्यऽथालम्बुषे पुमान् ॥ २३९ ॥
;p{0174}
निम्बेऽपि छर्दनं वान्तौ जवनो देशवेगिनोः ।
बुद्धे जिनो जित्वरे च जीवनं वर्तनाम्भसोः ॥ २४० ॥
शूरे दातरि च त्यागी व्रतिशोच्यौ तपस्विनौ ।
तपनो नरके भानौ विरलेऽल्पे कृशे तनुः ॥ २४१ ॥
;p{0175}
क्रीडादौ देवनं नाक्षे द्विजन्मा दन्तविप्रयोः ।
दानं गजमदे त्यागे खण्डने रक्षणेऽपि च ॥ २४२ ॥
दर्शनं वर्णमुकुरचक्षुःशास्त्रोपलब्धिषु ।
स्त्री दीर्घकोष्यां दुर्नामाऽर्शसि द्युम्नं बले धने ॥ २४३ ॥
धन्वा मरौ धन्वचापे धावनं गतिशौचयोः ।
निर्भर्त्सनं खलीकारालक्तयोरथ नन्दनम् ॥ २४४ ॥
देवोद्याने सुते पुंसि नग्नौ क्षपणवन्दिनौ ।
श्रुतौ दृष्ट्यां निशमनं खगङ्गाऽपि नलिन्यथ ॥ २४५ ॥
;p{0176}
ग्रन्थिप्रस्तावयोः पर्व विषुवत्प्रभृष्वपि ।
प्रतिमानं प्रतिच्छाया गजदन्तान्तरालयोः ॥ २४६ ॥
पाकस्थाने कुलालस्य वाते च पवनः पुमान् ।
हरीतकी राक्षसी च पूतनाऽथ वदालके ॥ २४७ ॥
पाठीनो गुग्गुलुद्रौ च रक्षोवृक्षौ पलाशिनौ ।
फाल्गुनो मासि पार्थे च स्त्री विदग्धा च वाणिनी ॥ २४८ ॥
;p{0177}
वर्धमानः प्रश्नभेदशरावैरण्डविष्णुषु ।
सेना नदी च वाहिन्यौ छेदे वृद्धौ च वर्धनम् ॥ २४९ ॥
भुवनं विष्टपे तोये भिन्नं दीर्णे विशेषिते ।
जन्माश्रयश्च भवनं भाजनं पात्रयोग्ययोः ॥ २५० ॥
भृतिकाञ्चनयोर्मर्म मलिनं दूषितेऽसिते ।
मानं प्रमाणे तौल्ये च मीनो राश्यन्तरे झषे ॥ २५१ ॥
;p{0178}
मदनाः सिक्थधुस्तूरतरुभेदमनोभवाः ।
मुनिर्वाचंयमे बुद्धे छन्दश्चम्पा च मालिनी ॥ २५२ ॥
मातुलानी तु भङ्गायां मातृभ्रातृस्त्रियामपि ।
राशौ युग्मे च मिथुनं विष्ण्वली मधुसूदनौ ॥ २५३ ॥
यापनं स्यान्निरसने कालक्षेपे च वर्तने ।
चतुःक्रोश्यां च योगे च योजनं स्यात्तु वाहने ॥ २५४ ॥
;p{0179}
गतौ च यानं योनिस्तूत्पत्तिस्थाने भगेऽपि च ।
रसनन्तु ध्वनौ स्वादे रसज्ञारास्नयोः स्त्रियाम् ॥ २५५ ॥
यक्षे चन्द्रे च राजा स्यात् रक्तः कामी च रागिणौ ।
गोपित्ते रोचना कूटशाल्मलौ रोचनः पुमान् ॥ २५६ ॥
निशा हरिद्रा रजनी छदे भूर्जे च लेखनम् ।
राशीनामुदयो लग्नं सक्तलज्जियोस्त्रिषु ॥ २५७ ॥
;p{0180}
योषिज्जिह्वा च ललना लाञ्छनं नामचिह्नयोः ।
रक्ते वितानमुल्लोचे विलग्नं मध्यलग्नयोः ॥ २५८ ॥
दैवानिष्टफले सक्तौ व्यसनं निष्फलोद्यमे ।
स्वतन्त्रता च व्युत्थानं वामनौ विष्णुदिग्गजौ ॥ २५९ ॥
;p{0181}
खर्व्वश्चाऽथ फले शुष्के वानं स्यूते कटे गतौ ।
वृषपर्वा शिवे दैत्यै वेष्टनं मुकुटे वृतौ ॥ २६० ॥
वर्ष्माकारेऽपि विषयी कामिनि क्लीबमिन्द्रिये ।
वृक्षादनी स्थाद्वन्दायां स्त्रियां कुठारके पुमान् ॥ २६१ ॥
समालब्धे विभक्ते च विच्छिन्नं वाच्यलिङ्गकम् ।
लब्धे ज्ञाते स्थिते विन्नं वेदना ज्ञानपीडयोः ॥ २६२ ॥
;p{0182}
वर्तनी तर्कुपीठेऽपि स्त्रियां वर्त्तनवर्त्मनोः ।
वनश्वा जम्बुके व्याघ्रे विपन्नोऽहौ विपद्गते ॥ २६३ ॥
देवशंसिनिमित्ते च शकुनं पुंसि पक्षिणि ।
चुडावान् कुक्कुटश्चापि शिखी शृङ्गारिणौ त्विमौ ॥ २६४ ॥
क्रमुकश्च सुवेशश्च पार्थेन्द्वोः श्वेतवाहनः ।
मयूरे भीष्मशत्रौ च शिखण्ड्यथ विहेठनम् ॥ २६५ ॥
;p{0183}
विहिंसायां विडम्बे च यमे ना शमनं बंधे ।
श्येनः शुक्ले पक्षिभेदे शकुनिः सौबले खगे ॥ २६६ ॥
धान्यभेदे पुमान् षष्टिहायनः कुञ्जरेऽपि च ।
ना साधौ सज्जनं क्लृप्तौ साधनं सिद्धमेढ्रयोः ॥ २६७ ॥
समानो देहवायौ च संस्थानं मृत्युरूपयोः ।
सन्तानः सन्ततौ देववृक्षे चाऽपत्यगोत्रयोः ॥ २६८ ॥
;p{0184}
ऋतौ स्नाने च सवनं मारणेऽपि समापनम् ।
स्यन्दनं स्रवणे ना तु रथे तिनिशपादपे ॥ २६९ ॥
सुप्तज्ञाने च शयने स्वप्नोऽथ स्पर्शदानयोः ।
स्पर्शनं स्पर्शनो वाते सूनं पुष्पे वधालये ॥ २७० ॥
सेवनं सीवनोपास्त्योः शाश्वताजौ सनातनौ ।
पुत्रे रवौ च सूनुः स्याद्भ्रातर्यपि कनीयसी ॥ २७१ ॥
;p{0185}
सीमाऽधाटे स्थितौ क्षेत्रे स्वामी भर्तरि षण्मुखे ।
धूमवंशशरामर्त्याः सुपर्वाणः प्रकीर्तिताः ॥ २७२ ॥
हनुर्हट्टविलासिन्यां कपोलावयवेऽपि च ।
;c{इति नान्ताः ।}
;vv{पान्ताः}
सजले महिषेऽनूपोऽवलेपः सङ्गगर्वयोः ॥ २७३ ॥
आक्षेपो भर्त्सनाकृष्ट्योराकल्पौ वेशकल्पने ।
तृणभिद्गुल्मिन्युपलश्चन्द्रे ना स्त्र्युडुपः प्लवे ॥ २७४ ॥
;p{0186}
कल्पः शास्त्रे विधौ न्याये संवर्ते ब्रह्मणो दिने ।
धान्ये कुशेऽष्टमांशेऽह्नः कुतपश्छागकम्बले ॥ २७५ ॥
गुणवृक्षेऽपि कूपो विट्सार्य्यां स्त्री कुणपः शवे ।
जिह्वापः शुनि मार्ज्जारे त्रपुसीसकरङ्गयोः ॥ २७६ ॥
पादुकायां स्त्रियां वृक्षे पादपीठे च पादपः ।
पिण्डपुष्पौ जवाशोकौ पुष्यं कुसुम आर्त्तवे ॥ २७७ ॥
;p{0187}
ग्रन्थावृत्तौ पशौ शब्दे स्वभावे नाटकादिषु ।
रूपमाकारसौन्दर्यनामकेष्वपि दृश्यते ॥ २७८ ॥
शररोपणयो रोपो लेपो लेपनभोजने ।
विटपः पल्लवे स्तम्बे षिड्गे मेदोबिले वा ॥ २७९ ॥
अक्रोशे शपथे शापः स्वापः शयननिद्रयोः ।
;c{इति पान्ताः ।}
;p{0188}
;vv{फान्ताः}
स्यात्कुत्सिते रेफो रवर्णे तु पुमानऽयम् ॥ २८० ॥
;c{इति फान्ताः ।}
;vv{बान्ताः}
गजे ग्रीवालके कम्बुः कलम्बः शरनालयोः ।
वृन्दे कदम्बं नीपे ना कादम्बौ शरपक्षिणौ ॥ २८१ ॥
प्लीहविप्लवयोर्डिम्बः प्रलम्बो दैत्यशाखयोः ।
बिम्बं बिम्बीफले रूपे शम्बस्तु मुशलानने ॥ २८२ ॥
;p{0189}
कल्याणवति वज्रे च हेरम्बो महिषेऽपि च ।
;c{इति बान्ताः ।}
;vv{भान्ताः}
स्वर्णारम्भाववष्टम्भौ वाणी छन्दोऽप्यनुष्टुभौ ॥ २८३ ॥
आरम्भे उद्यमे दर्पे कामे ब्रह्मणि चाऽत्मभूः ।
ऋषभौ श्रेष्ठवृषभौ करभोऽधःकरोष्ट्रयोः ॥ २८४ ॥
कुम्भो वारस्त्रियाः कान्ते रक्षोराशिप्रभेदयोः ।
वीणा प्रसेवे ककुभो रागभेदेऽर्ज्जुनद्रुमे ॥ २८५ ॥
;p{0190}
गर्दभं शुक्लकुमुदे खरे पुंस्यऽथ दानवे ।
जम्बीरे व्यवहारे च जम्भो दन्तेऽपि चेष्यते ॥ २८६ ॥
दुन्दुभिर्दैत्यभेदेऽपि दम्भः कैतवकल्कयोः ।
दुर्लभः कर्चुरेऽकाम्ये सदृशव्याजयोर्निभः ॥ २८७ ॥
मुख्यराट्क्षत्रयोः पुंसि नाभिः प्राण्यङ्गके द्वयोः ।
चक्रमध्ये प्रधाने च स्त्रियां कस्तूरिकामदे ॥ २८८ ॥
;p{0191}
भूर्भूमौ स्थानमात्रे च भमृक्षे भृगुजे पुमान् ।
रम्भा कदल्यप्सरसोर्विभुः स्यात्स्वामिनित्ययोः ॥ २८९ ॥
पुनर्नवायां वर्षाभूः स्त्री ना किञ्चुलुके प्लवे ।
विश्रम्भः केलिकलहे विश्वासे प्रणयेऽपि च ॥ २९० ॥
सुरभिः स्याद्वसन्तेऽपि सभा द्यूतालयेऽपि च ।
;c{इति भान्ताः ।}
;vv{मान्ताः}
अभ्यागमो विरोधे च शास्त्रमायातमागमः ॥ २९१ ॥
;p{0192}
मठादौ ब्रह्मचर्यादिचतुष्के चाऽश्रमोऽस्त्रियाम् ।
अङ्गीकृतावुपगमः समीपगमनेऽपि च ॥ २९२ ॥
उमा दुर्गाऽतसी चाऽथ पीडायां वीचिवेगयोः ।
वस्त्रसूक्ष्मे च रेखायां चोर्म्मः स्त्रीपुंसयोर्मतः ॥ २९३ ॥
;p{0193}
कुसुमं स्त्रीरजः पुष्पं क्षेमं कल्याणरक्षयोः ।
क्षेमा चण्डाऽथ कलमा लेखनीचौरशालयः ॥ २९४ ॥
रेतोनिकामकाम्येषु कामं पुंसि स्मरेच्छयोः ।
क्षौममट्टे दुकूले च ग्रामः संवसथे स्वरे ॥ २९५ ॥
गुल्मः स्तम्बे घट्टभेदे घर्मः स्वेदातपोष्मसु ।
जिह्मः स्थात्कुटिले मन्दे तलिमं तल्पकुट्टिमें ॥ २९६ ॥
;p{0194}
तोक्मं कर्णमले पुंसि हरिते च हरिद्यये ।
द्रुमो यक्षेश्वरे वृक्षे दमो दमथुदण्डयोः ॥ २९७ ॥
धर्मोऽहिंसोपमायागोपनिषत्सु धनुष्यपि ।
कटे पुर्य्याञ्च निगमो नियमो निश्चये वृते ॥ २९८ ॥
;p{0195}
यन्त्रणाबन्धयोश्चाऽथ पञ्चमः स्वरसङ्ख्ययोः ।
पद्मोऽस्त्री बिन्दुजालेऽब्जे व्यूहे सङ्ख्यान्तरे निधौ ॥ २९९ ॥
गजानां दन्तबन्धेऽपि प्रतिमाऽनुकृतावपि ।
भूमिः स्थानेऽपि कुन्दाम्बुनिर्गमभ्रान्तिषु भ्रमः ॥ ३०० ॥
गाङ्गेयभीषणौ भीष्मौ भीमः शम्भौ च पाण्डवे ।
नरके मङ्गले भौमः स्वरे मध्ये च मध्यमः ॥ ३०१ ॥
;p{0196}
यमः संयमकीनाशयुग्मजेष्वथ राघवे ।
रामः पशौ भार्गवे च रूक्मं लोहसुवर्णयोः ॥ ३०२ ॥
सम्पत्कमलयोर्लक्ष्मीर्विभ्रमो भ्रमहावयोः ।
श्यामा गुन्द्रा कोकिला च श्रामो मण्डपकालयोः ॥ ३०३ ॥
;p{0197}
सार्वभौमो गजे राज्ञि सम्भ्रमौ साध्वसादरौ ।
कण्टकेऽल्पे च सूक्ष्मं स्यात्साधौ तुल्येऽखिले समः ॥ ३०४ ॥
सीमा वाटे स्थितौ क्षेत्रे हिमं शीतलशीतयोः ।
;c{इति मान्ताः ।}
;vv{यान्ताः}
भिन्नासमानयोरन्यः स्यादभिख्या यशस्यपि ॥ ३०५ ॥
;p{0198}
आत्रेयी पुष्पवत्यां स्यान्नदीभेदे च ना मुनौ ।
आशयश्छन्द आधार आदित्यो भास्करे सुरे ॥ ३०६ ॥
वेदोपदेशावाम्नायौ हृषीके चेतसीन्द्रियम् ।
इज्या स्यात्सङ्गमे दाने यागेऽर्चायां गुरौ पुमान् ॥ ३०७ ॥
उदयोऽद्रावुन्नतौ च कषायः सुरभौ रसे ।
कायः स्वभावे लक्ष्ये च सङ्घे मूर्त्तौ कदैवते ॥ ३०८ ॥
;p{0199}
कौकृत्यमनुतापे स्यादयुक्तकरणेऽपि च ।
कश्यं कशार्हे मद्ये च काद्रवेयोऽहिरङ्गयोः ॥ ३०९ ॥
काव्यं प्रबन्धे शुक्रे ना कुलायः स्थाननीडयोः ।
गव्यं गोहितदुग्धादौ ज्यायां गव्या तु गोकुले ॥ ३१० ॥
भीष्मे ना हेम्नि गाङ्गेयं गोप्यौ गोप्तव्यचेटकौ ।
गातव्यगायनौ गेयौ गृह्यमस्वैरिपक्षयोः ॥ ३११ ॥
;p{200}
चैत्यमायतने बुद्धबिम्बोद्देशकवृक्षयोः ।
चक्षुष्यं सुभगे चक्षुर्हिते स्त्रीकेतकेऽपि च ॥ ३१२ ॥
युद्धे हुट्टे च जन्यं स्याज्ज्या स्यान्मौर्व्यां क्षितावपि ।
जटायुर्गुग्गुलुद्रौ च त्रिबेद्यां त्रितये त्रयी ॥ ३१३ ॥
;p{0201}
निन्द्ये वस्त्रगृहे दूष्यं दस्युस्तस्करवैरिणौ ।
भेषजे द्रुविकारे च द्रव्यं भव्ये च पित्तले ॥ ३१४ ॥
द्वितीया तिथिभित्पत्न्योः पार्थेऽग्नौ च धनञ्जयः ।
निकायौ सङ्घनिलयौ नित्ये सततशाश्वते ॥ ३१५ ॥
पर्य्यायः स्यात्प्रकारेऽपि प्रायो ना भूयतुल्ययोः ।
पथ्यं हितेऽभया पथ्या पानीयं पेयनीरयोः ॥ ३१६ ॥
;p{0202}
पौलस्त्यौ रावणश्रीदौ स्वर्गलाभौ फलोदयौ ।
ब्राह्मण्यं ब्रह्मसङ्घेऽपि बालेयौ मृदुगर्द्दभो ॥ ३१७ ॥
वीर्य्यं प्रधानधातौ च भयं भीकुब्जपुष्पयोः ।
अनधीनेऽसहाये च भुजिष्यो हस्तसूत्रके ॥ ३१८ ॥
;p{0203}
स्यान्माया शाम्बरीबुद्ध्योर्दैत्यशिल्प्युष्ट्रयोर्मयः ।
ययुरश्वे क्रतुहये रूप्यं त्रिषु सुरूपके ॥ ३१९ ॥
आहतस्वर्णरजते रजते च नपुंसकम् ।
वत्से बले बुधे रौहिणेयोऽथ श्लेषवाद्ययोः ॥ ३२० ॥
लयो युक्ते च लभ्यं स्याद्विषयौ देशगोचरौ ।
वर्गप्रस्थानयोर्व्रज्या वदान्यस्त्यागवान् सुवाक् ॥ ३२१ ॥
;p{0204}
स्त्री मल्यां निर्जने शून्यं शौर्यं चारभदी बलम् ।
शाण्डिल्यो मुनिमालूरौ सौरभ्यं चारुताऽपि च ॥ ३२२ ॥
सौम्यो बुधग्रहे पुंसि वाच्यवन्नीचबोधने ।
साध्या देवाः फलं साध्यं स्थेयौ नेतृपुरोहितौ ॥ ३२३ ॥
ना शैले सह्यमारोग्ये सामर्थ्यं शक्तियोग्यते ।
एकद्व्यादौ विचारे च सङ्ख्या क्लीबे च संयुगे ॥ ३२४ ॥
;p{0205}
हिरण्यं रेतसि स्वर्णे मानभेदे वराटयोः ।
उरस्यपि च बुक्कायां हृदयं मानसेऽपि च ॥ ३२५ ॥
;c{इति यान्ताः ।}
;vv{रान्ताः}
अङ्कुरो रोम्नि रुधिरे वारिण्यभिनवोद्भिदि ।
अमरा नाभिनालायां गुडूच्यामप्यथाम्बरम् ॥ ३२६ ॥
नाकेऽतिगन्धद्रव्ये च स्यादऽस्रं रुधिराश्रुणोः ।
प्रस्तावेऽवसरो वर्षे चौष्ठे नीचेऽपि चाधरः ॥ ३२७ ॥
;p{0206}
श्रेष्ठेऽप्यग्रोऽवतारस्तु तीर्थेऽवतरणेऽपि च ।
गलहस्तेऽप्यर्धचन्द्रोऽकूपारः कमठेऽम्बुधौ ॥ ३२८ ॥
अलातेऽस्त्री कुजेऽङ्गारः श्रेष्ठा वाच्यावनुत्तरौ ।
नक्रे चौरे चावहारः स्यादभ्रं व्योममेघयोः ॥ ३२९ ॥
;p{0207}
हविर्वह्नी चाऽग्निहोत्रौ वृक्षे लघुनि चाऽगुरुः ।
शक्तो निरण्डश्चाण्डीरावङ्घ्रिः स्यात्पादमूलयोः ॥ ३३० ॥
आसारः स्यात्प्रसरणे वेगवृष्टौ सुहृद्बले ।
आरः शनैश्चरे भौमे इन्द्र आत्मनि वासवे ॥ ३३१ ॥
गौरीश्वरी शिवस्वामिकन्दर्पेष्वीश्वरः पुमान् ।
उदारौ दक्षिणस्थूलौ द्रुमे मेढ्रेऽप्युदुम्बरः ॥ ३३२ ॥
;p{0208}
उग्रोत्यजे शिवेऽत्युच्चे उस्रो दीप्तौ गवि स्त्रियाम् ।
सिंहजटासु पुन्नागे बकुले नागकेशरे ॥ ३३३ ॥
केशरः पुंसि किञ्जल्के न स्त्री हिङ्गुनि न द्वयोः ।
मक्षिकायामपि क्षुद्रा क्षुद्रः स्यात्कृपणे त्रिषु ॥ ३३४ ॥
;p{0209}
कद्रुस्त्रिषु कडारे स्यात्कद्रुः स्त्री नागमातरि ।
नापितस्योपकरणे कोकिलाक्षेऽपि च क्षुरः ॥ ३३५ ॥
भस्मकाचरसाः क्षाराः कारुः कारकशिल्पिनोः ।
कर्बुरो राक्षसे पापे कर्बुरं शबले जले ॥ ३३६ ॥
कारे पीडा बन्धशाले क्रूरौ कठिनभीषणौ ।
जम्बुद्वीपसहाकन्याः कुमार्योऽथास्ववारके ॥ ३३७ ॥
;p{0210}
बालके कार्त्तिकेये च कुमारो भर्तृदारके ।
कलिकारस्तु धूम्याटे करञ्जे पीतमस्तके ॥ ३३८ ॥
सिद्धस्थानेऽपि च क्षेत्रं कर्करौ दृढदर्पणौ ।
शिंशपायां कृष्णसारः स्नुह्याञ्चाऽथोत्पलेऽपि च ॥ ३३९ ॥
कर्णपूरः कुबेरस्तु नन्दीवृक्षैकपिङ्गयोः ।
शट्याञ्च शूकशिम्ब्याञ्च कच्छूरा पामने त्रिषु ॥ ३४० ॥
;p{0211}
कन्दरः स्याद्गुहास्मृण्योः कोट्टारौ कूपनागरौ ।
कदरः क्रकचे रोगे कदरः खदिरे सिते ॥ ३४१ ॥
कट्वरं कुत्सिते तक्रे किर्म्मीरौ शबलासुरौ ।
कपाले च कटाहे च शस्त्रभेदे च कर्परः ॥ ३४२ ॥
भिक्षापात्रे कपाले च खर्परस्तस्करेऽपि च ।
देवताडे खरा स्त्री स्यात्खरो गर्द्दभतीक्ष्णयोः ॥ ३४३ ॥
;p{0212}
भद्रमुस्ते गुवाके च खपुरोऽथ द्रुमे पुमान् ।
रूप्ये खले च खर्ज्जूरः खुरः कोलदले शफे ॥ ३४४ ॥
खरुरश्वे हरे दर्पे दन्ते श्वेते तु वाच्यवत् ।
गुरुस्त्रिलिङ्ग्यां महति दुर्ज्जरालघुनोरपि ॥ ३४५ ॥
गायत्री खदिरे स्त्री स्याच्छन्दस्यापि षडक्षरे ।
गुन्द्रस्तेजनके गुन्द्रा प्रियङ्ग्वां भद्रमुस्तके ॥ ३४६ ॥
;p{0213}
गह्वरे द्वे गुहाकुञ्जे पूर्द्वारि द्वारि गोपुरम् ।
नग्नकन्योमयोर्गौरी गौरः स्यादुज्ज्वलेऽपि च ॥ ३४७ ॥
गोत्रं नाम्नि कुले पुंसि शैले भूगव्ययोः स्त्रियाम् ।
स्वरे रणे च गान्धारो गृध्रः स्याल्लोभिपक्षिणोः ॥ ३४८ ॥
कर्ब्बुरे तिलके चित्रं सुभद्रातारयोः स्त्रियाम् ।
चन्द्रः शशिनि कर्पूरे चारो बन्धापसर्पयोः ॥ ३४९ ॥
;p{0214}
मृते देवकुले चैत्रं ना भूभृन्मासभेदयोः ।
सपें विष्णौ चक्रधरश्चिकुरौ वृक्षभित्कचौ ॥ ३५० ॥
चक्रः कोके व्रजे पुंसि क्लीबे सैन्यरथाङ्गयोः ।
ग्रामजाले कुम्भकारभाण्डे राष्ट्रे च दृश्यते ॥ ३५१ ॥
नदप्रभेदे वाद्ये च झर्झरोऽथ गुणध्वनौ ।
प्रसिद्धावपि टङ्कारस्तारोऽत्युच्चस्वरे त्रिषु ॥ ३५२ ॥
;p{0215}
तारिण्यङ्गदमात्रोः स्त्री न ना ऋक्षाक्षिमध्ययोः ।
दृग्रोगे तिमिरं ध्वान्ते तोत्रे प्राजनवेणुके ॥ ३५३ ॥
धान्याके तुम्बरी शुन्यां ताम्रं शुल्वेऽरुणे त्रिषु ।
पेटके नावि च तरी तुषारः शीकरे हिमे ॥ ३५४ ॥
इतिकर्तव्यता तन्त्रमुपायश्च द्विसाधकः ।
तीव्रं कटुनितान्तञ्च दर्दरः शैलभुग्नयोः ॥ ३५५ ॥
;p{0216}
उपाये निर्गमे द्वारं दारुः स्याद्देवदारु च ।
दासीसुतोष्ट्रौ दासेरौ देवयात्राऽशने मृतौ ॥ ३५६ ॥
दिगम्बरोऽन्धकारे च वाद्यमेघौ च दर्दुरौ ।
धात्री भुव्यामलक्याञ्च हरिशैलौ धराधरौ ॥ ३५७ ॥
;p{0217}
धारा हरिद्राश्वगतिनिशाम्बुस्रुतिराजिषु ।
धाराधरो खड्गमेघौ धीरः पण्डितमन्दयोः ॥ ३५८ ॥
धीरञ्च कुङ्कुममथो धरा पृथ्वी धरो गिरिः ।
नेत्रो नेतरि नेत्रञ्च गुणे मूले विलोचने ॥ ३५९ ॥
ना षिड्गे नागरं शुण्ठ्यां नरोऽजे मनुजेऽर्ज्जुने ।
नरेन्द्रो वार्त्तिके राज्ञि विषवैद्येऽपि दृश्यते ॥ ३६० ॥
;p{0218}
धान्योत्क्षेपे निकारः स्याद्गुडूच्यामपि निर्जरा ।
नभश्चरौ पक्षिदेवौ पांशुला च निशाचरी ॥ ३६१ ॥
वलीकवनयोर्नीघ्रं पूरः खाद्ये पयश्चये ।
यत्नारम्भौ परिकरौ खड्गफलेऽपि पुष्करम् ॥ ३६२ ॥
;p{0219}
नद्यन्तराले पात्रं स्याद्भाण्डे चाऽथ निशापतौ ।
पृथक्चारिगजे यूथभ्रष्टे पक्षवरः स्मृतः ॥ ३६३ ॥
स्थाल्यो मन्थेऽपि पिठरं पवित्रं कुशमेध्ययोः ।
देहे पाटलिपुत्रे च पुरं स्यागुग्गुलौ पुरः ॥ ३६४ ॥
वरो जामातरि वृतौ कुङ्कुमे च नपुंसकम् ।
वक्रः शनैश्चरे क्रूरे पुटभेदे तथा नृजौ ॥ ३६५ ॥
;p{0220}
कुब्जवृक्षे हरे वारो बन्धुरं रम्यनम्रयोः ।
भ्रमरः कामुके भृङ्गे भरोऽतिशयभारयोः ॥ ३६६ ॥
विषे स्वादौ च मधुरं मल्लिकायाञ्च माधुरम् ।
मखाग्नौ च महावीरो मक्षिकायाञ्च मत्सरः ॥ ३६७ ॥
;p{0221}
महेन्द्रो भूधरे शक्रे मन्दे वक्रे च मन्थरः ।
विघ्नमन्मथयोर्मारो मकरो राशिथादसोः ॥ ३६८ ॥
गमनोत्सवयोर्यात्रा रुधिरं कुङ्कुमेऽपि च ।
वृक्षभित्पापयो रोध्रो दैत्यभेदे मृगे रुरुः ॥ ३६९ ॥
लम्बोदरः स्यादुद्धाने गणानामधिपेऽपि च ।
लक्ष्मीपुत्रौ स्मरहयौ विस्तारौ स्तम्बविस्तृती ॥ ३७० ॥
;p{0222}
वप्रस्तातेऽस्त्रियां क्षेत्रे चये रेणौ च रोधसि ।
स्यादूषरे वनक्षेत्रे वल्लुरं गहनेऽपि च ॥ ३७१ ॥
वल्लूरा त्रिषु संशुष्कमांससूकरमांसयोः ।
वैकल्येऽपि च विश्लेषे विधुरं विकले त्रिषु ॥ ३७२ ॥
विकारो विकृतौ रोगे विश्वकद्रू श्वभित्खलौ ।
बेरोऽङ्गे कुङ्कुमे बेरं वठरः शठमन्दयोः ॥ ३७३ ॥
;p{0223}
(२२३ ) अथ व्यतिकरः पुंसि व्यसनव्यतिषङ्गयोः ।
पर्याणेऽक्षोपकरणे शारिः शकुनिकान्तरे ॥ ३७४ ॥
श्रीलक्ष्मीवेशसम्पत्सु भारतीशोभयोरपि ।
शिखरं शैलवृक्षाग्रकक्षापुलककोटिषु ॥ ३७५ ॥
पक्वदाडिमबीजाभमाणिक्यशकलेऽपि च ।
शुक्रं रेतोक्षिरुक्शुक्रो ना काव्यज्यैष्ठवह्निषु ॥ ३७६ ॥
गजभूषा च शृङ्गारः शुषिरं गर्तवाद्ययोः ।
कुटजे वासवे शक्रो वरीशच्योः शतावरी ॥ ३७७ ॥
;p{0224}
शक्करी मेखलाछन्दः शवरः सलिले शिवे ।
स्थिरा महीशालपर्ण्योः शम्बरं संयमे जले ॥ ३७८ ॥
शम्बरौ दैत्यहरिणौ सत्त्रं स्यात्कैतवे वने ।
स्रोतोञ्जने च सौवीरं काञ्जिके बदरेऽपि च ॥ ३७९ ॥
;p{0225}
हलतिग्मकरौ सीरौ सान्द्रं मृदौ घने वने ।
तन्वादिग्रन्थयोः सूत्रं कारणेऽपि च दृश्यते ॥ ३८० ॥
;c{इति रान्ताः ।}
;vv{लान्ताः}
शैलेऽचलोऽचला भूमावरालः सर्जवक्रयोः ।
अलिः सुरापुष्पलिहोः कल्लोलेऽप्याकुलं त्रिषु ॥
आलुर्गलन्तिकायां स्त्री क्लीवं मूले च भेलके ॥ ३८१ ॥
;p{0226}
आलिः सेतुः सखी यज्वा शौण्डिकश्चाऽसुतीवलः ।
आभीलं भीषणे कृच्छ्रे इला भूवाग्बुधाङ्गनाः ॥ ३८२ ॥
आर्द्रशूरणयो रोलः कालः स्यान्मृत्युकृष्णयोः ।
अंशे वृद्धावपि कला कदली ध्वजरम्भयोः ॥ ३८३ ॥
कफोणिघाते ज्वाले च कीलावत्कील इष्यते ।
शिरसोऽस्थ्नि कपालोऽस्त्री घटादेः शकले व्रजे ॥ ३८४ ॥
;p{0227}
काको विषञ्च काकोलौ सास्नायामपि कम्बलः ।
धूनकेऽपि कलकलः कामलः कामुके मधौ ॥ ३८५ ॥
कुलं गोत्रे गणे देहे न ना ज्ञाने च केवलम् ।
कपिला शिंशपाकौन्त्योः कपिलोऽग्नौ मुनौ शुनि ॥ ३८६ ॥
;p{0228}
कोलोऽङ्कपालावुत्सङ्गे वराहे भेलकेऽपि च ।
पिप्पल्यपि च कोला स्यात्कोलञ्च बदरीफले ॥ ३८७ ॥
मृगे जले च कमलं कुवले बदरोत्पले ।
कल्लोलौ शात्रवोल्लोलौ पर्कट्याञ्च कमण्डलुः ॥ ३८८ ॥
कर्म्मरङ्गतरौ कर्म्मफलं दुःखे सुखेऽपि च ।
करालो धूनतैलेऽपि देशे केशे च कुन्तलः ॥ ३८९ ॥
;p{0229}
कुतूहलं प्रशस्तेऽपि खलश्चर्म्मणि चातके ।
वस्त्रे निम्ने चाथ खल्लं सस्यस्थाने शठे त्रिषु ॥ ३९० ॥
मण्डले मणिके गोला गोलं गोदावरी सखी ।
गोपो भूपश्च गोपालो चपलः पारदेऽपि च ॥ ३९१ ॥
चपला पिप्पलीलक्ष्मीपुंश्चलीविद्युतः स्मृताः ।
छलं छद्मस्खलितयोर्जम्बालौ पङ्कशैवलौ ॥ ३९२ ॥
;p{0230}
जङ्गलो निर्ज्जने देशे त्रिलिङ्गः पिशितेऽस्त्रियाम् ।
जालं दम्भेऽपि जम्बीरे देवभेदेऽपि जम्भलः ॥ ३९३ ॥
झलाऽऽतपोर्मिर्दुहिता तलं मूलचपेटयोः ।
तालो गीतक्रियामाने हरिताले द्रुमान्तरे ॥ ३९४ ॥
;p{0231}
लोहे हारमणौ पुंसि यवाग्वां तरला स्त्रियाम् ।
ब्रह्मदारौ पिचौ तूलं स्थूणासादृश्ययोस्तुला ॥ ३९५ ॥
तमालो वरुणे खड्गे तापिच्छे तिलकेऽपि च ।
गुवाकेऽपि च ताम्बूलं विडङ्गेऽपि च तण्डुलः ॥ ३९६ ॥
;p{0232}
दुकूलं श्लक्ष्णवस्त्रेऽपि चार्द्धे पत्रे छदे दलम् ।
धवला गवि ना शण्डे शुक्लसुन्दरयोस्त्रिषु ॥ ३९७ ॥
परमाणौ च पीलुः स्याद्देहे चात्मनि पुद्गलः ।
शस्ताकारेऽप्यथ तरौ पिप्पलः पिप्पलं जले ॥ ३९८ ॥
शाल्मली शिंशपा चैव पोतिका चाऽपि पिच्छिला ।
सश्मश्रुयुवती पालिः पङ्क्तिः कर्णलताऽपि च ॥ ३९९ ॥
;p{0233}
वीणादण्डे प्रबालोऽत्री विद्रुमे नवपल्लवे ।
नले काशे पोटगलः पित्तत्युक्ते च पित्तलः ॥ ४०० ॥
पिङ्गलः यत् कपावग्नावाशुव्रीहिश्च पाटलः ।
फलं जातिफले लाभे बाणाग्रे फलकेऽपि च ॥ ४०१ ॥
;p{0234}
फेणिलं बदरेऽरिष्टे बालो ह्रीवेरकेशयोः ।
बलिर्जराश्लथत्वे स्त्री गृहदार्वमुरौ बली ॥ ४०२ ॥
बलं गन्धरसे रूपे क्लीबं वाट्यालके स्त्रियाम् ।
बहुलः कृष्णपक्षेऽपि मेलानन्द्यपि वार्दलः ॥ ४०३ ॥
;p{0235}
दुर्दिनेऽप्यथ वेला स्यात्सिन्धोः कूले च भोजने ।
ऋषिभदे प्लवे पुंसि भेलं भीरुहृदि त्रिषु ॥ ४०४ ॥
मेखलाद्रिनितम्बेऽपि ग्रहे ना मङ्गलं शुभे ।
निकटेऽपि च मूलं स्याद्धुस्तूरेऽपि च मातुलः ॥ ४०५ ॥
;p{0236}
मौलिः कङ्केलिवृक्षेऽपि मल्लः पात्रे कपालिनि ।
बलीयसि च मत्स्ये च मण्डूलं परिधौ गणे ॥ ४०६ ॥
बिम्बे देशे ना च शुनि रसालत्विक्षुचूतयोः ।
जिह्वाकमलयोर्लाला शाला स्याद्गृहशाखयोः ॥ ४०७ ॥
तरुजातौ मत्स्यभेदे शालो हाले नृपेऽपि च ।
निगडे पुंकटीबद्धवस्त्रे च शृङ्खलं त्रिषु ॥ ४०८ ॥
;p{0237}
शालिर्गन्धमृगे धान्ये शयालुः कुक्कुरेऽलसे ।
शकलं वल्कले खण्डे शीतलः शिशिरेऽनिले ॥ ४०९ ॥
षण्डाली तैलमाने स्यात्स्मारसीकामुकस्त्रियोः ।
सिध्मला शुष्कमीने स्त्री त्रिलिङ्ग्यान्तु किलासिनि ॥ ४१० ॥
ऋजौ वृक्षे च सरलः सालो वरणसर्जयोः ।
हस्तिमल्लो गजास्ये च हेलाऽवज्ञाविलासयोः ॥ ४११ ॥
;c{इति लान्ताः ।}
;p{0238}
;vv{वान्ताः}
यागे च मद्यसन्धाने स्नाने चाभिषवः पुमान् ।
मृतावसत्त्वे चाभावः स्याद्रजः पुष्पमार्तवम् ॥ ४१२ ॥
आश्रवोऽङ्गीकृतौ वश्ये आहवौ यागसङ्गरौ ।
उपप्लवौ राहूत्पातौ कितवौ मत्तवञ्चकौ ॥ ४१३ ॥
खलीने स्त्री कविः पुंसि काव्यकृच्छुक्रसूरिषु ।
कैतवन्तु छले द्यूते राजिकायां क्षुते क्षवः ॥ ४१४ ॥
;p{0239}
केशवः केशवी विष्णुर्गालवो मुनिलोध्रयोः ।
जीवोऽस्त्री जीविते पुंसि गुरुजन्त्वोः स्त्रियां गुणे ॥ ४१५ ॥
तत्त्वं विलम्बिते नृत्ये स्वरूपे परमात्मनि ।
मेघे राज्ञि सुरे देवो द्विजिह्वो व्यालसूचकौ ॥ ४१६ ॥
;p{0240}
ध्रुवो वटे स्मरारौ च गीतिस्रुग्भेदयोर्ध्रुवा ।
धवो धूर्त्तेऽप्यथ नवो नूतने वासवे स्तुतौ ॥ ४१७ ॥
प्लवो निषादे पर्कट्यां भेके भेले गतौ कपौ ।
पल्लवो विस्तरे षिड्गे किसले विटपे वने ॥ ४१८ ॥
घटादौ पार्थिवो राज्ञि वल्लवः सूदगोपयोः ।
गजे धन्विनि शुक्रे पर्शुरामे च भार्गवः ॥ ४१९ ॥
;p{0241}
दूर्वा गौरी च भार्गव्यौ सत्तासंसारयोर्भवः ।
भावो गौरविते जन्तौ पदार्थेऽभिनयान्तरे ॥ ४२० ॥
माधवौ हरिवैशाखौ राजीवो मृगमीनयोः ।
रौरवो घोरनरकौ लवश्छेदनलेशयोः ॥ ४२१ ॥
;p{0242}
करञ्जभित्फले लट्वा वाद्यपक्षिप्रभेदयोः ।
विश्वं शुण्ठ्यां समस्ते च निर्वाणे विभवो धने ॥ ४२२ ॥
अश्वौघे वाडवं न स्त्री पाताले ना द्विजौर्वयोः ।
वडवाऽश्वाकुम्भदास्योर्योगे कील हरे शिवः ॥ ४२३ ॥
;p{0243}
सुखं क्षेमं शिवं शम्यामलकी चाभया शिवा ।
षाडवस्तु रसे रागे सैन्धको लवणाश्वयोः ॥ ४२४ ॥
स्वोऽस्त्रियां ज्ञातिधनयोः स्वमात्मनि नपुंसकम् ।
आधेयधारणे सत्त्वे मेलकेऽपि च सम्भवः ॥ ४२५ ॥
;c{इति वान्ताः ।}
;vv{शान्ताः}
अपभ्रंशो दुष्पतने भाषाभेदापशब्दयोः ।
टीकादर्पणावादर्शावाशा तृष्णादिशोः स्त्रियाम् ॥ ४२६ ॥
प्रभुशङ्करयोरीशः स्त्रियां लाङ्गलदण्डके ।
दिगम्बरे कपै कीशः केशो वालप्रचेतसोः ॥ ४२७ ॥
;p{0244}
जीवितेशो यमे नाथे दंशः संहननेऽपि च ।
सर्पक्षतेऽथ ज्ञाने व लोचने दर्शने च दृक् ॥ ४२८ ॥
नाशः पलायने मृत्यौ निस्त्रिंशौ खड्गनिर्दशौ ।
निशा रात्रिर्हरिद्रा च मृगादौ प्रमथे पशुः ॥ ४२९ ॥
;p{0245}
पुरोडाशो हविर्भेदे चमस्यां पिष्टकस्य च ।
रसे सोमलतायाञ्च हुतशेषे च कीर्त्यते ॥ ४३० ॥
पाशः कचान्ते संघार्थः कर्णान्ते शोभनार्थकः ।
छात्राद्यन्ते च निन्दार्थः पाशः पक्ष्यादिबन्धने ॥ ४३१ ॥
वार्त्ताहरे पुरोगे च सहाये च प्रतिस्पशः ।
लोमशो मेढ्रकेऽपि स्याद्विवशाववशविह्वलौ ॥ ४३२ ॥
;p{0246}
वंशो वर्गे च पृष्ठांशे वेशो वेश्यागृहेऽपि च ।
आयत्तत्वाप्रभुत्वे द्वे वशः परवशे त्रिषु ॥ ४३३ ॥
दाने रोगेऽपि च स्पर्शः सदृशं तूचिते समे ।
;c{इति शान्ताः ।}
;vv{षान्ताः}
भ्राष्ट्रे युध्यम्बरीषं ना किशोरहरिशम्भुषु ॥ ४३४ ॥
अभिलाषेऽनुतर्षः स्यात्पानेच्छायामथामिषम् ।
सम्भोगोत्कोचमांसेषु उषा बाणात्मजा निशा ॥ ४३५ ॥
;p{0247}
भल्लूके शोणके चक्षो नक्षत्रे पुंनपुंसकम् ।
ऋषिर्वेदेऽपि कक्षस्तु दोर्मूले शुष्ककानने ॥ ४३६ ॥
कक्षा वरत्रा प्रकोष्टस्पर्द्धोद्ग्रहणिकासु च ।
कुल्माषं काञ्जिके ना तु यवके स्यादथाऽबिले ॥ ४३७ ॥
;p{0248}
पापे च कलुषं घोषः शब्दाभीरनिवासयोः ।
शुचौ दक्षे च चोक्षः स्यात्तर्षो लिप्सापिपासयोः ॥ ४३८ ॥
दक्षः प्रजापतौ ताम्रचूडे हरवृषे पटौ ।
पौरुषं मानभेदे च पुन्नागे पुरुषो नरे ॥ ४३९ ॥
पक्षौ मासार्द्धपार्श्वौ च महिषी राजपत्न्यपि ।
मूर्खे माने फले माषो मेषौ राश्यन्तरोरणौ ॥ ४४० ॥
;p{0249}
सङ्ख्यायान्तु न ना लक्षा क्लीबं व्याजशरव्ययोः ।
हरतार्क्ष्यौ विशालाक्षौ शेषो नानन्तसीरिणोः ॥ ४४१ ॥
उपयुक्तेतरे त्वस्त्री शैलुषो नटबिल्वयोः ।
शुश्रूषा परिचर्य्या च संहर्षः स्पर्द्धने मुदि ॥ ४४२ ॥
;c{इति षान्ताः ।}
;vv{सान्ताः}
योग्यायामन्तिकेऽभ्यासोऽधिवासौ स्थानसंस्क्रिये ।
आख्यायिका परिच्छेदे चाऽश्वासो निर्वृताऽवपि ॥ ४४३ ॥
;p{0250}
उदर्च्चिरुत्प्रभे वह्नावेनः पापपराधयोः ।
कनीयाननुजेऽल्पे च कंसो मानेसुरान्तरे ॥ ४४४ ॥
तैजसे कंस्यपात्रे च गुत्सः स्तबकहारयोः ।
छन्दः पद्यश्रुतीच्छासु तरो वेगे बलेऽपि च ॥ ४४५ ॥
;p{0251}
तमः शोकेऽप्यथ हिमर्त्तौ ना धर्म्मे व्रते तपः ।
पद्मे स्वर्णे तामरसं निशा दुर्गा च तामसी ॥ ४४६ ॥
मणिदोषे दरे त्रासो दासो वित्तात्मचेटयोः ।
झिण्ट्याञ्च दासी दीर्घायुरृषिः काकश्च शाल्मलिः ॥ ४४७ ॥
;p{0252}
योक्त्रे च वसुराख्याने स्वान्ते सरसि मानसम् ।
माश्चन्द्रमासयोः पुंसि खर्जूरेक्ष्वोर्महारसः ॥ ४४८ ॥
राजहंसो नृपाग्र्ये च जिह्वाभूः शल्लकी सा ।
जले शरीरधातौ च पारदस्वादयोः रसः ॥ ४४९ ॥
भाषाशृङ्खलके रासः क्रीडायामपि गोदुहाम् ।
रहो रते च गुह्ये च रभसो हर्षवेगयोः ॥ ४५० ॥
;p{0253}
विहायाः शकुने पुंसि विहायः खे नपुंसकम् ।
पुत्रादौ तर्णके वर्षे वत्सः क्लीबन्तु वक्षसि ॥ ४५१ ॥
रसे क्रूरे च विकृतौ बीभत्सस्त्रिषु नाऽर्ज्जुने ।
व्यासो मुनौ च विस्तारे बर्हिर्ना कुशशुष्मणोः ॥ ४५२ ॥
अग्रे प्रधाने च शिरः श्रीवासो विष्णुधूपयोः ।
सुमनाः पुष्पमालत्योः स्त्रियां ना देवधीरयोः ॥ ४५३ ॥
;p{0254}
वीणाभेदे सर्जरसो धूनकेऽप्यथ सारसम् ।
पद्मे ना पक्षिणीन्दौ च सरो नीरतडागयोः ॥ ४५४ ॥
हविः सर्पिषि हव्ये च हंसस्तु खगसूर्ययोः ।
निर्लोभे नृपतौ विष्णान्तरात्मनि चेष्यते ॥ ४५५ ॥
;c{इति सान्ताः ।}
;vv{हान्ताः}
अवग्रहः स्यात्प्रकृतिभाववृष्टिविबन्धयोः ।
अवरोहोऽवतरणे त्रिदिवे च लतोद्गमे ॥ ४५६ ॥
;p{0255}
आरोहस्तु नितम्बे स्याद्दीर्घत्वे च समुच्छ्रये ।
शक्तौ स्नेहे चाग्रहः स्यादीहातूद्यमाञ्छयोः ॥ ४५७ ॥
सूपे च पाकपात्रे या कटाहो महिषीशिशौ ।
खड्गकोषे व कलहो दात्यूहश्चातकेऽपि च ॥ ४५८ ॥
समारम्भे च पटहो ब्रह्मण्यपि पितामहः ।
प्रवाहो व्यवहारे च बहुर्विपुलसङ्ख्ययोः ॥ ४५९ ॥
;p{0256}
वराहः सूकरे मेघे मुस्तकेऽप्यथ मूर्च्छने ।
अविद्यायाञ्च मोहः स्याद्वृषस्कन्धेऽनिले वहः ॥ ४६० ॥
देहनिर्माणसैन्येषु व्यूहः स्यादथ विग्रहः ।
सङ्ग्रामे प्रविभागे च देहावतारयोरपि ॥ ४६१ ॥
वैदेही पिप्पलीसीतावणिक्स्त्रीरोचनास्वपि ।
संक्षेपेऽपि सङ्ग्रहः स्यात् सिंह्यौ वार्त्ताकवासकौ ॥ ४६२ ॥
;p{0257}
राशिभेदे हरौ सिंहः श्रेष्ठार्थे चोत्तरस्थितः ।
सौहृदै घृततैलादौ स्यात्स्नेहोऽप्यव्ययाः परे ॥ ४६३ ॥
;c{इति हान्ताः ।}
;vv{अव्ययाः}
नञभावे निषेधे च तद्विरुद्धतदन्ययोः ।
सादृश्ये चेषदर्थे च हिरुङ्मध्यविलासयोः ॥ ४६४ ॥
;p{0258}
;p{0259}
पुनरर्थेऽङ्ग भोर्थे च दुष्ट्यर्थप्रशंसयोः ।
पादपूरणे पक्षान्तरे हेतौ विनिश्चये ॥ ४६५ ॥
;p{0260}
ही विस्मये प्रमोदे च ओमेवं प्रणवार्थयोः ।
युक्तार्थे चाधुनार्थे च साम्प्रतं तद्विदो विदुः ॥ ४६६ ॥
;p{0261}
हुं वितर्के चानुमतौ वार्त्तायामरुचौ किल ।
प्रातर्दिने च पूर्वत्रेऽत्यर्थे पूर्वेद्युरिष्यते ॥ ४६७ ॥
;c{इति नानार्थवर्गः ॥ ३ ॥}
;p{0262}
;v{अव्ययवर्गः}
आनन्देऽस्तु शुभं दिष्ट्या कटरे कटराद्भुते ।
भूर्भुवः स्वस्त्रिभुवने मनागर्थे दरं स्मृतम् ॥ १ ॥
;p{0263}
आमाङमभ्युपगमे नवरं केवलार्थकम् ।
प्रातरर्थेऽनपयति क्षणमात्रे क्षणंक्षणम् ॥ २ ॥
;p{0264}
क्षेमे पुण्ये च स्वस्ति स्यादुच्चैरर्थेऽट्ट कीर्तितम् ।
वारंवारं शश्वदर्थे वारं वारेण चेष्यते ॥ ३ ॥
उताहो यदिवा यद्वा किं वा नेति समा इमे ।
किन्त्वर्थेऽपितु यद्यर्थे सचेत्प्रात्क्वादिवाचकम् ॥ ४ ॥
;p{0265}
अस्त्याह कालसामान्ये तिङन्तप्रतिरूपकम् ।
सज्जं सहार्थे नेत्याह निषेधे यदि शेषगीः ॥ ५ ॥
;p{0266}
विभाषान्यतरस्यां वा विकल्पार्थाः प्रकीर्त्तिताः ।
ते इति स्यात्त्वयेत्यर्थे मयेत्यर्थे च मे इति ॥ ६ ॥
;c{इत्यव्यवर्गः ॥ ४ ॥}
;p{0267}
;k{लिङ्गादिसंग्रहः}
{लिङ्गादिसङ्ग्रहेऽनुक्तममरेणाऽभिदध्महे ।}
स्त्रियामाजिर्दरज्जातिः पूरुभाद्राः समाः शरत् ।
सिकताद्या बहुत्वेऽपि विंशत्याद्येकवागपि ॥ १ ॥
;p{0268}
पुंस्त्वे हाहा हूहू-र्ग्रन्थिः पाणिः कलिर्दृतिर्मौलि ।
अञ्जलिङ्घ्रिः कुक्षिर्लावकलोकोत्तरासङ्गाः ॥ २ ॥
;p{0269}
अवटव्रातसङ्केतपोतगर्तगरुच्छदाः ।
श्लेमोष्मपापयक्ष्माश्मात्मानो वातायनः स्तनः ॥ ३ ॥
फेणाभिजनकलापनिकाया हारोच्चारोपलकल्लोलाः ।
फालचषालकीलनलतण्डुलशैवलखलविभवप्रसवाश्च ॥ ४ ॥
;p{0270}
आनापजननाडीभ्यो युगमङ्गं पदं व्रणम् ।
अनक्षे दुन्दुभिरथ बहुत्वेऽप्यसवो ग्रहाः ।
सक्तवो वल्कजालाजा दाराः प्राणा दशा इति ॥ ५ ॥
;p{0271}
क्लीबे कलत्रविषबीजकुटुम्बरत्नतल्पोक्थकुङ्कुमप्रवीणतृणाक्षराणि ।
शृङ्गादपीठगृहभेषजपृष्ठकिण्वदैवाण्डभाण्डचिवुकोडुपसाहसानि ॥ ६ ॥
;p{0272}
यकृत्कुहकसिध्मानि तीरं कशिपु जानु च ।
धामार्द्धसारमित्राण्यङ्गदलन्यायबन्धुषु ॥ ७ ॥
;p{0273}
पुन्नपुंसकयोर्दारुजीवातुस्थाणुसीधवः ।
स्थाद्वास्तु हिङ्गु तितउ सानु कम्बु कमण्डलु ॥ ८ ॥
गोमयकुमुदबिम्बशङ्खाश्रमशैलसुवर्णतोरणाः ।
नूपुरशिखरतूर्यनिर्य्यासगृहाङ्कुशबर्हिपल्लवाः ॥ ९ ॥
;p{0274}
व्रतदिनमासवर्षदलवल्कलकोटरषण्डचामराः ।
चन्दनपद्मधर्मकोलाहलकिसलयदेहदोहदाः ॥ १० ॥
;p{0275}
कुलिशध्वजकार्षापणपिनाकमुस्तान्धकारशृङ्गवलयाः ।
पटलप्रवालचषकोपवासकासारकटकसन्तानाः ॥ ११ ॥
;p{0276}
आकाशकुञ्जकुतपौदनवारवाणप्रस्थावतंसनखमण्डपकच्छपुच्छाः ।
कान्तारकङ्कणतडागकिरीटराष्ट्रतीर्थव्रणस्तबकसङ्क्रमपीठकानि ॥ १२ ॥
;p{0277}
समरसरकरणविटपाङ्गारिकदैवतकूटागाराः ।
प्रोथमुहूर्तदिवसफलकानिकाशनिदाघमुषलतिलकानि ॥ १३ ॥
;p{0278}
वल्मीकवृषणद्रोणगाण्डीवनिगडानि च ।
मुकुलादि च विज्ञेयं शिष्टसन्दर्भतोपरम् ॥ १४ ॥
;p{0279}
अथ स्त्रीपुंसयोः केलिर्मणिर्योनिर्मसिर्मुनिः ।
मरीचिः शाल्मलिः स्वातिः श्रेणिर्मुष्टिस्तिथिः सृणिः ॥ १५ ॥
;p{0280}
ऊर्म्मिर्गभस्तिरशनिवैपार्ष्णीषुधिराशयः ।
वस्तिश्च किष्कुः कन्दुश्चरेणुतन्वीबाहवः ॥ १६ ॥
;p{0281}
गण्डूषगर्जजागर-भुजकीलज्वालवर्तकव्रीडाः ।
उत्कण्ठशटवराटक-रभसाः स्त्रीत्वे तु टाबन्ताः ॥ १७ ॥
;p{0282}
शल्लको वृश्चिकः कीटः शारस्तूणो घटः कटः ।
शफरो वेतसश्चामी स्त्रियां ङ्यन्ताः प्रकीर्त्तिताः ॥ १८ ॥
स्त्रीक्लीबयोरुडुर्दामा छर्द्दिर्ज्योतिः सदोर्च्चिषः ।
सुखं लक्षं वणिज्यञ्च वडिशक्रोडपाटलम् ॥ १९ ॥
;p{0283}
तारकं रसनं नीडमेते टाबन्तकाः स्त्रियाम् ।
ङ्यन्तास्तु नगरास्थानस्थलानि पाटलं पुरम् ॥ २० ॥
त्रिलिङ्ग्यान्तु प्रतिसरस्फुलिङ्गनखरार्गलाः ।
कन्दरं शृङ्खलं नालं वल्लूरफलमुस्तकाः ॥ २१ ॥
;p{0284}
जृम्भश्च टाबन्ता एते स्त्रियामथ विभीतकः ।
हरीतकाढकतटकवाटाश्च गुणो वटः ॥ २२ ॥
;p{0285}
मण्डलं शलभं भल्लातकं कलक्षकदलौ ।
मृणालामलकौ दाडिमश्च ङ्यन्ताः स्त्रियामिमे ॥ २३ ॥
करणे ल्युट् त्रिषु यथा तस्य व्याख्यान इत्यदः ।
सूत्रकृद्भाष्यकृत्कोसावनुमान इतीच्छति ॥ २४ ॥
;c{इति लिङ्गादिसञहवर्गः ।}
{दृष्टप्रयोगा ये शब्दाः प्रायस्त इह कीर्तिताः ।
अप्रयुक्तास्तूत्पलिन्यादिदृष्टा अप्युपेक्षिताः ॥ २५ ॥}
;c{इति श्रीपुरुषोत्तमदेवविरचितस्त्रिकाण्डशेषाभिधानकोषः समाप्तः ॥}

