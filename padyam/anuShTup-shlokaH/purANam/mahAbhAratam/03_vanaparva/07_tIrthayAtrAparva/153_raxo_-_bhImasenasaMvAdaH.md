+++
title_full = "153 क्रोधवश नामक राक्षसोंका भीमसेनसे सरोवरके निकट आनेका कारण पूछना"
title = "१५३ रक्षो - भीमसेनसंवादः"

+++

<details><summary>भागसूचना</summary>

त्रिपञ्चाशदधिकशततमोऽध्यायः
</details>

<details><summary>सूचना (हिन्दी)</summary>

क्रोधवश नामक राक्षसोंका भीमसेनसे सरोवरके निकट आनेका कारण पूछना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

स गत्वा नलिनीं रम्यां राक्षसैरभिरक्षिताम्।  
कैलासशिखराभ्याशे ददर्श शुभकाननाम् ॥ १ ॥  
कुबेरभवनाभ्याशे जातां पर्वतनिर्झरैः ।  
सुरम्यां विपुलच्छायां नानाद्रुमलताकुलाम् ॥ २ ॥
</details>

<details><summary>मूलम्</summary>

स गत्वा नलिनीं रम्यां राक्षसैरभिरक्षिताम्।  
कैलासशिखराभ्याशे ददर्श शुभकाननाम् ॥ १ ॥  
कुबेरभवनाभ्याशे जातां पर्वतनिर्झरैः ।  
सुरम्यां विपुलच्छायां नानाद्रुमलताकुलाम् ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! इस प्रकार आगे बढ़नेपर भीमसेनने कैलास पर्वतके निकट कुबेरभवनके समीप एक रमणीय सरोवर देखा, जिसके आस-पास सुन्दर वनस्थली शोभा पा रही थी। बहुत-से राक्षस उसकी रक्षाके लिये नियुक्त थे। वह सरोवर पर्वतीय झरनोंके जलसे भरा था। वह देखनेमें बहुत ही सुन्दर, घनी छायासे सुशोभित तथा अनेक प्रकारके वृक्षों और लताओंसे व्याप्त था॥१-२॥
</details>

<details open><summary>विश्वास-प्रस्तुतिः</summary>

हरिताम्बुजसंच्छन्नां दिव्यां कनकपुष्कराम् ।  
नानापक्षिजनाकीर्णां सूपतीर्थामकर्दमाम् ॥ ३ ॥
</details>

<details><summary>मूलम्</summary>

हरिताम्बुजसंच्छन्नां दिव्यां कनकपुष्कराम् ।  
नानापक्षिजनाकीर्णां सूपतीर्थामकर्दमाम् ॥ ३ ॥
</details>

<details><summary>अनुवाद (हिन्दी)</summary>

हरे रंगके कमलोंसे वह दिव्य सरोवर ढका हुआ था। उसमें सुवर्णमय कमल खिले थे। वह नाना प्रकारके पक्षियोंसे युक्त था। उसका किनारा बहुत सुन्दर था और उसमें कीचड़ नहीं था॥।३॥
</details>

<details open><summary>विश्वास-प्रस्तुतिः</summary>

अतीवरम्यां सुजलां जातां पर्वतसानुषु।  
विचित्रभूतां लोकस्य शुभामद्भुतदर्शनाम् ॥ ४ ॥
</details>

<details><summary>मूलम्</summary>

अतीवरम्यां सुजलां जातां पर्वतसानुषु।  
विचित्रभूतां लोकस्य शुभामद्भुतदर्शनाम् ॥ ४ ॥
</details>

<details><summary>अनुवाद (हिन्दी)</summary>

वह सरोवर अत्यन्त रमणीय, सुन्दर जलसे परिपूर्ण, पर्वतीय शिखरोंके झरनोंसे उत्पन्न, देखनेमें विचित्र, लोकके लिये मंगलकारक तथा अद्‌भुत दृश्यसे सुशोभित था॥४॥
</details>

<details open><summary>विश्वास-प्रस्तुतिः</summary>

तत्रामृतरसं शीतं लघु कुन्तीसुतः शुभम्।  
ददर्श विमलं तोयं पिबंश्च बहु पाण्डवः ॥ ५ ॥
</details>

<details><summary>मूलम्</summary>

तत्रामृतरसं शीतं लघु कुन्तीसुतः शुभम्।  
ददर्श विमलं तोयं पिबंश्च बहु पाण्डवः ॥ ५ ॥
</details>

<details><summary>अनुवाद (हिन्दी)</summary>

उस सरोवरमें कुन्तीकुमार पाण्डुपुत्र भीमने अमृतके समान स्वादिष्ट, शीतल, हलका, शुभकारक और निर्मल जल देखा तथा उसे भरपेट पीया॥५॥
</details>

<details open><summary>विश्वास-प्रस्तुतिः</summary>

तां तु पुष्करिणीं रम्यां दिव्यसौगन्धिकावृताम्।  
जातरूपमयैः पद्मैश्छन्नां परमगन्धिभिः ॥ ६ ॥  
वैदूर्यवरनालैश्च बहुचित्रैर्मनोरमैः ।  
हंसकारण्डवोद्‌धूतैः सृजद्भिरमलं रजः ॥ ७ ॥
</details>

<details><summary>मूलम्</summary>

तां तु पुष्करिणीं रम्यां दिव्यसौगन्धिकावृताम्।  
जातरूपमयैः पद्मैश्छन्नां परमगन्धिभिः ॥ ६ ॥  
वैदूर्यवरनालैश्च बहुचित्रैर्मनोरमैः ।  
हंसकारण्डवोद्‌धूतैः सृजद्भिरमलं रजः ॥ ७ ॥
</details>

<details><summary>अनुवाद (हिन्दी)</summary>

वह सरोवर दिव्य सौगन्धिक कमलोंसे आवृत तथा रमणीय था। परम सुगन्धित सुवर्णमय कमल उसे ढँके हुए थे। उन कमलोंकी नाल उत्तम वैदूर्यमणिमय थी। वे कमल देखनेमें अत्यन्त विचित्र और मनोरम थे। हंस और कारण्डव आदि पक्षी उन कमलोंको हिलाते रहते थे, जिससे वे निर्मल पराग प्रकट किया करते थे॥६-७॥
</details>

<details open><summary>विश्वास-प्रस्तुतिः</summary>

आक्रीडं राजराजस्य कुबेरस्य महात्मनः।  
गन्धर्वैरप्सरोभिश्च देवैश्च परमार्चिताम् ॥ ८ ॥
</details>

<details><summary>मूलम्</summary>

आक्रीडं राजराजस्य कुबेरस्य महात्मनः।  
गन्धर्वैरप्सरोभिश्च देवैश्च परमार्चिताम् ॥ ८ ॥
</details>

<details><summary>अनुवाद (हिन्दी)</summary>

वह सरोवर राजाधिराज महाबुद्धिमान् कुबेरका क्रीडास्थल था। गन्धर्व, अप्सरा और देवता भी उसकी बड़ी प्रशंसा करते थे॥८॥
</details>

<details open><summary>विश्वास-प्रस्तुतिः</summary>

सेवितामृषिभिर्दिव्यैर्यक्षैः किम्पुरुषैस्तथा ।  
राक्षसैः किन्नरैश्चापि गुप्तां वैश्रवणेन च ॥ ९ ॥
</details>

<details><summary>मूलम्</summary>

सेवितामृषिभिर्दिव्यैर्यक्षैः किम्पुरुषैस्तथा ।  
राक्षसैः किन्नरैश्चापि गुप्तां वैश्रवणेन च ॥ ९ ॥
</details>

<details><summary>अनुवाद (हिन्दी)</summary>

दिव्य ऋषि-मुनि, यक्ष, किम्पुरुष, राक्षस और किन्नर उसका सेवन करते थे तथा साक्षात् कुबेरके द्वारा उसके संरक्षणकी व्यवस्था की जाती थी॥९॥
</details>

<details open><summary>विश्वास-प्रस्तुतिः</summary>

तां च दृष्ट्वैव कौन्तेयो भीमसेनो महाबलः।  
बभूव परमप्रीतो दिव्यं सम्प्रेक्ष्य तत् सरः ॥ १० ॥
</details>

<details><summary>मूलम्</summary>

तां च दृष्ट्वैव कौन्तेयो भीमसेनो महाबलः।  
बभूव परमप्रीतो दिव्यं सम्प्रेक्ष्य तत् सरः ॥ १० ॥
</details>

<details><summary>अनुवाद (हिन्दी)</summary>

कुन्तीनन्दन महाबली भीमसेन उस दिव्य सरोवरको देखते ही अत्यन्त प्रसन्न हो गये॥१०॥
</details>

<details open><summary>विश्वास-प्रस्तुतिः</summary>

तच्च क्रोधवशा नाम राक्षसा राजशासनात्।  
रक्षन्ति शतसाहस्राश्चित्रायुधपरिच्छदाः ॥ ११ ॥
</details>

<details><summary>मूलम्</summary>

तच्च क्रोधवशा नाम राक्षसा राजशासनात्।  
रक्षन्ति शतसाहस्राश्चित्रायुधपरिच्छदाः ॥ ११ ॥
</details>

<details><summary>अनुवाद (हिन्दी)</summary>

महाराज कुबेरके आदेशसे क्रोधवश नामक राक्षस, जिनकी संख्या एक लाख थी, विचित्र आयुध और वेशभूषासे सुसज्जित हो उसकी रक्षा करते थे॥११॥
</details>

<details open><summary>विश्वास-प्रस्तुतिः</summary>

ते तु दृष्ट्वैव कौन्तेयमजिनैः प्रतिवासितम्।  
रुक्माङ्गदधरं वीरं भीमं भीमपराक्रमम् ॥ १२ ॥  
सायुधं बद्धनिस्त्रिंशमशङ्कितमरिंदमम् ।  
पुष्करेप्सुमुपायान्तमन्योन्यमभिचुक्रुशुः ॥ १३ ॥
</details>

<details><summary>मूलम्</summary>

ते तु दृष्ट्वैव कौन्तेयमजिनैः प्रतिवासितम्।  
रुक्माङ्गदधरं वीरं भीमं भीमपराक्रमम् ॥ १२ ॥  
सायुधं बद्धनिस्त्रिंशमशङ्कितमरिंदमम् ।  
पुष्करेप्सुमुपायान्तमन्योन्यमभिचुक्रुशुः ॥ १३ ॥
</details>

<details><summary>अनुवाद (हिन्दी)</summary>

उस समय भयानक पराक्रमी कुन्तीकुमार वीरवर भीम अपने अंगोंमें मृगचर्म लपेटे हुए थे। भुजाओंमें सोनेके अंगद (बाजूबंद) पहन रखे थे। वे धनुष और गदा आदि आयुधोंसे युक्त थे। उन्होंने कमरमें तलवार बाँध रखी थी। वे शत्रुओंका दमन करनेमें समर्थ और निर्भीक थे। उन्हें कमल लेनेकी इच्छासे वहाँ आते देख वे पहरा देनेवाले राक्षस आपसमें कोलाहल करने लगे॥
</details>

<details open><summary>विश्वास-प्रस्तुतिः</summary>

अयं पुरुषशार्दूलः सायुधोऽजिनसंवृतः ।  
यच्चिकीर्षुरिह प्राप्तस्तत् सम्प्रष्टुमिहार्हथ ॥ १४ ॥
</details>

<details><summary>मूलम्</summary>

अयं पुरुषशार्दूलः सायुधोऽजिनसंवृतः ।  
यच्चिकीर्षुरिह प्राप्तस्तत् सम्प्रष्टुमिहार्हथ ॥ १४ ॥
</details>

<details><summary>अनुवाद (हिन्दी)</summary>

उनमें परस्पर इस प्रकार बातचीत हुई—‘देखो, यह नरश्रेष्ठ मृगचर्मसे आच्छादित होनेपर भी हाथमें आयुध लिये हुए है। यह यहाँ जिस कार्यके लिये आया है, उसे पूछो’॥१४॥
</details>

<details open><summary>विश्वास-प्रस्तुतिः</summary>

ततः सर्वे महाबाहुं समासाद्य वृकोदरम्।  
तेजोयुक्तमपृच्छन्त कस्त्वमाख्यातुमर्हसि ॥ १५ ॥
</details>

<details><summary>मूलम्</summary>

ततः सर्वे महाबाहुं समासाद्य वृकोदरम्।  
तेजोयुक्तमपृच्छन्त कस्त्वमाख्यातुमर्हसि ॥ १५ ॥
</details>

<details><summary>अनुवाद (हिन्दी)</summary>

तब वे सब राक्षस परम तेजस्वी महाबाहु भीमसेनके पास आकर पूछने लगे—‘तुम कौन हो?’ यह बताओ॥
</details>

<details open><summary>विश्वास-प्रस्तुतिः</summary>

मुनिवेषधरश्चैव सायुधश्चैव लक्ष्यसे ।  
यदर्थमभिसम्प्राप्तस्तदाचक्ष्व महामते ॥ १६ ॥
</details>

<details><summary>मूलम्</summary>

मुनिवेषधरश्चैव सायुधश्चैव लक्ष्यसे ।  
यदर्थमभिसम्प्राप्तस्तदाचक्ष्व महामते ॥ १६ ॥
</details>

<details><summary>अनुवाद (हिन्दी)</summary>

‘महामते! तुमने वेष तो मुनियोंका-सा धारण कर रखा है; परंतु आयुधोंसे सम्पन्न दिखायी देते हो। तुम किसलिये यहाँ आये हो?’ बताओ॥१६॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायां सौगन्धिकाहरणे त्रिपञ्चाशदधिकशततमोऽध्यायः ॥ १५३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें सौगन्धिकाहरणविषयक एक सौ तिरपनवाँ अध्याय पूरा हुआ॥१५३॥
</details>
