+++
title_full = "101 वृत्रासुरका वध और असुरोंकी भयंकर मन्त्रणा"
title = "१०१ वृत्रासुरसंहारः"

+++

<details><summary>भागसूचना</summary>

एकाधिकशततमोऽध्यायः
</details>

<details><summary>सूचना (हिन्दी)</summary>

वृत्रासुरका वध और असुरोंकी भयंकर मन्त्रणा
</details>

<details open><summary>मूलम् (वचनम्)</summary>

लोमश उवाच
</details>

<details open><summary>विश्वास-प्रस्तुतिः</summary>

ततः स वज्री बलिभिर्दैवतैरभिरक्षितः।  
आससाद ततो वृत्रं स्थितमावृत्य रोदसी ॥ १ ॥
</details>

<details><summary>मूलम्</summary>

ततः स वज्री बलिभिर्दैवतैरभिरक्षितः।  
आससाद ततो वृत्रं स्थितमावृत्य रोदसी ॥ १ ॥
</details>

<details><summary>अनुवाद (हिन्दी)</summary>

_लोमशजी कहते हैं—_ राजन्! तदनन्तर वज्रधारी इन्द्र बलवान् देवताओंसे सुरक्षित हो वृत्रासुरके पास गये। वह असुर भूलोक और आकाशको घेरकर खड़ा था॥१॥
</details>

<details open><summary>विश्वास-प्रस्तुतिः</summary>

कालकेयैर्महाकायैः समन्तादभिरक्षितम् ।  
समुद्यतप्रहरणैः सशृङ्गैरिव पर्वतैः ॥ २ ॥
</details>

<details><summary>मूलम्</summary>

कालकेयैर्महाकायैः समन्तादभिरक्षितम् ।  
समुद्यतप्रहरणैः सशृङ्गैरिव पर्वतैः ॥ २ ॥
</details>

<details><summary>अनुवाद (हिन्दी)</summary>

कालकेय नामवाले विशालकाय दैत्य, जो हाथोंमें हथियार लिये होनेके कारण शृंगयुक्त पर्वतोंके समान जान पड़ते थे, चारों ओरसे उसकी रक्षा कर रहे थे॥
</details>

<details open><summary>विश्वास-प्रस्तुतिः</summary>

ततो युद्धं समभवद् देवानां दानवैः सह।  
मुहूर्तं भरतश्रेष्ठ लोकत्रासकरं महत् ॥ ३ ॥
</details>

<details><summary>मूलम्</summary>

ततो युद्धं समभवद् देवानां दानवैः सह।  
मुहूर्तं भरतश्रेष्ठ लोकत्रासकरं महत् ॥ ३ ॥
</details>

<details><summary>अनुवाद (हिन्दी)</summary>

भरतश्रेष्ठ! इन्द्रके आते ही देवताओंका दानवोंके साथ दो घड़ीतक बड़ा भीषण युद्ध हुआ जो तीनों लोकोंको त्रसा करनेवाला था॥३॥
</details>

<details open><summary>विश्वास-प्रस्तुतिः</summary>

उद्यतप्रतिपिष्टानां खड्‌गानां वीरबाहुभिः ।  
आसीत् सुतुमुलः शब्दः शरीरेष्वभिपात्यताम् ॥ ४ ॥
</details>

<details><summary>मूलम्</summary>

उद्यतप्रतिपिष्टानां खड्‌गानां वीरबाहुभिः ।  
आसीत् सुतुमुलः शब्दः शरीरेष्वभिपात्यताम् ॥ ४ ॥
</details>

<details><summary>अनुवाद (हिन्दी)</summary>

वीरोंकी भुजाओंके साथ उठे हुए खड्‌ग शत्रुके शरीरोंपर पड़ते और विपक्षी योद्धओंके घातक प्रहारोंसे टूटकर चूर-चूर हो जाते थे, उस समय उनका अत्यन्त भयंकर शब्द सुन पड़ता था॥४॥
</details>

<details open><summary>विश्वास-प्रस्तुतिः</summary>

शिरोभिः प्रपतद्भिश्चाप्यन्तरिक्षान्महीतलम् ।  
तालैरिव महाराज वृन्ताद् भ्रष्टैरदृश्यत ॥ ५ ॥
</details>

<details><summary>मूलम्</summary>

शिरोभिः प्रपतद्भिश्चाप्यन्तरिक्षान्महीतलम् ।  
तालैरिव महाराज वृन्ताद् भ्रष्टैरदृश्यत ॥ ५ ॥
</details>

<details><summary>अनुवाद (हिन्दी)</summary>

महाराज! अपने मूल स्थानसे टूटकर गिरे हुए ताल-फलोंके समान आकाशसे गिरते हुए योद्धाओंके मस्तकों-द्वारा वहाँकी भूमि आच्छादित दिखायी देती थी॥५॥
</details>

<details open><summary>विश्वास-प्रस्तुतिः</summary>

ते हेमकवचा भूत्वा कालेयाः परिघायुधाः।  
त्रिदशानभ्यवर्तन्त दावदग्धा इवाद्रयः ॥ ६ ॥
</details>

<details><summary>मूलम्</summary>

ते हेमकवचा भूत्वा कालेयाः परिघायुधाः।  
त्रिदशानभ्यवर्तन्त दावदग्धा इवाद्रयः ॥ ६ ॥
</details>

<details><summary>अनुवाद (हिन्दी)</summary>

कालकेयोंने सोनेके कवच धारण करके हाथोंमें परिघ लिये देवताओंपर धावा किया। उस समय वे दानव दावानलसे दग्ध हुए पर्वतोंकी भाँति दिखायी देते थे॥
</details>

<details open><summary>विश्वास-प्रस्तुतिः</summary>

तेषां वेगवतां वेगं साभिमानं प्रधावताम्।  
न शेकुस्त्रिदशाः सोढुं ते भग्नाः प्राद्रवन् भयात् ॥ ७ ॥
</details>

<details><summary>मूलम्</summary>

तेषां वेगवतां वेगं साभिमानं प्रधावताम्।  
न शेकुस्त्रिदशाः सोढुं ते भग्नाः प्राद्रवन् भयात् ॥ ७ ॥
</details>

<details><summary>अनुवाद (हिन्दी)</summary>

अभिमानपूर्वक आक्रमण करनेवाले उन वेगशाली दैत्योंका वेग देवताओंके लिये असह्य हो गया। वे अपने दलसे बिछुड़कर भयसे भागने लगे॥७॥
</details>

<details open><summary>विश्वास-प्रस्तुतिः</summary>

तान् दृष्ट्वा द्रवतो भीतान् सहस्राक्षः पुरंदरः।  
वृत्रे विवर्धमाने च कश्मलं महदाविशत् ॥ ८ ॥
</details>

<details><summary>मूलम्</summary>

तान् दृष्ट्वा द्रवतो भीतान् सहस्राक्षः पुरंदरः।  
वृत्रे विवर्धमाने च कश्मलं महदाविशत् ॥ ८ ॥
</details>

<details><summary>अनुवाद (हिन्दी)</summary>

देवताओंको डरकर भागते देख वृत्रासुरकी प्रगतिका अनुमान करके सहस्र नेत्रोंवाले इन्द्रपर महान् मोह छा गया॥८॥
</details>

<details open><summary>विश्वास-प्रस्तुतिः</summary>

कालेयभयसंत्रस्तो देवः साक्षात् पुरंदरः।  
जगाम शरणं शीघ्रं तं तु नारायणं प्रभुम् ॥ ९ ॥
</details>

<details><summary>मूलम्</summary>

कालेयभयसंत्रस्तो देवः साक्षात् पुरंदरः।  
जगाम शरणं शीघ्रं तं तु नारायणं प्रभुम् ॥ ९ ॥
</details>

<details><summary>अनुवाद (हिन्दी)</summary>

कालेयोंके भयसे त्रस्त हुए साक्षात् इन्द्रदेवने सर्व-शक्तिमान् भगवान् नारायणकी शीघ्रतापूर्वक शरण ली॥
</details>

<details open><summary>विश्वास-प्रस्तुतिः</summary>

तं शक्रं कश्मलाविष्टं दृष्ट्वा विष्णुः सनातनः।  
स्वतेजो व्यदधाच्छक्रे बलमस्य विवर्धयन् ॥ १० ॥
</details>

<details><summary>मूलम्</summary>

तं शक्रं कश्मलाविष्टं दृष्ट्वा विष्णुः सनातनः।  
स्वतेजो व्यदधाच्छक्रे बलमस्य विवर्धयन् ॥ १० ॥
</details>

<details><summary>अनुवाद (हिन्दी)</summary>

इन्द्रको इस प्रकार मोहाच्छन्न होते देख सनातन भगवान् विष्णुने उनका बल बढ़ाते हुए उनमें अपना तेज स्थापित कर दिया॥१०॥
</details>

<details open><summary>विश्वास-प्रस्तुतिः</summary>

विष्णुना गोपितं शक्रं दृष्ट्वा देवगणास्ततः।  
सर्वे तेजः समादध्युस्तथा ब्रह्मर्षयोऽमलाः ॥ ११ ॥
</details>

<details><summary>मूलम्</summary>

विष्णुना गोपितं शक्रं दृष्ट्वा देवगणास्ततः।  
सर्वे तेजः समादध्युस्तथा ब्रह्मर्षयोऽमलाः ॥ ११ ॥
</details>

<details><summary>अनुवाद (हिन्दी)</summary>

देवताओंने देखा इन्द्र भगवान् विष्णुके द्वारा सुरक्षित हो गये हैं, तब उन सबने तथा शुद्ध अन्तःकरणवाले ब्रह्मर्षियोंने भी देवराज इन्द्रमें अपना-अपना तेज भर दिया॥११॥
</details>

<details open><summary>विश्वास-प्रस्तुतिः</summary>

स समाप्यायितः शक्रो विष्णुना दैवतैः सह।  
ऋषिभिश्च महाभागैर्बलवान् समपद्यत ॥ १२ ॥  
ज्ञात्वा बलस्थं त्रिदशाधिपं तु  
ननाद वृत्रो महतो निनादान्।  
तस्य प्रणादेन धरा दिशश्च  
खं द्यौर्नगाश्चापि चचाल सर्वम् ॥ १३ ॥
</details>

<details><summary>मूलम्</summary>

स समाप्यायितः शक्रो विष्णुना दैवतैः सह।  
ऋषिभिश्च महाभागैर्बलवान् समपद्यत ॥ १२ ॥  
ज्ञात्वा बलस्थं त्रिदशाधिपं तु  
ननाद वृत्रो महतो निनादान्।  
तस्य प्रणादेन धरा दिशश्च  
खं द्यौर्नगाश्चापि चचाल सर्वम् ॥ १३ ॥
</details>

<details><summary>अनुवाद (हिन्दी)</summary>

देवताओंसहित श्रीविष्णु तथा महाभाग महर्षियोंके तेजसे परिपूर्ण हो देवराज इन्द्र अत्यन्त बलशाली हो गये। देवेश्वर इन्द्रको बलसे सम्पन्न जान वृत्रासुरने बड़ी विकट गर्जना की। उसके सिंहनादसे भूलोक, सम्पूर्ण दिशाएँ, आकाश, स्वर्गलोक तथा पर्वत सब-के-सब काँप उठे॥१२-१३॥
</details>

<details open><summary>विश्वास-प्रस्तुतिः</summary>

ततो महेन्द्रः परमाभितप्तः  
श्रुत्वा रवं घोररूपं महान्तम्।  
भये निमग्नस्त्वरितो मुमोच  
वज्रं महत् तस्य वधाय राजन् ॥ १४ ॥
</details>

<details><summary>मूलम्</summary>

ततो महेन्द्रः परमाभितप्तः  
श्रुत्वा रवं घोररूपं महान्तम्।  
भये निमग्नस्त्वरितो मुमोच  
वज्रं महत् तस्य वधाय राजन् ॥ १४ ॥
</details>

<details><summary>अनुवाद (हिन्दी)</summary>

राजन्! उस समय उस अत्यन्त भयानक गर्जनाको सुनकर देवराज इन्द्र बहुत संतप्त हो उठे और भयभीत होकर उन्होंने बड़ी उतावलीके साथ वृत्रासुरके वधके लिये अपने महान् वज्रका प्रहार किया॥१४॥
</details>

<details open><summary>विश्वास-प्रस्तुतिः</summary>

स शक्रवज्राभिहतः पपात  
महासुरः काञ्चनमाल्यधारी ।  
यथा महाशैलवरः पुरस्तात्  
स मन्दरो विष्णुकराद् विमुक्तः ॥ १५ ॥
</details>

<details><summary>मूलम्</summary>

स शक्रवज्राभिहतः पपात  
महासुरः काञ्चनमाल्यधारी ।  
यथा महाशैलवरः पुरस्तात्  
स मन्दरो विष्णुकराद् विमुक्तः ॥ १५ ॥
</details>

<details><summary>अनुवाद (हिन्दी)</summary>

इन्द्रके वज्रसे आहत होकर सुवर्णमालाधारी वह महान् असुर पूर्वकालमें भगवान् विष्णुके हाथसे छूटे हुए महान् पर्वत मन्दरकी भाँति पृथ्वीपर गिर पड़ा॥१५॥
</details>

<details open><summary>विश्वास-प्रस्तुतिः</summary>

तस्मिन् हते दैत्यवरे भयार्तः  
शक्रः प्रदुद्राव सरः प्रवेष्टुम्।  
वज्रं स मेने न कराद् विमुक्तं  
वृत्रं भयाच्चापि हतं न मेने ॥ १६ ॥
</details>

<details><summary>मूलम्</summary>

तस्मिन् हते दैत्यवरे भयार्तः  
शक्रः प्रदुद्राव सरः प्रवेष्टुम्।  
वज्रं स मेने न कराद् विमुक्तं  
वृत्रं भयाच्चापि हतं न मेने ॥ १६ ॥
</details>

<details><summary>अनुवाद (हिन्दी)</summary>

महादैत्य वृत्रके मारे जानेपर भी इन्द्र भयसे पीड़ित हो (छिपनेकी इच्छासे) तालाबमें प्रवेश करने दौड़े। उन्हें भयके कारण यह विश्वास नहीं होता था कि वज्र मेरे हाथसे छूट चुका है और वृत्रासुर भी अवश्य मारा गया है॥१६॥
</details>

<details open><summary>विश्वास-प्रस्तुतिः</summary>

सर्वे च देवा मुदिताः प्रहृष्टा  
महर्षयश्चेन्द्रमभिष्टुवन्तः ।  
सर्वांश्च दैत्यांस्त्वरिताः समेत्य  
जघ्नुः सुरा वृत्रवधाभितप्तान् ॥ १७ ॥
</details>

<details><summary>मूलम्</summary>

सर्वे च देवा मुदिताः प्रहृष्टा  
महर्षयश्चेन्द्रमभिष्टुवन्तः ।  
सर्वांश्च दैत्यांस्त्वरिताः समेत्य  
जघ्नुः सुरा वृत्रवधाभितप्तान् ॥ १७ ॥
</details>

<details><summary>अनुवाद (हिन्दी)</summary>

उस समय सब देवता बड़े प्रसन्न हुए। महर्षिगण भी हर्षोल्लासमें भरकर इन्द्रदेवकी स्तुति करने लगे। तत्पश्चात् सब देवताओंने मिलकर वृत्रासुरके वधसे संतप्त हुए समस्त दैत्योंको तुरंत मार भगाया॥१७॥
</details>

<details open><summary>विश्वास-प्रस्तुतिः</summary>

तैस्त्रास्यमानास्त्रिदशैः समेतैः  
समुद्रमेवाविविशुर्भयार्ताः ।  
प्रविश्य चैवोदधिमप्रमेयं  
झषाकुलं नक्रसमाकुलं च ॥ १८ ॥  
तदा स्म मन्त्रं सहिताः प्रचक्रु-  
स्त्रैलोक्यनाशार्थमभिस्मयन्तः ।  
तत्र स्म केचिन्मतिनिश्चयज्ञा-  
स्तांस्तानुपायानुपवर्णयन्ति ॥ १९ ॥
</details>

<details><summary>मूलम्</summary>

तैस्त्रास्यमानास्त्रिदशैः समेतैः  
समुद्रमेवाविविशुर्भयार्ताः ।  
प्रविश्य चैवोदधिमप्रमेयं  
झषाकुलं नक्रसमाकुलं च ॥ १८ ॥  
तदा स्म मन्त्रं सहिताः प्रचक्रु-  
स्त्रैलोक्यनाशार्थमभिस्मयन्तः ।  
तत्र स्म केचिन्मतिनिश्चयज्ञा-  
स्तांस्तानुपायानुपवर्णयन्ति ॥ १९ ॥
</details>

<details><summary>अनुवाद (हिन्दी)</summary>

संगठित देवताओंद्वारा त्रास दिये जानेपर वे सब दैत्य भयसे आतुर हो समुद्रमें ही प्रवेश कर गये। मत्स्यों और मगरोंसे भरे हुए उस अपार महासागरमें प्रविष्ट हो वे सम्पूर्ण दानव तीनों लोकोंका नाश करनेके लिये बड़े गर्वसे एक साथ मन्त्रणा करने लगे। उनमेंसे कुछ दैत्य जो अपनी बुद्धिके निश्चयको स्पष्टरूपसे जाननेवाले थे; (जगत्‌के विनाशके लिये) उपयोगी विभिन्न उपायोंका वर्णन करने लगे॥१८-१९॥
</details>

<details open><summary>विश्वास-प्रस्तुतिः</summary>

तेषां तु तत्र क्रमकालयोगाद्  
घोरा मतिश्चिन्तयतां बभूव ।  
ये सन्ति विद्यातपसोपपन्ना-  
स्तेषां विनाशः प्रथमं तु कार्यः ॥ २० ॥  
लोका हि सर्वे तपसा ध्रियन्ते  
तस्मात् त्वरध्वं तपसः क्षयाय।  
ये सन्ति केचिच्च वसुंधरायां  
तपस्विनो धर्मविदश्च तज्ज्ञाः ॥ २१ ॥  
तेषां वधः क्रियतां क्षिप्रमेव  
तेषु प्रणष्टेषु जगत् प्रणष्टम्।  
एवं हि सर्वे गतबुद्धिभावा  
जगद्विनाशे परमप्रहृष्टाः ॥ २२ ॥  
दुर्गं समाश्रित्य महोर्मिमन्तं  
रत्नाकरं वरुणस्यालयं स्म ॥ २३ ॥
</details>

<details><summary>मूलम्</summary>

तेषां तु तत्र क्रमकालयोगाद्  
घोरा मतिश्चिन्तयतां बभूव ।  
ये सन्ति विद्यातपसोपपन्ना-  
स्तेषां विनाशः प्रथमं तु कार्यः ॥ २० ॥  
लोका हि सर्वे तपसा ध्रियन्ते  
तस्मात् त्वरध्वं तपसः क्षयाय।  
ये सन्ति केचिच्च वसुंधरायां  
तपस्विनो धर्मविदश्च तज्ज्ञाः ॥ २१ ॥  
तेषां वधः क्रियतां क्षिप्रमेव  
तेषु प्रणष्टेषु जगत् प्रणष्टम्।  
एवं हि सर्वे गतबुद्धिभावा  
जगद्विनाशे परमप्रहृष्टाः ॥ २२ ॥  
दुर्गं समाश्रित्य महोर्मिमन्तं  
रत्नाकरं वरुणस्यालयं स्म ॥ २३ ॥
</details>

<details><summary>अनुवाद (हिन्दी)</summary>

वहाँ क्रमशः दीर्घकालतक उपायचिन्तनमें लगे हुए उन असुरोंने यह घोर निश्चय किया कि जो लोग विद्वान् और तपस्वी हों, सबसे पहले उन्हींका विनाश करना चाहिये। सम्पूर्ण लोग तपसे ही टिके हुए हैं। अतः तुम सब लोग तपस्याके विनाशके लिये शीघ्रतापूर्वक कार्य करो। भूमण्डलमें जो कोई भी तपस्वी, धर्मज्ञ एवं उन्हें जानने-माननेवाले लोग हों, उन सबका तुरंत वध कर डालो। उनके नष्ट होनेपर सारा जगत् नष्ट हो जायगा। इस प्रकार बुद्धि और विचारसे हीन वे समस्त दैत्य संसारके विनाशकी बात सोचकर अत्यन्त हर्षका अनुभव करने लगे। उत्ताल तरंगोंसे भरे हुए वरुणके निवासस्थान रत्नाकर समुद्ररूप दुर्गका आश्रय लेकर वे उसमें निर्भय होकर रहने लगे॥२०—२३॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायां वृत्रवधोपाख्याने एकाधिकशततमोऽध्यायः ॥ १०१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें वृत्रवधोपाख्यानविषयक एक सौ एकवाँ अध्याय पूरा हुआ॥१०१॥
</details>
