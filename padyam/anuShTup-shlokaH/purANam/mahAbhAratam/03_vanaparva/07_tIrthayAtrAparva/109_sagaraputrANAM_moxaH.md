+++
title_full = "109 पृथ्वीपर गंगाजीके उतरने और समुद्रको जलसे भरनेका विवरण तथा सगरपुत्रोंका उद्धार"
title = "१०९ सगरपुत्राणां मोक्षः"

+++

<details><summary>भागसूचना</summary>

नवाधिकशततमोऽध्यायः
</details>

<details><summary>सूचना (हिन्दी)</summary>

पृथ्वीपर गंगाजीके उतरने और समुद्रको जलसे भरनेका विवरण तथा सगरपुत्रोंका उद्धार
</details>

<details open><summary>मूलम् (वचनम्)</summary>

लोमश उवाच
</details>

<details open><summary>विश्वास-प्रस्तुतिः</summary>

भगीरथवचः श्रुत्वा प्रियार्थं च दिवौकसाम्।  
एवमस्त्विति राजानं भगवान् प्रत्यभाषत ॥ १ ॥  
धारयिष्ये महाभाग गगनात् प्रच्युतां शिवाम्।  
दिव्यां देवनदीं पुण्यां त्वत्कृते नृपसत्तम ॥ २ ॥
</details>

<details><summary>मूलम्</summary>

भगीरथवचः श्रुत्वा प्रियार्थं च दिवौकसाम्।  
एवमस्त्विति राजानं भगवान् प्रत्यभाषत ॥ १ ॥  
धारयिष्ये महाभाग गगनात् प्रच्युतां शिवाम्।  
दिव्यां देवनदीं पुण्यां त्वत्कृते नृपसत्तम ॥ २ ॥
</details>

<details><summary>अनुवाद (हिन्दी)</summary>

_लोमशजी कहते हैं—_ राजन्! राजा भगीरथकी बात सुनकर देवताओंका प्रिय करनेके लिये भगवान् शिवने कहा—‘एवमस्तु’ महाभाग! मैं तुम्हारे लिये आकाशसे गिरती हुई कल्याणमयी पुण्यस्वरूपा दिव्य देवनदी गंगाको अवश्य धारण करूँगा’॥१-२॥
</details>

<details open><summary>विश्वास-प्रस्तुतिः</summary>

एवमुक्त्वा महाबाहो हिमवन्तमुपागमत् ।  
वृतः पारिषदैर्घोरैर्नानाप्रहरणोद्यतैः ॥ ३ ॥
</details>

<details><summary>मूलम्</summary>

एवमुक्त्वा महाबाहो हिमवन्तमुपागमत् ।  
वृतः पारिषदैर्घोरैर्नानाप्रहरणोद्यतैः ॥ ३ ॥
</details>

<details><summary>अनुवाद (हिन्दी)</summary>

महाबाहो! ऐसा कहकर भगवान् शिव भाँति-भाँतिके अस्त्र-शस्त्रोंसे सुसज्जित अपने भयंकर पार्षदोंसे घिरे हुए हिमालयपर आये॥३॥
</details>

<details open><summary>विश्वास-प्रस्तुतिः</summary>

तत्र स्थित्वा नरश्रेष्ठं भगीरथमुवाच ह।  
प्रयाचस्व महाबाहो शैलराजसुतां नदीम् ॥ ४ ॥  
(पितॄणां पावनार्थं ते तामहं मनुजाधिप।)  
पतमानां सरिच्छ्रेष्ठां धारयिष्ये त्रिविष्टपात्।
</details>

<details><summary>मूलम्</summary>

तत्र स्थित्वा नरश्रेष्ठं भगीरथमुवाच ह।  
प्रयाचस्व महाबाहो शैलराजसुतां नदीम् ॥ ४ ॥  
(पितॄणां पावनार्थं ते तामहं मनुजाधिप।)  
पतमानां सरिच्छ्रेष्ठां धारयिष्ये त्रिविष्टपात्।
</details>

<details><summary>अनुवाद (हिन्दी)</summary>

वहाँ ठहरकर उन्होंने नरश्रेष्ठ भगीरथसे कहा—‘महाबाहो! गिरिराजनन्दिनी महानदी गंगासे भूतलपर उतरनेके लिये प्रार्थना करो। नरेश्वर! मैं तुम्हारे पितरोंको पवित्र करनेके लिये स्वर्गसे उतरती हुई सरिताओंमें श्रेष्ठ गङ्गाको सिरपर धारण करूँगा’॥४॥
</details>

<details open><summary>विश्वास-प्रस्तुतिः</summary>

एतच्छ्रुत्वा वचो राजा शर्वेण समुदाहृतम् ॥ ५ ॥  
प्रयतः प्रणतो भूत्वा गङ्गां समनुचिन्तयत्।  
ततः पुण्यजला रम्या राज्ञा समनुचिन्तिता ॥ ६ ॥  
ईशानं च स्थितं दृष्ट्वा गगनात् सहसा च्युता।  
तां प्रच्युतामथो दृष्ट्वा देवाः सार्धं महर्षिभिः ॥ ७ ॥  
गन्धर्वोरगयक्षाश्च समाजग्मुर्दिदृक्षवः ।  
ततः पपात गगनाद् गङ्गा हिमवतः सुता ॥ ८ ॥
</details>

<details><summary>मूलम्</summary>

एतच्छ्रुत्वा वचो राजा शर्वेण समुदाहृतम् ॥ ५ ॥  
प्रयतः प्रणतो भूत्वा गङ्गां समनुचिन्तयत्।  
ततः पुण्यजला रम्या राज्ञा समनुचिन्तिता ॥ ६ ॥  
ईशानं च स्थितं दृष्ट्वा गगनात् सहसा च्युता।  
तां प्रच्युतामथो दृष्ट्वा देवाः सार्धं महर्षिभिः ॥ ७ ॥  
गन्धर्वोरगयक्षाश्च समाजग्मुर्दिदृक्षवः ।  
ततः पपात गगनाद् गङ्गा हिमवतः सुता ॥ ८ ॥
</details>

<details><summary>अनुवाद (हिन्दी)</summary>

भगवान् शंकरकी कही हुई यह बात सुनकर राजा भगीरथने एकाग्रचित्त हो प्रणाम करके गंगाजीका चिन्तन किया। राजाके चिन्तन करनेपर भगवान् शंकरको खड़ा हुआ देख पुण्यसलिला रमणीय नदी गंगा सहसा आकाशसे नीचे गिरीं। उन्हें गिरती देख दर्शनके लिये उत्सुक हो महर्षियोंसहित देवता, गन्धर्व, नाग और यक्ष वहाँ आ गये। तदनन्तर हिमालयनन्दिनी गंगा आकाशसे वहाँ आ गिरीं॥५—८॥
</details>

<details open><summary>विश्वास-प्रस्तुतिः</summary>

समुद्‌धृतमहावर्ता मीनग्राहसमाकुला ।  
तां दधार हरो राजन् गङ्गां गगनमेखलाम् ॥ ९ ॥  
ललाटदेशे पतितां मालां मुक्तामयीमिव।
</details>

<details><summary>मूलम्</summary>

समुद्‌धृतमहावर्ता मीनग्राहसमाकुला ।  
तां दधार हरो राजन् गङ्गां गगनमेखलाम् ॥ ९ ॥  
ललाटदेशे पतितां मालां मुक्तामयीमिव।
</details>

<details><summary>अनुवाद (हिन्दी)</summary>

उस समय उनके जलमें बड़ी-बड़ी भँवरें और तरंगे उठ रही थीं। मत्स्य और ग्राह भरे हुए थे। राजन्! आकाशकी मेखलारूप गंगाको भगवान् शिवने अपने ललाटदेशमें पड़ी हुई मोतियोंकी मालाकी भाँति धारण कर लिया॥९॥
</details>

<details open><summary>विश्वास-प्रस्तुतिः</summary>

सा बभूव विसर्पन्ती त्रिधा राजन् समुद्रगा ॥ १० ॥  
फेनपुञ्जाकुलजला हंसानामिव पङ्क्तयः ।  
क्वचिदाभोगकुटिला प्रस्खलन्ती क्वचित् क्वचित् ॥ ११ ॥  
सा फेनपटसंवीता मत्तेव प्रमदाव्रजत्।  
क्वचित् सा तोयनिनदैर्नदन्ती नादमुत्तमम् ॥ १२ ॥  
एवंप्रकारान् सुबहून् कुर्वती गगनाच्च्युता।  
पृथिवीतलमासाद्य भगीरथमथाब्रवीत् ॥ १३ ॥
</details>

<details><summary>मूलम्</summary>

सा बभूव विसर्पन्ती त्रिधा राजन् समुद्रगा ॥ १० ॥  
फेनपुञ्जाकुलजला हंसानामिव पङ्क्तयः ।  
क्वचिदाभोगकुटिला प्रस्खलन्ती क्वचित् क्वचित् ॥ ११ ॥  
सा फेनपटसंवीता मत्तेव प्रमदाव्रजत्।  
क्वचित् सा तोयनिनदैर्नदन्ती नादमुत्तमम् ॥ १२ ॥  
एवंप्रकारान् सुबहून् कुर्वती गगनाच्च्युता।  
पृथिवीतलमासाद्य भगीरथमथाब्रवीत् ॥ १३ ॥
</details>

<details><summary>अनुवाद (हिन्दी)</summary>

महाराज! नीचे गिरती हुई फेनपुञ्जसे व्याप्त हुए जलवाली समुद्रगामिनी गंगा तीन धाराओंमें बँटकर हंसोंकी पंक्तियोंके समान सुशोभित होने लगी। वह मतवाली स्त्रीकी भाँति इस प्रकार आयी कि कहीं तो सर्प-शरीरकी भाँति कुटिल गतिसे बहती थी और कहीं-कहीं ऊँचेसे नीचे गिरकर चट्टानोंसे टकराती जाती थी एवं श्वेत वस्त्रोंके समान प्रतीत होनेवाले फेनपुंज उसे आच्छादित किये हुए थे। कहीं-कहीं वह जलके कल-कल नादसे उत्तम संगीत-सा गा रही थी। इस प्रकार अनेक रूप धारण करनेवाली गंगा आकाशसे गिरी और भूतलपर पहुँचकर राजा भगीरथसे बोली—॥१०—१३॥
</details>

<details open><summary>विश्वास-प्रस्तुतिः</summary>

दर्शयस्व महाराज मार्गं केन व्रजाम्यहम्।  
त्वदर्थमवतीर्णास्मि पृथिवीं पृथिवीपते ॥ १४ ॥
</details>

<details><summary>मूलम्</summary>

दर्शयस्व महाराज मार्गं केन व्रजाम्यहम्।  
त्वदर्थमवतीर्णास्मि पृथिवीं पृथिवीपते ॥ १४ ॥
</details>

<details><summary>अनुवाद (हिन्दी)</summary>

‘महाराज! रास्ता दिखाओ मैं किस मार्गसे चलूँ? पृथ्वीपते! तुम्हारे लिये ही मैं इस भूतलपर उतरी हूँ’॥१४॥
</details>

<details open><summary>विश्वास-प्रस्तुतिः</summary>

एतच्छ्रुत्वा वचो राजा प्रातिष्ठत भगीरथः।  
यत्र तानि शरीराणि सागराणां महात्मनाम् ॥ १५ ॥  
प्लावनार्थं नरश्रेष्ठ पुण्येन सलिलेन च।
</details>

<details><summary>मूलम्</summary>

एतच्छ्रुत्वा वचो राजा प्रातिष्ठत भगीरथः।  
यत्र तानि शरीराणि सागराणां महात्मनाम् ॥ १५ ॥  
प्लावनार्थं नरश्रेष्ठ पुण्येन सलिलेन च।
</details>

<details><summary>अनुवाद (हिन्दी)</summary>

यह सुनकर राजा भगीरथ जहाँ महात्मा सगरपुत्रोंके शरीर पड़े थे, वहाँ गंगाजीके पावन जलसे उन शरीरोंको प्लावित करनेके लिये उस स्थानसे प्रस्थित हुए॥१५॥
</details>

<details open><summary>विश्वास-प्रस्तुतिः</summary>

गङ्गाया धारणं कृत्वा हरो लोकनमस्कृतः ॥ १६ ॥  
कैलासं पर्वतश्रेष्ठं जगाम त्रिदशैः सह।  
समासाद्य समुद्रं च गङ्गया सहितो नृपः ॥ १७ ॥  
पूरयामास वेगेन समुद्रं वरुणालयम्।  
दुहितृत्वे च नृपतिर्गङ्गां समनुकल्पयत् ॥ १८ ॥
</details>

<details><summary>मूलम्</summary>

गङ्गाया धारणं कृत्वा हरो लोकनमस्कृतः ॥ १६ ॥  
कैलासं पर्वतश्रेष्ठं जगाम त्रिदशैः सह।  
समासाद्य समुद्रं च गङ्गया सहितो नृपः ॥ १७ ॥  
पूरयामास वेगेन समुद्रं वरुणालयम्।  
दुहितृत्वे च नृपतिर्गङ्गां समनुकल्पयत् ॥ १८ ॥
</details>

<details><summary>अनुवाद (हिन्दी)</summary>

विश्ववन्दित भगवान् शंकर गंगाजीको सिरपर धारण करके देवताओंके साथ पर्वतश्रेष्ठ कैलासको चले गये। राजा भगीरथने गंगाजीके साथ समुद्रतटपर जाकर वरुणालय समुद्रको बड़े वेगसे भर दिया और गंगाजीको अपनी पुत्री बना लिया॥१६—१८॥
</details>

<details open><summary>विश्वास-प्रस्तुतिः</summary>

पितॄणां चोदकं तत्र ददौ पूर्णमनोरथः।  
एतत् ते सर्वमाख्यातं गङ्गा त्रिपथगा यथा ॥ १९ ॥
</details>

<details><summary>मूलम्</summary>

पितॄणां चोदकं तत्र ददौ पूर्णमनोरथः।  
एतत् ते सर्वमाख्यातं गङ्गा त्रिपथगा यथा ॥ १९ ॥
</details>

<details><summary>अनुवाद (हिन्दी)</summary>

तत्पश्चात् वहाँ उन्होंने पितरोंके लिये जलदान किया और पितरोंका उद्धार होनेसे वे सफल मनोरथ हो गये। युधिष्ठिर! जिस प्रकार गंगा त्रिपथगा (स्वर्ग, पाताल और पृथ्वीपर गमन करनेवाली) हुई, वह सब प्रसंग मैंने तुम्हें सुना दिया॥१९॥
</details>

<details open><summary>विश्वास-प्रस्तुतिः</summary>

पूरणार्थं समुद्रस्य पृथिवीमवतारिता ।  
(कालेयाश्च यथा राजंस्त्रिदशैर्विनिपातिताः)  
समुद्रश्च यथा पीतः कारणार्थं महात्मना ॥ २० ॥  
वातापिश्च यथा नीतः क्षयं स ब्रह्महा प्रभो।  
अगस्त्येन महाराज यन्मां त्वं परिपृच्छसि ॥ २१ ॥
</details>

<details><summary>मूलम्</summary>

पूरणार्थं समुद्रस्य पृथिवीमवतारिता ।  
(कालेयाश्च यथा राजंस्त्रिदशैर्विनिपातिताः)  
समुद्रश्च यथा पीतः कारणार्थं महात्मना ॥ २० ॥  
वातापिश्च यथा नीतः क्षयं स ब्रह्महा प्रभो।  
अगस्त्येन महाराज यन्मां त्वं परिपृच्छसि ॥ २१ ॥
</details>

<details><summary>अनुवाद (हिन्दी)</summary>

महाराज! समुद्रको भरनेके लिये ही गंगा पृथ्वीपर उतारी गयी थी। राजन्! देवताओंने कालेय नामक दैत्योंको जिस प्रकार मार गिराया और कारणवश महात्मा अगस्त्यने जिस प्रकार समुद्र पी लिया तथा उन्होंने ब्राह्मणोंकी हत्या करनेवाले वातापि नामक दैत्यको जिस प्रकार नष्ट किया, वह सब प्रसंग, जिसके विषयमें तुमने पूछा था, मैंने बता दिया॥२०-२१॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायामगस्त्यमाहात्म्यकथने नवाधिकशततमोऽध्यायः ॥ १०९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें अगस्त्यमाहात्म्यकथनविषयक एक सौ नवाँ अध्याय पूरा हुआ॥१०९॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुल २२ श्लोक हैं)
</details>
