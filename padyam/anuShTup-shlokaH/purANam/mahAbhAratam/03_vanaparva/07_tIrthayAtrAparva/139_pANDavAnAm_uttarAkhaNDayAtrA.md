+++
title_full = "139 पाण्डवोंकी उत्तराखण्ड-यात्रा और लोमशजी-द्वारा उसकी दुर्गमताका कथन"
title = "१३९ पाण्डवानाम् उत्तराखण्डयात्रा"

+++

<details><summary>भागसूचना</summary>

एकोनचत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

पाण्डवोंकी उत्तराखण्ड-यात्रा और लोमशजीद्वारा उसकी दुर्गमताका कथन
</details>

<details open><summary>मूलम् (वचनम्)</summary>

लोमश उवाच
</details>

<details open><summary>विश्वास-प्रस्तुतिः</summary>

उशीरबीजं मैनाकं गिरिं श्वेतं च भारत।  
समतीतोऽसि कौन्तेय कालशैलं च पार्थिव ॥ १ ॥
</details>

<details><summary>मूलम्</summary>

उशीरबीजं मैनाकं गिरिं श्वेतं च भारत।  
समतीतोऽसि कौन्तेय कालशैलं च पार्थिव ॥ १ ॥
</details>

<details><summary>अनुवाद (हिन्दी)</summary>

_लोमशजी कहते हैं—_ भरतनन्दन युधिष्ठिर! अब तुम उशीरबीज, मैनाक, श्वेत और कालशैल नामक पहाड़ोंको लाँघकर आगे बढ़ आये॥१॥
</details>

<details open><summary>विश्वास-प्रस्तुतिः</summary>

एषा गङ्गा सप्तविधा राजते भरतर्षभ।  
स्थानं विरजसं पुण्यं यत्राग्निर्नित्यमिध्यते ॥ २ ॥
</details>

<details><summary>मूलम्</summary>

एषा गङ्गा सप्तविधा राजते भरतर्षभ।  
स्थानं विरजसं पुण्यं यत्राग्निर्नित्यमिध्यते ॥ २ ॥
</details>

<details><summary>अनुवाद (हिन्दी)</summary>

भरतश्रेष्ठ! यह देखो गंगाजी सात धाराओंसे सुशोभित हो रही हैं। यह रजोगुणरहित पुण्यतीर्थ है, जहाँ सदा अग्निदेव प्रज्वलित रहते हैं॥२॥
</details>

<details open><summary>विश्वास-प्रस्तुतिः</summary>

एतद् वै मानुषेणाद्य न शक्यं द्रष्टुमद्भुतम्।  
समाधिं कुरुताव्यग्रास्तीर्थान्येतानि द्रक्ष्यथ ॥ ३ ॥
</details>

<details><summary>मूलम्</summary>

एतद् वै मानुषेणाद्य न शक्यं द्रष्टुमद्भुतम्।  
समाधिं कुरुताव्यग्रास्तीर्थान्येतानि द्रक्ष्यथ ॥ ३ ॥
</details>

<details><summary>अनुवाद (हिन्दी)</summary>

यह अद्भुत तीर्थ कोई मनुष्य नहीं देख सकता, अतः तुम सब लोग एकाग्रचित्त हो जाओ। व्यग्रताशून्य हृदयसे तुम इन सब तीर्थोंका दर्शन कर सकोगे॥३॥
</details>

<details open><summary>विश्वास-प्रस्तुतिः</summary>

एतद् द्रक्ष्यसि देवानामाक्रीडं चरणाङ्कितम्।  
अतिक्रान्तोऽसि कौन्तेय कालशैलं च पर्वतम् ॥ ४ ॥  
श्वेतं गिरिं प्रवेक्ष्यामो मन्दरं चैव पर्वतम्।  
यत्र माणिवरो यक्षः कुबेरश्चैव यक्षराट् ॥ ५ ॥
</details>

<details><summary>मूलम्</summary>

एतद् द्रक्ष्यसि देवानामाक्रीडं चरणाङ्कितम्।  
अतिक्रान्तोऽसि कौन्तेय कालशैलं च पर्वतम् ॥ ४ ॥  
श्वेतं गिरिं प्रवेक्ष्यामो मन्दरं चैव पर्वतम्।  
यत्र माणिवरो यक्षः कुबेरश्चैव यक्षराट् ॥ ५ ॥
</details>

<details><summary>अनुवाद (हिन्दी)</summary>

यह देवताओंकी क्रीडास्थली है, जो उनके चरणचिह्नोंसे अंकित है। एकाग्रचित्त होनेपर तुम्हें इसका भी दर्शन होगा। कुन्तीकुमार! अब तुम कालशैल पर्वतको लाँघकर आगे बढ़ आये। इसके बाद हम श्वेतगिरि (कैलास) तथा मन्दराचल पर्वतमें प्रवेश करेंगे, जहाँ माणिवर यक्ष और यक्षराज कुबेर निवास करते हैं॥
</details>

<details open><summary>विश्वास-प्रस्तुतिः</summary>

अष्टाशीतिसहस्राणि गन्धर्वाः शीघ्रगामिनः ।  
तथा किंपुरुषा राजन् यक्षाश्चैव चतुर्गुणाः ॥ ६ ॥  
अनेकरूपसंस्थाना नानाप्रहरणाश्च ते ।  
यक्षेन्द्रं मनुजश्रेष्ठ माणिभद्रमुपासते ॥ ७ ॥
</details>

<details><summary>मूलम्</summary>

अष्टाशीतिसहस्राणि गन्धर्वाः शीघ्रगामिनः ।  
तथा किंपुरुषा राजन् यक्षाश्चैव चतुर्गुणाः ॥ ६ ॥  
अनेकरूपसंस्थाना नानाप्रहरणाश्च ते ।  
यक्षेन्द्रं मनुजश्रेष्ठ माणिभद्रमुपासते ॥ ७ ॥
</details>

<details><summary>अनुवाद (हिन्दी)</summary>

राजन्! वहाँ तीव्रगतिसे चलनेवाले अट्ठासी हजार गन्धर्व और उनसे चौगुने किन्नर तथा यक्ष रहते हैं। उनके रूप एवं आकृति अनेक प्रकारकी हैं। वे भाँति-भाँतिके अस्त्र-शस्त्र धारण करते हैं और यक्षराज माणिभद्रकी उपासनामें संलग्न रहते हैं॥६-७॥
</details>

<details open><summary>विश्वास-प्रस्तुतिः</summary>

तेषामृद्धिरतीवात्र गतौ वायुसमाश्च ते।  
स्थानात् प्रच्यावयेयुर्ये देवराजमपि ध्रुवम् ॥ ८ ॥
</details>

<details><summary>मूलम्</summary>

तेषामृद्धिरतीवात्र गतौ वायुसमाश्च ते।  
स्थानात् प्रच्यावयेयुर्ये देवराजमपि ध्रुवम् ॥ ८ ॥
</details>

<details><summary>अनुवाद (हिन्दी)</summary>

यहाँ उनकी समृद्धि अतिशय बढ़ी हुई है। तीव्रगतिमें वे वायुकी समानता करते हैं। वे चाहें तो देवराज इन्द्रको भी निश्चय ही अपने स्थानसे हटा सकते हैं॥८॥
</details>

<details open><summary>विश्वास-प्रस्तुतिः</summary>

तैस्तात बलिभिर्गुप्ता यातुधानैश्च रक्षिताः।  
दुर्गमाः पर्वताः पार्थ समाधिं परमं कुरु ॥ ९ ॥
</details>

<details><summary>मूलम्</summary>

तैस्तात बलिभिर्गुप्ता यातुधानैश्च रक्षिताः।  
दुर्गमाः पर्वताः पार्थ समाधिं परमं कुरु ॥ ९ ॥
</details>

<details><summary>अनुवाद (हिन्दी)</summary>

तात युधिष्ठिर! उन बलवान् यक्ष और राक्षसोंसे सुरक्षित रहनेके कारण ये पर्वत बड़े दुर्गम हैं। अतः तुम विशेषरूपसे एकाग्रचित्त हो जाओ॥९॥
</details>

<details open><summary>विश्वास-प्रस्तुतिः</summary>

कुबेरसचिवाश्चान्ये रौद्रा मैत्राश्च राक्षसाः।  
तैः समेष्याम कौन्तेय संयतो विक्रमेण च ॥ १० ॥
</details>

<details><summary>मूलम्</summary>

कुबेरसचिवाश्चान्ये रौद्रा मैत्राश्च राक्षसाः।  
तैः समेष्याम कौन्तेय संयतो विक्रमेण च ॥ १० ॥
</details>

<details><summary>अनुवाद (हिन्दी)</summary>

कुबेरके सचिवगण तथा अन्य रौद्र और मैत्र नामक राक्षसोंका हमें सामना करना पड़ेगा; अतः तुम पराक्रमके लिये तैयार रहो॥१०॥
</details>

<details open><summary>विश्वास-प्रस्तुतिः</summary>

कैलासः पर्वतो राजन् षड्योजनसमुच्छ्रितः।  
यत्र देवा समायान्ति विशाला यत्र भारत ॥ ११ ॥
</details>

<details><summary>मूलम्</summary>

कैलासः पर्वतो राजन् षड्योजनसमुच्छ्रितः।  
यत्र देवा समायान्ति विशाला यत्र भारत ॥ ११ ॥
</details>

<details><summary>अनुवाद (हिन्दी)</summary>

राजन्! उधर छः योजन ऊँचा कैलासपर्वत दिखायी देता है जहाँ देवता आया करते हैं। भारत! उसीके निकट विशालापुरी (बदरिकाश्रमतीर्थ) है॥११॥
</details>

<details open><summary>विश्वास-प्रस्तुतिः</summary>

असंख्येयास्तु कौन्तेय यक्षराक्षसकिन्नराः ।  
नागाः सुपर्णा गन्धर्वाः कुबेरसदनं प्रति ॥ १२ ॥
</details>

<details><summary>मूलम्</summary>

असंख्येयास्तु कौन्तेय यक्षराक्षसकिन्नराः ।  
नागाः सुपर्णा गन्धर्वाः कुबेरसदनं प्रति ॥ १२ ॥
</details>

<details><summary>अनुवाद (हिन्दी)</summary>

कुन्तीनन्दन! कुबेरके भवनमें अनेक यक्ष, राक्षस, किन्नर, नाग, सुपर्ण तथा गन्धर्व निवास करते हैं॥१२॥
</details>

<details open><summary>विश्वास-प्रस्तुतिः</summary>

तान् विगाहस्व पार्थाद्य तपसा च दमेन च।  
रक्ष्यमाणो मया राजन् भीमसेनबलेन च ॥ १३ ॥
</details>

<details><summary>मूलम्</summary>

तान् विगाहस्व पार्थाद्य तपसा च दमेन च।  
रक्ष्यमाणो मया राजन् भीमसेनबलेन च ॥ १३ ॥
</details>

<details><summary>अनुवाद (हिन्दी)</summary>

महाराज कुन्तीनन्दन! तुम भीमसेनके बल और मेरी तपस्यासे सुरक्षित हो तप एवं इन्द्रियसंयमपूर्वक रहते हुए आज उन तीर्थोंमें स्नान करो॥१३॥
</details>

<details open><summary>विश्वास-प्रस्तुतिः</summary>

स्वस्ति ते वरुणो राजा यमश्च समितिंजयः।  
गङ्गा च यमुना चैव पर्वतश्च दधातु ते ॥ १४ ॥
</details>

<details><summary>मूलम्</summary>

स्वस्ति ते वरुणो राजा यमश्च समितिंजयः।  
गङ्गा च यमुना चैव पर्वतश्च दधातु ते ॥ १४ ॥
</details>

<details><summary>अनुवाद (हिन्दी)</summary>

राजा वरुण, युद्धविजयी यमराज, गंगा-यमुना तथा यह पर्वत तुम्हें कल्याण प्रदान करें॥१४॥
</details>

<details open><summary>विश्वास-प्रस्तुतिः</summary>

मरुतश्च सहाश्विभ्यां सरितश्च सरांसि च।  
स्वस्ति देवासुरेभ्यश्च वसुभ्यश्च महाद्युते ॥ १५ ॥
</details>

<details><summary>मूलम्</summary>

मरुतश्च सहाश्विभ्यां सरितश्च सरांसि च।  
स्वस्ति देवासुरेभ्यश्च वसुभ्यश्च महाद्युते ॥ १५ ॥
</details>

<details><summary>अनुवाद (हिन्दी)</summary>

महाद्युते! मरुद्‌गण, अश्विनीकुमार, सरिताएँ और सरोवर भी तुम्हारा मंगल करें। देवताओं, असुरों तथा वसुओंसे भी तुम्हें कल्याणकी प्राप्ति हो॥१५॥
</details>

<details open><summary>विश्वास-प्रस्तुतिः</summary>

इन्द्रस्य जाम्बूनदपर्वताद् वै  
शृणोमि घोषं तव देवि गङ्गे।  
गोपायैनं त्वं सुभगे गिरिभ्यः  
सर्वाजमीढापचितं नरेन्द्रम् ॥ १६ ॥
</details>

<details><summary>मूलम्</summary>

इन्द्रस्य जाम्बूनदपर्वताद् वै  
शृणोमि घोषं तव देवि गङ्गे।  
गोपायैनं त्वं सुभगे गिरिभ्यः  
सर्वाजमीढापचितं नरेन्द्रम् ॥ १६ ॥
</details>

<details><summary>अनुवाद (हिन्दी)</summary>

देवि गंगे! मैं इन्द्रके सुवर्णमय मेरुपर्वतसे तुम्हारा कलकलनाद सुन रहा हूँ। सौभाग्यशालिनि! ये राजा युधिष्ठिर अजमीढवंशी क्षत्रियोंके लिये आदरणीय हैं। तुम पर्वतोंसे इनकी रक्षा कराओ॥१६॥
</details>

<details open><summary>विश्वास-प्रस्तुतिः</summary>

ददस्व शर्म प्रविविक्षतोऽस्य  
शैलानिमाञ्छैलसुते नृपस्य ।  
उक्त्वा तथा सागरगां स विप्रो  
यत्तो भवस्वेति शशास पार्थम् ॥ १७ ॥
</details>

<details><summary>मूलम्</summary>

ददस्व शर्म प्रविविक्षतोऽस्य  
शैलानिमाञ्छैलसुते नृपस्य ।  
उक्त्वा तथा सागरगां स विप्रो  
यत्तो भवस्वेति शशास पार्थम् ॥ १७ ॥
</details>

<details><summary>अनुवाद (हिन्दी)</summary>

‘शैलपुत्रि! ये इन पर्वतमालाओंमें प्रवेश करना चाहते हैं। तुम इन्हें कल्याण प्रदान करो।’ समुद्रगामिनी गंगानदीसे ऐसा कहकर विप्रवर लोमशने कुन्तीकुमार युधिष्ठिरको यह आदेश दिया कि ‘अब तुम एकाग्रचित्त हो जाओ’॥१७॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

अपूर्वोऽयं सम्भ्रमो लोमशस्य  
कृष्णां च सर्वे रक्षत मा प्रमादम्।  
देशो ह्ययं दुर्गतमो मतोऽस्य  
तस्मात् परं शौचमिहाचरध्वम् ॥ १८ ॥
</details>

<details><summary>मूलम्</summary>

अपूर्वोऽयं सम्भ्रमो लोमशस्य  
कृष्णां च सर्वे रक्षत मा प्रमादम्।  
देशो ह्ययं दुर्गतमो मतोऽस्य  
तस्मात् परं शौचमिहाचरध्वम् ॥ १८ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ बन्धुओ! आज महर्षि लोमशको बड़ी घबराहट हो रही है। यह एक अभूतपूर्व घटना है। अतः तुम सब लोग सावधान होकर द्रौपदीकी रक्षा करो। प्रमाद न करना। लोमशजीका मत है कि यह प्रदेश अत्यन्त दुर्गम है। अतः यहाँ अत्यन्त शुद्ध आचार-विचारसे रहो॥१८॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततोऽब्रवीद् भीममुदारवीर्यं  
कृष्णां यत्तः पालय भीमसेन।  
शून्येऽर्जुनेऽसंनिहिते च तात  
त्वामेव कृष्णा भजते भयेषु ॥ १९ ॥
</details>

<details><summary>मूलम्</summary>

ततोऽब्रवीद् भीममुदारवीर्यं  
कृष्णां यत्तः पालय भीमसेन।  
शून्येऽर्जुनेऽसंनिहिते च तात  
त्वामेव कृष्णा भजते भयेषु ॥ १९ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर राजा युधिष्ठिर महाबली भीमसे इस प्रकार बोले—‘भैया भीमसेन! तुम सावधान रहकर द्रौपदीकी रक्षा करो। तात! किसी निर्जन प्रदेशमें जबकि अर्जुन हमारे समीप नहीं हैं भयका अवसर उपस्थित होनेपर द्रौपदी तुम्हारा ही आश्रय लेती है’॥१९॥
</details>

<details open><summary>विश्वास-प्रस्तुतिः</summary>

ततो महात्मा स यमौ समेत्य  
मूर्धन्युपाघ्राय विमृज्य गात्रे ।  
उवाच तौ बाष्पकलं स राजा  
मा भैष्टमागच्छतमप्रमत्तौ ॥ २० ॥
</details>

<details><summary>मूलम्</summary>

ततो महात्मा स यमौ समेत्य  
मूर्धन्युपाघ्राय विमृज्य गात्रे ।  
उवाच तौ बाष्पकलं स राजा  
मा भैष्टमागच्छतमप्रमत्तौ ॥ २० ॥
</details>

<details><summary>अनुवाद (हिन्दी)</summary>

तत्पश्चात् महात्मा राजा युधिष्ठिरने नकुल-सहदेवके पास जाकर उनका मस्तक सूँघा और शरीरपर हाथ फेरा। फिर नेत्रोंसे आँसू बहाते हुए कहा—‘भैया! तुम दोनों भय न करो और सावधान होकर आगे बढ़ो’॥२०॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायां कैलासादिगिरिप्रवेशे एकोनचत्वारिंशदधिकशततमोऽध्यायः ॥ १३९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें पाण्डवोंका कैलास आदि पर्वतमालाओंमें प्रवेशविषयक एक सौ उनतालीसवाँ अध्याय पूरा हुआ॥१३९॥
</details>
