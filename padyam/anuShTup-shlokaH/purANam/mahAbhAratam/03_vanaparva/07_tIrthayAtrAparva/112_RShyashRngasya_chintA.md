+++
title_full = "112 ऋष्यशृंगका पिताको अपनी चिन्ताका कारण बताते हुए ब्रह्मचारीरूपधारी वेश्याके स्वरूप और आचरणका वर्णन"
title = "११२ ऋष्यशृङ्गस्य चिन्ता"

+++

<details><summary>भागसूचना</summary>

द्वादशाधिकशततमोऽध्यायः
</details>

<details><summary>सूचना (हिन्दी)</summary>

ऋष्यशृंगका पिताको अपनी चिन्ताका कारण बताते हुए ब्रह्मचारीरूपधारी वेश्याके स्वरूप और आचरणका वर्णन
</details>

<details open><summary>मूलम् (वचनम्)</summary>

ऋष्यशृङ्ग उवाच
</details>

<details open><summary>विश्वास-प्रस्तुतिः</summary>

इहागतो जटिलो ब्रह्मचारी  
न वै ह्रस्वो नातिदीर्घो मनस्वी।  
सुवर्णवर्णः कमलायताक्षः  
स्वतः सुराणामिव शोभमानः ॥ १ ॥
</details>

<details><summary>मूलम्</summary>

इहागतो जटिलो ब्रह्मचारी  
न वै ह्रस्वो नातिदीर्घो मनस्वी।  
सुवर्णवर्णः कमलायताक्षः  
स्वतः सुराणामिव शोभमानः ॥ १ ॥
</details>

<details><summary>अनुवाद (हिन्दी)</summary>

_ऋष्यशृंगने कहा—_ पिताजी! यहाँ एक जटाधारी ब्रह्मचारी आया था। वह न तो छोटा था और न बहुत बड़ा ही। उसका हृदय बहुत उदार था। उसके शरीरकी कान्ति सुवर्णके समान थी और बड़ी-बड़ी आँखें कमलोंके सदृश जान पड़ती थीं। वह स्वयं देवताओंके समान सुशोभित हो रहा था॥१॥
</details>

<details open><summary>विश्वास-प्रस्तुतिः</summary>

समृद्धरूपः सवितेव दीप्तः  
सुश्लक्ष्णकृष्णाक्षिरतीव गौरः ।  
नीलः प्रसन्नाश्च जटाः सुगन्धा  
हिरण्यरज्जुग्रथिताः सुदीर्घाः ॥ २ ॥
</details>

<details><summary>मूलम्</summary>

समृद्धरूपः सवितेव दीप्तः  
सुश्लक्ष्णकृष्णाक्षिरतीव गौरः ।  
नीलः प्रसन्नाश्च जटाः सुगन्धा  
हिरण्यरज्जुग्रथिताः सुदीर्घाः ॥ २ ॥
</details>

<details><summary>अनुवाद (हिन्दी)</summary>

उसका रूप बड़ा सुन्दर था। वह सूर्यदेवकी भाँति उद्भासित हो रहा था। उसके नेत्र स्वच्छ, चिकने एवं कजरारे थे। वह बड़ा गोरा दिखाई देता था। उसकी जटाएँ बहुत लम्बी, साफ-सुथरी और नीले रंगकी थीं। उनसे बड़ी मधुर गन्ध फैल रही थी। वे सारी जटाएँ एक सुनहरी रस्सीसे गुँथी हुई थीं॥२॥
</details>

<details open><summary>विश्वास-प्रस्तुतिः</summary>

आश्चर्यरूपा पुनरस्य कण्ठे  
विभ्राजते विद्युदिवान्तरिक्षे ।  
द्वौ चास्य पिण्डावधरेण कण्ठा-  
दजातरोमौ सुमनोहरौ च ॥ ३ ॥
</details>

<details><summary>मूलम्</summary>

आश्चर्यरूपा पुनरस्य कण्ठे  
विभ्राजते विद्युदिवान्तरिक्षे ।  
द्वौ चास्य पिण्डावधरेण कण्ठा-  
दजातरोमौ सुमनोहरौ च ॥ ३ ॥
</details>

<details><summary>अनुवाद (हिन्दी)</summary>

उसके गलेमें एक ऐसा आश्चर्यजनक आभूषण (कण्ठा) था, जो आकाशमें बिजलीकी भाँति चमक रहा था। उसके गलेसे नीचे (वक्षःस्थलपर) दो मांसपिण्ड थे, जिनपर रोएँ नहीं उगे थे। वे अत्यन्त मनोहर जान पड़ते थे॥३॥
</details>

<details open><summary>विश्वास-प्रस्तुतिः</summary>

विलग्नमध्यश्च स नाभिदेशे  
कटिश्च तस्यातिकृतप्रमाणा ।  
तथास्य चीरान्तरतः प्रभाति  
हिरण्मयी मेखला मे यथेयम् ॥ ४ ॥
</details>

<details><summary>मूलम्</summary>

विलग्नमध्यश्च स नाभिदेशे  
कटिश्च तस्यातिकृतप्रमाणा ।  
तथास्य चीरान्तरतः प्रभाति  
हिरण्मयी मेखला मे यथेयम् ॥ ४ ॥
</details>

<details><summary>अनुवाद (हिन्दी)</summary>

उस ब्रह्मचारीके नाभिदेशके समीप जो शरीरका मध्य भाग था, वह बहुत पतला था और उसका नितम्बभाग अत्यन्त स्थूल था। जैसे मेरे कौपीनके नीचे यह मूँजकी मेखला बँधी है, इसी प्रकार उसके कटि-प्रदेशमें भी एक सोनेकी मेखला (करधनी) थी, जो उसके चीरके भीतरसे चमकती रहती थी॥४॥
</details>

<details open><summary>विश्वास-प्रस्तुतिः</summary>

अन्यच्च तस्याद्भुतदर्शनीयं  
विकूजितं पादयोः सम्प्रभाति ।  
पाण्योश्च तद्वत् स्वनवन्निबद्धौ  
कलापकावक्षमाला यथेयम् ॥ ५ ॥
</details>

<details><summary>मूलम्</summary>

अन्यच्च तस्याद्भुतदर्शनीयं  
विकूजितं पादयोः सम्प्रभाति ।  
पाण्योश्च तद्वत् स्वनवन्निबद्धौ  
कलापकावक्षमाला यथेयम् ॥ ५ ॥
</details>

<details><summary>अनुवाद (हिन्दी)</summary>

उसकी अन्य सब बातें भी अद्भुत एवं दर्शनीय थीं। पैरोंमें (पायलकी) छम-छम ध्वनि बड़ी मधुर प्रतीत होती थी। इसी प्रकार हाथोंकी कलाइयोंमें मेरी इस रुद्राक्षकी मालाकी भाँति उसने दो कलापक (कंगन) बाँध रखे थे, उनसे भी बड़ी मधुर ध्वनि होती रहती थी॥५॥
</details>

<details open><summary>विश्वास-प्रस्तुतिः</summary>

विचेष्टमानस्य च तस्य तानि  
कूजन्ति हंसाः सरसीव मत्ताः।  
चीराणि तस्याद्भुतदर्शनानि  
नेमानि तद्वन्मम रूपवन्ति ॥ ६ ॥
</details>

<details><summary>मूलम्</summary>

विचेष्टमानस्य च तस्य तानि  
कूजन्ति हंसाः सरसीव मत्ताः।  
चीराणि तस्याद्भुतदर्शनानि  
नेमानि तद्वन्मम रूपवन्ति ॥ ६ ॥
</details>

<details><summary>अनुवाद (हिन्दी)</summary>

वह ब्रह्मचारी जब तनिक भी चलता-फिरता या हिलता-डुलता था, उस समय उसके आभूषण बड़ी मनोहर झनकार उत्पन्न करते थे, मानो सरोवरमें मतवाले हंस कलरव कर रहे हों। उसके चीर भी अद्भुत दिखायी देते थे। मेरी कौपीनके ये वल्कलवस्त्र वैसे सुन्दर नहीं हैं॥६॥
</details>

<details open><summary>विश्वास-प्रस्तुतिः</summary>

वक्त्रं च तस्याद्भुतदर्शनीयं  
प्रव्याहृतं ह्लादयतीव चेतः ।  
पुंस्कोकिलस्येव च तस्य वाणी  
तां शृण्वतो मे व्यथितोऽन्तरात्मा ॥ ७ ॥
</details>

<details><summary>मूलम्</summary>

वक्त्रं च तस्याद्भुतदर्शनीयं  
प्रव्याहृतं ह्लादयतीव चेतः ।  
पुंस्कोकिलस्येव च तस्य वाणी  
तां शृण्वतो मे व्यथितोऽन्तरात्मा ॥ ७ ॥
</details>

<details><summary>अनुवाद (हिन्दी)</summary>

उसका मुख भी देखने ही योग्य था। उसकी अद्भुत शोभा थी। ब्रह्मचारीकी एक-एक बात मनको आनन्द-सिन्धुमें निमग्न-सा कर देती थी। उसकी वाणी कोकिलके समान थी, जिसे एक बार सुन लेनेपर अब पुनः सुननेके लिये मेरी अन्तरात्मा व्यथित हो उठी है॥७॥
</details>

<details open><summary>विश्वास-प्रस्तुतिः</summary>

यथा वनं माधवमासि मध्ये  
समीरितं श्वसनेनेव भाति ।  
तथा स भात्युत्तमपुण्यगन्धी  
निषेव्यमाणः पवनेन तात ॥ ८ ॥
</details>

<details><summary>मूलम्</summary>

यथा वनं माधवमासि मध्ये  
समीरितं श्वसनेनेव भाति ।  
तथा स भात्युत्तमपुण्यगन्धी  
निषेव्यमाणः पवनेन तात ॥ ८ ॥
</details>

<details><summary>अनुवाद (हिन्दी)</summary>

तात! जैसे माधवमास (वैशाख या वसंत ऋतु) में (सौरभयुक्त मलय-) समीरसे सेवित वन-उपवनकी शोभा होती है, उसी प्रकार पवनदेवसे सेवित वह ब्रह्मचारी उत्तम एवं पवित्र गन्धसे सुवासित और सुशोभित हो रहा था॥८॥
</details>

<details open><summary>विश्वास-प्रस्तुतिः</summary>

सुसंयताश्चापि जटा विषक्ता  
द्वैधीकृता नातिसमा ललाटे ।  
कर्णौ च चित्रैरिव चक्रवाकैः  
समावृतौ तस्य सुरूपवद्भिः ॥ ९ ॥
</details>

<details><summary>मूलम्</summary>

सुसंयताश्चापि जटा विषक्ता  
द्वैधीकृता नातिसमा ललाटे ।  
कर्णौ च चित्रैरिव चक्रवाकैः  
समावृतौ तस्य सुरूपवद्भिः ॥ ९ ॥
</details>

<details><summary>अनुवाद (हिन्दी)</summary>

उसकी जटा सटी हुई और अच्छी प्रकार बँधी हुई थी, जो ललाटप्रदेशमें दो भागोंमें विभक्त थी; किंतु बराबर नहीं थी। उसके कुण्डलमण्डित कान सुन्दर एवं विचित्र चक्रवाकोंसे घिरे हुए-से जान पड़ते थे॥९॥
</details>

<details open><summary>विश्वास-प्रस्तुतिः</summary>

तथा फलं वृत्तमथो विचित्रं  
समाहरत् पाणिना दक्षिणेन ।  
तद् भूमिमासाद्य पुनः पुनश्च  
समुत्पतत्यद्भुतरूपमुच्चैः ॥ १० ॥
</details>

<details><summary>मूलम्</summary>

तथा फलं वृत्तमथो विचित्रं  
समाहरत् पाणिना दक्षिणेन ।  
तद् भूमिमासाद्य पुनः पुनश्च  
समुत्पतत्यद्भुतरूपमुच्चैः ॥ १० ॥
</details>

<details><summary>अनुवाद (हिन्दी)</summary>

उसके पास एक विचित्र गोलाकार फल (गेंद) था, जिसपर वह अपने दाहिने हाथसे आघात करता था। वह फल (गेंद) पृथ्वीपर जाकर बार-बार ऊँचेकी ओर उछलता था; उस समय उसका रूप अद्भुत दिखायी देता था॥१०॥
</details>

<details open><summary>विश्वास-प्रस्तुतिः</summary>

तच्चाभिहत्य परिवर्ततेऽसौ  
वातेरितो वृक्ष इवावघूर्णन् ।  
तं प्रेक्षतः पुत्रमिवामराणां  
प्रीतिः परा तात रतिश्च जाता ॥ ११ ॥
</details>

<details><summary>मूलम्</summary>

तच्चाभिहत्य परिवर्ततेऽसौ  
वातेरितो वृक्ष इवावघूर्णन् ।  
तं प्रेक्षतः पुत्रमिवामराणां  
प्रीतिः परा तात रतिश्च जाता ॥ ११ ॥
</details>

<details><summary>अनुवाद (हिन्दी)</summary>

उस फल (गेंद) को मारकर वह चारों ओर घूमने लगता था, मानो वृक्ष हवाका झोंका खाकर झूम रहा हो। तात! देवपुत्रके समान उस ब्रह्मचारीको देखते समय मेरे हृदयमें बड़ा प्रेम और आनन्द उमड़ रहा था और मेरी उसके प्रति आसक्ति हो गयी है॥११॥
</details>

<details open><summary>विश्वास-प्रस्तुतिः</summary>

स मे समाश्लिष्य पुनः शरीरं  
जटासु गृह्याभ्यवनाम्य वक्त्रम् ।  
वक्त्रेण वक्त्रं प्रणिधाय शब्दं  
चकार तन्मेऽजनयत् प्रहर्षम् ॥ १२ ॥
</details>

<details><summary>मूलम्</summary>

स मे समाश्लिष्य पुनः शरीरं  
जटासु गृह्याभ्यवनाम्य वक्त्रम् ।  
वक्त्रेण वक्त्रं प्रणिधाय शब्दं  
चकार तन्मेऽजनयत् प्रहर्षम् ॥ १२ ॥
</details>

<details><summary>अनुवाद (हिन्दी)</summary>

वह बार-बार मेरे शरीरका आलिंगन करके मेरी जटा पकड़ लेता और मेरे मुखको झुकाकर उसपर अपना मुख रख देता था, इस प्रकार मुख-से-मुख मिलाकर उससे एक ऐसा शब्द किया, जिसने मेरे हृदयमें अत्यन्त आनन्द उत्पन्न कर दिया॥१२॥
</details>

<details open><summary>विश्वास-प्रस्तुतिः</summary>

न चापि पाद्यं बहु मन्यतेऽसौ  
फलानि चेमानि मयाऽऽहृतानि ।  
एवंव्रतोऽस्मीति च मामवोचत्  
फलानि चान्यानि समाददन्मे ॥ १३ ॥
</details>

<details><summary>मूलम्</summary>

न चापि पाद्यं बहु मन्यतेऽसौ  
फलानि चेमानि मयाऽऽहृतानि ।  
एवंव्रतोऽस्मीति च मामवोचत्  
फलानि चान्यानि समाददन्मे ॥ १३ ॥
</details>

<details><summary>अनुवाद (हिन्दी)</summary>

मैंने जो पाद्य अर्पण किया, उसको उसने बहुत महत्त्व नहीं दिया। मेरे दिये हुए ये फल भी उसने स्वीकार नहीं किये और मुझसे कहा—‘मेरा ऐसा ही नियम है।’ साथ ही उसने मेरे लिये दूसरे-दूसरे फल दिये॥१३॥
</details>

<details open><summary>विश्वास-प्रस्तुतिः</summary>

मयोपयुक्तानि फलानि यानि  
नेमानि तुल्यानि रसेन तेषाम्।  
न चापि तेषां त्वगियं यथैषां  
साराणि नैषामिव सन्ति तेषाम् ॥ १४ ॥
</details>

<details><summary>मूलम्</summary>

मयोपयुक्तानि फलानि यानि  
नेमानि तुल्यानि रसेन तेषाम्।  
न चापि तेषां त्वगियं यथैषां  
साराणि नैषामिव सन्ति तेषाम् ॥ १४ ॥
</details>

<details><summary>अनुवाद (हिन्दी)</summary>

मैंने उसके दिये हुए जिन फलोंका उपयोग किया है, उनके समान रस हमारे इन फलोंमें नहीं है। उन फलोंके छिलके भी ऐसे नहीं थे, जैसे इन जंगली फलोंके हैं। इन फलोंके गूदे जैसे हैं, वैसे उसके दिये हुए फलोंके नहीं थे (वे सर्वथा विलक्षण थे)॥१४॥
</details>

<details open><summary>विश्वास-प्रस्तुतिः</summary>

तोयानि चैवातिरसानि मह्यं  
प्रादात् स वै पातुमुदाररूपः।  
पीत्वैव यान्यभ्यधिकः प्रहर्षो  
ममाभवद् भूश्चलितेव चासीत् ॥ १५ ॥
</details>

<details><summary>मूलम्</summary>

तोयानि चैवातिरसानि मह्यं  
प्रादात् स वै पातुमुदाररूपः।  
पीत्वैव यान्यभ्यधिकः प्रहर्षो  
ममाभवद् भूश्चलितेव चासीत् ॥ १५ ॥
</details>

<details><summary>अनुवाद (हिन्दी)</summary>

उदारताके मूर्तिमान् स्वरूप उस ब्रह्मचारीने मुझे पीनेके लिये अत्यन्त स्वादिष्ट जल भी दिया था। उस जलको पीते ही मेरे हर्षकी सीमा न रही। मुझे यह धरती डोलती-सी जान पड़ने लगी॥१५॥
</details>

<details open><summary>विश्वास-प्रस्तुतिः</summary>

इमानि चित्राणि च गन्धवन्ति  
माल्यानि तस्योद्‌ग्रथितानि पट्टैः ।  
यानि प्रकीर्येह गतः स्वमेव  
स आश्रमं तपसा द्योतमानः ॥ १६ ॥
</details>

<details><summary>मूलम्</summary>

इमानि चित्राणि च गन्धवन्ति  
माल्यानि तस्योद्‌ग्रथितानि पट्टैः ।  
यानि प्रकीर्येह गतः स्वमेव  
स आश्रमं तपसा द्योतमानः ॥ १६ ॥
</details>

<details><summary>अनुवाद (हिन्दी)</summary>

ये विचित्र सुगन्धित मालाएँ उसीने रेशमी डोरोंसे गूँथकर बनायी थीं, जिन्हें यहाँ बिखेरकर तपस्यासे प्रकाशित होनेवाला वह ब्रह्मचारी अपने आश्रमको चला गया था॥१६॥
</details>

<details open><summary>विश्वास-प्रस्तुतिः</summary>

गतेन तेनास्मि कृतो विचेता  
गात्रं च मे सम्परिदह्यतीव।  
इच्छामि तस्यान्तिकमाशु गन्तुं  
तं चेह नित्यं परिवर्तमानम् ॥ १७ ॥
</details>

<details><summary>मूलम्</summary>

गतेन तेनास्मि कृतो विचेता  
गात्रं च मे सम्परिदह्यतीव।  
इच्छामि तस्यान्तिकमाशु गन्तुं  
तं चेह नित्यं परिवर्तमानम् ॥ १७ ॥
</details>

<details><summary>अनुवाद (हिन्दी)</summary>

उसके चले जानेसे मैं अचेत हो गया हूँ। मेरा शरीर जलता-सा जान पड़ता है। मैं चाहता हूँ, शीघ्र उसके पास ही चला जाऊँ अथवा वही यहाँ नित्य मेरे पास रहे॥१७॥
</details>

<details open><summary>विश्वास-प्रस्तुतिः</summary>

गच्छामि तस्यान्तिकमेव तात  
का नाम सा ब्रह्मचर्या च तस्य।  
इच्छाम्यहं चरितुं तेन सार्धं  
यथा तपः स चरत्यार्यधर्मा ॥ १८ ॥
</details>

<details><summary>मूलम्</summary>

गच्छामि तस्यान्तिकमेव तात  
का नाम सा ब्रह्मचर्या च तस्य।  
इच्छाम्यहं चरितुं तेन सार्धं  
यथा तपः स चरत्यार्यधर्मा ॥ १८ ॥
</details>

<details><summary>अनुवाद (हिन्दी)</summary>

पिताजी! मैं उसीके पास जाता हूँ, देखूँ, उसकी ब्रह्मचर्यकी साधना कैसी है? वह आर्यधर्मका पालन करनेवाला ब्रह्मचारी जिस प्रकार तप करता है, उसके साथ रहकर मैं भी वैसी ही तपस्या करना चाहता हूँ॥१८॥
</details>

<details open><summary>विश्वास-प्रस्तुतिः</summary>

चर्तुं तथेच्छा हृदये ममास्ति  
दुनोति चित्तं यदि तं न पश्ये ॥ १९ ॥
</details>

<details><summary>मूलम्</summary>

चर्तुं तथेच्छा हृदये ममास्ति  
दुनोति चित्तं यदि तं न पश्ये ॥ १९ ॥
</details>

<details><summary>अनुवाद (हिन्दी)</summary>

वैसा ही तप करनेकी इच्छा मेरे हृदयमें भी है। यदि उसे नहीं देखूँगा तो मेरा यह चित्त संतप्त होता रहेगा॥१९॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायामृष्यशृङ्गोपाख्याने द्वादशाधिकशततमोऽध्यायः ॥ ११२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें ऋष्यशृंगोपाख्यानविषयक एक सौ बारहवाँ अध्याय पूरा हुआ॥११२॥
</details>
