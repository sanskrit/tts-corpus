+++
title_full = "097 महर्षि अगस्त्यका लोपामुद्रासे विवाह, गंगाद्वारमें तपस्या एवं पत्नीकी इच्छासे धनसंग्रहके लिये प्रस्थान"
title = "०९७ अगस्त्य - लोपामुद्राविवाह्ः"

+++

<details><summary>भागसूचना</summary>

सप्तनवतितमोऽध्यायः
</details>

<details><summary>सूचना (हिन्दी)</summary>

महर्षि अगस्त्यका लोपामुद्रासे विवाह, गंगाद्वारमें तपस्या एवं पत्नीकी इच्छासे धनसंग्रहके लिये प्रस्थान
</details>

<details open><summary>मूलम् (वचनम्)</summary>

लोमश उवाच
</details>

<details open><summary>विश्वास-प्रस्तुतिः</summary>

यदा त्वमन्यतागस्त्यो गार्हस्थ्ये तां क्षमामिति।  
तदाभिगम्य प्रोवाच वैदर्भं पृथिवीपतिम् ॥ १ ॥
</details>

<details><summary>मूलम्</summary>

यदा त्वमन्यतागस्त्यो गार्हस्थ्ये तां क्षमामिति।  
तदाभिगम्य प्रोवाच वैदर्भं पृथिवीपतिम् ॥ १ ॥
</details>

<details><summary>अनुवाद (हिन्दी)</summary>

_लोमशजी कहते हैं—_ युधिष्ठिर! जब मुनिवर अगस्त्यजीको यह मालूम हो गया कि विदर्भराजकुमारी मेरी गृहस्थी चलानेके योग्य हो गयी है, तब वे विदर्भ-नरेशके पास जाकर बोले—॥१॥
</details>

<details open><summary>विश्वास-प्रस्तुतिः</summary>

राजन् निवेशे बुद्धिर्मे वर्तते पुत्रकारणात्।  
वरये त्वां महीपाल लोपामुद्रां प्रयच्छ मे ॥ २ ॥
</details>

<details><summary>मूलम्</summary>

राजन् निवेशे बुद्धिर्मे वर्तते पुत्रकारणात्।  
वरये त्वां महीपाल लोपामुद्रां प्रयच्छ मे ॥ २ ॥
</details>

<details><summary>अनुवाद (हिन्दी)</summary>

‘राजन्! पुत्रोत्पत्तिके लिये मेरा विवाह करनेका विचार है। अतः महीपाल! मैं आपकी कन्याका वरण करता हूँ। आप लोपामुद्राको मुझे दे दीजिये’॥२॥
</details>

<details open><summary>विश्वास-प्रस्तुतिः</summary>

एवमुक्तः स मुनिना महीपालो विचेतनः।  
प्रत्याख्यानाय चाशक्तः प्रदातुं चैव नैच्छत ॥ ३ ॥
</details>

<details><summary>मूलम्</summary>

एवमुक्तः स मुनिना महीपालो विचेतनः।  
प्रत्याख्यानाय चाशक्तः प्रदातुं चैव नैच्छत ॥ ३ ॥
</details>

<details><summary>अनुवाद (हिन्दी)</summary>

मुनिवर अगस्त्यके ऐसा कहनेपर विदर्भराजके होश उड़ गये। वे न तो अस्वीकार कर सके और न उन्होंने अपनी कन्या देनेकी इच्छा ही की॥३॥
</details>

<details open><summary>विश्वास-प्रस्तुतिः</summary>

ततः स भार्यामभ्येत्य प्रोवाच पृथिवीपतिः।  
महर्षिर्वीर्यवानेष क्रुद्धः शापाग्निना दहेत् ॥ ४ ॥
</details>

<details><summary>मूलम्</summary>

ततः स भार्यामभ्येत्य प्रोवाच पृथिवीपतिः।  
महर्षिर्वीर्यवानेष क्रुद्धः शापाग्निना दहेत् ॥ ४ ॥
</details>

<details><summary>अनुवाद (हिन्दी)</summary>

तब विदर्भनरेश अपनी पत्नीके पास जाकर बोले—‘प्रिये! ये महर्षि अगस्त्य बड़े शक्तिशाली हैं। यदि कुपित हों तो हमें शापकी अग्निसे भस्म कर सकते हैं’॥४॥
</details>

<details open><summary>विश्वास-प्रस्तुतिः</summary>

तं तथा दुःखितं दृष्ट्वा सभार्यं पृथिवीपतिम्।  
लोपामुद्राभिगम्येदं काले वचनमब्रवीत् ॥ ५ ॥
</details>

<details><summary>मूलम्</summary>

तं तथा दुःखितं दृष्ट्वा सभार्यं पृथिवीपतिम्।  
लोपामुद्राभिगम्येदं काले वचनमब्रवीत् ॥ ५ ॥
</details>

<details><summary>अनुवाद (हिन्दी)</summary>

रानीसहित महाराजको इस प्रकार दुःखी देख लोपामुद्रा उनके पास गयी और समयके अनुसार इस प्रकार बोली—॥५॥
</details>

<details open><summary>विश्वास-प्रस्तुतिः</summary>

न मत्कृते महीपाल पीडामभ्येतुमर्हसि।  
प्रयच्छ मामगस्त्याय त्राह्यात्मानं मया पितः ॥ ६ ॥
</details>

<details><summary>मूलम्</summary>

न मत्कृते महीपाल पीडामभ्येतुमर्हसि।  
प्रयच्छ मामगस्त्याय त्राह्यात्मानं मया पितः ॥ ६ ॥
</details>

<details><summary>अनुवाद (हिन्दी)</summary>

‘राजन्! आपको मेरे लिये दुःख नहीं मानना चाहिये। पिताजी! आप मुझे अगस्त्यजीकी सेवामें दे दें और मेरे द्वारा अपनी रक्षा करें’॥६॥
</details>

<details open><summary>विश्वास-प्रस्तुतिः</summary>

दुहितुर्वचनाद् राजा सोऽगस्त्याय महात्मने।  
लोपामुद्रां ततः प्रादाद् विधिपूर्वं विशाम्पते ॥ ७ ॥
</details>

<details><summary>मूलम्</summary>

दुहितुर्वचनाद् राजा सोऽगस्त्याय महात्मने।  
लोपामुद्रां ततः प्रादाद् विधिपूर्वं विशाम्पते ॥ ७ ॥
</details>

<details><summary>अनुवाद (हिन्दी)</summary>

युधिष्ठिर! पुत्रीकी यह बात सुनकर राजाने महात्मा अगस्त्यमुनिको विधिपूर्वक अपनी कन्या लोपामुद्रा ब्याह दी॥७॥
</details>

<details open><summary>विश्वास-प्रस्तुतिः</summary>

प्राप्य भार्यामगस्त्यस्तु लोपामुद्रामभाषत ।  
महार्हाण्युत्सृजैतानि वासांस्याभरणानि च ॥ ८ ॥
</details>

<details><summary>मूलम्</summary>

प्राप्य भार्यामगस्त्यस्तु लोपामुद्रामभाषत ।  
महार्हाण्युत्सृजैतानि वासांस्याभरणानि च ॥ ८ ॥
</details>

<details><summary>अनुवाद (हिन्दी)</summary>

लोपामुद्राको पत्नीरूपमें पाकर महर्षि अगस्त्यने उससे कहा—‘ये तुम्हारे वस्त्र और आभूषण बहुमूल्य हैं। इन्हें उतार दो’॥८॥
</details>

<details open><summary>विश्वास-प्रस्तुतिः</summary>

ततः सा दर्शनीयानि महार्हाणि तनूनि च।  
समुत्ससर्ज रम्भोरुर्वसनान्यायतेक्षणा ॥ ९ ॥  
ततश्चीराणि जग्राह वल्कलान्यजिनानि च।  
समानव्रतचर्या च बभूवायतलोचना ॥ १० ॥
</details>

<details><summary>मूलम्</summary>

ततः सा दर्शनीयानि महार्हाणि तनूनि च।  
समुत्ससर्ज रम्भोरुर्वसनान्यायतेक्षणा ॥ ९ ॥  
ततश्चीराणि जग्राह वल्कलान्यजिनानि च।  
समानव्रतचर्या च बभूवायतलोचना ॥ १० ॥
</details>

<details><summary>अनुवाद (हिन्दी)</summary>

तब कदलीके समान जाँघ तथा विशाल नेत्रोंवाली लोपामुद्राने अपने बहुमूल्य, महीन एवं दर्शनीय वस्त्र उतार दिये और फटे-पुराने वस्त्र तथा वल्कल और मृगचर्म धारण कर लिये। वह विशालनयनी बाला पतिके समान ही व्रत और आचारका पालन करनेवाली हो गयी॥९-१०॥
</details>

<details open><summary>विश्वास-प्रस्तुतिः</summary>

गङ्गाद्वारमथागम्य भगवानृषिसत्तमः ।  
उग्रमातिष्ठत तपः सह पत्न्यानुकूलया ॥ ११ ॥
</details>

<details><summary>मूलम्</summary>

गङ्गाद्वारमथागम्य भगवानृषिसत्तमः ।  
उग्रमातिष्ठत तपः सह पत्न्यानुकूलया ॥ ११ ॥
</details>

<details><summary>अनुवाद (हिन्दी)</summary>

तदनन्तर मुनिश्रेष्ठ भगवान् अगस्त्य अपनी अनुकूल पत्नीके साथ गंगाद्वार (हरिद्वार)-में आकर घोर तपस्यामें संलग्न हो गये॥११॥
</details>

<details open><summary>विश्वास-प्रस्तुतिः</summary>

सा प्रीता बहुमानाच्च पतिं पर्यचरत् तदा।  
अगस्त्यश्च परां प्रीतिं भार्यायामचरत् प्रभुः ॥ १२ ॥
</details>

<details><summary>मूलम्</summary>

सा प्रीता बहुमानाच्च पतिं पर्यचरत् तदा।  
अगस्त्यश्च परां प्रीतिं भार्यायामचरत् प्रभुः ॥ १२ ॥
</details>

<details><summary>अनुवाद (हिन्दी)</summary>

लोपामुद्रा बड़ी ही प्रसन्नता और विशेष आदरके साथ पतिदेवकी सेवा करने लगी। शक्तिशाली महर्षि अगस्त्यजी भी अपनी पत्नीपर बड़ा प्रेम रखते थे॥१२॥
</details>

<details open><summary>विश्वास-प्रस्तुतिः</summary>

ततो बहुतिथे काले लोपामुद्रां विशाम्पते।  
तपसा द्योतितां स्नातां ददर्श भगवानृषिः ॥ १३ ॥  
स तस्याः परिचारेण शौचेन च दमेन च।  
श्रिया रूपेण च प्रीतो मैथुनायाजुहाव ताम् ॥ १४ ॥
</details>

<details><summary>मूलम्</summary>

ततो बहुतिथे काले लोपामुद्रां विशाम्पते।  
तपसा द्योतितां स्नातां ददर्श भगवानृषिः ॥ १३ ॥  
स तस्याः परिचारेण शौचेन च दमेन च।  
श्रिया रूपेण च प्रीतो मैथुनायाजुहाव ताम् ॥ १४ ॥
</details>

<details><summary>अनुवाद (हिन्दी)</summary>

राजन्! जब इसी प्रकार बहुत समय व्यतीत हो गया, तब एक दिन भगवान् अगस्त्यमुनिने ऋतुस्नानसे निवृत्त हुई पत्नी लोपामुद्राको देखा। वह तपस्याके तेजसे प्रकाशित हो रही थी। महर्षिने अपनी पत्नीकी सेवा, पवित्रता, इन्द्रियसंयम, शोभा तथा रूप-सौन्दर्यसे प्रसन्न होकर उसे मैथुनके लिये पास बुलाया॥१३-१४॥
</details>

<details open><summary>विश्वास-प्रस्तुतिः</summary>

ततः सा प्राञ्जलिर्भूत्वा लज्जमानेव भाविनी।  
तदा सप्रणयं वाक्यं भगवन्तमथाब्रवीत् ॥ १५ ॥
</details>

<details><summary>मूलम्</summary>

ततः सा प्राञ्जलिर्भूत्वा लज्जमानेव भाविनी।  
तदा सप्रणयं वाक्यं भगवन्तमथाब्रवीत् ॥ १५ ॥
</details>

<details><summary>अनुवाद (हिन्दी)</summary>

तब अनुरागिणी लोपामुद्रा कुछ लज्जित-सी हो हाथ जोड़कर बड़े प्रेमसे भगवान् अगस्त्यसे बोली—॥१५॥
</details>

<details open><summary>विश्वास-प्रस्तुतिः</summary>

असंशयं प्रजाहेतोर्भार्यां पतिरविन्दत ।  
या तु त्वयि मम प्रीतिस्तामृषे कर्तुमर्हसि ॥ १६ ॥
</details>

<details><summary>मूलम्</summary>

असंशयं प्रजाहेतोर्भार्यां पतिरविन्दत ।  
या तु त्वयि मम प्रीतिस्तामृषे कर्तुमर्हसि ॥ १६ ॥
</details>

<details><summary>अनुवाद (हिन्दी)</summary>

‘महर्षे! इसमें संदेह नहीं कि पतिदेवने अपनी इस पत्नीको संतानके लिये ही ग्रहण किया है, परंतु आपके प्रति मेरे हृदयमें जो प्रीति है, वह भी आपको सफल करनी चाहिये॥१६॥
</details>

<details open><summary>विश्वास-प्रस्तुतिः</summary>

यथा पितुर्गृहे विप्र प्रासादे शयनं मम।  
तथाविधे त्वं शयने मामुपैतुमिहार्हसि ॥ १७ ॥
</details>

<details><summary>मूलम्</summary>

यथा पितुर्गृहे विप्र प्रासादे शयनं मम।  
तथाविधे त्वं शयने मामुपैतुमिहार्हसि ॥ १७ ॥
</details>

<details><summary>अनुवाद (हिन्दी)</summary>

‘ब्रह्मन्! मैं अपने पिताके घर उनके महलमें जैसी शय्यापर सोया करती थी, वैसी ही शय्यापर आप मेरे साथ समागम करें॥१७॥
</details>

<details open><summary>विश्वास-प्रस्तुतिः</summary>

इच्छामि त्वां स्रग्विणं च भूषणैश्च विभूषितम्।  
उपसर्तुं यथाकामं दिव्याभरणभूषिता ॥ १८ ॥
</details>

<details><summary>मूलम्</summary>

इच्छामि त्वां स्रग्विणं च भूषणैश्च विभूषितम्।  
उपसर्तुं यथाकामं दिव्याभरणभूषिता ॥ १८ ॥
</details>

<details><summary>अनुवाद (हिन्दी)</summary>

‘मैं चाहती हूँ कि आप सुन्दर हार और आभूषणोंसे विभूषित हों और मैं भी दिव्य अलंकारोंसे अलंकृत हो इच्छानुसार आपके साथ समागम-सुखका अनुभव करूँ॥१८॥
</details>

<details open><summary>विश्वास-प्रस्तुतिः</summary>

अन्यथा नोपतिष्ठेयं चरिकाषायवासिनी ।  
नैवापवित्रो विप्रर्षे भूषणोऽयं कथंचन ॥ १९ ॥
</details>

<details><summary>मूलम्</summary>

अन्यथा नोपतिष्ठेयं चरिकाषायवासिनी ।  
नैवापवित्रो विप्रर्षे भूषणोऽयं कथंचन ॥ १९ ॥
</details>

<details><summary>अनुवाद (हिन्दी)</summary>

‘अन्यथा मैं यह जीर्ण-शीर्ण काषाय-वस्त्र पहनकर आपके साथ समागम नहीं करूँगी। ब्रह्मर्षे! तपस्वीजनोंका यह पवित्र आभूषण किसी प्रकार सम्भोग आदिके द्वारा अपवित्र नहीं होना चाहिये’॥१९॥
</details>

<details open><summary>मूलम् (वचनम्)</summary>

अगस्त्य उवाच
</details>

<details open><summary>विश्वास-प्रस्तुतिः</summary>

न ते धनानि विद्यन्ते लोपामुद्रे तथा मम।  
यथाविधानि कल्याणि पितुस्तव सुमध्यमे ॥ २० ॥
</details>

<details><summary>मूलम्</summary>

न ते धनानि विद्यन्ते लोपामुद्रे तथा मम।  
यथाविधानि कल्याणि पितुस्तव सुमध्यमे ॥ २० ॥
</details>

<details><summary>अनुवाद (हिन्दी)</summary>

_अगस्त्यजीने कहा—_ सुन्दर कटिप्रदेशवाली कल्याणी लोपामुद्रे! तुम्हारे पिताके घरमें जैसे धन-वैभव हैं, वे न तो तुम्हारे पास हैं और न मेरे ही पास (फिर ऐसा कैसे हो सकता है?)॥२०॥
</details>

<details open><summary>मूलम् (वचनम्)</summary>

लोपामुद्रोवाच
</details>

<details open><summary>विश्वास-प्रस्तुतिः</summary>

ईशोऽसि तपसा सर्वं समाहर्तुं तपोधन।  
क्षणेन जीवलोके यद् वसु किंचन विद्यते ॥ २१ ॥
</details>

<details><summary>मूलम्</summary>

ईशोऽसि तपसा सर्वं समाहर्तुं तपोधन।  
क्षणेन जीवलोके यद् वसु किंचन विद्यते ॥ २१ ॥
</details>

<details><summary>अनुवाद (हिन्दी)</summary>

_लोपामुद्रा बोली—_ तपोधन! इस जीव-जगत्‌में जो कुछ भी धन है, वह सब क्षणभरमें आप अपनी तपस्याके प्रभावसे जुटा लेनेमें समर्थ हैं॥२१॥
</details>

<details open><summary>मूलम् (वचनम्)</summary>

अगस्त्य उवाच
</details>

<details open><summary>विश्वास-प्रस्तुतिः</summary>

एवमेतद् यथाऽऽत्थ त्वं तपोव्ययकरं तु तत्।  
यथा तु मे न नश्येत तपस्तन्मां प्रचोदय ॥ २२ ॥
</details>

<details><summary>मूलम्</summary>

एवमेतद् यथाऽऽत्थ त्वं तपोव्ययकरं तु तत्।  
यथा तु मे न नश्येत तपस्तन्मां प्रचोदय ॥ २२ ॥
</details>

<details><summary>अनुवाद (हिन्दी)</summary>

_अगस्त्यजीने कहा—_ प्रिये! तुम्हारा कथन ठीक है। परंतु ऐसा करनेसे तपस्याका क्षय होगा। मुझे ऐसा कोई उपाय बताओ, जिससे मेरी तपस्या क्षीण न हो॥२२॥
</details>

<details open><summary>मूलम् (वचनम्)</summary>

लोपामुद्रोवाच
</details>

<details open><summary>विश्वास-प्रस्तुतिः</summary>

अल्पावशिष्टः कालोऽयमृतोर्मम तपोधन ।  
न चान्यथाहमिच्छामि त्वामुपैतुं कथंचन ॥ २३ ॥
</details>

<details><summary>मूलम्</summary>

अल्पावशिष्टः कालोऽयमृतोर्मम तपोधन ।  
न चान्यथाहमिच्छामि त्वामुपैतुं कथंचन ॥ २३ ॥
</details>

<details><summary>अनुवाद (हिन्दी)</summary>

_लोपामुद्रा बोली—_ तपोधन! मेरे ऋतुकालका थोड़ा ही समय शेष रह गया है। मैं जैसा बता चुकी हूँ, उसके सिवा और किसी तरह आपसे समागम नहीं करना चाहती॥२३॥
</details>

<details open><summary>विश्वास-प्रस्तुतिः</summary>

न चापि धर्ममिच्छामि विलोप्तुं ते कथंचन।  
एवं तु मे यथाकामं सम्पादयितुमर्हसि ॥ २४ ॥
</details>

<details><summary>मूलम्</summary>

न चापि धर्ममिच्छामि विलोप्तुं ते कथंचन।  
एवं तु मे यथाकामं सम्पादयितुमर्हसि ॥ २४ ॥
</details>

<details><summary>अनुवाद (हिन्दी)</summary>

साथ ही मेरी यह भी इच्छा नहीं है कि किसी प्रकार आपके धर्मका लोप हो। इस प्रकार अपने तप एवं धर्मकी रक्षा करते हुए जिस तरह सम्भव हो उसी तरह आप मेरी इच्छा पूर्ण करें॥२४॥
</details>

<details open><summary>मूलम् (वचनम्)</summary>

अगस्त्य उवाच
</details>

<details open><summary>विश्वास-प्रस्तुतिः</summary>

यद्येष कामः सुभगे तव बुद्ध्या विनिश्चितः।  
हर्तुं गच्छाम्यहं भद्रे चर काममिह स्थिता ॥ २५ ॥
</details>

<details><summary>मूलम्</summary>

यद्येष कामः सुभगे तव बुद्ध्या विनिश्चितः।  
हर्तुं गच्छाम्यहं भद्रे चर काममिह स्थिता ॥ २५ ॥
</details>

<details><summary>अनुवाद (हिन्दी)</summary>

_अगस्त्यजीने कहा—_ सुभगे! यदि तुमने अपनी बुद्धिसे यही मनोरथ पानेका निश्चय कर लिया है तो मैं धन लानेके लिये जाता हूँ, तुम यहीं रहकर इच्छानुसार धर्माचरण करो॥२५॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायामगस्त्योपाख्याने सप्तनवतितमोऽध्यायः ॥ ९७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें अगस्त्योपाख्यानविषयक सत्तानबेवाँ अध्याय पूरा हुआ॥९७॥
</details>
