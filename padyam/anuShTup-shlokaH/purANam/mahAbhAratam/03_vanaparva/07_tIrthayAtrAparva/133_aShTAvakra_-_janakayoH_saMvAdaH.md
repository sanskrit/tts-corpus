+++
title_full = "133 अष्टावक्रका द्वारपाल तथा राजा जनकसे वार्तालाप"
title = "१३३ अष्टावक्र - जनकयोः संवादः"

+++

<details><summary>भागसूचना</summary>

त्रयस्त्रिंशदधिकशततमोऽध्यायः
</details>

<details><summary>सूचना (हिन्दी)</summary>

अष्टावक्रका द्वारपाल तथा राजा जनकसे वार्तालाप
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

अन्धस्य पन्था बधिरस्य पन्थाः  
स्त्रियः पन्था भारवाहस्य पन्थाः।  
राज्ञः पन्था ब्राह्मणेनासमेत्य  
समेत्य तु ब्राह्मणस्यैव पन्थाः ॥ १ ॥
</details>

<details><summary>मूलम्</summary>

अन्धस्य पन्था बधिरस्य पन्थाः  
स्त्रियः पन्था भारवाहस्य पन्थाः।  
राज्ञः पन्था ब्राह्मणेनासमेत्य  
समेत्य तु ब्राह्मणस्यैव पन्थाः ॥ १ ॥
</details>

<details><summary>अनुवाद (हिन्दी)</summary>

_अष्टावक्र बोले—_ राजन्! जबतक ब्राह्मणसे सामना न हो तबतक अंधेका मार्ग, बहरेका मार्ग, स्त्रीका मार्ग, बोझ ढोनेवालेका मार्ग तथा राजाका मार्ग उस-उसके जानेके लिये छोड़ देना चाहिये; परंतु यदि ब्राह्मण सामने मिल जाय तो सबसे पहले उसीको मार्ग देना चाहिये॥१॥
</details>

<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

पन्था अयं तेऽद्य मयातिदिष्टो  
येनेच्छसि तेन कामं व्रजस्व।  
न पावको विद्यते वै लघीया-  
निन्द्रोऽपि नित्यं नमते ब्राह्मणानाम् ॥ २ ॥
</details>

<details><summary>मूलम्</summary>

पन्था अयं तेऽद्य मयातिदिष्टो  
येनेच्छसि तेन कामं व्रजस्व।  
न पावको विद्यते वै लघीया-  
निन्द्रोऽपि नित्यं नमते ब्राह्मणानाम् ॥ २ ॥
</details>

<details><summary>अनुवाद (हिन्दी)</summary>

_राजाने कहा—_ ब्राह्मणकुमार! लो मैंने तुम्हारे लिये आज यह मार्ग दे दिया है। तुम जिससे जाना चाहो उसी मार्गसे इच्छानुसार चले जाओ। आग कभी छोटी नहीं होती। देवराज इन्द्र भी सदा ब्राह्मणोंके आगे मस्तक झुकाते हैं॥२॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

प्राप्तौ स्व यज्ञं नृप संदिदृक्षू  
कौतूहलं नौ बलवन्नरेन्द्र ।  
प्राप्ताविहावामतिथी प्रवेशं  
काङ्‌क्षावहे द्वारपतेस्तवाज्ञाम् ॥ ३ ॥
</details>

<details><summary>मूलम्</summary>

प्राप्तौ स्व यज्ञं नृप संदिदृक्षू  
कौतूहलं नौ बलवन्नरेन्द्र ।  
प्राप्ताविहावामतिथी प्रवेशं  
काङ्‌क्षावहे द्वारपतेस्तवाज्ञाम् ॥ ३ ॥
</details>

<details><summary>अनुवाद (हिन्दी)</summary>

_अष्टावक्र बोले—_ राजन्! हम दोनों आपका यज्ञ देखनेके लिये आये हैं। नरेन्द्र! इसके लिये हम दोनोंके हृदयमें प्रबल उत्कण्ठा है। हम दोनों यहाँ अतिथिके रूपमें उपस्थित हैं और इस यज्ञमें प्रवेश करनेके लिये हम तुम्हारे द्वारपालकी आज्ञा चाहते हैं॥३॥
</details>

<details open><summary>विश्वास-प्रस्तुतिः</summary>

ऐन्द्रद्युम्ने यज्ञदृशाविहावां  
विवक्षू वै जनकेन्द्रं दिदृक्षू।  
तौ वै क्रोधव्याधिना दह्यमाना-  
वयं च नौ द्वारपालो रुणद्धि ॥ ४ ॥
</details>

<details><summary>मूलम्</summary>

ऐन्द्रद्युम्ने यज्ञदृशाविहावां  
विवक्षू वै जनकेन्द्रं दिदृक्षू।  
तौ वै क्रोधव्याधिना दह्यमाना-  
वयं च नौ द्वारपालो रुणद्धि ॥ ४ ॥
</details>

<details><summary>अनुवाद (हिन्दी)</summary>

इन्द्रद्युम्नकुमार जनक! हम दोनों यहाँ यज्ञ देखनेके लिये आये हैं और आप जनकराजसे मिलना तथा बात करना चाहते हैं, परंतु यह द्वारपाल हमें रोकता है; अतः हम क्रोधरूप व्याधिसे दग्ध हो रहे हैं॥४॥
</details>

<details open><summary>मूलम् (वचनम्)</summary>

द्वारपाल उवाच
</details>

<details open><summary>विश्वास-प्रस्तुतिः</summary>

बन्देः समादेशकरा वयं स्म  
निबोध वाक्यं च मयेर्यमाणम्।  
न वै बालाः प्रविशन्त्यत्र विप्रा  
वृद्धा विदग्धाः प्रविशन्त्यत्र विप्राः ॥ ५ ॥
</details>

<details><summary>मूलम्</summary>

बन्देः समादेशकरा वयं स्म  
निबोध वाक्यं च मयेर्यमाणम्।  
न वै बालाः प्रविशन्त्यत्र विप्रा  
वृद्धा विदग्धाः प्रविशन्त्यत्र विप्राः ॥ ५ ॥
</details>

<details><summary>अनुवाद (हिन्दी)</summary>

_द्वारपाल बोला—_ ब्राह्मणकुमार! सुनो, हम बंदीके आज्ञापालक हैं। आप हमारी कही हुई बात सुनिये। इस यज्ञशालामें बालक ब्राह्मण नहीं प्रवेश करने पाते हैं। जो बूढ़े और बुद्धिमान् ब्राह्मण हैं, उन्हींका यहाँ प्रवेश होता है॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

यद्यत्र वृद्धेषु कृतः प्रवेशो  
युक्तं प्रवेष्टुं मम द्वारपाल।  
वयं हि वृद्धाश्चरितव्रताश्च  
वेदप्रभावेण समन्विताश्च ॥ ६ ॥
</details>

<details><summary>मूलम्</summary>

यद्यत्र वृद्धेषु कृतः प्रवेशो  
युक्तं प्रवेष्टुं मम द्वारपाल।  
वयं हि वृद्धाश्चरितव्रताश्च  
वेदप्रभावेण समन्विताश्च ॥ ६ ॥
</details>

<details><summary>अनुवाद (हिन्दी)</summary>

_अष्टावक्र बोले—_ द्वारपाल! यदि यहाँ वृद्ध ब्राह्मणोंके लिये प्रवेशका द्वार खुला है, तब तो हमारा प्रवेश होना भी उचित ही है; क्योंकि हमलोग वृद्ध ही हैं, हमने ब्रह्मचर्यव्रतका पालन किया है तथा हम वेदके प्रभावसे भी सम्पन्न हैं॥६॥
</details>

<details open><summary>विश्वास-प्रस्तुतिः</summary>

शुश्रूषवश्चापि जितेन्द्रियाश्च  
ज्ञानागमे चापि गताः स्म निष्ठाम्।  
न बाल इत्यवमन्तव्यमाहु-  
र्बालोऽप्यग्निर्दहति स्पृश्यमानः ॥ ७ ॥
</details>

<details><summary>मूलम्</summary>

शुश्रूषवश्चापि जितेन्द्रियाश्च  
ज्ञानागमे चापि गताः स्म निष्ठाम्।  
न बाल इत्यवमन्तव्यमाहु-  
र्बालोऽप्यग्निर्दहति स्पृश्यमानः ॥ ७ ॥
</details>

<details><summary>अनुवाद (हिन्दी)</summary>

साथ ही, हम गुरुजनोंके सेवक, जितेन्द्रिय तथा ज्ञानशास्त्रमें परिनिष्ठित भी हैं। अवस्थामें बालक होनेके कारण ही किसी ब्राह्मणको अपमानित करना उचित नहीं बताया गया है; क्योंकि आगकी छोटी-सी चिनगारी भी यदि छू जाय तो वह जला डालती है॥७॥
</details>

<details open><summary>मूलम् (वचनम्)</summary>

द्वारपाल उवाच
</details>

<details open><summary>विश्वास-प्रस्तुतिः</summary>

सरस्वतीमीरय वेदजुष्टा-  
मेकाक्षरां बहुरूपां विराजम् ।  
अङ्गात्मानं समवेक्षस्व बालं  
किं श्लाघसे दुर्लभो वै मनीषी ॥ ८ ॥
</details>

<details><summary>मूलम्</summary>

सरस्वतीमीरय वेदजुष्टा-  
मेकाक्षरां बहुरूपां विराजम् ।  
अङ्गात्मानं समवेक्षस्व बालं  
किं श्लाघसे दुर्लभो वै मनीषी ॥ ८ ॥
</details>

<details><summary>अनुवाद (हिन्दी)</summary>

_द्वारपालने कहा—_ ब्राह्मणकुमार! तुम वेद-प्रतिपादित, एकाक्षरब्रह्मका बोध करानेवाली, अनेक रूपवाली, सुन्दर वाणीका उच्चारण करो और अपने-आपको बालक ही समझो, स्वयं ही अपनी प्रशंसा क्यों करते हो? इस जगत्‌में ज्ञानी दुर्लभ हैं॥८॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

न ज्ञायते कायवृद्ध्या विवृद्धि-  
र्यथाष्ठीला शाल्मलेः सम्प्रवृद्धा ।  
ह्रस्वोऽल्पकायः फलितो विवृद्धो  
यश्चाफलस्तस्य न वृद्धभावः ॥ ९ ॥
</details>

<details><summary>मूलम्</summary>

न ज्ञायते कायवृद्ध्या विवृद्धि-  
र्यथाष्ठीला शाल्मलेः सम्प्रवृद्धा ।  
ह्रस्वोऽल्पकायः फलितो विवृद्धो  
यश्चाफलस्तस्य न वृद्धभावः ॥ ९ ॥
</details>

<details><summary>अनुवाद (हिन्दी)</summary>

_अष्टावक्र बोले—_ द्वारपाल! केवल शरीर बढ़ जानेसे किसीकी बढ़ती नहीं समझी जाती है। जैसे सेमलके फलकी गाँठ बढ़नेपर भी सारहीन होनेके कारण वह व्यर्थ ही है। छोटा और दुबला-पतला वृक्ष भी यदि फलोंके भारसे लदा है तो उसे ही वृद्ध (बड़ा) जानना चाहिये। जिसमें फल नहीं लगते, उस वृक्षका बढ़ना भी नहीं के बराबर है॥९॥
</details>

<details open><summary>मूलम् (वचनम्)</summary>

द्वारपाल उवाच
</details>

<details open><summary>विश्वास-प्रस्तुतिः</summary>

वृद्धेभ्य एवेह मतिं स्म बाला  
गृह्णन्ति कालेन भवन्ति वृद्धाः।  
न हि ज्ञानमल्पकालेन शक्यं  
कस्माद् बालः स्थविर इव प्रभाषसे ॥ १० ॥
</details>

<details><summary>मूलम्</summary>

वृद्धेभ्य एवेह मतिं स्म बाला  
गृह्णन्ति कालेन भवन्ति वृद्धाः।  
न हि ज्ञानमल्पकालेन शक्यं  
कस्माद् बालः स्थविर इव प्रभाषसे ॥ १० ॥
</details>

<details><summary>अनुवाद (हिन्दी)</summary>

_द्वारपालने कहा—_ बालक बड़े-बूढ़ोंसे ही ज्ञान प्राप्त करते हैं और समयानुसार वे भी वृद्ध होते हैं। थोड़े समयमें ज्ञानकी प्राप्ति असम्भव है, अतः तुम बालक होकर भी क्यों वृद्धकी-सी बातें करते हो?॥१०॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

न तेन स्थविरो भवति येनास्य पलितं शिरः।  
बालोऽपि यः प्रजानाति तं देवाः स्थविरं विदुः ॥ ११ ॥
</details>

<details><summary>मूलम्</summary>

न तेन स्थविरो भवति येनास्य पलितं शिरः।  
बालोऽपि यः प्रजानाति तं देवाः स्थविरं विदुः ॥ ११ ॥
</details>

<details><summary>अनुवाद (हिन्दी)</summary>

_अष्टावक्र बोले—_ अमुक व्यक्तिके सिरके बाल पक गये हैं, इतने ही मात्रसे वह बूढ़ा नहीं होता है, अवस्थामें बालक होनेपर भी जो ज्ञानमें बढ़ा-चढ़ा है, उसीको देवगण वृद्ध मानते हैं॥११॥
</details>

<details open><summary>विश्वास-प्रस्तुतिः</summary>

न हायनैर्न पलितैर्न वित्तेन न बन्धुभिः।  
ऋषयश्चक्रिरे धर्मं योऽनूचानः स नो महान् ॥ १२ ॥
</details>

<details><summary>मूलम्</summary>

न हायनैर्न पलितैर्न वित्तेन न बन्धुभिः।  
ऋषयश्चक्रिरे धर्मं योऽनूचानः स नो महान् ॥ १२ ॥
</details>

<details><summary>अनुवाद (हिन्दी)</summary>

अधिक वर्षोंकी अवस्था होनेसे, बाल पकनेसे, धन बढ़ जानेसे और अधिक भाई-बन्धु हो जानेसे भी कोई बड़ा हो नहीं सकता; ऋषियोंने ऐसा नियम बनाया है कि हम ब्राह्मणोंमें जो अंगोंसहित सम्पूर्ण वेदोंका स्वाध्याय करनेवाला तथा वक्ता है, वही बड़ा है॥१२॥
</details>

<details open><summary>विश्वास-प्रस्तुतिः</summary>

दिदृक्षुरस्मि सम्प्राप्तो बन्दिनं राजसंसदि।  
निवेदयस्व मां द्वाःस्थ राज्ञे पुष्करमालिने ॥ १३ ॥
</details>

<details><summary>मूलम्</summary>

दिदृक्षुरस्मि सम्प्राप्तो बन्दिनं राजसंसदि।  
निवेदयस्व मां द्वाःस्थ राज्ञे पुष्करमालिने ॥ १३ ॥
</details>

<details><summary>अनुवाद (हिन्दी)</summary>

द्वारपाल! मैं राजसभामें बन्दीसे मिलनेके लिये आया हूँ। तुम कमलपुष्पकी माला धारण किये हुए महाराज जनकको मेरे आगमनकी सूचना दे दो॥१३॥
</details>

<details open><summary>विश्वास-प्रस्तुतिः</summary>

द्रष्टास्यद्य वदतोऽस्मान् द्वारपाल मनीषिभिः।  
सह वादे विवृद्धे तु बन्दिनं चापि निर्जितम् ॥ १४ ॥
</details>

<details><summary>मूलम्</summary>

द्रष्टास्यद्य वदतोऽस्मान् द्वारपाल मनीषिभिः।  
सह वादे विवृद्धे तु बन्दिनं चापि निर्जितम् ॥ १४ ॥
</details>

<details><summary>अनुवाद (हिन्दी)</summary>

द्वारपाल! आज तुम हमें विद्वानोंके साथ शास्त्रार्थ करते देखोगे, साथ ही विवाद बढ़ जानेपर बंदीको परास्त हुआ पाओगे॥१४॥
</details>

<details open><summary>विश्वास-प्रस्तुतिः</summary>

पश्यन्तु विप्राः परिपूर्णविद्याः  
सहैव राज्ञा सपुरोधमुख्याः ।  
उताहो वाप्युच्चतां नीचतां वा  
तूष्णींभूतेष्वेव सर्वेष्वथाद्य ॥ १५ ॥
</details>

<details><summary>मूलम्</summary>

पश्यन्तु विप्राः परिपूर्णविद्याः  
सहैव राज्ञा सपुरोधमुख्याः ।  
उताहो वाप्युच्चतां नीचतां वा  
तूष्णींभूतेष्वेव सर्वेष्वथाद्य ॥ १५ ॥
</details>

<details><summary>अनुवाद (हिन्दी)</summary>

आज सम्पूर्ण सभासद् चुपचाप बैठे रहें तथा राजा और उनके प्रधान पुरोहितोंके साथ पूर्णतः विद्वान् ब्राह्मण मेरी लघुता अथवा श्रेष्ठताको प्रत्यक्ष देखें॥१५॥
</details>

<details open><summary>मूलम् (वचनम्)</summary>

द्वारपाल उवाच
</details>

<details open><summary>विश्वास-प्रस्तुतिः</summary>

कथं यज्ञं दशवर्षो विशेस्त्वं  
विनीतानां विदुषां सम्प्रवेशम् ।  
उपायतः प्रयतिष्ये तवाहं  
प्रवेशने कुरु यत्नं यथावत् ॥ १६ ॥
</details>

<details><summary>मूलम्</summary>

कथं यज्ञं दशवर्षो विशेस्त्वं  
विनीतानां विदुषां सम्प्रवेशम् ।  
उपायतः प्रयतिष्ये तवाहं  
प्रवेशने कुरु यत्नं यथावत् ॥ १६ ॥
</details>

<details><summary>अनुवाद (हिन्दी)</summary>

_द्वारपालने कहा—_ जहाँ सुशिक्षित विद्वानोंका प्रवेश होता है; उस यज्ञमण्डपमें तुम-जैसे दस वर्षके बालकका प्रवेश होना कैसे सम्भव है। तथापि मैं किसी उपायसे तुम्हें उसके भीतर प्रवेश करानेका प्रयत्न करूँगा, तुम भी भीतर जानेके लिये यथोचित प्रयत्न करो॥१६॥
</details>

<details open><summary>विश्वास-प्रस्तुतिः</summary>

(एष राजा संश्रवणे स्थितस्ते  
स्तुह्येनं त्वं वचसा संस्कृतेन।  
स चानुज्ञां दास्यति प्रीतियुक्तः  
प्रवेशने यच्च किंचित् तवेष्टम्॥)
</details>

<details><summary>मूलम्</summary>

(एष राजा संश्रवणे स्थितस्ते  
स्तुह्येनं त्वं वचसा संस्कृतेन।  
स चानुज्ञां दास्यति प्रीतियुक्तः  
प्रवेशने यच्च किंचित् तवेष्टम्॥)
</details>

<details><summary>अनुवाद (हिन्दी)</summary>

ये नरेश तुम्हारी बात सुन सकें, इतनी ही दूरीपर यज्ञमण्डपमें स्थित हैं, तुम अपने शुद्ध वचनोंद्वारा इनकी स्तुति करो। इससे ये प्रसन्न होकर तुम्हें प्रवेश करनेकी आज्ञा दे देंगे तथा तुम्हारी और भी कोई कामना हो तो वे पूरी करेंगे॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

भो भो राजञ्जनकानां वरिष्ठ  
त्वं वै सम्राट् त्वयि सर्वं समृद्धम्।  
त्वं वा कर्ता कर्मणां यज्ञियानां  
ययातिरेको नृपतिर्वा पुरस्तात् ॥ १७ ॥
</details>

<details><summary>मूलम्</summary>

भो भो राजञ्जनकानां वरिष्ठ  
त्वं वै सम्राट् त्वयि सर्वं समृद्धम्।  
त्वं वा कर्ता कर्मणां यज्ञियानां  
ययातिरेको नृपतिर्वा पुरस्तात् ॥ १७ ॥
</details>

<details><summary>अनुवाद (हिन्दी)</summary>

_अष्टावक्र बोले—_ राजन्! आप जनकवंशके श्रेष्ठ पुरुष हैं, सम्राट् हैं। आपके यहाँ सभी प्रकारके ऐश्वर्य परिपूर्ण हैं, वर्तमान समयमें केवल आप ही उत्तम यज्ञकर्मोंका अनुष्ठान करनेवाले हैं; अथवा पूर्वकालमें एकमात्र राजा ययाति ऐसे हो चुके हैं॥१७॥
</details>

<details open><summary>विश्वास-प्रस्तुतिः</summary>

वृद्धान् बन्दी वादविदो निगृह्य  
वादे भग्नानप्रतिशङ्कमानः ।  
त्वयाभिसृष्टैः पुरुषैराप्तकृद्भि-  
र्जले सर्वान् मज्जयतीति नः श्रुतम् ॥ १८ ॥
</details>

<details><summary>मूलम्</summary>

वृद्धान् बन्दी वादविदो निगृह्य  
वादे भग्नानप्रतिशङ्कमानः ।  
त्वयाभिसृष्टैः पुरुषैराप्तकृद्भि-  
र्जले सर्वान् मज्जयतीति नः श्रुतम् ॥ १८ ॥
</details>

<details><summary>अनुवाद (हिन्दी)</summary>

हमने सुना है कि आपके यहाँ बन्दी नामसे प्रसिद्ध कोई विद्वान् हैं जो वाद-विवादके मर्मको जाननेवाले कितने ही वृद्ध ब्राह्मणोंको शास्त्रार्थमें हराकर वशमें कर लेते हैं और फिर आपके ही दिये हुए विश्वसनीय पुरुषोंद्वारा उन सबको निःशंक होकर पानीमें डुबवा देते हैं॥१८॥
</details>

<details open><summary>विश्वास-प्रस्तुतिः</summary>

सोऽहं श्रुत्वा ब्राह्मणानां सकाशाद्  
ब्रह्माद्वैतं कथयितुमागतोऽस्मि ।  
क्वासौ बन्दी यावदेनं समेत्य  
नक्षत्राणीव सविता नाशयामि ॥ १९ ॥
</details>

<details><summary>मूलम्</summary>

सोऽहं श्रुत्वा ब्राह्मणानां सकाशाद्  
ब्रह्माद्वैतं कथयितुमागतोऽस्मि ।  
क्वासौ बन्दी यावदेनं समेत्य  
नक्षत्राणीव सविता नाशयामि ॥ १९ ॥
</details>

<details><summary>अनुवाद (हिन्दी)</summary>

मैं ब्राह्मणोंके समीप यह समाचार सुनकर अद्वैत ब्रह्मके विषयमें वर्णन करनेके लिये यहाँ आया हूँ। वे बन्दी कहाँ हैं? मैं उनसे मिलकर उनके तेजको उसी प्रकार शान्त कर दूँगा, जैसे सूर्य ताराओंकी ज्योतिको विलुप्त कर देते हैं॥१९॥
</details>

<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

आशंससे बन्दिनं वै विजेतु-  
मविज्ञाय त्वं वाक्यबलं परस्य।  
विज्ञातवीर्यैः शक्यमेवं प्रवक्तुं  
दृष्टश्चासौ ब्राह्मणैर्वेदशीलैः ॥ २० ॥
</details>

<details><summary>मूलम्</summary>

आशंससे बन्दिनं वै विजेतु-  
मविज्ञाय त्वं वाक्यबलं परस्य।  
विज्ञातवीर्यैः शक्यमेवं प्रवक्तुं  
दृष्टश्चासौ ब्राह्मणैर्वेदशीलैः ॥ २० ॥
</details>

<details><summary>अनुवाद (हिन्दी)</summary>

_राजा बोले—_ ब्राह्मणकुमार! तुम अपने विपक्षीकी प्रवचन-शक्तिको जाने बिना ही बन्दीको जीतनेकी इच्छा रखते हो। जो प्रतिवादीके बलको जानते हों वे ही ऐसी बातें कह सकते हैं। वेदोंका अनुशीलन करनेवाले बहुत-से ब्राह्मण बन्दीका प्रभाव देख चुके हैं॥२०॥
</details>

<details open><summary>विश्वास-प्रस्तुतिः</summary>

आशंससे त्वं बन्दिनं वै विजेतु-  
मविज्ञाय तु बलं बन्दिनोऽस्य।  
समागता ब्राह्मणास्तेन पूर्वं  
न शोभन्ते भास्करेणेव ताराः ॥ २१ ॥
</details>

<details><summary>मूलम्</summary>

आशंससे त्वं बन्दिनं वै विजेतु-  
मविज्ञाय तु बलं बन्दिनोऽस्य।  
समागता ब्राह्मणास्तेन पूर्वं  
न शोभन्ते भास्करेणेव ताराः ॥ २१ ॥
</details>

<details><summary>अनुवाद (हिन्दी)</summary>

तुम्हें इस बन्दीकी शक्तिका कुछ भी ज्ञान नहीं है। इसीलिये उसे जीतनेकी इच्छा कर रहे हो। आजसे पहले कितने ही विद्वान् ब्राह्मण बन्दीसे मिले हैं और जैसे सूर्यके सामने ताराओंका प्रकाश फीका पड़ जाता है उसी प्रकार वे बन्दीके सामने हतप्रभ हो गये हैं॥२१॥
</details>

<details open><summary>विश्वास-प्रस्तुतिः</summary>

आशंसन्तो बन्दिनं जेतुकामा-  
स्तस्यान्तिकं प्राप्य विलुप्तशोभाः ।  
विज्ञानमत्ता निःसृताश्चैव तात  
कथं सदस्यैर्वचनं विस्तरेयुः ॥ २२ ॥
</details>

<details><summary>मूलम्</summary>

आशंसन्तो बन्दिनं जेतुकामा-  
स्तस्यान्तिकं प्राप्य विलुप्तशोभाः ।  
विज्ञानमत्ता निःसृताश्चैव तात  
कथं सदस्यैर्वचनं विस्तरेयुः ॥ २२ ॥
</details>

<details><summary>अनुवाद (हिन्दी)</summary>

तात! कितने ही ज्ञानोन्मत्त ब्राह्मण बन्दीको जीतनेकी अभिलाषा रखकर शास्त्रार्थकी घोषणा करते हुए आये हैं; किंतु उनके निकट पहुँचते ही उनका प्रभाव नष्ट हो गया है। इतना ही नहीं, वे पराजित एवं तिरस्कृत हो चुपचाप राजसभासे निकल गये हैं। फिर वे अन्य सदस्योंके साथ वार्तालाप ही कैसे कर सकते हैं॥२२॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

विवादितोऽसौ न हि मादृशैर्हि  
सिंहीकृतस्तेन वदत्यभीतः ।  
समेत्य मां निहतः शेष्यतेऽद्य  
मार्गे भग्नं शकटमिवाचलाक्षम् ॥ २३ ॥
</details>

<details><summary>मूलम्</summary>

विवादितोऽसौ न हि मादृशैर्हि  
सिंहीकृतस्तेन वदत्यभीतः ।  
समेत्य मां निहतः शेष्यतेऽद्य  
मार्गे भग्नं शकटमिवाचलाक्षम् ॥ २३ ॥
</details>

<details><summary>अनुवाद (हिन्दी)</summary>

_अष्टावक्र बोले—_ महाराज! अभी बन्दीको हम-जैसोंके साथ शास्त्रार्थ करनेका अवसर नहीं मिला है, इसीलिये वह सिंह बना हुआ है और निडर होकर बातें करता है। आज मुझसे जब उसकी भेंट होगी, उस समय वह पराजित होकर मुर्देकी भाँति सो जायगा। ठीक उसी तरह, जैसे रास्तेमें टूटा हुआ छकड़ा जहाँ-का-तहाँ पड़ा रह जाता है—उसका पहिया एक पग भी आगे नहीं बढ़ता॥२३॥
</details>

<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

त्रिंशकद्वादशांशस्य चतुर्विंशतिपर्वणः ।  
यस्त्रिषष्टिशतारस्य वेदार्थं स परः कविः ॥ २४ ॥
</details>

<details><summary>मूलम्</summary>

त्रिंशकद्वादशांशस्य चतुर्विंशतिपर्वणः ।  
यस्त्रिषष्टिशतारस्य वेदार्थं स परः कविः ॥ २४ ॥
</details>

<details><summary>अनुवाद (हिन्दी)</summary>

_तब राजाने परीक्षा लेनेके लिये कहा—_ जो पुरुष तीस अवयव, बारह अंश, चौबीस पर्व और तीन सौ साठ अरोंवाले पदार्थको जानता है—उसके प्रयोजनको समझता है, वह उच्चकोटिका ज्ञानी है॥२४॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

चतुर्विंशतिपर्व त्वां षण्नाभि द्वादशप्रधि।  
तत् त्रिषष्टिशतारं वै चक्रं पातु सदागति ॥ २५ ॥
</details>

<details><summary>मूलम्</summary>

चतुर्विंशतिपर्व त्वां षण्नाभि द्वादशप्रधि।  
तत् त्रिषष्टिशतारं वै चक्रं पातु सदागति ॥ २५ ॥
</details>

<details><summary>अनुवाद (हिन्दी)</summary>

_अष्टावक्र बोले—_ राजन्! जिसमें बारह अमावास्या और बारह पूर्णिमारूपी चौबीस पर्व, ऋतुरूप छः नाभि, मासरूप बारह अंश और दिनरूप तीन सौ साठ अरे हैं, वह निरन्तर घूमनेवाला संवत्सररूप कालचक्र आपकी रक्षा करे॥२५॥
</details>

<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

वडवे इव संयुक्ते श्येनपाते दिवौकसाम्।  
कस्तयोर्गर्भमाधत्ते गर्भं सुषुवतुश्च कम् ॥ २६ ॥
</details>

<details><summary>मूलम्</summary>

वडवे इव संयुक्ते श्येनपाते दिवौकसाम्।  
कस्तयोर्गर्भमाधत्ते गर्भं सुषुवतुश्च कम् ॥ २६ ॥
</details>

<details><summary>अनुवाद (हिन्दी)</summary>

_राजाने पूछा—_ जो दो घोड़ियोंकी भाँति संयुक्त रहती हैं; एवं जो बाज पक्षीकी भाँति हठात् गिरनेवाली हैं उन दोनोंके गर्भको देवताओंमेंसे कौन धारण करता है तथा वे दोनों किस गर्भको उत्पन्न करती हैं?॥२६॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

मा स्म ते ते गृहे राजञ्छात्रवाणामपि ध्रुवम्।  
वातसारथिरागन्ता गर्भं सुषुवतुश्च तम् ॥ २७ ॥
</details>

<details><summary>मूलम्</summary>

मा स्म ते ते गृहे राजञ्छात्रवाणामपि ध्रुवम्।  
वातसारथिरागन्ता गर्भं सुषुवतुश्च तम् ॥ २७ ॥
</details>

<details><summary>अनुवाद (हिन्दी)</summary>

_अष्टावक्र बोले—_ राजन्! वे दोनों तुम्हारे शत्रुओंके घरपर भी कभी न गिरें। वायु जिसका सारथि है वह मेघरूप देव ही इन दोनोंके गर्भको धारण करनेवाला है और ये दोनों उस मेघरूप गर्भको उत्पन्न करनेवाले हैं[^*]॥२७॥
</details>

<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

किंस्वित् सुप्तं न निमिषति किंस्विज्जातं न चोपति।  
कस्य स्विद्धृदयं नास्ति किं स्विद् वेगेन वर्धते ॥ २८ ॥
</details>

<details><summary>मूलम्</summary>

किंस्वित् सुप्तं न निमिषति किंस्विज्जातं न चोपति।  
कस्य स्विद्धृदयं नास्ति किं स्विद् वेगेन वर्धते ॥ २८ ॥
</details>

<details><summary>अनुवाद (हिन्दी)</summary>

_राजाने पूछा—_ सोते समय कौन नेत्र नहीं मूँदता, जन्म लेनेके बाद किसमें गति नहीं होती, किसके हृदय नहीं होता और कौन वेगसे बढ़ता है?॥२८॥
</details>

<details open><summary>मूलम् (वचनम्)</summary>

अष्टावक्र उवाच
</details>

<details open><summary>विश्वास-प्रस्तुतिः</summary>

मत्स्यः सुप्तो न निमिषत्यण्डं जातं न चोपति।  
अश्मनो हृदयं नास्ति नदी वेगेन वर्धते ॥ २९ ॥
</details>

<details><summary>मूलम्</summary>

मत्स्यः सुप्तो न निमिषत्यण्डं जातं न चोपति।  
अश्मनो हृदयं नास्ति नदी वेगेन वर्धते ॥ २९ ॥
</details>

<details><summary>अनुवाद (हिन्दी)</summary>

_अष्टावक्र बोले—_ मछली सोते समय भी आँख नहीं मूँदती, अण्डा उत्पन्न होनेपर चेष्टा नहीं करता, पत्थरके हृदय नहीं होता और नदी वेगसे बढ़ती है॥२९॥
</details>

<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

न त्वां मन्ये मानुषं देवसत्त्वं  
न त्वं बालः स्थविरः सम्मतो मे।  
न ते तुल्यो विद्यते वाक्प्रलापे  
तस्मात् द्वारं वितराम्येष बन्दी ॥ ३० ॥
</details>

<details><summary>मूलम्</summary>

न त्वां मन्ये मानुषं देवसत्त्वं  
न त्वं बालः स्थविरः सम्मतो मे।  
न ते तुल्यो विद्यते वाक्प्रलापे  
तस्मात् द्वारं वितराम्येष बन्दी ॥ ३० ॥
</details>

<details><summary>अनुवाद (हिन्दी)</summary>

_राजाने कहा—_ ब्रह्मन्! आपकी शक्ति तो देवताओंके समान है, मैं आपको मनुष्य नहीं मानता; आप बालक भी नहीं हैं। मैं तो आपको वृद्ध ही समझता हूँ। वाद-विवाद करनेमें आपके समान दूसरा कोई नहीं है, अतः आपको यज्ञ-मण्डपमें जानेके लिये द्वार प्रदान करता हूँ। यही बन्दी हैं (जिनसे आप मिलना चाहते थे)॥३०॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायामष्टावक्रीये त्रयस्त्रिंशदधिकशततमोऽध्यायः ॥ १३३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें अष्टावक्रीयोपाख्यानविषयक एक सौ तैंतीसवाँ अध्याय पूरा हुआ॥१३३॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुल ३१ श्लोक हैं)
</details>
