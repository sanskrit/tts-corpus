+++
title_full = "121 राजा गयके यज्ञकी प्रशंसा, पयोष्णी, वैदूर्य पर्वत और नर्मदाके माहात्म्य तथा च्यवन-सुकन्याके चरित्रका आरम्भ"
title = "१२१ वैढूर्यपर्वतपयोष्णीनर्मदानदीनां माहात्म्यम्"

+++

<details><summary>भागसूचना</summary>

एकविंशत्यधिकशततमोऽध्यायः
</details>

<details><summary>सूचना (हिन्दी)</summary>

राजा गयके यज्ञकी प्रशंसा, पयोष्णी, वैदूर्य पर्वत और नर्मदाके माहात्म्य तथा च्यवन-सुकन्याके चरित्रका आरम्भ
</details>

<details open><summary>मूलम् (वचनम्)</summary>

लोमश उवाच
</details>

<details open><summary>विश्वास-प्रस्तुतिः</summary>

नृगेण यजमानेन सोमेनेह पुरंदरः।  
तर्पितः श्रूयते राजन् स तृप्तो मुदमभ्यगात् ॥ १ ॥
</details>

<details><summary>मूलम्</summary>

नृगेण यजमानेन सोमेनेह पुरंदरः।  
तर्पितः श्रूयते राजन् स तृप्तो मुदमभ्यगात् ॥ १ ॥
</details>

<details><summary>अनुवाद (हिन्दी)</summary>

_लोमशजी कहते हैं—_ युधिष्ठिर! सुना जाता है कि इस पयोष्णी नदीके तटपर राजा नृगने यज्ञ करके सोमरसके द्वारा देवराज इन्द्रको तृप्त किया था। उस समय इन्द्र पूर्णतः तृप्त होकर आनन्दमग्न हो गये थे॥१॥
</details>

<details open><summary>विश्वास-प्रस्तुतिः</summary>

इह देवैः सहेन्द्रैश्च प्रजापतिभिरेव च।  
इष्टं बहुविधैर्यज्ञैर्महद्भिर्भूरिदक्षिणैः ॥ २ ॥
</details>

<details><summary>मूलम्</summary>

इह देवैः सहेन्द्रैश्च प्रजापतिभिरेव च।  
इष्टं बहुविधैर्यज्ञैर्महद्भिर्भूरिदक्षिणैः ॥ २ ॥
</details>

<details><summary>अनुवाद (हिन्दी)</summary>

यहीं इन्द्रसहित देवताओंने और प्रजापतियोंने भी प्रचुर दक्षिणासे युक्त अनेक प्रकारके बड़े-बड़े यज्ञोंद्वारा भगवान्‌का यजन किया है॥२॥
</details>

<details open><summary>विश्वास-प्रस्तुतिः</summary>

आमूर्तरयसश्चेह राजा वज्रधरं प्रभुम्।  
तर्पयामास सोमेन हयमेधेषु सप्तसु ॥ ३ ॥
</details>

<details><summary>मूलम्</summary>

आमूर्तरयसश्चेह राजा वज्रधरं प्रभुम्।  
तर्पयामास सोमेन हयमेधेषु सप्तसु ॥ ३ ॥
</details>

<details><summary>अनुवाद (हिन्दी)</summary>

अमूर्तरयाके पुत्र राजा गयने भी यहाँ सात अश्वमेधयज्ञोंका अनुष्ठान करके उनमें सोमरसके द्वारा वज्रधारी इन्द्रको संतुष्ट किया था॥३॥
</details>

<details open><summary>विश्वास-प्रस्तुतिः</summary>

तस्य सप्तसु यज्ञेषु सर्वमासीद्धिरण्मयम्।  
वानस्पत्यं च भौमं च यद् द्रव्यं नियतं मखे॥४॥
</details>

<details><summary>मूलम्</summary>

तस्य सप्तसु यज्ञेषु सर्वमासीद्धिरण्मयम्।  
वानस्पत्यं च भौमं च यद् द्रव्यं नियतं मखे॥४॥
</details>

<details><summary>अनुवाद (हिन्दी)</summary>

यज्ञमें जो वस्तुएँ नियमितरूपसे काष्ठ और मिट्टीकी बनी हुई होती हैं, ये सब-की सब राजा गयके उक्त सातों यज्ञोंमें सुवर्णसे बनायी गयी थीं॥४॥
</details>

<details open><summary>विश्वास-प्रस्तुतिः</summary>

चषालयूपचमसाः स्थाल्यः पात्र्यः स्रुचः स्रुवाः।  
तेष्वेव चास्य यज्ञेषु प्रयोगाः सप्त विश्रुताः ॥ ५ ॥
</details>

<details><summary>मूलम्</summary>

चषालयूपचमसाः स्थाल्यः पात्र्यः स्रुचः स्रुवाः।  
तेष्वेव चास्य यज्ञेषु प्रयोगाः सप्त विश्रुताः ॥ ५ ॥
</details>

<details><summary>अनुवाद (हिन्दी)</summary>

प्रायः यज्ञोंमें [^१]चषाल, [^२]यूप, [^३]चमस, [^४]स्थाली, [^५]पात्री, [^६]स्रुक् और [^७]स्रुवा—ये सात साधन उपयोगमें लाये जाते हैं। राजा गयके पूर्वोक्त सातों यज्ञोंमें ये सभी उपकरण सुवर्णके ही थे, ऐसा सुना जाता है॥५॥
</details>

<details open><summary>विश्वास-प्रस्तुतिः</summary>

सप्तैकैकस्य यूपस्य चषालाश्चोपरि स्थिताः।  
तस्य स्म यूपान् यज्ञेषु भ्राजमानान् हिरण्मयान् ॥ ६ ॥  
स्वयमुत्थापयामासुर्देवाः सेन्द्रा युधिष्ठिर ।  
तेषु तस्य मखाग्र्येषु गयस्य पृथिवीपतेः ॥ ७ ॥  
अमाद्यदिन्द्रः सोमेन दक्षिणाभिर्द्विजातयः ।  
प्रसंख्यानानसंख्येयान् प्रत्यगृह्णन् द्विजातयः ॥ ८ ॥
</details>

<details><summary>मूलम्</summary>

सप्तैकैकस्य यूपस्य चषालाश्चोपरि स्थिताः।  
तस्य स्म यूपान् यज्ञेषु भ्राजमानान् हिरण्मयान् ॥ ६ ॥  
स्वयमुत्थापयामासुर्देवाः सेन्द्रा युधिष्ठिर ।  
तेषु तस्य मखाग्र्येषु गयस्य पृथिवीपतेः ॥ ७ ॥  
अमाद्यदिन्द्रः सोमेन दक्षिणाभिर्द्विजातयः ।  
प्रसंख्यानानसंख्येयान् प्रत्यगृह्णन् द्विजातयः ॥ ८ ॥
</details>

<details><summary>अनुवाद (हिन्दी)</summary>

सात यूपोंमेंसे प्रत्येकके ऊपर सात-सात चषाल थे। युधिष्ठिर! उन यज्ञोंमें जो चमकते हुए सुवर्णमय यूप थे, उन्हें इन्द्र आदि देवताओंने स्वयं खड़ा किया था। राजा गयके उन उत्तम यज्ञोंमें इन्द्र सोमपान करके और ब्राह्यण बहुत-सी दक्षिणा पाकर हर्षोन्मत्त हो गये थे। ब्राह्मणोंने दक्षिणामें जो बहुसंख्यक धनराशि प्राप्त की थी, उसकी गणना नहीं की जा सकती थी॥६—८॥
</details>

<details open><summary>विश्वास-प्रस्तुतिः</summary>

सिकता वा यथा लोके यथा वा दिवि तारकाः।  
यथा वा वर्षतो धारा असंख्येयाः स्म केनचित् ॥ ९ ॥  
तथैव तदसंख्येयं धनं यत् प्रददौ गयः।  
सदस्येभ्यो महाराज तेषु यज्ञेषु सप्तसु ॥ १० ॥
</details>

<details><summary>मूलम्</summary>

सिकता वा यथा लोके यथा वा दिवि तारकाः।  
यथा वा वर्षतो धारा असंख्येयाः स्म केनचित् ॥ ९ ॥  
तथैव तदसंख्येयं धनं यत् प्रददौ गयः।  
सदस्येभ्यो महाराज तेषु यज्ञेषु सप्तसु ॥ १० ॥
</details>

<details><summary>अनुवाद (हिन्दी)</summary>

महाराज! राजा गयने सातों यज्ञोंमें सदस्योंको, जो असंख्य धन प्रदान किया था, उसकी गणना उसी प्रकार नहीं हो सकती थी, जैसे इस जगत्‌में कोई बालूके कणों, आकाशके तारों और वर्षाकी धाराओंको नहीं गिन सकता॥९-१०॥
</details>

<details open><summary>विश्वास-प्रस्तुतिः</summary>

भवेत् संख्येयमेतद्धि यदेतत् परिकीर्तितम्।  
न तस्य शक्याः संख्यातुं दक्षिणा दक्षिणावतः ॥ ११ ॥
</details>

<details><summary>मूलम्</summary>

भवेत् संख्येयमेतद्धि यदेतत् परिकीर्तितम्।  
न तस्य शक्याः संख्यातुं दक्षिणा दक्षिणावतः ॥ ११ ॥
</details>

<details><summary>अनुवाद (हिन्दी)</summary>

उपर्युक्त बालूके कण आदि कदाचित् गिने भी जा सकते हैं, परंतु दक्षिणा देनेवाले राजा गयकी दक्षिणाकी गणना करना सम्भव नहीं है॥११॥
</details>

<details open><summary>विश्वास-प्रस्तुतिः</summary>

हिरण्मयीभिर्गोभिश्च कृताभिर्विश्वकर्मणा ।  
ब्राह्मणांस्तर्पयामास नानादिग्भ्यः समागतान् ॥ १२ ॥  
अल्पावशेषा पृथिवी चैत्यैरासीन्महात्मनः ।  
गयस्य यजमानस्य तत्र तत्र विशाम्पते ॥ १३ ॥
</details>

<details><summary>मूलम्</summary>

हिरण्मयीभिर्गोभिश्च कृताभिर्विश्वकर्मणा ।  
ब्राह्मणांस्तर्पयामास नानादिग्भ्यः समागतान् ॥ १२ ॥  
अल्पावशेषा पृथिवी चैत्यैरासीन्महात्मनः ।  
गयस्य यजमानस्य तत्र तत्र विशाम्पते ॥ १३ ॥
</details>

<details><summary>अनुवाद (हिन्दी)</summary>

उन्होंने विश्वकर्माकी बनायी हुई सुवर्णमयी गौएँ देकर विभिन्न दिशाओंसे आये हुए ब्राह्मणोंको संतुष्ट किया था। युधिष्ठिर! भिन्न-भिन्न स्थानोंमें यज्ञ करनेवाले महामना राजा गयके राज्यकी थोड़ी ही भूमि ऐसी बच गयी थी जहाँ यज्ञके मण्डप न हों॥१२-१३॥
</details>

<details open><summary>विश्वास-प्रस्तुतिः</summary>

स लोकान् प्राप्तवानैन्द्रान् कर्मणा तेन भारत।  
सलोकतां तस्य गच्छेत् पयोष्ण्यां य उपस्पृशेत् ॥ १४ ॥
</details>

<details><summary>मूलम्</summary>

स लोकान् प्राप्तवानैन्द्रान् कर्मणा तेन भारत।  
सलोकतां तस्य गच्छेत् पयोष्ण्यां य उपस्पृशेत् ॥ १४ ॥
</details>

<details><summary>अनुवाद (हिन्दी)</summary>

भारत! उस यज्ञकर्मके प्रभावसे गयने इन्द्रादि लोकोंको प्राप्त किया। जो इस पयोष्णी नदीमें स्नान करता है वह भी राजा गयके समान पुण्यलोकका भागी होता है॥१४॥
</details>

<details open><summary>विश्वास-प्रस्तुतिः</summary>

तस्मात् त्वमत्र राजेन्द्र भ्रातृभिः सहितोऽच्युत।  
उपस्पृश्य महीपाल धूतपाप्मा भविष्यसि ॥ १५ ॥
</details>

<details><summary>मूलम्</summary>

तस्मात् त्वमत्र राजेन्द्र भ्रातृभिः सहितोऽच्युत।  
उपस्पृश्य महीपाल धूतपाप्मा भविष्यसि ॥ १५ ॥
</details>

<details><summary>अनुवाद (हिन्दी)</summary>

अतः राजेन्द्र! तुम भाइयोंसहित इसमें स्न्नान करके सब पापोंसे मुक्त हो जाओगे॥१५॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

स पयोष्ण्यां नरश्रेष्ठः स्नात्वा वै भ्रातृभिः सह।  
वैदूर्यपर्वतं चैव नर्मदां च महानदीम् ॥ १६ ॥  
(उद्दिश्य पाण्डवश्रेष्ठः स प्रतस्थे महीपतिः।)  
समागमत तेजस्वी भ्रातृभिः सहितोऽनघ।  
तत्रास्य सर्वाण्याचख्यौ लोमशो भगवानृषिः ॥ १७ ॥  
तीर्थानि रमणीयानि पुण्यान्यायतनानि च।  
यथायोगं यथाप्रीति प्रययौ भ्रातृभिः सह।  
तत्र तत्राददाद् वित्तं ब्राह्मणेभ्यः सहस्रशः ॥ १८ ॥
</details>

<details><summary>मूलम्</summary>

स पयोष्ण्यां नरश्रेष्ठः स्नात्वा वै भ्रातृभिः सह।  
वैदूर्यपर्वतं चैव नर्मदां च महानदीम् ॥ १६ ॥  
(उद्दिश्य पाण्डवश्रेष्ठः स प्रतस्थे महीपतिः।)  
समागमत तेजस्वी भ्रातृभिः सहितोऽनघ।  
तत्रास्य सर्वाण्याचख्यौ लोमशो भगवानृषिः ॥ १७ ॥  
तीर्थानि रमणीयानि पुण्यान्यायतनानि च।  
यथायोगं यथाप्रीति प्रययौ भ्रातृभिः सह।  
तत्र तत्राददाद् वित्तं ब्राह्मणेभ्यः सहस्रशः ॥ १८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ निष्पाप जनमेजय! पाण्डवप्रवर नरश्रेष्ठ राजा युधिष्ठिर भाइयोंसहित पयोष्णी नदीमें स्नान करके वैदूर्यपर्वत और महानदी नर्मदाके तटपर जानेका उद्देश्य लेकर वहाँसे चल दिये और वे तेजस्वी नरेश सब भाइयोंको साथ लिये यथासमय अपने गन्तव्य स्थानपर पहुँच गये। वहाँ भगवान् लोमश मुनिने उनसे समस्त रमणीय तीर्थों और पवित्र देवस्थानोंका परिचय कराया। तत्पश्चात् राजाने अपनी सुविधा और प्रसन्नताके अनुसार सहस्रों ब्राह्मणोंको धनका दान किया और भाइयोंसहित उन सब स्थानोंकी यात्रा की॥१६—१८॥
</details>

<details open><summary>मूलम् (वचनम्)</summary>

लोमश उवाच
</details>

<details open><summary>विश्वास-प्रस्तुतिः</summary>

देवानामेति कौन्तेय तथा राज्ञां सलोकताम्।  
वैदूर्यपर्वतं दृष्ट्‌वा नर्मदामवतीर्य च ॥ १९ ॥
</details>

<details><summary>मूलम्</summary>

देवानामेति कौन्तेय तथा राज्ञां सलोकताम्।  
वैदूर्यपर्वतं दृष्ट्‌वा नर्मदामवतीर्य च ॥ १९ ॥
</details>

<details><summary>अनुवाद (हिन्दी)</summary>

_लोमशजीने कहा—_ कुन्तीनन्दन! वैदूर्यपर्वतका दर्शन करके नर्मदामें उतरनेसे मनुष्य देवताओं तथा पुण्यात्मा राजाओंके समान पवित्र लोकोंको प्राप्त कर लेता है॥१९॥
</details>

<details open><summary>विश्वास-प्रस्तुतिः</summary>

संधिरेष नरश्रेष्ठ त्रेताया द्वापरस्य च।  
एनमासाद्य कौन्तेय सर्वपापैः प्रमुच्यते ॥ २० ॥
</details>

<details><summary>मूलम्</summary>

संधिरेष नरश्रेष्ठ त्रेताया द्वापरस्य च।  
एनमासाद्य कौन्तेय सर्वपापैः प्रमुच्यते ॥ २० ॥
</details>

<details><summary>अनुवाद (हिन्दी)</summary>

नरश्रेष्ठ! यह वैदूर्यपर्वत त्रेता और द्वापरकी सन्धिमें प्रकट हुआ है, इसके निकट जाकर मनुष्य सब पापोंसे मुक्त हो जाता है॥२०॥
</details>

<details open><summary>विश्वास-प्रस्तुतिः</summary>

एष शर्यातियज्ञस्य देशस्तात प्रकाशते।  
साक्षाद् यत्रापिबत् सोममश्विभ्यां सह कौशिकः ॥ २१ ॥
</details>

<details><summary>मूलम्</summary>

एष शर्यातियज्ञस्य देशस्तात प्रकाशते।  
साक्षाद् यत्रापिबत् सोममश्विभ्यां सह कौशिकः ॥ २१ ॥
</details>

<details><summary>अनुवाद (हिन्दी)</summary>

तात! यह राजा शर्यातिके यज्ञका स्थान प्रकाशित हो रहा है जहाँ साक्षात् इन्द्रने अश्विनीकुमारोंके साथ बैठकर सोमपान किया था॥२१॥
</details>

<details open><summary>विश्वास-प्रस्तुतिः</summary>

चुकोप भार्गवश्चापि महेन्द्रस्य महातपाः।  
संस्तम्भयामास च तं वासवं च्यवनः प्रभुः।  
सुकन्यां चापि भार्यां स राजपुत्रीमवाप्तवान् ॥ २२ ॥  
(नासत्यौ च महाभाग कृतवान् सोमपीथिनौ।)
</details>

<details><summary>मूलम्</summary>

चुकोप भार्गवश्चापि महेन्द्रस्य महातपाः।  
संस्तम्भयामास च तं वासवं च्यवनः प्रभुः।  
सुकन्यां चापि भार्यां स राजपुत्रीमवाप्तवान् ॥ २२ ॥  
(नासत्यौ च महाभाग कृतवान् सोमपीथिनौ।)
</details>

<details><summary>अनुवाद (हिन्दी)</summary>

महाभाग! यहीं महातपस्वी भृगुनन्दन भगवान् च्यवन देवराज इन्द्रपर कुपित हुए थे और यहीं उन्होंने इन्द्रको स्तम्भित भी कर दिया था। इतना ही नहीं, मुनिवर च्यवनने यहीं अश्विनीकुमारोंको यज्ञमें सोमपानका अधिकारी बनाया था। और इसी स्थानपर राजकुमारी सुकन्या उन्हें पत्नीरूपमें प्राप्त हुई थी॥२२॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

कथं विष्टम्भितस्तेन भगवान् पाकशासनः।  
किमर्थं भार्गवश्चापि कोपं चक्रे महातपाः ॥ २३ ॥
</details>

<details><summary>मूलम्</summary>

कथं विष्टम्भितस्तेन भगवान् पाकशासनः।  
किमर्थं भार्गवश्चापि कोपं चक्रे महातपाः ॥ २३ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ मुने! महातपस्वी भृगुपुत्र महर्षि च्यवनने भगवान् इन्द्रका स्तम्भन कैसे किया? उन्हें इन्द्रपर क्रोध किसलिये हुआ?॥२३॥
</details>

<details open><summary>विश्वास-प्रस्तुतिः</summary>

नासत्यौ च कथं ब्रह्मन् कृतवान् सोमपीथिनौ।  
एतत् सर्वं यथावृत्तमाख्यातु भगवान् मम ॥ २४ ॥
</details>

<details><summary>मूलम्</summary>

नासत्यौ च कथं ब्रह्मन् कृतवान् सोमपीथिनौ।  
एतत् सर्वं यथावृत्तमाख्यातु भगवान् मम ॥ २४ ॥
</details>

<details><summary>अनुवाद (हिन्दी)</summary>

तथा ब्रह्मन्! उन्होंने अश्विनीकुमारोंको यज्ञमें सोमपानका अधिकारी किस प्रकार बनाया? ये सब बातें आप यथार्थरूपसे मुझे बतावें॥२४॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि तीर्थयात्रापर्वणि लोमशतीर्थयात्रायां सौकन्ये एकविंशत्यधिकशततमोऽध्यायः ॥ १२१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत तीर्थयात्रापर्वमें लोमशतीर्थयात्राके प्रसंगमें सुकन्योपाख्यानविषयक एक सौ इक्कीसवाँ अध्याय पूरा हुआ॥१२१॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुल २५ श्लोक हैं)
</details>

[^१]:यूपके ऊपरका गोलाकार काष्ठ। [^२]:यूप—यज्ञस्तम्भ। [^३]:चमस—सोमपानका पात्र। [^४]:बटलोई। [^५]:पकी-पकायी रखनेका सामग्री-पात्र। [^६]:हविष्य अर्पण करनेका उपकरण। [^७]:घृत आदिकी आहुति डालनेका साधन।
