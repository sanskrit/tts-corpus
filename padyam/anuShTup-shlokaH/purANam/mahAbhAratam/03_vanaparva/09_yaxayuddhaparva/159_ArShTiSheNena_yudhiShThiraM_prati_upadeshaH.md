+++
title_full = "159 प्रश्नके रूपमें आर्ष्टिषेणका युधिष्ठिरके प्रति उपदेश"
title = "१५९ आर्ष्टिषेणेन युधिष्ठिरं प्रति उपदेशः"

+++

<details><summary>भागसूचना</summary>

एकोनषष्ट्यधिकशततमोऽध्यायः
</details>

<details><summary>सूचना (हिन्दी)</summary>

प्रश्नके रूपमें आर्ष्टिषेणका युधिष्ठिरके प्रति उपदेश
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

युधिष्ठिरस्तमासाद्य तपसा दग्धकिल्बिषम् ।  
अभ्यवादयत प्रीतः शिरसा नाम कीर्तयन् ॥ १ ॥
</details>

<details><summary>मूलम्</summary>

युधिष्ठिरस्तमासाद्य तपसा दग्धकिल्बिषम् ।  
अभ्यवादयत प्रीतः शिरसा नाम कीर्तयन् ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! राजर्षि आर्ष्टिषेणने तपस्याद्वारा अपने सारे पाप दग्ध कर दिये थे। राजा युधिष्ठिरने उनके पास जाकर बड़ी प्रसन्नताके साथ अपना नाम बताते हुए उनके चरणोंमें मस्तक रखकर प्रणाम किया॥१॥
</details>

<details open><summary>विश्वास-प्रस्तुतिः</summary>

ततः कृष्णा च भीमश्च यमौ च सुतपस्विनौ।  
शिरोभिः प्राप्य राजर्षिं परिवार्योपतस्थिरे ॥ २ ॥
</details>

<details><summary>मूलम्</summary>

ततः कृष्णा च भीमश्च यमौ च सुतपस्विनौ।  
शिरोभिः प्राप्य राजर्षिं परिवार्योपतस्थिरे ॥ २ ॥
</details>

<details><summary>अनुवाद (हिन्दी)</summary>

तदनन्तर द्रौपदी, भीमसेन और परम तपस्वी नकुल-सहदेव—ये सभी मस्तक झुकाकर उन राजर्षिको चारों ओरसे घेरकर खड़े हो गये॥२॥
</details>

<details open><summary>विश्वास-प्रस्तुतिः</summary>

तथैव धौम्यो धर्मज्ञः पाण्डवानां पुरोहितः।  
यथान्यायमुपाक्रान्तस्तमृषिं संशितव्रतम् ॥ ३ ॥
</details>

<details><summary>मूलम्</summary>

तथैव धौम्यो धर्मज्ञः पाण्डवानां पुरोहितः।  
यथान्यायमुपाक्रान्तस्तमृषिं संशितव्रतम् ॥ ३ ॥
</details>

<details><summary>अनुवाद (हिन्दी)</summary>

उसी प्रकार पाण्डवोंके पुरोहित धर्मज्ञ धौम्यजी कठोर व्रतका पालन करनेवाले राजर्षि आर्ष्टिषेणके पास यथोचित शिष्टाचारके साथ उपस्थित हुए॥३॥
</details>

<details open><summary>विश्वास-प्रस्तुतिः</summary>

अन्वजानात् स धर्मज्ञो मुनिर्दिव्येन चक्षुषा।  
पाण्डोः पुत्रान् कुरुश्रेष्ठानास्यतामिति चाब्रवीत् ॥ ४ ॥
</details>

<details><summary>मूलम्</summary>

अन्वजानात् स धर्मज्ञो मुनिर्दिव्येन चक्षुषा।  
पाण्डोः पुत्रान् कुरुश्रेष्ठानास्यतामिति चाब्रवीत् ॥ ४ ॥
</details>

<details><summary>अनुवाद (हिन्दी)</summary>

उन धर्मज्ञ मुनि आर्ष्टिषेणने अपनी दिव्यदृष्टिसे कुरुश्रेष्ठ पाण्डवोंको जान लिया और कहा, ‘आप सब लोग बैठें’॥४॥
</details>

<details open><summary>विश्वास-प्रस्तुतिः</summary>

कुरूणामृषभं पार्थं पूजयित्वा महातपाः।  
सह भ्रातृभिरासीनं पर्यपृच्छदनामयम् ॥ ५ ॥
</details>

<details><summary>मूलम्</summary>

कुरूणामृषभं पार्थं पूजयित्वा महातपाः।  
सह भ्रातृभिरासीनं पर्यपृच्छदनामयम् ॥ ५ ॥
</details>

<details><summary>अनुवाद (हिन्दी)</summary>

महातपस्वी आर्ष्टिषेणने भाइयोंसहित कुरुश्रेष्ठ युधिष्ठिरका यथोचित आदर-सत्कार किया और जब वे बैठ गये, तब उनसे कुशल-समाचार पूछा—॥५॥
</details>

<details open><summary>विश्वास-प्रस्तुतिः</summary>

नानृते कुरुषे भावं कच्चिद् धर्मे प्रवर्तसे।  
मातापित्रोश्च ते वृत्तिः कच्चित् पार्थ न सीदति ॥ ६ ॥
</details>

<details><summary>मूलम्</summary>

नानृते कुरुषे भावं कच्चिद् धर्मे प्रवर्तसे।  
मातापित्रोश्च ते वृत्तिः कच्चित् पार्थ न सीदति ॥ ६ ॥
</details>

<details><summary>अनुवाद (हिन्दी)</summary>

‘कुन्तीनन्दन! कभी झूठकी ओर तो तुम्हारा मन नहीं जाता? तुम धर्ममें लगे रहते हो न? माता-पिताके प्रति जो तुम्हारी सेवावृत्ति होनी चाहिये, वह है न? उसमें शिथिलता तो नहीं आयी है?॥६॥
</details>

<details open><summary>विश्वास-प्रस्तुतिः</summary>

कच्चित् ते गुरवः सर्वे वृद्धा वैद्याश्च पूजिताः।  
कच्चिन्न कुरुषे भावं पार्थ पापेषु कर्मसु ॥ ७ ॥
</details>

<details><summary>मूलम्</summary>

कच्चित् ते गुरवः सर्वे वृद्धा वैद्याश्च पूजिताः।  
कच्चिन्न कुरुषे भावं पार्थ पापेषु कर्मसु ॥ ७ ॥
</details>

<details><summary>अनुवाद (हिन्दी)</summary>

‘क्या तुमने समस्त गुरुजनों, बड़े-बूढ़ों और विद्वानोंका सदा समादर किया है? पार्थ! कभी पापकर्मोंमें तो तुम्हारी रुचि नहीं होती?॥७॥
</details>

<details open><summary>विश्वास-प्रस्तुतिः</summary>

सुकृतं प्रतिकर्तुं च कच्चिद्धातुं च दुष्कृतम्।  
यथान्यायं कुरुश्रेष्ठ जानासि न विकत्थसे ॥ ८ ॥
</details>

<details><summary>मूलम्</summary>

सुकृतं प्रतिकर्तुं च कच्चिद्धातुं च दुष्कृतम्।  
यथान्यायं कुरुश्रेष्ठ जानासि न विकत्थसे ॥ ८ ॥
</details>

<details><summary>अनुवाद (हिन्दी)</summary>

‘कुरुश्रेष्ठ! क्या तुम अपने उपकारीको उसके उपकारका यथोचित बदला देना जानते हो? क्या तुम्हें अपना अपकार करनेवाले मनुष्यकी उपेक्षा कर देनेकी कला का ज्ञान है? तुम अपनी बड़ाई तो नहीं करते?॥८॥
</details>

<details open><summary>विश्वास-प्रस्तुतिः</summary>

यथार्हं मानिताः कच्चित् त्वया नन्दन्ति साधवः।  
वनेष्वपि वसन् कच्चिद् धर्ममेवानुवर्तसे ॥ ९ ॥
</details>

<details><summary>मूलम्</summary>

यथार्हं मानिताः कच्चित् त्वया नन्दन्ति साधवः।  
वनेष्वपि वसन् कच्चिद् धर्ममेवानुवर्तसे ॥ ९ ॥
</details>

<details><summary>अनुवाद (हिन्दी)</summary>

‘क्या तुमसे यथायोग्य सम्मानित होकर साधु पुरुष तुमपर प्रसन्न रहते हैं? क्या तुम वनमें रहते हुए भी सदा धर्मका ही अनुसरण करते हो?॥९॥
</details>

<details open><summary>विश्वास-प्रस्तुतिः</summary>

कच्चिद् धौम्यस्त्वदाचारैर्न पार्थ परितप्यते।  
दानधर्मतपःशौचैरार्जवेन तितिक्षया ॥ १० ॥  
पितृपैतामहं वृत्तं कच्चित् पार्थानुवर्तसे।  
कच्चिद् राजर्षियातेन पथा गच्छसि पाण्डव ॥ ११ ॥
</details>

<details><summary>मूलम्</summary>

कच्चिद् धौम्यस्त्वदाचारैर्न पार्थ परितप्यते।  
दानधर्मतपःशौचैरार्जवेन तितिक्षया ॥ १० ॥  
पितृपैतामहं वृत्तं कच्चित् पार्थानुवर्तसे।  
कच्चिद् राजर्षियातेन पथा गच्छसि पाण्डव ॥ ११ ॥
</details>

<details><summary>अनुवाद (हिन्दी)</summary>

‘पार्थ! तुम्हारे आचार-व्यवहारसे पुरोहित धौम्यजीको क्लेश तो नहीं पहुँचता है? कुन्तीनन्दन! क्या तुम दान, धर्म, तप, शौच, सरलता और क्षमा आदिके द्वारा अपने बाप-दादोंके आचार-व्यवहारका अनुसरण करते हो? पाण्डुनन्दन! प्राचीन राजर्षि जिस मार्गसे गये हैं, उसीपर तुम भी चलते हो न?॥१०-११॥
</details>

<details open><summary>विश्वास-प्रस्तुतिः</summary>

स्वे स्वे किल कुले जाते पुत्रे नप्तरि वा पुनः।  
पितरः पितृलोकस्थाः शोचन्ति च हसन्ति च ॥ १२ ॥  
किं तस्य दुष्कृतेऽस्माभिः सम्प्राप्तव्यं भविष्यति।  
किं चास्य सुकृतेऽस्माभिः प्राप्तव्यमिति शोभनम् ॥ १३ ॥
</details>

<details><summary>मूलम्</summary>

स्वे स्वे किल कुले जाते पुत्रे नप्तरि वा पुनः।  
पितरः पितृलोकस्थाः शोचन्ति च हसन्ति च ॥ १२ ॥  
किं तस्य दुष्कृतेऽस्माभिः सम्प्राप्तव्यं भविष्यति।  
किं चास्य सुकृतेऽस्माभिः प्राप्तव्यमिति शोभनम् ॥ १३ ॥
</details>

<details><summary>अनुवाद (हिन्दी)</summary>

‘कहते हैं, जब-जब अपने-अपने कुलमें पुत्र अथवा नातीका जन्म होता है, तब-तब पितृलोकमें रहनेवाले पितर शोकमग्न होते हैं और हँसते भी हैं। शोक तो उन्हें यह सोचकर होता है कि ‘क्या हमें इसके पापमें हिस्सा बँटाना पड़ेगा?’ और हँसते इसलिये हैं कि ‘क्या हमें इसके पुण्यका कुछ भाग मिलेगा? यदि ऐसा हो तो बड़ी अच्छी बात है’॥१२-१३॥
</details>

<details open><summary>विश्वास-प्रस्तुतिः</summary>

पिता माता तथैवाग्निर्गुरुरात्मा च पञ्चमः।  
यस्यैते पूजिताः पार्थ तस्या लोकावुभौ जितौ ॥ १४ ॥
</details>

<details><summary>मूलम्</summary>

पिता माता तथैवाग्निर्गुरुरात्मा च पञ्चमः।  
यस्यैते पूजिताः पार्थ तस्या लोकावुभौ जितौ ॥ १४ ॥
</details>

<details><summary>अनुवाद (हिन्दी)</summary>

‘पार्थ! जिसके द्वारा पिता, माता, अग्नि, गुरु और आत्मा—इन पाँचोंका आदर होता है, वह यह लोक और परलोक दोनोंको जीत लेता है’॥१४॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

भगवन्नार्य माहैतद् यथावद् धर्मनिश्चयम्।  
यथाशक्ति यथान्यायं क्रियते विधिवन्मया ॥ १५ ॥
</details>

<details><summary>मूलम्</summary>

भगवन्नार्य माहैतद् यथावद् धर्मनिश्चयम्।  
यथाशक्ति यथान्यायं क्रियते विधिवन्मया ॥ १५ ॥
</details>

<details><summary>अनुवाद (हिन्दी)</summary>

_युधिष्ठिरने कहा—_ भगवन्! आर्यचरण! आपने मुझे यह धर्मका निचोड़ बताया है। मैं अपनी शक्तिके अनुसार यथोचित रीतिसे विधिपूर्वक इसका पालन करता हूँ॥१५॥
</details>

<details open><summary>मूलम् (वचनम्)</summary>

आर्ष्टिषेण उवाच
</details>

<details open><summary>विश्वास-प्रस्तुतिः</summary>

अब्भक्षा वायुभक्षाश्च प्लवमाना विहायसा।  
जुषन्ते पर्वतश्रेष्ठमृषयः पर्वसंधिषु ॥ १६ ॥
</details>

<details><summary>मूलम्</summary>

अब्भक्षा वायुभक्षाश्च प्लवमाना विहायसा।  
जुषन्ते पर्वतश्रेष्ठमृषयः पर्वसंधिषु ॥ १६ ॥
</details>

<details><summary>अनुवाद (हिन्दी)</summary>

_आर्ष्टिषेण बोले—_ पार्थ! पर्वोंकी संधिवेलामें (पूर्णिमा तथा प्रतिपदाकी संधिमें) बहुत-से ऋषिगण आकाशमार्गसे उड़ते हुए आते हैं और इस श्रेष्ठ पर्वतका सेवन करते हैं। उनमेंसे कितने तो केवल जल पीकर जीवन-निर्वाह करते हैं और कितने केवल वायु पीकर रहते हैं॥१६॥
</details>

<details open><summary>विश्वास-प्रस्तुतिः</summary>

कामिनः सह कान्ताभिः परस्परमनुव्रताः।  
दृश्यन्ते शैलशृङ्गस्था यथा किम्पुरुषा नृप ॥ १७ ॥
</details>

<details><summary>मूलम्</summary>

कामिनः सह कान्ताभिः परस्परमनुव्रताः।  
दृश्यन्ते शैलशृङ्गस्था यथा किम्पुरुषा नृप ॥ १७ ॥
</details>

<details><summary>अनुवाद (हिन्दी)</summary>

राजन्! कितने ही किम्पुरुष-जातिके कामी अपनी कामिनियोंके साथ परस्पर अनुरक्तभावसे यहाँ क्रीडाके लिये आते हैं और पर्वतके शिखरोंपर घूमते दिखायी देते हैं॥१७॥
</details>

<details open><summary>विश्वास-प्रस्तुतिः</summary>

अरजांसि च वासांसि वसानाः कौशिकानि च।  
दृश्यन्ते बहवः पार्थ गन्धर्वाप्सरसां गणाः ॥ १८ ॥
</details>

<details><summary>मूलम्</summary>

अरजांसि च वासांसि वसानाः कौशिकानि च।  
दृश्यन्ते बहवः पार्थ गन्धर्वाप्सरसां गणाः ॥ १८ ॥
</details>

<details><summary>अनुवाद (हिन्दी)</summary>

कुन्तीकुमार! गन्धर्वों और अप्सराओंके बहुत-से गण यहाँ देखनेमें आते हैं, उनमेंसे कितने ही स्वच्छ वस्त्र धारण करते हैं और कितने ही रेशमी वस्त्रोंसे सुशोभित होते हैं॥१८॥
</details>

<details open><summary>विश्वास-प्रस्तुतिः</summary>

विद्याधरगणाश्चैव स्रग्विणः प्रियदर्शनाः ।  
महोरगगणांश्चैव सुपर्णाश्चोरगादयः ॥ १९ ॥
</details>

<details><summary>मूलम्</summary>

विद्याधरगणाश्चैव स्रग्विणः प्रियदर्शनाः ।  
महोरगगणांश्चैव सुपर्णाश्चोरगादयः ॥ १९ ॥
</details>

<details><summary>अनुवाद (हिन्दी)</summary>

विद्याधरोंके गण भी सुन्दर फूलोंके हार पहने अत्यन्त मनोहर दिखायी देते हैं। इनके सिवा बड़े-बड़े नागगण, सुपर्णजातीय पक्षी तथा सर्प आदि भी दृष्टिगोचर होते हैं॥१९॥
</details>

<details open><summary>विश्वास-प्रस्तुतिः</summary>

अस्य चोपरि शैलस्य श्रूयते पर्वसंधिषु।  
भेरीपणवशङ्खानां मृदङ्गानां च निःस्वनः ॥ २० ॥
</details>

<details><summary>मूलम्</summary>

अस्य चोपरि शैलस्य श्रूयते पर्वसंधिषु।  
भेरीपणवशङ्खानां मृदङ्गानां च निःस्वनः ॥ २० ॥
</details>

<details><summary>अनुवाद (हिन्दी)</summary>

पर्वोंकी संधि-बेलामें इस पर्वतके ऊपर भेरी, पणव, शंख और मृदंगोंकी ध्वनि सुनायी देती है॥२०॥
</details>

<details open><summary>विश्वास-प्रस्तुतिः</summary>

इहस्थैरेव तत् सर्वं श्रोतव्यं भरतर्षभाः।  
न कार्या वः कथंचित् स्यात् तत्राभिगमने मतिः ॥ २१ ॥
</details>

<details><summary>मूलम्</summary>

इहस्थैरेव तत् सर्वं श्रोतव्यं भरतर्षभाः।  
न कार्या वः कथंचित् स्यात् तत्राभिगमने मतिः ॥ २१ ॥
</details>

<details><summary>अनुवाद (हिन्दी)</summary>

भरतकुलभूषण पाण्डवो! तुम्हें यहीं रहकर वह सब कुछ देखना या सुनना चाहिये। वहाँ पर्वतके ऊपर जानेका विचार तुम्हें किसी प्रकार भी नहीं करना चाहिये॥२१॥
</details>

<details open><summary>विश्वास-प्रस्तुतिः</summary>

न चाप्यतः परं शक्यं गन्तुं भरतसत्तमाः।  
विहारो ह्यत्र देवानाममानुषगतिस्तु सा ॥ २२ ॥
</details>

<details><summary>मूलम्</summary>

न चाप्यतः परं शक्यं गन्तुं भरतसत्तमाः।  
विहारो ह्यत्र देवानाममानुषगतिस्तु सा ॥ २२ ॥
</details>

<details><summary>अनुवाद (हिन्दी)</summary>

भरतश्रेष्ठ! इससे आगे जाना असम्भव है। वहाँ देवताओंकी विहारस्थली है। वहाँ मनुष्योंकी गति नहीं हो सकती॥२२॥
</details>

<details open><summary>विश्वास-प्रस्तुतिः</summary>

ईषच्चपलकर्माणं मनुष्यमिह भारत ।  
द्विषन्ति सर्वभूतानि ताडयन्ति च राक्षसाः ॥ २३ ॥
</details>

<details><summary>मूलम्</summary>

ईषच्चपलकर्माणं मनुष्यमिह भारत ।  
द्विषन्ति सर्वभूतानि ताडयन्ति च राक्षसाः ॥ २३ ॥
</details>

<details><summary>अनुवाद (हिन्दी)</summary>

भारत! यहाँ थोड़ी-सी भी चपलता करनेवाले मनुष्यसे सब प्राणी द्वेष करते हैं तथा राक्षसलोग उसपर प्रहार कर बैठते हैं॥२३॥
</details>

<details open><summary>विश्वास-प्रस्तुतिः</summary>

अस्यातिक्रम्य शिखरं कैलासस्य युधिष्ठिर।  
गतिः परमसिद्धानां देवर्षीणां प्रकाशते ॥ २४ ॥
</details>

<details><summary>मूलम्</summary>

अस्यातिक्रम्य शिखरं कैलासस्य युधिष्ठिर।  
गतिः परमसिद्धानां देवर्षीणां प्रकाशते ॥ २४ ॥
</details>

<details><summary>अनुवाद (हिन्दी)</summary>

युधिष्ठिर! इस कैलासके शिखरको लाँघ जानेपर परम सिद्ध देवर्षियोंकी गति प्रकाशित होती है॥२४॥
</details>

<details open><summary>विश्वास-प्रस्तुतिः</summary>

चापलादिह गच्छन्तं पार्थ यानमितः परम्।  
अयःशूलादिभिर्घ्नन्ति राक्षसाः शत्रुसूदन ॥ २५ ॥
</details>

<details><summary>मूलम्</summary>

चापलादिह गच्छन्तं पार्थ यानमितः परम्।  
अयःशूलादिभिर्घ्नन्ति राक्षसाः शत्रुसूदन ॥ २५ ॥
</details>

<details><summary>अनुवाद (हिन्दी)</summary>

शत्रुसूदन पार्थ! चपलतावश इससे आगेके मार्गपर जानेवाले मनुष्यको राक्षसगण लोहेके शूल आदिसे मारते हैं॥२५॥
</details>

<details open><summary>विश्वास-प्रस्तुतिः</summary>

अप्सरोभिः परिवृतः समृद्ध्या नरवाहनः।  
इह वैश्रवणस्तात पर्वसंधिषु दृश्यते ॥ २६ ॥
</details>

<details><summary>मूलम्</summary>

अप्सरोभिः परिवृतः समृद्ध्या नरवाहनः।  
इह वैश्रवणस्तात पर्वसंधिषु दृश्यते ॥ २६ ॥
</details>

<details><summary>अनुवाद (हिन्दी)</summary>

तात! पर्वोंकी संधिके समय यहाँ मनुष्योंपर सवार होनेवाले कुबेर अप्सराओंसे घिरकर अपने अतुल वैभवके साथ दिखायी देते हैं॥२६॥
</details>

<details open><summary>विश्वास-प्रस्तुतिः</summary>

शिखरस्थं समासीनमधिपं यक्षरक्षसाम् ।  
प्रेक्षन्ते सर्वभूतानि भानुमन्तमिवोदितम् ॥ २७ ॥
</details>

<details><summary>मूलम्</summary>

शिखरस्थं समासीनमधिपं यक्षरक्षसाम् ।  
प्रेक्षन्ते सर्वभूतानि भानुमन्तमिवोदितम् ॥ २७ ॥
</details>

<details><summary>अनुवाद (हिन्दी)</summary>

यक्षों तथा राक्षसोंके अधिपति कुबेर जब इस कैलाशशिखरपर विराजमान होते हैं, उस समय उदित हुए सूर्यकी भाँति शोभा पाते हैं। उस अवसरपर सब प्राणी उनका दर्शन करते हैं॥२७॥
</details>

<details open><summary>विश्वास-प्रस्तुतिः</summary>

देवदानवसिद्धानां तथा वैश्रवणस्य च।  
गिरेः शिखरमूद्यानमिदं भरतसत्तम ॥ २८ ॥
</details>

<details><summary>मूलम्</summary>

देवदानवसिद्धानां तथा वैश्रवणस्य च।  
गिरेः शिखरमूद्यानमिदं भरतसत्तम ॥ २८ ॥
</details>

<details><summary>अनुवाद (हिन्दी)</summary>

भरतश्रेष्ठ! पर्वतका यह शिखर देवताओं, दानवों, सिद्धों तथा कुबेरका क्रीड़ा-कानन है॥२८॥
</details>

<details open><summary>विश्वास-प्रस्तुतिः</summary>

उपासीनस्य धनदं तुम्बुरोः पर्वसंधिषु।  
गीतसामस्वनस्तात श्रूयते गन्धमादने ॥ २९ ॥
</details>

<details><summary>मूलम्</summary>

उपासीनस्य धनदं तुम्बुरोः पर्वसंधिषु।  
गीतसामस्वनस्तात श्रूयते गन्धमादने ॥ २९ ॥
</details>

<details><summary>अनुवाद (हिन्दी)</summary>

तात! पर्वसंधिके समय गन्धमादन पर्वतपर कुबेरकी सेवामें उपस्थित हुए तुम्बुरु गन्धर्वके साम-गानका स्वर स्पष्ट सुनायी पड़ता है॥२९॥
</details>

<details open><summary>विश्वास-प्रस्तुतिः</summary>

एतदेवंविधं चित्रमिह तात युधिष्ठिर।  
प्रेक्षन्ते सर्वभूतानि बहुशः पर्वसंधिषु ॥ ३० ॥
</details>

<details><summary>मूलम्</summary>

एतदेवंविधं चित्रमिह तात युधिष्ठिर।  
प्रेक्षन्ते सर्वभूतानि बहुशः पर्वसंधिषु ॥ ३० ॥
</details>

<details><summary>अनुवाद (हिन्दी)</summary>

तात युधिष्ठिर! इस प्रकार पर्वसंधिकालमें सब प्राणी यहाँ अनेक बार ऐसे-ऐसे अद्भुत दृश्योंका दर्शन करते हैं॥
</details>

<details open><summary>विश्वास-प्रस्तुतिः</summary>

भुञ्जाना मुनिभोज्यानि रसवन्ति फलानि च।  
वसध्वं पाण्डवश्रेष्ठा यावदर्जुनदर्शनात् ॥ ३१ ॥
</details>

<details><summary>मूलम्</summary>

भुञ्जाना मुनिभोज्यानि रसवन्ति फलानि च।  
वसध्वं पाण्डवश्रेष्ठा यावदर्जुनदर्शनात् ॥ ३१ ॥
</details>

<details><summary>अनुवाद (हिन्दी)</summary>

श्रेष्ठ पाण्डवो! जबतक तुम्हारी अर्जुनसे भेंट न हो, तबतक मुनियोंके भोजन करनेयोग्य सरस फलोंका उपभोग करते हुए तुम सब लोग यहाँ (सानन्द) निवास करो॥३१॥
</details>

<details open><summary>विश्वास-प्रस्तुतिः</summary>

न तात चपलैर्भाव्यमिह प्राप्तैः कथंचन।  
उषित्वेह यथाकामं यथाश्रद्धं विहृत्य च।  
ततः शस्त्रजितां तात पृथिवीं पालयिष्यसि ॥ ३२ ॥
</details>

<details><summary>मूलम्</summary>

न तात चपलैर्भाव्यमिह प्राप्तैः कथंचन।  
उषित्वेह यथाकामं यथाश्रद्धं विहृत्य च।  
ततः शस्त्रजितां तात पृथिवीं पालयिष्यसि ॥ ३२ ॥
</details>

<details><summary>अनुवाद (हिन्दी)</summary>

तात! यहाँ आनेवाले लोगोंको किसी प्रकार चपल नहीं होना चाहिये। तुम यहाँ अपनी इच्छाके अनुसार रहकर और श्रद्धाके अनुसार घूम-फिरकर लौट जाओगे और शस्त्रोंद्वारा जीती हुई पृथ्वीका पालन करोगे॥३२॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि यक्षयुद्धपर्वणि आर्ष्टिषेणयुधिष्ठिरसंवादे एकोनषष्ट्यधिकशततमोऽध्याय ॥ १५९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत यक्षयुद्धपर्वमें आर्ष्टिषेण-युधिष्ठिरसंवादविषयक एक सौ उनसठवाँ अध्याय पूरा हुआ॥१५९॥
</details>
