+++
title_full = "158 नर-नारायण-आश्रमसे वृषपर्वाके यहाँ होते हुए राजर्षि आर्ष्टिषेणके आश्रमपर जाना"
title = "१५८ पाण्डवानाम् आर्ष्टिषेणाश्रमगमनम्"

+++

<details><summary>भागसूचना</summary>

(यक्षयुद्धपर्व)  
अष्टपञ्चाशदधिकशततमोऽध्यायः
</details>

<details><summary>सूचना (हिन्दी)</summary>

नर-नारायण-आश्रमसे वृषपर्वाके यहाँ होते हुए राजर्षि आर्ष्टिषेणके आश्रमपर जाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

निहते राक्षसे तस्मिन् पुनर्नारायणाश्रमम्।  
अभ्येत्य राजा कौन्तेयो निवासमकरोत् प्रभुः ॥ १ ॥
</details>

<details><summary>मूलम्</summary>

निहते राक्षसे तस्मिन् पुनर्नारायणाश्रमम्।  
अभ्येत्य राजा कौन्तेयो निवासमकरोत् प्रभुः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ उस राक्षसके मारे जानेपर कुन्तीकुमार शक्तिशाली राजा युधिष्ठिर पुनः नर-नारायण-आश्रममें आकर रहने लगे॥१॥
</details>

<details open><summary>विश्वास-प्रस्तुतिः</summary>

स समानीय तान् सर्वान् भ्रातॄनित्यब्रवीद् वचः।  
द्रौपद्या सहितान् काले संस्मरन् भ्रातरं जयम् ॥ २ ॥
</details>

<details><summary>मूलम्</summary>

स समानीय तान् सर्वान् भ्रातॄनित्यब्रवीद् वचः।  
द्रौपद्या सहितान् काले संस्मरन् भ्रातरं जयम् ॥ २ ॥
</details>

<details><summary>अनुवाद (हिन्दी)</summary>

एक दिन उन्होंने द्रौपदीसहित सब भाइयोंको एकत्र करके अपने प्रियबन्धु अर्जुनका स्मरण करते हुए कहा—॥२॥
</details>

<details open><summary>विश्वास-प्रस्तुतिः</summary>

समाश्चतस्रोऽभिगताः शिवेन चरतां वने।  
कृतोद्देशः स बीभत्सुः पञ्चमीमभितः समाम् ॥ ३ ॥
</details>

<details><summary>मूलम्</summary>

समाश्चतस्रोऽभिगताः शिवेन चरतां वने।  
कृतोद्देशः स बीभत्सुः पञ्चमीमभितः समाम् ॥ ३ ॥
</details>

<details><summary>अनुवाद (हिन्दी)</summary>

‘हमलोगोंको कुशलपूर्वक वनमें विचरते हुए चार वर्ष हो गये। अर्जुनने यह संकेत किया था कि मैं पाँचवें वर्षमें लौट आऊँगा॥३॥
</details>

<details open><summary>विश्वास-प्रस्तुतिः</summary>

प्राप्य पर्वतराजानं श्वेतं शिखरिणां वरम्।  
पुष्पितैर्द्रुमषण्डैश्च मत्तकोकिलषट्‌पदैः ॥ ४ ॥  
मयूरैश्चातकैश्चापि नित्योत्सवविभूषितम् ।  
व्याघ्रैर्वराहैर्महिषैर्गवयैर्हरिणैस्तथा ॥ ५ ॥  
श्वापदैर्व्यालरूपैश्च रुरुभिश्च निषेवितम् ।  
फुल्लैः सहस्रपत्रैश्च शतपत्रैस्तथोत्पलैः ॥ ६ ॥  
प्रफुल्लैः कमलैश्चैव तथा नीलोत्पलैरपि।  
महापुण्यं पवित्रं च सुरासुरनिषेवितम् ॥ ७ ॥
</details>

<details><summary>मूलम्</summary>

प्राप्य पर्वतराजानं श्वेतं शिखरिणां वरम्।  
पुष्पितैर्द्रुमषण्डैश्च मत्तकोकिलषट्‌पदैः ॥ ४ ॥  
मयूरैश्चातकैश्चापि नित्योत्सवविभूषितम् ।  
व्याघ्रैर्वराहैर्महिषैर्गवयैर्हरिणैस्तथा ॥ ५ ॥  
श्वापदैर्व्यालरूपैश्च रुरुभिश्च निषेवितम् ।  
फुल्लैः सहस्रपत्रैश्च शतपत्रैस्तथोत्पलैः ॥ ६ ॥  
प्रफुल्लैः कमलैश्चैव तथा नीलोत्पलैरपि।  
महापुण्यं पवित्रं च सुरासुरनिषेवितम् ॥ ७ ॥
</details>

<details><summary>अनुवाद (हिन्दी)</summary>

‘पर्वतोंमें श्रेष्ठ गिरिराज कैलासपर आकर अर्जुनसे मिलनेके शुभ अवसरकी प्रतीक्षामें हमने यहाँ डेरा डाला है। (क्योंकि वहीं मिलनेका उनकी ओरसे संकेत प्राप्त हुआ था।) वह श्वेत कैलास-शिखर पुष्पित वृक्षावलियोंसे सुशोभित है। वहाँ मतवाले कोकिलोंकी काकली, भ्रमरोंके गुंजारव तथा मोर और पपीहोंकी मीठी वाणीसे नित्य उत्सव-सा होता रहता है, जो उस पर्वतकी शोभाको बढ़ा देता है। वहाँ व्याघ्र, वराह, महिष, गवय, हरिण, हिंसक जन्तु, सर्प तथा रुरुमृग निवास करते हैं। खिले हुए सहस्रदल, शतदल, उत्पल, प्रफुल्ल कमल तथा नीलोत्पल आदिसे उस पर्वतकी रमणीयता और भी बढ़ गयी है। वह परम पुण्यमय और पवित्र है। देवता और असुर दोनों ही उसका सेवन करते हैं॥४—७॥
</details>

<details open><summary>विश्वास-प्रस्तुतिः</summary>

तत्रापि च कृतोद्देशः समागमदिदृक्षुभिः।  
कृतश्च समयस्तेन पार्थेनामिततेजसा ॥ ८ ॥  
पञ्चवर्षाणि वत्स्यामि विद्यार्थीति पुरा मयि।
</details>

<details><summary>मूलम्</summary>

तत्रापि च कृतोद्देशः समागमदिदृक्षुभिः।  
कृतश्च समयस्तेन पार्थेनामिततेजसा ॥ ८ ॥  
पञ्चवर्षाणि वत्स्यामि विद्यार्थीति पुरा मयि।
</details>

<details><summary>अनुवाद (हिन्दी)</summary>

‘अमिततेजस्वी अर्जुनने वहाँ भी अपना आगमन देखनेके लिये उत्सुक हुए हमलोगोंके साथ संकेतपूर्वक यह प्रतिज्ञा की थी कि मैं अस्त्रविद्याका अध्ययन करनेके लिये पाँच वर्षोंतक देवलोकमें निवास करूँगा॥
</details>

<details open><summary>विश्वास-प्रस्तुतिः</summary>

अत्र गाण्डीवधन्वानमवाप्तास्त्रमरिन्दमम् ॥ ९ ॥  
देवलोकादिमं लोकं द्रक्ष्यामः पुनरागतम्।  
इत्युक्त्वा ब्राह्मणान् सर्वानामन्त्रयत पाण्डवः ॥ १० ॥
</details>

<details><summary>मूलम्</summary>

अत्र गाण्डीवधन्वानमवाप्तास्त्रमरिन्दमम् ॥ ९ ॥  
देवलोकादिमं लोकं द्रक्ष्यामः पुनरागतम्।  
इत्युक्त्वा ब्राह्मणान् सर्वानामन्त्रयत पाण्डवः ॥ १० ॥
</details>

<details><summary>अनुवाद (हिन्दी)</summary>

‘शत्रुओंका दमन करनेवाले गाण्डीवधारी अर्जुन अस्त्रविद्या प्राप्त करके पुनः देवलोकसे इस मनुष्यलोकमें आनेवाले हैं। हमलोग शीघ्र ही उनसे मिलेंगे’ ऐसा कहकर पाण्डुनन्दन युधिष्ठिरने सब ब्राह्मणोंको आमन्त्रित किया॥९-१०॥
</details>

<details open><summary>विश्वास-प्रस्तुतिः</summary>

कारणं चैव तत् तेषामाचचक्षे तपस्विनाम्।  
तानुग्रतपसः प्रीतान् कृत्वा पार्थाः प्रदक्षिणाम् ॥ ११ ॥
</details>

<details><summary>मूलम्</summary>

कारणं चैव तत् तेषामाचचक्षे तपस्विनाम्।  
तानुग्रतपसः प्रीतान् कृत्वा पार्थाः प्रदक्षिणाम् ॥ ११ ॥
</details>

<details><summary>अनुवाद (हिन्दी)</summary>

और उन तपस्वियोंके सामने उन्हें बुला भेजनेका कारण बताया। उन कठोर तपस्वियोंको प्रसन्न करके कुन्तीकुमारोंने उनकी परिक्रमा की॥११॥
</details>

<details open><summary>विश्वास-प्रस्तुतिः</summary>

ब्राह्मणास्तेऽन्वमोदन्त शिवेन कुशलेन च।  
सुखोदर्कमिमं क्लेशमचिराद् भरतर्षभ ॥ १२ ॥
</details>

<details><summary>मूलम्</summary>

ब्राह्मणास्तेऽन्वमोदन्त शिवेन कुशलेन च।  
सुखोदर्कमिमं क्लेशमचिराद् भरतर्षभ ॥ १२ ॥
</details>

<details><summary>अनुवाद (हिन्दी)</summary>

तब उन ब्राह्मणोंने कुशल-मंगलके साथ उन सबके अभीष्ट मनोरथकी पूर्तिका अनुमोदन किया और कहा—‘भरतश्रेष्ठ! आजका यह क्लेश शीघ्र ही सुखद भविष्यके रूपमें परिणत हो जायगा॥१२॥
</details>

<details open><summary>विश्वास-प्रस्तुतिः</summary>

क्षत्रधर्मेण धर्मज्ञ तीर्त्वा गां पालयिष्यसि।  
तत् तु राजा वचस्तेषां प्रतिगृह्य तपस्विनाम् ॥ १३ ॥  
प्रतस्थे सह विप्रैस्तैर्भ्रातृभिश्च परन्तपः।  
राक्षसैरनुयातो वै लोमशेनाभिरक्षितः ॥ १४ ॥
</details>

<details><summary>मूलम्</summary>

क्षत्रधर्मेण धर्मज्ञ तीर्त्वा गां पालयिष्यसि।  
तत् तु राजा वचस्तेषां प्रतिगृह्य तपस्विनाम् ॥ १३ ॥  
प्रतस्थे सह विप्रैस्तैर्भ्रातृभिश्च परन्तपः।  
राक्षसैरनुयातो वै लोमशेनाभिरक्षितः ॥ १४ ॥
</details>

<details><summary>अनुवाद (हिन्दी)</summary>

‘धर्मज्ञ! तुम क्षत्रियधर्मके अनुसार इस संकटसे पार होकर सारी पृथ्वीका पालन करोगे।’ राजा युधिष्ठिरने उन तपस्वी ब्राह्मणोंका यह आशीर्वाद शिरोधार्य किया और वे परंतप नरेश उन ब्राह्मणों तथा भाइयोंके साथ वहाँसे प्रस्थित हुए। घटोत्कच आदि राक्षस भी उनकी सेवाके लिये पीछे-पीछे चले। राजा युधिष्ठिर महर्षि लोमशके द्वारा सर्वथा सुरक्षित थे॥१३-१४॥
</details>

<details open><summary>विश्वास-प्रस्तुतिः</summary>

क्वचित् पद्भ्यां ततोऽगच्छद्‌ राक्षसैरुह्यते क्वचित्।  
तत्र तत्र महातेजा भ्रातृभिः सह सुव्रतः ॥ १५ ॥
</details>

<details><summary>मूलम्</summary>

क्वचित् पद्भ्यां ततोऽगच्छद्‌ राक्षसैरुह्यते क्वचित्।  
तत्र तत्र महातेजा भ्रातृभिः सह सुव्रतः ॥ १५ ॥
</details>

<details><summary>अनुवाद (हिन्दी)</summary>

उत्तम व्रतका पालन करनेवाले वे महातेजस्वी भूपाल कहीं तो भाइयोंसहित पैदल चलते और कहीं राक्षसलोग उन्हें पीठपर बैठाकर ले जाते थे। इस प्रकार वे अनेक स्थानोंमें गये॥१५॥
</details>

<details open><summary>विश्वास-प्रस्तुतिः</summary>

ततो युधिष्ठिरो राजा बहून् क्लेशान्‌ विचिन्तयन्।  
सिंहव्याघ्रगजाकीर्णामुदीचीं प्रययौ दिशम् ॥ १६ ॥
</details>

<details><summary>मूलम्</summary>

ततो युधिष्ठिरो राजा बहून् क्लेशान्‌ विचिन्तयन्।  
सिंहव्याघ्रगजाकीर्णामुदीचीं प्रययौ दिशम् ॥ १६ ॥
</details>

<details><summary>अनुवाद (हिन्दी)</summary>

तदनन्तर राजा युधिष्ठिर अनेक क्लेशोंका चिन्तन करते हुए सिंह, व्याघ्र और हाथियोंसे भरी हुई उत्तर-दिशाकी ओर चल दिये॥१६॥
</details>

<details open><summary>विश्वास-प्रस्तुतिः</summary>

अवेक्षमाणः कैलासं मैनाकं चैव पर्वतम्।  
गन्धमादनपादांश्च श्वेतं चापि शिलोच्चयम् ॥ १७ ॥  
उपर्युपरि शैलस्य बह्वीश्च सरितः शिवाः।  
पृष्ठं हिमवतः पुण्यं ययौ सप्तदशेऽहनि ॥ १८ ॥
</details>

<details><summary>मूलम्</summary>

अवेक्षमाणः कैलासं मैनाकं चैव पर्वतम्।  
गन्धमादनपादांश्च श्वेतं चापि शिलोच्चयम् ॥ १७ ॥  
उपर्युपरि शैलस्य बह्वीश्च सरितः शिवाः।  
पृष्ठं हिमवतः पुण्यं ययौ सप्तदशेऽहनि ॥ १८ ॥
</details>

<details><summary>अनुवाद (हिन्दी)</summary>

कैलास, मैनाकपर्वत, गन्धमादनकी घाटियों और श्वेत (हिमालय) पर्वतका दर्शन करते हुए उन्होंने पर्वतमालाओंके ऊपर-ऊपर बहुत-सी कल्याणमयी सरिताएँ देखीं तथा सत्रहवें दिन वे हिमालयके एक पावन पृष्ठभागपर जा पहुँचे॥१७-१८॥
</details>

<details open><summary>विश्वास-प्रस्तुतिः</summary>

ददृशुः पाण्डवा राजन् गन्धमादनमन्तिकात्।  
पृष्ठे हिमवतः पुण्ये नानाद्रुमलतावृते ॥ १९ ॥  
सलिलावर्तसंजातैः पुष्पितैश्च महीरुहैः ।  
समावृतं पुण्यतममाश्रमं वृषपर्वणः ॥ २० ॥  
तमुपागम्य राजर्षिं धर्मात्मानमरिन्दमाः ।  
पाण्डवा वृषपर्वाणमवन्दन्त गतक्लमाः ॥ २१ ॥
</details>

<details><summary>मूलम्</summary>

ददृशुः पाण्डवा राजन् गन्धमादनमन्तिकात्।  
पृष्ठे हिमवतः पुण्ये नानाद्रुमलतावृते ॥ १९ ॥  
सलिलावर्तसंजातैः पुष्पितैश्च महीरुहैः ।  
समावृतं पुण्यतममाश्रमं वृषपर्वणः ॥ २० ॥  
तमुपागम्य राजर्षिं धर्मात्मानमरिन्दमाः ।  
पाण्डवा वृषपर्वाणमवन्दन्त गतक्लमाः ॥ २१ ॥
</details>

<details><summary>अनुवाद (हिन्दी)</summary>

राजन्! वहाँ पाण्डवोंने गन्धमादन पर्वतका निकटसे दर्शन किया। हिमालयका वह पावन पृष्ठभाग नाना प्रकारके वृक्षों और लताओंसे आवृत था। वहाँ जलके आवर्तोंसे सींचकर उत्पन्न हुए फूलवाले वृक्षोंसे घिरा हुआ वृषपर्वाका परम पवित्र आश्रम था। शत्रुदमन पाण्डवोंने उन धर्मात्मा राजर्षि वृषपर्वाके पास जाकर क्लेशरहित हो उन्हें प्रणाम किया॥१९—२१॥
</details>

<details open><summary>विश्वास-प्रस्तुतिः</summary>

अभ्यनन्दत् स राजर्षिः पुत्रवद् भरतर्षभान्।  
पूजिताश्चावसंस्तत्र सप्तरात्रमरिन्दमाः ॥ २२ ॥
</details>

<details><summary>मूलम्</summary>

अभ्यनन्दत् स राजर्षिः पुत्रवद् भरतर्षभान्।  
पूजिताश्चावसंस्तत्र सप्तरात्रमरिन्दमाः ॥ २२ ॥
</details>

<details><summary>अनुवाद (हिन्दी)</summary>

उन राजर्षिने भरतकुलभूषण पाण्डवोंका पुत्रके समान अभिनन्दन किया और उनसे सम्मानित होकर वे शत्रुदमन पाण्डव वहाँ सात रात ठहरे रहे॥२२॥
</details>

<details open><summary>विश्वास-प्रस्तुतिः</summary>

अष्टमेऽहनि सम्प्राप्ते तमृषिं लोकविश्रुतम्।  
आमन्त्र्य वृषपर्वाणं प्रस्थानं प्रत्यरोचयन् ॥ २३ ॥
</details>

<details><summary>मूलम्</summary>

अष्टमेऽहनि सम्प्राप्ते तमृषिं लोकविश्रुतम्।  
आमन्त्र्य वृषपर्वाणं प्रस्थानं प्रत्यरोचयन् ॥ २३ ॥
</details>

<details><summary>अनुवाद (हिन्दी)</summary>

आठवें दिन उन विश्वविख्यात राजर्षि वृषपर्वाकी आज्ञा ले उन्होंने वहाँसे प्रस्थान करनेका विचार किया॥२३॥
</details>

<details open><summary>विश्वास-प्रस्तुतिः</summary>

एकैकशश्च तान् विप्रान् निवेद्य वृषपर्वणि।  
न्यासभूतान् यथाकालं बन्धूनिव सुसत्कृतान् ॥ २४ ॥  
पारिबर्हं च तं शेषं परिदाय महात्मने।  
ततस्ते यज्ञपात्राणि रत्नान्याभरणानि च ॥ २५ ॥  
न्यदधुः पाण्डवा राजन्नाश्रमे वृषपर्वणः।
</details>

<details><summary>मूलम्</summary>

एकैकशश्च तान् विप्रान् निवेद्य वृषपर्वणि।  
न्यासभूतान् यथाकालं बन्धूनिव सुसत्कृतान् ॥ २४ ॥  
पारिबर्हं च तं शेषं परिदाय महात्मने।  
ततस्ते यज्ञपात्राणि रत्नान्याभरणानि च ॥ २५ ॥  
न्यदधुः पाण्डवा राजन्नाश्रमे वृषपर्वणः।
</details>

<details><summary>अनुवाद (हिन्दी)</summary>

अपने साथ आये हुए ब्राह्मणोंको उन्होंने एक-एक करके वृषपर्वाके यहाँ धरोहरकी भाँति सौंपा। उन सबका पाण्डवोंने समय-समयपर सगे बन्धुकी भाँति सत्कार किया था। ब्राह्मणोंको सौंपनेके पश्चात् पाण्डवोंने अपनी शेष सामग्री भी उन्हीं महामनाको दे दी। तदनन्तर पाण्डुपुत्रोंने वृषपर्वाके ही आश्रममें अपने यज्ञपात्र तथा रत्नमय आभूषण भी रख दिये॥२४-२५॥
</details>

<details open><summary>विश्वास-प्रस्तुतिः</summary>

अतीतानागते विद्वान् कुशलः सर्वधर्मवित् ॥ २६ ॥  
अन्वशासत् स धर्मज्ञः पुत्रवद् भरतर्षभान्।  
तेऽनुज्ञाता महात्मानः प्रययुर्दिशमुत्तराम् ॥ २७ ॥
</details>

<details><summary>मूलम्</summary>

अतीतानागते विद्वान् कुशलः सर्वधर्मवित् ॥ २६ ॥  
अन्वशासत् स धर्मज्ञः पुत्रवद् भरतर्षभान्।  
तेऽनुज्ञाता महात्मानः प्रययुर्दिशमुत्तराम् ॥ २७ ॥
</details>

<details><summary>अनुवाद (हिन्दी)</summary>

वृषपर्वा भूत और भविष्यके ज्ञाता, कार्यकुशल और सम्पूर्ण धर्मोंके मर्मज्ञ थे। उन धर्मज्ञ नरेशने भरतश्रेष्ठ पाण्डवोंको पुत्रकी भाँति उपदेश दिया। उनकी आज्ञा पाकर महामना पाण्डव उत्तरदिशाकी ओर चले॥२६-२७॥
</details>

<details open><summary>विश्वास-प्रस्तुतिः</summary>

तान् प्रस्थितानभ्यगच्छद् वृषपर्वा महीपतिः।  
उपन्यस्य महातेजा विप्रेभ्यः पाण्डवांस्तदा ॥ २८ ॥  
अनुसंसार्य कौन्तेयानाशीर्भिरभिनन्द्य च ।  
वृषपर्वा निववृते पन्थानमुपदिश्य च ॥ २९ ॥
</details>

<details><summary>मूलम्</summary>

तान् प्रस्थितानभ्यगच्छद् वृषपर्वा महीपतिः।  
उपन्यस्य महातेजा विप्रेभ्यः पाण्डवांस्तदा ॥ २८ ॥  
अनुसंसार्य कौन्तेयानाशीर्भिरभिनन्द्य च ।  
वृषपर्वा निववृते पन्थानमुपदिश्य च ॥ २९ ॥
</details>

<details><summary>अनुवाद (हिन्दी)</summary>

उस समय उनके प्रस्थान करनेपर महातेजस्वी राजर्षि वृषपर्वाने पाण्डवोंको (उस देशके जानकार अन्य) ब्राह्मणोंके सुपुर्द कर दिया और कुछ दूर पीछे-पीछे जाकर उन कुन्तीकुमारोंको आशीर्वाद देकर प्रसन्न किया। तत्पश्चात् उन्हें रास्ता बताकर वृषपर्वा लौट आये॥२८-२९॥
</details>

<details open><summary>विश्वास-प्रस्तुतिः</summary>

नानामृगगणैर्जुष्टं कौन्तेयः सत्यविक्रमः ।  
पदातिर्भ्रातृभिः सार्धं प्रातिष्ठत युधिष्ठिरः ॥ ३० ॥
</details>

<details><summary>मूलम्</summary>

नानामृगगणैर्जुष्टं कौन्तेयः सत्यविक्रमः ।  
पदातिर्भ्रातृभिः सार्धं प्रातिष्ठत युधिष्ठिरः ॥ ३० ॥
</details>

<details><summary>अनुवाद (हिन्दी)</summary>

फिर सत्यपराक्रमी कुन्तीनन्दन युधिष्ठिर अपने भाइयोंके साथ पैदल ही (वृषपर्वाके बताये हुए मार्गपर) चले, जो अनेक जातिके मृगोंके झुंडोंसे भरा हुआ था॥३०॥
</details>

<details open><summary>विश्वास-प्रस्तुतिः</summary>

नानाद्रुमनिरोधेषु वसन्तः शैलसानुषु ।  
पर्वतं विविशुः श्वेतं चतुर्थेऽहनि पाण्डवाः ॥ ३१ ॥  
महाभ्रघनसंकाशं सलिलोपहितं शुभम् ।  
मणिकाञ्चनरूप्यस्य शिलानां च समुच्चयम् ॥ ३२ ॥  
(रूपं हिमवतः प्रस्थं बहुकन्दरनिर्झरम्।  
शिलाविभङ्गविकटं लतापादपसंकुलम् ॥)  
ते समासाद्य पन्थानं यथोक्तं वृषपर्वणा।  
अनुसस्रुर्यथोद्देशं पश्यन्तो विविधान्नगान् ॥ ३३ ॥
</details>

<details><summary>मूलम्</summary>

नानाद्रुमनिरोधेषु वसन्तः शैलसानुषु ।  
पर्वतं विविशुः श्वेतं चतुर्थेऽहनि पाण्डवाः ॥ ३१ ॥  
महाभ्रघनसंकाशं सलिलोपहितं शुभम् ।  
मणिकाञ्चनरूप्यस्य शिलानां च समुच्चयम् ॥ ३२ ॥  
(रूपं हिमवतः प्रस्थं बहुकन्दरनिर्झरम्।  
शिलाविभङ्गविकटं लतापादपसंकुलम् ॥)  
ते समासाद्य पन्थानं यथोक्तं वृषपर्वणा।  
अनुसस्रुर्यथोद्देशं पश्यन्तो विविधान्नगान् ॥ ३३ ॥
</details>

<details><summary>अनुवाद (हिन्दी)</summary>

वे सभी पाण्डव नाना प्रकारके वृक्षोंसे हरे-भरे पर्वतीय शिखरोंपर डेरा डालते हुए चौथे दिन श्वेत (हिमालय) पर्वतपर जा पहुँचे, जो महामेघके समान शोभा पाता था। वह सुन्दर शैल शीतल सलिलराशिसे सम्पन्न था और मणि सुवर्ण, रजत तथा शिलाखण्डोंका समुदायरूप था। हिमालयका वह रमणीय प्रदेश अनेकानेक कन्दराओं और निर्झरोंसे सुशोभित शिलाखण्डोंके कारण दुर्गम तथा लताओं और वृक्षोंसे व्याप्त था। पाण्डव वृषपर्वाके बताये हुए मार्गका आश्रय ले नाना प्रकारके वृक्षोंका अवलोकन करते हुए अपने अभीष्ट स्थानकी ओर अग्रसर हो रहे थे॥३१—३३॥
</details>

<details open><summary>विश्वास-प्रस्तुतिः</summary>

उपर्युपरि शैलस्य गुहाः परमदुर्गमाः।  
सुदुर्गमांस्ते सुबहून् सुखेनैवाभिचक्रमुः ॥ ३४ ॥  
धौम्यः कृष्णा च पार्थाश्च लोमशश्च महानृषिः।  
अगच्छन् सहितास्तत्र न कश्चिदवहीयते ॥ ३५ ॥
</details>

<details><summary>मूलम्</summary>

उपर्युपरि शैलस्य गुहाः परमदुर्गमाः।  
सुदुर्गमांस्ते सुबहून् सुखेनैवाभिचक्रमुः ॥ ३४ ॥  
धौम्यः कृष्णा च पार्थाश्च लोमशश्च महानृषिः।  
अगच्छन् सहितास्तत्र न कश्चिदवहीयते ॥ ३५ ॥
</details>

<details><summary>अनुवाद (हिन्दी)</summary>

उस पर्वतके ऊपर बहुत-सी अत्यन्त दुर्गम गुफाएँ थीं और अनेक दुर्गम्य प्रदेश थे। पाण्डव उन सबको सुखपूर्वक लाँघकर आगे बढ़ गये। पुरोहित धौम्य, द्रौपदी, चारों पाण्डव तथा महर्षि लोमश—ये सब लोग एक साथ चल रहे थे। कोई पीछे नहीं छूटता था॥
</details>

<details open><summary>विश्वास-प्रस्तुतिः</summary>

ते मृगद्विजसंघुष्टं नानाद्रुमलतायुतम् ।  
शाखामृगगणैश्चैव सेवितं सुमनोरमम् ॥ ३६ ॥  
पुण्यं पद्मसरोयुक्तं सपल्वलमहावनम् ।  
उपतस्थुर्महाभागा माल्यवन्तं महागिरिम् ॥ ३७ ॥
</details>

<details><summary>मूलम्</summary>

ते मृगद्विजसंघुष्टं नानाद्रुमलतायुतम् ।  
शाखामृगगणैश्चैव सेवितं सुमनोरमम् ॥ ३६ ॥  
पुण्यं पद्मसरोयुक्तं सपल्वलमहावनम् ।  
उपतस्थुर्महाभागा माल्यवन्तं महागिरिम् ॥ ३७ ॥
</details>

<details><summary>अनुवाद (हिन्दी)</summary>

आगे बढ़ते हुए वे महाभाग पाण्डव पुण्यमय माल्यवान् नामक महान् पर्वतपर जा पहुँचे, जो अनेक प्रकारके वृक्षों और लताओंसे सुशोभित तथा अत्यन्त मनोरम था। वहाँ मृगोंके झुंड विचरते और भाँति-भाँतिके पक्षी कलरव कर रहे थे। बहुत-से वानर भी उस पर्वतका सेवन करते थे। उसके शिखरपर कमलमण्डित सरोवर, छोटे-छोटे जलकुण्ड और विशाल वन थे॥३६-३७॥
</details>

<details open><summary>विश्वास-प्रस्तुतिः</summary>

ततः किम्पुरुषावासं सिद्धचारणसेवितम् ।  
ददृशुर्हृष्टरोमाणः पर्वतं गन्धमादनम् ॥ ३८ ॥
</details>

<details><summary>मूलम्</summary>

ततः किम्पुरुषावासं सिद्धचारणसेवितम् ।  
ददृशुर्हृष्टरोमाणः पर्वतं गन्धमादनम् ॥ ३८ ॥
</details>

<details><summary>अनुवाद (हिन्दी)</summary>

वहाँसे उन्हें गन्धमादन पर्वत दिखायी दिया, जो किम्पुरुषोंका निवासस्थान है। सिद्ध और चारण उसका सेवन करते हैं। उसे देखकर पाण्डवोंका रोम-रोम हर्षसे खिल उठा॥३८॥
</details>

<details open><summary>विश्वास-प्रस्तुतिः</summary>

विद्याधरानुचरितं किन्नरीभिस्तथैव च ।  
गजसङ्घमावासं सिंहव्याघ्रगणायुतम् ॥ ३९ ॥
</details>

<details><summary>मूलम्</summary>

विद्याधरानुचरितं किन्नरीभिस्तथैव च ।  
गजसङ्घमावासं सिंहव्याघ्रगणायुतम् ॥ ३९ ॥
</details>

<details><summary>अनुवाद (हिन्दी)</summary>

उस पर्वतपर विद्याधर विहार करते थे। किन्नरियाँ क्रीड़ा करती थीं। झुंड-के-झुंड हाथी, सिंह और व्याघ्र निवास करते थे॥३९॥
</details>

<details open><summary>विश्वास-प्रस्तुतिः</summary>

शरभोन्नादसंघुष्टं नानामृगनिषेवितम् ।  
ते गन्धमादनवनं तन्नन्दनवनोपमम् ॥ ४० ॥  
मुदिताः पाण्डुतनया मनोहृदयनन्दनम् ।  
विविशुः क्रमशो वीराः शरण्यं शुभकाननम् ॥ ४१ ॥
</details>

<details><summary>मूलम्</summary>

शरभोन्नादसंघुष्टं नानामृगनिषेवितम् ।  
ते गन्धमादनवनं तन्नन्दनवनोपमम् ॥ ४० ॥  
मुदिताः पाण्डुतनया मनोहृदयनन्दनम् ।  
विविशुः क्रमशो वीराः शरण्यं शुभकाननम् ॥ ४१ ॥
</details>

<details><summary>अनुवाद (हिन्दी)</summary>

शरभोंके सिंहनादसे वह पर्वत गूँजता रहता था। नाना प्रकारके मृग वहाँ निवास करते थे। गन्धमादन पर्वतका वह वन नन्दनवनके समान मन और हृदयको आनन्द देनेवाला था। वे वीर पाण्डुकुमार बड़े प्रसन्न होकर क्रमशः उस सुन्दर काननमें प्रविष्ट हुए, जो सबको शरण देनेवाला था॥४०-४१॥
</details>

<details open><summary>विश्वास-प्रस्तुतिः</summary>

द्रौपदीसहिता वीरास्तैश्च विप्रैर्महात्मभिः ।  
शृण्वन्तः प्रीतिजननान् वल्गून् मदकलाञ्छुभान् ॥ ४२ ॥  
श्रोत्ररम्यान् सुमधुराञ्छब्दान् खगमुखेरितान् ।  
सर्वर्तुफलभाराढ्यान् सर्वर्तुकुसुमोज्ज्वलान् ॥ ४३ ॥  
पश्यन्तः पादपांश्चापि फलभारावनामितान् ।  
आम्रानाम्रातकान् भव्यान् नारिकेलान् सतिन्दुकान् ॥ ४४ ॥  
मुञ्जातकांस्तथाञ्जीरान्‌ दाडिमान् बीजपूरकान् ।  
पनसाल्ँलकुचान् मोचान् खर्जूरानम्लवेतसान् ॥ ४५ ॥  
पारावतांस्तथा क्षौद्रान् नीपांश्चापि मनोरमान्।  
बिल्वान् कपित्थाञ्जम्बूंश्च काश्मरीर्बदरीस्तथा ॥ ४६ ॥  
प्लक्षानुदुम्बरबटानश्वत्थान् क्षीरिकांस्तथा ।  
भल्लातकानामलकीर्हरीतकबिभीतकान् ॥ ४७ ॥  
इङ्‌गुदान् करमर्दांश्च तिन्दुकांश्च महाफलान्।  
एतानन्यांश्च विविधान् गन्धमादनसानुषु ॥ ४८ ॥  
फलैरमृतकल्पैस्तानाचितान् स्वादुभिस्तरून् ।  
तथैव चम्पकाशोकान् केतकान् बकुलांस्तथा ॥ ४९ ॥  
पुन्नागान् सप्तपर्णांश्च कर्णिकारान् सकेतकान्।  
पाटलान् कुटजान् रम्यान् मन्दारेन्दीवरांस्तथा ॥ ५० ॥  
पारिजातान् कोविदारान् देवदारुद्रुमांस्तथा ।  
शालांस्तालांस्तमालांश्च पिप्पलान् हिङ्गुकांस्तथा ॥ ५१ ॥  
शाल्मलीः किंशुकाशोकाञ्छिंशपाः सरलांस्तथा ।
</details>

<details><summary>मूलम्</summary>

द्रौपदीसहिता वीरास्तैश्च विप्रैर्महात्मभिः ।  
शृण्वन्तः प्रीतिजननान् वल्गून् मदकलाञ्छुभान् ॥ ४२ ॥  
श्रोत्ररम्यान् सुमधुराञ्छब्दान् खगमुखेरितान् ।  
सर्वर्तुफलभाराढ्यान् सर्वर्तुकुसुमोज्ज्वलान् ॥ ४३ ॥  
पश्यन्तः पादपांश्चापि फलभारावनामितान् ।  
आम्रानाम्रातकान् भव्यान् नारिकेलान् सतिन्दुकान् ॥ ४४ ॥  
मुञ्जातकांस्तथाञ्जीरान्‌ दाडिमान् बीजपूरकान् ।  
पनसाल्ँलकुचान् मोचान् खर्जूरानम्लवेतसान् ॥ ४५ ॥  
पारावतांस्तथा क्षौद्रान् नीपांश्चापि मनोरमान्।  
बिल्वान् कपित्थाञ्जम्बूंश्च काश्मरीर्बदरीस्तथा ॥ ४६ ॥  
प्लक्षानुदुम्बरबटानश्वत्थान् क्षीरिकांस्तथा ।  
भल्लातकानामलकीर्हरीतकबिभीतकान् ॥ ४७ ॥  
इङ्‌गुदान् करमर्दांश्च तिन्दुकांश्च महाफलान्।  
एतानन्यांश्च विविधान् गन्धमादनसानुषु ॥ ४८ ॥  
फलैरमृतकल्पैस्तानाचितान् स्वादुभिस्तरून् ।  
तथैव चम्पकाशोकान् केतकान् बकुलांस्तथा ॥ ४९ ॥  
पुन्नागान् सप्तपर्णांश्च कर्णिकारान् सकेतकान्।  
पाटलान् कुटजान् रम्यान् मन्दारेन्दीवरांस्तथा ॥ ५० ॥  
पारिजातान् कोविदारान् देवदारुद्रुमांस्तथा ।  
शालांस्तालांस्तमालांश्च पिप्पलान् हिङ्गुकांस्तथा ॥ ५१ ॥  
शाल्मलीः किंशुकाशोकाञ्छिंशपाः सरलांस्तथा ।
</details>

<details><summary>अनुवाद (हिन्दी)</summary>

उनके साथ द्रौपदी तथा पूर्वोक्त महामना ब्राह्मण भी थे। वे सब लोग विहंगोंके मुखसे निकले हुए अत्यन्त मधुर सुन्दर, श्रवण-सुखद मादक एवं मोदजनक शुभ शब्द सुनते हुए तथा सभी ऋतुओंके पुष्पों और फलोंसे सुशोभित एवं उनके भारसे झुके वृक्षोंको देखते हुए आगे बढ़ रहे थे। आम, आमड़ा, भव्य नारियल, तेंदू, मुंजातक, अंजीर, अनार, नीबू, कटहल, लकुच (बड़हर), मोच (केला), खजूर, अम्लवेंत, पारावत, क्षौद्र, सुन्दर कदम्ब, बेल, कैथ, जामुन, गम्भारी, बेर, पाकड़, गूलर, बरगद, पीपल, पिंड खजूर, भिलावा, आँवला, हर्रै, बहेड़ा, इंगुद, करौंदा तथा बड़े-बड़े फलवाले तिंदुक—ये और दूसरे भी नाना प्रकारके वृक्ष गन्धमादनके शिखरोंपर लहलहा रहे थे, जो अमृतके समान स्वादिष्ट फलोंसे लदे हुए थे। (इन सबको देखते हुए पाण्डवलोग आगे बढ़ने लगे।) इसी प्रकार चम्पा, अशोक, केतकी, बकुल (मौलशिरी), पुन्नाग (सुल्ताना चंपा), सप्तपर्ण (छितवन), कनेर, केवड़ा, पाटल (पाड़रि या गुलाब), कुटज, सुन्दर मन्दार, इन्दीवर (नीलकमल), पारिजात, कोविदार, देवदारु, शाल, ताल, तमाल, पिप्पल, हिंगुक (हींगका वृक्ष), सेमल, पलाश, अशोक, शीशम तथा सरल आदि वृक्षोंको देखते हुए पाण्डवलोग अग्रसर हो रहे थे॥४२—५२॥
</details>

<details open><summary>विश्वास-प्रस्तुतिः</summary>

चकोरैः शतपत्रैश्च भृङ्गराजैस्तथा शुकैः ॥ ५२ ॥  
कोकिलैः कलविङ्कैश्च हारितैर्जीवजीविकैः ।  
प्रियकैश्चातकैश्चैव तथान्यैर्विविधैः खगैः ॥ ५३ ॥  
श्रोत्ररम्यं सुमधुरं कूजद्भिश्चात्यधिष्ठितान् ।  
सरांसि च मनोज्ञानि समन्ताज्जलचारिभिः ॥ ५४ ॥  
कुमुदैः पुण्डरीकैश्च तथा कोकनदोत्पलैः।  
कह्लारैः कमलैश्चैव आचितानि समन्ततः ॥ ५५ ॥  
कादम्बैश्चक्रवाकैश्च कुररैर्जलकुक्कुटैः ।  
कारण्डवैः प्लवैर्हंसैर्बकैर्मद्‌गुभिरेव च ॥ ५६ ॥  
एतैश्चान्यैश्च कीर्णानि समन्ताज्जलचारिभिः ।  
हृष्टैस्तथा तामरसरसासवमदालसैः ॥ ५७ ॥
</details>

<details><summary>मूलम्</summary>

चकोरैः शतपत्रैश्च भृङ्गराजैस्तथा शुकैः ॥ ५२ ॥  
कोकिलैः कलविङ्कैश्च हारितैर्जीवजीविकैः ।  
प्रियकैश्चातकैश्चैव तथान्यैर्विविधैः खगैः ॥ ५३ ॥  
श्रोत्ररम्यं सुमधुरं कूजद्भिश्चात्यधिष्ठितान् ।  
सरांसि च मनोज्ञानि समन्ताज्जलचारिभिः ॥ ५४ ॥  
कुमुदैः पुण्डरीकैश्च तथा कोकनदोत्पलैः।  
कह्लारैः कमलैश्चैव आचितानि समन्ततः ॥ ५५ ॥  
कादम्बैश्चक्रवाकैश्च कुररैर्जलकुक्कुटैः ।  
कारण्डवैः प्लवैर्हंसैर्बकैर्मद्‌गुभिरेव च ॥ ५६ ॥  
एतैश्चान्यैश्च कीर्णानि समन्ताज्जलचारिभिः ।  
हृष्टैस्तथा तामरसरसासवमदालसैः ॥ ५७ ॥
</details>

<details><summary>अनुवाद (हिन्दी)</summary>

इन वृक्षोंपर निवास करनेवाले चकोर, मोर, भृंगराज, तोते, कोयल, कलविंक (गौरैया-चिड़िया), हारीत (हारिल), चकवा, प्रियक, चातक तथा दूसरे नाना प्रकारके पक्षी, श्रवणसुखद मधुर शब्द बोल रहे थे। वहाँ चारों ओर जलचर जन्तुओंसे भरे हुए मनोहर सरोवर दृष्टिगोचर होते थे। जिनमें कुमुद, पुण्डरीक, कोकनद, उत्पल, कह्लार और कमल सब ओर व्याप्त थे। कादम्ब, चक्रवाक, कुरर, जलकुक्कुट, कारण्डव, प्लव, हंस, बक, मद्‌गु तथा अन्य कितने ही जलचर पक्षी कमलोंके मकरन्दका पान करके मदसे मतवाले और हर्षसे मुग्ध हुए उन सरोवरोंमें सब ओर फैले थे॥५२—५७॥
</details>

<details open><summary>विश्वास-प्रस्तुतिः</summary>

पद्मोदरच्युतरजःकिंजल्कारुणरञ्जितैः ।  
मञ्जुस्वरैर्मधुकरैर्विरुतान् कमलाकरान् ॥ ५८ ॥
</details>

<details><summary>मूलम्</summary>

पद्मोदरच्युतरजःकिंजल्कारुणरञ्जितैः ।  
मञ्जुस्वरैर्मधुकरैर्विरुतान् कमलाकरान् ॥ ५८ ॥
</details>

<details><summary>अनुवाद (हिन्दी)</summary>

कमलोंसे भरे हुए तालाबोंमें मीठे स्वरसे बोलनेवाले भ्रमरोंके शब्द गूँज रहे थे। वे भ्रमर कमलके भीतरसे निकली हुई रज तथा केसरोंसे लाल रंगमें रँगे-से जान पड़ते थे॥५८॥
</details>

<details open><summary>विश्वास-प्रस्तुतिः</summary>

अपश्यंस्ते नरव्याघ्रा गन्धमादनसानुषु ।  
तथैव पद्मषण्डैश्च मण्डितांश्च समन्ततः ॥ ५९ ॥
</details>

<details><summary>मूलम्</summary>

अपश्यंस्ते नरव्याघ्रा गन्धमादनसानुषु ।  
तथैव पद्मषण्डैश्च मण्डितांश्च समन्ततः ॥ ५९ ॥
</details>

<details><summary>अनुवाद (हिन्दी)</summary>

इस प्रकार वे नरश्रेष्ठ गन्धमादनके शिखरोंपर पद्‌मषण्डमण्डित तालाबोंको सब ओर देखते हुए आगे बढ़ रहे थे॥५९॥
</details>

<details open><summary>विश्वास-प्रस्तुतिः</summary>

शिखण्डिनीभिः सहिताल्ँलतामण्डलकेषु च ।  
मेघतूर्यरवोद्दाममदनाकुलितान् भृशम् ॥ ६० ॥  
कृत्वैव केकामधुरं संगीतं मधुरस्वरम्।  
चित्रान्‌ कलापान्‌ विस्तीर्य सविलासान् मदालसान् ॥ ६१ ॥  
मयूरान् ददृशुर्हृष्टान् नृत्यतो वनलालसान्।  
कांश्चित् प्रियाभिःसहितान् रममाणान् कलापिनः ॥ ६२ ॥  
वल्लीलतासंकटेषु कुटजेषु स्थितांस्तथा ।  
कांश्चिच्च कुटजानां तु विटपेषूत्कटानिव ॥ ६३ ॥  
कलापरुचिराटोपनिचितान् मुकुटानिव ।  
विवरेषु तरूणां च रुचिरान् ददृशुश्च ते ॥ ६४ ॥
</details>

<details><summary>मूलम्</summary>

शिखण्डिनीभिः सहिताल्ँलतामण्डलकेषु च ।  
मेघतूर्यरवोद्दाममदनाकुलितान् भृशम् ॥ ६० ॥  
कृत्वैव केकामधुरं संगीतं मधुरस्वरम्।  
चित्रान्‌ कलापान्‌ विस्तीर्य सविलासान् मदालसान् ॥ ६१ ॥  
मयूरान् ददृशुर्हृष्टान् नृत्यतो वनलालसान्।  
कांश्चित् प्रियाभिःसहितान् रममाणान् कलापिनः ॥ ६२ ॥  
वल्लीलतासंकटेषु कुटजेषु स्थितांस्तथा ।  
कांश्चिच्च कुटजानां तु विटपेषूत्कटानिव ॥ ६३ ॥  
कलापरुचिराटोपनिचितान् मुकुटानिव ।  
विवरेषु तरूणां च रुचिरान् ददृशुश्च ते ॥ ६४ ॥
</details>

<details><summary>अनुवाद (हिन्दी)</summary>

वहाँ लता-मण्डपोंमें मोरिनियोंके साथ नाचते हुए मोर दिखायी देते थे। जो मेघोंकी मृदंगतुल्य गम्भीर गर्जना सुनकर उद्दाम कामसे अत्यन्त उन्मत्त हो रहे थे। वे अपनी मधुर केकाध्वनिका विस्तार करके मीठे स्वरमें संगीतकी रचना करते थे और अपनी विचित्र पाँखें फैलाकर विलासयुक्त मदालसभावसे वनविहारके लिये उत्सुक हो प्रसन्नताके साथ नाच रहे थे। कुछ मोर लतावल्लरियोंसे व्याप्त कुटजवृक्षोंके कुञ्जोंमें स्थित हो अपनी प्यारी मोरिनियोंके साथ रमण करते थे और कुछ कुटजोंकी डालियोंपर मदमत्त होकर बैठे थे तथा अपनी सुन्दर पाँखोंके घटाटोपसे युक्त हो मुकुटके समान जान पड़ते थे। कितने ही सुन्दर मोर वृक्षोंके कोटरोंमें बैठे थे। पाण्डवोंने उन सबको देखा॥६०—६४॥
</details>

<details open><summary>विश्वास-प्रस्तुतिः</summary>

सिन्धुवारांस्तथोदारान् मन्मथस्येव तोमरान् ।  
सुवर्णवर्णकुसुमान् गिरीणां शिखरेषु च ॥ ६५ ॥
</details>

<details><summary>मूलम्</summary>

सिन्धुवारांस्तथोदारान् मन्मथस्येव तोमरान् ।  
सुवर्णवर्णकुसुमान् गिरीणां शिखरेषु च ॥ ६५ ॥
</details>

<details><summary>अनुवाद (हिन्दी)</summary>

पर्वतोंके शिखरोंपर अधिकाधिक संख्यामें सुनहरे कुसुमोंसे सुशोभित सुन्दर शेफालिकाके[^*] ‘पौधे दिखायी देते थे, जो कामदेवके तोमर नामक बाण-से प्रतीत होते थे॥६५॥
</details>

<details open><summary>विश्वास-प्रस्तुतिः</summary>

कर्णिकारान् विकसितान् कर्णपूरानिवोत्तमान् ।  
तथापश्यन् कुरबकान् वनराजिषु पुष्यितान् ॥ ६६ ॥  
कामवश्यौत्सुक्यकतन् कामस्येव शरोत्करान् ।  
तथैव वनराजीनामुदारान् रचितानिव ॥ ६७ ॥  
विराजमानांस्तेऽपश्यंस्तिलकांस्तिलकानिव ।  
तथानङ्गशराकारान् सहकारान् मनोरमान् ॥ ६८ ॥  
अपश्यन् भ्रमरारावान् मञ्जरीभिर्विराजितान् ।  
हिरण्यसदृशैः पुष्पैर्दावाग्निसदृशैरपि ॥ ६९ ॥  
लोहितैरञ्जनाभैश्च वैदूर्यसदृशैरपि ।  
अतीव वृक्षा राजन्ते पुष्पिताः शैलसानुषु ॥ ७० ॥
</details>

<details><summary>मूलम्</summary>

कर्णिकारान् विकसितान् कर्णपूरानिवोत्तमान् ।  
तथापश्यन् कुरबकान् वनराजिषु पुष्यितान् ॥ ६६ ॥  
कामवश्यौत्सुक्यकतन् कामस्येव शरोत्करान् ।  
तथैव वनराजीनामुदारान् रचितानिव ॥ ६७ ॥  
विराजमानांस्तेऽपश्यंस्तिलकांस्तिलकानिव ।  
तथानङ्गशराकारान् सहकारान् मनोरमान् ॥ ६८ ॥  
अपश्यन् भ्रमरारावान् मञ्जरीभिर्विराजितान् ।  
हिरण्यसदृशैः पुष्पैर्दावाग्निसदृशैरपि ॥ ६९ ॥  
लोहितैरञ्जनाभैश्च वैदूर्यसदृशैरपि ।  
अतीव वृक्षा राजन्ते पुष्पिताः शैलसानुषु ॥ ७० ॥
</details>

<details><summary>अनुवाद (हिन्दी)</summary>

खिले हुए कनेरके फूल उत्तम कर्णपूरके समान प्रतीत होते थे। इसी प्रकार वन-श्रेणियोंमें विकसित कुरबक नामक वृक्ष भी उन्होंने देखे, जो कामासक्त पुरुषोंको उत्कण्ठित करनेवाले कामदेवके बाणसमूहोंके समान जान पड़ते थे। इसी प्रकार उन्हें तिलकके वृक्ष दृष्टिगोचर हुए, जो वनश्रेणियोंके ललाटमें रचित सुन्दर तिलकके समान शोभा पा रहे थे। कहीं मनोहर मंजरियोंसे विभूषित मनोरम आम्रवृक्ष दीख पड़ते थे, जो कामदेवके बाणोंकी-सी आकृति धारण करते थे। उनकी डालियोंपर भौंरोंकी भीड़ गूँजती रहती थी। उन पर्वतोंके शिखरोंपर कितने ही ऐसे वृक्ष थे, जिनमें सुवर्णके समान सुन्दर पुष्प खिले थे। कुछ वृक्षोंके पुष्प देखनेमें दावानलका भ्रम उत्पन्न करते थे। किन्हीं वृक्षोंके फूल लाल, काले तथा वैदूर्यमणिके सदृश धूमिल थे। इस प्रकार पर्वतीय शिखरोंपर विभिन्न प्रकारके पुष्पोंसे विभूषित वृक्ष बड़ी शोभा पा रहे थे॥६६—७०॥
</details>

<details open><summary>विश्वास-प्रस्तुतिः</summary>

तथा शालांस्तमालांश्च पाटलान् बकुलानपि।  
माला इव समासक्ताः शैलानां शिखरेषु च ॥ ७१ ॥
</details>

<details><summary>मूलम्</summary>

तथा शालांस्तमालांश्च पाटलान् बकुलानपि।  
माला इव समासक्ताः शैलानां शिखरेषु च ॥ ७१ ॥
</details>

<details><summary>अनुवाद (हिन्दी)</summary>

इसी तरह शाल, तमाल, पाटल और बकुल आदि वृक्ष उन शैलशिखरोंपर धारण की हुई मालाकी भाँति शोभा पा रहे थे॥७१॥
</details>

<details open><summary>विश्वास-प्रस्तुतिः</summary>

विमलस्फाटिकाभानि पाण्डुरच्छदनैर्द्विजैः ।  
कलहंसैरुपेतानि सारसाभिरुतानि च ॥ ७२ ॥  
सरांसि बहुशः पार्थाः पश्यन्तः शैलसानुषु।  
पद्मोत्पलविमिश्राणि सुखशीतजलानि च ॥ ७३ ॥
</details>

<details><summary>मूलम्</summary>

विमलस्फाटिकाभानि पाण्डुरच्छदनैर्द्विजैः ।  
कलहंसैरुपेतानि सारसाभिरुतानि च ॥ ७२ ॥  
सरांसि बहुशः पार्थाः पश्यन्तः शैलसानुषु।  
पद्मोत्पलविमिश्राणि सुखशीतजलानि च ॥ ७३ ॥
</details>

<details><summary>अनुवाद (हिन्दी)</summary>

पाण्डवोंने पर्वतीय शिखरोंपर बहुत-से ऐसे सरोवर देखे, जो निर्मल स्फटिकमणिके समान सुशोभित थे। उनमें सफेद पाँखवाले पक्षी कलहंस आदि विचरते तथा सारस कलरव करते थे। कमल और उत्पल-पुष्पोंसे संयुक्त उन सरोवरोंमें सुखद एवं शीतल जल भरा था॥७२-७३॥
</details>

<details open><summary>विश्वास-प्रस्तुतिः</summary>

एवं क्रमेण ते वीरा वीक्षमाणाः समन्ततः।  
गन्धवन्त्यथ माल्यानि रसवन्ति फलानि च ॥ ७४ ॥  
सरांसि च मनोज्ञानि वृक्षांश्चातिमनोरमान्।  
विविशुः पाण्डवाः सर्वे विस्मयोत्फुल्ललोचनाः ॥ ७५ ॥
</details>

<details><summary>मूलम्</summary>

एवं क्रमेण ते वीरा वीक्षमाणाः समन्ततः।  
गन्धवन्त्यथ माल्यानि रसवन्ति फलानि च ॥ ७४ ॥  
सरांसि च मनोज्ञानि वृक्षांश्चातिमनोरमान्।  
विविशुः पाण्डवाः सर्वे विस्मयोत्फुल्ललोचनाः ॥ ७५ ॥
</details>

<details><summary>अनुवाद (हिन्दी)</summary>

इस प्रकार वे वीर पाण्डव चारों ओर सुगन्धित पुष्पमालाएँ, सरस फल, मनोहर सरोवर और मनोरम वृक्षावलियोंको क्रमशः देखते हुए गन्धमादन पर्वतके वनमें प्रविष्ट हुए। वहाँ पहुँचनेपर उन सबकी आँखें आश्चर्यसे खिल उठीं॥७४-७५॥
</details>

<details open><summary>विश्वास-प्रस्तुतिः</summary>

कमलोत्पलकह्लारपुण्डरीकसुगन्धिना ।  
सेव्यमाना वने तस्मिन् सुखस्पर्शेन वायुना ॥ ७६ ॥
</details>

<details><summary>मूलम्</summary>

कमलोत्पलकह्लारपुण्डरीकसुगन्धिना ।  
सेव्यमाना वने तस्मिन् सुखस्पर्शेन वायुना ॥ ७६ ॥
</details>

<details><summary>अनुवाद (हिन्दी)</summary>

उस समय कमल, उत्पल, कह्लार और पुण्डरीककी सुन्दर गन्ध लिये मन्द मधुर वायु उस वनमें मानो उन्हें व्यजन डुलाती थी॥७६॥
</details>

<details open><summary>विश्वास-प्रस्तुतिः</summary>

ततो युधिष्ठिरो भीममाहेदं प्रीतिमद् वचः।  
अहो श्रीमदिदं भीम गन्धमादनकाननम् ॥ ७७ ॥
</details>

<details><summary>मूलम्</summary>

ततो युधिष्ठिरो भीममाहेदं प्रीतिमद् वचः।  
अहो श्रीमदिदं भीम गन्धमादनकाननम् ॥ ७७ ॥
</details>

<details><summary>अनुवाद (हिन्दी)</summary>

तदनन्तर युधिष्ठिरने भीमसेनसे प्रसन्नतापूर्ण यह बात कही—‘भीम! यह गन्धमादन-कानन कितना सुन्दर और कैसा अद्भुत है?॥७७॥
</details>

<details open><summary>विश्वास-प्रस्तुतिः</summary>

वने ह्यस्मिन् मनोरम्ये दिव्याः काननजा द्रुमाः।  
लताश्च विविधाकाराः पत्रपुष्पफलोपगाः ॥ ७८ ॥
</details>

<details><summary>मूलम्</summary>

वने ह्यस्मिन् मनोरम्ये दिव्याः काननजा द्रुमाः।  
लताश्च विविधाकाराः पत्रपुष्पफलोपगाः ॥ ७८ ॥
</details>

<details><summary>अनुवाद (हिन्दी)</summary>

‘इस मनोरम वनके वृक्ष और नाना प्रकारकी लताएँ दिव्य हैं। इन सबमें पत्र, पुष्प और फलोंकी बहुतायत है॥७८॥
</details>

<details open><summary>विश्वास-प्रस्तुतिः</summary>

भान्त्येते पुष्पविकचाः पुंस्कोकिलकुलाकुलाः ।  
नात्र कण्टकिनः केचिन्न च विद्यन्त्यपुष्पिताः ॥ ७९ ॥
</details>

<details><summary>मूलम्</summary>

भान्त्येते पुष्पविकचाः पुंस्कोकिलकुलाकुलाः ।  
नात्र कण्टकिनः केचिन्न च विद्यन्त्यपुष्पिताः ॥ ७९ ॥
</details>

<details><summary>अनुवाद (हिन्दी)</summary>

‘ये सभी वृक्ष फूलोंसे लदे हैं। कोकिल-कुलसे अलंकृत हैं। इस वनमें कोई भी वृक्ष ऐसे नहीं हैं, जिनमें काँटे हों और जो खिले न हों॥७९॥
</details>

<details open><summary>विश्वास-प्रस्तुतिः</summary>

स्निग्धपत्रफला वृक्षा गन्धमादनसानुषु ।  
भ्रमरारावमधुरा नलिनीः फुल्लपङ्कजाः ॥ ८० ॥
</details>

<details><summary>मूलम्</summary>

स्निग्धपत्रफला वृक्षा गन्धमादनसानुषु ।  
भ्रमरारावमधुरा नलिनीः फुल्लपङ्कजाः ॥ ८० ॥
</details>

<details><summary>अनुवाद (हिन्दी)</summary>

गन्धमादनके शिखरोंपर जितने वृक्ष हैं, उन सबके पत्र और फल चिकने हैं। सभी भ्रमरोंके मधुर गुंजारवसे मनोहर जान पड़ते हैं। यहाँके सरोवरोंमें कमल खिले हुए हैं॥८०॥
</details>

<details open><summary>विश्वास-प्रस्तुतिः</summary>

विलोड्‌यमानाः पश्येमाः करिभिः सकरेणुभिः।  
पश्येमां नलिनीं चान्यां कमलोत्पलमालिनीम् ॥ ८१ ॥  
स्रग्धरां विग्रहवतीं साक्षाच्छ्रियमिवापराम् ।  
नानाकुसुमगन्धाढ्‌यास्तस्येमाः काननोत्तमे ॥ ८२ ॥  
उपगीयमाना भ्रमरै राजन्ते वनराजयः।  
पश्य भीम शुभान्‌ देशान् देवाक्रीडान् समन्ततः ॥ ८३ ॥
</details>

<details><summary>मूलम्</summary>

विलोड्‌यमानाः पश्येमाः करिभिः सकरेणुभिः।  
पश्येमां नलिनीं चान्यां कमलोत्पलमालिनीम् ॥ ८१ ॥  
स्रग्धरां विग्रहवतीं साक्षाच्छ्रियमिवापराम् ।  
नानाकुसुमगन्धाढ्‌यास्तस्येमाः काननोत्तमे ॥ ८२ ॥  
उपगीयमाना भ्रमरै राजन्ते वनराजयः।  
पश्य भीम शुभान्‌ देशान् देवाक्रीडान् समन्ततः ॥ ८३ ॥
</details>

<details><summary>अनुवाद (हिन्दी)</summary>

‘देखो, हथिनियोंसहित हाथी इन तालाबोंमें घुसकर इन्हें मथे डालते हैं और इस दूसरी पुष्करिणीपर दृष्टिपात करो, जो कमल और उत्पलकी मालाओंसे अलंकृत है। यह कमलमालाधारिणी साक्षात् दूसरी लक्ष्मीके समान मानो साकार विग्रह धारण करके प्रकट हुई है। गन्धमादनके इस उत्तम वनमें नाना प्रकारके कुसुमोंकी सुगन्धसे सुवासित ये छोटी-छोटी वनश्रेणियाँ भ्रमरोंके गीतोंसे मुखरित हो कैसी शोभा पा रही हैं? भीमसेन! देखो, यहाँके सुन्दर प्रदेशोंमें चारों ओर देवताओंकी क्रीडास्थली है॥८१—८३॥
</details>

<details open><summary>विश्वास-प्रस्तुतिः</summary>

अमानुषगतिं प्राप्ताः संसिद्धाः स्म वृकोदर।  
लताभिः पुष्पिताग्राभिः पुष्पिताः पादपोत्तमाः ॥ ८४ ॥  
संश्लिष्टाः पार्थ शोभन्ते गन्धमादनसानुषु।
</details>

<details><summary>मूलम्</summary>

अमानुषगतिं प्राप्ताः संसिद्धाः स्म वृकोदर।  
लताभिः पुष्पिताग्राभिः पुष्पिताः पादपोत्तमाः ॥ ८४ ॥  
संश्लिष्टाः पार्थ शोभन्ते गन्धमादनसानुषु।
</details>

<details><summary>अनुवाद (हिन्दी)</summary>

‘वृकोदर! हमलोग ऐसे स्थानपर आ गये हैं, जो मानवोंके लिये अगम्य है। जान पड़ता है हम सिद्ध हो गये हैं। कुन्तीनन्दन! गन्धमादनके शिखरोंपर ये फूलोंसे भरे हुए उत्तम वृक्ष इन पुष्पित लताओंसे अलंकृत होकर कैसी शोभा पा रहे हैं?॥८४॥
</details>

<details open><summary>विश्वास-प्रस्तुतिः</summary>

शिखण्डिनीभिश्चरतां सहितानां शिखण्डिनाम् ॥ ८५ ॥  
नदतां शृणु निर्घोषं भीम पर्वतसानुषु।
</details>

<details><summary>मूलम्</summary>

शिखण्डिनीभिश्चरतां सहितानां शिखण्डिनाम् ॥ ८५ ॥  
नदतां शृणु निर्घोषं भीम पर्वतसानुषु।
</details>

<details><summary>अनुवाद (हिन्दी)</summary>

‘भीम! इन पर्वतशिखरोंपर मोरिनियोंके साथ विचरते बोलते हुए मोरोंका यह मधुर केकारव तो सुनो॥८५॥
</details>

<details open><summary>विश्वास-प्रस्तुतिः</summary>

चकोराः शतपत्राश्च मत्तकोकिलसारिकाः ॥ ८६ ॥  
पत्रिणः पुष्पितानेतान् संपतन्ति महाद्रुमान्।
</details>

<details><summary>मूलम्</summary>

चकोराः शतपत्राश्च मत्तकोकिलसारिकाः ॥ ८६ ॥  
पत्रिणः पुष्पितानेतान् संपतन्ति महाद्रुमान्।
</details>

<details><summary>अनुवाद (हिन्दी)</summary>

‘ये चकोर, शतपत्र, मदोन्मत्त कोकिल और सारिका आदि पक्षी इन पुष्पमण्डित विशाल वृक्षोंकी ओर कैसे उड़े जा रहे हैं?॥८६॥
</details>

<details open><summary>विश्वास-प्रस्तुतिः</summary>

रक्तपीतारुणाः पार्थ पादपाग्रगताः खगाः ॥ ८७ ॥  
परस्परमुदीक्षन्ते बहवो जीवजीवकाः ।
</details>

<details><summary>मूलम्</summary>

रक्तपीतारुणाः पार्थ पादपाग्रगताः खगाः ॥ ८७ ॥  
परस्परमुदीक्षन्ते बहवो जीवजीवकाः ।
</details>

<details><summary>अनुवाद (हिन्दी)</summary>

‘पार्थ! वृक्षोंकी ऊँची शिखाओंपर बैठे हुए लाल, गुलाबी और पीले रंगके चकोर पक्षी एक-दूसरेकी ओर देख रहे हैं॥८७॥
</details>

<details open><summary>विश्वास-प्रस्तुतिः</summary>

हरितारुणवर्णानां शाद्वलानां समीपतः ॥ ८८ ॥  
सारसाः प्रतिदृश्यन्ते शैलप्रस्रवणेष्वपि ।
</details>

<details><summary>मूलम्</summary>

हरितारुणवर्णानां शाद्वलानां समीपतः ॥ ८८ ॥  
सारसाः प्रतिदृश्यन्ते शैलप्रस्रवणेष्वपि ।
</details>

<details><summary>अनुवाद (हिन्दी)</summary>

उधर हरी और लाल घासोंके समीप पर्वतीय झरनोंके पास सारस दिखायी देते हैं॥८८॥
</details>

<details open><summary>विश्वास-प्रस्तुतिः</summary>

वदन्ति मधुरा वाचः सर्वभूतमनोरमाः ॥ ८९ ॥  
भृङ्गराजोपचक्राश्च लोहपृष्ठाः पतत्त्रिणः ।
</details>

<details><summary>मूलम्</summary>

वदन्ति मधुरा वाचः सर्वभूतमनोरमाः ॥ ८९ ॥  
भृङ्गराजोपचक्राश्च लोहपृष्ठाः पतत्त्रिणः ।
</details>

<details><summary>अनुवाद (हिन्दी)</summary>

‘भृंगराज, उपचक्र (चक्रवाक) और लोहपृष्ठ (कंक) नामक पक्षी ऐसी मीठी बोली बोलते हैं, जो समस्त प्राणियोंके मनको मोह लेती है॥८९॥
</details>

<details open><summary>विश्वास-प्रस्तुतिः</summary>

चतुर्विषाणाः पद्माभाः कुञ्जराः सकरेणवः ॥ ९० ॥  
एते वैदूर्यवर्णाभं क्षोभयन्ति महत् सरः।
</details>

<details><summary>मूलम्</summary>

चतुर्विषाणाः पद्माभाः कुञ्जराः सकरेणवः ॥ ९० ॥  
एते वैदूर्यवर्णाभं क्षोभयन्ति महत् सरः।
</details>

<details><summary>अनुवाद (हिन्दी)</summary>

‘इधर देखो, ये कमलके समान कान्तिवाले गजराज, जिनके चार दाँत शोभा पा रहे हैं, हथिनियोंके साथ आकर वैदूर्यमणिके समान सुशोभित इस महान् सरोवरको मथे डालते हैं॥९०॥
</details>

<details open><summary>विश्वास-प्रस्तुतिः</summary>

बहुतालसमुत्सेधाः शैलशृङ्गपरिच्युताः ॥ ९१ ॥  
नानाप्रस्रवणेभ्यश्च वारिधाराः पतन्ति च।
</details>

<details><summary>मूलम्</summary>

बहुतालसमुत्सेधाः शैलशृङ्गपरिच्युताः ॥ ९१ ॥  
नानाप्रस्रवणेभ्यश्च वारिधाराः पतन्ति च।
</details>

<details><summary>अनुवाद (हिन्दी)</summary>

‘अनेक झरनोंसे जलकी धाराएँ गिर रही हैं। जिनकी ऊँचाई कई ताड़के बराबर है और ये पर्वतके सर्वोच्च शिखरसे नीचे गिरती हैं॥९१॥
</details>

<details open><summary>विश्वास-प्रस्तुतिः</summary>

भास्कराभाः प्रभाभिश्च शारदाभ्रघनोपमाः ॥ ९२ ॥  
शोभयन्ति महाशैलं नानारजतधातवः ।  
क्वचिदञ्जनवर्णाभाः क्वचित् काञ्चनसन्निभाः ॥ ९३ ॥
</details>

<details><summary>मूलम्</summary>

भास्कराभाः प्रभाभिश्च शारदाभ्रघनोपमाः ॥ ९२ ॥  
शोभयन्ति महाशैलं नानारजतधातवः ।  
क्वचिदञ्जनवर्णाभाः क्वचित् काञ्चनसन्निभाः ॥ ९३ ॥
</details>

<details><summary>अनुवाद (हिन्दी)</summary>

‘नाना प्रकारके रजतमय धातु इस महान् पर्वतकी शोभा बढ़ा रहे हैं। इनमेंसे कुछ तो अपनी प्रभाओंसे भगवान् भास्करके समान प्रकाशित होते हैं और कुछ शरद्-ऋतुके श्वेत बादलोंके समान सुशोभित हो रहे हैं। कहीं काजलके समान काले और सुवर्णके समान पीले रंगके धातु दीख पड़ते हैं॥९२-९३॥
</details>

<details open><summary>विश्वास-प्रस्तुतिः</summary>

धातवो हरितालस्य क्वचिद्धिङ्गुलकस्य च।  
मनःशिलागुहाश्चैव सन्ध्याभ्रनिकरोपमाः ॥ ९४ ॥
</details>

<details><summary>मूलम्</summary>

धातवो हरितालस्य क्वचिद्धिङ्गुलकस्य च।  
मनःशिलागुहाश्चैव सन्ध्याभ्रनिकरोपमाः ॥ ९४ ॥
</details>

<details><summary>अनुवाद (हिन्दी)</summary>

‘कहीं हरितालसम्बन्धी धातु हैं और कहीं हिंगुलसम्बन्धी। कहीं मैनसिलकी गुफाएँ हैं, जो संध्याकालीन लाल बादलोंके समान जान पड़ती हैं॥९४॥
</details>

<details open><summary>विश्वास-प्रस्तुतिः</summary>

शशलोहितवर्णाभाः क्वचिद्‌गैरिकधातवः ।  
सितासिताभ्रप्रतिमा बालसूर्यसमप्रभाः ॥ ९५ ॥
</details>

<details><summary>मूलम्</summary>

शशलोहितवर्णाभाः क्वचिद्‌गैरिकधातवः ।  
सितासिताभ्रप्रतिमा बालसूर्यसमप्रभाः ॥ ९५ ॥
</details>

<details><summary>अनुवाद (हिन्दी)</summary>

‘कहीं गेरु नामक धातु हैं, जिनकी कान्ति लाल खरगोशके समान दिखायी देती है। कोई धातु श्वेत बादलोंके समान हैं, तो कोई काले मेघोंके समान। कोई प्रातःकालके सूर्यकी भाँति लाल रंगके हैं॥९५॥
</details>

<details open><summary>विश्वास-प्रस्तुतिः</summary>

एते बहुविधाः शैलं शोभयन्ति महाप्रभाः।  
गन्धर्वाः सह कान्ताभिर्यथोक्तं वृषपर्वणा ॥ ९६ ॥  
दृश्यन्ते शैलशृङ्गेषु पार्थ किम्पुरुषैः सह।
</details>

<details><summary>मूलम्</summary>

एते बहुविधाः शैलं शोभयन्ति महाप्रभाः।  
गन्धर्वाः सह कान्ताभिर्यथोक्तं वृषपर्वणा ॥ ९६ ॥  
दृश्यन्ते शैलशृङ्गेषु पार्थ किम्पुरुषैः सह।
</details>

<details><summary>अनुवाद (हिन्दी)</summary>

‘ये नाना प्रकारकी परम कान्तिमान् धातु समूचे शैलकी शोभा बढाती हैं। पार्थ! जिस प्रकार वृषपर्वाने कहा था उसी प्रकार इन पर्वतीय शिखरोंपर अपनी प्रेयसी अप्सराओं तथा किम्पुरुषोंके साथ गन्धर्व दृष्टिगोचर होते हैं॥९६॥
</details>

<details open><summary>विश्वास-प्रस्तुतिः</summary>

गीतानां समतालानां तथा साम्नां च निःस्वनः ॥ ९७ ॥  
श्रूयते बहुधा भीम सर्वभूतमनोहरः।  
महागङ्गामुदीक्षस्व पुण्यां देवनदीं शुभाम् ॥ ९८ ॥
</details>

<details><summary>मूलम्</summary>

गीतानां समतालानां तथा साम्नां च निःस्वनः ॥ ९७ ॥  
श्रूयते बहुधा भीम सर्वभूतमनोहरः।  
महागङ्गामुदीक्षस्व पुण्यां देवनदीं शुभाम् ॥ ९८ ॥
</details>

<details><summary>अनुवाद (हिन्दी)</summary>

‘भीमसेन! यहाँ सम तालसे गाते हुए गीतों तथा साममन्त्रोंका विविध स्वर सुनायी पड़ता है, जो सम्पूर्ण भूतोंके चित्तको आकर्षित करनेवाला है। यह परम पवित्र एवं कल्याणमयी देवनदी महागंगा हैं, इनका दर्शन करो॥
</details>

<details open><summary>विश्वास-प्रस्तुतिः</summary>

कलहंसगणैर्जुष्टामृषिकिन्नरसेविताम् ।  
धातुभिश्च सरिद्भिश्च किन्नरैर्मृगपक्षिभिः ॥ ९९ ॥  
गन्धर्वैरप्सरोभिश्च काननैश्च मनोरमैः ।  
व्यालैश्च विविधाकारैः शतशीर्षैः समन्ततः ॥ १०० ॥  
उपेतं पश्य कौन्तेय शैलराजमरिन्दम।
</details>

<details><summary>मूलम्</summary>

कलहंसगणैर्जुष्टामृषिकिन्नरसेविताम् ।  
धातुभिश्च सरिद्भिश्च किन्नरैर्मृगपक्षिभिः ॥ ९९ ॥  
गन्धर्वैरप्सरोभिश्च काननैश्च मनोरमैः ।  
व्यालैश्च विविधाकारैः शतशीर्षैः समन्ततः ॥ १०० ॥  
उपेतं पश्य कौन्तेय शैलराजमरिन्दम।
</details>

<details><summary>अनुवाद (हिन्दी)</summary>

‘यहाँ हंसोंके समुदाय निवास करते हैं तथा ऋषि एवं किन्नरगण सदा इन (गंगाजी)-का सेवन करते हैं। शत्रुदमन भीम! भाँति-भाँतिके धातुओं, नदियों, किन्नरों, मृगों, पक्षियों, गन्धर्वों, अप्सराओं, मनोरम काननों तथा सौ मस्तकवाले भाँति-भाँतिके सर्पोंसे सम्पन्न इस पर्वतराजका दर्शन करो’॥९९-१००॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ते प्रीतमनसः शूराः प्राप्ता गतिमनुत्तमाम् ॥ १०१ ॥
</details>

<details><summary>मूलम्</summary>

ते प्रीतमनसः शूराः प्राप्ता गतिमनुत्तमाम् ॥ १०१ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ इस प्रकार वे शूरवीर पाण्डव हर्षपूर्ण हृदयसे अपने परम उत्तम लक्ष्य स्थानको पहुँच गये॥१०१॥
</details>

<details open><summary>विश्वास-प्रस्तुतिः</summary>

नातृप्यन् पर्वतेन्द्रस्य दर्शनेन परन्तपाः।  
उपेतमथ माल्यैश्च फलवद्भिश्च पादपैः ॥ १०२ ॥  
आर्ष्टिषेणस्य राजर्षेराश्रमं ददृशुस्तदा ।
</details>

<details><summary>मूलम्</summary>

नातृप्यन् पर्वतेन्द्रस्य दर्शनेन परन्तपाः।  
उपेतमथ माल्यैश्च फलवद्भिश्च पादपैः ॥ १०२ ॥  
आर्ष्टिषेणस्य राजर्षेराश्रमं ददृशुस्तदा ।
</details>

<details><summary>अनुवाद (हिन्दी)</summary>

गिरिराज गन्धमादनका दर्शन करनेसे उन्हें तृप्ति नहीं होती थी। तदनन्तर परंतप पाण्डवोंने पुष्पमालाओं तथा फलवान् वृक्षोंसे सम्पन्न राजर्षि आर्ष्टिषेणका आश्रम देखा॥१०२॥
</details>

<details open><summary>विश्वास-प्रस्तुतिः</summary>

ततस्ते तिग्मतपसं कृशं धमनिसंततम्।  
पारगं सर्वधर्माणामार्ष्टिषेणमुपागमन् ॥ १०३ ॥
</details>

<details><summary>मूलम्</summary>

ततस्ते तिग्मतपसं कृशं धमनिसंततम्।  
पारगं सर्वधर्माणामार्ष्टिषेणमुपागमन् ॥ १०३ ॥
</details>

<details><summary>अनुवाद (हिन्दी)</summary>

फिर वे कठोर तपस्वी दुर्बलकाय तथा नस-नाड़ियोंसे ही व्याप्त राजर्षि आर्ष्टिषेणके समीप गये, जो सम्पूर्ण धर्मोंके पारंगत विद्वान् थे॥१०३॥
</details>

<details><summary>मूलम् (समाप्तिः)</summary>

इति श्रीमहाभारते आरण्यके पर्वणि यक्षयुद्धपर्वणि गन्धमादनप्रवेशे अष्टपञ्चाशदधिकशततमोऽध्यायः ॥ १५८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत यक्षयुद्धपर्वमें गन्धमादनप्रवेशविषयक एक सौ अट्ठावनवाँ अध्याय पूरा हुआ॥१५८॥
</details>

[^*]: सिन्धुवार शब्दका अर्थ आचार्य नीलकण्ठने कमल माना है। आधुनिक कोषकारोंने ‘सिन्धुवार’को शेफालिका या निर्गुण्डीका पर्याय माना है। उसके फूल मंजरीके आकारमें केसरिया रंगके होते हैं, अतः तोमरसे उनकी उपमा ठीक बैठती है। इसीलिये यहाँ शेफालिका अर्थ लिया गया।
