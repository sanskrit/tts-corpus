+++
title_full = "028 द्रौपदीद्वारा प्रह्लाद-बलि-संवादका वर्णन—तेज और क्षमाके अवसर"
title = "०२८ प्रह्लादबलिसंवादवर्णनम्"

+++

<details><summary>भागसूचना</summary>

अष्टाविंशोऽध्यायः
</details>

<details><summary>सूचना (हिन्दी)</summary>

द्रौपदीद्वारा प्रह्लाद-बलि-संवादका वर्णन—तेज और क्षमाके अवसर
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
प्रह्लादस्य च संवादं बलेर्वैरोचनस्य च ॥ १ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
प्रह्लादस्य च संवादं बलेर्वैरोचनस्य च ॥ १ ॥
</details>

<details><summary>अनुवाद (हिन्दी)</summary>

_द्रौपदी कहती है—_ महाराज! इस विषयमें प्रह्लाद तथा विरोचनपुत्र बलिके संवादरूप इस प्राचीन इतिहासका उदाहरण दिया करते हैं॥१॥
</details>

<details open><summary>विश्वास-प्रस्तुतिः</summary>

असुरेन्द्रं महाप्राज्ञं धर्माणामागतागमम् ।  
बलिः पप्रच्छ दैत्येन्द्रं प्रह्लादं पितरं पितुः ॥ २ ॥
</details>

<details><summary>मूलम्</summary>

असुरेन्द्रं महाप्राज्ञं धर्माणामागतागमम् ।  
बलिः पप्रच्छ दैत्येन्द्रं प्रह्लादं पितरं पितुः ॥ २ ॥
</details>

<details><summary>अनुवाद (हिन्दी)</summary>

असुरोंके स्वामी परम बुद्धिमान् दैत्यराज प्रह्लाद सभी धर्मोंके रहस्यको जाननेवाले थे। एक समय बलिने उन अपने पितामह प्रह्लादजीसे पूछा॥२॥
</details>

<details open><summary>मूलम् (वचनम्)</summary>

बलिरुवाच
</details>

<details open><summary>विश्वास-प्रस्तुतिः</summary>

क्षमा स्विच्छ्रेयसी तात उताहो तेज इत्युत।  
एतन्मे संशयं तात यथावद् ब्रूहि पृच्छते ॥ ३ ॥
</details>

<details><summary>मूलम्</summary>

क्षमा स्विच्छ्रेयसी तात उताहो तेज इत्युत।  
एतन्मे संशयं तात यथावद् ब्रूहि पृच्छते ॥ ३ ॥
</details>

<details><summary>अनुवाद (हिन्दी)</summary>

_बलिने पूछा—_ तात! क्षमा और तेजमेंसे क्षमा श्रेष्ठ है अथवा तेज? यह मेरा संशय है। मैं इसका समाधान पूछता हूँ। आप इस प्रश्नका यथार्थ निर्णय कीजिये॥३॥
</details>

<details open><summary>विश्वास-प्रस्तुतिः</summary>

श्रेयो यदत्र धर्मज्ञ ब्रूहि मे तदसंशयम्।  
करिष्यामि हि तत् सर्वं यथावदनुशासनम् ॥ ४ ॥
</details>

<details><summary>मूलम्</summary>

श्रेयो यदत्र धर्मज्ञ ब्रूहि मे तदसंशयम्।  
करिष्यामि हि तत् सर्वं यथावदनुशासनम् ॥ ४ ॥
</details>

<details><summary>अनुवाद (हिन्दी)</summary>

धर्मज्ञ! इनमें जो श्रेष्ठ है, वह मुझे अवश्य बताइये, मैं आपके सब आदेशोंका यथावत् पालन करूँगा॥४॥
</details>

<details open><summary>विश्वास-प्रस्तुतिः</summary>

तस्मै प्रोवाच तत् सर्वमेवं पृष्टः पितामहः।  
सर्वनिश्चयवित् प्राज्ञः संशयं परिपृच्छते ॥ ५ ॥
</details>

<details><summary>मूलम्</summary>

तस्मै प्रोवाच तत् सर्वमेवं पृष्टः पितामहः।  
सर्वनिश्चयवित् प्राज्ञः संशयं परिपृच्छते ॥ ५ ॥
</details>

<details><summary>अनुवाद (हिन्दी)</summary>

बलिके इस प्रकार पूछनेपर समस्त सिद्धान्तोंके ज्ञाता विद्वान् पितामह प्रह्लादने संदेह निवारण करनेके लिये पूछनेवाले पौत्रके प्रति इस प्रकार कहा॥५॥
</details>

<details open><summary>मूलम् (वचनम्)</summary>

प्रह्लाद उवाच
</details>

<details open><summary>विश्वास-प्रस्तुतिः</summary>

न श्रेयः सततं तेजो न नित्यं श्रेयसी क्षमा।  
इति तात विजानीहि द्वयमेतदसंशयम् ॥ ६ ॥
</details>

<details><summary>मूलम्</summary>

न श्रेयः सततं तेजो न नित्यं श्रेयसी क्षमा।  
इति तात विजानीहि द्वयमेतदसंशयम् ॥ ६ ॥
</details>

<details><summary>अनुवाद (हिन्दी)</summary>

_प्रह्लाद बोले—_ तात! न तो तेज ही सदा श्रेष्ठ है और न क्षमा ही। इन दोनोंके विषयमें मेरा ऐसा ही निश्चय जानो, इसमें संशय नहीं है॥६॥
</details>

<details open><summary>विश्वास-प्रस्तुतिः</summary>

यो नित्यं क्षमते तात बहून् दोषान् स विन्दति।  
भृत्याः परिभवन्त्येनमुदासीनास्तथारयः ॥ ७ ॥  
सर्वभूतानि चाप्यस्य न नमन्ति कदाचन।  
तस्मान्नित्यं क्षमा तात पण्डितैरपि वर्जिता ॥ ८ ॥
</details>

<details><summary>मूलम्</summary>

यो नित्यं क्षमते तात बहून् दोषान् स विन्दति।  
भृत्याः परिभवन्त्येनमुदासीनास्तथारयः ॥ ७ ॥  
सर्वभूतानि चाप्यस्य न नमन्ति कदाचन।  
तस्मान्नित्यं क्षमा तात पण्डितैरपि वर्जिता ॥ ८ ॥
</details>

<details><summary>अनुवाद (हिन्दी)</summary>

वत्स! जो सदा क्षमा ही करता है, उसे अनेक दोष प्राप्त होते हैं। उसके भृत्य, शत्रु तथा उदासीन व्यक्ति सभी उसका तिरस्कार करते हैं। कोई भी प्राणी कभी उसके सामने विनयपूर्ण बर्ताव नहीं करते, अतः तात! सदा क्षमा करना विद्वानोंके लिये भी वर्जित है॥७-८॥
</details>

<details open><summary>विश्वास-प्रस्तुतिः</summary>

अवज्ञाय हि तं भृत्या भजन्ते बहुदोषताम्।  
आदातुं चास्य वित्तानि प्रार्थयन्तेऽल्पचेतसः ॥ ९ ॥
</details>

<details><summary>मूलम्</summary>

अवज्ञाय हि तं भृत्या भजन्ते बहुदोषताम्।  
आदातुं चास्य वित्तानि प्रार्थयन्तेऽल्पचेतसः ॥ ९ ॥
</details>

<details><summary>अनुवाद (हिन्दी)</summary>

सेवकगण उसकी अवहेलना करके बहुत-से अपराध करते रहते हैं। इतना ही नहीं, वे मूर्ख भृत्यगण उसके धनको भी हड़प लेनेका हौसला रखते हैं॥९॥
</details>

<details open><summary>विश्वास-प्रस्तुतिः</summary>

यानं वस्त्राण्यलंकाराञ्छयनान्यासनानि च ।  
भोजनान्यथ पानानि सर्वोपकरणानि च ॥ १० ॥  
आददीरन्नधिकृता यथाकाममचेतसः ।  
प्रदिष्टानि च देयानि न दद्युर्भर्तृशासनात् ॥ ११ ॥
</details>

<details><summary>मूलम्</summary>

यानं वस्त्राण्यलंकाराञ्छयनान्यासनानि च ।  
भोजनान्यथ पानानि सर्वोपकरणानि च ॥ १० ॥  
आददीरन्नधिकृता यथाकाममचेतसः ।  
प्रदिष्टानि च देयानि न दद्युर्भर्तृशासनात् ॥ ११ ॥
</details>

<details><summary>अनुवाद (हिन्दी)</summary>

विभिन्न कार्योंमें नियुक्त किये हुए मूर्ख सेवक अपने इच्छानुसार क्षमाशील स्वामीके रथ, वस्त्र, अलंकार, शय्या, आसन, भोजन, पान तथा समस्त सामग्रियोंका उपयोग करते रहते हैं तथा स्वामीकी आज्ञा होनेपर भी किसीको देनेयोग्य वस्तुएँ नहीं देते हैं॥१०-११॥
</details>

<details open><summary>विश्वास-प्रस्तुतिः</summary>

न चैनं भर्तृपूजाभिः पूजयन्ति कथंचन।  
अवज्ञानं हि लोकेऽस्मिन् मरणादपि गर्हितम् ॥ १२ ॥
</details>

<details><summary>मूलम्</summary>

न चैनं भर्तृपूजाभिः पूजयन्ति कथंचन।  
अवज्ञानं हि लोकेऽस्मिन् मरणादपि गर्हितम् ॥ १२ ॥
</details>

<details><summary>अनुवाद (हिन्दी)</summary>

स्वामीका जितना आदर होना चाहिये, उतना आदर वे किसी प्रकार भी नहीं करते। इस संसारमें सेवकोंद्वारा अपमान तो मृत्युसे भी अधिक निन्दित है॥१२॥
</details>

<details open><summary>विश्वास-प्रस्तुतिः</summary>

क्षमिणं तादृशं तात ब्रुवन्ति कटुकान्यपि।  
प्रेष्याः पुत्राश्च भृत्याश्च तथोदासीनवृत्तयः ॥ १३ ॥
</details>

<details><summary>मूलम्</summary>

क्षमिणं तादृशं तात ब्रुवन्ति कटुकान्यपि।  
प्रेष्याः पुत्राश्च भृत्याश्च तथोदासीनवृत्तयः ॥ १३ ॥
</details>

<details><summary>अनुवाद (हिन्दी)</summary>

तात! उपर्युक्त क्षमाशीलको अपने सेवक, पुत्र, भृत्य तथा उदासीनवृत्तिके लोग कटुवचन भी सुनाया करते हैं॥१३॥
</details>

<details open><summary>विश्वास-प्रस्तुतिः</summary>

अथास्य दारानिच्छन्ति परिभूय क्षमावतः।  
दाराश्चास्य प्रवर्तन्ते यथाकाममचेतसः ॥ १४ ॥
</details>

<details><summary>मूलम्</summary>

अथास्य दारानिच्छन्ति परिभूय क्षमावतः।  
दाराश्चास्य प्रवर्तन्ते यथाकाममचेतसः ॥ १४ ॥
</details>

<details><summary>अनुवाद (हिन्दी)</summary>

इतना ही नहीं, वे क्षमाशील स्वामीकी अवहेलना करके उसकी स्त्रियोंको भी हस्तगत करना चाहते हैं और वैसे पुरुषकी मूर्ख स्त्रियाँ भी स्वेच्छाचारमें प्रवृत्त हो जाती हैं॥१४॥
</details>

<details open><summary>विश्वास-प्रस्तुतिः</summary>

तथा च नित्यमुदिता यदि नाल्पमपीश्वरात्।  
दण्डमर्हन्ति दुष्यन्ति दुष्टाश्चाप्यपकुर्वते ॥ १५ ॥
</details>

<details><summary>मूलम्</summary>

तथा च नित्यमुदिता यदि नाल्पमपीश्वरात्।  
दण्डमर्हन्ति दुष्यन्ति दुष्टाश्चाप्यपकुर्वते ॥ १५ ॥
</details>

<details><summary>अनुवाद (हिन्दी)</summary>

यदि उन्हें अपने स्वामीसे तनिक भी दण्ड नहीं मिलता तो वे सदा मौज उड़ाती हैं और आचारसे दूषित हो जाती हैं। दुष्टा होनेपर वे अपने स्वामीका अपकार भी कर बैठती हैं॥१५॥
</details>

<details open><summary>विश्वास-प्रस्तुतिः</summary>

एते चान्ये च बहवो नित्यं दोषाः क्षमावताम्।  
अथ वैरोचने दोषानिमान् विद्ध्यक्षमावताम् ॥ १६ ॥
</details>

<details><summary>मूलम्</summary>

एते चान्ये च बहवो नित्यं दोषाः क्षमावताम्।  
अथ वैरोचने दोषानिमान् विद्ध्यक्षमावताम् ॥ १६ ॥
</details>

<details><summary>अनुवाद (हिन्दी)</summary>

सदा क्षमा करनेवाले पुरुषोंको ये तथा और भी बहुत-से दोष प्राप्त होते हैं। विरोचनकुमार! अब क्षमा न करनेवालोंके दोषोंको सुनो॥१६॥
</details>

<details open><summary>विश्वास-प्रस्तुतिः</summary>

अस्थाने यदि वा स्थाने सततं रजसाऽऽवृतः।  
क्रुद्धो दण्डान् प्रणयति विविधान् स्वेन तेजसा ॥ १७ ॥
</details>

<details><summary>मूलम्</summary>

अस्थाने यदि वा स्थाने सततं रजसाऽऽवृतः।  
क्रुद्धो दण्डान् प्रणयति विविधान् स्वेन तेजसा ॥ १७ ॥
</details>

<details><summary>अनुवाद (हिन्दी)</summary>

क्रोधी मनुष्य रजोगुणसे आवृत होकर योग्य या अयोग्य अवसरका विचार किये बिना ही अपने उत्तेजित स्वभावसे लोगोंको नाना प्रकारके दण्ड देता रहता है॥१७॥
</details>

<details open><summary>विश्वास-प्रस्तुतिः</summary>

मित्रैः सह विरोधं च प्राप्नुते तेजसाऽऽवृतः।  
आप्नोति द्वेष्यतां चैव लोकात् स्वजनतस्तथा ॥ १८ ॥
</details>

<details><summary>मूलम्</summary>

मित्रैः सह विरोधं च प्राप्नुते तेजसाऽऽवृतः।  
आप्नोति द्वेष्यतां चैव लोकात् स्वजनतस्तथा ॥ १८ ॥
</details>

<details><summary>अनुवाद (हिन्दी)</summary>

तेज (उत्तेजना)-से व्याप्त मनुष्य मित्रोंसे विरोध पैदा कर लेता है तथा साधारण लोगों और स्वजनोंका द्वेषपात्र बन जाता है॥१८॥
</details>

<details open><summary>विश्वास-प्रस्तुतिः</summary>

सोऽवमानादर्थहानिमुपालम्भमनादरम् ।  
संतापद्वेषमोहांश्च शत्रूंश्च लभते नरः ॥ १९ ॥
</details>

<details><summary>मूलम्</summary>

सोऽवमानादर्थहानिमुपालम्भमनादरम् ।  
संतापद्वेषमोहांश्च शत्रूंश्च लभते नरः ॥ १९ ॥
</details>

<details><summary>अनुवाद (हिन्दी)</summary>

वह मनुष्य दूसरोंका अपमान करनेके कारण सदा धनकी हानि उठाता है। उपालम्भ सुनता और अनादर पाता है। इतना ही नहीं, वह संताप, द्वेष, मोह तथा नये-नये शत्रु पैदा कर लेता है॥१९॥
</details>

<details open><summary>विश्वास-प्रस्तुतिः</summary>

क्रोधाद् दण्डान्मनुष्येषु विविधान् पुरुषोऽनयात्।  
भ्रश्यते शीघ्रमैश्वर्यात् प्राणेभ्यः स्वजनादपि ॥ २० ॥
</details>

<details><summary>मूलम्</summary>

क्रोधाद् दण्डान्मनुष्येषु विविधान् पुरुषोऽनयात्।  
भ्रश्यते शीघ्रमैश्वर्यात् प्राणेभ्यः स्वजनादपि ॥ २० ॥
</details>

<details><summary>अनुवाद (हिन्दी)</summary>

मनुष्य क्रोधवश अन्यायपूर्वक दूसरे लोगोंपर नाना प्रकारके दण्डका प्रयोग करके अपने ऐश्वर्य, प्राण और स्वजनोंसे भी हाथ धो बैठता है॥२०॥
</details>

<details open><summary>विश्वास-प्रस्तुतिः</summary>

योपकर्तॄंश्च हर्तॄंश्च तेजसैवोपगच्छति ।  
तस्मादुद्विजते लोकः सर्पाद् वेश्मगतादिव ॥ २१ ॥
</details>

<details><summary>मूलम्</summary>

योपकर्तॄंश्च हर्तॄंश्च तेजसैवोपगच्छति ।  
तस्मादुद्विजते लोकः सर्पाद् वेश्मगतादिव ॥ २१ ॥
</details>

<details><summary>अनुवाद (हिन्दी)</summary>

जो उपकारी मनुष्यों और चोरोंके साथ भी उत्तेजनायुक्त बर्ताव ही करता है, उससे सब लोग उसी प्रकार उद्विग्न होते हैं, जैसे घरमें रहनेवाले सर्पसे॥२१॥
</details>

<details open><summary>विश्वास-प्रस्तुतिः</summary>

यस्मादुद्विजते लोकः कथं तस्य भवो भवेत्।  
अन्तरं तस्य दृष्ट्वैव लोको विकुरुते ध्रुवम् ॥ २२ ॥
</details>

<details><summary>मूलम्</summary>

यस्मादुद्विजते लोकः कथं तस्य भवो भवेत्।  
अन्तरं तस्य दृष्ट्वैव लोको विकुरुते ध्रुवम् ॥ २२ ॥
</details>

<details><summary>अनुवाद (हिन्दी)</summary>

जिससे सब लोग उद्विग्न होते हैं, उसे ऐश्वर्यकी प्राप्ति कैसे हो सकती है? उसका थोड़ा-सा भी छिद्र देखकर लोग निश्चय ही उसकी बुराई करने लगते हैं॥२२॥
</details>

<details open><summary>विश्वास-प्रस्तुतिः</summary>

तस्मान्नात्युत्सृजेत् तेजो न च नित्यं मृदुर्भवेत्।  
काले काले तु सम्प्राप्ते मृदुस्तीक्ष्णोऽपि वा भवेत् ॥ २३ ॥
</details>

<details><summary>मूलम्</summary>

तस्मान्नात्युत्सृजेत् तेजो न च नित्यं मृदुर्भवेत्।  
काले काले तु सम्प्राप्ते मृदुस्तीक्ष्णोऽपि वा भवेत् ॥ २३ ॥
</details>

<details><summary>अनुवाद (हिन्दी)</summary>

इसलिये न तो सदा उत्तेजनाका ही प्रयोग करे और न सर्वदा कोमल ही बना रहे। समय-समयपर आवश्यकताके अनुसार कभी कोमल और कभी तेज स्वभाववाला बन जाय॥२३॥
</details>

<details open><summary>विश्वास-प्रस्तुतिः</summary>

काले मृदुर्यो भवति काले भवति दारुणः।  
स वै सुखमवाप्नोति लोकेऽमुष्मिन्निहैव च ॥ २४ ॥
</details>

<details><summary>मूलम्</summary>

काले मृदुर्यो भवति काले भवति दारुणः।  
स वै सुखमवाप्नोति लोकेऽमुष्मिन्निहैव च ॥ २४ ॥
</details>

<details><summary>अनुवाद (हिन्दी)</summary>

जो मौका देखकर कोमल होता है और उपयुक्त अवसर आनेपर भयंकर भी बन जाता है, वही इहलोक और परलोकमें सुख पाता है॥२४॥
</details>

<details open><summary>विश्वास-प्रस्तुतिः</summary>

क्षमाकालांस्तु वक्ष्यामि शृणु मे विस्तरेण तान्।  
ये ते नित्यमसंत्याज्या यथा प्राहुर्मनीषिणः ॥ २५ ॥
</details>

<details><summary>मूलम्</summary>

क्षमाकालांस्तु वक्ष्यामि शृणु मे विस्तरेण तान्।  
ये ते नित्यमसंत्याज्या यथा प्राहुर्मनीषिणः ॥ २५ ॥
</details>

<details><summary>अनुवाद (हिन्दी)</summary>

अब मैं तुम्हें क्षमाके योग्य अवसर बताता हूँ, उन्हें विस्तारपूर्वक सुनो, जैसा कि मनीषी पुरुष कहते हैं, उन अवसरोंका तुम्हें कभी त्याग नहीं करना चाहिये॥२५॥
</details>

<details open><summary>विश्वास-प्रस्तुतिः</summary>

पूर्वोपकारी यस्ते स्यादपराधे गरीयसि।  
उपकारेण तत् तस्य क्षन्तव्यमपराधिनः ॥ २६ ॥
</details>

<details><summary>मूलम्</summary>

पूर्वोपकारी यस्ते स्यादपराधे गरीयसि।  
उपकारेण तत् तस्य क्षन्तव्यमपराधिनः ॥ २६ ॥
</details>

<details><summary>अनुवाद (हिन्दी)</summary>

जिसने पहले कभी तुम्हारा उपकार किया हो, उससे यदि कोई भारी अपराध हो जाय, तो भी पहलेके उपकारका स्मरण करके उस अपराधीके अपराधको तुम्हें क्षमा कर देना चाहिये॥२६॥
</details>

<details open><summary>विश्वास-प्रस्तुतिः</summary>

अबुद्धिमाश्रितानां तु क्षन्तव्यमपराधिनाम् ।  
न हि सर्वत्र पाण्डित्यं सुलभं पुरुषेण वै ॥ २७ ॥
</details>

<details><summary>मूलम्</summary>

अबुद्धिमाश्रितानां तु क्षन्तव्यमपराधिनाम् ।  
न हि सर्वत्र पाण्डित्यं सुलभं पुरुषेण वै ॥ २७ ॥
</details>

<details><summary>अनुवाद (हिन्दी)</summary>

जिन्होंने अनजानमें अपराध कर डाला हो, उनका वह अपराध क्षमाके ही योग्य है; क्योंकि किसी भी पुरुषके लिये सर्वत्र विद्वत्ता (बुद्धिमानी) ही सुलभ हो, यह सम्भव नहीं है॥२७॥
</details>

<details open><summary>विश्वास-प्रस्तुतिः</summary>

अथ चेद्‌ बुद्धिजं कृत्वा ब्रूयुस्ते तदबुद्धिजम्।  
पापान् स्वल्पेऽपि तान् हन्यादपराधे तथानृजून् ॥ २८ ॥
</details>

<details><summary>मूलम्</summary>

अथ चेद्‌ बुद्धिजं कृत्वा ब्रूयुस्ते तदबुद्धिजम्।  
पापान् स्वल्पेऽपि तान् हन्यादपराधे तथानृजून् ॥ २८ ॥
</details>

<details><summary>अनुवाद (हिन्दी)</summary>

परंतु जो जान-बूझकर किये हुए अपराधको भी उसे कर लेनेके बाद अनजानमें किया हुआ बताते हों, उन उद्‌दण्ड पापियोंको थोड़े-से अपराधके लिये भी अवश्य दण्ड देना चाहिये॥२८॥
</details>

<details open><summary>विश्वास-प्रस्तुतिः</summary>

सर्वस्यैकोऽपराधस्ते क्षन्तव्यः प्राणिनो भवेत्।  
द्वितीये सति वध्यस्तु स्वल्पेऽप्यपकृते भवेत् ॥ २९ ॥
</details>

<details><summary>मूलम्</summary>

सर्वस्यैकोऽपराधस्ते क्षन्तव्यः प्राणिनो भवेत्।  
द्वितीये सति वध्यस्तु स्वल्पेऽप्यपकृते भवेत् ॥ २९ ॥
</details>

<details><summary>अनुवाद (हिन्दी)</summary>

सभी प्राणियोंका एक अपराध तो तुम्हें क्षमा ही कर देना चाहिये। यदि उससे फिर दुबारा अपराध बन जाय तो थोड़े-से अपराधके लिये भी उसे दण्ड देना आवश्यक है॥२९॥
</details>

<details open><summary>विश्वास-प्रस्तुतिः</summary>

अजानता भवेत् कश्चिदपराधः कृतो यदि।  
क्षन्तव्यमेव तस्याहुः सुपरीक्ष्य परीक्षया ॥ ३० ॥
</details>

<details><summary>मूलम्</summary>

अजानता भवेत् कश्चिदपराधः कृतो यदि।  
क्षन्तव्यमेव तस्याहुः सुपरीक्ष्य परीक्षया ॥ ३० ॥
</details>

<details><summary>अनुवाद (हिन्दी)</summary>

अच्छी तरह जाँच-पड़ताल करनेपर यदि यह सिद्ध हो जाय कि अमुक अपराध अनजानमें ही हो गया है, तो उसे क्षमाके ही योग्य बताया गया है॥३०॥
</details>

<details open><summary>विश्वास-प्रस्तुतिः</summary>

मृदुना दारुणं हन्ति मृदुना हन्त्यदारुणम्।  
नासाध्यं मृदुना किंचित् तस्मात् तीव्रतरं मृदु ॥ ३१ ॥
</details>

<details><summary>मूलम्</summary>

मृदुना दारुणं हन्ति मृदुना हन्त्यदारुणम्।  
नासाध्यं मृदुना किंचित् तस्मात् तीव्रतरं मृदु ॥ ३१ ॥
</details>

<details><summary>अनुवाद (हिन्दी)</summary>

मनुष्य कोमलभाव (सामनीति)-के द्वारा उग्र स्वभाव तथा शान्त स्वभावके शत्रुका भी नाश कर देता है; मृदुतासे कुछ भी असाध्य नहीं है। अतः मृदुतापूर्ण नीतिको तीव्रतर (उत्तम) समझे॥३१॥
</details>

<details open><summary>विश्वास-प्रस्तुतिः</summary>

देशकालौ तु सम्प्रेक्ष्य बलाबलमथात्मनः।  
नादेशकाले किंचित् स्याद्‌ देशकालौ प्रतीक्षताम्।  
तथा लोकभयाच्चैव क्षन्तव्यमपराधिनः ॥ ३२ ॥
</details>

<details><summary>मूलम्</summary>

देशकालौ तु सम्प्रेक्ष्य बलाबलमथात्मनः।  
नादेशकाले किंचित् स्याद्‌ देशकालौ प्रतीक्षताम्।  
तथा लोकभयाच्चैव क्षन्तव्यमपराधिनः ॥ ३२ ॥
</details>

<details><summary>अनुवाद (हिन्दी)</summary>

देश, काल तथा अपने बलाबलका विचार करके ही मृदुता (सामनीति)-का प्रयोग करना चाहिये। अयोग्य देश अथवा अनुपयुक्त कालमें उसके प्रयोगसे कुछ भी सिद्ध नहीं हो सकता; अतः उपयुक्त देश, कालकी प्रतीक्षा करनी चाहिये। कहीं लोकके भयसे भी अपराधीको क्षमादान देनेकी आवश्यकता होती है॥३२॥
</details>

<details open><summary>विश्वास-प्रस्तुतिः</summary>

एत एवंविधाः कालाः क्षमायाः परिकीर्तिताः।  
अतोऽन्यथानुवर्तत्सु तेजसः काल उच्यते ॥ ३३ ॥
</details>

<details><summary>मूलम्</summary>

एत एवंविधाः कालाः क्षमायाः परिकीर्तिताः।  
अतोऽन्यथानुवर्तत्सु तेजसः काल उच्यते ॥ ३३ ॥
</details>

<details><summary>अनुवाद (हिन्दी)</summary>

इस प्रकार ये क्षमाके अवसर बताये गये हैं। इनके विपरीत बर्ताव करनेवालोंको राहपर लानेके लिये तेज (उत्तेजनापूर्ण बर्ताव)-का अवसर कहा गया है॥३३॥
</details>

<details open><summary>विश्वास-प्रस्तुतिः</summary>

तदहं तेजसः कालं तव मन्ये नराधिप।  
धार्तराष्ट्रेषु लुब्धेषु सततं चापकारिषु ॥ ३४ ॥
</details>

<details><summary>मूलम्</summary>

तदहं तेजसः कालं तव मन्ये नराधिप।  
धार्तराष्ट्रेषु लुब्धेषु सततं चापकारिषु ॥ ३४ ॥
</details>

<details><summary>अनुवाद (हिन्दी)</summary>

_(द्रौपदी कहती है—)_  नरेश्वर! धृतराष्ट्रके पुत्र लोभी तथा सदा आपका अपकार करनेवाले हैं; अतः उनके प्रति आपके तेजके प्रयोगका यह अवसर आया है, ऐसा मेरा मत है॥३४॥
</details>

<details open><summary>विश्वास-प्रस्तुतिः</summary>

न हि कश्चित् क्षमाकालो विद्यतेऽद्य कुरून् प्रति।  
तेजसश्चागते काले तेज उत्स्रष्टुमर्हसि ॥ ३५ ॥
</details>

<details><summary>मूलम्</summary>

न हि कश्चित् क्षमाकालो विद्यतेऽद्य कुरून् प्रति।  
तेजसश्चागते काले तेज उत्स्रष्टुमर्हसि ॥ ३५ ॥
</details>

<details><summary>अनुवाद (हिन्दी)</summary>

कौरवोंके प्रति अब क्षमाका कोई अवसर नहीं है। अब तेज प्रकट करनेका अवसर प्राप्त है; अतः उनपर आपको अपने तेजका ही प्रयोग करना चाहिये॥३५॥
</details>

<details open><summary>विश्वास-प्रस्तुतिः</summary>

मृदुर्भवत्यवज्ञातस्तीक्ष्णादुद्विजते जनः ।  
काले प्राप्ते द्वयं चैतद् यो वेद स महीपतिः॥३६॥
</details>

<details><summary>मूलम्</summary>

मृदुर्भवत्यवज्ञातस्तीक्ष्णादुद्विजते जनः ।  
काले प्राप्ते द्वयं चैतद् यो वेद स महीपतिः॥३६॥
</details>

<details><summary>अनुवाद (हिन्दी)</summary>

कोमलतापूर्ण बर्ताव करनेवालेकी सब लोग अवहेलना करते हैं और तीक्ष्ण स्वभाववाले पुरुषसे सबको उद्वेग प्राप्त होता है। जो उचित अवसर आनेपर इन दोनोंका प्रयोग करना जानता है, वही सफल भूपाल है॥३६॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि अर्जुनाभिगमनपर्वणि द्रौपदीवाक्येऽष्टाविंशोऽध्यायः ॥ २८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत अर्जुनाभिगमनपर्वमें द्रौपदीवाक्यविषयक अट्ठाईसवाँ अध्याय पूरा हुआ॥२८॥
</details>
