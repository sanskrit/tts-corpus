+++
title_full = "027 द्रौपदीका युधिष्ठिरसे उनके शत्रुविषयक क्रोधको उभाड़नेके लिये संतापपूर्ण वचन"
title = "०२७ द्रौपदीप्रतीकारवचनम्"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="वासन्ती" src="https://archive.org/download/mahAbhArata-mUla-paThanam-GP/003-027-p01.mp3"></div>
<div class="audioEmbed"  caption="वासन्ती" src="https://archive.org/download/mahAbhArata-mUla-paThanam-GP/003-027-p02.mp3"></div>
<div class="audioEmbed"  caption="वासन्ती" src="https://archive.org/download/mahAbhArata-mUla-paThanam-GP/003-027-p03.mp3"></div>
<div class="audioEmbed"  caption="वासन्ती" src="https://archive.org/download/mahAbhArata-mUla-paThanam-GP/003-027-p04.mp3"></div>
</details>


<details><summary>भागसूचना</summary>

सप्तविंशोऽध्यायः
</details>

<details><summary>सूचना (हिन्दी)</summary>

द्रौपदीका युधिष्ठिरसे उनके शत्रुविषयक क्रोधको उभाड़नेके लिये संतापपूर्ण वचन
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततो वनगताः पार्थाः सायाह्ने सह कृष्णया।  
उपविष्टाः कथाश्चक्रुर्दुःखशोकपरायणाः ॥ १ ॥
</details>

<details><summary>मूलम्</summary>

ततो वनगताः पार्थाः सायाह्ने सह कृष्णया।  
उपविष्टाः कथाश्चक्रुर्दुःखशोकपरायणाः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर वनमें गये हुए पाण्डव एक दिन सायंकालमें द्रौपदीके साथ बैठकर दुःख और शोकमें मग्न हो कुछ बातचीत करने लगे॥१॥
</details>

<details open><summary>विश्वास-प्रस्तुतिः</summary>

प्रिया च दर्शनीया च पण्डिता च पतिव्रता।  
अथ कृष्णा धर्मराजमिदं वचनमब्रवीत् ॥ २ ॥
</details>

<details><summary>मूलम्</summary>

प्रिया च दर्शनीया च पण्डिता च पतिव्रता।  
अथ कृष्णा धर्मराजमिदं वचनमब्रवीत् ॥ २ ॥
</details>

<details><summary>अनुवाद (हिन्दी)</summary>

पतिव्रता द्रौपदी पाण्डवोंकी प्रिया, दर्शनीया और विदुषी थी। उसने धर्मराजसे इस प्रकार कहा॥२॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

न नूनं तस्य पापस्य दुःखमस्मासु किंचन।  
विद्यते धार्तराष्ट्रस्य नृशंसस्य दुरात्मनः ॥ ३ ॥
</details>

<details><summary>मूलम्</summary>

न नूनं तस्य पापस्य दुःखमस्मासु किंचन।  
विद्यते धार्तराष्ट्रस्य नृशंसस्य दुरात्मनः ॥ ३ ॥
</details>

<details><summary>अनुवाद (हिन्दी)</summary>

_द्रौपदी बोली—_ राजन्! मैं समझती हूँ, उस क्रूर स्वभाववाले दुरात्मा धृतराष्ट्रपुत्र पापी दुर्योधनके मनमें हमलोगोंके लिये तनिक भी दुःख नहीं हुआ होगा॥३॥
</details>

<details open><summary>विश्वास-प्रस्तुतिः</summary>

यस्त्वां राजन् मया सार्धमजिनैः प्रतिवासितम्।  
वनं प्रस्थाप्य दुष्टात्मा नान्वतप्यत दुर्मतिः ॥ ४ ॥
</details>

<details><summary>मूलम्</summary>

यस्त्वां राजन् मया सार्धमजिनैः प्रतिवासितम्।  
वनं प्रस्थाप्य दुष्टात्मा नान्वतप्यत दुर्मतिः ॥ ४ ॥
</details>

<details><summary>अनुवाद (हिन्दी)</summary>

महाराज! उस नीच बुद्धिवाले दुष्टात्माने आपको भी मृगछाला पहनाकर मेरे साथ वनमें भेज दिया; किंतु इसके लिये उसे थोड़ा भी पश्चात्ताप नहीं हुआ॥४॥
</details>

<details open><summary>विश्वास-प्रस्तुतिः</summary>

आयसं हृदयं नूनं तस्य दुष्कृतकर्मणः।  
यस्त्वां धर्मपरं श्रेष्ठं रूक्षाण्यश्रावयत् तदा ॥ ५ ॥
</details>

<details><summary>मूलम्</summary>

आयसं हृदयं नूनं तस्य दुष्कृतकर्मणः।  
यस्त्वां धर्मपरं श्रेष्ठं रूक्षाण्यश्रावयत् तदा ॥ ५ ॥
</details>

<details><summary>अनुवाद (हिन्दी)</summary>

अवश्य ही उस कुकर्मीका हृदय लोहेका बना है, क्योंकि उसने आप-जैसे धर्मपरायण श्रेष्ठ पुरुषको भी उस समय कटु वचन सुनाये थे॥५॥
</details>

<details open><summary>विश्वास-प्रस्तुतिः</summary>

सुखोचितमदुःखार्हं दुरात्मा ससुहृद्‌गणः ।  
ईदृशं दुःखमानीय मोदते पापपूरुषः ॥ ६ ॥
</details>

<details><summary>मूलम्</summary>

सुखोचितमदुःखार्हं दुरात्मा ससुहृद्‌गणः ।  
ईदृशं दुःखमानीय मोदते पापपूरुषः ॥ ६ ॥
</details>

<details><summary>अनुवाद (हिन्दी)</summary>

आप सुख भोगनेके योग्य हैं। दुःखके योग्य कदापि नहीं हैं, तो भी आपको ऐसे दुःखमें डालकर वह पापाचारी दुरात्मा अपने मित्रोंके साथ आनन्दित हो रहा है॥६॥
</details>

<details open><summary>विश्वास-प्रस्तुतिः</summary>

चतुर्णामेव पापानामस्रं न पतितं तदा।  
त्वयि भारत निष्क्रान्ते वनायाजिनवाससि ॥ ७ ॥
</details>

<details><summary>मूलम्</summary>

चतुर्णामेव पापानामस्रं न पतितं तदा।  
त्वयि भारत निष्क्रान्ते वनायाजिनवाससि ॥ ७ ॥
</details>

<details><summary>अनुवाद (हिन्दी)</summary>

भारत! जब आप वल्कल-वस्त्र धारण करके वनमें जानेके लिये निकले, उस समय केवल चार ही पापात्माओंके नेत्रोंसे आँसू नहीं गिरा था॥७॥
</details>

<details open><summary>विश्वास-प्रस्तुतिः</summary>

दुर्योधनस्य कर्णस्य शकुनेश्च दुरात्मनः।  
दुर्भ्रातुस्तस्य चोग्रस्य राजन् दुःशासनस्य च ॥ ८ ॥
</details>

<details><summary>मूलम्</summary>

दुर्योधनस्य कर्णस्य शकुनेश्च दुरात्मनः।  
दुर्भ्रातुस्तस्य चोग्रस्य राजन् दुःशासनस्य च ॥ ८ ॥
</details>

<details><summary>अनुवाद (हिन्दी)</summary>

दुर्योधन, कर्ण, दुरात्मा शकुनि तथा उग्र स्वभाव-वाले दुष्ट भ्राता दुःशासन—इन्हींकी आँखोंमें आँसू नहीं थे॥८॥
</details>

<details open><summary>विश्वास-प्रस्तुतिः</summary>

इतरेषां तु सर्वेषां कुरूणां कुरुसत्तम।  
दुःखेनाभिपरीतानां नेत्रेभ्यः प्रापतज्जलम् ॥ ९ ॥
</details>

<details><summary>मूलम्</summary>

इतरेषां तु सर्वेषां कुरूणां कुरुसत्तम।  
दुःखेनाभिपरीतानां नेत्रेभ्यः प्रापतज्जलम् ॥ ९ ॥
</details>

<details><summary>अनुवाद (हिन्दी)</summary>

कुरुश्रेष्ठ! अन्य सभी कुरुवंशी दुःखमें डूबे हुए थे और उनके नेत्रोंसे अश्रुवर्षा हो रही थी॥९॥
</details>

<details open><summary>विश्वास-प्रस्तुतिः</summary>

इदं च शयनं दृष्ट्वा यच्चासीत् ते पुरातनम्।  
शोचामि त्वां महाराज दुःखानर्हं सुखोचितम् ॥ १० ॥
</details>

<details><summary>मूलम्</summary>

इदं च शयनं दृष्ट्वा यच्चासीत् ते पुरातनम्।  
शोचामि त्वां महाराज दुःखानर्हं सुखोचितम् ॥ १० ॥
</details>

<details><summary>अनुवाद (हिन्दी)</summary>

महाराज! आज आपकी यह शय्या देखकर मुझे पहलेकी राजोचित शय्याका स्मरण हो आता है और मैं आपके लिये शोकमें मग्न हो जाती हूँ; क्योंकि आप दुःखके अयोग्य और सुखके ही योग्य हैं॥१०॥
</details>

<details open><summary>विश्वास-प्रस्तुतिः</summary>

दान्तं यच्च सभामध्य आसनं रत्नभूषितम्।  
दृष्ट्वा कुशवृषीं चेमां शोको मां प्रदहत्ययम् ॥ ११ ॥
</details>

<details><summary>मूलम्</summary>

दान्तं यच्च सभामध्य आसनं रत्नभूषितम्।  
दृष्ट्वा कुशवृषीं चेमां शोको मां प्रदहत्ययम् ॥ ११ ॥
</details>

<details><summary>अनुवाद (हिन्दी)</summary>

सभाभवनमें जो रत्नजटित हाथीदाँतका सिंहासन है, उसका स्मरण करके जब मैं इस कुशकी चटाईको देखती हूँ, तब शोक मुझे दग्ध किये देता है॥११॥
</details>

<details open><summary>विश्वास-प्रस्तुतिः</summary>

यदपश्यं सभायां त्वां राजभिः परिवारितम्।  
तच्च राजन्नपश्यन्त्याः का शान्तिर्हृदयस्य मे ॥ १२ ॥
</details>

<details><summary>मूलम्</summary>

यदपश्यं सभायां त्वां राजभिः परिवारितम्।  
तच्च राजन्नपश्यन्त्याः का शान्तिर्हृदयस्य मे ॥ १२ ॥
</details>

<details><summary>अनुवाद (हिन्दी)</summary>

राजन्! मैं इन्द्रप्रस्थकी सभामें आपको राजाओंसे घिरा हुआ देख चुकी हूँ, अतः आज वैसी अवस्थामें आपको न देखकर मेरे हृदयको क्या शान्ति मिल सकती है?॥१२॥
</details>

<details open><summary>विश्वास-प्रस्तुतिः</summary>

या त्वाहं चन्दनादिग्धमपश्यं सूर्यवर्चसम्।  
सा त्वां पङ्कमलादिग्धं दृष्ट्वा मुह्यामि भारत ॥ १३ ॥
</details>

<details><summary>मूलम्</summary>

या त्वाहं चन्दनादिग्धमपश्यं सूर्यवर्चसम्।  
सा त्वां पङ्कमलादिग्धं दृष्ट्वा मुह्यामि भारत ॥ १३ ॥
</details>

<details><summary>अनुवाद (हिन्दी)</summary>

भारत! जो पहले आपको चन्दनचर्चित एवं सूर्यके समान तेजस्वी देखती रही हूँ, वही मैं आपको कीचड़ एवं मैलसे मलिन देखकर मोहके कारण दुःखित हो रही हूँ॥१३॥
</details>

<details open><summary>विश्वास-प्रस्तुतिः</summary>

या त्वाहं कौशिकैर्वस्त्रैः शुभ्रैराच्छादितं पुरा।  
दृष्टवत्यस्मि राजेन्द्र सा त्वां पश्यामि चीरिणम् ॥ १४ ॥
</details>

<details><summary>मूलम्</summary>

या त्वाहं कौशिकैर्वस्त्रैः शुभ्रैराच्छादितं पुरा।  
दृष्टवत्यस्मि राजेन्द्र सा त्वां पश्यामि चीरिणम् ॥ १४ ॥
</details>

<details><summary>अनुवाद (हिन्दी)</summary>

राजेन्द्र! जो मैं पहले आपको उज्ज्वल रेशमी वस्त्रोंसे आच्छादित देख चुकी हूँ, वही आज वल्कल-वस्त्र पहने देखती हूँ॥१४॥
</details>

<details open><summary>विश्वास-प्रस्तुतिः</summary>

यच्च तद्रुक्मपात्रीभिर्ब्राह्मणेभ्यः सहस्रशः ।  
ह्रियते ते गृहादन्नं संस्कृतं सार्वकामिकम् ॥ १५ ॥
</details>

<details><summary>मूलम्</summary>

यच्च तद्रुक्मपात्रीभिर्ब्राह्मणेभ्यः सहस्रशः ।  
ह्रियते ते गृहादन्नं संस्कृतं सार्वकामिकम् ॥ १५ ॥
</details>

<details><summary>अनुवाद (हिन्दी)</summary>

एक दिन वह था कि आपके घरसे सहस्रों ब्राह्मणोंके लिये सोनेकी थालियोंमें सब प्रकारकी रुचिके अनुकूल तैयार किया हुआ सुन्दर भोजन परोसा जाता था॥१५॥
</details>

<details open><summary>विश्वास-प्रस्तुतिः</summary>

यतीनामगृहाणां ते तथैव गृहमेधिनाम्।  
दीयते भोजनं राजन्नतीवगुणवत् प्रभो ॥ १६ ॥
</details>

<details><summary>मूलम्</summary>

यतीनामगृहाणां ते तथैव गृहमेधिनाम्।  
दीयते भोजनं राजन्नतीवगुणवत् प्रभो ॥ १६ ॥
</details>

<details><summary>अनुवाद (हिन्दी)</summary>

शक्तिशाली महाराज! उन दिनों प्रतिदिन यतियों, ब्रह्मचारियों और गृहस्थ ब्राह्मणोंको भी अत्यन्त गुणकारी भोजन अर्पित किया जाता था॥१६॥
</details>

<details open><summary>विश्वास-प्रस्तुतिः</summary>

सत्कृतानि सहस्राणि सर्वकामैः पुरा गृहे।  
सर्वकामैः सुविहितैर्यदपूजयथा द्विजान् ॥ १७ ॥
</details>

<details><summary>मूलम्</summary>

सत्कृतानि सहस्राणि सर्वकामैः पुरा गृहे।  
सर्वकामैः सुविहितैर्यदपूजयथा द्विजान् ॥ १७ ॥
</details>

<details><summary>अनुवाद (हिन्दी)</summary>

पहले आपके राजभवनमें सहस्रों (सुवर्णमय) पात्र थे, जो सम्पूर्ण इच्छानुकूल भोज्य पदार्थोंसे भरे-पूरे रहते थे और उनके द्वारा आप समस्त अभीष्ट मनोरथोंकी पूर्ति करते हुए प्रतिदिन ब्राह्मणोंका सत्कार करते थे॥१७॥
</details>

<details open><summary>विश्वास-प्रस्तुतिः</summary>

तच्च राजन्नपश्यन्त्याः का शान्तिर्हृदयस्य मे।  
यत् ते भ्रातॄन् महाराज युवानो मृष्टकुण्डलाः ॥ १८ ॥  
अभोजयन्त मिष्टान्नैः सूदाः परमसंस्कृतैः।  
सर्वांस्तानद्य पश्यामि वने वन्येन जीविनः ॥ १९ ॥
</details>

<details><summary>मूलम्</summary>

तच्च राजन्नपश्यन्त्याः का शान्तिर्हृदयस्य मे।  
यत् ते भ्रातॄन् महाराज युवानो मृष्टकुण्डलाः ॥ १८ ॥  
अभोजयन्त मिष्टान्नैः सूदाः परमसंस्कृतैः।  
सर्वांस्तानद्य पश्यामि वने वन्येन जीविनः ॥ १९ ॥
</details>

<details><summary>अनुवाद (हिन्दी)</summary>

राजन्! आज वह सब न देखनेके कारण मेरे हृदयको क्या शान्ति मिलेगी? महाराज! आपके जिन भाइयोंको कानोंमें सुन्दर कुण्डल पहने हुए तरुण रसोइये अच्छे प्रकारसे बनाये हुए स्वादिष्ट अन्न परोसकर भोजन कराया करते थे, उन सबको आज वनमें जंगली फल-मूलसे जीवन-निर्वाह करते देख रही हूँ॥१८-१९॥
</details>

<details open><summary>विश्वास-प्रस्तुतिः</summary>

अदुःखार्हान् मनुष्येन्द्र नोपशाम्यति मे मनः।  
भीमसेनमिमं चापि दुःखितं वनवासिनम् ॥ २० ॥  
ध्यायतः किं न मन्युस्ते प्राप्ते काले विवर्धते।  
भीमसेनं हि कर्माणि स्वयं कुर्वाणमच्युतम् ॥ २१ ॥  
सुखाईं दुःखितं दृष्ट्वा कस्मान्मन्युर्न वर्धते।
</details>

<details><summary>मूलम्</summary>

अदुःखार्हान् मनुष्येन्द्र नोपशाम्यति मे मनः।  
भीमसेनमिमं चापि दुःखितं वनवासिनम् ॥ २० ॥  
ध्यायतः किं न मन्युस्ते प्राप्ते काले विवर्धते।  
भीमसेनं हि कर्माणि स्वयं कुर्वाणमच्युतम् ॥ २१ ॥  
सुखाईं दुःखितं दृष्ट्वा कस्मान्मन्युर्न वर्धते।
</details>

<details><summary>अनुवाद (हिन्दी)</summary>

नरेन्द्र! आपके भाई दुःख भोगनेके योग्य नहीं हैं; आज इन्हें दुःखमें देखकर मेरा चित्त किसी प्रकार शान्त नहीं हो पाता है। महाराज! वनमें रहकर दुःख भोगते हुए इन अपने भाई भीमसेनका स्मरण करके समय आनेपर क्या शत्रुओंके प्रति आपका क्रोध नहीं बढ़ेगा? मैं पूछती हूँ—युद्धसे कभी पीछे न हटनेवाले और सुख भोगनेके योग्य भीमसेनको स्वयं अपने हाथोंसे सब काम करते और दुःख उठाते देखकर शत्रुओंपर आपका क्रोध क्यों नहीं भड़क उठता?॥२०-२१॥
</details>

<details open><summary>विश्वास-प्रस्तुतिः</summary>

सत्कृतं विविधैर्यानैर्वस्त्रैरुच्चावचैस्तथा ॥ २२ ॥  
तं ते वनगतं दृष्ट्वा कस्मान्मन्युर्न वर्धते।
</details>

<details><summary>मूलम्</summary>

सत्कृतं विविधैर्यानैर्वस्त्रैरुच्चावचैस्तथा ॥ २२ ॥  
तं ते वनगतं दृष्ट्वा कस्मान्मन्युर्न वर्धते।
</details>

<details><summary>अनुवाद (हिन्दी)</summary>

विविध सवारियाँ और नाना प्रकारके वस्त्रोंसे जिनका सत्कार होता था, उन्हीं भीमसेनको वनमें कष्ट उठाते देख शत्रुओंके प्रति आपका क्रोध प्रज्वलित क्यों नहीं होता?॥२२॥
</details>

<details open><summary>विश्वास-प्रस्तुतिः</summary>

अयं कुरून् रणे सर्वान् हन्तुमुत्सहते प्रभुः ॥ २३ ॥  
त्वत्प्रतिज्ञां प्रतीक्षंस्तु सहतेऽयं वृकोदरः।
</details>

<details><summary>मूलम्</summary>

अयं कुरून् रणे सर्वान् हन्तुमुत्सहते प्रभुः ॥ २३ ॥  
त्वत्प्रतिज्ञां प्रतीक्षंस्तु सहतेऽयं वृकोदरः।
</details>

<details><summary>अनुवाद (हिन्दी)</summary>

ये शक्तिशाली भीमसेन युद्धमें समस्त कौरवोंको नष्ट कर देनेका उत्साह रखते हैं, परंतु आपकी प्रतिज्ञा-पूर्तिकी प्रतीक्षा करनेके कारण अबतक शत्रुओंके अपराधको सहन करते हैं॥२३॥
</details>

<details open><summary>विश्वास-प्रस्तुतिः</summary>

योऽर्जुनेनार्जुनस्तुल्यो द्विबाहुर्बहुबाहुना ॥ २४ ॥  
शरावमर्दे शीघ्रत्वात् कालान्तकयमोपमः ।  
यस्य शस्त्रप्रतापेन प्रणताः सर्वपार्थिवाः ॥ २५ ॥  
यज्ञे तव महाराज ब्राह्मणानुपतस्थिरे।  
तमिमं पुरुषव्याघ्रं पूजितं देवदानवैः ॥ २६ ॥  
ध्यायन्तमर्जुनं दृष्ट्वा कस्माद् राजन्‌ न कुप्यसि।
</details>

<details><summary>मूलम्</summary>

योऽर्जुनेनार्जुनस्तुल्यो द्विबाहुर्बहुबाहुना ॥ २४ ॥  
शरावमर्दे शीघ्रत्वात् कालान्तकयमोपमः ।  
यस्य शस्त्रप्रतापेन प्रणताः सर्वपार्थिवाः ॥ २५ ॥  
यज्ञे तव महाराज ब्राह्मणानुपतस्थिरे।  
तमिमं पुरुषव्याघ्रं पूजितं देवदानवैः ॥ २६ ॥  
ध्यायन्तमर्जुनं दृष्ट्वा कस्माद् राजन्‌ न कुप्यसि।
</details>

<details><summary>अनुवाद (हिन्दी)</summary>

राजन्! आपके जो भाई अर्जुन दो ही भुजाओंसे युक्त होनेपर भी सहस्र भुजाओंसे विभूषित कार्तवीर्य अर्जुनके समान पराक्रमी हैं, बाण चलानेमें अत्यन्त फुर्ती रखनेके कारण जो शत्रुओंके लिये काल, अन्तक और यमके समान भयंकर हैं; महाराज! जिनके शस्त्रोंके प्रतापसे समस्त भूपाल नतमस्तक हो आपके यज्ञमें ब्राह्मणोंकी सेवाके लिये उपस्थित हुए थे, उन्हीं इन देव-दानवपूजित पुरुषसिंह अर्जुनको चिन्तामग्न देखकर आप शत्रुओंपर क्रोध क्यों नहीं करते?॥२४—२६॥
</details>

<details open><summary>विश्वास-प्रस्तुतिः</summary>

दृष्ट्वा वनगतं पार्थमदुःखार्हं सुखोचितम् ॥ २७ ॥  
न च ते वर्धते मन्युस्तेन मुह्यमि भारत।
</details>

<details><summary>मूलम्</summary>

दृष्ट्वा वनगतं पार्थमदुःखार्हं सुखोचितम् ॥ २७ ॥  
न च ते वर्धते मन्युस्तेन मुह्यमि भारत।
</details>

<details><summary>अनुवाद (हिन्दी)</summary>

भारत! दुःखके अयोग्य और सुख भोगनेके योग्य अर्जुनको वनमें दुःख भोगते देखकर भी जो शत्रुओंके प्रति आपका क्रोध नहीं उमड़ता, इससे मैं मोहित हो रही हूँ॥२७॥
</details>

<details open><summary>विश्वास-प्रस्तुतिः</summary>

यो देवांश्च मनुष्यांश्च सर्पांश्चैकरथोऽजयत् ॥ २८ ॥  
तं ते वनगतं दृष्ट्वा कस्मान्मन्युर्न वर्धते।
</details>

<details><summary>मूलम्</summary>

यो देवांश्च मनुष्यांश्च सर्पांश्चैकरथोऽजयत् ॥ २८ ॥  
तं ते वनगतं दृष्ट्वा कस्मान्मन्युर्न वर्धते।
</details>

<details><summary>अनुवाद (हिन्दी)</summary>

जिन्होंने एकमात्र रथकी सहायतासे देवताओं, मनुष्यों और नागोंपर विजय पायी है, उन्हीं अर्जुनको वनवासका दुःख भोगते देख आपका क्रोध क्यों नहीं बढ़ता?॥२८॥
</details>

<details open><summary>विश्वास-प्रस्तुतिः</summary>

यो यानैरद्भुताकारैर्हयैर्नागैश्च संवृतः ॥ २९ ॥  
प्रसह्य वित्तान्यादत्त पार्थिवेभ्यः परंतप।  
क्षिपत्येकेन वेगेन पञ्चबाणशतानि यः ॥ ३० ॥  
तं ते वनगतं दृष्ट्वा कस्मान्मन्युर्न वर्धते।
</details>

<details><summary>मूलम्</summary>

यो यानैरद्भुताकारैर्हयैर्नागैश्च संवृतः ॥ २९ ॥  
प्रसह्य वित्तान्यादत्त पार्थिवेभ्यः परंतप।  
क्षिपत्येकेन वेगेन पञ्चबाणशतानि यः ॥ ३० ॥  
तं ते वनगतं दृष्ट्वा कस्मान्मन्युर्न वर्धते।
</details>

<details><summary>अनुवाद (हिन्दी)</summary>

परंतप! जिन्होंने पराजित नरेशोंके दिये हुए अद्भुत आकारवाले रथों, घोड़ों और हाथियोंसे घिरे हुए कितने ही राजाओंसे बलपूर्वक धन लिये थे, जो एक ही वेगसे पाँच सौ बाणोंका प्रहार करते हैं, उन्हीं अर्जुनको वनवासका कष्ट भोगते देख शत्रुओंपर आपका क्रोध क्यों नहीं बढ़ता?॥२९-३०॥
</details>

<details open><summary>विश्वास-प्रस्तुतिः</summary>

श्यामं बृहन्तं तरुणं चर्मिणामुत्तमं रणे ॥ ३१ ॥  
नकुलं ते वने दृष्ट्वा कस्मान्मन्युर्न वर्धते।
</details>

<details><summary>मूलम्</summary>

श्यामं बृहन्तं तरुणं चर्मिणामुत्तमं रणे ॥ ३१ ॥  
नकुलं ते वने दृष्ट्वा कस्मान्मन्युर्न वर्धते।
</details>

<details><summary>अनुवाद (हिन्दी)</summary>

जो युद्धमें ढाल और तलवारसे लड़नेवाले वीरोंमें सर्वश्रेष्ठ है, जिनकी कद ऊँची है तथा जो श्यामवर्णके तरुण हैं, उन्हीं नकुलको आज वनमें कष्ट उठाते देखकर आपको क्रोध क्यों नहीं होता?॥३१॥
</details>

<details open><summary>विश्वास-प्रस्तुतिः</summary>

दर्शनीयं च शूरं च माद्रीपुत्रं युधिष्ठिर ॥ ३२ ॥  
सहदेवं वने दृष्ट्वा कस्मात् क्षमसि पार्थिव।
</details>

<details><summary>मूलम्</summary>

दर्शनीयं च शूरं च माद्रीपुत्रं युधिष्ठिर ॥ ३२ ॥  
सहदेवं वने दृष्ट्वा कस्मात् क्षमसि पार्थिव।
</details>

<details><summary>अनुवाद (हिन्दी)</summary>

महाराज युधिष्ठिर! माद्रीके परम सुन्दर पुत्र शूरवीर सहदेवको वनवासका दुःख भोगते देखकर आप शत्रुओंको क्षमा कैसे कर रहे हैं?॥३२॥
</details>

<details open><summary>विश्वास-प्रस्तुतिः</summary>

नकुलं सहदेवं च दृष्ट्वा ते दुःखितावुभौ ॥ ३३ ॥  
अदुःखार्हौ मनुष्येन्द्र कस्मान्मन्युर्न वर्धते।
</details>

<details><summary>मूलम्</summary>

नकुलं सहदेवं च दृष्ट्वा ते दुःखितावुभौ ॥ ३३ ॥  
अदुःखार्हौ मनुष्येन्द्र कस्मान्मन्युर्न वर्धते।
</details>

<details><summary>अनुवाद (हिन्दी)</summary>

नरेन्द्र! नकुल और सहदेव दुःख भोगनेके योग्य नहीं हैं। इन दोनोंको आज दुःखी देखकर आपका क्रोध क्यों नहीं बढ़ रहा है?॥३३॥
</details>

<details open><summary>विश्वास-प्रस्तुतिः</summary>

द्रुपदस्य कुले जातां स्नुषां पाण्डोर्महात्मनः ॥ ३४ ॥  
धृष्टद्युम्नस्य भगिनीं वीरपत्नीमनुव्रताम् ।  
मां वै वनगतां दृष्ट्वा कस्मात् क्षमसि पार्थिव ॥ ३५ ॥
</details>

<details><summary>मूलम्</summary>

द्रुपदस्य कुले जातां स्नुषां पाण्डोर्महात्मनः ॥ ३४ ॥  
धृष्टद्युम्नस्य भगिनीं वीरपत्नीमनुव्रताम् ।  
मां वै वनगतां दृष्ट्वा कस्मात् क्षमसि पार्थिव ॥ ३५ ॥
</details>

<details><summary>अनुवाद (हिन्दी)</summary>

मैं द्रुपदके कुलमें उत्पन्न हुई महात्मा पाण्डुकी पुत्रवधू, वीर धृष्टद्युम्नकी बहिन तथा वीरशिरोमणि पाण्डवोंकी पतिव्रता पत्नी हूँ। महाराज! मुझे इस प्रकार वनमें कष्ट उठाती देखकर भी आप शत्रुओंके प्रति क्षमाभाव कैसे धारण करते हैं?॥३४-३५॥
</details>

<details open><summary>विश्वास-प्रस्तुतिः</summary>

नूनं च तव वै नास्ति मन्युर्भरतसत्तम।  
यत् ते भ्रातॄंश्च मां चैव दृष्ट्वा न व्यथते मनः॥३६॥
</details>

<details><summary>मूलम्</summary>

नूनं च तव वै नास्ति मन्युर्भरतसत्तम।  
यत् ते भ्रातॄंश्च मां चैव दृष्ट्वा न व्यथते मनः॥३६॥
</details>

<details><summary>अनुवाद (हिन्दी)</summary>

भरतश्रेष्ठ! निश्चय ही आपके हृदयमें क्रोध नहीं है, क्योंकि मुझे और अपने भाइयोंको भी कष्टमें पड़ा देख आपके मनमें व्यथा नहीं होती है!॥३६॥
</details>

<details open><summary>विश्वास-प्रस्तुतिः</summary>

न निर्मन्युःक्षत्रियोऽस्ति लोके निर्वचनं स्मृतम्।  
तदद्य त्वयि पश्यामि क्षत्रिये विपरीतवत् ॥ ३७ ॥
</details>

<details><summary>मूलम्</summary>

न निर्मन्युःक्षत्रियोऽस्ति लोके निर्वचनं स्मृतम्।  
तदद्य त्वयि पश्यामि क्षत्रिये विपरीतवत् ॥ ३७ ॥
</details>

<details><summary>अनुवाद (हिन्दी)</summary>

संसारमें कोई भी क्षत्रिय क्रोधरहित नहीं होता, क्षत्रिय शब्दकी व्युत्पत्ति ही ऐसी है, जिससे उसका सक्रोध होना सूचित होता है।[^*] परंतु आज आप-जैसे क्षत्रियमें मुझे यह क्रोधका अभाव क्षत्रियत्वके विपरीत-सा दिखायी देता है॥३७॥
</details>

<details open><summary>विश्वास-प्रस्तुतिः</summary>

यो न दर्शयते तेजः क्षत्रियः काल आगते।  
सर्वभूतानि तं पार्थ सदा परिभवन्त्युत ॥ ३८ ॥
</details>

<details><summary>मूलम्</summary>

यो न दर्शयते तेजः क्षत्रियः काल आगते।  
सर्वभूतानि तं पार्थ सदा परिभवन्त्युत ॥ ३८ ॥
</details>

<details><summary>अनुवाद (हिन्दी)</summary>

कुन्तीनन्दन! जो क्षत्रिय समय आनेपर अपने प्रभावको नहीं दिखाता, उसका सब प्राणी सदा तिरस्कार करते हैं॥३८॥
</details>

<details open><summary>विश्वास-प्रस्तुतिः</summary>

तत् त्वया न क्षमा कार्या शत्रून् प्रति कथंचन।  
तेजसैव हि ते शक्या निहन्तुं नात्र संशयः ॥ ३९ ॥
</details>

<details><summary>मूलम्</summary>

तत् त्वया न क्षमा कार्या शत्रून् प्रति कथंचन।  
तेजसैव हि ते शक्या निहन्तुं नात्र संशयः ॥ ३९ ॥
</details>

<details><summary>अनुवाद (हिन्दी)</summary>

महाराज! आपको शत्रुओंके प्रति किसी प्रकार भी क्षमाभाव नहीं धारण करना चाहिये। तेजसे ही उन सबका वध किया जा सकता है, इसमें तनिक भी संशय नहीं है॥३९॥
</details>

<details open><summary>विश्वास-प्रस्तुतिः</summary>

तथैव यः क्षमाकाले क्षत्रियो नोपशाम्यति।  
अप्रियः सर्वभूतानां सोऽमुत्रेह च नश्यति ॥ ४० ॥
</details>

<details><summary>मूलम्</summary>

तथैव यः क्षमाकाले क्षत्रियो नोपशाम्यति।  
अप्रियः सर्वभूतानां सोऽमुत्रेह च नश्यति ॥ ४० ॥
</details>

<details><summary>अनुवाद (हिन्दी)</summary>

इसी प्रकार जो क्षत्रिय क्षमा करनेके योग्य समय आनेपर शान्त नहीं होता, वह सब प्राणियोंके लिये अप्रिय हो जाता है और इहलोक तथा परलोकमें भी उसका विनाश ही होता है॥४०॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि अर्जुनाभिगमनपर्वणि द्रौपदीपरितापवाक्ये सप्तविंशोऽध्यायः ॥ २७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत अर्जुनाभिगमनपर्वमें द्रौपदीके अनुतापपूर्णवचनविषयक सत्ताईसवाँ अध्याय पूरा हुआ॥२७॥
</details>

[^*]: क्षरते इति क्षत्रम्—जो दुष्टोंका क्षरण—नाश करता है, वह क्षत्रिय है।
