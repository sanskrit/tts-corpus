+++
title_full = "026 दल्भपुत्र बकका युधिष्ठिरको ब्राह्मणोंका महत्त्व बतलाना"
title = "०२६ ब्राह्मणमहत्त्वसूचना"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/003-026-p01.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/003-026-p02.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/003-026-p03.mp3"></div>
</details>


<details><summary>भागसूचना</summary>

षड्‌विंशोऽध्यायः
</details>

<details><summary>सूचना (हिन्दी)</summary>

दल्भपुत्र बकका युधिष्ठिरको ब्राह्मणोंका महत्त्व बतलाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

वसत्सु वै द्वैतवने पाण्डवेषु महात्मसु।  
अनुकीर्णं महारण्यं ब्राह्मणैः समपद्यत ॥ १ ॥
</details>

<details><summary>मूलम्</summary>

वसत्सु वै द्वैतवने पाण्डवेषु महात्मसु।  
अनुकीर्णं महारण्यं ब्राह्मणैः समपद्यत ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! द्वैतवनमें जब महात्मा पाण्डव निवास करने लगे, उस समय वह विशाल वन ब्राह्मणोंसे भर गया॥१॥
</details>

<details open><summary>विश्वास-प्रस्तुतिः</summary>

ईर्यमाणेन सततं ब्रह्मघोषेण सर्वशः।  
ब्रह्मलोकसमं पुण्यमासीद् द्वैतवनं सरः ॥ २ ॥
</details>

<details><summary>मूलम्</summary>

ईर्यमाणेन सततं ब्रह्मघोषेण सर्वशः।  
ब्रह्मलोकसमं पुण्यमासीद् द्वैतवनं सरः ॥ २ ॥
</details>

<details><summary>अनुवाद (हिन्दी)</summary>

सरोवरसहित द्वैतवन सदा और सब ओर उच्चारित होनेवाले वेदमन्त्रोंके घोषसे ब्रह्मलोकके समान जान पड़ता था॥२॥
</details>

<details open><summary>विश्वास-प्रस्तुतिः</summary>

यजुषामृचां साम्नां च गद्यानां चैव सर्वशः।  
आसीदुच्चार्यमाणानां निःस्वनो हृदयङ्गमः ॥ ३ ॥
</details>

<details><summary>मूलम्</summary>

यजुषामृचां साम्नां च गद्यानां चैव सर्वशः।  
आसीदुच्चार्यमाणानां निःस्वनो हृदयङ्गमः ॥ ३ ॥
</details>

<details><summary>अनुवाद (हिन्दी)</summary>

यजुर्वेद, ऋग्वेद और सामवेद तथा गद्य-भागके उच्चारणसे जो ध्वनि होती थी, वह हृदयको प्रिय जान पड़ती थी॥३॥
</details>

<details open><summary>विश्वास-प्रस्तुतिः</summary>

ज्याघोषश्चैव पार्थानां ब्रह्मघोषश्च धीमताम्।  
संसृष्टं ब्रह्मणा क्षत्रं भूय एव व्यरोचत ॥ ४ ॥
</details>

<details><summary>मूलम्</summary>

ज्याघोषश्चैव पार्थानां ब्रह्मघोषश्च धीमताम्।  
संसृष्टं ब्रह्मणा क्षत्रं भूय एव व्यरोचत ॥ ४ ॥
</details>

<details><summary>अनुवाद (हिन्दी)</summary>

कुन्तीपुत्रोंके धनुषकी प्रत्यंचाका टंकार-शब्द और बुद्धिमान् ब्राह्मणोंके वेदमन्त्रोंका घोष दोनों मिलकर ऐसे प्रतीत होते थे, मानो ब्राह्मणत्व और क्षत्रियत्वका सुन्दर संयोग हो रहा था॥४॥
</details>

<details open><summary>विश्वास-प्रस्तुतिः</summary>

अथाब्रवीद् बको दाल्भ्यो धर्मराजं युधिष्ठिरम्।  
संध्यां कौन्तेयमासीनमृषिभिः परिवारितम् ॥ ५ ॥
</details>

<details><summary>मूलम्</summary>

अथाब्रवीद् बको दाल्भ्यो धर्मराजं युधिष्ठिरम्।  
संध्यां कौन्तेयमासीनमृषिभिः परिवारितम् ॥ ५ ॥
</details>

<details><summary>अनुवाद (हिन्दी)</summary>

एक दिन कुन्तीकुमार धर्मराज युधिष्ठिर ऋषियोंसे घिरे हुए संध्योपासना कर रहे थे। उस समय दल्भके पुत्र बक नामक महर्षिने उनसे कहा—॥५॥
</details>

<details open><summary>विश्वास-प्रस्तुतिः</summary>

पश्य द्वैतवने पार्थ ब्राह्मणानां तपस्विनाम्।  
होमवेलां कुरुश्रेष्ठ सम्प्रज्वलितपावकाम् ॥ ६ ॥
</details>

<details><summary>मूलम्</summary>

पश्य द्वैतवने पार्थ ब्राह्मणानां तपस्विनाम्।  
होमवेलां कुरुश्रेष्ठ सम्प्रज्वलितपावकाम् ॥ ६ ॥
</details>

<details><summary>अनुवाद (हिन्दी)</summary>

‘कुरुश्रेष्ठ कुन्तीकुमार! देखो, द्वैतवनमें तपस्वी ब्राह्मणोंकी होमवेलाका कैसा सुन्दर दृश्य है। सब ओर वेदियोंपर अग्नि प्रज्वलित हो रही है॥६॥
</details>

<details open><summary>विश्वास-प्रस्तुतिः</summary>

चरन्ति धर्मं पुण्येऽस्मिंस्त्वया गुप्ता धृतव्रताः।  
भृगवोऽङ्गिरसश्चैव वासिष्ठाः काश्यपैः सह ॥ ७ ॥  
आगस्त्याश्च महाभागा आत्रेयाश्चोत्तमव्रताः ।  
सर्वस्य जगतः श्रेष्ठा ब्राह्मणाः संगतास्त्वया ॥ ८ ॥
</details>

<details><summary>मूलम्</summary>

चरन्ति धर्मं पुण्येऽस्मिंस्त्वया गुप्ता धृतव्रताः।  
भृगवोऽङ्गिरसश्चैव वासिष्ठाः काश्यपैः सह ॥ ७ ॥  
आगस्त्याश्च महाभागा आत्रेयाश्चोत्तमव्रताः ।  
सर्वस्य जगतः श्रेष्ठा ब्राह्मणाः संगतास्त्वया ॥ ८ ॥
</details>

<details><summary>अनुवाद (हिन्दी)</summary>

‘आपके द्वारा सुरक्षित हो व्रत धारण करनेवाले ब्राह्मण इस पुण्य वनमें धर्मका अनुष्ठान कर रहे हैं। भार्गव, अंगिरस, वासिष्ठ, काश्यप, महान् सौभाग्यशाली अगस्त्य वंशी तथा श्रेष्ठ व्रतका पालन करनेवाले आत्रेय आदि सम्पूर्ण जगत्‌के श्रेष्ठ ब्राह्मण यहाँ आकर तुमसे मिले हैं॥७-८॥
</details>

<details open><summary>विश्वास-प्रस्तुतिः</summary>

इदं तु वचनं पार्थ शृणुष्व गदतो मम।  
भ्रातृभिः सह कौन्तेय यत् त्वां वक्ष्यामि कौरव ॥ ९ ॥
</details>

<details><summary>मूलम्</summary>

इदं तु वचनं पार्थ शृणुष्व गदतो मम।  
भ्रातृभिः सह कौन्तेय यत् त्वां वक्ष्यामि कौरव ॥ ९ ॥
</details>

<details><summary>अनुवाद (हिन्दी)</summary>

‘कुन्तीनन्दन! कुरुश्रेष्ठ! भाइयोंसहित तुमसे मैं जो एक बात कह रहा हूँ, इसे ध्यान देकर सुनो॥९॥
</details>

<details open><summary>विश्वास-प्रस्तुतिः</summary>

ब्रह्म क्षत्रेण संसृष्टं क्षत्रं च ब्रह्मणा सह।  
उदीर्णे दहतः शत्रून् वनानीवाग्निमारुतौ ॥ १० ॥
</details>

<details><summary>मूलम्</summary>

ब्रह्म क्षत्रेण संसृष्टं क्षत्रं च ब्रह्मणा सह।  
उदीर्णे दहतः शत्रून् वनानीवाग्निमारुतौ ॥ १० ॥
</details>

<details><summary>अनुवाद (हिन्दी)</summary>

‘जब ब्राह्मण क्षत्रियसे और क्षत्रिय ब्राह्मणसे मिल जाय तो दोनों प्रचण्ड शक्तिशाली होकर उसी प्रकार अपने शत्रुओंको भस्म कर देते हैं, जैसे अग्नि और वायु मिलकर सारे वनको जला देते हैं॥१०॥
</details>

<details open><summary>विश्वास-प्रस्तुतिः</summary>

नाब्राह्मणस्तात चिरं बुभूषे-  
दिच्छन्निमं लोकममुं च जेतुम्।  
विनीतधर्मार्थमपेतमोहं  
लब्ध्वा द्विजं नुदति नृपः सपत्नान् ॥ ११ ॥
</details>

<details><summary>मूलम्</summary>

नाब्राह्मणस्तात चिरं बुभूषे-  
दिच्छन्निमं लोकममुं च जेतुम्।  
विनीतधर्मार्थमपेतमोहं  
लब्ध्वा द्विजं नुदति नृपः सपत्नान् ॥ ११ ॥
</details>

<details><summary>अनुवाद (हिन्दी)</summary>

‘तात! इहलोक और परलोकपर विजय पानेकी इच्छा रखनेवाला राजा किसी ब्राह्मणको साथ लिये बिना अधिक कालतक न रहे। जिसे धर्म और अर्थकी शिक्षा मिली हो तथा जिसका मोह दूर हो गया हो, ऐसे ब्राह्मणको पाकर राजा अपने शत्रुओंका नाश कर देता है॥११॥
</details>

<details open><summary>विश्वास-प्रस्तुतिः</summary>

चरन् नैःश्रेयसं धर्मं प्रजापालनकारितम्।  
नाध्यगच्छद् बलिर्लोके तीर्थमन्यत्र वै द्विजात् ॥ १२ ॥
</details>

<details><summary>मूलम्</summary>

चरन् नैःश्रेयसं धर्मं प्रजापालनकारितम्।  
नाध्यगच्छद् बलिर्लोके तीर्थमन्यत्र वै द्विजात् ॥ १२ ॥
</details>

<details><summary>अनुवाद (हिन्दी)</summary>

‘राजा बलिको प्रजापालनजनित कल्याणकारी धर्मका आचरण करनेके लिये ब्राह्मणका आश्रय लेनेके सिवा दूसरा कोई उपाय नहीं जान पड़ा था॥१२॥
</details>

<details open><summary>विश्वास-प्रस्तुतिः</summary>

अनूनमासीदसुरस्य कामै-  
र्वैरोचनेः श्रीरपि चाक्षयाऽऽसीत् ।  
लब्ध्वा महीं ब्राह्मणसम्प्रयोगात्  
तेष्वाचरन् दुष्टमथो व्यनश्यत् ॥ १३ ॥
</details>

<details><summary>मूलम्</summary>

अनूनमासीदसुरस्य कामै-  
र्वैरोचनेः श्रीरपि चाक्षयाऽऽसीत् ।  
लब्ध्वा महीं ब्राह्मणसम्प्रयोगात्  
तेष्वाचरन् दुष्टमथो व्यनश्यत् ॥ १३ ॥
</details>

<details><summary>अनुवाद (हिन्दी)</summary>

‘ब्राह्मणके सहयोगसे पृथ्वीका राज्य पाकर विरोचन-पुत्र बलि नामक असुरका जीवन सम्पूर्ण आवश्यक कामोपभोगकी सामग्रीसे सम्पन्न हो गया और अक्षय राज्यलक्ष्मी भी प्राप्त हो गयी। परंतु वह उन ब्राह्मणोंके साथ दुर्व्यवहार करनेपर नष्ट हो गया—उसका राज्यलक्ष्मीसे वियोग हो गया[^*]॥१३॥
</details>

<details open><summary>विश्वास-प्रस्तुतिः</summary>

नाब्राह्मणं भूमिरियं सभूति-  
र्वर्णं द्वितीयं भजते चिराय।  
समुद्रनेमिर्नमते तु तस्मै  
यं ब्राह्मणः शास्ति नयैर्विनीतम् ॥ १४ ॥
</details>

<details><summary>मूलम्</summary>

नाब्राह्मणं भूमिरियं सभूति-  
र्वर्णं द्वितीयं भजते चिराय।  
समुद्रनेमिर्नमते तु तस्मै  
यं ब्राह्मणः शास्ति नयैर्विनीतम् ॥ १४ ॥
</details>

<details><summary>अनुवाद (हिन्दी)</summary>

‘जिसे ब्राह्मणका सहयोग नहीं प्राप्त है, ऐसे क्षत्रियके पास यह ऐश्वर्यपूर्ण भूमि दीर्घ कालतक नहीं रहती। जिस नीतिज्ञ राजाको श्रेष्ठ ब्राह्मणका उपदेश प्राप्त है, उसके सामने समुद्रपर्यन्त पृथिवी नतमस्तक होती है॥१४॥
</details>

<details open><summary>विश्वास-प्रस्तुतिः</summary>

कुञ्जरस्येव संग्रामे परिगृह्याङ्कुशग्रहम् ।  
ब्राह्मणैर्विप्रहीणस्य क्षत्रस्य क्षीयते बलम् ॥ १५ ॥
</details>

<details><summary>मूलम्</summary>

कुञ्जरस्येव संग्रामे परिगृह्याङ्कुशग्रहम् ।  
ब्राह्मणैर्विप्रहीणस्य क्षत्रस्य क्षीयते बलम् ॥ १५ ॥
</details>

<details><summary>अनुवाद (हिन्दी)</summary>

‘जैसे संग्राममें हाथीसे महावतको अलग कर देनेपर उसकी सारी शक्ति व्यर्थ हो जाती है, उसी प्रकार ब्राह्मणरहित क्षत्रियका सारा बल क्षीण हो जाता है॥१५॥
</details>

<details open><summary>विश्वास-प्रस्तुतिः</summary>

ब्राह्मण्यनुपमा दृष्टिः क्षात्रमप्रतिमं बलम्।  
तौ यदा चरतः सार्धं तदा लोकः प्रसीदति ॥ १६ ॥
</details>

<details><summary>मूलम्</summary>

ब्राह्मण्यनुपमा दृष्टिः क्षात्रमप्रतिमं बलम्।  
तौ यदा चरतः सार्धं तदा लोकः प्रसीदति ॥ १६ ॥
</details>

<details><summary>अनुवाद (हिन्दी)</summary>

‘ब्राह्मणोंके पास अनुपम दृष्टि (विचारशक्ति) होती है और क्षत्रियके पास अनुपम बल होता है। ये दोनों जब साथ-साथ कार्य करते हैं, तब सारा जगत् सुखी होता है॥१६॥
</details>

<details open><summary>विश्वास-प्रस्तुतिः</summary>

यथा हि सुमहानग्निः कक्षं दहति सानिलः।  
तथा दहति राजन्यो ब्राह्मणेन समं रिपुम् ॥ १७ ॥
</details>

<details><summary>मूलम्</summary>

यथा हि सुमहानग्निः कक्षं दहति सानिलः।  
तथा दहति राजन्यो ब्राह्मणेन समं रिपुम् ॥ १७ ॥
</details>

<details><summary>अनुवाद (हिन्दी)</summary>

‘जैसे प्रचण्ड अग्नि वायुका सहारा पाकर सूखे जंगलको जला डालती है, उसी प्रकार ब्राह्मणकी सहायतासे राजा अपने शत्रुको भस्म कर देता है॥१७॥
</details>

<details open><summary>विश्वास-प्रस्तुतिः</summary>

ब्राह्मणेष्वेव मेधावी बुद्धिपर्येषणं चरेत्।  
अलब्धस्थ च लाभाय लब्धस्थ परिवृद्धये ॥ १८ ॥
</details>

<details><summary>मूलम्</summary>

ब्राह्मणेष्वेव मेधावी बुद्धिपर्येषणं चरेत्।  
अलब्धस्थ च लाभाय लब्धस्थ परिवृद्धये ॥ १८ ॥
</details>

<details><summary>अनुवाद (हिन्दी)</summary>

‘बुद्धिमान् पुरुषको चाहिये कि वह अप्राप्तकी प्राप्ति और प्राप्तकी वृद्धिके लिये ब्राह्मणोंसे बुद्धि ग्रहण करे॥१८॥
</details>

<details open><summary>विश्वास-प्रस्तुतिः</summary>

अलब्धलाभाय च लब्धवृद्धये  
यथार्हतीर्थप्रतिपादनाय ।  
यशस्विनं वेदविदं विपश्चितं  
बहुश्रुतं ब्राह्मणमेव वासय ॥ १९ ॥
</details>

<details><summary>मूलम्</summary>

अलब्धलाभाय च लब्धवृद्धये  
यथार्हतीर्थप्रतिपादनाय ।  
यशस्विनं वेदविदं विपश्चितं  
बहुश्रुतं ब्राह्मणमेव वासय ॥ १९ ॥
</details>

<details><summary>अनुवाद (हिन्दी)</summary>

‘राजन्! अप्राप्तकी प्राप्ति और प्राप्तकी वृद्धिके लिये यथायोग्य उपाय बतानेके निमित्त तुम अपने यहाँ यशस्वी, बहुश्रुत एवं वेदज्ञ विद्वान् ब्राह्मणको बसाओ॥१९॥
</details>

<details open><summary>विश्वास-प्रस्तुतिः</summary>

ब्राह्मणेषूत्तमा वृत्तिस्तव नित्यं युधिष्ठिर।  
तेन ते सर्वलोकेषु दीप्यते प्रथितं यशः ॥ २० ॥
</details>

<details><summary>मूलम्</summary>

ब्राह्मणेषूत्तमा वृत्तिस्तव नित्यं युधिष्ठिर।  
तेन ते सर्वलोकेषु दीप्यते प्रथितं यशः ॥ २० ॥
</details>

<details><summary>अनुवाद (हिन्दी)</summary>

‘युधिष्ठिर! ब्राह्मणोंके प्रति तुम्हारे हृदयमें सदा उत्तम भाव है, इसीलिये सब लोकोंमें तुम्हारा यश विख्यात एवं प्रकाशित है’॥२०॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततस्ते ब्राह्मणाः सर्वे बकं दाल्भ्यमपूजयन्।  
युधिष्ठिरे स्तूयमाने भूयः सुमनसोऽभवन् ॥ २१ ॥
</details>

<details><summary>मूलम्</summary>

ततस्ते ब्राह्मणाः सर्वे बकं दाल्भ्यमपूजयन्।  
युधिष्ठिरे स्तूयमाने भूयः सुमनसोऽभवन् ॥ २१ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर युधिष्ठिरकी बड़ाई करनेपर उन सब ब्राह्मणोंने बकका आदर-सत्कार किया और उन सब ब्राह्मणोंका चित्त प्रसन्न हो गया॥२१॥
</details>

<details open><summary>विश्वास-प्रस्तुतिः</summary>

द्वैपायनो नारदश्च जामदग्न्यः पृथुश्रवाः।  
इन्द्रद्युम्नो भालुकिश्च कृतचेताः सहस्रपात् ॥ २२ ॥  
कर्णश्रवाश्च मुञ्जश्च लवणाश्वश्च काश्यपः।  
हारीतः स्थूणकर्णश्च अग्निवेश्योऽथ शौनकः ॥ २३ ॥  
कृतवाक् च सुवाक् चैव बृहदश्वो विभावसुः।  
ऊर्ध्व रेता वृषामित्रः सुहोत्रो होत्रवाहनः ॥ २४ ॥  
एते चान्ये च बहवो ब्राह्मणाः संशितव्रताः।  
अजातशत्रुमानर्चुः पुरंदरमिवर्षयः ॥ २५ ॥
</details>

<details><summary>मूलम्</summary>

द्वैपायनो नारदश्च जामदग्न्यः पृथुश्रवाः।  
इन्द्रद्युम्नो भालुकिश्च कृतचेताः सहस्रपात् ॥ २२ ॥  
कर्णश्रवाश्च मुञ्जश्च लवणाश्वश्च काश्यपः।  
हारीतः स्थूणकर्णश्च अग्निवेश्योऽथ शौनकः ॥ २३ ॥  
कृतवाक् च सुवाक् चैव बृहदश्वो विभावसुः।  
ऊर्ध्व रेता वृषामित्रः सुहोत्रो होत्रवाहनः ॥ २४ ॥  
एते चान्ये च बहवो ब्राह्मणाः संशितव्रताः।  
अजातशत्रुमानर्चुः पुरंदरमिवर्षयः ॥ २५ ॥
</details>

<details><summary>अनुवाद (हिन्दी)</summary>

द्वैपायन व्यास, नारद, परशुराम, पृथुश्रवा, इन्द्रद्युम्न, भालुकि, कृतचेता, सहस्रपात्, कर्णश्रवा, मुंज, लवणाश्व, काश्यप, हारीत, स्थूणकर्ण, अग्निवेश्य, शौनक, कृतवाक्, सुवाक्, बृहदश्व, विभावसु, ऊर्ध्वरेता, वृषामित्र, सुहोत्र तथा होत्रवाहन—ये सब ब्रह्मर्षि तथा राजर्षिगण और दूसरे कठोर व्रतका पालन करनेवाले बहुत-से ब्राह्मण अजातशत्रु युधिष्ठिरका उसी प्रकार आदर करते थे, जैसे महर्षि लोग देवराज इन्द्रका॥२२—२५॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि अर्जुनाभिगमनपर्वणि द्वैतवनप्रवेशे षड्विंशोऽध्यायः ॥ २६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वमें अर्जुनाभिगमनपर्वमें द्वैतवनप्रवेशविषयक छब्बीसवाँ अध्याय पूरा हुआ॥२६॥
</details>

[^*]: बलिके द्वारा ब्राह्मणोंके साथ दुर्व्यवहार करनेपर उसका राज्यलक्ष्मीसे वियोग होनेका प्रसंग शान्तिपर्वके २२५ वें अध्यायमें आता है।
