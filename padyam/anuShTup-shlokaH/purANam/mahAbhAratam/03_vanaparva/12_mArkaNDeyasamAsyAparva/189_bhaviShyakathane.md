+++
title_full = "189 भगवान् बालमुकुन्दका मार्कण्डेयको अपने स्वरूपका परिचय देना तथा मार्कण्डेयद्वारा श्रीकृष्णकी महिमाका प्रतिपादन और पाण्डवोंका श्रीकृष्णकी शरणमें जाना"
title = "१८९ भविष्यकथने"

+++

<details><summary>भागसूचना</summary>

एकोननवत्यधिकशततमोऽध्यायः
</details>

<details><summary>सूचना (हिन्दी)</summary>

भगवान् बालमुकुन्दका मार्कण्डेयको अपने स्वरूपका परिचय देना तथा मार्कण्डेयद्वारा श्रीकृष्णकी महिमाका प्रतिपादन और पाण्डवोंका श्रीकृष्णकी शरणमें जाना
</details>

<details open><summary>मूलम् (वचनम्)</summary>

देव उवाच
</details>

<details open><summary>विश्वास-प्रस्तुतिः</summary>

कामं देवा अपि न मां विप्र जानन्ति तत्त्वतः।  
त्वत्प्रीत्या तु प्रवक्ष्यामि यथेदं विसृजाम्यहम् ॥ १ ॥
</details>

<details><summary>मूलम्</summary>

कामं देवा अपि न मां विप्र जानन्ति तत्त्वतः।  
त्वत्प्रीत्या तु प्रवक्ष्यामि यथेदं विसृजाम्यहम् ॥ १ ॥
</details>

<details><summary>अनुवाद (हिन्दी)</summary>

_भगवान् बोले—_ विप्रवर! देवता भी मेरे स्वरूपको यथेष्ट और यथार्थरूपसे नहीं जानते। मैं जिस प्रकार इस जगत्‌की रचना करता हूँ, वह तुम्हारे प्रेमके कारण तुम्हें बताऊँगा॥१॥
</details>

<details open><summary>विश्वास-प्रस्तुतिः</summary>

पितृभक्तोऽसि विप्रर्षे मां चैव शरणं गतः।  
ततो दृष्टोऽस्मि ते साक्षाद् ब्रह्मचर्यं च ते महत्॥२॥
</details>

<details><summary>मूलम्</summary>

पितृभक्तोऽसि विप्रर्षे मां चैव शरणं गतः।  
ततो दृष्टोऽस्मि ते साक्षाद् ब्रह्मचर्यं च ते महत्॥२॥
</details>

<details><summary>अनुवाद (हिन्दी)</summary>

ब्रह्मर्षे! तुम पितृभक्त हो, मेरी शरणमें आये हो और तुमने महान् ब्रह्मचर्यका पालन किया है। इन्हीं सब कारणोंसे तुम्हें मेरे साक्षात् स्वरूपका दर्शन हुआ॥२॥
</details>

<details open><summary>विश्वास-प्रस्तुतिः</summary>

अपां नारा इति पुरा संज्ञाकर्म कृतं मया।  
तेन नारायणोऽप्युक्तो मम तत् त्वयनं सदा ॥ ३ ॥
</details>

<details><summary>मूलम्</summary>

अपां नारा इति पुरा संज्ञाकर्म कृतं मया।  
तेन नारायणोऽप्युक्तो मम तत् त्वयनं सदा ॥ ३ ॥
</details>

<details><summary>अनुवाद (हिन्दी)</summary>

पूर्वकालमें मैंने ही जलका ‘नारा’ नाम रखा था। वह ‘नारा’ मेरा सदा अयन (वासस्थान) है, इसलिये मैं ‘नारायण’ नामसे विख्यात हूँ॥३॥
</details>

<details open><summary>विश्वास-प्रस्तुतिः</summary>

अहं नारायणो नाम प्रभवः शाश्वतोऽव्ययः।  
विधाता सर्वभूतानां संहर्ता च द्विजोत्तम ॥ ४ ॥  
अहं विष्णुरहं ब्रह्मा शक्रश्चाहं सुराधिपः।  
अहं वैश्रवणो राजा यमः प्रेताधिपस्तथा ॥ ५ ॥
</details>

<details><summary>मूलम्</summary>

अहं नारायणो नाम प्रभवः शाश्वतोऽव्ययः।  
विधाता सर्वभूतानां संहर्ता च द्विजोत्तम ॥ ४ ॥  
अहं विष्णुरहं ब्रह्मा शक्रश्चाहं सुराधिपः।  
अहं वैश्रवणो राजा यमः प्रेताधिपस्तथा ॥ ५ ॥
</details>

<details><summary>अनुवाद (हिन्दी)</summary>

मैं नारायण ही सबकी उत्पत्तिका कारण, सनातन और अविनाशी हूँ। द्विजश्रेष्ठ! सम्पूर्ण भूतोंकी सृष्टि और संहार करनेवाला भी मैं ही हूँ। मैं ही विष्णु हूँ, मैं ही ब्रह्मा हूँ, मैं ही देवराज इन्द्र हूँ और मैं ही राजा कुबेर तथा प्रेतराज यम हूँ॥४-५॥
</details>

<details open><summary>विश्वास-प्रस्तुतिः</summary>

अहं शिवश्च सोमश्च कश्यपोऽथ प्रजापतिः।  
अहं धाता विधाता च यज्ञश्चाहं द्विजोत्तम ॥ ६ ॥
</details>

<details><summary>मूलम्</summary>

अहं शिवश्च सोमश्च कश्यपोऽथ प्रजापतिः।  
अहं धाता विधाता च यज्ञश्चाहं द्विजोत्तम ॥ ६ ॥
</details>

<details><summary>अनुवाद (हिन्दी)</summary>

विप्रवर! मैं ही शिव, चन्द्रमा, प्रजापति कश्यप, धाता, विधाता और यज्ञ हूँ॥६॥
</details>

<details open><summary>विश्वास-प्रस्तुतिः</summary>

अग्निरास्यं क्षितिः पादौ चन्द्रादित्यौ च लोचने।  
द्यौर्मूर्धा खं दिशः श्रोत्रे तथाऽपः स्वेदसम्भवाः ॥ ७ ॥  
सदिशं च नभः कायो वायुर्मनसि मे स्थितः।  
मया क्रतुशतैरिष्टं बहुभिः स्वाप्तदक्षिणैः ॥ ८ ॥
</details>

<details><summary>मूलम्</summary>

अग्निरास्यं क्षितिः पादौ चन्द्रादित्यौ च लोचने।  
द्यौर्मूर्धा खं दिशः श्रोत्रे तथाऽपः स्वेदसम्भवाः ॥ ७ ॥  
सदिशं च नभः कायो वायुर्मनसि मे स्थितः।  
मया क्रतुशतैरिष्टं बहुभिः स्वाप्तदक्षिणैः ॥ ८ ॥
</details>

<details><summary>अनुवाद (हिन्दी)</summary>

अग्नि मेरा मुख है, पृथ्वी चरण है, चन्द्रमा और सूर्य नेत्र हैं। द्युलोक मेरा मस्तक है। आकाश और दिशाएँ मेरे कान हैं तथा जल मेरे शरीरके पसीनेसे प्रकट हुआ है। दिशाओंसहित आकाश मेरा शरीर है। वायु मेरे मनमें स्थित है। मैंने पर्याप्त दक्षिणाओंसे युक्त अनेक शत यज्ञोंद्वारा यजन किया है॥७-८॥
</details>

<details open><summary>विश्वास-प्रस्तुतिः</summary>

यजन्ते वेदविदुषो मां देवयजने स्थितम्।  
पृथिव्यां क्षत्रियेन्द्राश्च पार्थिवाः स्वर्गकाङ्क्षिणः ॥ ९ ॥  
यजन्ते मां तथा वैश्याः स्वर्गलोकजिगीषया।  
चतुःसमुद्रपर्यन्तां मेरुमन्दरभूषणाम् ॥ १० ॥  
शेषो भूत्वाहमेवैतां धारयामि वसुन्धराम्।
</details>

<details><summary>मूलम्</summary>

यजन्ते वेदविदुषो मां देवयजने स्थितम्।  
पृथिव्यां क्षत्रियेन्द्राश्च पार्थिवाः स्वर्गकाङ्क्षिणः ॥ ९ ॥  
यजन्ते मां तथा वैश्याः स्वर्गलोकजिगीषया।  
चतुःसमुद्रपर्यन्तां मेरुमन्दरभूषणाम् ॥ १० ॥  
शेषो भूत्वाहमेवैतां धारयामि वसुन्धराम्।
</details>

<details><summary>अनुवाद (हिन्दी)</summary>

वेदवेत्ता ब्राह्मण देवयज्ञमें स्थित मुझ यज्ञपुरुषका यजन करते हैं। पृथ्वीका पालन करनेवाले क्षत्रियनरेश स्वर्गप्राप्तिकी अभिलाषासे इस भूतलपर यज्ञोंद्वारा मेरा यजन करते हैं। इसी प्रकार वैश्य भी स्वर्गलोकपर विजय पानेकी इच्छासे मेरी सेवा-पूजा करते हैं। मैं ही शेषनाग होकर मेरुमन्दरसे विभूषित तथा चारों समुद्रोंसे घिरी हुई इस वसुन्धराको अपने सिरपर धारण करता हूँ॥९-१०॥
</details>

<details open><summary>विश्वास-प्रस्तुतिः</summary>

वाराहं रूपमास्थाय मयेयं जगती पुरा ॥ ११ ॥  
मज्जमाना जले विप्र वीर्येणासीत् समुद्‌धृता।  
अग्निश्च वडवावक्त्रो भूत्वाहं द्विजसत्तम ॥ १२ ॥  
पिबाम्यपः सदा विद्वंस्ताश्चैवं विसृजाम्यहम्।  
ब्रह्म वक्त्रं भुजौ क्षत्रमूरू मे संस्थिता विशः ॥ १३ ॥
</details>

<details><summary>मूलम्</summary>

वाराहं रूपमास्थाय मयेयं जगती पुरा ॥ ११ ॥  
मज्जमाना जले विप्र वीर्येणासीत् समुद्‌धृता।  
अग्निश्च वडवावक्त्रो भूत्वाहं द्विजसत्तम ॥ १२ ॥  
पिबाम्यपः सदा विद्वंस्ताश्चैवं विसृजाम्यहम्।  
ब्रह्म वक्त्रं भुजौ क्षत्रमूरू मे संस्थिता विशः ॥ १३ ॥
</details>

<details><summary>अनुवाद (हिन्दी)</summary>

विप्रवर! पूर्वकालमें जब यह पृथ्वी जलमें डूब गयी थी, उस समय मैंने ही वाराहरूप धारण करके इसे बलपूर्वक जलसे बाहर निकाला था। विद्वन्! मैं ही बडवामुख अग्नि होकर सदा समुद्रके जलको पीता हूँ और फिर उस जलको बरसा देता हूँ। ब्राह्मण मेरा मुख है, क्षत्रिय दोनों भुजाएँ हैं और वैश्य मेरी दोनों जाँघोंके रूपमें स्थित हैं॥११—१३॥
</details>

<details open><summary>विश्वास-प्रस्तुतिः</summary>

पादौ शूद्रा भवन्तीमे विक्रमेण क्रमेण च।  
ऋग्वेदः सामवेदश्च यजुर्वेदोऽप्यथर्वणः ॥ १४ ॥  
मत्तः प्रादुर्भवन्त्येते मामेव प्रविशन्ति च।
</details>

<details><summary>मूलम्</summary>

पादौ शूद्रा भवन्तीमे विक्रमेण क्रमेण च।  
ऋग्वेदः सामवेदश्च यजुर्वेदोऽप्यथर्वणः ॥ १४ ॥  
मत्तः प्रादुर्भवन्त्येते मामेव प्रविशन्ति च।
</details>

<details><summary>अनुवाद (हिन्दी)</summary>

ये शूद्र मेरे दोनों चरण हैं। मेरी शक्तिसे क्रमशः इनका प्रादुर्भाव हुआ है। ऋग्वेद, यजुर्वेद, सामवेद और अथर्ववेद—ये मुझसे ही प्रकट होते और मुझमें ही लीन हो जाते हैं॥१४॥
</details>

<details open><summary>विश्वास-प्रस्तुतिः</summary>

यतयः शान्तिपरमा यतात्मानो बुभुत्सवः ॥ १५ ॥  
कामक्रोधद्वेषमुक्ता निःसंगा वीतकल्मषाः ।  
सत्त्वस्था निरहङ्कारा नित्यमध्यात्मकोविदाः ॥ १६ ॥  
मामेव सततं विप्राश्चिन्तयन्त उपासते।
</details>

<details><summary>मूलम्</summary>

यतयः शान्तिपरमा यतात्मानो बुभुत्सवः ॥ १५ ॥  
कामक्रोधद्वेषमुक्ता निःसंगा वीतकल्मषाः ।  
सत्त्वस्था निरहङ्कारा नित्यमध्यात्मकोविदाः ॥ १६ ॥  
मामेव सततं विप्राश्चिन्तयन्त उपासते।
</details>

<details><summary>अनुवाद (हिन्दी)</summary>

शान्तिपरायण, संयमी, जिज्ञासु, काम-क्रोध-द्वेषरहित आसक्तिशून्य, निष्पाप, सात्त्विक, नित्य अहंकारशून्य तथा अध्यात्मज्ञानकुशल यति एवं ब्राह्मण सदा मेरा ही चिन्तन करते हुए उपासना करते हैं॥१५-१६॥
</details>

<details open><summary>विश्वास-प्रस्तुतिः</summary>

अहं संवर्तको वह्निरहं संवर्तकोऽनलः ॥ १७ ॥  
अहं संवर्तकः सूर्यस्त्वहं संवर्तकोऽनिलः।  
तारारूपाणि दृश्यन्ते यान्येतानि नभस्तले ॥ १८ ॥  
मम वै रोमकूपाणि विद्धि त्वं द्विजसत्तम।  
रत्नाकराः समुद्राश्च सर्व एव चतुर्दिशम् ॥ १९ ॥  
वसनं शयनं चैव विलयं चैव विद्धि मे।  
मयैव सुविभक्तास्ते देवकार्यार्थसिद्धये ॥ २० ॥
</details>

<details><summary>मूलम्</summary>

अहं संवर्तको वह्निरहं संवर्तकोऽनलः ॥ १७ ॥  
अहं संवर्तकः सूर्यस्त्वहं संवर्तकोऽनिलः।  
तारारूपाणि दृश्यन्ते यान्येतानि नभस्तले ॥ १८ ॥  
मम वै रोमकूपाणि विद्धि त्वं द्विजसत्तम।  
रत्नाकराः समुद्राश्च सर्व एव चतुर्दिशम् ॥ १९ ॥  
वसनं शयनं चैव विलयं चैव विद्धि मे।  
मयैव सुविभक्तास्ते देवकार्यार्थसिद्धये ॥ २० ॥
</details>

<details><summary>अनुवाद (हिन्दी)</summary>

मैं ही संवर्तक (प्रलयका कारण) वह्नि हूँ। मैं ही संवर्तक अनल हूँ। मैं ही संवर्तक सूर्य हूँ और मैं ही संवर्तक वायु हूँ। द्विजश्रेष्ठ! आकाशमें जो ये तारे दिखायी देते हैं उन सबको मेरे ही रोमकूप समझो। रत्नाकर समुद्र और चारों दिशाओंको मेरे वस्त्र, शय्या और निवासस्थान जानो। मैंने ही देवताओंके कार्यकी सिद्धिके लिये इनकी पृथक्-पृथक् रचना की है॥१७—२०॥
</details>

<details open><summary>विश्वास-प्रस्तुतिः</summary>

कामं क्रोधं च हर्षं च भयं मोहं तथैव च।  
ममैव विद्धि रोमाणि सर्वाण्येतानि सत्तम ॥ २१ ॥
</details>

<details><summary>मूलम्</summary>

कामं क्रोधं च हर्षं च भयं मोहं तथैव च।  
ममैव विद्धि रोमाणि सर्वाण्येतानि सत्तम ॥ २१ ॥
</details>

<details><summary>अनुवाद (हिन्दी)</summary>

साधुशिरोमणे! काम, क्रोध, हर्ष, भय और मोह—इन सभी विकारोंको मेरी ही रोमावली समझो॥२१॥
</details>

<details open><summary>विश्वास-प्रस्तुतिः</summary>

प्राप्नुवन्ति नरा विप्र यत् कृत्वा कर्म शोभनम्।  
सत्यं दानं तपश्चोग्रमहिंसा चैव जन्तुषु ॥ २२ ॥  
मद्विधानेन विहिता मम देहविहारिणः।  
मयाऽऽविर्भूतविज्ञाना विचेष्टन्ते न कामतः ॥ २३ ॥
</details>

<details><summary>मूलम्</summary>

प्राप्नुवन्ति नरा विप्र यत् कृत्वा कर्म शोभनम्।  
सत्यं दानं तपश्चोग्रमहिंसा चैव जन्तुषु ॥ २२ ॥  
मद्विधानेन विहिता मम देहविहारिणः।  
मयाऽऽविर्भूतविज्ञाना विचेष्टन्ते न कामतः ॥ २३ ॥
</details>

<details><summary>अनुवाद (हिन्दी)</summary>

ब्रह्मन्! जिस शुभ कर्मोंके आचरणसे मनुष्यको कल्याणकी प्राप्ति होती है, वे सत्य, दान, उग्र तपस्या और किसी भी प्राणीकी हिंसा न करनेका स्वभाव—ये सब मेरे ही विधानसे निर्मित हुए हैं और मेरे ही शरीरमें विहार करते हैं। मैं समस्त प्राणियोंके ज्ञानको जब प्रकट कर देता हूँ, तभी वे चेष्टाशील होते हैं, अन्यथा अपनी इच्छासे वे कुछ नहीं कर सकते॥२२-२३॥
</details>

<details open><summary>विश्वास-प्रस्तुतिः</summary>

सम्यग् वेदमधीयाना यजन्ते विविधैर्मखैः।  
शान्तात्मानो जितक्रोधाः प्राप्नुवन्ति द्विजातयः ॥ २४ ॥
</details>

<details><summary>मूलम्</summary>

सम्यग् वेदमधीयाना यजन्ते विविधैर्मखैः।  
शान्तात्मानो जितक्रोधाः प्राप्नुवन्ति द्विजातयः ॥ २४ ॥
</details>

<details><summary>अनुवाद (हिन्दी)</summary>

जो द्विजाति अच्छी तरह वेदोंका अध्ययन करके शान्तचित्त और क्रोधशून्य होकर नाना प्रकारके यज्ञोंद्वारा मेरी आराधना करते हैं, उन्हें ही मेरी प्राप्ति होती है॥२४॥
</details>

<details open><summary>विश्वास-प्रस्तुतिः</summary>

प्राप्तुं न शक्यो यो विद्वन् नरैर्दुष्कृतकर्मभिः।  
लोभाभिभूतैः कृपणैरनार्यैरकृतात्मभिः ॥ २५ ॥  
तं मां महाफलं विद्धि नराणां भावितात्मनाम्।  
सुदुष्प्रापं विमूढानां मार्गं योगैर्निषेवितम् ॥ २६ ॥
</details>

<details><summary>मूलम्</summary>

प्राप्तुं न शक्यो यो विद्वन् नरैर्दुष्कृतकर्मभिः।  
लोभाभिभूतैः कृपणैरनार्यैरकृतात्मभिः ॥ २५ ॥  
तं मां महाफलं विद्धि नराणां भावितात्मनाम्।  
सुदुष्प्रापं विमूढानां मार्गं योगैर्निषेवितम् ॥ २६ ॥
</details>

<details><summary>अनुवाद (हिन्दी)</summary>

विद्वन्! पापकर्मा, लोभी, कृपण, अनार्य और अजितात्मा मनुष्य जिसे कभी नहीं पा सकते वह महान् फल मुझे ही समझो। मैं ही शुद्ध अन्तःकरणवाले मानवोंको सुलभ होनेवाला योगसेवित मार्ग हूँ। मूढ़ मनुष्योंके लिये मैं सर्वथा दुर्लभ हूँ॥२५-२६॥
</details>

<details open><summary>विश्वास-प्रस्तुतिः</summary>

यदा यदा च धर्मस्य ग्लानिर्भवति सत्तम।  
अभ्युत्थानमधर्मस्य तदाऽऽत्मानं सृजाम्यहम् ॥ २७ ॥  
दैत्या हिंसानुरक्ताश्च अवध्याः सुरसत्तमैः।  
राक्षसाश्चापि लोकेऽस्मिन् यदोत्पत्स्यन्ति दारुणाः ॥ २८ ॥  
तदाहं सम्प्रसूयामि गृहेषु शुभकर्मणाम्।  
प्रविष्टो मानुषं देहं सर्वं प्रशमयाम्यहम् ॥ २९ ॥
</details>

<details><summary>मूलम्</summary>

यदा यदा च धर्मस्य ग्लानिर्भवति सत्तम।  
अभ्युत्थानमधर्मस्य तदाऽऽत्मानं सृजाम्यहम् ॥ २७ ॥  
दैत्या हिंसानुरक्ताश्च अवध्याः सुरसत्तमैः।  
राक्षसाश्चापि लोकेऽस्मिन् यदोत्पत्स्यन्ति दारुणाः ॥ २८ ॥  
तदाहं सम्प्रसूयामि गृहेषु शुभकर्मणाम्।  
प्रविष्टो मानुषं देहं सर्वं प्रशमयाम्यहम् ॥ २९ ॥
</details>

<details><summary>अनुवाद (हिन्दी)</summary>

महर्षे! जब-जब धर्मकी हानि और अधर्मका उत्थान होता है, तब-तब मैं अपने-आपको प्रकट करता हूँ। जब हिंसाप्रेमी दैत्य श्रेष्ठ देवताओंके लिये अवध्य हो जाते हैं तथा भयानक राक्षस जब इस संसारमें उत्पन्न हो अत्याचार करने लगते हैं तब मैं पुण्यात्मा पुरुषोंके घरोंपर मानवशरीरमें प्रविष्ट होकर प्रकट होता हूँ और उन दैत्यों एवं राक्षसोंका सारा उपद्रव शान्त कर देता हूँ॥२७—२९॥
</details>

<details open><summary>विश्वास-प्रस्तुतिः</summary>

सृष्ट्वा देवमनुष्यांस्तु गन्धर्वोरगराक्षसान् ।  
स्थावराणि च भूतानि संहराम्यात्ममायया ॥ ३० ॥
</details>

<details><summary>मूलम्</summary>

सृष्ट्वा देवमनुष्यांस्तु गन्धर्वोरगराक्षसान् ।  
स्थावराणि च भूतानि संहराम्यात्ममायया ॥ ३० ॥
</details>

<details><summary>अनुवाद (हिन्दी)</summary>

मैं ही अपनी मायासे देवता, मनुष्य, गन्धर्व, नाग, राक्षस तथा स्थावर प्राणियोंकी सृष्टि करके समय आनेपर पुनः उनका संहार कर डालता हूँ॥३०॥
</details>

<details open><summary>विश्वास-प्रस्तुतिः</summary>

कर्मकाले पुनर्देहमविचिन्त्यं सृजाम्यहम् ।  
आविश्य मानुषं देहं मर्यादाबन्धकारणात् ॥ ३१ ॥
</details>

<details><summary>मूलम्</summary>

कर्मकाले पुनर्देहमविचिन्त्यं सृजाम्यहम् ।  
आविश्य मानुषं देहं मर्यादाबन्धकारणात् ॥ ३१ ॥
</details>

<details><summary>अनुवाद (हिन्दी)</summary>

फिर सृष्टि-रचनाके समय मैं अचिन्त्यस्वरूप धारण करता हूँ; तथा मर्यादाकी स्थापना एवं रक्षाके लिये मानव-शरीरसे अवतार लेता हूँ॥३१॥
</details>

<details open><summary>विश्वास-प्रस्तुतिः</summary>

श्वेतः कृतयुगे वर्णः पीतस्त्रेतायुगे मम।  
रक्तो द्वापरमासाद्य कृष्णः कलियुगे तथा ॥ ३२ ॥
</details>

<details><summary>मूलम्</summary>

श्वेतः कृतयुगे वर्णः पीतस्त्रेतायुगे मम।  
रक्तो द्वापरमासाद्य कृष्णः कलियुगे तथा ॥ ३२ ॥
</details>

<details><summary>अनुवाद (हिन्दी)</summary>

सत्ययुगमें मेरे शरीरका रंग श्वेत, त्रेतामें पीला, द्वापरमें लाल और कलियुगमें काला होता है॥३२॥
</details>

<details open><summary>विश्वास-प्रस्तुतिः</summary>

त्रयो भागा ह्यधर्मस्य तस्मिन् काले भवन्ति च।  
अन्तकाले च सन्प्राप्ते कालो भूत्वातिदारुणः ॥ ३३ ॥  
त्रैलोक्यं नाशयाम्येकः कृत्स्नं स्थावरजङ्गमम्।
</details>

<details><summary>मूलम्</summary>

त्रयो भागा ह्यधर्मस्य तस्मिन् काले भवन्ति च।  
अन्तकाले च सन्प्राप्ते कालो भूत्वातिदारुणः ॥ ३३ ॥  
त्रैलोक्यं नाशयाम्येकः कृत्स्नं स्थावरजङ्गमम्।
</details>

<details><summary>अनुवाद (हिन्दी)</summary>

उस कलिकालमें तीन हिस्सा अधर्म और एक ही हिस्सा धर्म रहता है। प्रलयकाल आनेपर मैं ही अत्यन्त दारुण कालरूप होकर अकेला ही सम्पूर्ण चराचर त्रिलोकीका नाश करता हूँ॥३३॥
</details>

<details open><summary>विश्वास-प्रस्तुतिः</summary>

अहं त्रिवर्त्मा विश्वात्मा सर्वलोकसुखावहः ॥ ३४ ॥  
आविर्भूः सर्वगोऽनन्तो हृषीकेश उरुक्रमः।  
कालचक्रं नयाम्येको ब्रह्मन्नहमरूपकम् ॥ ३५ ॥  
शमनं सर्वभूतानां सर्वलोककृतोद्यमम् ।  
एवं प्रणिहितः सम्यङ् ममात्मा मुनिसत्तम।  
सर्वभूतेषु विप्रेन्द्र न च मां वेत्ति कश्चन ॥ ३६ ॥
</details>

<details><summary>मूलम्</summary>

अहं त्रिवर्त्मा विश्वात्मा सर्वलोकसुखावहः ॥ ३४ ॥  
आविर्भूः सर्वगोऽनन्तो हृषीकेश उरुक्रमः।  
कालचक्रं नयाम्येको ब्रह्मन्नहमरूपकम् ॥ ३५ ॥  
शमनं सर्वभूतानां सर्वलोककृतोद्यमम् ।  
एवं प्रणिहितः सम्यङ् ममात्मा मुनिसत्तम।  
सर्वभूतेषु विप्रेन्द्र न च मां वेत्ति कश्चन ॥ ३६ ॥
</details>

<details><summary>अनुवाद (हिन्दी)</summary>

मैं तीनों लोकोंमें व्याप्त, सम्पूर्ण विश्वका आत्मा, सब लोगोंको सुख पहुँचानेवाला, सबकी उत्पत्तिका कारण, सर्वव्यापी, अनन्त, इन्द्रियोंका नियन्ता और महान् विक्रमशाली हूँ। ब्रह्मन्! यह जो सम्पूर्ण भूतोंका संहार करनेवाला और सबको उद्योगशील बनानेवाला अव्यक्त कालचक्र है, इसका संचालन केवल मैं ही करता हूँ। मुनिश्रेष्ठ! इस प्रकार मेरा स्वरूपभूत आत्मा ही सर्वत्र सब प्राणियोंके भीतर भलीभाँति स्थित है। विप्रवर! इतनेपर भी मुझे कोई जानता नहीं है॥३४-३६॥
</details>

<details open><summary>विश्वास-प्रस्तुतिः</summary>

सर्वलोके च मां भक्ताः पूजयन्ति च सर्वशः।  
यच्च किंचित् त्वया प्राप्तं मयि क्लेशात्मकं द्विज ॥ ३७ ॥  
सुखोदयाय तत् सर्वं श्रेयसे च तवानघ।  
यच्च किंचित् त्वया लोके दृष्टं स्थावरजङ्गमम् ॥ ३८ ॥  
विहितः सर्वथैवासी ममात्मा भूतभावनः।  
अर्धं मम शरीरस्य सर्वलोकपितामहः ॥ ३९ ॥
</details>

<details><summary>मूलम्</summary>

सर्वलोके च मां भक्ताः पूजयन्ति च सर्वशः।  
यच्च किंचित् त्वया प्राप्तं मयि क्लेशात्मकं द्विज ॥ ३७ ॥  
सुखोदयाय तत् सर्वं श्रेयसे च तवानघ।  
यच्च किंचित् त्वया लोके दृष्टं स्थावरजङ्गमम् ॥ ३८ ॥  
विहितः सर्वथैवासी ममात्मा भूतभावनः।  
अर्धं मम शरीरस्य सर्वलोकपितामहः ॥ ३९ ॥
</details>

<details><summary>अनुवाद (हिन्दी)</summary>

समस्त जगत्‌में भक्त पुरुष सब प्रकारसे मेरी आराधना करते हैं। तुमने मेरे निकट आकर जो कुछ भी क्लेश उठाया है, ब्रह्मन्! वह सब तुम्हारे भावी कल्याण और सुखका साधक है। अनघ! लोकमें तुमने जो कोई भी स्थावर-जंगम पदार्थ देखा है, उसके रूपमें सर्वथा मेरा भूत-भावन आत्मा ही प्रकट हुआ है। सम्पूर्ण लोकोंके पितामह ब्रह्मा मेरा आधा अंग हैं॥३७—३९॥
</details>

<details open><summary>विश्वास-प्रस्तुतिः</summary>

अहं नारायणो नाम शङ्खचक्रगदाधरः।  
यावद्युगानां विप्रर्षे सहस्रपरिवर्तनात् ॥ ४० ॥  
तावत् स्वपिमि विश्वात्मा सर्वभूतानि मोहयन्।  
एवं सर्वमहं कालमिहास्से मुनिसत्तम ॥ ४१ ॥  
अशिशुः शिशुरूपेण यावद्‌ब्रह्मा न बुध्यते।
</details>

<details><summary>मूलम्</summary>

अहं नारायणो नाम शङ्खचक्रगदाधरः।  
यावद्युगानां विप्रर्षे सहस्रपरिवर्तनात् ॥ ४० ॥  
तावत् स्वपिमि विश्वात्मा सर्वभूतानि मोहयन्।  
एवं सर्वमहं कालमिहास्से मुनिसत्तम ॥ ४१ ॥  
अशिशुः शिशुरूपेण यावद्‌ब्रह्मा न बुध्यते।
</details>

<details><summary>अनुवाद (हिन्दी)</summary>

ब्रह्मर्षे! मैं शंख, चक्र और गदा धारण करनेवाला विश्वात्मा नारायण हूँ, सहस्र युगके अन्तमें जो प्रलय होता है वह जबतक रहता है, तबतक सब प्राणियोंको (महानिद्रारूप मायासे) मोहित करके मैं (जलमें) शयन करता हूँ। मुनिश्रेष्ठ! यद्यपि मैं बालक नहीं हूँ, तो भी जबतक ब्रह्मा नहीं जागते, तबतक सदा इसी प्रकार बालकरूप धारण करके यहाँ रहता हूँ॥४०-४१॥
</details>

<details open><summary>विश्वास-प्रस्तुतिः</summary>

मया च दत्तो विप्राग्र्य वरस्ते ब्रह्मरूपिणा ॥ ४२ ॥  
असकृत् परितुष्टेन विप्रर्षिगणपूजित ।  
सर्वमेकार्णवं दृष्ट्वा नष्टं स्थावरजङ्गमम् ॥ ४३ ॥  
विक्लवोऽसि मया ज्ञातस्ततस्ते दर्शितं जगत्।  
अभ्यन्तरं शरीरस्य प्रविष्टोऽसि यदा मम ॥ ४४ ॥  
दृष्ट्वा लोकं समस्तं च विस्मितो नावबुध्यसे।  
ततोऽसि वक्त्राद् विप्रर्षे द्रुतं निःसारितो मया ॥ ४५ ॥
</details>

<details><summary>मूलम्</summary>

मया च दत्तो विप्राग्र्य वरस्ते ब्रह्मरूपिणा ॥ ४२ ॥  
असकृत् परितुष्टेन विप्रर्षिगणपूजित ।  
सर्वमेकार्णवं दृष्ट्वा नष्टं स्थावरजङ्गमम् ॥ ४३ ॥  
विक्लवोऽसि मया ज्ञातस्ततस्ते दर्शितं जगत्।  
अभ्यन्तरं शरीरस्य प्रविष्टोऽसि यदा मम ॥ ४४ ॥  
दृष्ट्वा लोकं समस्तं च विस्मितो नावबुध्यसे।  
ततोऽसि वक्त्राद् विप्रर्षे द्रुतं निःसारितो मया ॥ ४५ ॥
</details>

<details><summary>अनुवाद (हिन्दी)</summary>

विप्रशिरोमणे! तुम ब्रह्मर्षियोंद्वारा पूजित हो। मैंने ही ब्रह्मारूपसे तुम्हारे ऊपर बार-बार संतुष्ट हो तुम्हें अभीष्ट वर प्रदान किया है। मैंने समझ लिया था कि तुम सम्पूर्ण चराचर जगत्‌को नष्ट तथा एकार्णवमें निमग्न हुआ देखकर व्याकुल हो रहे हो। इसीलिये तुम्हें पुनः जगत्‌का दर्शन कराया है। ब्रह्मर्षे! जब तुम मेरे शरीरके भीतर प्रविष्ट हुए थे और समस्त संसारको देखकर विस्मय-विमुग्ध हो फिर सचेत नहीं हो पा रहे थे, तब मैंने तुरंत तुम्हें मुखसे बाहर निकाल दिया था॥४२—४५॥
</details>

<details open><summary>विश्वास-प्रस्तुतिः</summary>

आख्यातस्ते मया चात्मा दुर्ज्ञेयो हि सुरासुरैः ॥ ४६ ॥  
यावत् स भगवान् ब्रह्मा न बुध्येत महातपाः।  
तावत् त्वमिह विप्रर्षे विश्रब्धश्चर वै सुखम् ॥ ४७ ॥
</details>

<details><summary>मूलम्</summary>

आख्यातस्ते मया चात्मा दुर्ज्ञेयो हि सुरासुरैः ॥ ४६ ॥  
यावत् स भगवान् ब्रह्मा न बुध्येत महातपाः।  
तावत् त्वमिह विप्रर्षे विश्रब्धश्चर वै सुखम् ॥ ४७ ॥
</details>

<details><summary>अनुवाद (हिन्दी)</summary>

ब्रह्मर्षे! इस प्रकार मैंने तुम्हें अपने स्वरूपका उपदेश किया है, जिसका जानना देवता और असुरोंके लिये भी कठिन है। जबतक महातपस्वी भगवान् ब्रह्माका जागरण न हो, तबतक तुम श्रद्धा और विश्वासपूर्वक सुखसे विचरते रहो॥४६-४७॥
</details>

<details open><summary>विश्वास-प्रस्तुतिः</summary>

ततो विबुद्धे तस्मिंस्तु सर्वलोकपितामहे।  
एकीभूतो हि स्रक्ष्यामि शरीराणि द्विजोत्तम ॥ ४८ ॥
</details>

<details><summary>मूलम्</summary>

ततो विबुद्धे तस्मिंस्तु सर्वलोकपितामहे।  
एकीभूतो हि स्रक्ष्यामि शरीराणि द्विजोत्तम ॥ ४८ ॥
</details>

<details><summary>अनुवाद (हिन्दी)</summary>

द्विजश्रेष्ठ! सर्वलोकपितामह ब्रह्माके जागनेपर मैं उनसे एकीभूत हो समस्त शरीरोंकी सृष्टि करूँगा॥४८॥
</details>

<details open><summary>विश्वास-प्रस्तुतिः</summary>

आकाशं पृथिवीं ज्योतिर्वायुं सलिलमेव च।  
लोके यच्च भवेच्छेषमिह स्थावरजङ्गमम् ॥ ४९ ॥
</details>

<details><summary>मूलम्</summary>

आकाशं पृथिवीं ज्योतिर्वायुं सलिलमेव च।  
लोके यच्च भवेच्छेषमिह स्थावरजङ्गमम् ॥ ४९ ॥
</details>

<details><summary>अनुवाद (हिन्दी)</summary>

आकाश, पृथ्वी, अग्नि, वायु और जलका तथा इस संसारमें जो अन्य चराचर वस्तुएँ अवशिष्ट हैं, उन सबका निर्माण करूँगा॥४९॥
</details>

<details open><summary>मूलम् (वचनम्)</summary>

मार्कण्डेय उवाच
</details>

<details open><summary>विश्वास-प्रस्तुतिः</summary>

इत्युक्त्वान्तर्हितस्तात स देवः परमाद्भुतः।  
प्रजाश्चेमाः प्रपश्यामि विचित्रा विविधाः कृताः ॥ ५० ॥
</details>

<details><summary>मूलम्</summary>

इत्युक्त्वान्तर्हितस्तात स देवः परमाद्भुतः।  
प्रजाश्चेमाः प्रपश्यामि विचित्रा विविधाः कृताः ॥ ५० ॥
</details>

<details><summary>अनुवाद (हिन्दी)</summary>

_मार्कण्डेयजी कहते हैं—_ तात युधिष्ठिर! ऐसा कहकर वे परम अद्भुत देवता भगवान् बालमुकुन्द अन्तर्धान हो गये। उनके अन्तर्धान होते ही मैंने देखा कि यह नाना प्रकारकी विचित्र प्रजा ज्यों-की-त्यों उत्पन्न हो गयी है॥५०॥
</details>

<details open><summary>विश्वास-प्रस्तुतिः</summary>

एवं दृष्टं मया राजंस्तस्मिन् प्राप्ते युगक्षये।  
आश्चर्यं भरतश्रेष्ठ सर्वधर्मभृतां वर ॥ ५१ ॥
</details>

<details><summary>मूलम्</summary>

एवं दृष्टं मया राजंस्तस्मिन् प्राप्ते युगक्षये।  
आश्चर्यं भरतश्रेष्ठ सर्वधर्मभृतां वर ॥ ५१ ॥
</details>

<details><summary>अनुवाद (हिन्दी)</summary>

सम्पूर्ण धर्मात्माओंमें श्रेष्ठ भरतकुल-तिलक युधिष्ठिर! इस प्रकार उस प्रलयकालके आनेपर मुझे यह आश्चर्यजनक अनुभव हुआ था॥५१॥
</details>

<details open><summary>विश्वास-प्रस्तुतिः</summary>

यः स देवो मया दृष्टः पुरा पद्मायतेक्षणः।  
स एष पुरुषव्याघ्र सम्बन्धी ते जनार्दनः ॥ ५२ ॥
</details>

<details><summary>मूलम्</summary>

यः स देवो मया दृष्टः पुरा पद्मायतेक्षणः।  
स एष पुरुषव्याघ्र सम्बन्धी ते जनार्दनः ॥ ५२ ॥
</details>

<details><summary>अनुवाद (हिन्दी)</summary>

नरश्रेष्ठ! पुरातन प्रलयके समय मुझे जिन कमल-दललोचन देवता भगवान् बालमुकुन्दका दर्शन हुआ था, तुम्हारे सम्बन्धी ये भगवान् श्रीकृष्ण वे ही हैं॥५२॥
</details>

<details open><summary>विश्वास-प्रस्तुतिः</summary>

अस्यैव वरदानाद्धि स्मृतिर्न प्रजहाति माम्।  
दीर्घमायुश्च कौन्तेय स्वच्छन्दमरणं मम ॥ ५३ ॥
</details>

<details><summary>मूलम्</summary>

अस्यैव वरदानाद्धि स्मृतिर्न प्रजहाति माम्।  
दीर्घमायुश्च कौन्तेय स्वच्छन्दमरणं मम ॥ ५३ ॥
</details>

<details><summary>अनुवाद (हिन्दी)</summary>

कुन्तीनन्दन! इन्हींके वरदानसे मुझे पूर्वजन्मकी स्मृति भूलती नहीं है। मेरी दीर्घकालीन आयु और स्वच्छन्द मृत्यु भी इन्हींकी कृपाका प्रसाद है॥५३॥
</details>

<details open><summary>विश्वास-प्रस्तुतिः</summary>

स एष कृष्णो वार्ष्णेयः पुराणपुरुषो विभुः।  
आस्ते हरिरचिन्त्यात्मा क्रीडन्निव महाभुजः ॥ ५४ ॥
</details>

<details><summary>मूलम्</summary>

स एष कृष्णो वार्ष्णेयः पुराणपुरुषो विभुः।  
आस्ते हरिरचिन्त्यात्मा क्रीडन्निव महाभुजः ॥ ५४ ॥
</details>

<details><summary>अनुवाद (हिन्दी)</summary>

ये वृष्णिकुल-भूषण महाबाहु श्रीकृष्ण ही वे सर्वव्यापी, अचिन्त्यस्वरूप, पुराण-पुरुष श्रीहरि हैं जो पहले बालरूपमें मुझे दिखायी दिये थे। वे ही यहाँ अवतीर्ण हो भाँति-भाँतिकी लीलाएँ करते हुए-से दीख रहे हैं॥५४॥
</details>

<details open><summary>विश्वास-प्रस्तुतिः</summary>

एष धाता विधाता च संहर्ता चैव शाश्वतः।  
श्रीवत्सवक्षा गोविन्दः प्रजापतिपतिः प्रभुः ॥ ५५ ॥
</details>

<details><summary>मूलम्</summary>

एष धाता विधाता च संहर्ता चैव शाश्वतः।  
श्रीवत्सवक्षा गोविन्दः प्रजापतिपतिः प्रभुः ॥ ५५ ॥
</details>

<details><summary>अनुवाद (हिन्दी)</summary>

श्रीवत्सचिह्न जिनके वक्षःस्थलकी शोभा बढ़ाता है, वे भगवान् गोविन्द ही इस विश्वकी सृष्टि, पालन और संहार करनेवाले, सनातन प्रभु और प्रजापतियोंके भी पति हैं॥५५॥
</details>

<details open><summary>विश्वास-प्रस्तुतिः</summary>

दृष्ट्वेमं वृष्णिप्रवरं स्मृतिर्मामियमागता ।  
आदिदेवमयं जिष्णुं पुरुषं पीतवाससम् ॥ ५६ ॥
</details>

<details><summary>मूलम्</summary>

दृष्ट्वेमं वृष्णिप्रवरं स्मृतिर्मामियमागता ।  
आदिदेवमयं जिष्णुं पुरुषं पीतवाससम् ॥ ५६ ॥
</details>

<details><summary>अनुवाद (हिन्दी)</summary>

इन आदिदेवस्वरूप, विजयशील, पीताम्बरधारी पुरुष वृष्णिकुल-भूषण श्रीकृष्णको देखकर मुझे इस पुरातन घटनाकी स्मृति हो आयी है॥५६॥
</details>

<details open><summary>विश्वास-प्रस्तुतिः</summary>

सर्वेषामेव भूतानां पिता माता च माधवः।  
गच्छध्यमेनं शरणं शरण्यं कौरवर्षभाः ॥ ५७ ॥
</details>

<details><summary>मूलम्</summary>

सर्वेषामेव भूतानां पिता माता च माधवः।  
गच्छध्यमेनं शरणं शरण्यं कौरवर्षभाः ॥ ५७ ॥
</details>

<details><summary>अनुवाद (हिन्दी)</summary>

कुरुकुलश्रेष्ठ पाण्डवो! ये माधव ही समस्त प्राणियोंके पिता और माता हैं। ये ही सबको शरण देनेवाले हैं। अतः तुम सब लोग इन्हींकी शरणमें जाओ॥५७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवमुक्ताश्च ते पार्था यमौ च पुरुषर्षभौ।  
द्रौपद्या सहिताः सर्वे नमश्चक्रुर्जनार्दनम् ॥ ५८ ॥
</details>

<details><summary>मूलम्</summary>

एवमुक्ताश्च ते पार्था यमौ च पुरुषर्षभौ।  
द्रौपद्या सहिताः सर्वे नमश्चक्रुर्जनार्दनम् ॥ ५८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! मार्कण्डेय मुनिके ऐसा कहनेपर कुन्तीपुत्र युधिष्ठिर, भीम और अर्जुन तथा पुरुषरत्न नकुल-सहदेव—इन सबने द्रौपदीसहित उठकर भगवान् श्रीकृष्णके चरणोंमें प्रणाम किया॥५८॥
</details>

<details open><summary>विश्वास-प्रस्तुतिः</summary>

स चैतान् पुरुषव्याघ्र साम्ना परमवल्गुना।  
सान्त्वयामास मानार्हो मन्यमानो यथाविधि ॥ ५९ ॥
</details>

<details><summary>मूलम्</summary>

स चैतान् पुरुषव्याघ्र साम्ना परमवल्गुना।  
सान्त्वयामास मानार्हो मन्यमानो यथाविधि ॥ ५९ ॥
</details>

<details><summary>अनुवाद (हिन्दी)</summary>

नरश्रेष्ठ! फिर सम्माननीय श्रीकृष्णने भी इन सबका विधिपूर्वक समादर करते हुए परम मधुर सान्त्वनापूर्ण वचनोंद्वारा इन्हें सब प्रकारसे आश्वासन दिया॥५९॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि मार्कण्डेयसमास्यापर्वणि भविष्यकथने एकोननवत्यधिकशततमोऽध्यायः ॥ १८९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत मार्कण्डेयसमास्यापर्वमें भविष्यकथनविषयक एक सौ नवासीवाँ अध्याय पूरा हुआ॥१८९॥
</details>
