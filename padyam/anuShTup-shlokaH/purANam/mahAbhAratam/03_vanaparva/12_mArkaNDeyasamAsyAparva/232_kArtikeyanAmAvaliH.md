+++
title_full = "232 कार्तिकेयके प्रसिद्ध नामोंका वर्णन तथा उनका स्तवन"
title = "२३२ कार्तिकेयनामावलिः"

+++

<details><summary>भागसूचना</summary>

द्वात्रिंशदधिकद्विशततमोऽध्यायः
</details>

<details><summary>सूचना (हिन्दी)</summary>

कार्तिकेयके प्रसिद्ध नामोंका वर्णन तथा उनका स्तवन
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

भगवन् श्रोतुमिच्छामि नामान्यस्य महात्मनः।  
त्रिषु लोकेषु यान्यस्य विख्यातानि द्विजोत्तम ॥ १ ॥
</details>

<details><summary>मूलम्</summary>

भगवन् श्रोतुमिच्छामि नामान्यस्य महात्मनः।  
त्रिषु लोकेषु यान्यस्य विख्यातानि द्विजोत्तम ॥ १ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ भगवन्! विप्रवर! तीनों लोकोंमें महामना कार्तिकेयके जो-जो नाम विख्यात हैं, मैं उन्हें सुनना चाहता हूँ॥१॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

इत्युक्तः पाण्डवेयेन महात्मा ऋषिसंनिधौ।  
उवाच भगवांस्तत्र मार्कण्डेयो महातपाः ॥ २ ॥
</details>

<details><summary>मूलम्</summary>

इत्युक्तः पाण्डवेयेन महात्मा ऋषिसंनिधौ।  
उवाच भगवांस्तत्र मार्कण्डेयो महातपाः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! पाण्डुनन्दन युधिष्ठिरके इस प्रकार कहनेपर महातपस्वी महात्मा भगवान् मार्कण्डेयने ऋषियोंके समीप इस प्रकार कहा—॥२॥
</details>

<details open><summary>मूलम् (वचनम्)</summary>

मार्कण्डेय उवाच
</details>

<details open><summary>विश्वास-प्रस्तुतिः</summary>

आग्नेयश्चैव स्कन्दश्च दीप्तकीर्तिरनामयः ।  
मयूरकेतुर्धर्मात्मा भूतेशो महिषार्दनः ॥ ३ ॥  
कामजित् कामदः कान्तः सत्यवाग् भुवनेश्वरः।  
शिशुः शीघ्रः शुचिश्चण्डो दीप्तवर्णः शुभाननः ॥ ४ ॥  
अमोघस्त्वनघो रौद्रः प्रियश्चन्द्राननस्तथा ।  
दीप्तशक्तिः प्रशान्तात्मा भद्रकृत् कूटमोहनः ॥ ५ ॥  
षष्ठीप्रियश्च धर्मात्मा पवित्रो मातृवत्सलः।  
कन्याभर्ता विभक्तश्च स्वाहेयो रेवतीसुतः ॥ ६ ॥  
प्रभुर्नेता विशाखश्च नैगमेयः सुदुश्चरः।  
सुव्रतो ललितश्चैव बालक्रीडनकप्रियः ॥ ७ ॥  
खचारी ब्रह्मचारी च शूरः शरवणोद्भवः।  
विश्वामित्रप्रियश्चैव देवसेनाप्रियस्तथा ॥ ८ ॥  
वासुदेवप्रियश्चैव प्रियः प्रियकृदेव तु।  
नामान्येतानि दिव्यानि कार्तिकेयस्य यः पठेत्।  
स्वर्गं कीर्तिं धनं चैव स लभेन्नात्र संशयः ॥ ९ ॥
</details>

<details><summary>मूलम्</summary>

आग्नेयश्चैव स्कन्दश्च दीप्तकीर्तिरनामयः ।  
मयूरकेतुर्धर्मात्मा भूतेशो महिषार्दनः ॥ ३ ॥  
कामजित् कामदः कान्तः सत्यवाग् भुवनेश्वरः।  
शिशुः शीघ्रः शुचिश्चण्डो दीप्तवर्णः शुभाननः ॥ ४ ॥  
अमोघस्त्वनघो रौद्रः प्रियश्चन्द्राननस्तथा ।  
दीप्तशक्तिः प्रशान्तात्मा भद्रकृत् कूटमोहनः ॥ ५ ॥  
षष्ठीप्रियश्च धर्मात्मा पवित्रो मातृवत्सलः।  
कन्याभर्ता विभक्तश्च स्वाहेयो रेवतीसुतः ॥ ६ ॥  
प्रभुर्नेता विशाखश्च नैगमेयः सुदुश्चरः।  
सुव्रतो ललितश्चैव बालक्रीडनकप्रियः ॥ ७ ॥  
खचारी ब्रह्मचारी च शूरः शरवणोद्भवः।  
विश्वामित्रप्रियश्चैव देवसेनाप्रियस्तथा ॥ ८ ॥  
वासुदेवप्रियश्चैव प्रियः प्रियकृदेव तु।  
नामान्येतानि दिव्यानि कार्तिकेयस्य यः पठेत्।  
स्वर्गं कीर्तिं धनं चैव स लभेन्नात्र संशयः ॥ ९ ॥
</details>

<details><summary>अनुवाद (हिन्दी)</summary>

_मार्कण्डेयजी बोले—_ राजन्! आग्नेय, स्कन्द, दीप्तकीर्ति, अनामय, मयूरकेतु, धर्मात्मा, भूतेश, महिषमर्दन, कामजित्, कामद, कान्त, सत्यवाक्, भुवनेश्वर, शिशु, शीघ्र, शुचि, चण्ड, दीप्तवर्ण, शुभानन, अमोघ, अनघ, रौद्र, प्रिय, चन्द्रानन, दीप्तशक्ति, प्रशान्तात्मा, भद्रकृत्, कूटमोहन, षष्ठीप्रिय, धर्मात्मा, पवित्र, मातृवत्सल, कन्याभर्ता, विभक्त, स्वाहेय, रेवतीसुत, प्रभु, नेता, विशाख, नैगमेय, सुदुश्चर, सुव्रत, ललित, बाल-क्रीडनकप्रिय, आकाशचारी, ब्रह्मचारी, शूर, शंखणोद्भव, विश्वामित्रप्रिय, देवसेनाप्रिय, वासुदेवप्रिय, प्रिय और प्रियकृत्—ये कार्तिकेयजीके दिव्य नाम हैं। जो इनका पाठ करता है, वह धन, कीर्ति तथा स्वर्गलोक प्राप्त कर लेता है; इसमें संशय नहीं है॥३—९॥
</details>

<details open><summary>विश्वास-प्रस्तुतिः</summary>

स्तोष्यामि देवैर्ऋषिभिश्च जुष्टं  
शक्त्या गुहं नामभिरप्रमेयम् ।  
षडाननं शक्तिधरं सुवीरं  
निबोध चैतानि कुरुप्रवीर ॥ १० ॥
</details>

<details><summary>मूलम्</summary>

स्तोष्यामि देवैर्ऋषिभिश्च जुष्टं  
शक्त्या गुहं नामभिरप्रमेयम् ।  
षडाननं शक्तिधरं सुवीरं  
निबोध चैतानि कुरुप्रवीर ॥ १० ॥
</details>

<details><summary>अनुवाद (हिन्दी)</summary>

कुरुकुलके प्रमुख वीर युधिष्ठिर! अब मैं देवताओं तथा ऋषियोंसे सेवित, असंख्य नामों तथा अनन्त शक्तिसे सम्पन्न, शक्ति नामक अस्त्र धारण करनेवाले वीरवर षडानन गुहकी स्तुति करता हूँ, तुम ध्यान देकर सुनो॥
</details>

<details open><summary>विश्वास-प्रस्तुतिः</summary>

ब्रह्मण्यो वै ब्रह्मजो ब्रह्मविच्च  
ब्रह्मेशयो ब्रह्मवतां वरिष्ठः ।  
ब्रह्मप्रियो ब्राह्मणसव्रती त्वं  
ब्रह्मज्ञो वै ब्राह्मणानां च नेता ॥ ११ ॥
</details>

<details><summary>मूलम्</summary>

ब्रह्मण्यो वै ब्रह्मजो ब्रह्मविच्च  
ब्रह्मेशयो ब्रह्मवतां वरिष्ठः ।  
ब्रह्मप्रियो ब्राह्मणसव्रती त्वं  
ब्रह्मज्ञो वै ब्राह्मणानां च नेता ॥ ११ ॥
</details>

<details><summary>अनुवाद (हिन्दी)</summary>

स्कन्ददेव! आप ब्राह्मणहितैषी, ब्रह्मात्मज, ब्रह्मवेत्ता, ब्रह्मनिष्ठ, ब्रह्मज्ञानियोंमें श्रेष्ठ, ब्राह्मणप्रिय, ब्राह्मणोंके समान व्रतधारी, ब्रह्मज्ञ तथा ब्राह्मणोंके नेता हैं॥११॥
</details>

<details open><summary>विश्वास-प्रस्तुतिः</summary>

स्वाहा स्वधा त्वं परमं पवित्रं  
मन्त्रस्तुतस्त्वं प्रथितः षडर्चिः ।  
संवत्सरस्त्वमृतवश्च षड् वै  
मासार्धमासावयनं दिशश्च ॥ १२ ॥
</details>

<details><summary>मूलम्</summary>

स्वाहा स्वधा त्वं परमं पवित्रं  
मन्त्रस्तुतस्त्वं प्रथितः षडर्चिः ।  
संवत्सरस्त्वमृतवश्च षड् वै  
मासार्धमासावयनं दिशश्च ॥ १२ ॥
</details>

<details><summary>अनुवाद (हिन्दी)</summary>

आप स्वाहा, स्वधा, परम पवित्र, मन्त्रोंद्वारा प्रशंसित और सुप्रसिद्ध षडर्चि (छः ज्वालाओंसे युक्त) अग्नि हैं। आप ही संवत्सर, छः ऋतुएँ, पक्ष, मास, अयन और दिशाएँ हैं॥१२॥
</details>

<details open><summary>विश्वास-प्रस्तुतिः</summary>

त्वं पुष्कराक्षस्त्वरविन्दवक्त्रः  
सहस्रवक्त्रोऽसि सहस्रबाहुः ।  
त्वं लोकपालः परमं हविश्च  
त्वं भावनः सर्वसुरासुराणाम् ॥ १३ ॥
</details>

<details><summary>मूलम्</summary>

त्वं पुष्कराक्षस्त्वरविन्दवक्त्रः  
सहस्रवक्त्रोऽसि सहस्रबाहुः ।  
त्वं लोकपालः परमं हविश्च  
त्वं भावनः सर्वसुरासुराणाम् ॥ १३ ॥
</details>

<details><summary>अनुवाद (हिन्दी)</summary>

आप कमलनयन, कमलमुख, सहस्रवदन और सहस्रबाहु हैं। आप ही लोकपाल, सर्वोत्तम हविष्य तथा सम्पूर्ण देवताओं और असुरोंके पालक हैं॥१३॥
</details>

<details open><summary>विश्वास-प्रस्तुतिः</summary>

त्वमेव सेनाधिपतिः प्रचण्डः  
प्रभुर्विभुश्चाप्यथ शत्रुजेता ।  
सहस्रभूस्त्वं धरणी त्वमेव  
सहस्रतुष्टिश्च सहस्रभुक् च ॥ १४ ॥
</details>

<details><summary>मूलम्</summary>

त्वमेव सेनाधिपतिः प्रचण्डः  
प्रभुर्विभुश्चाप्यथ शत्रुजेता ।  
सहस्रभूस्त्वं धरणी त्वमेव  
सहस्रतुष्टिश्च सहस्रभुक् च ॥ १४ ॥
</details>

<details><summary>अनुवाद (हिन्दी)</summary>

आप ही सेनापति, अत्यन्त कोपवान्, प्रभु, विभु और शत्रुविजयी हैं। आप ही सहस्रभू और पृथ्वी हैं। आप ही सहस्रों प्राणियोंको संतोष देनेवाले तथा सहस्रभोक्ता हैं॥१४॥
</details>

<details open><summary>विश्वास-प्रस्तुतिः</summary>

सहस्रशीर्षस्त्वमनन्तरूपः  
सहस्रपात् त्वं गुह शक्तिधारी।  
गङ्गासुतस्त्वं स्वमतेन देव  
स्वाहामहीकृत्तिकानां तथैव ॥ १५ ॥
</details>

<details><summary>मूलम्</summary>

सहस्रशीर्षस्त्वमनन्तरूपः  
सहस्रपात् त्वं गुह शक्तिधारी।  
गङ्गासुतस्त्वं स्वमतेन देव  
स्वाहामहीकृत्तिकानां तथैव ॥ १५ ॥
</details>

<details><summary>अनुवाद (हिन्दी)</summary>

आपके सहस्रों मस्तक हैं। आपके रूपका कहीं अन्त नहीं है। आपके सहस्रों चरण हैं। गुह! आप शक्ति धारण करते हैं। देव! आप अपने इच्छानुसार गंगा, स्वाहा, पृथ्वी तथा कृत्तिकाओंके पुत्ररूपसे प्रकट हुए हैं॥१५॥
</details>

<details open><summary>विश्वास-प्रस्तुतिः</summary>

त्वं क्रीडसे षण्मुख कुक्कुटेन  
यथेष्टनानाविधकामरूपी ।  
दीक्षासि सोमो मरुतः सदैव  
धर्मोऽसि वायुरचलेन्द्र इन्द्रः ॥ १६ ॥
</details>

<details><summary>मूलम्</summary>

त्वं क्रीडसे षण्मुख कुक्कुटेन  
यथेष्टनानाविधकामरूपी ।  
दीक्षासि सोमो मरुतः सदैव  
धर्मोऽसि वायुरचलेन्द्र इन्द्रः ॥ १६ ॥
</details>

<details><summary>अनुवाद (हिन्दी)</summary>

षडानन! आप मुर्गेसे खेलते हैं तथा इच्छानुसार नाना प्रकारके कमनीय रूप धारण करते हैं। आप सदा ही दीक्षा, सोम, मरुद्गण, धर्म, वायु, गिरिराज तथा इन्द्र हैं॥१६॥
</details>

<details open><summary>विश्वास-प्रस्तुतिः</summary>

सनातनानामपि शाश्वतस्त्वं  
प्रभुः प्रभूणामपि चोग्रधन्वा ।  
ऋतस्य कर्ता दितिजान्तकस्त्वं  
जेता रिपूणां प्रवरः सुराणाम् ॥ १७ ॥
</details>

<details><summary>मूलम्</summary>

सनातनानामपि शाश्वतस्त्वं  
प्रभुः प्रभूणामपि चोग्रधन्वा ।  
ऋतस्य कर्ता दितिजान्तकस्त्वं  
जेता रिपूणां प्रवरः सुराणाम् ॥ १७ ॥
</details>

<details><summary>अनुवाद (हिन्दी)</summary>

आप सनातनोंमें भी सनातन हैं। प्रभुओंके भी प्रभु हैं। आपका धनुष भयंकर है। आप सत्यके प्रवर्तक, दैत्योंका संहार करनेवाले, शत्रुविजयी तथा देवताओंमें श्रेष्ठ हैं॥१७॥
</details>

<details open><summary>विश्वास-प्रस्तुतिः</summary>

सूक्ष्मं तपस्तत् परमं त्वमेव  
परावरज्ञोऽसि परावरस्त्वम् ।  
धर्मस्य कामस्य परस्य चैव  
त्वत्तेजसा कृत्स्नमिदं महात्मन् ॥ १८ ॥
</details>

<details><summary>मूलम्</summary>

सूक्ष्मं तपस्तत् परमं त्वमेव  
परावरज्ञोऽसि परावरस्त्वम् ।  
धर्मस्य कामस्य परस्य चैव  
त्वत्तेजसा कृत्स्नमिदं महात्मन् ॥ १८ ॥
</details>

<details><summary>अनुवाद (हिन्दी)</summary>

जो सर्वोत्कृष्ट सूक्ष्म तप है, वह आप ही हैं। आप ही कार्य-कारण-तत्त्वके ज्ञाता तथा कार्यकारणस्वरूप हैं। धर्म, काम तथा इन दोनोंसे परे जो मोक्षतत्त्व है, उसके भी आप ही ज्ञाता हैं। महात्मन्! यह सम्पूर्ण जगत् आपके तेजसे प्रकाशित होता है॥१८॥
</details>

<details open><summary>विश्वास-प्रस्तुतिः</summary>

व्याप्तं जगत् सर्वसुरप्रवीर  
शक्त्या मया संस्तुत लोकनाथ।  
नमोऽस्तु ते द्वादशनेत्रबाहो  
अतः परं वेद्मि गतिं न तेऽहम् ॥ १९ ॥
</details>

<details><summary>मूलम्</summary>

व्याप्तं जगत् सर्वसुरप्रवीर  
शक्त्या मया संस्तुत लोकनाथ।  
नमोऽस्तु ते द्वादशनेत्रबाहो  
अतः परं वेद्मि गतिं न तेऽहम् ॥ १९ ॥
</details>

<details><summary>अनुवाद (हिन्दी)</summary>

समस्त देवताओंके प्रमुख वीर! आपकी शक्तिसे यह सम्पूर्ण जगत् व्याप्त है। लोकनाथ! मैंने यथाशक्ति आपका स्तवन किया है। बारह नेत्रों और भुजाओंसे सुशोभित देव! आपको नमस्कार है। इससे परे आपका जो स्वरूप है, उसे मैं नहीं जानता॥१९॥
</details>

<details open><summary>विश्वास-प्रस्तुतिः</summary>

स्कन्दस्य य इदं विप्रः पठेज्जन्म समाहितः।  
श्रावयेद्‌ बाह्मणेभ्यो यः शृणुयाद् वा द्विजेरितम् ॥ २० ॥  
धनमायुर्यशो दीप्तं पुत्राञ्छत्रुजयं तथा।  
स पुष्टितुष्टी सम्प्राप्य स्कन्दसालोक्यमाप्नुयात् ॥ २१ ॥
</details>

<details><summary>मूलम्</summary>

स्कन्दस्य य इदं विप्रः पठेज्जन्म समाहितः।  
श्रावयेद्‌ बाह्मणेभ्यो यः शृणुयाद् वा द्विजेरितम् ॥ २० ॥  
धनमायुर्यशो दीप्तं पुत्राञ्छत्रुजयं तथा।  
स पुष्टितुष्टी सम्प्राप्य स्कन्दसालोक्यमाप्नुयात् ॥ २१ ॥
</details>

<details><summary>अनुवाद (हिन्दी)</summary>

जो ब्राह्मण एकाग्रचित्त हो स्कन्ददेवके इस जन्म-वृत्तान्तको पढ़ता है, ब्राह्मणोंको सुनाता है अथवा स्वयं ब्राह्मणके मुखसे सुनता है, वह धन, आयु, उज्ज्वल यश, पुत्र, शत्रुविजय तथा तुष्टि-पुष्टि पाकर अन्तमें स्कन्दके लोकमें जाता है॥२०-२१॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि मार्कण्डेयसमास्यापर्वणि आङ्गिरसे कार्तिकेयस्तवे द्वात्रिंशदधिकद्विशततमोऽध्यायः ॥ २३२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत मार्कण्डेयसमास्यापर्वमें आंगिरसोपाख्यानके प्रसंगमें कार्तिकेयस्तुतिविषयक दो सौ बत्तीसवाँ अध्याय पूरा हुआ॥२३२॥
</details>


