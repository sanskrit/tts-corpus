+++
title_full = "194 क्षत्रिय राजाओंका महत्त्व—सुहोत्र और शिबिकी प्रशंसा"
title = "१९४ शिबिचरिते"

+++


ततः पाण्डवाः पुनर्मार्कण्डेयमूचुः ॥ १ ॥

कथितं ब्राह्मणमहाभाग्यं राजन्यमहाभाग्यमिदानीं शुश्रूषामह इति तानुवाच मार्कण्डेयो महर्षिः श्रूयता-मिति इदानीं राजन्यानां महाभाग्यमिति। कुरूणामन्य-तमः सुहोत्रो नाम राजा महर्षीनभिगम्य निवृत्य रथस्थमेव राजानमौशीनरं शिबिं ददर्शाभिमुखं तौ समेत्य परस्परेण यथावयः पूजां प्रयुज्य गुणसाम्येन परस्परेण तुल्यात्मानौ विदित्वान्योन्यस्य पन्थानं न ददतुस्तत्र नारदः प्रादुरासीत् किमिदं भवन्तौ परस्परस्य पन्थानमावृत्य तिष्ठत इति॥२॥

तावूचतुर्नारदं नैतद् भगवन् पूर्वकर्मकर्त्रादिभि-र्विशिष्टस्य पन्था उपदिश्यते समर्थाय वा आवां च सख्यं परस्परेणोपगतौ तच्चावधानतोऽत्युत्कृष्टमधरो-त्तरं परिभ्रष्टं नारदस्त्वेवमुक्तः श्लोकत्रयमपठत्—॥

क्रूरः कौरव्य मृदवे  
मृदुः क्रूरे च कौरव।  
साधुश्चासाधवे साधुः  
साधवे नाप्नुयात् कथम् ॥ ४ ॥

कृतं शतगुणं कुर्या-  
न्नास्ति देवेषु निर्णयः ।  
औशीनरः साधुशीलो  
भवतो वै महीपतिः ॥ ५ ॥

जयेत् कदर्यं दानेन  
सत्येनानृतवादिनम् ।  
क्षमया क्रूरकर्माण-  
मसाधुं साधुना जयेत् ॥ ६ ॥

तदुभावेव भवन्तावुदारौ व इदानीं भवद्भ्यामन्य-तमः सोऽपसर्पतु एतद् वै निदर्शनमित्युक्त्वा तूष्णीं नारदो बभूव। एतच्छ्रुत्वा तु कौरव्यः शिबिं प्रदक्षिणं कृत्वा पन्थानं दत्त्वा बहुकर्मभिः प्रशस्य प्रययौ॥७॥

तदेतद् राज्ञो महाभाग्यमप्युक्तवान् नारदः ॥ ८ ॥