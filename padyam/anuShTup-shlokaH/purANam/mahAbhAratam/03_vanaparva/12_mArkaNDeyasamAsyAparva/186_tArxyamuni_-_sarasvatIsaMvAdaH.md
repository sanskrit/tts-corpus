+++
title_full = "186 तार्क्ष्यमुनि और सरस्वतीका संवाद"
title = "१८६ तार्क्ष्यमुनि - सरस्वतीसंवादः"

+++

<details><summary>भागसूचना</summary>

षडशीत्यधिकशततमोऽध्यायः
</details>

<details><summary>सूचना (हिन्दी)</summary>

तार्क्ष्यमुनि और सरस्वतीका संवाद
</details>

<details open><summary>मूलम् (वचनम्)</summary>

मार्कण्डेय उवाच
</details>

<details open><summary>विश्वास-प्रस्तुतिः</summary>

अत्रैव च सरस्वत्या गीतं परपुरंजय।  
पृष्टया मुनिना वीर शृणु तार्क्ष्येण धीमता ॥ १ ॥
</details>

<details><summary>मूलम्</summary>

अत्रैव च सरस्वत्या गीतं परपुरंजय।  
पृष्टया मुनिना वीर शृणु तार्क्ष्येण धीमता ॥ १ ॥
</details>

<details><summary>अनुवाद (हिन्दी)</summary>

_मार्कण्डेयजी कहते हैं—_ शत्रुओंकी राजधानी-पर विजय पानेवाले पाण्डुनन्दन! इसी विषयमें परम बुद्धिमान् तार्क्ष्य मुनिने सरस्वतीदेवीसे कुछ प्रश्न किया था, उसके उत्तरमें सरस्वतीदेवीने जो कुछ कहा था, वह तुम्हें सुनाता हूँ, सुनो॥१॥
</details>

<details open><summary>मूलम् (वचनम्)</summary>

तार्क्ष्य उवाच
</details>

<details open><summary>विश्वास-प्रस्तुतिः</summary>

किं नु श्रेयः पुरुषस्येह भद्रे  
कथं कुर्वन् न च्यवते स्वधर्मात्।  
आचक्ष्व मे चारुसर्वाङ्गि कुर्यां  
त्वया शिष्टो न च्यवेयं स्वधर्मात् ॥ २ ॥
</details>

<details><summary>मूलम्</summary>

किं नु श्रेयः पुरुषस्येह भद्रे  
कथं कुर्वन् न च्यवते स्वधर्मात्।  
आचक्ष्व मे चारुसर्वाङ्गि कुर्यां  
त्वया शिष्टो न च्यवेयं स्वधर्मात् ॥ २ ॥
</details>

<details><summary>अनुवाद (हिन्दी)</summary>

_तार्क्ष्यने पूछा—_ भद्रे! इस संसारमें मनुष्यका कल्याण करनेवाली वस्तु क्या है? किस प्रकार आचरण करनेवाला पुरुष अपने धर्मसे भ्रष्ट नहीं होता है? सर्वांगसुन्दरी देवि! तुम मुझसे इसका वर्णन करो। मैं तुम्हारी आज्ञाका पालन करूँगा। मुझे विश्वास है कि तुमसे उपदेश ग्रहण करके मैं अपने धर्मसे गिर नहीं सकता॥२॥
</details>

<details open><summary>विश्वास-प्रस्तुतिः</summary>

कथं वाग्निं जुहुयां पूजये वा  
कस्मिन् काले केन धर्मो न नश्येत्।  
एतत् सर्वं सुभगे प्रब्रवीहि  
यथा लोकान् विरजाः संचरेयम् ॥ ३ ॥
</details>

<details><summary>मूलम्</summary>

कथं वाग्निं जुहुयां पूजये वा  
कस्मिन् काले केन धर्मो न नश्येत्।  
एतत् सर्वं सुभगे प्रब्रवीहि  
यथा लोकान् विरजाः संचरेयम् ॥ ३ ॥
</details>

<details><summary>अनुवाद (हिन्दी)</summary>

मैं कैसे और किस समय अग्निमें हवन अथवा उसका पूजन करूँ? क्या करनेसे धर्मका नाश नहीं होता है? सुभगे! तुम ये सारी बातें मुझसे बताओ। जिससे मैं रजोगुणरहित होकर सम्पूर्ण लोकोंमें विचरण करूँ॥३॥
</details>

<details open><summary>मूलम् (वचनम्)</summary>

मार्कण्डेय उवाच
</details>

<details open><summary>विश्वास-प्रस्तुतिः</summary>

एवं पृष्टा प्रीतियुक्तेन तेन  
शुश्रूषुमीक्ष्योत्तमबुद्धियुक्तम् ।  
तार्क्ष्यं विप्रं धर्मयुक्तं हितं च  
सरस्वती वाक्यमिदं बभाषे ॥ ४ ॥
</details>

<details><summary>मूलम्</summary>

एवं पृष्टा प्रीतियुक्तेन तेन  
शुश्रूषुमीक्ष्योत्तमबुद्धियुक्तम् ।  
तार्क्ष्यं विप्रं धर्मयुक्तं हितं च  
सरस्वती वाक्यमिदं बभाषे ॥ ४ ॥
</details>

<details><summary>अनुवाद (हिन्दी)</summary>

_मार्कण्डेयजी कहते हैं—_ राजन्! उनके इस प्रकार प्रेमपूर्वक पूछनेपर सरस्वतीदेवीने ब्रह्मर्षि तार्क्ष्यको धर्मात्मा, उत्तम बुद्धिसे युक्त एवं श्रवणके लिये उत्सुक देखकर उनसे यह हितकर वचन कहा—॥४॥
</details>

<details open><summary>मूलम् (वचनम्)</summary>

सरस्वत्युवाच
</details>

<details open><summary>विश्वास-प्रस्तुतिः</summary>

यो ब्रह्म जानाति यथाप्रदेशं  
स्वाध्यायनित्यः शुचिरप्रमत्तः ।  
स वै पारं देवलोकस्य गन्ता  
सहामरैः प्राप्नुयात् प्रीतियोगम् ॥ ५ ॥
</details>

<details><summary>मूलम्</summary>

यो ब्रह्म जानाति यथाप्रदेशं  
स्वाध्यायनित्यः शुचिरप्रमत्तः ।  
स वै पारं देवलोकस्य गन्ता  
सहामरैः प्राप्नुयात् प्रीतियोगम् ॥ ५ ॥
</details>

<details><summary>अनुवाद (हिन्दी)</summary>

_सरस्वती बोली—_ मुने! जो प्रमाद छोड़कर पवित्र भावसे नित्य स्वाध्याय करता है और अर्चि आदि मार्गोंसे प्राप्त होनेयोग्य सगुण ब्रह्मको जान लेता है, वह देवलोकसे उठकर ब्रह्मलोकमें जाता है और देवताओंके साथ प्रेमसम्बन्ध स्थापित कर लेता है॥५॥
</details>

<details open><summary>विश्वास-प्रस्तुतिः</summary>

तत्र स्म रम्या विपुला विशोकाः  
सुपुष्पिताः पुष्करिण्यः सुपुण्याः ।  
अकर्दमा मीनवत्यः सुतीर्था  
हिरण्मयैरावृताः पुण्डरीकैः ॥ ६ ॥
</details>

<details><summary>मूलम्</summary>

तत्र स्म रम्या विपुला विशोकाः  
सुपुष्पिताः पुष्करिण्यः सुपुण्याः ।  
अकर्दमा मीनवत्यः सुतीर्था  
हिरण्मयैरावृताः पुण्डरीकैः ॥ ६ ॥
</details>

<details><summary>अनुवाद (हिन्दी)</summary>

वहाँ सुन्दर, विशाल, शोकरहित, अत्यन्त पवित्र तथा सुन्दर पुष्पोंसे सुशोभित छोटे-छोटे सरोवर हैं। उनमें कीचड़का नाम नहीं है। उनमें मछलियाँ निवास करती हैं। उन सरोवरोंमें उतरनेके लिये मनोहर सीढ़ियाँ बनी हुई हैं और वे सभी सरोवर सुवर्णमय कमल-पुष्पोंसे आच्छादित रहते हैं॥६॥
</details>

<details open><summary>विश्वास-प्रस्तुतिः</summary>

तासां तीरेष्वासते पुण्यभाजो  
महीयमानाः पृथगप्सरोभिः ।  
सुपुण्यगन्धाभिरलंकृताभि-  
र्हिरण्यवर्णाभिरतीव हृष्टाः ॥ ७ ॥
</details>

<details><summary>मूलम्</summary>

तासां तीरेष्वासते पुण्यभाजो  
महीयमानाः पृथगप्सरोभिः ।  
सुपुण्यगन्धाभिरलंकृताभि-  
र्हिरण्यवर्णाभिरतीव हृष्टाः ॥ ७ ॥
</details>

<details><summary>अनुवाद (हिन्दी)</summary>

उनके तटोंपर पूजनीय पुण्यात्मा पुरुष पृथक्-पृथक् अप्सराओंके साथ सानन्द प्रतिष्ठित होते हैं। वे अप्सराएँ अत्यन्त पवित्र सुगन्धसे सुवासित, विविध आभूषणोंसे विभूषित तथा स्वर्णकी-सी कान्तिसे प्रकाशित होती हैं॥७॥
</details>

<details open><summary>विश्वास-प्रस्तुतिः</summary>

परं लोकं गोप्रदास्त्वाप्नुवन्ति  
दत्त्वानड्वाहं सूर्यलोकं व्रजन्ति ।  
वासो दत्त्वा चान्द्रमसं तु लोकं  
दत्त्वा हिरण्यममरत्वमेति ॥ ८ ॥
</details>

<details><summary>मूलम्</summary>

परं लोकं गोप्रदास्त्वाप्नुवन्ति  
दत्त्वानड्वाहं सूर्यलोकं व्रजन्ति ।  
वासो दत्त्वा चान्द्रमसं तु लोकं  
दत्त्वा हिरण्यममरत्वमेति ॥ ८ ॥
</details>

<details><summary>अनुवाद (हिन्दी)</summary>

गोदान करनेवाले मनुष्य उत्तम लोकमें जाते हैं। छकड़े ढोनेवाले बलवान् बैलोंका दान करनेसे दाताओंको सूर्यलोककी प्राप्ति होती है। वस्त्रदानसे चन्द्रलोक और सुवर्णदानसे अमरत्वकी प्राप्ति होती है॥८॥
</details>

<details open><summary>विश्वास-प्रस्तुतिः</summary>

धेनुं दत्त्वा सुप्रभां सुप्रदोहां  
कल्याणवत्सामपलायिनीं च ।  
यावन्ति रोमाणि भवन्ति तस्या-  
स्तावद् वर्षाण्यासते देवलोके ॥ ९ ॥
</details>

<details><summary>मूलम्</summary>

धेनुं दत्त्वा सुप्रभां सुप्रदोहां  
कल्याणवत्सामपलायिनीं च ।  
यावन्ति रोमाणि भवन्ति तस्या-  
स्तावद् वर्षाण्यासते देवलोके ॥ ९ ॥
</details>

<details><summary>अनुवाद (हिन्दी)</summary>

जो अच्छे रंगकी हो, सुगमतासे दूध दुहा लेती हो, सुन्दर बछड़े देनेवाली हो और बन्धन तुड़ाकर भागनेवाली न हो, ऐसी गौका जो लोग दान करते हैं, वे गौके शरीरमें जितने रोएँ हों, उतने वर्षतक देवलोकमें निवास करते हैं॥९॥
</details>

<details open><summary>विश्वास-प्रस्तुतिः</summary>

अनड्वाहं सुव्रतं यो ददाति  
हलस्य वोढारमनन्तवीर्यम् ।  
धुरन्धरं बलवन्तं युवानं  
प्राप्नोति लोकान् दश धेनुदस्य ॥ १० ॥
</details>

<details><summary>मूलम्</summary>

अनड्वाहं सुव्रतं यो ददाति  
हलस्य वोढारमनन्तवीर्यम् ।  
धुरन्धरं बलवन्तं युवानं  
प्राप्नोति लोकान् दश धेनुदस्य ॥ १० ॥
</details>

<details><summary>अनुवाद (हिन्दी)</summary>

जो मनुष्य अच्छे स्वभाववाले, अत्यन्त शक्तिशाली, हल खींचनेवाले, गाड़ीका बोझ ढोनेमें समर्थ, बलवान् और तरुण अवस्थावाले बैलका दान करता है, वह धेनुदान करनेवाले पुरुषसे दसगुने पुण्यलोक प्राप्त करता है॥१०॥
</details>

<details open><summary>विश्वास-प्रस्तुतिः</summary>

ददाति यो वै कपिलां सचैलां  
कांस्योपदोहां द्रविणैरुत्तरीयैः ।  
तैस्तैर्गुणैः कामदुहाथ भूत्वा  
नरं प्रदातारमुपैति सा गौः ॥ ११ ॥
</details>

<details><summary>मूलम्</summary>

ददाति यो वै कपिलां सचैलां  
कांस्योपदोहां द्रविणैरुत्तरीयैः ।  
तैस्तैर्गुणैः कामदुहाथ भूत्वा  
नरं प्रदातारमुपैति सा गौः ॥ ११ ॥
</details>

<details><summary>अनुवाद (हिन्दी)</summary>

जो काँसेकी दोहनी, वस्त्र, उत्तरकालिक दक्षिणाद्रव्यके साथ कपिला गौका दान करता है, उसकी दी हुई वह गौ उन-उन गुणोंके साथ कामधेनु बनकर परलोकमें दाताके पास पहुँच जाती है॥११॥
</details>

<details open><summary>विश्वास-प्रस्तुतिः</summary>

यावन्ति रोमाणि भवन्ति धेन्वा-  
स्तावत् फलं भवति गोप्रदाने।  
पुत्रांश्च पौत्रांश्च कुलं च सर्व-  
मासप्तमं तारयते परत्र ॥ १२ ॥
</details>

<details><summary>मूलम्</summary>

यावन्ति रोमाणि भवन्ति धेन्वा-  
स्तावत् फलं भवति गोप्रदाने।  
पुत्रांश्च पौत्रांश्च कुलं च सर्व-  
मासप्तमं तारयते परत्र ॥ १२ ॥
</details>

<details><summary>अनुवाद (हिन्दी)</summary>

उस धेनुके शरीरमें जितने रोएँ होते हैं, उतने वर्षोंतक दाता गोदानके पुण्य-फलका उपभोग करता है। साथ ही वह गौ परलोकमें दाताके पुत्रों, पौत्रों एवं सात पीढ़ीतकके समूचे कुलका उद्धार करती है॥१२॥
</details>

<details open><summary>विश्वास-प्रस्तुतिः</summary>

सदक्षिणां काञ्चनचारुशृङ्गीं  
कांस्योपदोहां द्रविणैरुत्तरीयैः ।  
धेनुं तिलानां ददतो द्विजाय  
लोका वसूनां सुलभा भवन्ति ॥ १३ ॥  
स्वकर्मभिर्दानवसंनिरुद्धे  
तीव्रान्धकारे नरके सम्पतन्तम् ।  
महार्णवे नौरिव वातयुक्ता  
दानं गवां तारयते परत्र ॥ १४ ॥
</details>

<details><summary>मूलम्</summary>

सदक्षिणां काञ्चनचारुशृङ्गीं  
कांस्योपदोहां द्रविणैरुत्तरीयैः ।  
धेनुं तिलानां ददतो द्विजाय  
लोका वसूनां सुलभा भवन्ति ॥ १३ ॥  
स्वकर्मभिर्दानवसंनिरुद्धे  
तीव्रान्धकारे नरके सम्पतन्तम् ।  
महार्णवे नौरिव वातयुक्ता  
दानं गवां तारयते परत्र ॥ १४ ॥
</details>

<details><summary>अनुवाद (हिन्दी)</summary>

जो सोनेके बने हुए सुन्दर सींग, काँसके दुग्धपात्र, द्रव्य तथा ओढ़नेके वस्त्र और दक्षिणासहित तिलकी धेनुका ब्राह्मणको दान करता है, उसके लिये वसुओंके लोक सुलभ हो जाते हैं। जैसे महासागरमें डूबते हुए मनुष्यको अनुकूल वायुके सहयोगसे चलनेवाली नाव बचा लेती है, उसी प्रकार जो अपने कर्मोंद्वारा काम, क्रोध आदि दानवोंसे घिरे हुए घोर अज्ञानान्धकारसे परिपूर्ण नरकमें गिर रहा है, उसे गोदानजनित पुण्य परलोकमें उबार लेता है॥१३-१४॥
</details>

<details open><summary>विश्वास-प्रस्तुतिः</summary>

यो ब्राह्मदेयां तु ददाति कन्यां  
भूमिप्रदानं च करोति विप्रे।  
ददाति दानं विधिना च यश्च  
स लोकमाप्नोति पुरंदरस्य ॥ १५ ॥
</details>

<details><summary>मूलम्</summary>

यो ब्राह्मदेयां तु ददाति कन्यां  
भूमिप्रदानं च करोति विप्रे।  
ददाति दानं विधिना च यश्च  
स लोकमाप्नोति पुरंदरस्य ॥ १५ ॥
</details>

<details><summary>अनुवाद (हिन्दी)</summary>

जो ब्राह्म विवाहकी विधिसे दान करनेयोग्य कन्याका (श्रेष्ठ वरको) दान करता है, ब्राह्मणको भूदान देता है और विधिपूर्वक अन्यान्य वस्तुओंका दान सम्पन्न करता है, वह इन्द्रलोकमें जाता है॥१५॥
</details>

<details open><summary>विश्वास-प्रस्तुतिः</summary>

यः सप्त वर्षाणि जुहोति तार्क्ष्य  
हव्यं त्वग्नौ नियतः साधुशीलः।  
सप्तावरान् सप्त पूर्वान् पुनाति  
पितामहानात्मना कर्मभिः स्वैः ॥ १६ ॥
</details>

<details><summary>मूलम्</summary>

यः सप्त वर्षाणि जुहोति तार्क्ष्य  
हव्यं त्वग्नौ नियतः साधुशीलः।  
सप्तावरान् सप्त पूर्वान् पुनाति  
पितामहानात्मना कर्मभिः स्वैः ॥ १६ ॥
</details>

<details><summary>अनुवाद (हिन्दी)</summary>

तार्क्ष्य! जो सदाचारी पुरुष संयम—नियमका पालन करते हुए सात वर्षोंतक अग्निमें आहुति देता है, वह अपने सत्कर्मोंद्वारा अपने साथ ही सात पीढ़ीतककी भावी संतानोंको और सात पीढ़ी पूर्वतकके पितामहोंको भी पवित्र कर देता है॥१६॥
</details>

<details open><summary>मूलम् (वचनम्)</summary>

तार्क्ष्य उवाच
</details>

<details open><summary>विश्वास-प्रस्तुतिः</summary>

किमग्निहोत्रस्य व्रतं पुराण-  
माचक्ष्व मे पृच्छतश्चानुरूपे ।  
त्वयानुशिष्टोऽहमिहाद्य विद्यां  
यदग्निहोत्रस्य व्रतं पुराणम् ॥ १७ ॥
</details>

<details><summary>मूलम्</summary>

किमग्निहोत्रस्य व्रतं पुराण-  
माचक्ष्व मे पृच्छतश्चानुरूपे ।  
त्वयानुशिष्टोऽहमिहाद्य विद्यां  
यदग्निहोत्रस्य व्रतं पुराणम् ॥ १७ ॥
</details>

<details><summary>अनुवाद (हिन्दी)</summary>

_तार्क्ष्यने पूछा—_ मनोहर रूपवाली देवि! मैं पूछता हूँ कि अग्निहोत्रका प्राचीन नियम क्या है? यह बताओ। तुम्हारे उपदेश करनेपर आज मुझे यहाँ अग्निहोत्रके प्राचीन नियमका ज्ञान हो जाय॥१७॥
</details>

<details open><summary>मूलम् (वचनम्)</summary>

सरस्वत्युवाच
</details>

<details open><summary>विश्वास-प्रस्तुतिः</summary>

न चाशुचिर्नाप्यनिर्णिक्तपाणि-  
र्नाब्रह्मविज्जुहुयान्नाविपश्चित् ।  
बुभुत्सवः शुचिकामा हि देवा  
नाश्रद्दधानाद्धि हविर्जुषन्ति ॥ १८ ॥
</details>

<details><summary>मूलम्</summary>

न चाशुचिर्नाप्यनिर्णिक्तपाणि-  
र्नाब्रह्मविज्जुहुयान्नाविपश्चित् ।  
बुभुत्सवः शुचिकामा हि देवा  
नाश्रद्दधानाद्धि हविर्जुषन्ति ॥ १८ ॥
</details>

<details><summary>अनुवाद (हिन्दी)</summary>

_सरस्वतीने कहा—_ मुने! जो अपवित्र है, जिसने हाथ-पैर (भी) नहीं धोये हैं, जो वेदके ज्ञानसे वञ्चित है, जिसे वेदार्थका कोई अनुभव नहीं है, ऐसे पुरुषको अग्निमें आहुति नहीं देनी चाहिये। देवता दूसरोंके मनोभावको जाननेकी इच्छा रखते हैं, वे पवित्रता चाहते हैं, अतः श्रद्धाहीन मनुष्यके दिये हुए हविष्यको ग्रहण नहीं करते हैं॥१८॥
</details>

<details open><summary>विश्वास-प्रस्तुतिः</summary>

नाश्रोत्रियं देवहव्ये नियुञ्ज्या-  
न्मोघं पुरा सिञ्चति तादृशो हि।  
अपूर्वमश्रोत्रियमाह तार्क्ष्य  
न वै तादृग् जुहुयादग्निहोत्रम् ॥ १९ ॥
</details>

<details><summary>मूलम्</summary>

नाश्रोत्रियं देवहव्ये नियुञ्ज्या-  
न्मोघं पुरा सिञ्चति तादृशो हि।  
अपूर्वमश्रोत्रियमाह तार्क्ष्य  
न वै तादृग् जुहुयादग्निहोत्रम् ॥ १९ ॥
</details>

<details><summary>अनुवाद (हिन्दी)</summary>

वेद-मन्त्रोंका ज्ञान न रखनेवाले पुरुषको देवताओंके लिये हविष्य प्रदान करनेके कार्यमें नियुक्त न करे; क्योंकि वैसा मनुष्य जो हवन करता है, वह व्यर्थ हो जाता है। तार्क्ष्य! अश्रोत्रिय पुरुषको वेदमें अपूर्व (कुलशीलसे अपरिचित) कहा गया है[^*]। अतः वैसा पुरुष अग्निहोत्रका अधिकारी नहीं है॥१९॥
</details>

<details open><summary>विश्वास-प्रस्तुतिः</summary>

कृशाश्च ये जुह्वति श्रद्दधानाः  
सत्यव्रता हुतशिष्टाशिनश्च ।  
गवां लोकं प्राप्य ते पुण्यगन्धं  
पश्यन्ति देवं परमं चापि सत्यम् ॥ २० ॥
</details>

<details><summary>मूलम्</summary>

कृशाश्च ये जुह्वति श्रद्दधानाः  
सत्यव्रता हुतशिष्टाशिनश्च ।  
गवां लोकं प्राप्य ते पुण्यगन्धं  
पश्यन्ति देवं परमं चापि सत्यम् ॥ २० ॥
</details>

<details><summary>अनुवाद (हिन्दी)</summary>

जो तपसे कृश हो सत्य व्रतका पालन करते हुए प्रतिदिन श्रद्धापूर्वक हवन करते हैं और हवनसे बचे हुए अन्नका भोजन करते हैं, वे पवित्र सुगन्धसे भरे हुए गौओंके लोकमें जाते हैं और वहाँ परम सत्य परमात्माका दर्शन करते हैं॥२०॥
</details>

<details open><summary>मूलम् (वचनम्)</summary>

तार्क्ष्य उवाच
</details>

<details open><summary>विश्वास-प्रस्तुतिः</summary>

क्षेत्रज्ञभूतां परलोकभावे  
कर्मोदये बुद्धिमतिप्रविष्टाम् ।  
प्रज्ञां च देवीं सुभगे विमृश्य  
पृच्छामि त्वां का ह्यसि चारुरूपे ॥ २१ ॥
</details>

<details><summary>मूलम्</summary>

क्षेत्रज्ञभूतां परलोकभावे  
कर्मोदये बुद्धिमतिप्रविष्टाम् ।  
प्रज्ञां च देवीं सुभगे विमृश्य  
पृच्छामि त्वां का ह्यसि चारुरूपे ॥ २१ ॥
</details>

<details><summary>अनुवाद (हिन्दी)</summary>

_तार्क्ष्यने पूछा—_ सुन्दर रूपवाली सौभाग्यशालिनी देवि! तुम आत्मस्वरूपा हो तथा परलोकके विषयमें एवं कर्म-फलके विचारमें प्रविष्ट हुई अत्यन्त उत्कृष्ट बुद्धि हो। प्रज्ञा देवी भी तुम्हीं हो। तुम्हींको इन दोनों रूपोंमें जानकर मैं पूछता हूँ, बताओ, वास्तवमें तुम क्या हो?॥
</details>

<details open><summary>मूलम् (वचनम्)</summary>

सरस्वत्युवाच
</details>

<details open><summary>विश्वास-प्रस्तुतिः</summary>

अग्निहोत्रादहमभ्यागतास्मि  
विप्रर्षभाणां संशयच्छेदनाय ।  
त्वत्संयोगादहमेतमब्रुवं  
भावे स्थिता तथ्यमर्थं यथावत् ॥ २२ ॥
</details>

<details><summary>मूलम्</summary>

अग्निहोत्रादहमभ्यागतास्मि  
विप्रर्षभाणां संशयच्छेदनाय ।  
त्वत्संयोगादहमेतमब्रुवं  
भावे स्थिता तथ्यमर्थं यथावत् ॥ २२ ॥
</details>

<details><summary>अनुवाद (हिन्दी)</summary>

_सरस्वती बोली—_ मुने! मैं [विद्यारूपा सरस्वती हूँ और] श्रेष्ठ ब्राह्मणोंके अग्निहोत्रसे यहाँ तुम्हारे संशयका निवारण करनेके लिये आयी हूँ। (तुम श्रद्धालु हो) तुम्हारा सांनिध्य पाकर ही मैंने यहाँ ये पूर्वोक्त सत्य बातें यथार्थरूपसे बतायी हैं; क्योंकि आन्तरिक श्रद्धाभावमें ही मेरी स्थिति है॥२२॥
</details>

<details open><summary>मूलम् (वचनम्)</summary>

तार्क्ष्य उवाच
</details>

<details open><summary>विश्वास-प्रस्तुतिः</summary>

न हि त्वया सदृशी काचिदस्ति  
विभ्राजसे ह्यतिमात्रं यथा श्रीः।  
रूपं च ते दिव्यमनन्तकान्ति  
प्रज्ञां च देवीं सुभगे बिभर्षि ॥ २३ ॥
</details>

<details><summary>मूलम्</summary>

न हि त्वया सदृशी काचिदस्ति  
विभ्राजसे ह्यतिमात्रं यथा श्रीः।  
रूपं च ते दिव्यमनन्तकान्ति  
प्रज्ञां च देवीं सुभगे बिभर्षि ॥ २३ ॥
</details>

<details><summary>अनुवाद (हिन्दी)</summary>

_तार्क्ष्यने पूछा—_ सुभगे! तुम्हारी-जैसी दूसरी कोई नारी नहीं है। तुम साक्षात् लक्ष्मीजीकी भाँति अत्यन्त प्रकाशमान दिखायी देती हो। तुम्हारा यह परम कान्तिमान् स्वरूप अत्यन्त दिव्य है। साथ ही तुम दिव्य प्रज्ञा भी धारण करती हो (इसका क्या कारण है?)॥२३॥
</details>

<details open><summary>मूलम् (वचनम्)</summary>

सरस्वत्युवाच
</details>

<details open><summary>विश्वास-प्रस्तुतिः</summary>

श्रेष्ठानि यानि द्विपदां वरिष्ठ  
यज्ञेषु विद्वन्नुपपादयन्ति ।  
तैरेव चाहं सम्प्रवृद्धा भवामि  
चाप्यायिता रूपवती च विप्र ॥ २४ ॥
</details>

<details><summary>मूलम्</summary>

श्रेष्ठानि यानि द्विपदां वरिष्ठ  
यज्ञेषु विद्वन्नुपपादयन्ति ।  
तैरेव चाहं सम्प्रवृद्धा भवामि  
चाप्यायिता रूपवती च विप्र ॥ २४ ॥
</details>

<details><summary>अनुवाद (हिन्दी)</summary>

_सरस्वती बोली—_ नरश्रेष्ठ! विद्वन्! याज्ञिकलोग यज्ञोंमें जो श्रेष्ठ कार्य करते हैं अथवा श्रेष्ठ वस्तुओंका संकलन करते हैं, उन्हींसे मेरी पुष्टि तथा तृप्ति होती है और विप्रवर! उन्हींसे मैं रूपवती होती हूँ॥२४॥
</details>

<details open><summary>विश्वास-प्रस्तुतिः</summary>

यच्चापि द्रव्यमुपयुज्यते ह  
वानस्पत्यमायसं पार्थिवं वा ।  
दिव्येन रूपेण च प्रज्ञया च  
तेनैव सिद्धिरिति विद्धि विद्वन् ॥ २५ ॥
</details>

<details><summary>मूलम्</summary>

यच्चापि द्रव्यमुपयुज्यते ह  
वानस्पत्यमायसं पार्थिवं वा ।  
दिव्येन रूपेण च प्रज्ञया च  
तेनैव सिद्धिरिति विद्धि विद्वन् ॥ २५ ॥
</details>

<details><summary>अनुवाद (हिन्दी)</summary>

विद्वन्! उन यज्ञोंमें जो समिधा-स्रुवा आदि वृक्षसे उत्पन्न होनेवाली वस्तुएँ, सुवर्ण आदि तैजस वस्तुएँ तथा व्रीहि आदि पार्थिव वस्तुएँ उपयोगमें लायी जाती हैं, उन्हींके द्वारा दिव्य रूप तथा प्रज्ञासे सम्पन्न मेरे स्वरूपकी पुष्टि होती है, यह बात तुम अच्छी तरह समझ लो॥२५॥
</details>

<details open><summary>मूलम् (वचनम्)</summary>

तार्क्ष्य उवाच
</details>

<details open><summary>विश्वास-प्रस्तुतिः</summary>

इदं श्रेयः परमं मन्यमाना  
व्यायच्छन्ते मुनयः सम्प्रतीताः ।  
आचक्ष्व मे तं परमं विशोकं  
मोक्षं परं यं प्रविशन्ति धीराः।  
सांख्या योगा परमं यं विदन्ति  
परं पुराणं तमहं न वेद्मि ॥ २६ ॥
</details>

<details><summary>मूलम्</summary>

इदं श्रेयः परमं मन्यमाना  
व्यायच्छन्ते मुनयः सम्प्रतीताः ।  
आचक्ष्व मे तं परमं विशोकं  
मोक्षं परं यं प्रविशन्ति धीराः।  
सांख्या योगा परमं यं विदन्ति  
परं पुराणं तमहं न वेद्मि ॥ २६ ॥
</details>

<details><summary>अनुवाद (हिन्दी)</summary>

_तार्क्ष्यने पूछा—_ देवि! जिसे परम कल्याणस्वरूप मानते हुए मुनिजन अत्यन्त विश्वासपूर्वक इन्द्रियों आदिका निग्रह करते हैं तथा जिस परम मोक्ष-स्वरूपमें धीर पुरुष प्रवेश करते हैं, उस शोकरहित परम मोक्षपदका वर्णन करो; क्योंकि जिस परम मोक्षपदको सांख्ययोगी और कर्मयोगी जानते हैं, उस सनातन मोक्ष-तत्त्वको मैं नही जानता॥२६॥
</details>

<details open><summary>मूलम् (वचनम्)</summary>

सरस्वत्युवाच
</details>

<details open><summary>विश्वास-प्रस्तुतिः</summary>

तं वै परं वेदविदः प्रपन्नाः  
परं परेभ्यः प्रथितं पुराणम्।  
स्वाध्यायवन्तो व्रतपुण्ययोगै-  
स्तपोधना वीतशोका विमुक्ताः ॥ २७ ॥
</details>

<details><summary>मूलम्</summary>

तं वै परं वेदविदः प्रपन्नाः  
परं परेभ्यः प्रथितं पुराणम्।  
स्वाध्यायवन्तो व्रतपुण्ययोगै-  
स्तपोधना वीतशोका विमुक्ताः ॥ २७ ॥
</details>

<details><summary>अनुवाद (हिन्दी)</summary>

_सरस्वती बोली—_ स्वाध्यायरूप योगमें लगे हुए तथा तपको ही धन माननेवाले योगी व्रत-पुण्य और योगके साधनोंसे जिस प्रख्यात, परात्पर एवं पुरातन पदको प्राप्तकर शोकरहित तथा मुक्त हो जाते हैं, वही सनातन ब्रह्मपद है। वेदवेत्ता उसी परमपदका आश्रय लेते हैं॥२७॥
</details>

<details open><summary>विश्वास-प्रस्तुतिः</summary>

तस्याथ मध्ये वेतसः पुण्यगन्धः  
सहस्रशाखो विपुलो विभाति ।  
तस्य मूलात् सरितः प्रस्रवन्ति  
मधूदकप्रस्रवणाः सुपुण्याः ॥ २८ ॥
</details>

<details><summary>मूलम्</summary>

तस्याथ मध्ये वेतसः पुण्यगन्धः  
सहस्रशाखो विपुलो विभाति ।  
तस्य मूलात् सरितः प्रस्रवन्ति  
मधूदकप्रस्रवणाः सुपुण्याः ॥ २८ ॥
</details>

<details><summary>अनुवाद (हिन्दी)</summary>

उस परब्रह्ममें ब्रह्माण्डरूपी एक विशाल बेंतका वृक्ष है, जो भोग-स्थानरूपी अनन्त शाखाओंसे युक्त तथा शब्दादि विषयरूपी पवित्र सुगन्धसे सम्पन्न है। (उस ब्रह्माण्डरूपी वृक्षका मूल अविद्या है।) उस अविद्यारूपी मूलसे भोगवासनामयी निरन्तर बहनेवाली अनन्त नदियाँ उत्पन्न होती हैं। वे नदियाँ ऊपरसे तो रमणीय और पवित्र सुवाससे युक्त प्रतीत होती हैं तथा मधुके समान मधुर एवं जलके समान तृप्तिकारक विषयोंको बहाया करती हैं॥२८॥
</details>

<details open><summary>विश्वास-प्रस्तुतिः</summary>

शाखां शाखां महानद्यः संयान्ति सिकताशयाः।  
धानापूपा मांसशाकाः सदा पायसकर्दमाः ॥ २९ ॥
</details>

<details><summary>मूलम्</summary>

शाखां शाखां महानद्यः संयान्ति सिकताशयाः।  
धानापूपा मांसशाकाः सदा पायसकर्दमाः ॥ २९ ॥
</details>

<details><summary>अनुवाद (हिन्दी)</summary>

परंतु वास्तवमें वे सब भूने हुए जौके समान फल देनेमें असमर्थ, पूओंके समान अनेक छिद्रोंवाली, हिंसासे मिल सकनेवाली अर्थात् मांसके समान अपवित्र, सूखे शाकके समान सारशून्य और खीरके समान रुचिकर लगनेवाली होनेपर भी कीचड़के समान चित्तमें मलिनता उत्पन्न करनेवाली हैं। बालूके कणोंके समान परस्पर विलग एवं ब्रह्माण्डरूपी बेंतके वृक्षकी शाखाओंमें बहनेवाली हैं॥२९॥
</details>

<details open><summary>विश्वास-प्रस्तुतिः</summary>

यस्मिन्नग्निमुखा देवाः सेन्द्राः सहमरुद्गणाः।  
ईजिरे क्रतुभिः श्रेष्ठैस्तत् पदं परमं मम ॥ ३० ॥
</details>

<details><summary>मूलम्</summary>

यस्मिन्नग्निमुखा देवाः सेन्द्राः सहमरुद्गणाः।  
ईजिरे क्रतुभिः श्रेष्ठैस्तत् पदं परमं मम ॥ ३० ॥
</details>

<details><summary>अनुवाद (हिन्दी)</summary>

मुने! इन्द्र, अग्नि और पवन आदि मरुद्‌गणोंके साथ देवतालोग जिस ब्रह्मको प्राप्त करनेके लिये श्रेष्ठ यज्ञोंद्वारा उसका पूजन करते हैं, वह मेरा परमपद है॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि मार्कण्डेयसमास्यापर्वणि सरस्वतीतार्क्ष्यसंवादे षडशीत्यधिकशततमोऽध्यायः ॥ १८६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत मार्कण्डेयसमास्यापर्वमें सरस्वती-तार्क्ष्यसंवादविषयक एक सौ छियासीवाँ अध्याय पूरा हुआ॥१८६॥
</details>

[^*]: जैसे मनुष्य अपरिचित पुरुषका दिया हुआ अन्न नहीं खाता, उसी प्रकार अश्रोत्रियका दिया हुआ हविष्य देवता नहीं स्वीकार करते हैं।
