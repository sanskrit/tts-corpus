+++
title_full = "246 चित्रसेन, अर्जुन तथा युधिष्ठिरका संवाद और दुर्योधनका छुटकारा"
title = "२४६ दुर्योधनमोक्षणे"

+++

<details><summary>भागसूचना</summary>

षट्‌चत्वारिंशदधिकद्विशततमोऽध्यायः
</details>

<details><summary>सूचना (हिन्दी)</summary>

चित्रसेन, अर्जुन तथा युधिष्ठिरका संवाद और दुर्योधनका छुटकारा
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततोऽर्जुनश्चित्रसेनं प्रहसन्निदमब्रवीत् ।  
मध्ये गन्धर्वसैन्यानां महेष्वासो महाद्युतिः ॥ १ ॥  
किं ते व्यवसितं वीर कौरवाणां विनिग्रहे।  
किमर्थं च सदारोऽयं निगृहीतः सुयोधनः ॥ २ ॥
</details>

<details><summary>मूलम्</summary>

ततोऽर्जुनश्चित्रसेनं प्रहसन्निदमब्रवीत् ।  
मध्ये गन्धर्वसैन्यानां महेष्वासो महाद्युतिः ॥ १ ॥  
किं ते व्यवसितं वीर कौरवाणां विनिग्रहे।  
किमर्थं च सदारोऽयं निगृहीतः सुयोधनः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर परम कान्तिमान् महाधनुर्धर अर्जुनने गन्धर्वोंकी सेनाके बीच चित्रसेनसे हँसते हुए पूछा—‘वीर! कौरवोंको बंदी बनानेमें तुम्हारा क्या उद्देश्य था? स्त्रियोंसहित दुर्योधनको तुमने किसलिये कैद किया?’॥१-२॥
</details>

<details open><summary>मूलम् (वचनम्)</summary>

चित्रसेन उवाच
</details>

<details open><summary>विश्वास-प्रस्तुतिः</summary>

विदितोऽयमभिप्रायस्तत्रस्थेन दुरात्मनः ।  
दुर्योधनस्य पापस्य कर्णस्य च धनंजय ॥ ३ ॥  
वनस्थान् भवतो ज्ञात्वा क्लिश्यमानाननाथवत्।  
समस्थो विषमस्थांस्तान् द्रक्ष्यामीत्यनवस्थितान् ॥ ४ ॥  
इमेऽवहसितुं प्राप्ता द्रौपदीं च यशस्विनीम्।  
ज्ञात्वा चिकीर्षितं चैषां मामुवाच सुरेश्वरः ॥ ५ ॥
</details>

<details><summary>मूलम्</summary>

विदितोऽयमभिप्रायस्तत्रस्थेन दुरात्मनः ।  
दुर्योधनस्य पापस्य कर्णस्य च धनंजय ॥ ३ ॥  
वनस्थान् भवतो ज्ञात्वा क्लिश्यमानाननाथवत्।  
समस्थो विषमस्थांस्तान् द्रक्ष्यामीत्यनवस्थितान् ॥ ४ ॥  
इमेऽवहसितुं प्राप्ता द्रौपदीं च यशस्विनीम्।  
ज्ञात्वा चिकीर्षितं चैषां मामुवाच सुरेश्वरः ॥ ५ ॥
</details>

<details><summary>अनुवाद (हिन्दी)</summary>

_चित्रसेनने कहा—_ धनंजय! देवराज इन्द्रको स्वर्गमें बैठे-ही-बैठे दुरात्मा दुर्योधन और पापी कर्णका यह अभिप्राय मालूम हो गया था कि ये आपलोगोंको वनमें रहकर अनाथकी भाँति क्लेश उठाते और विषम परिस्थितिमें पड़कर अस्थिरभावसे रहते हुए जानकर भी उस अवस्थामें आपको देखने और दुःखी करनेका निश्चय कर चुके हैं। ये स्वयं सम (सुखपूर्ण)-अवस्थामें स्थित हैं, फिर भी आप पाण्डवों तथा यशस्विनी द्रौपदीकी हँसी उड़ानेके लिये वनमें आये हैं। इस प्रकार इनकी (आपलोगोंका अनिष्ट करनेकी) इच्छा जानकर देवेश्वर इन्द्रने मुझसे इस प्रकार कहा—॥३—५॥
</details>

<details open><summary>विश्वास-प्रस्तुतिः</summary>

गच्छ दुर्योधनं बद्‌ध्वा सहामात्यमिहानय।  
धनंजयश्च ते रक्ष्यः सह भ्रातृभिराहवे ॥ ६ ॥  
स च प्रियः सखा तुभ्यं शिष्यश्च तव पाण्डवः।
</details>

<details><summary>मूलम्</summary>

गच्छ दुर्योधनं बद्‌ध्वा सहामात्यमिहानय।  
धनंजयश्च ते रक्ष्यः सह भ्रातृभिराहवे ॥ ६ ॥  
स च प्रियः सखा तुभ्यं शिष्यश्च तव पाण्डवः।
</details>

<details><summary>अनुवाद (हिन्दी)</summary>

‘चित्रसेन! तुम जाओ और दुर्योधनको उसके मन्त्रियोंसहित बाँधकर यहाँ ले आओ। युद्धमें तुम्हें भाइयोंसहित अर्जुनकी रक्षा करनी चाहिये; क्योंकि पाण्डुनन्दन अर्जुन तुम्हारे प्रिय सखा तथा शिष्य हैं’॥
</details>

<details open><summary>विश्वास-प्रस्तुतिः</summary>

वचनाद् देवराजस्य ततोऽस्मीहागतो द्रुतम् ॥ ७ ॥  
अयं दुरात्मा बद्धश्च गमिष्यामि सुरालयम्।  
नेष्याम्येनं दुरात्मानं पाकशासनशासनात् ॥ ८ ॥
</details>

<details><summary>मूलम्</summary>

वचनाद् देवराजस्य ततोऽस्मीहागतो द्रुतम् ॥ ७ ॥  
अयं दुरात्मा बद्धश्च गमिष्यामि सुरालयम्।  
नेष्याम्येनं दुरात्मानं पाकशासनशासनात् ॥ ८ ॥
</details>

<details><summary>अनुवाद (हिन्दी)</summary>

वहाँसे देवराजकी यह आज्ञा मानकर मैं तुरन्त यहाँ चला आया। यह दुरात्मा दुर्योधन मेरी कैदमें आ गया है; अतः अब मैं देवलोकको जाऊँगा और पाकशासन इन्द्रकी आज्ञासे इस दुरात्माको भी वहीं ले जाऊँगा॥८॥
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

उत्सृज्यतां चित्रसेन भ्रातास्माकं सुयोधनः।  
धर्मराजस्य संदेशान्मम चेदिच्छसि प्रियम् ॥ ९ ॥
</details>

<details><summary>मूलम्</summary>

उत्सृज्यतां चित्रसेन भ्रातास्माकं सुयोधनः।  
धर्मराजस्य संदेशान्मम चेदिच्छसि प्रियम् ॥ ९ ॥
</details>

<details><summary>अनुवाद (हिन्दी)</summary>

_अर्जुन बोले—_ चित्रसेन! दुर्योधन हमलोगोंका भाई है। यदि तुम मेरा प्रिय करना चाहते हो तो धर्मराजके आदेशसे इसे छोड़ दो॥९॥
</details>

<details open><summary>मूलम् (वचनम्)</summary>

चित्रसेन उवाच
</details>

<details open><summary>विश्वास-प्रस्तुतिः</summary>

पापोऽयं नित्यसंतुष्टो न विमोक्षणमर्हति।  
प्रलब्धा धर्मराजस्य कृष्णायाश्च धनंजय ॥ १० ॥
</details>

<details><summary>मूलम्</summary>

पापोऽयं नित्यसंतुष्टो न विमोक्षणमर्हति।  
प्रलब्धा धर्मराजस्य कृष्णायाश्च धनंजय ॥ १० ॥
</details>

<details><summary>अनुवाद (हिन्दी)</summary>

_चित्रसेनने कहा—_ धनंजय! यह पापी सदा राज्यसुख भोगनेके कारण हर्षसे मतवाला हो उठा है; अतः इसे छोड़ना उचित नहीं है। इसने धर्मराज युधिष्ठिर तथा द्रौपदीको धोखा दिया है॥१०॥
</details>

<details open><summary>विश्वास-प्रस्तुतिः</summary>

नेदं चिकीर्षितं तस्य कुन्तीपुत्रो युधिष्ठिरः।  
जानाति धर्मराजो हि श्रुत्वा कुरु यथेच्छसि ॥ ११ ॥
</details>

<details><summary>मूलम्</summary>

नेदं चिकीर्षितं तस्य कुन्तीपुत्रो युधिष्ठिरः।  
जानाति धर्मराजो हि श्रुत्वा कुरु यथेच्छसि ॥ ११ ॥
</details>

<details><summary>अनुवाद (हिन्दी)</summary>

कुन्तीनन्दन धर्मराज युधिष्ठिर इसके इस कुटिल अभिप्रायको नहीं जानते हैं; अतः यह सब सुनकर तुम्हारी जैसी इच्छा हो, वैसा करो॥११॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ते सर्व एव राजानमभिजग्मुर्युधिष्ठिरम्।  
अभिगम्य च तत् सर्वं शशंसुस्तस्य चेष्टितम् ॥ १२ ॥
</details>

<details><summary>मूलम्</summary>

ते सर्व एव राजानमभिजग्मुर्युधिष्ठिरम्।  
अभिगम्य च तत् सर्वं शशंसुस्तस्य चेष्टितम् ॥ १२ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! तदनन्तर वे सब लोग राजा युधिष्ठिरके पास गये। वहाँ जाकर गन्धर्वोंने दुर्योधनकी सारी कुचेष्टा कह सुनायी॥१२॥
</details>

<details open><summary>विश्वास-प्रस्तुतिः</summary>

अजातशत्रुस्तच्छ्रुत्वा गन्धर्वस्य वचस्तदा ।  
मोक्षयामास तान् सर्वान् गन्धर्वान् प्रशशंस च ॥ १३ ॥
</details>

<details><summary>मूलम्</summary>

अजातशत्रुस्तच्छ्रुत्वा गन्धर्वस्य वचस्तदा ।  
मोक्षयामास तान् सर्वान् गन्धर्वान् प्रशशंस च ॥ १३ ॥
</details>

<details><summary>अनुवाद (हिन्दी)</summary>

गन्धर्वोंका यह कथन सुनकर अजातशत्रु युधिष्ठिरने उस समय समस्त कौरवोंको बन्धनसे छुड़ा दिया और गन्धर्वोंकी भूरि-भूरि प्रशंसा की—॥१३॥
</details>

<details open><summary>विश्वास-प्रस्तुतिः</summary>

दिष्ट्या भवद्भिर्बलिभिः शक्तैः सर्वैर्न हिंसितः।  
दुर्वृत्तो धार्तराष्ट्रोऽयं सामात्यज्ञातिबान्धवः ॥ १४ ॥
</details>

<details><summary>मूलम्</summary>

दिष्ट्या भवद्भिर्बलिभिः शक्तैः सर्वैर्न हिंसितः।  
दुर्वृत्तो धार्तराष्ट्रोऽयं सामात्यज्ञातिबान्धवः ॥ १४ ॥
</details>

<details><summary>अनुवाद (हिन्दी)</summary>

‘आप सब लोग बलवान् और सामर्थ्यशाली हैं। आपने मन्त्रियों तथा जाति-भाइयोंसहित इस दुराचारी दुर्योधनका वध नहीं किया, यह बड़े सौभाग्यकी बात है॥१४॥
</details>

<details open><summary>विश्वास-प्रस्तुतिः</summary>

उपकारो महांस्तात कृतोऽयं मम खेचरैः।  
कुलं न परिभूतं मे मोक्षणेऽस्य दुरात्मनः ॥ १५ ॥
</details>

<details><summary>मूलम्</summary>

उपकारो महांस्तात कृतोऽयं मम खेचरैः।  
कुलं न परिभूतं मे मोक्षणेऽस्य दुरात्मनः ॥ १५ ॥
</details>

<details><summary>अनुवाद (हिन्दी)</summary>

‘तात! आकाशचारी गन्धर्वोंने यह मेरा बहुत बड़ा उपकार किया कि इस दुरात्माको छोड़ दिया, इसलिये मेरे कुलका अपमान नहीं हुआ॥१५॥
</details>

<details open><summary>विश्वास-प्रस्तुतिः</summary>

आज्ञापयध्वमिष्टानि प्रीयामो दर्शनेन वः।  
प्राप्य सर्वानभिप्रायांस्ततो व्रजत मा चिरम् ॥ १६ ॥
</details>

<details><summary>मूलम्</summary>

आज्ञापयध्वमिष्टानि प्रीयामो दर्शनेन वः।  
प्राप्य सर्वानभिप्रायांस्ततो व्रजत मा चिरम् ॥ १६ ॥
</details>

<details><summary>अनुवाद (हिन्दी)</summary>

‘गन्धर्वो! अपनी अभीष्ट सेवाके लिये हमें आज्ञा दीजिये। हम सब लोग आपके दर्शनसे बहुत प्रसन्न हैं। अपनी समस्त मनोवांछित वस्तुओंको प्राप्त करनेके पश्चात् यहाँसे शीघ्रतापूर्वक प्रस्थान कीजियेगा॥१६॥
</details>

<details open><summary>विश्वास-प्रस्तुतिः</summary>

अनुज्ञातास्तु गन्धर्वाः पाण्डुपुत्रेण धीमता।  
सहाप्सरोभिः संहृष्टाश्चित्रसेनमुखा ययुः ॥ १७ ॥
</details>

<details><summary>मूलम्</summary>

अनुज्ञातास्तु गन्धर्वाः पाण्डुपुत्रेण धीमता।  
सहाप्सरोभिः संहृष्टाश्चित्रसेनमुखा ययुः ॥ १७ ॥
</details>

<details><summary>अनुवाद (हिन्दी)</summary>

बुद्धिमान् पाण्डुपुत्र युधिष्ठिरसे आज्ञा लेकर चित्रसेन आदि सब गन्धर्व अप्सराओंके साथ प्रसन्नतापूर्वक वहाँसे विदा हुए॥१७॥
</details>

<details open><summary>विश्वास-प्रस्तुतिः</summary>

(देवलोकं ततो गत्वा गन्धर्वैः सहितस्तदा।  
न्यवेदयच्च तत् सर्वं चित्रसेनः शतक्रतोः॥)  
देवराडपि गन्धर्वान् मृतांस्तान् समजीवयत्।  
दिव्येनामृतवर्षेण ये हताः कौरवैर्युधि ॥ १८ ॥
</details>

<details><summary>मूलम्</summary>

(देवलोकं ततो गत्वा गन्धर्वैः सहितस्तदा।  
न्यवेदयच्च तत् सर्वं चित्रसेनः शतक्रतोः॥)  
देवराडपि गन्धर्वान् मृतांस्तान् समजीवयत्।  
दिव्येनामृतवर्षेण ये हताः कौरवैर्युधि ॥ १८ ॥
</details>

<details><summary>अनुवाद (हिन्दी)</summary>

तदनन्तर गन्धर्वोंसहित चित्रसेनने देवलोकमें पहुँचकर देवराज इन्द्रके समक्ष सब समाचार निवेदन किया। युद्धमें कौरवोंद्वारा जो गन्धर्व मारे गये थे, उन सबको देवराज इन्द्रने दिव्य अमृतकी वर्षा करके जिला दिया॥१८॥
</details>

<details open><summary>विश्वास-प्रस्तुतिः</summary>

ज्ञातींस्तानवमुच्याथ राजदारांश्च सर्वशः ।  
कृत्वा च दुष्करं कर्म प्रीतियुक्ताश्च पाण्डवाः ॥ १९ ॥  
सस्त्रीकुमारैः कुरुभिः पूज्यमाना महारथाः।  
बभ्राजिरे महात्मानः क्रतुमध्ये यथाग्नयः ॥ २० ॥
</details>

<details><summary>मूलम्</summary>

ज्ञातींस्तानवमुच्याथ राजदारांश्च सर्वशः ।  
कृत्वा च दुष्करं कर्म प्रीतियुक्ताश्च पाण्डवाः ॥ १९ ॥  
सस्त्रीकुमारैः कुरुभिः पूज्यमाना महारथाः।  
बभ्राजिरे महात्मानः क्रतुमध्ये यथाग्नयः ॥ २० ॥
</details>

<details><summary>अनुवाद (हिन्दी)</summary>

इस प्रकार उन सब भाई-बंधुओं एवं राजकुलकी महिलाओंको गन्धर्वोंसे छुड़ाकर एवं दुष्कर पराक्रम करके प्रसन्न हुए महारथी महामना पाण्डव स्त्री-बालकोंसहित कौरवोंद्वारा पूजित एवं प्रशंसित हो यज्ञ-मण्डपमें प्रज्वलित अग्नियोंके समान देदीप्यमान हो रहे थे॥१९-२०॥
</details>

<details open><summary>विश्वास-प्रस्तुतिः</summary>

ततो दुर्योधनं मुक्तं भ्रातृभिः सहितस्तदा।  
युधिष्ठिरस्तु प्रणयादिदं वचनमब्रवीत् ॥ २१ ॥
</details>

<details><summary>मूलम्</summary>

ततो दुर्योधनं मुक्तं भ्रातृभिः सहितस्तदा।  
युधिष्ठिरस्तु प्रणयादिदं वचनमब्रवीत् ॥ २१ ॥
</details>

<details><summary>अनुवाद (हिन्दी)</summary>

तदनन्तर बन्धनमुक्त हुए दुर्योधनसे भाइयोंसहित युधिष्ठिरने प्रेमपूर्वक यह बात कही—॥२१॥
</details>

<details open><summary>विश्वास-प्रस्तुतिः</summary>

मा स्म तात पुनः कार्षीरीदृशं साहसं क्वचित्।  
न हि साहसकर्तारः सुखमेधन्ति भारत ॥ २२ ॥
</details>

<details><summary>मूलम्</summary>

मा स्म तात पुनः कार्षीरीदृशं साहसं क्वचित्।  
न हि साहसकर्तारः सुखमेधन्ति भारत ॥ २२ ॥
</details>

<details><summary>अनुवाद (हिन्दी)</summary>

‘तात! फिर कभी ऐसा दुःसाहस न करना। भारत! दुःसाहस करनेवाले मनुष्य कभी सुखी नहीं होते॥२२॥
</details>

<details open><summary>विश्वास-प्रस्तुतिः</summary>

स्वस्तिमान् सहितः सर्वैर्भ्रातृभिः कुरुनन्दन।  
गृहान् व्रज यथाकामं वैमनस्यं च मा कृथाः ॥ २३ ॥
</details>

<details><summary>मूलम्</summary>

स्वस्तिमान् सहितः सर्वैर्भ्रातृभिः कुरुनन्दन।  
गृहान् व्रज यथाकामं वैमनस्यं च मा कृथाः ॥ २३ ॥
</details>

<details><summary>अनुवाद (हिन्दी)</summary>

‘कुरुनन्दन! अब तुम अपने सब भाइयोंके साथ कुशलपूर्वक इच्छानुसार घर जाओ। हमलोगोंके प्रति मनमें वैमनस्य न रखना?॥२३॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

पाण्डवेनाभ्यनुज्ञातो राजा दुर्योधनस्तदा ।  
प्रणम्य धर्मपुत्रं तु गतेन्द्रिय इवातुरः ॥ २४ ॥  
विदीर्यमाणो व्रीडावान् जगाम नगरं प्रति।
</details>

<details><summary>मूलम्</summary>

पाण्डवेनाभ्यनुज्ञातो राजा दुर्योधनस्तदा ।  
प्रणम्य धर्मपुत्रं तु गतेन्द्रिय इवातुरः ॥ २४ ॥  
विदीर्यमाणो व्रीडावान् जगाम नगरं प्रति।
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! पाण्डुनन्दन युधिष्ठिरकी आज्ञा पाकर राजा दुर्योधनने उन धर्मपुत्र अजातशत्रुको प्रणाम करके अपने नगरकी ओर प्रस्थान किया। उस समय जिसकी इन्द्रियाँ काम न देती हों उस रोगीकी भाँति उसका हृदय व्यथासे विदीर्ण हो रहा था। उसे अपने कुकृत्यपर बड़ी लज्जा हो रही थी॥२४॥
</details>

<details open><summary>विश्वास-प्रस्तुतिः</summary>

तस्मिन् गते कौरवेये कुन्तीपुत्रो युधिष्ठिरः ॥ २५ ॥  
भ्रातृभिः सहितो वीरः पूज्यमानो द्विजातिभिः।  
तपोधनैश्च तैः सर्वैर्वृतः शक्र इवामरैः ॥ २६ ॥  
तथा द्वैतवने तस्मिन् विजहार मुदा युतः ॥ २७ ॥
</details>

<details><summary>मूलम्</summary>

तस्मिन् गते कौरवेये कुन्तीपुत्रो युधिष्ठिरः ॥ २५ ॥  
भ्रातृभिः सहितो वीरः पूज्यमानो द्विजातिभिः।  
तपोधनैश्च तैः सर्वैर्वृतः शक्र इवामरैः ॥ २६ ॥  
तथा द्वैतवने तस्मिन् विजहार मुदा युतः ॥ २७ ॥
</details>

<details><summary>अनुवाद (हिन्दी)</summary>

दुर्योधनके चले जानेपर द्विजातियोंसे प्रशंसित होते हुए भाइयोंसहित वीर कुन्तीनन्दन युधिष्ठिर वहाँके समस्त तपस्वी मुनियोंसे घिरे रहकर देवताओंके बीचमें बैठे हुए इन्द्रकी भाँति शोभा पाने और प्रसन्नतापूर्वक द्वैतवनमें विहार करने लगे॥२५—२७॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि घोषयात्रापर्वणि दुर्योधनमोक्षणे षट्‌चत्वारिंशदधिकद्विशततमोऽध्यायः ॥ २४६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत घोषयात्रापर्वमें दुर्योधनको छुड़ानेसे सम्बन्ध रखनेवाला दो सौ छियालीसवाँ अध्याय पूरा हुआ॥२४६॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुल २८ श्लोक हैं)
</details>
