+++
title_full = "248 दुर्योधनका कर्णको अपनी पराजयका समाचार बताना"
title = "२४८ दुर्योधनवाक्ये"

+++

<details><summary>भागसूचना</summary>

अष्टचत्वारिंशदधिकद्विशततमोऽध्यायः
</details>

<details><summary>सूचना (हिन्दी)</summary>

दुर्योधनका कर्णको अपनी पराजयका समाचार बताना
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

अजानतस्ते राधेय नाभ्यसूयाम्यहं वचः।  
जानासि त्वं जिताञ्छत्रून् गन्धर्वांस्तेजसा मया ॥ १ ॥
</details>

<details><summary>मूलम्</summary>

अजानतस्ते राधेय नाभ्यसूयाम्यहं वचः।  
जानासि त्वं जिताञ्छत्रून् गन्धर्वांस्तेजसा मया ॥ १ ॥
</details>

<details><summary>अनुवाद (हिन्दी)</summary>

_दुर्योधन बोला—_ राधानन्दन! तुम सब बातें जानते नहीं हो, इसीसे मैं तुम्हारे इस कथनको बुरा नहीं मानता। तुम समझते हो कि मैंने अपने शत्रुभूत गन्धर्वोंको अपने ही पराक्रमसे हराया है; परंतु ऐसी बात नहीं है॥१॥
</details>

<details open><summary>विश्वास-प्रस्तुतिः</summary>

आयोधितास्तु गन्धर्वाः सुचिरं सोदरैर्मम।  
मया सह महाबाहो कृतश्चोभयतः क्षयः ॥ २ ॥
</details>

<details><summary>मूलम्</summary>

आयोधितास्तु गन्धर्वाः सुचिरं सोदरैर्मम।  
मया सह महाबाहो कृतश्चोभयतः क्षयः ॥ २ ॥
</details>

<details><summary>अनुवाद (हिन्दी)</summary>

महाबाहो! मेरे भाइयोंने मेरे साथ रहकर गन्धर्वोंके साथ बहुत देरतक युद्ध किया और उसमें दोनों पक्षके बहुत-से सैनिक मारे गये॥२॥
</details>

<details open><summary>विश्वास-प्रस्तुतिः</summary>

मायाधिकास्त्वयुध्यन्त यदा शूरा वियद्गताः।  
तदा नो न समं युद्धमभवत् खेचरैः सह ॥ ३ ॥
</details>

<details><summary>मूलम्</summary>

मायाधिकास्त्वयुध्यन्त यदा शूरा वियद्गताः।  
तदा नो न समं युद्धमभवत् खेचरैः सह ॥ ३ ॥
</details>

<details><summary>अनुवाद (हिन्दी)</summary>

परंतु जब मायाके कारण अधिक शक्तिशाली शूरवीर गन्धर्व आकाशमें खड़े होकर युद्ध करने लगे, तब उनके साथ हमलोगोंका युद्ध समान स्थितिमें नहीं रह सका॥
</details>

<details open><summary>विश्वास-प्रस्तुतिः</summary>

पराजयं च प्राप्ताः स्मो रणे बन्धनमेव च।  
सभृत्यामात्यपुत्राश्च सदारबलवाहनाः ॥ ४ ॥
</details>

<details><summary>मूलम्</summary>

पराजयं च प्राप्ताः स्मो रणे बन्धनमेव च।  
सभृत्यामात्यपुत्राश्च सदारबलवाहनाः ॥ ४ ॥
</details>

<details><summary>अनुवाद (हिन्दी)</summary>

युद्धमें हमारी पराजय हुई और हम सेवक, सचिव, पुत्र, स्त्री, सेना तथा सवारियोंसहित बंदी बना लिये गये॥४॥
</details>

<details open><summary>विश्वास-प्रस्तुतिः</summary>

उच्चैराकाशमार्गेण हृताःस्मस्तैः सुदुःखिताः ।  
अथ नः सैनिकाः केचिदमात्याश्च महारथाः ॥ ५ ॥  
उपगम्याब्रुवन् दीनाः पाण्डवाञ्छरणप्रदान् ।
</details>

<details><summary>मूलम्</summary>

उच्चैराकाशमार्गेण हृताःस्मस्तैः सुदुःखिताः ।  
अथ नः सैनिकाः केचिदमात्याश्च महारथाः ॥ ५ ॥  
उपगम्याब्रुवन् दीनाः पाण्डवाञ्छरणप्रदान् ।
</details>

<details><summary>अनुवाद (हिन्दी)</summary>

फिर गन्धर्व हमें ऊँचे आकाशमार्गसे ले चले। उस समय हमलोग अत्यन्त दुःखी हो रहे थे। तदनन्तर हमारे कुछ सैनिकों और महारथी मन्त्रियोंने अत्यन्त दीन हो शरणदाता पाण्डवोंके पास जाकर कहा—॥५॥
</details>

<details open><summary>विश्वास-प्रस्तुतिः</summary>

एष दुर्योधनो राजा धार्तराष्ट्रः सहानुजः ॥ ६ ॥  
सामात्यदारो ह्रियते गन्धर्वैर्दिवमाश्रितैः ।
</details>

<details><summary>मूलम्</summary>

एष दुर्योधनो राजा धार्तराष्ट्रः सहानुजः ॥ ६ ॥  
सामात्यदारो ह्रियते गन्धर्वैर्दिवमाश्रितैः ।
</details>

<details><summary>अनुवाद (हिन्दी)</summary>

‘कुन्तीकुमारो! ये धृतराष्ट्रपुत्र राजा दुर्योधन अपने भाइयों, मन्त्रियों तथा स्त्रियोंके साथ यहाँ आये थे। इन्हें गन्धर्वगण आकाशमार्गसे हरकर लिये जाते हैं॥६॥
</details>

<details open><summary>विश्वास-प्रस्तुतिः</summary>

तं मोक्षयत भद्रं वः सहदारं नराधिपम् ॥ ७ ॥  
पराभवो मा भविष्यत् कुरुदारेषु सर्वशः।
</details>

<details><summary>मूलम्</summary>

तं मोक्षयत भद्रं वः सहदारं नराधिपम् ॥ ७ ॥  
पराभवो मा भविष्यत् कुरुदारेषु सर्वशः।
</details>

<details><summary>अनुवाद (हिन्दी)</summary>

‘आपलोगोंका कल्याण हो। रानियोंसहित महाराजको छुड़ाइये। कहीं ऐसा न हो कि कुरुकुलकी स्त्रियोंका तिरस्कार हो जाय’॥७॥
</details>

<details open><summary>विश्वास-प्रस्तुतिः</summary>

एवमुक्ते तु धर्मात्मा ज्येष्ठः पाण्डुसुतस्तदा ॥ ८ ॥  
प्रसाद्य पाण्डवान् सर्वानाज्ञापयत मोक्षणे।
</details>

<details><summary>मूलम्</summary>

एवमुक्ते तु धर्मात्मा ज्येष्ठः पाण्डुसुतस्तदा ॥ ८ ॥  
प्रसाद्य पाण्डवान् सर्वानाज्ञापयत मोक्षणे।
</details>

<details><summary>अनुवाद (हिन्दी)</summary>

उनके ऐसा कहनेपर ज्येष्ठ पाण्डुपुत्र धर्मात्मा युधिष्ठिरने अन्य सब पाण्डवोंको राजी करके हम सब लोगोंको छुड़ानेके लिये आज्ञा दी॥८॥
</details>

<details open><summary>विश्वास-प्रस्तुतिः</summary>

अथागम्य तमुद्देशं पाण्डवाः पुरुषर्षभाः ॥ ९ ॥  
सान्त्वपूर्वमयाचन्त शक्ताः सन्तो महारथाः।
</details>

<details><summary>मूलम्</summary>

अथागम्य तमुद्देशं पाण्डवाः पुरुषर्षभाः ॥ ९ ॥  
सान्त्वपूर्वमयाचन्त शक्ताः सन्तो महारथाः।
</details>

<details><summary>अनुवाद (हिन्दी)</summary>

तदनन्तर पुरुषसिंह महारथी पाण्डव उस स्थानपर आकर समर्थ होते हुए भी गन्धर्वोंसे सान्त्वनापूर्ण शब्दोंमें (हमें छोड़ देनेके लिये) याचना करने लगे॥९॥
</details>

<details open><summary>विश्वास-प्रस्तुतिः</summary>

यदा चास्मान् न मुमुचुर्गन्धर्वाः सान्त्विता अपि ॥ १० ॥  
(आकाशचारिणो वीरा नदन्तो जलदा इव)।  
ततोऽर्जुनश्च भीमश्च यमजौ च बलोत्कटौ।  
मुमुचुः शरवर्षाणि गन्धर्वान् प्रत्यनेकशः ॥ ११ ॥
</details>

<details><summary>मूलम्</summary>

यदा चास्मान् न मुमुचुर्गन्धर्वाः सान्त्विता अपि ॥ १० ॥  
(आकाशचारिणो वीरा नदन्तो जलदा इव)।  
ततोऽर्जुनश्च भीमश्च यमजौ च बलोत्कटौ।  
मुमुचुः शरवर्षाणि गन्धर्वान् प्रत्यनेकशः ॥ ११ ॥
</details>

<details><summary>अनुवाद (हिन्दी)</summary>

उनके समझाने-बुझानेपर भी जब आकाशचारी वीर गन्धर्व हमें न छोड़ सके और बादलोंकी भाँति गर्जने लगे तब अर्जुन, भीम तथा उत्कट बलशाली नकुल-सहदेवने उन असंख्य गन्धर्वोंकी ओर लक्ष्य करके बाणोंकी वर्षा आरम्भ कर दी॥१०-११॥
</details>

<details open><summary>विश्वास-प्रस्तुतिः</summary>

अथ सर्वे रणं मुक्त्वा प्रयाताः खेचराः दिवम्।  
अस्मानेवाभिकर्षन्तो दीनान् मुदितमानसाः ॥ १२ ॥
</details>

<details><summary>मूलम्</summary>

अथ सर्वे रणं मुक्त्वा प्रयाताः खेचराः दिवम्।  
अस्मानेवाभिकर्षन्तो दीनान् मुदितमानसाः ॥ १२ ॥
</details>

<details><summary>अनुवाद (हिन्दी)</summary>

फिर तो सारे गन्धर्व रणभूमि छोड़कर आकाशमें उड़ गये और मन-ही-मन आनन्दका अनुभव करते हुए हम दीन-दुखियोंको अपनी ओर घसीटने लगे॥१२॥
</details>

<details open><summary>विश्वास-प्रस्तुतिः</summary>

ततः समन्तात् पश्यामः शरजालेन वेष्टितम्।  
अमानुषाणि चास्त्राणि प्रमुञ्चन्तं धनंजयम् ॥ १३ ॥
</details>

<details><summary>मूलम्</summary>

ततः समन्तात् पश्यामः शरजालेन वेष्टितम्।  
अमानुषाणि चास्त्राणि प्रमुञ्चन्तं धनंजयम् ॥ १३ ॥
</details>

<details><summary>अनुवाद (हिन्दी)</summary>

इसी समय हमने देखा, चारों ओर बाणोंका जाल-सा बन गया है और उससे वेष्टित हो अर्जुन अलौकिक अस्त्रोंकी वर्षा कर रहे हैं॥१३॥
</details>

<details open><summary>विश्वास-प्रस्तुतिः</summary>

समावृता दिशो दृष्ट्वा पाण्डवेन शितैः शरैः।  
धनंजयसखाऽऽत्मानं दर्शयामास वै तदा ॥ १४ ॥
</details>

<details><summary>मूलम्</summary>

समावृता दिशो दृष्ट्वा पाण्डवेन शितैः शरैः।  
धनंजयसखाऽऽत्मानं दर्शयामास वै तदा ॥ १४ ॥
</details>

<details><summary>अनुवाद (हिन्दी)</summary>

पाण्डुनन्दन अर्जुनने अपने तीखे बाणोंसे समस्त दिशाओंको आच्छादित कर दिया है, यह देखकर उनके सखा चित्रसेनने अपने-आपको उनके सामने प्रकट कर दिया॥१४॥
</details>

<details open><summary>विश्वास-प्रस्तुतिः</summary>

चित्रसेनः पाण्डवेन समाश्लिष्य परस्परम्।  
कुशलं परिपप्रच्छ तैः पृष्टश्चाप्यनामयम् ॥ १५ ॥
</details>

<details><summary>मूलम्</summary>

चित्रसेनः पाण्डवेन समाश्लिष्य परस्परम्।  
कुशलं परिपप्रच्छ तैः पृष्टश्चाप्यनामयम् ॥ १५ ॥
</details>

<details><summary>अनुवाद (हिन्दी)</summary>

फिर तो चित्रसेन और अर्जुन दोनों एक-दूसरेसे मिले और कुशल-मंगल तथा स्वास्थ्यका समाचार पूछने लगे॥१५॥
</details>

<details open><summary>विश्वास-प्रस्तुतिः</summary>

ते समेत्य तथान्योन्यं सन्नाहान् विप्रमुच्य च।  
एकीभूतास्ततो वीरा गन्धर्वाः सह पाण्डवैः।  
अपूजयेतामन्योन्यं चित्रसेनधनंजयौ ॥ १६ ॥
</details>

<details><summary>मूलम्</summary>

ते समेत्य तथान्योन्यं सन्नाहान् विप्रमुच्य च।  
एकीभूतास्ततो वीरा गन्धर्वाः सह पाण्डवैः।  
अपूजयेतामन्योन्यं चित्रसेनधनंजयौ ॥ १६ ॥
</details>

<details><summary>अनुवाद (हिन्दी)</summary>

दोनोंने एक-दूसरेसे मिलकर अपना कवच उतार दिया। फिर समस्त वीर गन्धर्व पाण्डवोंके साथ मिलकर एक हो गये। तत्पश्चात् चित्रसेन और धनंजयने एक-दूसरेका आदर-सत्कार किया॥१६॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि घोषयात्रापर्वणि दुर्योधनवाक्ये अष्टचत्वारिंशदधिकद्विशततमोऽध्यायः ॥ २४८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत घोषयात्रापर्वमें दुर्योधनवाक्यविषयक दो सौ अड़तालीसवाँ अध्याय पूरा हुआ॥२४८॥
</details>

<details><summary>सूचना (हिन्दी)</summary>

(दाक्षिणात्य अधिक पाठका  श्लोक मिलाकर कुल १६ श्लोक हैं)
</details>
