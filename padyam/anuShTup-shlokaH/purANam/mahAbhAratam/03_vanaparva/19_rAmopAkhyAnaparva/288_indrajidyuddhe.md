+++
title_full = "288 इन्द्रजित्\u200cका मायामय युद्ध तथा श्रीराम और लक्ष्मणकी मूर्च्छा"
title = "२८८ इन्द्रजिद्युद्धे"

+++

<details><summary>भागसूचना</summary>

अष्टाशीत्यधिकद्विशततमोऽध्यायः
</details>

<details><summary>सूचना (हिन्दी)</summary>

इन्द्रजित्‌का मायामय युद्ध तथा श्रीराम और लक्ष्मणकी मूर्च्छा
</details>

<details open><summary>मूलम् (वचनम्)</summary>

मार्कण्डेय उवाच
</details>

<details open><summary>विश्वास-प्रस्तुतिः</summary>

ततः श्रुत्वा हतं संख्ये कुम्भकर्णं सहानुगम्।  
प्रहस्तं च महेष्वासं धूम्राक्षं चातितेजसम् ॥ १ ॥  
पुत्रमिन्द्रजितं वीरं रावणः प्रत्यभाषत।  
जहि रामममित्रघ्न सुग्रीवं च सलक्ष्मणम् ॥ २ ॥
</details>

<details><summary>मूलम्</summary>

ततः श्रुत्वा हतं संख्ये कुम्भकर्णं सहानुगम्।  
प्रहस्तं च महेष्वासं धूम्राक्षं चातितेजसम् ॥ १ ॥  
पुत्रमिन्द्रजितं वीरं रावणः प्रत्यभाषत।  
जहि रामममित्रघ्न सुग्रीवं च सलक्ष्मणम् ॥ २ ॥
</details>

<details><summary>अनुवाद (हिन्दी)</summary>

_मार्कण्डेयजी कहते हैं—_ युधिष्ठिर! तदनन्तर सेवकोंसहित कुम्भकर्ण, महाधनुर्धर प्रहस्त तथा अत्यन्त तेजस्वी धूम्राक्षको संग्राममें मारा गया सुनकर रावणने अपने वीर पुत्र इन्द्रजित्‌से कहा—‘शत्रुसूदन! तुम राम, लक्ष्मण तथा सुग्रीवका वध करो॥१-२॥
</details>

<details open><summary>विश्वास-प्रस्तुतिः</summary>

त्वया हि मम सत्पुत्र यशो दीप्तमुपार्जितम्।  
जित्वा वज्रधरं संख्ये सहस्राक्षं शचीपतिम् ॥ ३ ॥
</details>

<details><summary>मूलम्</summary>

त्वया हि मम सत्पुत्र यशो दीप्तमुपार्जितम्।  
जित्वा वज्रधरं संख्ये सहस्राक्षं शचीपतिम् ॥ ३ ॥
</details>

<details><summary>अनुवाद (हिन्दी)</summary>

‘सुपुत्र! तुमने युद्धमें सहस्र नेत्रोंवाले वज्रधारी शचीपति इन्द्रको जीतकर उज्ज्वल यशका उपार्जन किया है॥३॥
</details>

<details open><summary>विश्वास-प्रस्तुतिः</summary>

अन्तर्हितः प्रकाशो वा दिव्यैर्दत्तवरैः शरैः।  
जहि शत्रूनमित्रघ्न मम शस्त्रभृतां वर ॥ ४ ॥
</details>

<details><summary>मूलम्</summary>

अन्तर्हितः प्रकाशो वा दिव्यैर्दत्तवरैः शरैः।  
जहि शत्रूनमित्रघ्न मम शस्त्रभृतां वर ॥ ४ ॥
</details>

<details><summary>अनुवाद (हिन्दी)</summary>

‘शस्त्रधारियोंमें श्रेष्ठ शत्रुनाशन वीर! जिनके लिये देवताओंने तुम्हें वरदान दिया है, ऐसे दिव्यास्त्रों-द्वारा प्रकटरूपमें या अदृश्य होकर मेरे शत्रुओंका नाश करो॥४॥
</details>

<details open><summary>विश्वास-प्रस्तुतिः</summary>

रामलक्ष्मणसुग्रीवाः शरस्पर्शं न तेऽनघ।  
समर्थाः प्रतिसोढुं च कुतस्तदनुयायिनः ॥ ५ ॥
</details>

<details><summary>मूलम्</summary>

रामलक्ष्मणसुग्रीवाः शरस्पर्शं न तेऽनघ।  
समर्थाः प्रतिसोढुं च कुतस्तदनुयायिनः ॥ ५ ॥
</details>

<details><summary>अनुवाद (हिन्दी)</summary>

‘अनघ! स्वयं राम, लक्ष्मण और सुग्रीव भी तुम्हारे बाणोंका आघात सहन करनेमें समर्थ नहीं हैं, फिर उनके अनुयायी तो हो ही कैसे सकते हैं?॥५॥
</details>

<details open><summary>विश्वास-प्रस्तुतिः</summary>

अकृता या प्रहस्तेन कुम्भकर्णेन चानघ।  
खरस्यापचितिः संख्ये तां गच्छ त्वं महाभुज ॥ ६ ॥
</details>

<details><summary>मूलम्</summary>

अकृता या प्रहस्तेन कुम्भकर्णेन चानघ।  
खरस्यापचितिः संख्ये तां गच्छ त्वं महाभुज ॥ ६ ॥
</details>

<details><summary>अनुवाद (हिन्दी)</summary>

‘निष्पाप महाबाहो! प्रहस्त और कुम्भकर्णने भी खरके वधका जो बदला नहीं चुकाया, उसे युद्धमें तुम चुकाओ॥६॥
</details>

<details open><summary>विश्वास-प्रस्तुतिः</summary>

त्वमद्य निशितैर्बाणैर्हत्वा शत्रून् ससैनिकान्।  
प्रतिनन्दय मां पुत्र पुरा जित्वेव वासवम् ॥ ७ ॥
</details>

<details><summary>मूलम्</summary>

त्वमद्य निशितैर्बाणैर्हत्वा शत्रून् ससैनिकान्।  
प्रतिनन्दय मां पुत्र पुरा जित्वेव वासवम् ॥ ७ ॥
</details>

<details><summary>अनुवाद (हिन्दी)</summary>

‘बेटा! तुमने पूर्वकालमें इन्द्रको जीतकर जिस प्रकार मुझे आनन्दित किया था, उसी प्रकार आज तुम तीखे बाणोंसे सैनिकोंसहित शत्रुओंका संहार करके मेरा आनन्द बढ़ाओ’॥७॥
</details>

<details open><summary>विश्वास-प्रस्तुतिः</summary>

इत्युक्तः स तथेत्युक्त्वा रथमास्थाय दंशितः।  
प्रययाविन्द्रजिद् राजंस्तूर्णमायोधनं प्रति ॥ ८ ॥
</details>

<details><summary>मूलम्</summary>

इत्युक्तः स तथेत्युक्त्वा रथमास्थाय दंशितः।  
प्रययाविन्द्रजिद् राजंस्तूर्णमायोधनं प्रति ॥ ८ ॥
</details>

<details><summary>अनुवाद (हिन्दी)</summary>

राजन्! रावणके द्वारा ऐसी आज्ञा देनेपर इन्द्रजित्‌ने ‘बहुत अच्छा’ कहकर पिताकी आज्ञा स्वीकार की और वह कवच बाँध रथपर बैठकर तुरंत ही संग्रामभूमिकी ओर चल दिया॥८॥
</details>

<details open><summary>विश्वास-प्रस्तुतिः</summary>

ततो विश्राव्य विस्पष्टं नाम राक्षसपुङ्गवः।  
आह्वयामास समरे लक्ष्मणं शुभलक्षणम् ॥ ९ ॥
</details>

<details><summary>मूलम्</summary>

ततो विश्राव्य विस्पष्टं नाम राक्षसपुङ्गवः।  
आह्वयामास समरे लक्ष्मणं शुभलक्षणम् ॥ ९ ॥
</details>

<details><summary>अनुवाद (हिन्दी)</summary>

तत्पश्चात् उस राक्षसराजने स्पष्टरूपसे अपने नामकी घोषणा करके शुभलक्षण लक्ष्मणको युद्धके लिये ललकारा॥९॥
</details>

<details open><summary>विश्वास-प्रस्तुतिः</summary>

तं लक्ष्मणोऽभ्यधावच्च प्रगृह्य सशरं धनुः।  
त्रासयंस्तलघोषेण सिंहः क्षुद्रमृगान् यथा ॥ १० ॥
</details>

<details><summary>मूलम्</summary>

तं लक्ष्मणोऽभ्यधावच्च प्रगृह्य सशरं धनुः।  
त्रासयंस्तलघोषेण सिंहः क्षुद्रमृगान् यथा ॥ १० ॥
</details>

<details><summary>अनुवाद (हिन्दी)</summary>

तब लक्ष्मण भी धनुषपर बाण चढ़ाये हुए उसकी ओर बड़े वेगसे दौड़े और सिंह जैसे छोटे मृगोंको डरा देता है, उसी प्रकार वे अपने धनुषकी टंकारसे सब राक्षसोंको त्रास देने लगे॥१०॥
</details>

<details open><summary>विश्वास-प्रस्तुतिः</summary>

तयोः समभवद् युद्धं सुमहज्जयगृद्धिनोः।  
दिव्यास्त्रविदुषोस्तीव्रमन्योन्यस्पर्धिनोस्तदा ॥ ११ ॥
</details>

<details><summary>मूलम्</summary>

तयोः समभवद् युद्धं सुमहज्जयगृद्धिनोः।  
दिव्यास्त्रविदुषोस्तीव्रमन्योन्यस्पर्धिनोस्तदा ॥ ११ ॥
</details>

<details><summary>अनुवाद (हिन्दी)</summary>

वे दोनों ही विजयकी अभिलाषा रखनेवाले, दिव्यास्त्रोंके ज्ञाता तथा परस्पर बड़ी स्पर्धा रखनेवाले थे। उन दोनोंमें उस समय बड़ा भारी युद्ध हुआ॥११॥
</details>

<details open><summary>विश्वास-प्रस्तुतिः</summary>

रावणिस्तु यदा नैनं विशेषयति सायकैः।  
ततो गुरुतरं यत्नमातिष्ठद् बलिनां वरः ॥ १२ ॥
</details>

<details><summary>मूलम्</summary>

रावणिस्तु यदा नैनं विशेषयति सायकैः।  
ततो गुरुतरं यत्नमातिष्ठद् बलिनां वरः ॥ १२ ॥
</details>

<details><summary>अनुवाद (हिन्दी)</summary>

बलवानोंमें श्रेष्ठ रावणकुमार इन्द्रजित् जब बाण-वर्षा करनेमें लक्ष्मणसे आगे न बढ़ सका, तब उसने गुरुतर प्रयत्न आरम्भ किया॥१२॥
</details>

<details open><summary>विश्वास-प्रस्तुतिः</summary>

तत एनं महावेगैरर्दयामास तोमरैः।  
तानागतान् स चिच्छेद सौमित्रिर्निशितैः शरैः ॥ १३ ॥
</details>

<details><summary>मूलम्</summary>

तत एनं महावेगैरर्दयामास तोमरैः।  
तानागतान् स चिच्छेद सौमित्रिर्निशितैः शरैः ॥ १३ ॥
</details>

<details><summary>अनुवाद (हिन्दी)</summary>

उसने अत्यन्त वेगशाली तोमरोंकी वर्षा करके लक्ष्मणको पीड़ा पहुँचानेकी चेष्टा की, परंतु लक्ष्मणने तीखे बाणोंसे उन सब तोमरोंको पास आते ही काट गिराया॥१३॥
</details>

<details open><summary>विश्वास-प्रस्तुतिः</summary>

ते निकृत्ताः शरैस्तीक्ष्णैर्न्यपतन् धरणीतले।  
तमङ्गदो वालिसुतः श्रीमानुद्यम्य पादपम् ॥ १४ ॥  
अभिद्रुत्य महावेगस्ताडयामास मूर्धनि ।  
तस्येन्द्रजिदसम्भ्रान्तः प्रासेनोरसि वीर्यवान् ॥ १५ ॥  
प्रहर्तुमैच्छत् तं चास्य प्रासं चिच्छेद लक्ष्मणः।
</details>

<details><summary>मूलम्</summary>

ते निकृत्ताः शरैस्तीक्ष्णैर्न्यपतन् धरणीतले।  
तमङ्गदो वालिसुतः श्रीमानुद्यम्य पादपम् ॥ १४ ॥  
अभिद्रुत्य महावेगस्ताडयामास मूर्धनि ।  
तस्येन्द्रजिदसम्भ्रान्तः प्रासेनोरसि वीर्यवान् ॥ १५ ॥  
प्रहर्तुमैच्छत् तं चास्य प्रासं चिच्छेद लक्ष्मणः।
</details>

<details><summary>अनुवाद (हिन्दी)</summary>

लक्ष्मणके तीखे बाणोंसे टूक-टूक होकर वे तोमर पृथ्वीपर बिखर गये। तब महावेगशाली वालिपुत्र श्रीमान् अंगदने एक वृक्ष उठा लिया और दौड़कर इन्द्रजित्‌के मस्तकपर उसे दे मारा; परंतु इन्द्रजित् इससे तनिक भी विचलित न हुआ। उस पराक्रमी वीरने प्रासद्वारा अंगदकी छातीमें प्रहार करनेका विचार किया, किंतु लक्ष्मणने उसे पहले ही काट गिराया॥१४-१५॥
</details>

<details open><summary>विश्वास-प्रस्तुतिः</summary>

तमभ्याशगतं वीरमङ्गदं रावणात्मजः ॥ १६ ॥  
गदयाताडयत् सव्ये पार्श्वे वानरपुङ्गवम्।
</details>

<details><summary>मूलम्</summary>

तमभ्याशगतं वीरमङ्गदं रावणात्मजः ॥ १६ ॥  
गदयाताडयत् सव्ये पार्श्वे वानरपुङ्गवम्।
</details>

<details><summary>अनुवाद (हिन्दी)</summary>

तब रावणकुमारने अपने निकट आये हुए उस वानरश्रेष्ठ वीर अंगदकी बायीं पसलीमें गदासे आघात किया॥१६॥
</details>

<details open><summary>विश्वास-प्रस्तुतिः</summary>

तमचिन्त्य प्रहारं स बलवान् वालिनः सुतः ॥ १७ ॥  
ससर्जेन्द्रजितः क्रोधाच्छालस्कन्धं तथाङ्गदः ।
</details>

<details><summary>मूलम्</summary>

तमचिन्त्य प्रहारं स बलवान् वालिनः सुतः ॥ १७ ॥  
ससर्जेन्द्रजितः क्रोधाच्छालस्कन्धं तथाङ्गदः ।
</details>

<details><summary>अनुवाद (हिन्दी)</summary>

बलवान् वालिनन्दन अंगदने इन्द्रजित्‌के उस गदाप्रहारकी कोई परवा न करके ऊपर क्रोधपूर्वक साखूका तना उठाकर दे मारा॥१७॥
</details>

<details open><summary>विश्वास-प्रस्तुतिः</summary>

सोऽङ्गदेन रुषोत्सृष्टो वधायेन्द्रजितस्तरुः ॥ १८ ॥  
जघानेन्द्रजितः पार्थ रथं साश्वं ससारथिम्।
</details>

<details><summary>मूलम्</summary>

सोऽङ्गदेन रुषोत्सृष्टो वधायेन्द्रजितस्तरुः ॥ १८ ॥  
जघानेन्द्रजितः पार्थ रथं साश्वं ससारथिम्।
</details>

<details><summary>अनुवाद (हिन्दी)</summary>

युधिष्ठिर! अंगदके द्वारा इन्द्रजित्‌के वधके लिये रोषपूर्वक चलाये हुए उस वृक्षने उसके सारथि और घोड़ोंसहित रथको नष्ट कर दिया॥१८॥
</details>

<details open><summary>विश्वास-प्रस्तुतिः</summary>

ततो हताश्वात् प्रस्कन्द्य रथात् स हतसारथिः ॥ १९ ॥  
तत्रैवान्तर्दधे राजन् मायया रावणात्मजः।
</details>

<details><summary>मूलम्</summary>

ततो हताश्वात् प्रस्कन्द्य रथात् स हतसारथिः ॥ १९ ॥  
तत्रैवान्तर्दधे राजन् मायया रावणात्मजः।
</details>

<details><summary>अनुवाद (हिन्दी)</summary>

राजन्! सारथिके मारे जानेपर रावणकुमार इन्द्रजित् उस अश्वहीन रथसे कूद पड़ा और मायाका आश्रय ले वहीं अन्तर्धान हो गया॥१९॥
</details>

<details open><summary>विश्वास-प्रस्तुतिः</summary>

अन्तर्हितं विदित्वा तं बहुमायं च राक्षसम् ॥ २० ॥  
रामस्तं देशमागम्य तत् सैन्यं पर्यरक्षत।
</details>

<details><summary>मूलम्</summary>

अन्तर्हितं विदित्वा तं बहुमायं च राक्षसम् ॥ २० ॥  
रामस्तं देशमागम्य तत् सैन्यं पर्यरक्षत।
</details>

<details><summary>अनुवाद (हिन्दी)</summary>

अनेक प्रकारकी माया जाननेवाले उस राक्षसको अदृश्य हुआ जान भगवान् श्रीराम उस स्थानपर आकर सब ओरसे अपनी सेनाकी रक्षा करने लगे॥२०॥
</details>

<details open><summary>विश्वास-प्रस्तुतिः</summary>

स राममुद्दिश्य शरैस्ततो दत्तवरैस्तदा ॥ २१ ॥  
विव्याध सर्वगात्रेषु लक्ष्मणं च महाबलम्।
</details>

<details><summary>मूलम्</summary>

स राममुद्दिश्य शरैस्ततो दत्तवरैस्तदा ॥ २१ ॥  
विव्याध सर्वगात्रेषु लक्ष्मणं च महाबलम्।
</details>

<details><summary>अनुवाद (हिन्दी)</summary>

तब इन्द्रजित्‌ने भगवान् श्रीराम तथा महाबली लक्ष्मणके सम्पूर्ण अंगोंको देवताओंसे वरदानके रूपमें प्राप्त हुए बाणोंद्वारा क्षत-विक्षत कर दिया॥२१॥
</details>

<details open><summary>विश्वास-प्रस्तुतिः</summary>

तमदृश्यं शरैः शूरौ माययान्तर्हितं तदा ॥ २२ ॥  
योधयामासतुरुभौ रावणिं रामलक्ष्मणौ ।
</details>

<details><summary>मूलम्</summary>

तमदृश्यं शरैः शूरौ माययान्तर्हितं तदा ॥ २२ ॥  
योधयामासतुरुभौ रावणिं रामलक्ष्मणौ ।
</details>

<details><summary>अनुवाद (हिन्दी)</summary>

यद्यपि रावणका पुत्र मायासे तिरोहित हो जानेके कारण दिखायी नहीं देता था, तो भी शूरवीर श्रीराम और लक्ष्मण दोनों भाई उसके साथ युद्ध करते ही रहे॥२२॥
</details>

<details open><summary>विश्वास-प्रस्तुतिः</summary>

स रुषा सर्वगात्रेषु तयोः पुरुषसिंहयोः ॥ २३ ॥  
व्यसृजत् सायकान् भूयः शतशोऽथ सहस्रशः।
</details>

<details><summary>मूलम्</summary>

स रुषा सर्वगात्रेषु तयोः पुरुषसिंहयोः ॥ २३ ॥  
व्यसृजत् सायकान् भूयः शतशोऽथ सहस्रशः।
</details>

<details><summary>अनुवाद (हिन्दी)</summary>

इन्द्रजित्‌ने पुरुषोंमें सिंहके समान पराक्रमी उन दोनों भाइयोंके समस्त अंगोंमें रोषपूर्वक सैकड़ों और हजारों बाणोंकी बारंबार वृष्टि की॥२३॥
</details>

<details open><summary>विश्वास-प्रस्तुतिः</summary>

तमदृश्यं विचिन्वन्तः सृजन्तमनिशं शरान् ॥ २४ ॥  
हरयो विविशुर्व्योम प्रगृह्य महतीः शिलाः।
</details>

<details><summary>मूलम्</summary>

तमदृश्यं विचिन्वन्तः सृजन्तमनिशं शरान् ॥ २४ ॥  
हरयो विविशुर्व्योम प्रगृह्य महतीः शिलाः।
</details>

<details><summary>अनुवाद (हिन्दी)</summary>

वानरोंने देखा कि वह राक्षस छिपकर निरन्तर बाणोंकी झड़ी लगा रहा है, तब वे हाथोंमें बड़ी-बड़ी शिलाएँ लिये आकाशमें उड़ गये और उसकी खोज करने लगे॥२४॥
</details>

<details open><summary>विश्वास-प्रस्तुतिः</summary>

तांश्च तौ चाप्यदृश्यः स शरैर्विव्याध राक्षसः ॥ २५ ॥  
स भृशं ताडयामास रावणिर्माययाऽऽवृतः।
</details>

<details><summary>मूलम्</summary>

तांश्च तौ चाप्यदृश्यः स शरैर्विव्याध राक्षसः ॥ २५ ॥  
स भृशं ताडयामास रावणिर्माययाऽऽवृतः।
</details>

<details><summary>अनुवाद (हिन्दी)</summary>

रावणकुमार अपनी मायासे आवृत होनेके कारण स्वयं किसीकी दृष्टिमें नहीं आता था; परंतु वह उन दोनों भाइयोंको तथा सम्पूर्ण वानरोंको भी निरन्तर अपने बाणोंद्वारा घायल कर रहा था॥२५॥
</details>

<details open><summary>विश्वास-प्रस्तुतिः</summary>

तौ शरैराचितौ वीरौ भ्रातरौ रामलक्ष्मणौ।  
पेततुर्गगनाद् भूमिं सूर्याचन्द्रमसाविव ॥ २६ ॥
</details>

<details><summary>मूलम्</summary>

तौ शरैराचितौ वीरौ भ्रातरौ रामलक्ष्मणौ।  
पेततुर्गगनाद् भूमिं सूर्याचन्द्रमसाविव ॥ २६ ॥
</details>

<details><summary>अनुवाद (हिन्दी)</summary>

वे दोनों बन्धु श्रीराम और लक्ष्मण ऊपरसे नीचेतक बाणोंसे व्याप्त हो गये थे; अतः आकाशसे गिरे हुए सूर्य और चन्द्रमाकी भाँति इस पृथ्वीपर गिर पड़े॥२६॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि रामोपाख्यानपर्वणि इन्द्रजिद्युद्धे अष्टाशीत्यधिकद्विशततमोऽध्यायः ॥ २८८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत रामोपाख्यानपर्वमें इन्द्रजित्-युद्धविषयक दो सौ अट्ठासीवाँ अध्याय पूरा हुआ॥२८८॥
</details>
