+++
title_full = "072 ऋतुपर्णके उत्तरीय वस्त्र गिरने और बहेड़ेके वृक्षके फलोंको गिननेके विषयमें नलके साथ ऋतुपर्णकी बातचीत, ऋतुपर्णसे नलको द्यूत-विद्याके रहस्यकी प्राप्ति और उनके शरीरसे कलियुगका निकलना"
title = "०७२ नलशरीरात् कलिनिर्गमनम्"

+++

<details><summary>भागसूचना</summary>

द्विसप्ततितमोऽध्यायः
</details>

<details><summary>सूचना (हिन्दी)</summary>

ऋतुपर्णके उत्तरीय वस्त्र गिरने और बहेड़ेके वृक्षके फलोंको गिननेके विषयमें नलके साथ ऋतुपर्णकी बातचीत, ऋतुपर्णसे नलको द्यूतविद्याके रहस्यकी प्राप्ति और उनके शरीरसे कलियुगका निकलना
</details>

<details open><summary>मूलम् (वचनम्)</summary>

बृहदश्व उवाच
</details>

<details open><summary>विश्वास-प्रस्तुतिः</summary>

स नदीः पर्वतांश्चैव वनानि च सरांसि च।  
अचिरेणातिचक्राम खेचरः खे चरन्निव ॥ १ ॥
</details>

<details><summary>मूलम्</summary>

स नदीः पर्वतांश्चैव वनानि च सरांसि च।  
अचिरेणातिचक्राम खेचरः खे चरन्निव ॥ १ ॥
</details>

<details><summary>अनुवाद (हिन्दी)</summary>

_बृहदश्व मुनि कहते हैं—_ युधिष्ठिर! जैसे पक्षी आकाशमें उड़ता है, उसी प्रकार बाहुक (बड़े वेगसे) शीघ्रतापूर्वक कितनी ही नदियों, पर्वतों, वनों और सरोवरोंको लाँघता हुआ आगे बढ़ने लगा॥१॥
</details>

<details open><summary>विश्वास-प्रस्तुतिः</summary>

तथा प्रयाते तु रथे तदा भाङ्गासुरिर्नृपः।  
उत्तरीयमधोऽपश्यद् भ्रष्टं परपुरंजयः ॥ २ ॥
</details>

<details><summary>मूलम्</summary>

तथा प्रयाते तु रथे तदा भाङ्गासुरिर्नृपः।  
उत्तरीयमधोऽपश्यद् भ्रष्टं परपुरंजयः ॥ २ ॥
</details>

<details><summary>अनुवाद (हिन्दी)</summary>

जब रथ इस प्रकार तीव्र गतिसे दौड़ रहा था, उसी समय शत्रुओंके नगरोंको जीतनेवाले राजा ऋतुपर्णने देखा, उनका उत्तरीय वस्त्र नीचे गिर गया है॥२॥
</details>

<details open><summary>विश्वास-प्रस्तुतिः</summary>

ततः स त्वरमाणस्तु पटे निपतिते तदा।  
ग्रहीष्यामीति तं राजा नलमाह महामनाः ॥ ३ ॥  
निगृह्णीष्व महाबुद्धे हयानेतान् महाजवान्।  
वार्ष्णेयो यावदेनं मे पटमानयतामिह ॥ ४ ॥
</details>

<details><summary>मूलम्</summary>

ततः स त्वरमाणस्तु पटे निपतिते तदा।  
ग्रहीष्यामीति तं राजा नलमाह महामनाः ॥ ३ ॥  
निगृह्णीष्व महाबुद्धे हयानेतान् महाजवान्।  
वार्ष्णेयो यावदेनं मे पटमानयतामिह ॥ ४ ॥
</details>

<details><summary>अनुवाद (हिन्दी)</summary>

उस समय वस्त्र गिर जानेपर उन महामना नरेशने बड़ी उतावलीके साथ नलसे कहा—‘महामते! इस वेगशाली घोड़ोंको (थोड़ी देरके लिये) रोक लो। मैं अपनी गिरी हुई चादर लूँगा। जबतक यह वार्ष्णेय उतरकर मेरे उत्तरीय वस्त्रको ला दे, तबतक रथको रोके रहो’॥३-४॥
</details>

<details open><summary>विश्वास-प्रस्तुतिः</summary>

नलस्तं प्रत्युवाचाथ दूरे भ्रष्टः पटस्तव।  
योजनं समतिक्रान्तो नाहर्तुं शक्यते पुनः ॥ ५ ॥
</details>

<details><summary>मूलम्</summary>

नलस्तं प्रत्युवाचाथ दूरे भ्रष्टः पटस्तव।  
योजनं समतिक्रान्तो नाहर्तुं शक्यते पुनः ॥ ५ ॥
</details>

<details><summary>अनुवाद (हिन्दी)</summary>

यह सुनकर नलने उसे उत्तर दिया—‘महाराज! आपका वस्त्र बहुत दूर गिरा है। मैं उस स्थानसे चार कोस आगे आ गया हूँ। अब फिर वह नहीं लाया जा सकता’॥५॥
</details>

<details open><summary>विश्वास-प्रस्तुतिः</summary>

एवमुक्तो नलेनाथ तदा भाङ्गासुरिर्नृपः।  
आससाद वने राजन् फलवन्तं बिभीतकम् ॥ ६ ॥
</details>

<details><summary>मूलम्</summary>

एवमुक्तो नलेनाथ तदा भाङ्गासुरिर्नृपः।  
आससाद वने राजन् फलवन्तं बिभीतकम् ॥ ६ ॥
</details>

<details><summary>अनुवाद (हिन्दी)</summary>

राजन्! नलके ऐसा कहनेपर राजा ऋतुपर्ण चुप हो गये। अब वे एक वनमें एक बहेड़ेके वृक्षके पास आ पहुँचे, जिसमें बहुत-से फल लगे थे॥६॥
</details>

<details open><summary>विश्वास-प्रस्तुतिः</summary>

तं दृष्ट्वा बाहुकं राजा त्वरमाणोऽभ्यभाषत।  
ममापि सूत पश्य त्वं संख्याने परमं बलम् ॥ ७ ॥
</details>

<details><summary>मूलम्</summary>

तं दृष्ट्वा बाहुकं राजा त्वरमाणोऽभ्यभाषत।  
ममापि सूत पश्य त्वं संख्याने परमं बलम् ॥ ७ ॥
</details>

<details><summary>अनुवाद (हिन्दी)</summary>

उस वृक्षको देखकर राजा ऋतुपर्णने तुरंत ही बाहुकसे कहा—‘सूत! तुम देखो, मुझमें भी गणना करने (हिसाब लगाने) की कितनी अद्भुत शक्ति है॥७॥
</details>

<details open><summary>विश्वास-प्रस्तुतिः</summary>

सर्वः सर्वं न जानाति सर्वज्ञो नास्ति कश्चन।  
नैकत्र परिनिष्ठास्ति ज्ञानस्य पुरुषे क्वचित् ॥ ८ ॥
</details>

<details><summary>मूलम्</summary>

सर्वः सर्वं न जानाति सर्वज्ञो नास्ति कश्चन।  
नैकत्र परिनिष्ठास्ति ज्ञानस्य पुरुषे क्वचित् ॥ ८ ॥
</details>

<details><summary>अनुवाद (हिन्दी)</summary>

‘सब लोग सभी बातें नहीं जानते। संसारमें कोई भी सर्वज्ञ नहीं है तथा एक ही पुरुषमें सम्पूर्ण ज्ञानकी प्रतिष्ठा नहीं है॥८॥
</details>

<details open><summary>विश्वास-प्रस्तुतिः</summary>

वृक्षेऽस्मिन् यानि पर्णानि फलान्यपि च बाहुक।  
पतितान्यपि यान्यत्र तत्रैकमधिकं शतम् ॥ ९ ॥  
एकपत्राधिकं चात्र फलमेकं च बाहुक।  
पञ्चकोट्योऽथ पत्राणां द्वयोरपि च शाखयोः ॥ १० ॥  
प्रचिनुह्यस्य शाखे द्वे याश्चाप्यन्याः प्रशाखिकाः।  
आभ्यां फलसहस्रे द्वे पञ्चोनं शतमेव च ॥ ११ ॥
</details>

<details><summary>मूलम्</summary>

वृक्षेऽस्मिन् यानि पर्णानि फलान्यपि च बाहुक।  
पतितान्यपि यान्यत्र तत्रैकमधिकं शतम् ॥ ९ ॥  
एकपत्राधिकं चात्र फलमेकं च बाहुक।  
पञ्चकोट्योऽथ पत्राणां द्वयोरपि च शाखयोः ॥ १० ॥  
प्रचिनुह्यस्य शाखे द्वे याश्चाप्यन्याः प्रशाखिकाः।  
आभ्यां फलसहस्रे द्वे पञ्चोनं शतमेव च ॥ ११ ॥
</details>

<details><summary>अनुवाद (हिन्दी)</summary>

‘बाहुक! इस वृक्षपर जितने पत्ते और फल हैं, उन सबको मैं बताता हूँ। पेड़के नीचे जो पत्ते और फल गिरे हुए हैं, उनकी संख्या एक सौ अधिक है, इसके सिवा एक पत्र तथा एक फल और भी अधिक है; अर्थात् नीचे गिरे हुए पत्तों और फलोंकी संख्या वृक्षमें लगे हुए पत्तों और फलोंसे एक सौ दो अधिक है। इस वृक्षकी दोनों शाखाओंमें पाँच करोड़ पत्ते हैं। तुम्हारी इच्छा हो तो इन दोनों शाखाओं तथा इसकी अन्य प्रशाखाओं (को काटकर उन)-के पत्ते गिन लो। इसी प्रकार इन शाखाओंमें दो हजार पंचानबे फल लगे हुए हैं॥
</details>

<details open><summary>विश्वास-प्रस्तुतिः</summary>

ततो रथमवस्थाप्य राजानं बाहुकोऽब्रवीत्।  
परोक्षमिव मे राजन् कत्थसे शत्रुकर्शन ॥ १२ ॥  
प्रत्यक्षमेतत् कर्तास्मि शातयित्वा बिभीतकम्।  
अथात्र गणिते राजन् विद्यते न परोक्षता ॥ १३ ॥  
प्रत्यक्षं ते महाराज शातयिष्ये बिभीतकम्।  
अहं हि नाभिजानामि भवेदेवं न वेति वा ॥ १४ ॥
</details>

<details><summary>मूलम्</summary>

ततो रथमवस्थाप्य राजानं बाहुकोऽब्रवीत्।  
परोक्षमिव मे राजन् कत्थसे शत्रुकर्शन ॥ १२ ॥  
प्रत्यक्षमेतत् कर्तास्मि शातयित्वा बिभीतकम्।  
अथात्र गणिते राजन् विद्यते न परोक्षता ॥ १३ ॥  
प्रत्यक्षं ते महाराज शातयिष्ये बिभीतकम्।  
अहं हि नाभिजानामि भवेदेवं न वेति वा ॥ १४ ॥
</details>

<details><summary>अनुवाद (हिन्दी)</summary>

यह सुनकर बाहुकने रथ खड़ा करके राजासे कहा—‘शत्रुसूदन नरेश! आप जो कह रहे हैं, वह संख्या परोक्ष है। मैं इस बहेड़ेके वृक्षको काटकर उसके फलोंकी संख्याको प्रत्यक्ष करूँगा। महाराज! आपकी आँखोंके सामने इस बहेड़ेको काटूँगा। इस प्रकार गणना कर लेनेपर वह संख्या परोक्ष नहीं रह जायगी। बिना ऐसा किये मैं तो नहीं समझ सकता कि (फलोंकी) संख्या इतनी है या नहीं॥१२—१४॥
</details>

<details open><summary>विश्वास-प्रस्तुतिः</summary>

संख्यास्यामि फलान्यस्य पश्यतस्ते जनाधिप।  
मुहूर्तमपि वार्ष्णेयो रश्मीन् यच्छतु वाजिनाम् ॥ १५ ॥
</details>

<details><summary>मूलम्</summary>

संख्यास्यामि फलान्यस्य पश्यतस्ते जनाधिप।  
मुहूर्तमपि वार्ष्णेयो रश्मीन् यच्छतु वाजिनाम् ॥ १५ ॥
</details>

<details><summary>अनुवाद (हिन्दी)</summary>

‘जनेश्वर! यदि वार्ष्णेय दो घड़ीतक भी इन घोड़ोंकी लगाम सँभाले तो मैं आपके देखते-देखते इसके फलोंको गिन लूँगा’॥१५॥
</details>

<details open><summary>विश्वास-प्रस्तुतिः</summary>

तमब्रवीन्नृपः सूतं नायं कालो विलम्बितुम्।  
बाहुकस्त्वब्रवीदेनं परं यत्नं समास्थितः ॥ १६ ॥  
प्रतीक्षस्व मुहूर्तं त्वमथवा त्वरते भवान्।  
एष याति शिवः पन्था याहि वार्ष्णेयसारथिः ॥ १७ ॥
</details>

<details><summary>मूलम्</summary>

तमब्रवीन्नृपः सूतं नायं कालो विलम्बितुम्।  
बाहुकस्त्वब्रवीदेनं परं यत्नं समास्थितः ॥ १६ ॥  
प्रतीक्षस्व मुहूर्तं त्वमथवा त्वरते भवान्।  
एष याति शिवः पन्था याहि वार्ष्णेयसारथिः ॥ १७ ॥
</details>

<details><summary>अनुवाद (हिन्दी)</summary>

तब राजाने सारथिसे कहा—‘यह विलम्ब करनेका समय नहीं है।’ बाहुक बोला—‘मैं प्रयत्नपूर्वक शीघ्र ही गणना समाप्त कर दूँगा। आप दो ही घड़ीतक प्रतीक्षा कीजिये। अथवा यदि आपको बड़ी जल्दी हो तो यह विदर्भदेशका मंगलमय मार्ग है, वार्ष्णेयको सारथि बनाकर चले जाइये’॥१६-१७॥
</details>

<details open><summary>विश्वास-प्रस्तुतिः</summary>

अब्रवीदृतुपर्णस्तु सान्त्वयन् कुरुनन्दन ।  
त्वमेव यन्ता नान्योऽस्ति पृथिव्यामपि बाहुक ॥ १८ ॥
</details>

<details><summary>मूलम्</summary>

अब्रवीदृतुपर्णस्तु सान्त्वयन् कुरुनन्दन ।  
त्वमेव यन्ता नान्योऽस्ति पृथिव्यामपि बाहुक ॥ १८ ॥
</details>

<details><summary>अनुवाद (हिन्दी)</summary>

कुरुनन्दन! तब ऋतुपर्णने उसे सान्त्वना देते हुए कहा—‘बाहुक! तुम्हीं इन घोड़ोंको हाँक सकते हो। इस कलामें पृथ्वीपर तुम्हारे जैसा दूसरा कोई नहीं है॥१८॥
</details>

<details open><summary>विश्वास-प्रस्तुतिः</summary>

त्वत्कृते यातुमिच्छामि विदर्भान् हयकोविद।  
शरणं त्वां प्रपन्नोऽस्मि न विघ्नं कर्तुमर्हसि ॥ १९ ॥
</details>

<details><summary>मूलम्</summary>

त्वत्कृते यातुमिच्छामि विदर्भान् हयकोविद।  
शरणं त्वां प्रपन्नोऽस्मि न विघ्नं कर्तुमर्हसि ॥ १९ ॥
</details>

<details><summary>अनुवाद (हिन्दी)</summary>

‘घोड़ोंके रहस्यको जाननेवाले बाहुक! तुम्हारे ही प्रयत्नसे मैं विदर्भदेशकी राजधानीमें पहुँचना चाहता हूँ। देखो, तुम्हारी शरणमें आया हूँ। इस कार्यमें विघ्न न डालो॥१९॥
</details>

<details open><summary>विश्वास-प्रस्तुतिः</summary>

कामं च ते करिष्यामि यन्मां वक्ष्यसि बाहुक।  
विदर्भान् यदि यात्वाद्य सूर्यं दर्शयितासि मे ॥ २० ॥
</details>

<details><summary>मूलम्</summary>

कामं च ते करिष्यामि यन्मां वक्ष्यसि बाहुक।  
विदर्भान् यदि यात्वाद्य सूर्यं दर्शयितासि मे ॥ २० ॥
</details>

<details><summary>अनुवाद (हिन्दी)</summary>

‘बाहुक! यदि आज विदर्भदेशमें पहुँचकर तुम मुझे सूर्यका दर्शन करा सको तो तुम जो कहोगे, तुम्हारी वही इच्छा पूर्ण करूँगा’॥२०॥
</details>

<details open><summary>विश्वास-प्रस्तुतिः</summary>

अथाब्रवीद् बाहुकस्तं संख्याय च बिभीतकम्।  
ततो विदर्भान् यास्यामि कुरुष्वैवं वचो मम ॥ २१ ॥
</details>

<details><summary>मूलम्</summary>

अथाब्रवीद् बाहुकस्तं संख्याय च बिभीतकम्।  
ततो विदर्भान् यास्यामि कुरुष्वैवं वचो मम ॥ २१ ॥
</details>

<details><summary>अनुवाद (हिन्दी)</summary>

यह सुनकर बाहुकने कहा—‘मैं बहेड़ेके फलोंको गिनकर विदर्भदेशको चलूँगा। आप मेरी यह बात मान लीजिये’॥२१॥
</details>

<details open><summary>विश्वास-प्रस्तुतिः</summary>

अकाम इव तं राजा गणयस्वेत्युवाच ह।  
एकदेशं च शाखायाः समादिष्टं मयानघ ॥ २२ ॥  
गणयस्वाश्वतत्त्वज्ञ ततस्त्वं प्रीतिमावह ।  
सोऽवतीर्य रथात् तूर्णं शातयामास तं द्रुमम् ॥ २३ ॥
</details>

<details><summary>मूलम्</summary>

अकाम इव तं राजा गणयस्वेत्युवाच ह।  
एकदेशं च शाखायाः समादिष्टं मयानघ ॥ २२ ॥  
गणयस्वाश्वतत्त्वज्ञ ततस्त्वं प्रीतिमावह ।  
सोऽवतीर्य रथात् तूर्णं शातयामास तं द्रुमम् ॥ २३ ॥
</details>

<details><summary>अनुवाद (हिन्दी)</summary>

राजाने मानो अनिच्छासे कहा—‘अच्छा, गिन लो। अश्वविद्याके तत्त्वको जाननेवाले निष्पाप बाहुक! मेरे बताये अनुसार तुम शाखाके एक ही भागको गिनो। इससे तुम्हें बड़ी प्रसन्नता होगी’। बाहुकने रथसे उतरकर तुरंत ही उस वृक्षको काट डाला॥२२-२३॥
</details>

<details open><summary>विश्वास-प्रस्तुतिः</summary>

ततः स विस्मयाविष्टो राजानमिदमब्रवीत्।  
गणयित्वा यथोक्तानि तावन्त्येव फलानि तु ॥ २४ ॥
</details>

<details><summary>मूलम्</summary>

ततः स विस्मयाविष्टो राजानमिदमब्रवीत्।  
गणयित्वा यथोक्तानि तावन्त्येव फलानि तु ॥ २४ ॥
</details>

<details><summary>अनुवाद (हिन्दी)</summary>

गिननेसे उसे उतने ही फल मिले। तब उसने विस्मित होकर राजा ऋतुपर्णसे कहा—॥२४॥
</details>

<details open><summary>विश्वास-प्रस्तुतिः</summary>

अत्यद्भुतमिदं राजन् दृष्टवानस्मि ते बलम्।  
श्रोतुमिच्छामि तां विद्यां ययैतज्ज्ञायते नृप ॥ २५ ॥  
तमुवाच ततो राजा त्वरितो गमने नृप।  
विद्ध्यक्षहृदयज्ञं मां संख्याने च विशारदम् ॥ २६ ॥
</details>

<details><summary>मूलम्</summary>

अत्यद्भुतमिदं राजन् दृष्टवानस्मि ते बलम्।  
श्रोतुमिच्छामि तां विद्यां ययैतज्ज्ञायते नृप ॥ २५ ॥  
तमुवाच ततो राजा त्वरितो गमने नृप।  
विद्ध्यक्षहृदयज्ञं मां संख्याने च विशारदम् ॥ २६ ॥
</details>

<details><summary>अनुवाद (हिन्दी)</summary>

‘राजन्! आपमें गणितकी यह अद्भुत शक्ति मैंने देखी है। नराधिप! जिस विद्यासे यह गिनती जान ली जाती है, उसे मैं सुनना चाहता हूँ।’ राजा तुरंत जानेके लिये उत्सुक थे, अतः उन्होंने बाहुकसे कहा—‘तुम मुझे द्यूत-विद्याका मर्मज्ञ और गणितमें अत्यन्त निपुण समझो’॥२५-२६॥
</details>

<details open><summary>विश्वास-प्रस्तुतिः</summary>

बाहुकस्तमुवाचाथ देहि विद्यामिमां मम।  
मत्तोऽपि चाश्वहृदयं गृहाण पुरुषर्षभ ॥ २७ ॥
</details>

<details><summary>मूलम्</summary>

बाहुकस्तमुवाचाथ देहि विद्यामिमां मम।  
मत्तोऽपि चाश्वहृदयं गृहाण पुरुषर्षभ ॥ २७ ॥
</details>

<details><summary>अनुवाद (हिन्दी)</summary>

_बाहुकने कहा—_ ‘पुरुषश्रेष्ठ! तुम यह विद्या मुझे बतला दो और बदलेमें मुझसे भी अश्व-विद्याका रहस्य ग्रहण कर लो’॥२७॥
</details>

<details open><summary>विश्वास-प्रस्तुतिः</summary>

ऋतुपर्णस्ततो राजा बाहुकं कार्यगौरवात्।  
हयज्ञानस्य लोभाच्च तं तथेत्यब्रवीद् वचः ॥ २८ ॥
</details>

<details><summary>मूलम्</summary>

ऋतुपर्णस्ततो राजा बाहुकं कार्यगौरवात्।  
हयज्ञानस्य लोभाच्च तं तथेत्यब्रवीद् वचः ॥ २८ ॥
</details>

<details><summary>अनुवाद (हिन्दी)</summary>

तब राजा ऋतुपर्णने कार्यकी गुरुता और अश्व-विज्ञानके लोभसे बाहुकको आश्वासन देते हुए कहा—‘तथास्तु’॥२८॥
</details>

<details open><summary>विश्वास-प्रस्तुतिः</summary>

यथोक्तं त्वं गृहाणेदमक्षाणां हृदयं परम्।  
निक्षेपो मेऽश्वहृदयं त्वयि तिष्ठतु बाहुक।  
एवमुक्त्वा ददौ विद्यामृतुपर्णो नलाय वै ॥ २९ ॥
</details>

<details><summary>मूलम्</summary>

यथोक्तं त्वं गृहाणेदमक्षाणां हृदयं परम्।  
निक्षेपो मेऽश्वहृदयं त्वयि तिष्ठतु बाहुक।  
एवमुक्त्वा ददौ विद्यामृतुपर्णो नलाय वै ॥ २९ ॥
</details>

<details><summary>अनुवाद (हिन्दी)</summary>

‘बाहुक! तुम मुझसे द्यूत-विद्याका गूढ़ रहस्य ग्रहण करो और अश्वविज्ञानको मेरे लिये अपने ही पास धरोहरके रूपमें रहने दो।’ ऐसा कहकर ऋतुपर्णने नलको अपनी विद्या दे दी॥२९॥
</details>

<details open><summary>विश्वास-प्रस्तुतिः</summary>

तस्याक्षहृदयज्ञस्य शरीरान्निःसृतः कलिः ।  
कर्कोटकविषं तीक्ष्णं मुखात् सततमुद्वमन् ॥ ३० ॥  
कलेस्तस्य तदार्तस्य शापाग्निः स विनिःसृतः।  
स तेन कर्शितो राजा दीर्घकालमनात्मवान् ॥ ३१ ॥
</details>

<details><summary>मूलम्</summary>

तस्याक्षहृदयज्ञस्य शरीरान्निःसृतः कलिः ।  
कर्कोटकविषं तीक्ष्णं मुखात् सततमुद्वमन् ॥ ३० ॥  
कलेस्तस्य तदार्तस्य शापाग्निः स विनिःसृतः।  
स तेन कर्शितो राजा दीर्घकालमनात्मवान् ॥ ३१ ॥
</details>

<details><summary>अनुवाद (हिन्दी)</summary>

द्यूत-विद्याका रहस्य जाननेके अनन्तर नलके शरीरसे कलियुग निकला। तब कर्कोटक नागके तीखे विषको अपने मुखसे बार-बार उगल रहा था। उस समय कष्टमें पड़े हुए कलियुगकी वह शापाग्नि भी दूर हो गयी। राजा नलको उसने दीर्घकालतक कष्ट दिया था और उसीके कारण वे किंकर्तव्यविमूढ हो रहे थे॥३०-३१॥
</details>

<details open><summary>विश्वास-प्रस्तुतिः</summary>

ततो विषविमुक्तात्मा स्वं रूपमकरोत् कलिः।  
तं शप्तुमैच्छत् कुपितो निषधाधिपतिर्नलः ॥ ३२ ॥
</details>

<details><summary>मूलम्</summary>

ततो विषविमुक्तात्मा स्वं रूपमकरोत् कलिः।  
तं शप्तुमैच्छत् कुपितो निषधाधिपतिर्नलः ॥ ३२ ॥
</details>

<details><summary>अनुवाद (हिन्दी)</summary>

तदनन्तर विषके प्रभावसे मुक्त होकर कलियुगने अपने स्वरूपको प्रकट किया। उस समय निषधनरेश नलने कुपित हो कलियुगको शाप देनेकी इच्छा की॥३२॥
</details>

<details open><summary>विश्वास-प्रस्तुतिः</summary>

तमुवाच कलिर्भीतो वेपमानः कृताञ्जलिः।  
कोपं संयच्छ नृपते कीर्तिं दास्यामि ते पराम् ॥ ३३ ॥
</details>

<details><summary>मूलम्</summary>

तमुवाच कलिर्भीतो वेपमानः कृताञ्जलिः।  
कोपं संयच्छ नृपते कीर्तिं दास्यामि ते पराम् ॥ ३३ ॥
</details>

<details><summary>अनुवाद (हिन्दी)</summary>

तब कलियुग भयभीत हो काँपता हुआ हाथ जोड़कर उनसे बोला—‘महाराज! अपने क्रोधको रोकिये। मैं आपको उत्तम कीर्ति प्रदान करूँगा॥३३॥
</details>

<details open><summary>विश्वास-प्रस्तुतिः</summary>

इन्द्रसेनस्य जननी कुपिता माशपत् पुरा।  
यदा त्वया परित्यक्ता ततोऽहं भृशपीडितः ॥ ३४ ॥
</details>

<details><summary>मूलम्</summary>

इन्द्रसेनस्य जननी कुपिता माशपत् पुरा।  
यदा त्वया परित्यक्ता ततोऽहं भृशपीडितः ॥ ३४ ॥
</details>

<details><summary>अनुवाद (हिन्दी)</summary>

‘इन्द्रसेनकी माता दमयन्तीने, पहले जब उसे आपने वनमें त्याग दिया था, कुपित होकर मुझे शाप दे दिया। उससे मैं बड़ा कष्ट पाता रहा हूँ॥३४॥
</details>

<details open><summary>विश्वास-प्रस्तुतिः</summary>

अवसं त्वयि राजेन्द्र सुदुःखमपराजित।  
विषेण नागराजस्य दह्यमानो दिवानिशम् ॥ ३५ ॥
</details>

<details><summary>मूलम्</summary>

अवसं त्वयि राजेन्द्र सुदुःखमपराजित।  
विषेण नागराजस्य दह्यमानो दिवानिशम् ॥ ३५ ॥
</details>

<details><summary>अनुवाद (हिन्दी)</summary>

‘किसीसे पराजित न होनेवाले महाराज! मैं आपके शरीरमें अत्यन्त दुःखित होकर रहता था। नागराज कर्कोटकके विषसे मैं दिन-रात झुलसता जा रहा था (इस प्रकार मुझे अपने कियेका कठोर दण्ड मिल गया है)॥३५॥
</details>

<details open><summary>विश्वास-प्रस्तुतिः</summary>

शरणं त्वां प्रपन्नोऽस्मि शृणु चेदं वचो मम।  
ये च त्वां मनुजा लोके कीर्तयिष्यन्त्यतन्द्रिताः।  
मत्प्रसूतं भयं तेषां न कदाचिद् भविष्यति ॥ ३६ ॥  
भयार्तं शरणं यातं यदि मां त्वं न शप्स्यसे।  
एवमुक्तो नलो राजा न्ययच्छत् कोपमात्मनः ॥ ३७ ॥
</details>

<details><summary>मूलम्</summary>

शरणं त्वां प्रपन्नोऽस्मि शृणु चेदं वचो मम।  
ये च त्वां मनुजा लोके कीर्तयिष्यन्त्यतन्द्रिताः।  
मत्प्रसूतं भयं तेषां न कदाचिद् भविष्यति ॥ ३६ ॥  
भयार्तं शरणं यातं यदि मां त्वं न शप्स्यसे।  
एवमुक्तो नलो राजा न्ययच्छत् कोपमात्मनः ॥ ३७ ॥
</details>

<details><summary>अनुवाद (हिन्दी)</summary>

‘अब मैं आपकी शरणमें हूँ। आप मेरी यह बात सुनिये। यदि भयसे पीड़ित और शरणमें आये हुए मुझको आप शाप नहीं देंगे तो संसारमें जो मनुष्य आलस्यरहित हो आपकी कीर्ति-कथाका कीर्तन करेंगे, उन्हें मुझसे कभी भय नहीं होगा।’ कलियुगके ऐसा कहनेपर राजा नलने अपने क्रोधको रोक लिया॥३६-३७॥
</details>

<details open><summary>विश्वास-प्रस्तुतिः</summary>

ततो भीतः कलिः क्षिप्रं प्रविवेश बिभीतकम्।  
कलिस्त्वन्यैस्तदादृश्यः कथयन् नैषधेन वै ॥ ३८ ॥
</details>

<details><summary>मूलम्</summary>

ततो भीतः कलिः क्षिप्रं प्रविवेश बिभीतकम्।  
कलिस्त्वन्यैस्तदादृश्यः कथयन् नैषधेन वै ॥ ३८ ॥
</details>

<details><summary>अनुवाद (हिन्दी)</summary>

तदनन्तर कलियुग भयभीत हो तुरंत ही बहेड़ेके वृक्षमें समा गया। वह जिस समय निषधराज नलके साथ बात कर रहा था, उस समय दूसरे लोग उसे नहीं देख पाते थे॥३८॥
</details>

<details open><summary>विश्वास-प्रस्तुतिः</summary>

ततो गतज्वरो राजा नैषधः परवीरहा।  
सम्प्रणष्टे कलौ राजा संख्यायास्य फलान्युत ॥ ३९ ॥  
मुदा परमया युक्तस्तेजसाथ परेण वै।  
रथमारुह्य तेजस्वी प्रययौ जवनैर्हयैः ॥ ४० ॥
</details>

<details><summary>मूलम्</summary>

ततो गतज्वरो राजा नैषधः परवीरहा।  
सम्प्रणष्टे कलौ राजा संख्यायास्य फलान्युत ॥ ३९ ॥  
मुदा परमया युक्तस्तेजसाथ परेण वै।  
रथमारुह्य तेजस्वी प्रययौ जवनैर्हयैः ॥ ४० ॥
</details>

<details><summary>अनुवाद (हिन्दी)</summary>

तदनन्तर कलियुगके अदृश्य हो जानेपर शत्रुवीरोंका संहार करनेवाले निषधनरेश राजा नल सारी चिन्ताओंसे मुक्त हो गये। बहेड़ेके फलोंको गिनकर उन्हें बड़ी प्रसन्नता हुई। वे उत्तम तेजसे युत्ह तेजस्वी रूप धारण करके रथपर चढ़े और वेगशाली घोड़ोंको हाँकते हुए विदर्भदेशको चल दिये॥३९-४०॥
</details>

<details open><summary>विश्वास-प्रस्तुतिः</summary>

बिभीतकश्चाप्रशस्तः संवृत्तः कलिसंश्रयात् ।  
हयोत्तमानुत्पततो द्विजानिव पुनः पुनः ॥ ४१ ॥  
नलः संचोदयामास प्रहृष्टेनान्तरात्मना ।  
विदर्भाभिमुखो राजा प्रययौ स महायशाः ॥ ४२ ॥
</details>

<details><summary>मूलम्</summary>

बिभीतकश्चाप्रशस्तः संवृत्तः कलिसंश्रयात् ।  
हयोत्तमानुत्पततो द्विजानिव पुनः पुनः ॥ ४१ ॥  
नलः संचोदयामास प्रहृष्टेनान्तरात्मना ।  
विदर्भाभिमुखो राजा प्रययौ स महायशाः ॥ ४२ ॥
</details>

<details><summary>अनुवाद (हिन्दी)</summary>

कलियुगके आश्रय लेनेसे बहेड़ेका वृक्ष निन्दित हो गया। तदनन्तर राजा नलने प्रसन्नचित्तसे पुनः घोड़ोंको हाँकना आरम्भ किया। वे उत्तम अश्व पक्षियोंकी तरह बार-बार उड़ते हुए-से प्रतीत हो रहे थे। अब महायशस्वी राजा नल विदर्भदेशकी ओर (बड़े वेगसे बढ़े) जा रहे थे॥४१-४२॥
</details>

<details open><summary>विश्वास-प्रस्तुतिः</summary>

नले तु समतिक्रान्ते कलिरप्यगमद् गृहम्।  
ततो गतज्वरो राजा नलोऽभूत् पृथिवीपतिः।  
विमुक्तः कलिना राजन् रूपमात्रवियोजितः ॥ ४३ ॥
</details>

<details><summary>मूलम्</summary>

नले तु समतिक्रान्ते कलिरप्यगमद् गृहम्।  
ततो गतज्वरो राजा नलोऽभूत् पृथिवीपतिः।  
विमुक्तः कलिना राजन् रूपमात्रवियोजितः ॥ ४३ ॥
</details>

<details><summary>अनुवाद (हिन्दी)</summary>

नलके चले जानेपर कलि अपने घर चले गये। राजन्! कलिसे मुक्त हो भूमिपाल राजा नल सारी चिन्ताओंसे छुटकारा पा गये; किंतु अभीतक उन्हें अपना पहला रूप नहीं प्राप्त हुआ था। उनमें केवल इतनी ही कमी रह गयी थी॥४३॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि नलोपाख्यानपर्वणि कलिनिर्गमे द्विसप्ततितमोऽध्यायः ॥ ७२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत नलोपाख्यानपर्वमें कलियुगनिर्गमनविषयक बहत्तरवाँ अध्याय पूरा हुआ॥७२॥
</details>
