+++
title_full = "316 वनपर्व-श्रवण-महिमा"
title = "३१६"

+++


इदमारण्यकं श्रुत्वा महापापैः प्रमुच्यते।  
अधनो धनमाप्नोति पुत्रपौत्रसमन्वितः ॥ १ ॥

यं यं प्रार्थयते कामं तं तं प्राप्नोत्यसंशयम्।  
नारी वा पुरुषो वापि शुचिः प्रयतमानसः ॥ २ ॥  
आरण्यके श्रुतेऽधीते ब्राह्मणान् पायसादिभिः।  
भोजयेद् वस्त्रगोस्वर्णदानै रत्नैः प्रपूजितान् ॥ ३ ॥

ब्राह्मणेषु च तुष्टेषु संतुष्टाः पाण्डुनन्दनाः।  
ब्रह्मा विष्णुस्तथा रुद्रः शक्रो देवगणास्तथा ॥ ४ ॥  
भूतानि मुनयो देव्यस्तथा पितृगणाश्च ये।  
वाचकं पूजयेच्छक्त्या वस्त्रान्नैः स्वर्णभूषणैः ॥ ५ ॥

विशेषतस्तु कपिला देया तु जयपाठके।  
कांस्यदोहा रौप्यखुरा स्वर्णशृङ्गी सभूषणा।  
पाण्डूनां परितोषार्थं दद्यादन्नं द्विजातये ॥ ६ ॥

आरण्यकाख्यमाख्यानं शृणुयाद् यो नरोत्तमः।  
स सर्वकाममाप्नोति पुनः स्वर्गतिमाप्नुयात् ॥ ७ ॥

मातापितृसहस्राणि पुत्रदारशतानि च ।  
संसारेष्वनुभूतानि यान्ति यास्यन्ति चापरे॥

हर्षस्थानसहस्राणि भयस्थानशतानि च ।  
दिवसे दिवसे मूढमाविशन्ति न पण्डितम्॥

ऊर्ध्वबाहुर्विरौम्येष न च कश्चिच्छृणोति मे।  
धर्मादर्थश्च कामश्च स किमर्थं न सेव्यते॥

न जातु कामान्न भयान्न लोभाद्

नित्यो धर्मः सुखदुःखे त्वनित्ये

इमां भारतसावित्रीं प्रातरुत्थाय यः पठेत्।  
स भारतफलं प्राप्य परं ब्रह्माधिगच्छति॥