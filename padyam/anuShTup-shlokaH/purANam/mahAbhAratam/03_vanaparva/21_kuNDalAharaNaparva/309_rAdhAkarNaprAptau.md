+++
title_full = "309 अधिरथ सूत तथा उसकी पत्नी राधाको बालक कर्णकी प्राप्ति, राधाके द्वारा उसका पालन, हस्तिनापुरमें उसकी शिक्षा-दीक्षा तथा कर्णके पास इन्द्रका आगमन"
title = "३०९ राधाकर्णप्राप्तौ"

+++

<details><summary>भागसूचना</summary>

नवाधिकत्रिशततमोऽध्यायः
</details>

<details><summary>सूचना (हिन्दी)</summary>

अधिरथ सूत तथा उसकी पत्नी राधाको बालक कर्णकी प्राप्ति, राधाके द्वारा उसका पालन, हस्तिनापुरमें उसकी शिक्षा-दीक्षा तथा कर्णके पास इन्द्रका आगमन
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतस्मिन्नेव काले तु धृतराष्ट्रस्य वै सखा।  
सूतोऽधिरथ इत्येव सदारो जाह्नवीं ययौ ॥ १ ॥
</details>

<details><summary>मूलम्</summary>

एतस्मिन्नेव काले तु धृतराष्ट्रस्य वै सखा।  
सूतोऽधिरथ इत्येव सदारो जाह्नवीं ययौ ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! इसी समय राजा धृतराष्ट्रका मित्र अधिरथ सूत अपनी स्त्रीके साथ गंगाजीके तटपर आया॥१॥
</details>

<details open><summary>विश्वास-प्रस्तुतिः</summary>

तस्य भार्याभवद् राजन् रूपेणासदृशी भुवि।  
राधा नाम महाभागा न सा पुत्रमविन्दत ॥ २ ॥
</details>

<details><summary>मूलम्</summary>

तस्य भार्याभवद् राजन् रूपेणासदृशी भुवि।  
राधा नाम महाभागा न सा पुत्रमविन्दत ॥ २ ॥
</details>

<details><summary>अनुवाद (हिन्दी)</summary>

राजन्! उसकी परम सौभाग्यवती पत्नी इस भूतलपर अनुपम सुन्दरी थी। उसका नाम था राधा। उसके कोई पुत्र नहीं हुआ था॥२॥
</details>

<details open><summary>विश्वास-प्रस्तुतिः</summary>

अपत्यार्थे परं यत्नमकरोच्च विशेषतः।  
सा ददर्शाथ मञ्जूषामुह्यमानां यदृच्छया ॥ ३ ॥
</details>

<details><summary>मूलम्</summary>

अपत्यार्थे परं यत्नमकरोच्च विशेषतः।  
सा ददर्शाथ मञ्जूषामुह्यमानां यदृच्छया ॥ ३ ॥
</details>

<details><summary>अनुवाद (हिन्दी)</summary>

राधा पुत्रप्राप्तिके लिये विशेष यत्न करती रहती थी। दैवयोगसे उसीने गंगाजीके जलमें बहती हुई उस पिटारीको देखा॥३॥
</details>

<details open><summary>विश्वास-प्रस्तुतिः</summary>

दत्तरक्षाप्रतिसरामन्वालम्भनशोभनाम् ।  
ऊर्मीतरङ्गैर्जाह्नव्याः समानीतामुपह्वरम् ॥ ४ ॥
</details>

<details><summary>मूलम्</summary>

दत्तरक्षाप्रतिसरामन्वालम्भनशोभनाम् ।  
ऊर्मीतरङ्गैर्जाह्नव्याः समानीतामुपह्वरम् ॥ ४ ॥
</details>

<details><summary>अनुवाद (हिन्दी)</summary>

पिटारीके ऊपर उसकी रक्षाके लिये लता लपेट दी गयी थी और सिन्दूरका लेप लगा होनेसे उसकी बड़ी शोभा हो रही थी। गंगाकी तरंगोंके थपेड़े खाकर वह पिटारी तटके समीप आ लगी॥४॥
</details>

<details open><summary>विश्वास-प्रस्तुतिः</summary>

सा तु कौतूहलात् प्राप्तां ग्राहयामास भाविनी।  
ततो निवेदयामास सूतस्याधिरथस्य वै ॥ ५ ॥
</details>

<details><summary>मूलम्</summary>

सा तु कौतूहलात् प्राप्तां ग्राहयामास भाविनी।  
ततो निवेदयामास सूतस्याधिरथस्य वै ॥ ५ ॥
</details>

<details><summary>अनुवाद (हिन्दी)</summary>

भामिनी राधाने कौतूहलवश उस पिटारीको सेवकोंसे पकड़वा मँगाया और अधिरथ सूतको इसकी सूचना दी॥
</details>

<details open><summary>विश्वास-प्रस्तुतिः</summary>

स तामुद्‌धृत्य मञ्जूषामुत्सार्य जलमन्तिकात्।  
यन्त्रैरुद्‌घाटयामास सोऽपश्यत् तत्र बालकम् ॥ ६ ॥
</details>

<details><summary>मूलम्</summary>

स तामुद्‌धृत्य मञ्जूषामुत्सार्य जलमन्तिकात्।  
यन्त्रैरुद्‌घाटयामास सोऽपश्यत् तत्र बालकम् ॥ ६ ॥
</details>

<details><summary>अनुवाद (हिन्दी)</summary>

अधिरथने उस पिटारीको पानीसे बाहर निकालकर जब यन्त्रों (औजारों) द्वारा उसे खोला, तब उसके भीतर एक बालकको देखा॥६॥
</details>

<details open><summary>विश्वास-प्रस्तुतिः</summary>

तरुणादित्यसंकाशं हेमवर्मधरं तथा ।  
मृष्टकुण्डलयुक्तेन वदनेन विराजता ॥ ७ ॥
</details>

<details><summary>मूलम्</summary>

तरुणादित्यसंकाशं हेमवर्मधरं तथा ।  
मृष्टकुण्डलयुक्तेन वदनेन विराजता ॥ ७ ॥
</details>

<details><summary>अनुवाद (हिन्दी)</summary>

वह बालक प्रातःकालीन सूर्यके समान तेजस्वी था। उसने अपने अंगोंमें स्वर्णमय कवच धारण कर रखा था। उसका मुख कानोंमें पड़े हुए दो उज्ज्वल कुण्डलोंसे प्रकाशित हो रहा था॥७॥
</details>

<details open><summary>विश्वास-प्रस्तुतिः</summary>

स सूतो भार्यया सार्धं विम्मयोत्फुल्ललोचनः।  
अङ्कमारोप्य तं बालं भार्यां वचनमब्रवीत् ॥ ८ ॥
</details>

<details><summary>मूलम्</summary>

स सूतो भार्यया सार्धं विम्मयोत्फुल्ललोचनः।  
अङ्कमारोप्य तं बालं भार्यां वचनमब्रवीत् ॥ ८ ॥
</details>

<details><summary>अनुवाद (हिन्दी)</summary>

उसे देखकर पत्नीसहित सूतके नेत्रकमल आश्चर्य एवं प्रसन्नतासे खिल उठे। उसने बालकको गोदमें लेकर अपनी पत्नीसे कहा—॥८॥
</details>

<details open><summary>विश्वास-प्रस्तुतिः</summary>

इदमत्यद्‌भुतं भीरु यतो जातोऽस्मि भाविनि।  
दृष्टवान् देवगर्भोऽयं मन्येऽस्माकमुपागतः ॥ ९ ॥
</details>

<details><summary>मूलम्</summary>

इदमत्यद्‌भुतं भीरु यतो जातोऽस्मि भाविनि।  
दृष्टवान् देवगर्भोऽयं मन्येऽस्माकमुपागतः ॥ ९ ॥
</details>

<details><summary>अनुवाद (हिन्दी)</summary>

‘भीरु! भाविनि! जबसे मैं पैदा हुआ हूँ, तबसे आज ही मैंने ऐसा अद्‌भुत बालक देखा है। मैं समझता हूँ, यह कोई देवबालक ही हमें भाग्यवश प्राप्त हुआ है॥९॥
</details>

<details open><summary>विश्वास-प्रस्तुतिः</summary>

अनपत्यस्य पुत्रोऽयं देवैर्दत्तो ध्रुवं मम।  
इत्युक्त्वा तं ददौ पुत्रं राधायै स महीपते ॥ १० ॥
</details>

<details><summary>मूलम्</summary>

अनपत्यस्य पुत्रोऽयं देवैर्दत्तो ध्रुवं मम।  
इत्युक्त्वा तं ददौ पुत्रं राधायै स महीपते ॥ १० ॥
</details>

<details><summary>अनुवाद (हिन्दी)</summary>

‘मुझ पुत्रहीनको अवश्य ही देवताओंने दया करके यह पुत्र प्रदान किया है।’ राजन्! ऐसा कहकर अधिरथने वह पुत्र राधाको दे दिया॥१०॥
</details>

<details open><summary>विश्वास-प्रस्तुतिः</summary>

प्रतिजग्राह तं राधा विधिवद् दिव्यरूपिणम्।  
पुत्रं कमलगर्भाभं देवगर्भं श्रिया वृतम् ॥ ११ ॥  
(स्तन्यं समास्रवच्चास्या दैवादित्यथ निश्चयः।)
</details>

<details><summary>मूलम्</summary>

प्रतिजग्राह तं राधा विधिवद् दिव्यरूपिणम्।  
पुत्रं कमलगर्भाभं देवगर्भं श्रिया वृतम् ॥ ११ ॥  
(स्तन्यं समास्रवच्चास्या दैवादित्यथ निश्चयः।)
</details>

<details><summary>अनुवाद (हिन्दी)</summary>

राधाने भी कमलके भीतरी भागके समान कान्तिमान्, शोभाशाली तथा दिव्यरूपधारी उस देवबालकको विधि-पूर्वक ग्रहण किया। निश्चय ही दैवकी प्रेरणासे राधाके स्तनोंसे दूघ भी झरने लगा॥११॥
</details>

<details open><summary>विश्वास-प्रस्तुतिः</summary>

पुपोष चैनं विधिवद् ववृधे स च वीर्यवान्।  
ततः प्रभृति चाप्यन्ये प्राभवन्नौरसाः सुताः ॥ १२ ॥
</details>

<details><summary>मूलम्</summary>

पुपोष चैनं विधिवद् ववृधे स च वीर्यवान्।  
ततः प्रभृति चाप्यन्ये प्राभवन्नौरसाः सुताः ॥ १२ ॥
</details>

<details><summary>अनुवाद (हिन्दी)</summary>

उसने विधिपूर्वक उस बालकका पालन-पोषण किया और वह धीरे-धीरे सबल होकर दिनोदिन बढ़ने लगा। तभीसे उस सूत-दम्पतिके और भी अनेक औरस पुत्र उत्पन्न हुए॥१२॥
</details>

<details open><summary>विश्वास-प्रस्तुतिः</summary>

वसुवर्मधरं दृष्ट्‌वा तं बालं हेमकुण्डलम्।  
नामास्य वसुषेणेति ततश्चक्रुर्द्विजातयः ॥ १३ ॥
</details>

<details><summary>मूलम्</summary>

वसुवर्मधरं दृष्ट्‌वा तं बालं हेमकुण्डलम्।  
नामास्य वसुषेणेति ततश्चक्रुर्द्विजातयः ॥ १३ ॥
</details>

<details><summary>अनुवाद (हिन्दी)</summary>

तदनन्तर वसु (सुवर्ण) मय कवच धारण किये तथा सोनेके ही कुण्डल पहने हुए उस बालकको देखकर ब्राह्मणोंने उसका नाम ‘वसुषेण’ रखा॥१३॥
</details>

<details open><summary>विश्वास-प्रस्तुतिः</summary>

एवं स सूतपुत्रत्वं जगामामितविक्रमः।  
वसुषेण इति ख्यातो वृष इत्येव च प्रभुः ॥ १४ ॥
</details>

<details><summary>मूलम्</summary>

एवं स सूतपुत्रत्वं जगामामितविक्रमः।  
वसुषेण इति ख्यातो वृष इत्येव च प्रभुः ॥ १४ ॥
</details>

<details><summary>अनुवाद (हिन्दी)</summary>

इस प्रकार वह अमितपराक्रमी एवं सामर्थ्यशाली बालक सूतपुत्र बन गया। लोकमें ‘वसुषेण’ और ‘वृष’ इन दो नामोंसे उसकी प्रसिद्धि हुई॥१४॥
</details>

<details open><summary>विश्वास-प्रस्तुतिः</summary>

सूतस्य ववृधेऽङ्गेषु श्रेष्ठः पुत्रः स वीर्यवान्।  
चारेण विदितश्चासीत् पृथया दिव्यवर्मभृत् ॥ १५ ॥
</details>

<details><summary>मूलम्</summary>

सूतस्य ववृधेऽङ्गेषु श्रेष्ठः पुत्रः स वीर्यवान्।  
चारेण विदितश्चासीत् पृथया दिव्यवर्मभृत् ॥ १५ ॥
</details>

<details><summary>अनुवाद (हिन्दी)</summary>

अधिरथ सूतका वह पराक्रमी श्रेष्ठ पुत्र अंगदेशमें पालित होकर दिनोदिन बढ़ने लगा। कुन्तीने गुप्तचर भेजकर मालूम कर लिया था कि मेरा दिव्य कवचधारी पुत्र अधिरथके यहाँ पल रहा है॥१५॥
</details>

<details open><summary>विश्वास-प्रस्तुतिः</summary>

सूतस्त्वधिरथः पुत्रं विवृद्धं समयेन तम्।  
दृष्ट्‌वा प्रस्थापयामास पुरं वारणसाह्वयम् ॥ १६ ॥
</details>

<details><summary>मूलम्</summary>

सूतस्त्वधिरथः पुत्रं विवृद्धं समयेन तम्।  
दृष्ट्‌वा प्रस्थापयामास पुरं वारणसाह्वयम् ॥ १६ ॥
</details>

<details><summary>अनुवाद (हिन्दी)</summary>

अधिरथ सूतने अपने पुत्रको बड़ा हुआ देख उसे यथासमय हस्तिनापुर भेज दिया॥१६॥
</details>

<details open><summary>विश्वास-प्रस्तुतिः</summary>

तत्रोपसदनं चक्रे द्रोणस्येष्वस्त्रकर्मणि ।  
सख्यं दुर्योधनेनैवमगमत् स च वीर्यवान् ॥ १७ ॥
</details>

<details><summary>मूलम्</summary>

तत्रोपसदनं चक्रे द्रोणस्येष्वस्त्रकर्मणि ।  
सख्यं दुर्योधनेनैवमगमत् स च वीर्यवान् ॥ १७ ॥
</details>

<details><summary>अनुवाद (हिन्दी)</summary>

वहाँ उसने धनुर्वेदकी शिक्षा लेनेके लिये आचार्य द्रोणकी शिष्यता स्वीकार की। इस प्रकार पराक्रमी कर्णकी दुर्योधनके साथ मित्रता हो गयी॥१७॥
</details>

<details open><summary>विश्वास-प्रस्तुतिः</summary>

द्रोणात्‌ कृपाच्च रामाच्च सोऽस्त्रग्रामं चतुर्विधम्।  
लब्धवा लोकेऽभवत् ख्यातः परमेष्वासतां गतः ॥ १८ ॥
</details>

<details><summary>मूलम्</summary>

द्रोणात्‌ कृपाच्च रामाच्च सोऽस्त्रग्रामं चतुर्विधम्।  
लब्धवा लोकेऽभवत् ख्यातः परमेष्वासतां गतः ॥ १८ ॥
</details>

<details><summary>अनुवाद (हिन्दी)</summary>

वह द्रोणाचार्य, कृपाचार्य तथा परशुरामसे चारों प्रकारकी अस्त्रविद्या सीखकर संसारमें एक महान् धनुर्धरके रूपमें विख्यात हुआ॥१८॥
</details>

<details open><summary>विश्वास-प्रस्तुतिः</summary>

संधाय धार्तराष्ट्रेण पार्थानां विप्रिये रतः।  
योद्‌धुमाशंसते नित्यं फाल्गुनेन महात्मना ॥ १९ ॥
</details>

<details><summary>मूलम्</summary>

संधाय धार्तराष्ट्रेण पार्थानां विप्रिये रतः।  
योद्‌धुमाशंसते नित्यं फाल्गुनेन महात्मना ॥ १९ ॥
</details>

<details><summary>अनुवाद (हिन्दी)</summary>

धृतराष्ट्रपुत्र दुर्योधनसे मिलकर वह कुन्ती-कुमारोंका अनिष्ट करनेमें लगा रहता और सदा महामना अर्जुनसे युद्ध करनेकी इच्छा व्यक्त किया करता था॥१९॥
</details>

<details open><summary>विश्वास-प्रस्तुतिः</summary>

सदा हि तस्य स्पर्धाऽऽसीदर्जुनेन विशाम्पते।  
अर्जुनस्य च कर्णेन यतो दृष्टो बभूव सः ॥ २० ॥
</details>

<details><summary>मूलम्</summary>

सदा हि तस्य स्पर्धाऽऽसीदर्जुनेन विशाम्पते।  
अर्जुनस्य च कर्णेन यतो दृष्टो बभूव सः ॥ २० ॥
</details>

<details><summary>अनुवाद (हिन्दी)</summary>

राजन्! अर्जुन और कर्णने जबसे एक-दूसरेको देखा था, तभीसे कर्ण अर्जुनके साथ स्पर्धा रखता था और अर्जुन भी कर्णके साथ बड़ी स्पर्धा रखते थे॥२०॥
</details>

<details open><summary>विश्वास-प्रस्तुतिः</summary>

एतद् गुह्यं महाराज सूर्यस्यासीन्न संशयः।  
यः सूर्यसम्भवः कर्णः कुन्त्यां सूतकुले तथा ॥ २१ ॥
</details>

<details><summary>मूलम्</summary>

एतद् गुह्यं महाराज सूर्यस्यासीन्न संशयः।  
यः सूर्यसम्भवः कर्णः कुन्त्यां सूतकुले तथा ॥ २१ ॥
</details>

<details><summary>अनुवाद (हिन्दी)</summary>

महाराज! निःसंदेह सूर्यका यही वह गुप्त रहस्य है कि कुन्तीके गर्भसे सूर्यद्वारा उत्पन्न कर्ण सूतकुलमें पला था॥२१॥
</details>

<details open><summary>विश्वास-प्रस्तुतिः</summary>

तं तु कुण्डलिनं दृष्ट्‌वा वर्मणा च समन्वितम्।  
अवध्यं समरे मत्वा पर्यतप्यद् युधिष्ठिरः ॥ २२ ॥
</details>

<details><summary>मूलम्</summary>

तं तु कुण्डलिनं दृष्ट्‌वा वर्मणा च समन्वितम्।  
अवध्यं समरे मत्वा पर्यतप्यद् युधिष्ठिरः ॥ २२ ॥
</details>

<details><summary>अनुवाद (हिन्दी)</summary>

उसे दिव्य कुण्डल और कवचसे संयुक्त देख युद्धमें अवध्य जानकर राजा युधिष्ठिर सदा संतप्त होते रहते थे॥२२॥
</details>

<details open><summary>विश्वास-प्रस्तुतिः</summary>

यदा च कर्णो राजेन्द्र भानुमन्तं दिवाकरम्।  
स्तौति मध्यन्दिने प्राप्ते प्राञ्जलिः सलिले स्थितः ॥ २३ ॥  
तत्रैनमुपतिष्ठन्ति ब्राह्मणा धनहेतुना ।  
नादेयं तस्य तत्काले किञ्चिदस्ति द्विजातिषु ॥ २४ ॥
</details>

<details><summary>मूलम्</summary>

यदा च कर्णो राजेन्द्र भानुमन्तं दिवाकरम्।  
स्तौति मध्यन्दिने प्राप्ते प्राञ्जलिः सलिले स्थितः ॥ २३ ॥  
तत्रैनमुपतिष्ठन्ति ब्राह्मणा धनहेतुना ।  
नादेयं तस्य तत्काले किञ्चिदस्ति द्विजातिषु ॥ २४ ॥
</details>

<details><summary>अनुवाद (हिन्दी)</summary>

राजेन्द्र! जब कर्ण दोपहरके समय जलमें खड़ा हो हाथ जोड़कर अंशुमाली भगवान् दिवाकरकी स्तुति करता था, उस समय बहुत-से ब्राह्मण धनके लिये उसके पास आते थे। उस अवसरपर उसके पास कोई ऐसी वस्तु नहीं थी, जो ब्राह्मणोंके लिये अदेय हो॥
</details>

<details open><summary>विश्वास-प्रस्तुतिः</summary>

तमिन्द्रो ब्राह्मणो भूत्वा भिक्षां देहीत्युपस्थितः।  
स्वागतं चेति राधेयस्तमथ प्रत्यभाषत ॥ २५ ॥
</details>

<details><summary>मूलम्</summary>

तमिन्द्रो ब्राह्मणो भूत्वा भिक्षां देहीत्युपस्थितः।  
स्वागतं चेति राधेयस्तमथ प्रत्यभाषत ॥ २५ ॥
</details>

<details><summary>अनुवाद (हिन्दी)</summary>

इन्द्र भी उसी समय ब्राह्मण बनकर वहाँ उपस्थित हुए और बोले—‘मुझे भिक्षा दो।’ यह सुनकर राधानन्दन कर्णने उत्तर दिया—‘विप्रवर! आपका स्वागत है’॥२५॥
</details>

<details><summary>मूलम् (समाप्तिः)</summary>

इति श्रीमहाभारते वनपर्वणि कुण्डलाहरणपर्वणि राधाकर्णप्राप्तौ नवाधिकत्रिशततमोऽध्यायः ॥ ३०९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत वनपर्वके अन्तर्गत कुण्डलाहरणपर्वमें राधाको कर्णकी प्राप्तिविषयक तीन सौ नवाँ अध्याय पूरा हुआ॥३०९॥
</details>

<details><summary>सूचना (हिन्दी)</summary>

(दाक्षिणात्य अधिक पाठका  श्लोक मिलाकर कुल २५ श्लोक हैं)
</details>
