+++
title_full = "065 ब्राह्मणोंकी आज्ञासे भगवान् शिव और उनके पार्षद आदिकी पूजा करके युधिष्ठिरका उस धनराशिको खुदवाकर अपने साथ ले जाना"
title = "०६५ द्रव्यानयने"

+++

<details><summary>भागसूचना</summary>

पञ्चषष्टितमोऽध्यायः
</details>

<details><summary>सूचना (हिन्दी)</summary>

ब्राह्मणोंकी आज्ञासे भगवान् शिव और उनके पार्षद आदिकी पूजा करके युधिष्ठिरका उस धनराशिको खुदवाकर अपने साथ ले जाना
</details>

<details open><summary>मूलम् (वचनम्)</summary>

ब्राह्मणा ऊचुः
</details>

<details open><summary>विश्वास-प्रस्तुतिः</summary>

क्रियतामुपहारोऽद्य त्र्यम्बकस्य महात्मनः ।  
दत्त्वोपहारं नृपते ततः स्वार्थं यतामहे ॥ १ ॥
</details>

<details><summary>मूलम्</summary>

क्रियतामुपहारोऽद्य त्र्यम्बकस्य महात्मनः ।  
दत्त्वोपहारं नृपते ततः स्वार्थं यतामहे ॥ १ ॥
</details>

<details><summary>अनुवाद (हिन्दी)</summary>

_ब्राह्मण बोले—_ नरेश्वर! अब आप परमात्मा भगवान् शंकरको पूजा चढ़ाइये। पूजा चढ़ानेके बाद हमें अपने अभीष्ट कार्यकी सिद्धिके लिये प्रयत्न करना चाहिये॥१॥
</details>

<details open><summary>विश्वास-प्रस्तुतिः</summary>

श्रुत्वा तु वचनं तेषां ब्राह्मणानां युधिष्ठिरः।  
गिरीशस्य यथान्यायमुपहारमुपाहरत् ॥ २ ॥
</details>

<details><summary>मूलम्</summary>

श्रुत्वा तु वचनं तेषां ब्राह्मणानां युधिष्ठिरः।  
गिरीशस्य यथान्यायमुपहारमुपाहरत् ॥ २ ॥
</details>

<details><summary>अनुवाद (हिन्दी)</summary>

उन ब्राह्मणोंकी बात सुनकर राजा युधिष्ठिरने भगवान् शंकरको विधिपूर्वक नैवेद्य अर्पण किया॥२॥
</details>

<details open><summary>विश्वास-प्रस्तुतिः</summary>

आज्येन तर्पयित्वाग्निं विधिवत् संस्कृतेन च।  
मन्त्रसिद्धं चरुं कृत्वा पुरोधाः स ययौ तदा ॥ ३ ॥
</details>

<details><summary>मूलम्</summary>

आज्येन तर्पयित्वाग्निं विधिवत् संस्कृतेन च।  
मन्त्रसिद्धं चरुं कृत्वा पुरोधाः स ययौ तदा ॥ ३ ॥
</details>

<details><summary>अनुवाद (हिन्दी)</summary>

तत्पश्चात् उनके पुरोहितने विधिपूर्वक संस्कार किये हुए घृतके द्वारा अग्निदेवको तृप्त करके मन्त्रसिद्ध चरु तैयार किया और भेंट अर्पित करनेके लिये वे देवताके समीप गये॥३॥
</details>

<details open><summary>विश्वास-प्रस्तुतिः</summary>

स गृहीत्वा सुमनसो मन्त्रपूता जनाधिप।  
मोदकैः पायसेनाथ मांसैश्चोपाहरद् बलिम् ॥ ४ ॥  
सुमनोभिश्च चित्राभिर्लाजैरुच्चावचैरपि ।
</details>

<details><summary>मूलम्</summary>

स गृहीत्वा सुमनसो मन्त्रपूता जनाधिप।  
मोदकैः पायसेनाथ मांसैश्चोपाहरद् बलिम् ॥ ४ ॥  
सुमनोभिश्च चित्राभिर्लाजैरुच्चावचैरपि ।
</details>

<details><summary>अनुवाद (हिन्दी)</summary>

जनेश्वर! उन्होंने मन्त्रपूत पुष्प लेकर मिठाई, खीर, फलके गूदे, विचित्र पुष्प, लावा (खील) तथा अन्य नाना प्रकारकी वस्तुओंद्वारा उपहार समर्पित किया॥४॥
</details>

<details open><summary>विश्वास-प्रस्तुतिः</summary>

सर्वं स्विष्टतमं कृत्वा विधिवद् वेदपारगः ॥ ५ ॥  
किंकराणां ततः पश्चाच्चकार बलिमुत्तमम्।
</details>

<details><summary>मूलम्</summary>

सर्वं स्विष्टतमं कृत्वा विधिवद् वेदपारगः ॥ ५ ॥  
किंकराणां ततः पश्चाच्चकार बलिमुत्तमम्।
</details>

<details><summary>अनुवाद (हिन्दी)</summary>

वेदोंके पारंगत विद्वान् पुरोहितने विधिपूर्वक देवताको अत्यन्त प्रिय लगनेवाले समस्त कर्म करके फिर भगवान् शिवके पार्षदोंको उत्तम बलि (भेंट-पूजा) चढ़ायी॥५॥
</details>

<details open><summary>विश्वास-प्रस्तुतिः</summary>

यक्षेन्द्राय कुबेराय मणिभद्राय चैव ह ॥ ६ ॥  
तथान्येषां च यक्षाणां भूतानां पतयश्च ये।  
कृसरेण च मांसेन निवापैस्तिलसंयुतैः ॥ ७ ॥
</details>

<details><summary>मूलम्</summary>

यक्षेन्द्राय कुबेराय मणिभद्राय चैव ह ॥ ६ ॥  
तथान्येषां च यक्षाणां भूतानां पतयश्च ये।  
कृसरेण च मांसेन निवापैस्तिलसंयुतैः ॥ ७ ॥
</details>

<details><summary>अनुवाद (हिन्दी)</summary>

इसके बाद यक्षराज कुबेरको, मणिभद्रको, अन्यान्य यक्षोंको और भूतोंके अधिपतियोंको खिचड़ी, फलके गूदे तथा तिलमिश्रित जलकी अंजलियाँ निवेदन करके उनकी पूजा सम्पन्न की॥६-७॥
</details>

<details open><summary>विश्वास-प्रस्तुतिः</summary>

ओदनं कुम्भशः कृत्वा पुरोधाः समुपाहरत्।  
ब्राह्मणेभ्यः सहस्राणि गवां दत्त्वा तु भूमिपः ॥ ८ ॥  
नक्तंचराणां भूतानां व्यादिदेश बलिं तदा।
</details>

<details><summary>मूलम्</summary>

ओदनं कुम्भशः कृत्वा पुरोधाः समुपाहरत्।  
ब्राह्मणेभ्यः सहस्राणि गवां दत्त्वा तु भूमिपः ॥ ८ ॥  
नक्तंचराणां भूतानां व्यादिदेश बलिं तदा।
</details>

<details><summary>अनुवाद (हिन्दी)</summary>

तदनन्तर पुरोहितने घड़ोंमें भात भरकर बलि अर्पित की। इसके बाद भूपालने ब्राह्मणोंको सहस्रों गौएँ देकर निशाचारी भूतोंको भी बलि भेंट की॥८॥
</details>

<details open><summary>विश्वास-प्रस्तुतिः</summary>

धूपगन्धनिरुद्धं तत् सुमनोभिश्च संवृतम् ॥ ९ ॥  
शुशुभे स्थानमत्यर्थं देवदेवस्य पार्थिव।
</details>

<details><summary>मूलम्</summary>

धूपगन्धनिरुद्धं तत् सुमनोभिश्च संवृतम् ॥ ९ ॥  
शुशुभे स्थानमत्यर्थं देवदेवस्य पार्थिव।
</details>

<details><summary>अनुवाद (हिन्दी)</summary>

पृथ्वीनाथ! देवाधिदेव महादेवजीका वह स्थान धूपोंकी सुगन्धसे व्याप्त और फूलोंसे अलंकृत होनेके कारण बड़ी शोभा पा रहा था॥९॥
</details>

<details open><summary>विश्वास-प्रस्तुतिः</summary>

कृत्वा पूजां तु रुद्रस्य गणानां चैव सर्वशः ॥ १० ॥  
ययौ व्यासं पुरस्कृत्य नृपो रत्ननिधिं प्रति।
</details>

<details><summary>मूलम्</summary>

कृत्वा पूजां तु रुद्रस्य गणानां चैव सर्वशः ॥ १० ॥  
ययौ व्यासं पुरस्कृत्य नृपो रत्ननिधिं प्रति।
</details>

<details><summary>अनुवाद (हिन्दी)</summary>

भगवान् शिव और उनके पार्षदोंकी सब प्रकारसे पूजा करके महर्षि व्यासको आगे किये राजा युधिष्ठिर उस स्थानको गये, जहाँ वह रत्न एवं सुवर्णकी राशि संचित थी॥१०॥
</details>

<details open><summary>विश्वास-प्रस्तुतिः</summary>

पूजयित्वा धनाध्यक्षं प्रणिपत्याभिवाद्य च ॥ ११ ॥  
सुमनोभिर्विचित्राभिरपूपैः कृसरेण च ।  
शङ्खादींश्च निधीन् सर्वान् निधिपालांश्च सर्वशः ॥ १२ ॥  
अर्चयित्वा द्विजाग्र्यान् स स्वस्ति वाच्य च वीर्यवान्।  
तेषां पुण्याहघोषेण तेजसा समवस्थितः ॥ १३ ॥  
प्रीतिमान् स कुरुश्रेष्ठः खानयामास तद् धनम्।
</details>

<details><summary>मूलम्</summary>

पूजयित्वा धनाध्यक्षं प्रणिपत्याभिवाद्य च ॥ ११ ॥  
सुमनोभिर्विचित्राभिरपूपैः कृसरेण च ।  
शङ्खादींश्च निधीन् सर्वान् निधिपालांश्च सर्वशः ॥ १२ ॥  
अर्चयित्वा द्विजाग्र्यान् स स्वस्ति वाच्य च वीर्यवान्।  
तेषां पुण्याहघोषेण तेजसा समवस्थितः ॥ १३ ॥  
प्रीतिमान् स कुरुश्रेष्ठः खानयामास तद् धनम्।
</details>

<details><summary>अनुवाद (हिन्दी)</summary>

वहाँ उन्होंने नाना प्रकारके विचित्र फूल, मालपूआ तथा खिचड़ी आदिके द्वारा धनपति कुबेरकी पूजा करके उन्हें प्रणाम—अभिवादन किया। तत्पश्चात् उन्हीं सामग्रियोंसे शंख आदि निधियों तथा समस्त निधिपालोंका पूजन करके श्रेष्ठ ब्राह्मणोंकी पूजा की। फिर उनसे स्वस्तिवाचन कराकर उन ब्राह्मणोंके पुण्याहघोषसे तेजस्वी हुए शक्तिशाली कुरुश्रेष्ठ राजा युधिष्ठिर बड़ी प्रसन्नताके साथ उस धनको खुदवाने लगे॥११—१३॥
</details>

<details open><summary>विश्वास-प्रस्तुतिः</summary>

ततः पात्रीः सकरका बहुरूपा मनोरमाः ॥ १४ ॥  
भृङ्गाराणि कटाहानि कलशान् वर्धमानकान्।  
बहूनि च विचित्राणि भाजनानि सहस्रशः ॥ १५ ॥
</details>

<details><summary>मूलम्</summary>

ततः पात्रीः सकरका बहुरूपा मनोरमाः ॥ १४ ॥  
भृङ्गाराणि कटाहानि कलशान् वर्धमानकान्।  
बहूनि च विचित्राणि भाजनानि सहस्रशः ॥ १५ ॥
</details>

<details><summary>अनुवाद (हिन्दी)</summary>

कुछ ही देरमें अनेक प्रकारके विचित्र, मनोरम एवं बहुसंख्यक सहस्रों सुवर्णमय पात्र निकल आये। कठौते, सुराही, गडुआ, कड़ाह, कलश तथा कटोरे—सभी तरहके बर्तन उपलब्ध हुए॥१४-१५॥
</details>

<details open><summary>विश्वास-प्रस्तुतिः</summary>

उद्धारयामास तदा धर्मराजो युधिष्ठिरः।  
तेषां रक्षणमप्यासीन्महान् करपुटस्तथा ॥ १६ ॥
</details>

<details><summary>मूलम्</summary>

उद्धारयामास तदा धर्मराजो युधिष्ठिरः।  
तेषां रक्षणमप्यासीन्महान् करपुटस्तथा ॥ १६ ॥
</details>

<details><summary>अनुवाद (हिन्दी)</summary>

धर्मराज युधिष्ठिरने उस समय उन सब बर्तनोंको भूमि खोदकर निकलवाया। उन्हें रखनेके लिये बड़ी-बड़ी संदूकें लायी गयी थीं॥१६॥
</details>

<details open><summary>विश्वास-प्रस्तुतिः</summary>

नद्धं च भाजनं राजंस्तुलार्धमभवन्नृप।  
वाहनं पाण्डुपुत्रस्य तत्रासीत् तु विशाम्पते ॥ १७ ॥
</details>

<details><summary>मूलम्</summary>

नद्धं च भाजनं राजंस्तुलार्धमभवन्नृप।  
वाहनं पाण्डुपुत्रस्य तत्रासीत् तु विशाम्पते ॥ १७ ॥
</details>

<details><summary>अनुवाद (हिन्दी)</summary>

राजन्! एक-एक संदूकमें बंद किये हुए बर्तनोंका बोझ आधा-आधा भार होता था। प्रजानाथ! उन सबको ढोनेके लिये पाण्डुपुत्र युधिष्ठिरके वाहन भी वहाँ उपस्थित थे॥१७॥
</details>

<details open><summary>विश्वास-प्रस्तुतिः</summary>

षष्टिरुष्ट्रसहस्राणि शतानि द्विगुणा हयाः।  
वारणाश्च महाराज सहस्रशतसम्मिताः ॥ १८ ॥  
शकटानि रथाश्चैव तावदेव करेणवः।  
खराणां पुरुषाणां च परिसंख्या न विद्यते ॥ १९ ॥
</details>

<details><summary>मूलम्</summary>

षष्टिरुष्ट्रसहस्राणि शतानि द्विगुणा हयाः।  
वारणाश्च महाराज सहस्रशतसम्मिताः ॥ १८ ॥  
शकटानि रथाश्चैव तावदेव करेणवः।  
खराणां पुरुषाणां च परिसंख्या न विद्यते ॥ १९ ॥
</details>

<details><summary>अनुवाद (हिन्दी)</summary>

महाराज! साठ हजार ऊँट, एक करोड़ बीस लाख घोड़े, एक लाख हाथी, एक लाख रथ, एक लाख छकड़े और उतनी ही हथिनियाँ थीं। गधों और मनुष्योंकी तो गिनती ही नहीं थी॥१८-१९॥
</details>

<details open><summary>विश्वास-प्रस्तुतिः</summary>

एतद् वित्तं तदभवद् यदुद्दध्रे युधिष्ठिरः।  
षोडशाष्टौ चतुर्विंशत्सहस्रं भारलक्षणम् ॥ २० ॥  
एतेष्वादाय तद् द्रव्यं पुनरभ्यर्च्य पाण्डवः।  
महादेवं प्रति ययौ पुरं नागाह्वयं प्रति ॥ २१ ॥  
द्वैपायनाभ्यनुज्ञातः पुरस्कृत्य पुरोहितम् ।
</details>

<details><summary>मूलम्</summary>

एतद् वित्तं तदभवद् यदुद्दध्रे युधिष्ठिरः।  
षोडशाष्टौ चतुर्विंशत्सहस्रं भारलक्षणम् ॥ २० ॥  
एतेष्वादाय तद् द्रव्यं पुनरभ्यर्च्य पाण्डवः।  
महादेवं प्रति ययौ पुरं नागाह्वयं प्रति ॥ २१ ॥  
द्वैपायनाभ्यनुज्ञातः पुरस्कृत्य पुरोहितम् ।
</details>

<details><summary>अनुवाद (हिन्दी)</summary>

युधिष्ठिरने वहाँ जितना धन खुदवाया था, वह सोलह करोड़ आठ लाख और चौबीस हजार भार सुवर्ण था। उन्होंने उपर्युक्त सब वाहनोंपर धन लदवाकर पाण्डुनन्दन युधिष्ठिरने पुनः महादेवजीका पूजन किया और व्यासजीकी आज्ञा लेकर पुरोहित धौम्य मुनिको आगे करके हस्तिनापुरको प्रस्थान किया॥२०-२१॥
</details>

<details open><summary>विश्वास-प्रस्तुतिः</summary>

गोयुते गोयुते चैव न्यवसत् पुरुषर्षभः ॥ २२ ॥  
सा पुराभिमुखा राजन्नुवाह महती चमूः।  
कृच्छ्राद् द्रविणभारार्ता हर्षयन्ती कुरूद्वहान् ॥ २३ ॥
</details>

<details><summary>मूलम्</summary>

गोयुते गोयुते चैव न्यवसत् पुरुषर्षभः ॥ २२ ॥  
सा पुराभिमुखा राजन्नुवाह महती चमूः।  
कृच्छ्राद् द्रविणभारार्ता हर्षयन्ती कुरूद्वहान् ॥ २३ ॥
</details>

<details><summary>अनुवाद (हिन्दी)</summary>

राजन्! वे वाहनोंपर बोझ अधिक होनेके कारण दो-दो कोसपर मुकाम देते जाते थे। द्रव्यके भारसे कष्ट पाती हुई वह विशाल सेना उन कुरुश्रेष्ठ वीरोंका हर्ष बढ़ाती हुई बड़ी कठिनाईसे नगरकी ओर उस धनको ले जा रही थी॥२२-२३॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि द्रव्यानयने पञ्चषष्टितमोऽध्यायः ॥ ६५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें द्रव्यका आनयनविषयक पैंसठवाँ अध्याय पूरा हुआ॥६५॥
</details>
