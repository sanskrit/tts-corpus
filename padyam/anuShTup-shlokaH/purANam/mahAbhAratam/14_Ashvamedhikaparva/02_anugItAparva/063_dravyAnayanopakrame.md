+++
title_full = "063 युधिष्ठिरका अपने भाइयोंके साथ परामर्श करके सबको साथ ले धन ले आनेके लिये प्रस्थान करना"
title = "०६३ द्रव्यानयनोपक्रमे"

+++

<details><summary>भागसूचना</summary>

त्रिषष्टितमोऽध्यायः
</details>

<details><summary>सूचना (हिन्दी)</summary>

युधिष्ठिरका अपने भाइयोंके साथ परामर्श करके सबको साथ ले धन ले आनेके लिये प्रस्थान करना
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

श्रुत्वैतद् वचनं ब्रह्मन् व्यासेनोक्तं महात्मना।  
अश्वमेधं प्रति तदा किं भूयः प्रचकार ह ॥ १ ॥  
रत्नं च यन्मरुत्तेन निहितं वसुधातले।  
तदवाप कथं चेति तन्मे ब्रूहि द्विजोत्तम ॥ २ ॥
</details>

<details><summary>मूलम्</summary>

श्रुत्वैतद् वचनं ब्रह्मन् व्यासेनोक्तं महात्मना।  
अश्वमेधं प्रति तदा किं भूयः प्रचकार ह ॥ १ ॥  
रत्नं च यन्मरुत्तेन निहितं वसुधातले।  
तदवाप कथं चेति तन्मे ब्रूहि द्विजोत्तम ॥ २ ॥
</details>

<details><summary>अनुवाद (हिन्दी)</summary>

_जनमेजयने पूछा—_ ब्रह्मन्! महात्मा व्यासका कहा हुआ यह वचन सुनकर राजा युधिष्ठिरने अश्वमेध यज्ञके सम्बन्धमें फिर क्या किया? राजा मरुत्तने जो रत्न पृथ्वीतलपर रख छोड़ा था, उसे उन्होंने किस प्रकार प्राप्त किया? द्विजश्रेष्ठ! यह सब मुझे बताइये॥१-२॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

श्रुत्वा द्वैपायनवचो धर्मराजो युधिष्ठिरः।  
भ्रातॄन् सर्वान् समानाय्य काले वचनमब्रवीत् ॥ ३ ॥  
अर्जुनं भीमसेनं च माद्रीपुत्रौ यमावपि।
</details>

<details><summary>मूलम्</summary>

श्रुत्वा द्वैपायनवचो धर्मराजो युधिष्ठिरः।  
भ्रातॄन् सर्वान् समानाय्य काले वचनमब्रवीत् ॥ ३ ॥  
अर्जुनं भीमसेनं च माद्रीपुत्रौ यमावपि।
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! व्यासजीकी बात सुनकर धर्मराज युधिष्ठिरने भीमसेन, अर्जुन, नकुल और सहदेव—इन सभी भाइयोंको बुलवाकर यह समयोचित वचन कहा—॥३॥
</details>

<details open><summary>विश्वास-प्रस्तुतिः</summary>

श्रुतं वो वचनं वीराः सौहृदाद् यन्महात्मना ॥ ४ ॥  
कुरूणां हितकामेन प्रोक्तं कृष्णेन धीमता।
</details>

<details><summary>मूलम्</summary>

श्रुतं वो वचनं वीराः सौहृदाद् यन्महात्मना ॥ ४ ॥  
कुरूणां हितकामेन प्रोक्तं कृष्णेन धीमता।
</details>

<details><summary>अनुवाद (हिन्दी)</summary>

‘वीर बन्धुओ! कौरवोंके हितकी कामना रखनेवाले बुद्धिमान् महात्मा श्रीकृष्णने सौहार्दवश जो बात कही थी, वह सब तो तुमने सुनी ही थी॥४॥
</details>

<details open><summary>विश्वास-प्रस्तुतिः</summary>

तपोवृद्धेन महता सुहृदां भूतिमिच्छता ॥ ५ ॥  
गुरुणा धर्मशीलेन व्यासेनाद्भुतकर्मणा ।  
भीष्मेण च महाप्राज्ञा गोविन्देन च धीमता ॥ ६ ॥  
संस्मृत्य तदहं सम्यक् कर्तुमिच्छामि पाण्डवाः।  
आयत्यां च तदात्वे च सर्वेषां तद्धि नो हितम्॥७॥
</details>

<details><summary>मूलम्</summary>

तपोवृद्धेन महता सुहृदां भूतिमिच्छता ॥ ५ ॥  
गुरुणा धर्मशीलेन व्यासेनाद्भुतकर्मणा ।  
भीष्मेण च महाप्राज्ञा गोविन्देन च धीमता ॥ ६ ॥  
संस्मृत्य तदहं सम्यक् कर्तुमिच्छामि पाण्डवाः।  
आयत्यां च तदात्वे च सर्वेषां तद्धि नो हितम्॥७॥
</details>

<details><summary>अनुवाद (हिन्दी)</summary>

‘सुहृदोंकी भलाई चाहनेवाले महान् तपोवृद्ध महात्मा धर्मशील गुरु व्यासने, अद्‌भुत पराक्रमी भीष्मने तथा बुद्धिमान् गोविन्दने समय-समयपर जो सलाह दी है, उसे याद करके मैं उनके आदेशका भलीभाँति पालन करना चाहता हूँ। महाप्राज्ञ पाण्डवो! उन महात्माओंका यह वचन भविष्य और वर्तमानमें भी हम सबके लिये हितकारक है॥५—७॥
</details>

<details open><summary>विश्वास-प्रस्तुतिः</summary>

अनुबन्धे च कल्याणं यद् वचो ब्रह्मवादिनः।  
इयं हि वसुधा सर्वा क्षीणरत्ना कुरूद्वहाः ॥ ८ ॥  
तच्चाचष्ट तदा व्यासो मरुत्तस्य धनं नृपाः।
</details>

<details><summary>मूलम्</summary>

अनुबन्धे च कल्याणं यद् वचो ब्रह्मवादिनः।  
इयं हि वसुधा सर्वा क्षीणरत्ना कुरूद्वहाः ॥ ८ ॥  
तच्चाचष्ट तदा व्यासो मरुत्तस्य धनं नृपाः।
</details>

<details><summary>अनुवाद (हिन्दी)</summary>

‘ब्रह्मवादी महात्मा व्यासजीका वचन परिणाममें हमारा कल्याण करनेवाला है। कौरवो! इस समय इस सारी पृथ्वीपर रत्न एवं धनका नाश हो गया है; अतः हमारी आर्थिक कठिनाई दूर करनेके लिये व्यासजीने उस दिन हमें मरुत्तके धनका पता बताया था॥८॥
</details>

<details open><summary>विश्वास-प्रस्तुतिः</summary>

यद्येतद् वो बहुमतं मन्यध्वं वा क्षमं यदि ॥ ९ ॥  
तथा यथाऽऽह धर्मेण कथं वा भीम मन्यसे।
</details>

<details><summary>मूलम्</summary>

यद्येतद् वो बहुमतं मन्यध्वं वा क्षमं यदि ॥ ९ ॥  
तथा यथाऽऽह धर्मेण कथं वा भीम मन्यसे।
</details>

<details><summary>अनुवाद (हिन्दी)</summary>

‘यदि तुमलोग उस धनको पर्याप्त समझो और उसे ले आनेकी अपनेमें सामर्थ्य देखो तो व्यासजीने जैसा कहा है, उसीके अनुसार धर्मतः उसे प्राप्त करनेका यत्न करो। अथवा भीमसेन! तुम बोलो, तुम्हारा इस सम्बन्धमें क्या विचार है?’॥९॥
</details>

<details open><summary>विश्वास-प्रस्तुतिः</summary>

इत्युक्तवाक्ये नृपतौ तदा कुरुकुलोद्वह ॥ १० ॥  
भीमसेनो नृपश्रेष्ठं प्राञ्जलिर्वाक्यमब्रवीत् ।  
रोचते मे महाबाहो यदिदं भाषितं त्वया ॥ ११ ॥  
व्यासाख्यातस्य वित्तस्य समुपानयनं प्रति।
</details>

<details><summary>मूलम्</summary>

इत्युक्तवाक्ये नृपतौ तदा कुरुकुलोद्वह ॥ १० ॥  
भीमसेनो नृपश्रेष्ठं प्राञ्जलिर्वाक्यमब्रवीत् ।  
रोचते मे महाबाहो यदिदं भाषितं त्वया ॥ ११ ॥  
व्यासाख्यातस्य वित्तस्य समुपानयनं प्रति।
</details>

<details><summary>अनुवाद (हिन्दी)</summary>

कुरुकुलशिरोमणे! राजा युधिष्ठिरके ऐसा कहनेपर भीमसेनने हाथ जोड़कर उन नृपश्रेष्ठसे इस प्रकार कहा—‘महाबाहो! आपने जो कुछ कहा है, व्यासजीके बताये हुए धनको लानेके विषयमें जो विचार व्यक्त किया है, वह मुझे बहुत पसंद है॥१०-११॥
</details>

<details open><summary>विश्वास-प्रस्तुतिः</summary>

यदि तत् प्राप्नुयामेह धनमाविक्षितं प्रभो ॥ १२ ॥  
कृतमेव महाराज भवेदिति मतिर्मम।
</details>

<details><summary>मूलम्</summary>

यदि तत् प्राप्नुयामेह धनमाविक्षितं प्रभो ॥ १२ ॥  
कृतमेव महाराज भवेदिति मतिर्मम।
</details>

<details><summary>अनुवाद (हिन्दी)</summary>

‘प्रभो! महाराज! यदि हमें मरुत्तका धन प्राप्त हो जाय तब तो हमारा सारा काम बन ही जाय। यही मेरा मत है॥१२॥
</details>

<details open><summary>विश्वास-प्रस्तुतिः</summary>

ते वयं प्रणिपातेन गिरीशस्य महात्मनः ॥ १३ ॥  
तदानयाम भद्रं ते समभ्यर्च्य कपर्दिनम्।
</details>

<details><summary>मूलम्</summary>

ते वयं प्रणिपातेन गिरीशस्य महात्मनः ॥ १३ ॥  
तदानयाम भद्रं ते समभ्यर्च्य कपर्दिनम्।
</details>

<details><summary>अनुवाद (हिन्दी)</summary>

‘आपका कल्याण हो। हम महात्मा गिरीशके चरणोंमें प्रणाम करके उन जटाजूटधारी महेश्वरकी सम्यक् आराधना करके उस धनको ले आवें॥१३॥
</details>

<details open><summary>विश्वास-प्रस्तुतिः</summary>

तद् वित्तं देवदेवेशं तस्यैवानुचरांश्च तान् ॥ १४ ॥  
प्रसाद्यार्थमवाप्स्यामो नूनं वाग्बुद्धि कर्मभिः।
</details>

<details><summary>मूलम्</summary>

तद् वित्तं देवदेवेशं तस्यैवानुचरांश्च तान् ॥ १४ ॥  
प्रसाद्यार्थमवाप्स्यामो नूनं वाग्बुद्धि कर्मभिः।
</details>

<details><summary>अनुवाद (हिन्दी)</summary>

‘हम बुद्धि, वाणी और क्रियाद्वारा आराधनापूर्वक देवाधिदेव महादेव तथा उनके अनुचरोंको प्रसन्न करके निश्चय ही उस धनको प्राप्त कर लेंगे॥१४॥
</details>

<details open><summary>विश्वास-प्रस्तुतिः</summary>

रक्षन्ते ये च तद् द्रव्यं किन्नरा रौद्रदर्शनाः ॥ १५ ॥  
ते च वश्या भविष्यन्ति प्रसन्ने वृषभध्वजे।
</details>

<details><summary>मूलम्</summary>

रक्षन्ते ये च तद् द्रव्यं किन्नरा रौद्रदर्शनाः ॥ १५ ॥  
ते च वश्या भविष्यन्ति प्रसन्ने वृषभध्वजे।
</details>

<details><summary>अनुवाद (हिन्दी)</summary>

‘जो रौद्ररूपधारी किन्नर उस धनकी रक्षा करते हैं, वे भी भगवान् शंकरके प्रसन्न होनेपर हमारे अधीन हो जायँगे॥१५॥
</details>

<details open><summary>विश्वास-प्रस्तुतिः</summary>

(स हि देवः प्रसन्नात्मा भक्तानां परमेश्वरः।  
ददात्यमरतां चापि किं पुनः काञ्चनं प्रभुः॥
</details>

<details><summary>मूलम्</summary>

(स हि देवः प्रसन्नात्मा भक्तानां परमेश्वरः।  
ददात्यमरतां चापि किं पुनः काञ्चनं प्रभुः॥
</details>

<details><summary>अनुवाद (हिन्दी)</summary>

‘सदा प्रसन्नचित्त रहनेवाले वे सर्वसमर्थ परमेश्वर महादेव अपने भक्तोंको अमरत्व भी दे देते हैं; फिर सुवर्णकी तो बात ही क्या?॥
</details>

<details open><summary>विश्वास-प्रस्तुतिः</summary>

वनस्थस्य पुरा जिष्णोरस्त्रं पाशुपतं महत्।  
रौद्रं ब्रह्मशिरश्चादात् प्रसन्नः किं पुनर्धनम्॥
</details>

<details><summary>मूलम्</summary>

वनस्थस्य पुरा जिष्णोरस्त्रं पाशुपतं महत्।  
रौद्रं ब्रह्मशिरश्चादात् प्रसन्नः किं पुनर्धनम्॥
</details>

<details><summary>अनुवाद (हिन्दी)</summary>

‘पूर्वकालमें वनमें रहते समय अर्जुनपर प्रसन्न होकर भगवान् शंकरने उन्हें महान् पाशुपतास्त्र, रौद्रास्त्र तथा ब्रह्मास्त्र भी प्रदान किये थे। फिर धन दे देना उनके लिये कौन बड़ी बात है॥
</details>

<details open><summary>विश्वास-प्रस्तुतिः</summary>

वयं सर्वे च तद्भक्ताः स चास्माकं प्रसीदति।  
तत्प्रसादाद् वयं राज्यं प्राप्ताः कौरवनन्दन॥  
अभिमन्योर्वधे वृत्ते प्रतिज्ञाते धनंजये।  
जयद्रथवधार्थाय स्वप्ने लोकगुरुं निशि॥  
प्रसाद्य लब्धवानस्त्रमर्जुनः सहकेशवः ।
</details>

<details><summary>मूलम्</summary>

वयं सर्वे च तद्भक्ताः स चास्माकं प्रसीदति।  
तत्प्रसादाद् वयं राज्यं प्राप्ताः कौरवनन्दन॥  
अभिमन्योर्वधे वृत्ते प्रतिज्ञाते धनंजये।  
जयद्रथवधार्थाय स्वप्ने लोकगुरुं निशि॥  
प्रसाद्य लब्धवानस्त्रमर्जुनः सहकेशवः ।
</details>

<details><summary>अनुवाद (हिन्दी)</summary>

‘कौरवनन्दन! हम सब लोग उनके भक्त हैं और वे हम लोगोंपर प्रसन्न रहते हैं। उन्हींकी कृपासे हमने राज्य प्राप्त किया है। अभिमन्युका वध हो जानेपर जब अर्जुनने जयद्रथको मारनेकी प्रतिज्ञा की थी, उस समय स्वप्नमें अर्जुनने श्रीकृष्णके साथ रहकर रातमें उन्हीं लोकगुरु महेश्वरको प्रसन्न करके दिव्यास्त्र प्राप्त किया था॥
</details>

<details open><summary>विश्वास-प्रस्तुतिः</summary>

ततः प्रभातां रजनीं फाल्गुनस्याग्रतः प्रभुः॥  
जघान सैन्यं शूलेन प्रत्यक्षं सव्यसाचिनः।
</details>

<details><summary>मूलम्</summary>

ततः प्रभातां रजनीं फाल्गुनस्याग्रतः प्रभुः॥  
जघान सैन्यं शूलेन प्रत्यक्षं सव्यसाचिनः।
</details>

<details><summary>अनुवाद (हिन्दी)</summary>

‘तदनन्तर जब रात बीती और प्रातःकाल हुआ, तब भगवान् शिवने अर्जुनके आगे रहकर अपने त्रिशूलसे शत्रुओंकी सेनाका संहार किया था। यह बात अर्जुनने प्रत्यक्ष देखी थी॥
</details>

<details open><summary>विश्वास-प्रस्तुतिः</summary>

कस्तां सेनां महाराज मनसापि प्रधर्षयेत्॥  
द्रोणकर्णमुखैर्युक्तां महेष्वासैः प्रहारिभिः ।  
ऋते देवान्महेष्वासाद् बहुरूपान्महेश्वरात् ॥
</details>

<details><summary>मूलम्</summary>

कस्तां सेनां महाराज मनसापि प्रधर्षयेत्॥  
द्रोणकर्णमुखैर्युक्तां महेष्वासैः प्रहारिभिः ।  
ऋते देवान्महेष्वासाद् बहुरूपान्महेश्वरात् ॥
</details>

<details><summary>अनुवाद (हिन्दी)</summary>

‘महाराज! द्रोणाचार्य और कर्ण-जैसे प्रहारकुशल महाधनुर्धरोंसे युक्त उस कौरवसेनाको महान् पाशुपतधारी अनेक रूपवाले महेश्वर महादेवके सिवा दूसरा कौन मनसे भी पराजित कर सकता था॥
</details>

<details open><summary>विश्वास-प्रस्तुतिः</summary>

तस्यैव च प्रसादेन निहताः शत्रवस्तव।  
अश्वमेधस्य संसिद्धिं स तु सम्पादयिष्यति॥)
</details>

<details><summary>मूलम्</summary>

तस्यैव च प्रसादेन निहताः शत्रवस्तव।  
अश्वमेधस्य संसिद्धिं स तु सम्पादयिष्यति॥)
</details>

<details><summary>अनुवाद (हिन्दी)</summary>

‘उन्हींके कृपाप्रसादसे आपके शत्रु मारे गये हैं। वे ही अश्वमेध यज्ञको सफलतापूर्वक सम्पन्न करेंगे’॥
</details>

<details open><summary>विश्वास-प्रस्तुतिः</summary>

श्रुत्वैवं वदतस्तस्य वाक्यं भीमस्य भारत ॥ १६ ॥  
प्रीतो धर्मात्मजो राजा बभूवातीव भारत।  
अर्जुनप्रमुखाश्चापि तथेत्येवाब्रुवन् वचः ॥ १७ ॥
</details>

<details><summary>मूलम्</summary>

श्रुत्वैवं वदतस्तस्य वाक्यं भीमस्य भारत ॥ १६ ॥  
प्रीतो धर्मात्मजो राजा बभूवातीव भारत।  
अर्जुनप्रमुखाश्चापि तथेत्येवाब्रुवन् वचः ॥ १७ ॥
</details>

<details><summary>अनुवाद (हिन्दी)</summary>

भारत! भीमसेनका यह कथन सुनकर धर्मपुत्र राजा युधिष्ठिर बहुत प्रसन्न हुए। अर्जुन आदिने भी बहुत ठीक कहकर उन्हींकी बातका समर्थन किया॥१६-१७॥
</details>

<details open><summary>विश्वास-प्रस्तुतिः</summary>

कृत्वा तु पाण्डवाः सर्वे रत्नाहरणनिश्चयम्।  
सेनामाज्ञापयामासुर्नक्षत्रेऽहनि च ध्रुवे ॥ १८ ॥
</details>

<details><summary>मूलम्</summary>

कृत्वा तु पाण्डवाः सर्वे रत्नाहरणनिश्चयम्।  
सेनामाज्ञापयामासुर्नक्षत्रेऽहनि च ध्रुवे ॥ १८ ॥
</details>

<details><summary>अनुवाद (हिन्दी)</summary>

इस प्रकार समस्त पाण्डवोंने रत्न लानेका निश्चय करके ध्रुवसंज्ञक[^*] नक्षत्र एवं दिनमें सेनाको यात्राके लिये तैयार होनेकी आज्ञा दी॥१८॥
</details>

<details open><summary>विश्वास-प्रस्तुतिः</summary>

ततो ययुः पाण्डुसुता ब्राह्मणान् स्वस्ति वाच्य च।  
अर्चयित्वा सुरश्रेष्ठं पूर्वमेव महेश्वरम् ॥ १९ ॥  
मोदकैः पायसेनाथ मांसापूपैस्तथैव च।  
आशास्य च महात्मानं प्रययुर्मुदिता भृशम् ॥ २० ॥
</details>

<details><summary>मूलम्</summary>

ततो ययुः पाण्डुसुता ब्राह्मणान् स्वस्ति वाच्य च।  
अर्चयित्वा सुरश्रेष्ठं पूर्वमेव महेश्वरम् ॥ १९ ॥  
मोदकैः पायसेनाथ मांसापूपैस्तथैव च।  
आशास्य च महात्मानं प्रययुर्मुदिता भृशम् ॥ २० ॥
</details>

<details><summary>अनुवाद (हिन्दी)</summary>

तदनन्तर ब्राह्मणोंसे स्वस्तिवाचन कराकर सुरश्रेष्ठ महेश्वरकी पहले ही पूजा करके मिष्टान्न, खीर, पूआ तथा फलके गूदोंसे उन महेश्वरको तृप्त करके उनका आशीर्वाद ले समस्त पाण्डवोंने अत्यन्त प्रसन्नतापूर्वक यात्रा प्रारम्भ की॥१९-२०॥
</details>

<details open><summary>विश्वास-प्रस्तुतिः</summary>

तेषां प्रयास्यतां तत्र मङ्गलानि शुभान्यथ।  
प्राहुः प्रहृष्टमनसो द्विजाग्र्या नागराश्च ते ॥ २१ ॥
</details>

<details><summary>मूलम्</summary>

तेषां प्रयास्यतां तत्र मङ्गलानि शुभान्यथ।  
प्राहुः प्रहृष्टमनसो द्विजाग्र्या नागराश्च ते ॥ २१ ॥
</details>

<details><summary>अनुवाद (हिन्दी)</summary>

जब वे यात्राके लिये उद्यत हुए, उस समय समस्त श्रेष्ठ ब्राह्मणों और नागरिकोंने प्रसन्नचित्त होकर उनके लिये शुभ मंगल-पाठ किया॥२१॥
</details>

<details open><summary>विश्वास-प्रस्तुतिः</summary>

ततः प्रदक्षिणीकृत्य शिरोभिः प्रणिपत्य च।  
ब्राह्मणानग्निसहितान् प्रययुः पाण्डुनन्दनाः ॥ २२ ॥
</details>

<details><summary>मूलम्</summary>

ततः प्रदक्षिणीकृत्य शिरोभिः प्रणिपत्य च।  
ब्राह्मणानग्निसहितान् प्रययुः पाण्डुनन्दनाः ॥ २२ ॥
</details>

<details><summary>अनुवाद (हिन्दी)</summary>

तत्पश्चात् पाण्डवोंने अग्निसहित ब्राह्मणोंकी परिक्रमा करके उनके चरणोंमें मस्तक झुकाकर वहाँसे प्रस्थान किया॥२२॥
</details>

<details open><summary>विश्वास-प्रस्तुतिः</summary>

समनुज्ञाप्य राजानं पुत्रशोकसमाहतम् ।  
धृतराष्ट्रं सभार्यं वै पृथां च पृथुलोचनाम् ॥ २३ ॥
</details>

<details><summary>मूलम्</summary>

समनुज्ञाप्य राजानं पुत्रशोकसमाहतम् ।  
धृतराष्ट्रं सभार्यं वै पृथां च पृथुलोचनाम् ॥ २३ ॥
</details>

<details><summary>अनुवाद (हिन्दी)</summary>

प्रस्थानके पूर्व उन्होंने पुत्रशोकसे व्याकुल राजा धृतराष्ट्र, गान्धारी देवी तथा विशाललोचना कुन्तीसे आज्ञा ले ली थी॥२३॥
</details>

<details open><summary>विश्वास-प्रस्तुतिः</summary>

मूले निक्षिप्य कौरव्यं युयुत्सुं धृतराष्ट्रजम्।  
सम्पूज्यमानाः पौरैश्च ब्राह्मणैश्च मनीषिभिः ॥ २४ ॥  
(प्रययुः पाण्डवा वीरा नियमस्थाः शुचिव्रताः।)
</details>

<details><summary>मूलम्</summary>

मूले निक्षिप्य कौरव्यं युयुत्सुं धृतराष्ट्रजम्।  
सम्पूज्यमानाः पौरैश्च ब्राह्मणैश्च मनीषिभिः ॥ २४ ॥  
(प्रययुः पाण्डवा वीरा नियमस्थाः शुचिव्रताः।)
</details>

<details><summary>अनुवाद (हिन्दी)</summary>

अपने कुलके मूलभूत धृतराष्ट्र, गान्धारी और कुन्तीके समीप उनकी रक्षाके लिये कुरुवंशी धृतराष्ट्रपुत्र युयुत्सुको नियुक्त करके मनीषी ब्राह्मणों और पुरवासियोंसे पूजित होते हुए वीर पाण्डवोंने वहाँसे प्रस्थान किया। वे सब-के-सब उत्तम व्रतका पालन करते हुए शौच, संतोष आदि नियमोंमें दृढ़तापूर्वक स्थित थे॥२४॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि द्रव्यानयनोपक्रमे त्रिषष्टितमोऽध्यायः ॥ ६३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें द्रव्य लानेका उपक्रमविषयक तिरसठवाँ अध्याय पूरा हुआ॥६३॥
</details>

<details><summary>सूचना (हिन्दी)</summary>

(दाक्षिणात्य अधिक पाठके ८ श्लोक मिलाकर कुल ३२ श्लोक हैं)
</details>
