+++
title_full = "066 श्रीकृष्णका हस्तिनापुरमें आगमन और उत्तराके मृत बालकको जिलानेके लिये कुन्तीकी उनसे प्रार्थना"
title = "०६६ परीक्षिज्जन्मकथने"

+++

<details><summary>भागसूचना</summary>

षट्‌षष्टितमोऽध्यायः
</details>

<details><summary>सूचना (हिन्दी)</summary>

श्रीकृष्णका हस्तिनापुरमें आगमन और उत्तराके मृत बालकको जिलानेके लिये कुन्तीकी उनसे प्रार्थना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतस्मिन्नेव काले तु वासुदेवोऽपि वीर्यवान्।  
उपायाद् वृष्णिभिः सार्धं पुरं वारणसाह्वयम् ॥ १ ॥
</details>

<details><summary>मूलम्</summary>

एतस्मिन्नेव काले तु वासुदेवोऽपि वीर्यवान्।  
उपायाद् वृष्णिभिः सार्धं पुरं वारणसाह्वयम् ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! इसी बीचमें परम पराक्रमी भगवान् श्रीकृष्ण भी वृष्णिवंशियोंको साथ लेकर हस्तिनापुर आ गये॥१॥
</details>

<details open><summary>विश्वास-प्रस्तुतिः</summary>

समयं वाजिमेधस्य विदित्वा पुरुषर्षभः।  
यथोक्तो धर्मपुत्रेण प्रव्रजन् स्वपुरीं प्रति ॥ २ ॥
</details>

<details><summary>मूलम्</summary>

समयं वाजिमेधस्य विदित्वा पुरुषर्षभः।  
यथोक्तो धर्मपुत्रेण प्रव्रजन् स्वपुरीं प्रति ॥ २ ॥
</details>

<details><summary>अनुवाद (हिन्दी)</summary>

उनके द्वारका जाते समय धर्मपुत्र युधिष्ठिरने जैसी बात कही थी, उसके अनुसार अश्वमेध यज्ञका समय निकट जानकर पुरुषोत्तम श्रीकृष्ण पहले ही उपस्थित हो गये॥२॥
</details>

<details open><summary>विश्वास-प्रस्तुतिः</summary>

रौक्मिणेयेन सहितो युयुधानेन चैव ह।  
चारुदेष्णेन साम्बेन गदेन कृतवर्मणा ॥ ३ ॥  
सारणेन च वीरेण निशठेनोल्मुकेन च।
</details>

<details><summary>मूलम्</summary>

रौक्मिणेयेन सहितो युयुधानेन चैव ह।  
चारुदेष्णेन साम्बेन गदेन कृतवर्मणा ॥ ३ ॥  
सारणेन च वीरेण निशठेनोल्मुकेन च।
</details>

<details><summary>अनुवाद (हिन्दी)</summary>

उनके साथ रुक्मिणीनन्दन प्रद्युम्न, सात्यकि, चारुदेष्ण, साम्ब, गद, कृतवर्मा, सारण, वीर निशठ और उल्मुक भी थे॥३॥
</details>

<details open><summary>विश्वास-प्रस्तुतिः</summary>

बलदेवं पुरस्कृत्य सुभद्रासहितस्तदा ॥ ४ ॥  
द्रौपदीमुत्तरां चैव पृथां चाप्यवलोककः।  
समाश्वासयितुं चापि क्षत्रिया निहतेश्वराः ॥ ५ ॥
</details>

<details><summary>मूलम्</summary>

बलदेवं पुरस्कृत्य सुभद्रासहितस्तदा ॥ ४ ॥  
द्रौपदीमुत्तरां चैव पृथां चाप्यवलोककः।  
समाश्वासयितुं चापि क्षत्रिया निहतेश्वराः ॥ ५ ॥
</details>

<details><summary>अनुवाद (हिन्दी)</summary>

वे बलदेवजीको आगे करके सुभद्राके साथ पधारे थे। उनके शुभागमनका उद्देश्य था द्रौपदी, उत्तरा और कुन्तीसे मिलना तथा जिनके पति मारे गये थे, उन सभी क्षत्राणियोंको आश्वासन देना—धीरज बँधाना॥४-५॥
</details>

<details open><summary>विश्वास-प्रस्तुतिः</summary>

तानागतान् समीक्ष्यैव धृतराष्ट्रो महीपतिः।  
प्रत्यगृह्णाद् यथान्यायं विदुरश्च महामनाः ॥ ६ ॥
</details>

<details><summary>मूलम्</summary>

तानागतान् समीक्ष्यैव धृतराष्ट्रो महीपतिः।  
प्रत्यगृह्णाद् यथान्यायं विदुरश्च महामनाः ॥ ६ ॥
</details>

<details><summary>अनुवाद (हिन्दी)</summary>

उनके आगमनका समाचार सुनते ही राजा धृतराष्ट्र और महामना विदुरजी खड़े हो गये और आगे बढ़कर उन्होंने उन सबका विधिवत् स्वागत-सत्कार किया॥६॥
</details>

<details open><summary>विश्वास-प्रस्तुतिः</summary>

तत्रैव न्यवसत् कृष्णः स्वर्चितः पुरुषोत्तमः।  
विदुरेण महातेजास्तथैव च युयुत्सुना ॥ ७ ॥
</details>

<details><summary>मूलम्</summary>

तत्रैव न्यवसत् कृष्णः स्वर्चितः पुरुषोत्तमः।  
विदुरेण महातेजास्तथैव च युयुत्सुना ॥ ७ ॥
</details>

<details><summary>अनुवाद (हिन्दी)</summary>

विदुर और युयुत्सुसे भलीभाँति पूजित हो महातेजस्वी पुरुषोत्तम भगवान् श्रीकृष्ण वहीं रहने लगे॥७॥
</details>

<details open><summary>विश्वास-प्रस्तुतिः</summary>

वसत्सु वृष्णिवीरेषु तत्राथ जनमेजय।  
जज्ञे तव पिता राजन् परिक्षित् परवीरहा ॥ ८ ॥
</details>

<details><summary>मूलम्</summary>

वसत्सु वृष्णिवीरेषु तत्राथ जनमेजय।  
जज्ञे तव पिता राजन् परिक्षित् परवीरहा ॥ ८ ॥
</details>

<details><summary>अनुवाद (हिन्दी)</summary>

जनमेजय! उन वृष्णिवीरोंके वहाँ निवास करते समय ही तुम्हारे पिता शत्रुवीरहन्ता परीक्षित्‌का जन्म हुआ था॥८॥
</details>

<details open><summary>विश्वास-प्रस्तुतिः</summary>

स तु राजा महाराज ब्रह्मास्त्रेणावपीडितः।  
शवो बभूव निश्चेष्टो हर्षशोकविवर्धनः ॥ ९ ॥
</details>

<details><summary>मूलम्</summary>

स तु राजा महाराज ब्रह्मास्त्रेणावपीडितः।  
शवो बभूव निश्चेष्टो हर्षशोकविवर्धनः ॥ ९ ॥
</details>

<details><summary>अनुवाद (हिन्दी)</summary>

महाराज! वे राजा परीक्षित् ब्रह्मास्त्रसे पीड़ित होनेके कारण चेष्टाहीन मुर्देके रूपमें उत्पन्न हुए, अतः स्वजनोंका हर्ष और शोक बढ़ानेवाले हो गये थे[^*]॥९॥
</details>

<details open><summary>विश्वास-प्रस्तुतिः</summary>

हृष्टानां सिंहनादेन जनानां तत्र निःस्वनः।  
प्रविश्य प्रदिशः सर्वाः पुनरेव व्युपारमत् ॥ १० ॥
</details>

<details><summary>मूलम्</summary>

हृष्टानां सिंहनादेन जनानां तत्र निःस्वनः।  
प्रविश्य प्रदिशः सर्वाः पुनरेव व्युपारमत् ॥ १० ॥
</details>

<details><summary>अनुवाद (हिन्दी)</summary>

पहले पुत्र-जन्मका समाचार सुनकर हर्षमें भरे हुए लोगोंके सिंहनादसे एक महान् कोलाहल सुनायी पड़ा, जो सम्पूर्ण दिशाओंमें प्रविष्ट हो पुनः शान्त हो गया॥१०॥
</details>

<details open><summary>विश्वास-प्रस्तुतिः</summary>

ततः सोऽतित्वरः कृष्णो विवेशान्तःपुरं तदा।  
युयुधानद्वितीयो वै व्यथितेन्द्रियमानसः ॥ ११ ॥
</details>

<details><summary>मूलम्</summary>

ततः सोऽतित्वरः कृष्णो विवेशान्तःपुरं तदा।  
युयुधानद्वितीयो वै व्यथितेन्द्रियमानसः ॥ ११ ॥
</details>

<details><summary>अनुवाद (हिन्दी)</summary>

इससे भगवान् श्रीकृष्णके मन और इन्द्रियोंमें व्यथा-सी उत्पन्न हो गयी। वे सात्यकिको साथ ले बड़ी उतावलीसे अन्तःपुरमें जा पहुँचे॥११॥
</details>

<details open><summary>विश्वास-प्रस्तुतिः</summary>

ततस्त्वरितमायान्तीं ददर्श स्वां पितृष्वसाम्।  
क्रोशन्तीमभिधावेति वासुदेवं पुनः पुनः ॥ १२ ॥
</details>

<details><summary>मूलम्</summary>

ततस्त्वरितमायान्तीं ददर्श स्वां पितृष्वसाम्।  
क्रोशन्तीमभिधावेति वासुदेवं पुनः पुनः ॥ १२ ॥
</details>

<details><summary>अनुवाद (हिन्दी)</summary>

वहाँ उन्होंने अपनी बुआ कुन्तीको बड़े वेगसे आती देखा, जो बारंबार उन्हींका नाम लेकर ‘वासुदेव! दौड़ो-दौड़ो’ की पुकार मचा रही थी॥१२॥
</details>

<details open><summary>विश्वास-प्रस्तुतिः</summary>

पृष्ठतो द्रौपदीं चैव सुभद्रां च यशस्विनीम्।  
सविक्रोशं सकरुणं बान्धवानां स्त्रियो नृप ॥ १३ ॥
</details>

<details><summary>मूलम्</summary>

पृष्ठतो द्रौपदीं चैव सुभद्रां च यशस्विनीम्।  
सविक्रोशं सकरुणं बान्धवानां स्त्रियो नृप ॥ १३ ॥
</details>

<details><summary>अनुवाद (हिन्दी)</summary>

राजन्! उनके पीछे द्रौपदी, यशस्विनी सुभद्रा तथा अन्य बन्धु-बान्धवोंकी स्त्रियाँ भी थीं, जो बड़े करुण स्वरसे बिलख-बिलखकर रो रही थीं॥१३॥
</details>

<details open><summary>विश्वास-प्रस्तुतिः</summary>

ततः कृष्णं समासाद्य कुन्तिभोजसुता तदा।  
प्रोवाच राजशार्दूल बाष्पगद्‌गदया गिरा ॥ १४ ॥
</details>

<details><summary>मूलम्</summary>

ततः कृष्णं समासाद्य कुन्तिभोजसुता तदा।  
प्रोवाच राजशार्दूल बाष्पगद्‌गदया गिरा ॥ १४ ॥
</details>

<details><summary>अनुवाद (हिन्दी)</summary>

नृपश्रेष्ठ! उस समय श्रीकृष्णके निकट पहुँचकर कुन्तिभोजकुमारी कुन्ती नेत्रोंसे आँसू बहाती हुई गद्‌गद वाणीमें बोली—॥१४॥
</details>

<details open><summary>विश्वास-प्रस्तुतिः</summary>

वासुदेव महाबाहो सुप्रजा देवकी त्वया।  
त्वं नो गतिः प्रतिष्ठा च त्वदायत्तमिदं कुलम् ॥ १५ ॥
</details>

<details><summary>मूलम्</summary>

वासुदेव महाबाहो सुप्रजा देवकी त्वया।  
त्वं नो गतिः प्रतिष्ठा च त्वदायत्तमिदं कुलम् ॥ १५ ॥
</details>

<details><summary>अनुवाद (हिन्दी)</summary>

‘महाबाहु वसुदेव-नन्दन! तुम्हें पाकर ही तुम्हारी माता देवकी उत्तम पुत्रवाली मानी जाती हैं। तुम्हीं हमारे अवलम्ब और तुम्हीं हमलोगोंके आधार हो। इस कुलकी रक्षा तुम्हारे ही अधीन है॥१५॥
</details>

<details open><summary>विश्वास-प्रस्तुतिः</summary>

यदुप्रवीर योऽयं ते स्वस्रीयस्यात्मजः प्रभो।  
अश्वत्थाम्ना हतो जातस्तमुज्जीवय केशव ॥ १६ ॥
</details>

<details><summary>मूलम्</summary>

यदुप्रवीर योऽयं ते स्वस्रीयस्यात्मजः प्रभो।  
अश्वत्थाम्ना हतो जातस्तमुज्जीवय केशव ॥ १६ ॥
</details>

<details><summary>अनुवाद (हिन्दी)</summary>

‘यदुवीर! प्रभो! यह जो तुम्हारे भानजे अभिमन्युका बालक है, अश्वत्थामाके अस्त्रसे मरा हुआ ही उत्पन्न हुआ है। केशव! इसे जीवन-दान दो॥१६॥
</details>

<details open><summary>विश्वास-प्रस्तुतिः</summary>

त्वया ह्येतत् प्रतिज्ञातमैषीके यदुनन्दन।  
अहं संजीवयिष्यामि मृतं जातमिति प्रभो ॥ १७ ॥
</details>

<details><summary>मूलम्</summary>

त्वया ह्येतत् प्रतिज्ञातमैषीके यदुनन्दन।  
अहं संजीवयिष्यामि मृतं जातमिति प्रभो ॥ १७ ॥
</details>

<details><summary>अनुवाद (हिन्दी)</summary>

‘यदुनन्दन! प्रभो! अश्वत्थामाने जब सींकके बाणका प्रयोग किया था, उस समय तुमने यह प्रतिज्ञा की थी कि मैं उत्तराके मरे हुए बालकको भी जीवित कर दूँगा॥१७॥
</details>

<details open><summary>विश्वास-प्रस्तुतिः</summary>

सोऽयं जातो मृतस्तात पश्यैनं पुरुषर्षभ।  
उत्तरां च सुभद्रां च द्रौपदीं मां च माधव॥१८॥
</details>

<details><summary>मूलम्</summary>

सोऽयं जातो मृतस्तात पश्यैनं पुरुषर्षभ।  
उत्तरां च सुभद्रां च द्रौपदीं मां च माधव॥१८॥
</details>

<details><summary>अनुवाद (हिन्दी)</summary>

‘तात! वही यह बालक है, जो मरा हुआ ही पैदा हुआ है। पुरुषोत्तम! इसपर अपनी कृपादृष्टि डालो। माधव! इसे जीवित करके ही उत्तरा, सुभद्रा और द्रौपदीसहित मेरी रक्षा करो॥१८॥
</details>

<details open><summary>विश्वास-प्रस्तुतिः</summary>

धर्मपुत्रं च भीमं च फाल्गुनं नकुलं तथा।  
सहदेवं च दुर्धर्ष सर्वान् नस्त्रातुमर्हसि ॥ १९ ॥
</details>

<details><summary>मूलम्</summary>

धर्मपुत्रं च भीमं च फाल्गुनं नकुलं तथा।  
सहदेवं च दुर्धर्ष सर्वान् नस्त्रातुमर्हसि ॥ १९ ॥
</details>

<details><summary>अनुवाद (हिन्दी)</summary>

‘दुर्धर्ष वीर! धर्मपुत्र युधिष्ठिर, भीमसेन, अर्जुन, नकुल और सहदेवकी भी रक्षा करो। तुम हम सब लोगोंका इस संकटसे उद्धार करनेयोग्य हो॥१९॥
</details>

<details open><summary>विश्वास-प्रस्तुतिः</summary>

अस्मिन् प्राणाःसमायत्ताः पाण्डवानां ममैव च।  
पाण्डोश्च पिण्डो दाशार्ह तथैव श्वशुरस्य मे ॥ २० ॥
</details>

<details><summary>मूलम्</summary>

अस्मिन् प्राणाःसमायत्ताः पाण्डवानां ममैव च।  
पाण्डोश्च पिण्डो दाशार्ह तथैव श्वशुरस्य मे ॥ २० ॥
</details>

<details><summary>अनुवाद (हिन्दी)</summary>

‘मेरे और पाण्डवोंके प्राण इस बालकके ही अधीन हैं। दशार्हकुलनन्दन! मेरे पति पाण्डु तथा श्वशुर विचित्रवीर्यके पिण्डका भी यही सहारा है॥२०॥
</details>

<details open><summary>विश्वास-प्रस्तुतिः</summary>

अभिमन्योश्च भद्रं ते प्रियस्य सदृशस्य च।  
प्रियमुत्पादयाद्य त्वं प्रेतस्यापि जनार्दन ॥ २१ ॥
</details>

<details><summary>मूलम्</summary>

अभिमन्योश्च भद्रं ते प्रियस्य सदृशस्य च।  
प्रियमुत्पादयाद्य त्वं प्रेतस्यापि जनार्दन ॥ २१ ॥
</details>

<details><summary>अनुवाद (हिन्दी)</summary>

‘जनार्दन! तुम्हारा कल्याण हो। जो तुम्हें अत्यन्त प्रिय और तुम्हारे ही समान परम सुन्दर था, उस परलोकवासी अभिमन्युका भी प्रिय करो—उसके इस बालकको जिला दो॥२१॥
</details>

<details open><summary>विश्वास-प्रस्तुतिः</summary>

उत्तरा हि पुरोक्तं वै कथयत्यरिसूदन।  
अभिमन्योर्वचः कृष्ण प्रियत्वात् तन्न संशयः ॥ २२ ॥
</details>

<details><summary>मूलम्</summary>

उत्तरा हि पुरोक्तं वै कथयत्यरिसूदन।  
अभिमन्योर्वचः कृष्ण प्रियत्वात् तन्न संशयः ॥ २२ ॥
</details>

<details><summary>अनुवाद (हिन्दी)</summary>

‘शत्रुसूदन श्रीकृष्ण! मेरी बहूरानी उत्तरा अभिमन्युकी पहलेकी कही हुई एक बात अत्यन्त प्रिय होनेके कारण बार-बार दुहराया करती है। उस बातकी यथार्थतामें तनिक भी संदेह नहीं है॥२२॥
</details>

<details open><summary>विश्वास-प्रस्तुतिः</summary>

अब्रवीत् किल दाशार्ह वैराटीमार्जुनिस्तदा।  
मातुलस्य कुलं भद्रे तव पुत्रो गमिष्यति ॥ २३ ॥  
गत्वा वृष्ण्यन्धककुलं धनुर्वेदं ग्रहीष्यति।  
अस्त्राणि च विचित्राणि नीतिशास्त्रं च केवलम् ॥ २४ ॥
</details>

<details><summary>मूलम्</summary>

अब्रवीत् किल दाशार्ह वैराटीमार्जुनिस्तदा।  
मातुलस्य कुलं भद्रे तव पुत्रो गमिष्यति ॥ २३ ॥  
गत्वा वृष्ण्यन्धककुलं धनुर्वेदं ग्रहीष्यति।  
अस्त्राणि च विचित्राणि नीतिशास्त्रं च केवलम् ॥ २४ ॥
</details>

<details><summary>अनुवाद (हिन्दी)</summary>

‘दाशार्ह! अभिमन्युने उत्तरासे कभी स्नेहवश कहा था—“कल्याणी! तुम्हारा पुत्र मेरे मामाके यहाँ जायगा-वृष्णि एवं अन्धकोंके कुलमें जाकर धनुर्वेद, नाना प्रकारके विचित्र अस्त्र-शस्त्र तथा विशुद्ध नीतिशास्त्रकी शिक्षा प्राप्त करेगा”॥२३-२४॥
</details>

<details open><summary>विश्वास-प्रस्तुतिः</summary>

इत्येतत् प्रणयात् तात सौभद्रः परवीरहा।  
कथयामास दुर्धर्षस्तथा चैतन्न संशयः ॥ २५ ॥
</details>

<details><summary>मूलम्</summary>

इत्येतत् प्रणयात् तात सौभद्रः परवीरहा।  
कथयामास दुर्धर्षस्तथा चैतन्न संशयः ॥ २५ ॥
</details>

<details><summary>अनुवाद (हिन्दी)</summary>

‘तात! शत्रुवीरोंका संहार करनेवाले दुर्धर्ष वीर सुभद्राकुमारने जो प्रेमपूर्वक यह बात कही थी, यह निस्संदेह सत्य होनी चाहिये॥२५॥
</details>

<details open><summary>विश्वास-प्रस्तुतिः</summary>

तास्त्वां वयं प्रणम्येह याचामो मधुसूदन।  
कुलस्यास्य हितार्थं तं कुरु कल्याणमुत्तमम् ॥ २६ ॥
</details>

<details><summary>मूलम्</summary>

तास्त्वां वयं प्रणम्येह याचामो मधुसूदन।  
कुलस्यास्य हितार्थं तं कुरु कल्याणमुत्तमम् ॥ २६ ॥
</details>

<details><summary>अनुवाद (हिन्दी)</summary>

‘मधुसूदन! इस कुलकी भलाईके लिये हम सब लोग तुम्हारे पैरों पड़कर भीख माँगती हैं, इस बालकको जिलाकर तुम कुरुकुलका सर्वोत्तम कल्याण करो’॥२६॥
</details>

<details open><summary>विश्वास-प्रस्तुतिः</summary>

एवमुक्त्वा तु वार्ष्णेयं पृथा पृथुललोचना।  
उच्छ्रित्य बाहू दुःखार्ता ताश्चान्याः प्रापतन् भुवि ॥ २७ ॥
</details>

<details><summary>मूलम्</summary>

एवमुक्त्वा तु वार्ष्णेयं पृथा पृथुललोचना।  
उच्छ्रित्य बाहू दुःखार्ता ताश्चान्याः प्रापतन् भुवि ॥ २७ ॥
</details>

<details><summary>अनुवाद (हिन्दी)</summary>

श्रीकृष्णसे ऐसा कहकर विशाललोचना कुन्ती दोनों बाँहें ऊपर उठाकर दुःखसे आर्त हो पृथ्वीपर गिर पड़ी। दूसरी स्त्रियोंकी भी यही दशा हुई॥२७॥
</details>

<details open><summary>विश्वास-प्रस्तुतिः</summary>

अब्रुवंश्च महाराज सर्वाः सास्राविलेक्षणाः।  
स्वस्रीयो वासुदेवस्य मृतो जात इति प्रभो ॥ २८ ॥
</details>

<details><summary>मूलम्</summary>

अब्रुवंश्च महाराज सर्वाः सास्राविलेक्षणाः।  
स्वस्रीयो वासुदेवस्य मृतो जात इति प्रभो ॥ २८ ॥
</details>

<details><summary>अनुवाद (हिन्दी)</summary>

समर्थ महाराज! उन सबकी आँखोंसे आँसुओंकी धारा बह रही थी और वे सभी रो-रोकर कह रही थीं कि ‘हाय! श्रीकृष्णके भानजेका बालक मरा हुआ पैदा हुआ’॥२८॥
</details>

<details open><summary>विश्वास-प्रस्तुतिः</summary>

एवमुक्ते ततः कुन्तीं पर्यगृह्णाज्जनार्दनः।  
भूमौ निपतितां चैनां सान्त्वयामास भारत ॥ २९ ॥
</details>

<details><summary>मूलम्</summary>

एवमुक्ते ततः कुन्तीं पर्यगृह्णाज्जनार्दनः।  
भूमौ निपतितां चैनां सान्त्वयामास भारत ॥ २९ ॥
</details>

<details><summary>अनुवाद (हिन्दी)</summary>

भरतनन्दन! उन सबके ऐसा कहनेपर जनार्दन श्रीकृष्णने कुन्तीदेवीको सहारा देकर बैठाया और पृथ्वीपर पड़ी हुई अपनी बुआको वे सान्त्वना देने लगे॥२९॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि परीक्षिज्जन्मकथने षट्‌षष्टितमोऽध्यायः ॥ ६६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें परीक्षित्‌के जन्मका वर्णनविषयक छाछठवाँ अध्याय पूरा हुआ॥६६॥
</details>

[^*]: पहले तो पुत्र-जन्मके समाचारसे सबको अपार हर्ष हुआ; किंतु उनमें जीवनका कोई चिह्न न देखकर तत्काल शोकका समुद्र उमड़ पड़ा।
