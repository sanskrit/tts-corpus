+++
title_full = "089 युधिष्ठिरका ब्राह्मणोंको दक्षिणा देना और राजाओंको भेंट देकर विदा करना"
title = "०८९ अश्वमेधसमाप्तौ"

+++

<details><summary>भागसूचना</summary>

एकोननवतितमोऽध्यायः
</details>

<details><summary>सूचना (हिन्दी)</summary>

युधिष्ठिरका ब्राह्मणोंको दक्षिणा देना और राजाओंको भेंट देकर विदा करना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

श्रपयित्वा पशूनन्यान् विधिवद् द्विजसत्तमाः।  
तं तुरङ्गं यथाशास्त्रमालभन्त द्विजातयः ॥ १ ॥
</details>

<details><summary>मूलम्</summary>

श्रपयित्वा पशूनन्यान् विधिवद् द्विजसत्तमाः।  
तं तुरङ्गं यथाशास्त्रमालभन्त द्विजातयः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! उन श्रेष्ठ ब्राह्मणोंने अन्यान्य पशुओंका विधिपूर्वक श्रपण करके उस अश्वका भी शास्त्रीय विधिके अनुसार आलभन किया॥१॥
</details>

<details open><summary>विश्वास-प्रस्तुतिः</summary>

ततः संश्रप्य तुरगं विधिवद् याजकास्तदा।  
उपसंवेशयन् राजंस्ततस्तां द्रुपदात्मजाम् ॥ २ ॥  
कलाभिस्तिसृभी राजन् यथाविधि मनस्विनीम्।
</details>

<details><summary>मूलम्</summary>

ततः संश्रप्य तुरगं विधिवद् याजकास्तदा।  
उपसंवेशयन् राजंस्ततस्तां द्रुपदात्मजाम् ॥ २ ॥  
कलाभिस्तिसृभी राजन् यथाविधि मनस्विनीम्।
</details>

<details><summary>अनुवाद (हिन्दी)</summary>

राजन्! तत्पश्चात् याजकोंने विधिपूर्वक अश्वका श्रपण करके उसके समीप मन्त्र, द्रव्य और श्रद्धा—इन तीन कलाओंसे युक्त मनस्विनी द्रौपदीको शास्त्रोक्त विधिके अनुसार बैठाया॥२॥
</details>

<details open><summary>विश्वास-प्रस्तुतिः</summary>

उद्‌धृत्य तु वपां तस्य यथाशास्त्रं द्विजातयः ॥ ३ ॥  
श्रपयामासुरव्यग्रा विधिवद् भरतर्षभ ।
</details>

<details><summary>मूलम्</summary>

उद्‌धृत्य तु वपां तस्य यथाशास्त्रं द्विजातयः ॥ ३ ॥  
श्रपयामासुरव्यग्रा विधिवद् भरतर्षभ ।
</details>

<details><summary>अनुवाद (हिन्दी)</summary>

भरतश्रेष्ठ! इसके बाद ब्राह्मणोंने शान्तचित्त होकर उस अश्वकी चर्बी निकाली और उसका विधिपूर्वक श्रपण करना आरम्भ किया॥३॥
</details>

<details open><summary>विश्वास-प्रस्तुतिः</summary>

तं वपाधूमगन्धं तु धर्मराजः सहानुजैः ॥ ४ ॥  
उपाजिघ्रद् यथाशास्त्रं सर्वपापापहं तदा।
</details>

<details><summary>मूलम्</summary>

तं वपाधूमगन्धं तु धर्मराजः सहानुजैः ॥ ४ ॥  
उपाजिघ्रद् यथाशास्त्रं सर्वपापापहं तदा।
</details>

<details><summary>अनुवाद (हिन्दी)</summary>

भाइयोंसहित धर्मराज युधिष्ठिरने शास्त्रकी आज्ञाके अनुसार उस चर्बीके धूमकी गन्ध सूँघी, जो समस्त पापोंका नाश करनेवाली थी॥४॥
</details>

<details open><summary>विश्वास-प्रस्तुतिः</summary>

शिष्टान्यङ्गानि यान्यासंस्तस्याश्वस्य नराधिप ॥ ५ ॥  
तान्यग्नौ जुहुवुर्धीराः समस्ताः षोडशर्त्विजः।
</details>

<details><summary>मूलम्</summary>

शिष्टान्यङ्गानि यान्यासंस्तस्याश्वस्य नराधिप ॥ ५ ॥  
तान्यग्नौ जुहुवुर्धीराः समस्ताः षोडशर्त्विजः।
</details>

<details><summary>अनुवाद (हिन्दी)</summary>

नरेश्वर! उस अश्वके जो शेष अंग थे, उनको धीर स्वभाववाले समस्त सोलह ऋत्विजोंने अग्निमें होम कर दिया॥५॥
</details>

<details open><summary>विश्वास-प्रस्तुतिः</summary>

संस्थाप्यैवं तस्य राज्ञस्तं यज्ञं शक्रतेजसः ॥ ६ ॥  
व्यासः सशिष्यो भगवान् वर्धयामास तं नृपम्।
</details>

<details><summary>मूलम्</summary>

संस्थाप्यैवं तस्य राज्ञस्तं यज्ञं शक्रतेजसः ॥ ६ ॥  
व्यासः सशिष्यो भगवान् वर्धयामास तं नृपम्।
</details>

<details><summary>अनुवाद (हिन्दी)</summary>

इस प्रकार इन्द्रके समान तेजस्वी राजा युधिष्ठिरके उस यज्ञको समाप्त करके शिष्योंसहित भगवान् व्यासने उन्हें बधाई दी—अभ्युदयसूचक आशीर्वाद दिया॥६॥
</details>

<details open><summary>विश्वास-प्रस्तुतिः</summary>

ततो युधिष्ठिरः प्रादाद् ब्राह्मणेभ्ये यथाविधि ॥ ७ ॥  
कोटीः सहस्रं निष्काणां व्यासाय तु वसुंधराम्।
</details>

<details><summary>मूलम्</summary>

ततो युधिष्ठिरः प्रादाद् ब्राह्मणेभ्ये यथाविधि ॥ ७ ॥  
कोटीः सहस्रं निष्काणां व्यासाय तु वसुंधराम्।
</details>

<details><summary>अनुवाद (हिन्दी)</summary>

इसके बाद युधिष्ठिरने सब ब्राह्मणोंको विधिपूर्वक एक हजार करोड़ (एक खर्व) स्वर्णमुद्राएँ दक्षिणामें देकर व्यासजीको सम्पूर्ण पृथ्वी दान कर दी॥७॥
</details>

<details open><summary>विश्वास-प्रस्तुतिः</summary>

प्रतिगृह्य धरां राजन् व्यासः सत्यवतीसुतः ॥ ८ ॥  
अब्रवीद् भरतश्रेष्ठं धर्मराजं युधिष्ठिरम्।
</details>

<details><summary>मूलम्</summary>

प्रतिगृह्य धरां राजन् व्यासः सत्यवतीसुतः ॥ ८ ॥  
अब्रवीद् भरतश्रेष्ठं धर्मराजं युधिष्ठिरम्।
</details>

<details><summary>अनुवाद (हिन्दी)</summary>

राजन्! सत्यवतीनन्दन व्यासने उस भूमिदानको ग्रहण करके भरतश्रेष्ठ धर्मराज युधिष्ठिरसे कहा—॥८॥
</details>

<details open><summary>विश्वास-प्रस्तुतिः</summary>

वसुधा भवतस्त्वेषा संन्यस्ता राजसत्तम ॥ ९ ॥  
निष्क्रयो दीयतां मह्यं ब्राह्मणा हि धनार्थिनः।
</details>

<details><summary>मूलम्</summary>

वसुधा भवतस्त्वेषा संन्यस्ता राजसत्तम ॥ ९ ॥  
निष्क्रयो दीयतां मह्यं ब्राह्मणा हि धनार्थिनः।
</details>

<details><summary>अनुवाद (हिन्दी)</summary>

‘नृपश्रेष्ठ! तुम्हारी दी हुई इस पृथ्वीको मैं पुनः तुम्हारे ही अधिकारमें छोड़ता हूँ। तुम मुझे इसका मूल्य दे दो; क्योंकि ब्राह्मण धनके ही इच्छुक होते हैं (राज्यके नहीं)’॥९॥
</details>

<details open><summary>विश्वास-प्रस्तुतिः</summary>

युधिष्ठिरस्तु तान् विप्रान् प्रत्युवाच महामनाः ॥ १० ॥  
भ्रातृभिः सहितो धीमान् मध्ये राज्ञां महात्मनाम्।
</details>

<details><summary>मूलम्</summary>

युधिष्ठिरस्तु तान् विप्रान् प्रत्युवाच महामनाः ॥ १० ॥  
भ्रातृभिः सहितो धीमान् मध्ये राज्ञां महात्मनाम्।
</details>

<details><summary>अनुवाद (हिन्दी)</summary>

तब महामनस्वी नरेशोंके बीचमें भाइयोंसहित बुद्धिमान् महामना युधिष्ठिरने उन ब्राह्मणोंसे कहा—॥१०॥
</details>

<details open><summary>विश्वास-प्रस्तुतिः</summary>

अश्वमेधे महायज्ञे पृथिवी दक्षिणा स्मृता ॥ ११ ॥  
अर्जुनेन जिता चेयमृत्विग्भ्यः प्रापिता मया।  
वनं प्रवेक्ष्ये विप्राग्र्या विभजध्वं महीमिमाम् ॥ १२ ॥  
चतुर्धा पृथिवीं कृत्वा चातुर्होत्रप्रमाणतः।  
नाहमादातुमिच्छामि ब्रह्मस्वं द्विजसत्तमाः ॥ १३ ॥  
इदं नित्यं मनो विप्रा भ्रातॄणां चैव मे सदा।
</details>

<details><summary>मूलम्</summary>

अश्वमेधे महायज्ञे पृथिवी दक्षिणा स्मृता ॥ ११ ॥  
अर्जुनेन जिता चेयमृत्विग्भ्यः प्रापिता मया।  
वनं प्रवेक्ष्ये विप्राग्र्या विभजध्वं महीमिमाम् ॥ १२ ॥  
चतुर्धा पृथिवीं कृत्वा चातुर्होत्रप्रमाणतः।  
नाहमादातुमिच्छामि ब्रह्मस्वं द्विजसत्तमाः ॥ १३ ॥  
इदं नित्यं मनो विप्रा भ्रातॄणां चैव मे सदा।
</details>

<details><summary>अनुवाद (हिन्दी)</summary>

‘विप्रवरो! अश्वमेध नामक महायज्ञमें पृथ्वीकी दक्षिणा देनेका विधान है; अतः अर्जुनके द्वारा जीती हुई यह सारी पृथ्वी मैंने ऋत्विजोंको दे दी है। अब मैं वनमें चला जाऊँगा। आपलोग चातुर्होत्र यज्ञके प्रमाणानुसार पृथ्वीके चार भाग करके इसे आपसमें बाँट लें। द्विजश्रेष्ठगण! मैं ब्राह्मणोंका धन लेना नहीं चाहता। ब्राह्मणो! मेरे भाइयोंका भी सदा ऐसा ही विचार रहता है’॥११—१३॥
</details>

<details open><summary>विश्वास-प्रस्तुतिः</summary>

इत्युक्तवति तस्मिंस्तु भ्रातरो द्रौपदी च सा ॥ १४ ॥  
एवमेतदिति प्राहुस्तदभूल्लोमहर्षणम् ।
</details>

<details><summary>मूलम्</summary>

इत्युक्तवति तस्मिंस्तु भ्रातरो द्रौपदी च सा ॥ १४ ॥  
एवमेतदिति प्राहुस्तदभूल्लोमहर्षणम् ।
</details>

<details><summary>अनुवाद (हिन्दी)</summary>

उनके ऐसा कहनेपर भीमसेन आदि भाइयों और द्रौपदीने एक स्वरसे कहा—‘हाँ, महाराजका कहना ठीक है।’ इस महान् त्यागकी बात सुनकर सबके रोंगटे खड़े हो गये॥१४॥
</details>

<details open><summary>विश्वास-प्रस्तुतिः</summary>

ततोऽन्तरिक्षे वागासीत् साधु साध्विति भारत ॥ १५ ॥  
तथैव द्विजसंघानां शंसतां विबभौ स्वनः।
</details>

<details><summary>मूलम्</summary>

ततोऽन्तरिक्षे वागासीत् साधु साध्विति भारत ॥ १५ ॥  
तथैव द्विजसंघानां शंसतां विबभौ स्वनः।
</details>

<details><summary>अनुवाद (हिन्दी)</summary>

भारत! उस समय आकाशवाणी हुई—‘पाण्डवो! तुमने बहुत अच्छा निश्चय किया। तुम्हें धन्यवाद!’ इसी प्रकार पाण्डवोंके सत्साहसकी प्रशंसा करते हुए ब्राह्मण-समूहोंका भी शब्द वहाँ स्पष्ट सुनायी दे रहा था॥१५॥
</details>

<details open><summary>विश्वास-प्रस्तुतिः</summary>

द्वैपायनस्तथा कृष्णः पुनरेव युधिष्ठिरम् ॥ १६ ॥  
प्रोवाच मध्ये विप्राणामिदं सम्पूजयन् मुनिः।
</details>

<details><summary>मूलम्</summary>

द्वैपायनस्तथा कृष्णः पुनरेव युधिष्ठिरम् ॥ १६ ॥  
प्रोवाच मध्ये विप्राणामिदं सम्पूजयन् मुनिः।
</details>

<details><summary>अनुवाद (हिन्दी)</summary>

तब मुनिवर द्वैपायनकृष्णने पुनः ब्राह्मणोंके बीचमें युधिष्ठिरकी प्रशंसा करते हुए कहा—॥१६॥
</details>

<details open><summary>विश्वास-प्रस्तुतिः</summary>

दत्तैषा भवता मह्यं तां ते प्रतिददाम्यहम् ॥ १७ ॥  
हिरण्यं दीयतामेभ्यो ब्राह्मणेभ्यो धरास्तु ते।
</details>

<details><summary>मूलम्</summary>

दत्तैषा भवता मह्यं तां ते प्रतिददाम्यहम् ॥ १७ ॥  
हिरण्यं दीयतामेभ्यो ब्राह्मणेभ्यो धरास्तु ते।
</details>

<details><summary>अनुवाद (हिन्दी)</summary>

‘राजन्! तुमने तो यह पृथ्वी मुझे दे ही दी। अब मैं अपनी ओरसे इसे वापस करता हूँ। तुम इन ब्राह्मणोंको सुवर्ण दे दो और पृथ्वी तुम्हारे ही अधिकारमें रह जाय’॥१७॥
</details>

<details open><summary>विश्वास-प्रस्तुतिः</summary>

ततोऽब्रवीद् वासुदेवो धर्मराजं युधिष्ठिरम् ॥ १८ ॥  
यथाऽऽह भगवान् व्यासस्तथा त्वं कर्तुमर्हसि।
</details>

<details><summary>मूलम्</summary>

ततोऽब्रवीद् वासुदेवो धर्मराजं युधिष्ठिरम् ॥ १८ ॥  
यथाऽऽह भगवान् व्यासस्तथा त्वं कर्तुमर्हसि।
</details>

<details><summary>अनुवाद (हिन्दी)</summary>

तब भगवान् श्रीकृष्णने धर्मराज युधिष्ठिरसे कहा—‘धर्मराज! भगवान् व्यास जैसा कहते हैं, वैसा ही तुम्हें करना चाहिये’॥१८॥
</details>

<details open><summary>विश्वास-प्रस्तुतिः</summary>

इत्युक्तः स कुरुश्रेष्ठः प्रीतात्मा भ्रातृभिः सह ॥ १९ ॥  
कोटिकोटिकृतां प्रादाद् दक्षिणां त्रिगुणां क्रतोः।
</details>

<details><summary>मूलम्</summary>

इत्युक्तः स कुरुश्रेष्ठः प्रीतात्मा भ्रातृभिः सह ॥ १९ ॥  
कोटिकोटिकृतां प्रादाद् दक्षिणां त्रिगुणां क्रतोः।
</details>

<details><summary>अनुवाद (हिन्दी)</summary>

यह सुनकर कुरुश्रेष्ठ युधिष्ठिर भाइयोंसहित बहुत प्रसन्न हुए और प्रत्येक ब्राह्मणोंको उन्होंने यज्ञके लिये एक-एक करोड़की तिगुनी दक्षिणा दी॥१९॥
</details>

<details open><summary>विश्वास-प्रस्तुतिः</summary>

न करिष्यति तल्लोके कश्चिदन्यो नराधिपः ॥ २० ॥  
यत् कृतं कुरुराजेन मरुत्तस्यानुकुर्वता।
</details>

<details><summary>मूलम्</summary>

न करिष्यति तल्लोके कश्चिदन्यो नराधिपः ॥ २० ॥  
यत् कृतं कुरुराजेन मरुत्तस्यानुकुर्वता।
</details>

<details><summary>अनुवाद (हिन्दी)</summary>

महाराज मरुत्तके मार्गका अनुसरण करनेवाले राजा युधिष्ठिरने उस समय जैसा महान् त्याग किया था, वैसा इस संसारमें दूसरा कोई राजा नहीं कर सकेगा॥२०॥
</details>

<details open><summary>विश्वास-प्रस्तुतिः</summary>

प्रतिगृह्य तु तद् रत्नं कृष्णद्वैपायनो मुनिः ॥ २१ ॥  
ऋत्विग्भ्यः प्रददौ विद्वांश्चतुर्धा व्यभजंश्च ते।
</details>

<details><summary>मूलम्</summary>

प्रतिगृह्य तु तद् रत्नं कृष्णद्वैपायनो मुनिः ॥ २१ ॥  
ऋत्विग्भ्यः प्रददौ विद्वांश्चतुर्धा व्यभजंश्च ते।
</details>

<details><summary>अनुवाद (हिन्दी)</summary>

विद्वान् महर्षि व्यासने वह सुवर्णराशि लेकर ब्राह्मणोंको दे दी और उन्होंने चार भाग करके उसे आपसमें बाँट लिया॥२१॥
</details>

<details open><summary>विश्वास-प्रस्तुतिः</summary>

धरण्या निष्क्रयं दत्त्वा तद्धिरण्यं युधिष्ठिरः ॥ २२ ॥  
धूतपापो जितस्वर्गो मुमुदे भ्रातृभिः सह।
</details>

<details><summary>मूलम्</summary>

धरण्या निष्क्रयं दत्त्वा तद्धिरण्यं युधिष्ठिरः ॥ २२ ॥  
धूतपापो जितस्वर्गो मुमुदे भ्रातृभिः सह।
</details>

<details><summary>अनुवाद (हिन्दी)</summary>

इस प्रकार पृथ्वीके मूल्यके रूपमें वह सुवर्ण देकर राजा युधिष्ठिर अपने भाइयोंसहित बहुत प्रसन्न हुए। उनके सारे पाप धुल गये और उन्होंने स्वर्गपर अधिकार प्राप्त कर लिया॥२२॥
</details>

<details open><summary>विश्वास-प्रस्तुतिः</summary>

ऋत्विजस्तमपर्यन्तं सुवर्णनिचयं तथा ॥ २३ ॥  
व्यभजन्त द्विजातिभ्यो यथोत्साहं यथासुखम्।
</details>

<details><summary>मूलम्</summary>

ऋत्विजस्तमपर्यन्तं सुवर्णनिचयं तथा ॥ २३ ॥  
व्यभजन्त द्विजातिभ्यो यथोत्साहं यथासुखम्।
</details>

<details><summary>अनुवाद (हिन्दी)</summary>

उस अनन्त सुवर्णराशिको पाकर ऋत्विजोंने बड़े उत्साह और आनन्दके साथ उसे ब्राह्मणोंको बाँट दिया॥२३॥
</details>

<details open><summary>विश्वास-प्रस्तुतिः</summary>

यज्ञवाटे च यत् किंचिद् हिरण्यं सविभूषणम् ॥ २४ ॥  
तोरणानि च यूपांश्च घटान् पात्रीस्तथेष्टकाः।  
युधिष्ठिराभ्यनुज्ञाताः सर्वं तद् व्यभजन् द्विजाः ॥ २५ ॥
</details>

<details><summary>मूलम्</summary>

यज्ञवाटे च यत् किंचिद् हिरण्यं सविभूषणम् ॥ २४ ॥  
तोरणानि च यूपांश्च घटान् पात्रीस्तथेष्टकाः।  
युधिष्ठिराभ्यनुज्ञाताः सर्वं तद् व्यभजन् द्विजाः ॥ २५ ॥
</details>

<details><summary>अनुवाद (हिन्दी)</summary>

यज्ञशालामें भी जो कुछ सुवर्ण या सोनेके आभूषण, तोरण, यूप, घड़े, बर्तन और ईंटें थीं, उन सबको भी युधिष्ठिरकी आज्ञा लेकर ब्राह्मणोंने आपसमें बाँट लिया॥२४-२५॥
</details>

<details open><summary>विश्वास-प्रस्तुतिः</summary>

अनन्तरं द्विजातिभ्यः क्षत्रिया जह्रिरे वसु।  
तथा विट्शूद्रसंघाश्च तथान्ये म्लेच्छजातयः ॥ २६ ॥
</details>

<details><summary>मूलम्</summary>

अनन्तरं द्विजातिभ्यः क्षत्रिया जह्रिरे वसु।  
तथा विट्शूद्रसंघाश्च तथान्ये म्लेच्छजातयः ॥ २६ ॥
</details>

<details><summary>अनुवाद (हिन्दी)</summary>

ब्राह्मणोंके लेनेके बाद जो धन वहाँ पड़ा रह गया, उसे क्षत्रिय, वैश्य, शूद्र तथा म्लेच्छ जातिके लोग उठा ले गये॥२३॥
</details>

<details open><summary>विश्वास-प्रस्तुतिः</summary>

ततस्ते ब्राह्मणाः सर्वे मुदिता जग्मुरालयान्।  
तर्पिता वसुना तेन धर्मराजेन धीमता ॥ २७ ॥
</details>

<details><summary>मूलम्</summary>

ततस्ते ब्राह्मणाः सर्वे मुदिता जग्मुरालयान्।  
तर्पिता वसुना तेन धर्मराजेन धीमता ॥ २७ ॥
</details>

<details><summary>अनुवाद (हिन्दी)</summary>

तदनन्तर सब ब्राह्मण प्रसन्नतापूर्वक अपने घरोंको गये। बुद्धिमान् धर्मराज युधिष्ठिरने उन सबको उस धनके द्वारा पूर्णतः तृप्त कर दिया था॥२७॥
</details>

<details open><summary>विश्वास-प्रस्तुतिः</summary>

स्वमंशं भगवान् व्यासः कुन्त्यै साक्षाद्धि मानतः।  
प्रददौ तस्य महतो हिरण्यस्य महाद्युतिः ॥ २८ ॥
</details>

<details><summary>मूलम्</summary>

स्वमंशं भगवान् व्यासः कुन्त्यै साक्षाद्धि मानतः।  
प्रददौ तस्य महतो हिरण्यस्य महाद्युतिः ॥ २८ ॥
</details>

<details><summary>अनुवाद (हिन्दी)</summary>

उस महान् सुवर्णराशिमेंसे महातेजस्वी भगवान् व्यासने जो अपना भाग प्राप्त किया था, उसे उन्होंने बड़े आदरके साथ कुन्तीको भेंट कर दिया॥२८॥
</details>

<details open><summary>विश्वास-प्रस्तुतिः</summary>

श्वशुरात् प्रीतिदायं तं प्राप्य सा प्रीतमानसा।  
चकार पुण्यकं तेन सुमहत् संघशः पृथा ॥ २९ ॥
</details>

<details><summary>मूलम्</summary>

श्वशुरात् प्रीतिदायं तं प्राप्य सा प्रीतमानसा।  
चकार पुण्यकं तेन सुमहत् संघशः पृथा ॥ २९ ॥
</details>

<details><summary>अनुवाद (हिन्दी)</summary>

श्वशुरकी ओरसे प्रेमपूर्वक मिले हुए उस धनको पाकर कुन्तीदेवी मन-ही-मन बहुत प्रसन्न हुईं और उसके द्वारा उन्होंने बड़े-बड़े सामूहिक पुण्य-कार्य किये॥२९॥
</details>

<details open><summary>विश्वास-प्रस्तुतिः</summary>

गत्वा त्ववभृथं राजा विपाप्मा भ्रातृभिः सह।  
सभाज्यमानः शुशुभे महेन्द्रस्त्रिदशैरिव ॥ ३० ॥
</details>

<details><summary>मूलम्</summary>

गत्वा त्ववभृथं राजा विपाप्मा भ्रातृभिः सह।  
सभाज्यमानः शुशुभे महेन्द्रस्त्रिदशैरिव ॥ ३० ॥
</details>

<details><summary>अनुवाद (हिन्दी)</summary>

यज्ञके अन्तमें अवभृथस्नान करके पापरहित हुए राजा युधिष्ठिर अपने भाइयोंसे सम्मानित हो इस प्रकार शोभा पाने लगे, जैसे देवताओंसे पूजित देवराज इन्द्र सुशोभित होते हैं॥३०॥
</details>

<details open><summary>विश्वास-प्रस्तुतिः</summary>

पाण्डवाश्च महीपालैः समेतैरभिसंवृताः ।  
अशोभन्त महाराज ग्रहास्तारागणैरिव ॥ ३१ ॥
</details>

<details><summary>मूलम्</summary>

पाण्डवाश्च महीपालैः समेतैरभिसंवृताः ।  
अशोभन्त महाराज ग्रहास्तारागणैरिव ॥ ३१ ॥
</details>

<details><summary>अनुवाद (हिन्दी)</summary>

महाराज! वहाँ आये हुए समस्त भूपालोंसे घिरे हुए पाण्डवलोग ऐसी शोभा पा रहे थे, मानो तारोंसे घिरे हुए ग्रह सुशोभित हों॥३१॥
</details>

<details open><summary>विश्वास-प्रस्तुतिः</summary>

राजभ्योऽपि ततः प्रादाद् रत्नानि विविधानि च।  
गजानश्वानलंकारान् स्त्रियो वासांसि काञ्चनम् ॥ ३२ ॥
</details>

<details><summary>मूलम्</summary>

राजभ्योऽपि ततः प्रादाद् रत्नानि विविधानि च।  
गजानश्वानलंकारान् स्त्रियो वासांसि काञ्चनम् ॥ ३२ ॥
</details>

<details><summary>अनुवाद (हिन्दी)</summary>

तदनन्तर पाण्डवोंने यज्ञमें आये हुए राजाओंको भी तरह-तरहके रत्न, हाथी, घोड़े, आभूषण, स्त्रियाँ, वस्त्र और सुवर्ण भेंट किये॥३२॥
</details>

<details open><summary>विश्वास-प्रस्तुतिः</summary>

तद् धनौघमपर्यन्तं पार्थः पार्थिवमण्डले।  
विसृजन् शुशुभे राजन् यथा वैश्रवणस्तथा ॥ ३३ ॥
</details>

<details><summary>मूलम्</summary>

तद् धनौघमपर्यन्तं पार्थः पार्थिवमण्डले।  
विसृजन् शुशुभे राजन् यथा वैश्रवणस्तथा ॥ ३३ ॥
</details>

<details><summary>अनुवाद (हिन्दी)</summary>

राजन्! उस अनन्त धनराशिको भूपालमण्डलमें बाँटते हुए कुन्तीकुमार युधिष्ठिर कुबेरके समान शोभा पाते थे॥३३॥
</details>

<details open><summary>विश्वास-प्रस्तुतिः</summary>

आनीय च तथा वीरं राजानं बभ्रुवाहनम्।  
प्रदाय विपुलं वित्तं गृहान् प्रास्थापयत् तदा ॥ ३४ ॥
</details>

<details><summary>मूलम्</summary>

आनीय च तथा वीरं राजानं बभ्रुवाहनम्।  
प्रदाय विपुलं वित्तं गृहान् प्रास्थापयत् तदा ॥ ३४ ॥
</details>

<details><summary>अनुवाद (हिन्दी)</summary>

तत्पश्चात् वीर राजा बभ्रुवाहनको अपने पास बुलाकर राजाने उसे बहुत-सा धन देकर विदा किया॥३४॥
</details>

<details open><summary>विश्वास-प्रस्तुतिः</summary>

दुःशलायाश्च तं पौत्रं बालकं भरतर्षभ।  
स्वराज्येऽथ पितुर्धीमान् स्वसुः प्रीत्या न्यवेशयत् ॥ ३५ ॥
</details>

<details><summary>मूलम्</summary>

दुःशलायाश्च तं पौत्रं बालकं भरतर्षभ।  
स्वराज्येऽथ पितुर्धीमान् स्वसुः प्रीत्या न्यवेशयत् ॥ ३५ ॥
</details>

<details><summary>अनुवाद (हिन्दी)</summary>

भरतश्रेष्ठ! अपनी बहिन दुःशलाकी प्रसन्नताके लिये बुद्धिमान् युधिष्ठिरने उसके बालक पौत्रको पिताके राज्यपर अभिषिक्त कर दिया॥३५॥
</details>

<details open><summary>विश्वास-प्रस्तुतिः</summary>

नृपतींश्चैव तान्‌ सर्वान् सुविभक्तान्‌ सुपूजितान्।  
प्रस्थापयामास वशी कुरुराजो युधिष्ठिरः ॥ ३६ ॥
</details>

<details><summary>मूलम्</summary>

नृपतींश्चैव तान्‌ सर्वान् सुविभक्तान्‌ सुपूजितान्।  
प्रस्थापयामास वशी कुरुराजो युधिष्ठिरः ॥ ३६ ॥
</details>

<details><summary>अनुवाद (हिन्दी)</summary>

जितेन्द्रिय कुरुराज युधिष्ठिरने सब राजाओंको अच्छी तरह धन दिया और उनका विशेष सत्कार करके उन्हें विदा कर दिया॥३६॥
</details>

<details open><summary>विश्वास-प्रस्तुतिः</summary>

गोविन्दं च महात्मानं बलदेवं महाबलम्।  
तथान्यान्‌ वृष्णिवीरांश्च प्रद्युम्नाद्यान् सहस्रशः ॥ ३७ ॥  
पूजयित्वा महाराज यथाविधि महाद्युतिः।  
भ्रातृभिः सहितो राजा प्रास्थापयदरिंदमः ॥ ३८ ॥
</details>

<details><summary>मूलम्</summary>

गोविन्दं च महात्मानं बलदेवं महाबलम्।  
तथान्यान्‌ वृष्णिवीरांश्च प्रद्युम्नाद्यान् सहस्रशः ॥ ३७ ॥  
पूजयित्वा महाराज यथाविधि महाद्युतिः।  
भ्रातृभिः सहितो राजा प्रास्थापयदरिंदमः ॥ ३८ ॥
</details>

<details><summary>अनुवाद (हिन्दी)</summary>

महाराज! इसके बाद महात्मा भगवान् श्रीकृष्ण, महाबली बलदेव तथा प्रद्युम्न आदि अन्यान्य सहस्रों वृष्णिवीरोंकी विधिवत् पूजा करके भाइयोंसहित शत्रुदमन महातेजस्वी राजा युधिष्ठिरने उन सबको विदा किया॥३७-३८॥
</details>

<details open><summary>विश्वास-प्रस्तुतिः</summary>

एवं बभूव यज्ञः स धर्मराजस्य धीमतः।  
बह्वन्नधनरत्नौघः सुरामैरेयसागरः ॥ ३९ ॥  
सर्पिःपङ्का ह्रदा यत्र बभूवुश्चान्नपर्वताः।  
रसालाकर्दमा नद्यो बभूवुर्भरतर्षभ ॥ ४० ॥
</details>

<details><summary>मूलम्</summary>

एवं बभूव यज्ञः स धर्मराजस्य धीमतः।  
बह्वन्नधनरत्नौघः सुरामैरेयसागरः ॥ ३९ ॥  
सर्पिःपङ्का ह्रदा यत्र बभूवुश्चान्नपर्वताः।  
रसालाकर्दमा नद्यो बभूवुर्भरतर्षभ ॥ ४० ॥
</details>

<details><summary>अनुवाद (हिन्दी)</summary>

इस प्रकार बुद्धिमान् धर्मराज युधिष्ठिरका वह यज्ञ पूर्ण हुआ। उसमें अन्न, धन और रत्नोंके ढेर लगे हुए थे। देवताओंके मनमें अतिशय कामना उत्पन्न करनेवाली वस्तुओंका सागर लहराता था। कितने ही ऐसे तालाब थे, जिनमें घीकी कीचड़ जमी हुई थी और अन्नके तो पहाड़ ही खड़े थे। भरतभूषण! रससे भरी कीचड़रहित नदियाँ बहती थीं॥३९-४०॥
</details>





<details open><summary>विश्वास-प्रस्तुतिः</summary>

भक्ष्यखाण्डवरागाणां क्रियतां भुज्यतां तथा।  
पशूनां बध्यतां चैव नान्तं ददृशिरे जनाः ॥ ४१ ॥
</details>

<details><summary>मूलम्</summary>

भक्ष्यखाण्डवरागाणां क्रियतां भुज्यतां तथा।  
पशूनां बध्यतां चैव नान्तं ददृशिरे जनाः ॥ ४१ ॥
</details>

<details><summary>अनुवाद (हिन्दी)</summary>

(पीपल और सोंठ मिलाकर जो मूँगका जूस तैयार किया जाता है, उसे ‘खाण्डव’ कहते हैं। उसीमें शक्कर मिला हुआ हो तो वह ‘खाण्डवराग’ कहा जाता है।) भक्ष्य-भोज्य पदार्थ और खाण्डवराग कितनी मात्रामें बनाये और खाये जाते हैं तथा कितने पशु वहाँ बाँधे हुए थे, इसकी कोई सीमा वहाँके लोगोंको नहीं दिखायी देती थी॥४१॥
</details>

<details open><summary>विश्वास-प्रस्तुतिः</summary>

मत्तप्रमत्तमुदितं सुप्रीतयुवतीजनम् ।  
मृदङ्गशङ्खनादैश्च मनोरममभूत् तदा ॥ ४२ ॥
</details>

<details><summary>मूलम्</summary>

मत्तप्रमत्तमुदितं सुप्रीतयुवतीजनम् ।  
मृदङ्गशङ्खनादैश्च मनोरममभूत् तदा ॥ ४२ ॥
</details>

<details><summary>अनुवाद (हिन्दी)</summary>

उस यज्ञके भीतर आये हुए सब लोग मत्त-प्रमत्त और आनन्द विभोर हो रहे थे। युवतियाँ बड़ी प्रसन्नताके साथ वहाँ विचरण करती थीं। मृदंगों और शंखोंकी ध्वनियोंसे उस यज्ञशालाकी मनोरमता और भी बढ़ गयी थी॥४२॥
</details>

<details open><summary>विश्वास-प्रस्तुतिः</summary>

दीयतां भुज्यतां चेष्टं दिवारात्रमवारितम्।  
तं महोत्सवसंकाशं हृष्टपुष्टजनाकुलम् ॥ ४३ ॥  
कथयन्ति स्म पुरुषा नानादेशनिवासिनः।
</details>

<details><summary>मूलम्</summary>

दीयतां भुज्यतां चेष्टं दिवारात्रमवारितम्।  
तं महोत्सवसंकाशं हृष्टपुष्टजनाकुलम् ॥ ४३ ॥  
कथयन्ति स्म पुरुषा नानादेशनिवासिनः।
</details>

<details><summary>अनुवाद (हिन्दी)</summary>

‘जिसकी जैसी इच्छा हो, उसको वही वस्तु दी जाय। सबको इच्छानुसार भोजन कराया जाय’—यह घोषणा दिन-रात जारी रहती थी—कभी बंद नहीं होती थी। हृष्ट-पुष्ट मनुष्योंसे भरे हुए उस यज्ञ-महोत्सवकी चर्चा नाना देशोंके निवासी मनुष्य बहुत दिनोंतक करते रहे॥४३॥
</details>

<details open><summary>विश्वास-प्रस्तुतिः</summary>

वर्षित्वा धनधाराभिः कामै रत्नै रसैस्तथा।  
विपाप्मा भरतश्रेष्ठः कृतार्थः प्राविशत् पुरम् ॥ ४४ ॥
</details>

<details><summary>मूलम्</summary>

वर्षित्वा धनधाराभिः कामै रत्नै रसैस्तथा।  
विपाप्मा भरतश्रेष्ठः कृतार्थः प्राविशत् पुरम् ॥ ४४ ॥
</details>

<details><summary>अनुवाद (हिन्दी)</summary>

भरतश्रेष्ठ राजा युधिष्ठिरने उस यज्ञमें धनकी मूसलाधार वर्षा की। सब प्रकारकी कामनाओं, रत्नों और रसोंकी भी वर्षा की। इस प्रकार पापरहित और कृतार्थ होकर उन्होंने अपने नगरमें प्रवेश किया॥४४॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि अश्वमेधसमाप्तौ एकोननवतितमोऽध्यायः ॥ ८९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें अश्वमेधकी समाप्तिविषयक नवासीवाँ अध्याय पूरा हुआ॥८९॥
</details>
