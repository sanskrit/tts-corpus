+++
title_full = "037 रजोगुणके कार्यका वर्णन और उसके जाननेका फल"
title = "०३७ गुरुशिष्यसंवादे"

+++

<details><summary>भागसूचना</summary>

सप्तत्रिंशोऽध्यायः
</details>

<details><summary>सूचना (हिन्दी)</summary>

रजोगुणके कार्यका वर्णन और उसके जाननेका फल
</details>

<details open><summary>मूलम् (वचनम्)</summary>

ब्रह्मोवाच
</details>

<details open><summary>विश्वास-प्रस्तुतिः</summary>

रजोऽहं वः प्रवक्ष्यामि याथातथ्येन सत्तमाः।  
निबोधत महाभागा गुणवृत्तं च राजसम् ॥ १ ॥
</details>

<details><summary>मूलम्</summary>

रजोऽहं वः प्रवक्ष्यामि याथातथ्येन सत्तमाः।  
निबोधत महाभागा गुणवृत्तं च राजसम् ॥ १ ॥
</details>

<details><summary>अनुवाद (हिन्दी)</summary>

_ब्रह्माजीने कहा—_ महाभाग्यशाली श्रेष्ठ महर्षियो! अब मैं तुम लोगोंसे रजोगुणके स्वरूप और उसके कार्यभूत गुणोंका यथार्थ वर्णन करूँगा। ध्यान देकर सुनो॥१॥
</details>

<details open><summary>विश्वास-प्रस्तुतिः</summary>

सन्तापो रूपमायासः सुखदुःखे हिमातपौ।  
ऐश्वर्यं विग्रहः संधिर्हेतुवादोऽरतिः क्षमा ॥ २ ॥  
बलं शौर्यं मदो रोषो व्यायामकलहावपि।  
ईर्ष्येप्सा पिशुनं युद्धं ममत्वं परिपालनम् ॥ ३ ॥  
वधबन्धपरिक्लेशाः क्रयो विक्रय एव च।  
निकृन्त छिन्धि भिन्धीति परमर्मावकर्तनम् ॥ ४ ॥  
उग्रं दारुणमाक्रोशः परच्छिद्रानुशासनम् ।  
लोकचिन्तानुचिन्ता च मत्सरः परिभावनः ॥ ५ ॥  
मृषा वादो मृषा दानं विकल्पः परिभाषणम्।  
निन्दा स्तुतिः प्रशंसा च प्रस्तावः पारधर्षणम् ॥ ६ ॥  
परिचर्यानुशुश्रूषा सेवा तृष्णा व्यपाश्रयः।  
व्यूहो नयः प्रमादश्च परिवादः परिग्रहः ॥ ७ ॥
</details>

<details><summary>मूलम्</summary>

सन्तापो रूपमायासः सुखदुःखे हिमातपौ।  
ऐश्वर्यं विग्रहः संधिर्हेतुवादोऽरतिः क्षमा ॥ २ ॥  
बलं शौर्यं मदो रोषो व्यायामकलहावपि।  
ईर्ष्येप्सा पिशुनं युद्धं ममत्वं परिपालनम् ॥ ३ ॥  
वधबन्धपरिक्लेशाः क्रयो विक्रय एव च।  
निकृन्त छिन्धि भिन्धीति परमर्मावकर्तनम् ॥ ४ ॥  
उग्रं दारुणमाक्रोशः परच्छिद्रानुशासनम् ।  
लोकचिन्तानुचिन्ता च मत्सरः परिभावनः ॥ ५ ॥  
मृषा वादो मृषा दानं विकल्पः परिभाषणम्।  
निन्दा स्तुतिः प्रशंसा च प्रस्तावः पारधर्षणम् ॥ ६ ॥  
परिचर्यानुशुश्रूषा सेवा तृष्णा व्यपाश्रयः।  
व्यूहो नयः प्रमादश्च परिवादः परिग्रहः ॥ ७ ॥
</details>

<details><summary>अनुवाद (हिन्दी)</summary>

संताप, रूप, आयास, सुख-दुःख, सर्दी, गर्मी, ऐश्वर्य, विग्रह, सन्धि, हेतुवाद, मनका प्रसन्न न रहना, सहनशक्ति, बल, शूरता, मद, रोष, व्यायाम, कलह, ईर्ष्या, इच्छा, चुगली खाना, युद्ध करना, ममता, कुटुम्बका पालन, वध, बन्धन, क्लेश, क्रय-विक्रय, छेदन, भेदन और विदारणका प्रयत्न, दूसरोंके मर्मको विदीर्ण कर डालनेकी चेष्टा, उग्रता, निष्ठुरता, चिल्लाना, दूसरोंके छिद्र बताना, लौकिक बातोंकी चिन्ता करना, पश्चात्ताप, मत्सरता, नाना प्रकारके सांसारिक भावोंसे भावित होना, असत्य भाषण, मिथ्या दान, संशयपूर्ण विचार, तिरस्कारपूर्वक बोलना, निन्दा, स्तुति, प्रशंसा, प्रताप, बलात्कार, स्वार्थबुद्धिसे रोगीकी परिचर्या और बड़ोंकी शुश्रूषा एवं सेवावृत्ति, तृष्णा, दूसरोंके आश्रित रहना, व्यवहार-कुशलता, नीति, प्रमाद (अपव्यय), परिवाद और परिग्रह—ये सभी रजोगुणके कार्य हैं॥२—७॥
</details>

<details open><summary>विश्वास-प्रस्तुतिः</summary>

संस्कारा ये च लोकेषु प्रवर्तन्ते पृथक्पृथक्।  
नृषु नारीषु भूतेषु द्रव्येषु शरणेषु च ॥ ८ ॥
</details>

<details><summary>मूलम्</summary>

संस्कारा ये च लोकेषु प्रवर्तन्ते पृथक्पृथक्।  
नृषु नारीषु भूतेषु द्रव्येषु शरणेषु च ॥ ८ ॥
</details>

<details><summary>अनुवाद (हिन्दी)</summary>

संसारमें जो स्त्री, पुरुष, भूत, द्रव्य और गृह आदिमें पृथक्-पृथक् संस्कार होते हैं, वे भी रजोगुणकी ही प्रेरणाके फल हैं॥८॥
</details>

<details open><summary>विश्वास-प्रस्तुतिः</summary>

संतापोऽप्रत्ययश्चैव व्रतानि नियमाश्च ये।  
आशीर्युक्तानि कर्माणि पौर्तानि विविधानि च ॥ ९ ॥  
स्वाहाकारो नमस्कारः स्वधाकारो वषट्क्रिया।  
याजनाध्यापने चोभे यजनाध्ययने अपि ॥ १० ॥  
दानं प्रतिग्रहश्चैव प्रायश्चित्तानि मङ्गलम्।
</details>

<details><summary>मूलम्</summary>

संतापोऽप्रत्ययश्चैव व्रतानि नियमाश्च ये।  
आशीर्युक्तानि कर्माणि पौर्तानि विविधानि च ॥ ९ ॥  
स्वाहाकारो नमस्कारः स्वधाकारो वषट्क्रिया।  
याजनाध्यापने चोभे यजनाध्ययने अपि ॥ १० ॥  
दानं प्रतिग्रहश्चैव प्रायश्चित्तानि मङ्गलम्।
</details>

<details><summary>अनुवाद (हिन्दी)</summary>

संताप, अविश्वास, सकाम भावसे व्रत-नियमोंका पालन, काम्य कर्म, नाना प्रकारके पूर्त (वापी, कूप-तडाग आदि पुण्य) कर्म, स्वाहाकार, नमस्कार, स्वधाकार, वषट्‌कार, याजन, अध्यापन, यजन, अध्ययन, दान, प्रतिग्रह, प्रायश्चित्त और मंगलजनक कर्म भी राजस माने गये हैं॥९-१०॥
</details>

<details open><summary>विश्वास-प्रस्तुतिः</summary>

इदं मे स्यादिदं मे स्यात्स्नेहो गुणसमुद्भवः ॥ ११ ॥
</details>

<details><summary>मूलम्</summary>

इदं मे स्यादिदं मे स्यात्स्नेहो गुणसमुद्भवः ॥ ११ ॥
</details>

<details><summary>अनुवाद (हिन्दी)</summary>

‘मुझे यह वस्तु मिल जाय, वह मिल जाय’ इस प्रकार जो विषयोंको पानेके लिये आसक्तिमूलक उत्कण्ठा होती है, उसका कारण रजोगुण ही है॥११॥
</details>

<details open><summary>विश्वास-प्रस्तुतिः</summary>

अभिद्रोहस्तथा माया निकृतिर्मान एव च।  
स्तैन्यं हिंसा जुगुप्सा च परितापः प्रजागरः ॥ १२ ॥  
दम्भो दर्पोऽथ रागश्च भक्तिः प्रीतिः प्रमोदनम्।  
द्यूतं च जनवादश्च सम्बन्धाः स्त्रीकृताश्च ये ॥ १३ ॥  
नृत्यवादित्रगीतानां प्रसङ्गा ये च केचन।  
सर्व एते गुणा विप्रा राजसाः सम्प्रकीर्तिताः ॥ १४ ॥
</details>

<details><summary>मूलम्</summary>

अभिद्रोहस्तथा माया निकृतिर्मान एव च।  
स्तैन्यं हिंसा जुगुप्सा च परितापः प्रजागरः ॥ १२ ॥  
दम्भो दर्पोऽथ रागश्च भक्तिः प्रीतिः प्रमोदनम्।  
द्यूतं च जनवादश्च सम्बन्धाः स्त्रीकृताश्च ये ॥ १३ ॥  
नृत्यवादित्रगीतानां प्रसङ्गा ये च केचन।  
सर्व एते गुणा विप्रा राजसाः सम्प्रकीर्तिताः ॥ १४ ॥
</details>

<details><summary>अनुवाद (हिन्दी)</summary>

विप्रगण! द्रोह, माया, शठता, मान, चोरी, हिंसा, घृणा, परिताप, जागरण, दम्भ, दर्प, राग, सकाम भक्ति, विषय-प्रेम, प्रमोद, द्यूतक्रीड़ा, लोगोंके साथ विवाद करना, स्त्रियोंके लिये सम्बन्ध बढ़ाना, नाच-बाजे और गानमें आसक्त होना—से सब राजस गुण कहे गये हैं॥१२—१४॥
</details>

<details open><summary>विश्वास-प्रस्तुतिः</summary>

भूतभव्यभविष्याणां भावानां भुवि भावनाः।  
त्रिवर्गनिरता नित्यं धर्मोऽर्थः काम इत्यपि ॥ १५ ॥  
कामवृत्ताः प्रमोदन्ते सर्वकामसमृद्धिभिः ।  
अर्वाक्स्रोतस इत्येते मनुष्या रजसा वृताः ॥ १६ ॥
</details>

<details><summary>मूलम्</summary>

भूतभव्यभविष्याणां भावानां भुवि भावनाः।  
त्रिवर्गनिरता नित्यं धर्मोऽर्थः काम इत्यपि ॥ १५ ॥  
कामवृत्ताः प्रमोदन्ते सर्वकामसमृद्धिभिः ।  
अर्वाक्स्रोतस इत्येते मनुष्या रजसा वृताः ॥ १६ ॥
</details>

<details><summary>अनुवाद (हिन्दी)</summary>

जो इस पृथ्वीपर भूत, वर्तमान और भविष्य पदार्थोंकी चिन्ता करते हैं, धर्म, अर्थ और कामरूप त्रिवर्गके सेवनमें लगे रहते हैं, मनमाना बर्ताव करते हैं और सब प्रकारके भोगोंकी समृद्धिसे आनन्द मानते हैं, वे मनुष्य रजोगुणसे आवृत हैं, उन्हें अर्वाक्‌स्रोता कहते हैं॥१५-१६॥
</details>

<details open><summary>विश्वास-प्रस्तुतिः</summary>

अस्मिल्ँलोके प्रमोदन्ते जायमानाः पुनः पुनः।  
प्रेत्य भाविकमीहन्ते ऐहलौकिकमेव च।  
ददति प्रतिगृह्णन्ति तर्पयन्त्यथ जुह्वति ॥ १७ ॥
</details>

<details><summary>मूलम्</summary>

अस्मिल्ँलोके प्रमोदन्ते जायमानाः पुनः पुनः।  
प्रेत्य भाविकमीहन्ते ऐहलौकिकमेव च।  
ददति प्रतिगृह्णन्ति तर्पयन्त्यथ जुह्वति ॥ १७ ॥
</details>

<details><summary>अनुवाद (हिन्दी)</summary>

ऐसे लोग इस लोकमें बार-बार जन्म लेकर विषयजनित आनन्दमें मग्न रहते हैं और इहलोक तथा परलोकमें सुख पानेका प्रयत्न किया करते हैं। अतः वे सकाम भावसे दान देते हैं, प्रतिग्रह लेते हैं तथा तर्पण और यज्ञ करते हैं॥१७॥
</details>

<details open><summary>विश्वास-प्रस्तुतिः</summary>

रजोगुणा वो बहुधानुकीर्तिता  
यथावदुक्तं गुणवृत्तमेव च ।  
नरोऽपि यो वेद गुणानिमान् सदा  
स राजसैः सर्वगुणैर्विमुच्यते ॥ १८ ॥
</details>

<details><summary>मूलम्</summary>

रजोगुणा वो बहुधानुकीर्तिता  
यथावदुक्तं गुणवृत्तमेव च ।  
नरोऽपि यो वेद गुणानिमान् सदा  
स राजसैः सर्वगुणैर्विमुच्यते ॥ १८ ॥
</details>

<details><summary>अनुवाद (हिन्दी)</summary>

मुनिवरो! इस प्रकार मैंने तुमलोगोंसे नाना प्रकारके राजस गुणों और तदनुकूल बर्तावोंका यथावत् वर्णन किया। जो मनुष्य इन गुणोंको जानता है, वह सदा इन समस्त राजस गुणोंके बन्धनोंसे दूर रहता है॥१८॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि गुरुशिष्यसंवादे सप्तत्रिंशोऽध्यायः ॥ ३७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें गुरु-शिष्य-संवादविषयक सैंतीसवाँ अध्याय पूरा हुआ॥३७॥
</details>
