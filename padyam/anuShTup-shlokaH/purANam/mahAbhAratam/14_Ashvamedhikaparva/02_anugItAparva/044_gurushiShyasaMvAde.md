+++
title_full = "044 सब पदार्थोंके आदि-अन्तका और ज्ञानकी नित्यताका वर्णन"
title = "०४४ गुरुशिष्यसंवादे"

+++

<details><summary>भागसूचना</summary>

चतुश्चत्वारिंशोऽध्यायः
</details>

<details><summary>सूचना (हिन्दी)</summary>

सब पदार्थोंके आदि-अन्तका और ज्ञानकी नित्यताका वर्णन
</details>

<details open><summary>मूलम् (वचनम्)</summary>

ब्रह्मोवाच
</details>

<details open><summary>विश्वास-प्रस्तुतिः</summary>

यदादिमध्यपर्यन्तं ग्रहणोपायमेव च ।  
नामलक्षणसंयुक्तं सर्वं वक्ष्यामि तत्त्वतः ॥ १ ॥
</details>

<details><summary>मूलम्</summary>

यदादिमध्यपर्यन्तं ग्रहणोपायमेव च ।  
नामलक्षणसंयुक्तं सर्वं वक्ष्यामि तत्त्वतः ॥ १ ॥
</details>

<details><summary>अनुवाद (हिन्दी)</summary>

_ब्रह्माजीने कहा—_ महर्षिगण! अब मैं सम्पूर्ण पदार्थोंके नाम-लक्षणोंसहित आदि, मध्य और अन्तका तथा उनके ग्रहणके उपायका यथार्थ वर्णन करता हूँ॥१॥
</details>

<details open><summary>विश्वास-प्रस्तुतिः</summary>

अहः पूर्वं ततो रात्रिर्मासाः शुक्लादयः स्मृताः।  
श्रवणादीनि ऋक्षाणि ऋतवः शिशिरादयः ॥ २ ॥
</details>

<details><summary>मूलम्</summary>

अहः पूर्वं ततो रात्रिर्मासाः शुक्लादयः स्मृताः।  
श्रवणादीनि ऋक्षाणि ऋतवः शिशिरादयः ॥ २ ॥
</details>

<details><summary>अनुवाद (हिन्दी)</summary>

पहले दिन है फिर रात्रि; (अतः दिन रात्रिका आदि है। इसी प्रकार) शुक्लपक्ष महीनेका, श्रवण नक्षत्रोंका और शिशिर ऋतुओंका आदि है॥२॥
</details>

<details open><summary>विश्वास-प्रस्तुतिः</summary>

भूमिरादिस्तु गन्धानां रसानामाप एव च।  
रूपाणां ज्योतिरादित्यः स्पर्शानां वायुरुच्यते ॥ ३ ॥  
शब्दस्यादिस्तथाऽऽकाशमेष भूतकृतो गुणः ।
</details>

<details><summary>मूलम्</summary>

भूमिरादिस्तु गन्धानां रसानामाप एव च।  
रूपाणां ज्योतिरादित्यः स्पर्शानां वायुरुच्यते ॥ ३ ॥  
शब्दस्यादिस्तथाऽऽकाशमेष भूतकृतो गुणः ।
</details>

<details><summary>अनुवाद (हिन्दी)</summary>

गन्धोंका आदि कारण भूमि है। रसोंका जल, रूपोंका ज्योतिर्मय आदित्य, स्पर्शोंका वायु और शब्दका आदिकारण आकाश है। ये गन्ध आदि पञ्चभूतोंसे उत्पन्न गुण हैं॥
</details>

<details open><summary>विश्वास-प्रस्तुतिः</summary>

अतः परं प्रवक्ष्यामि भूतानामादिमुत्तमम् ॥ ४ ॥  
आदित्यो ज्योतिषामादिरग्निर्भूतादिरुच्यते ।  
सावित्री सर्वविद्यानां देवतानां प्रजापतिः ॥ ५ ॥
</details>

<details><summary>मूलम्</summary>

अतः परं प्रवक्ष्यामि भूतानामादिमुत्तमम् ॥ ४ ॥  
आदित्यो ज्योतिषामादिरग्निर्भूतादिरुच्यते ।  
सावित्री सर्वविद्यानां देवतानां प्रजापतिः ॥ ५ ॥
</details>

<details><summary>अनुवाद (हिन्दी)</summary>

अब मैं भूतोंके उत्तम आदिका वर्णन करता हूँ। सूर्य समस्त ग्रहोंका और जठरानल सम्पूर्ण प्राणियोंका आदि बतलाया जाता है। सावित्री सब विद्याओंकी और प्रजापति देवताओंके आदि हैं॥४-५॥
</details>

<details open><summary>विश्वास-प्रस्तुतिः</summary>

ओङ्कारः सर्ववेदानां वचसां प्राण एव च।  
यदस्मिन् नियतं लोके सर्वं सावित्रिरुच्यते ॥ ६ ॥
</details>

<details><summary>मूलम्</summary>

ओङ्कारः सर्ववेदानां वचसां प्राण एव च।  
यदस्मिन् नियतं लोके सर्वं सावित्रिरुच्यते ॥ ६ ॥
</details>

<details><summary>अनुवाद (हिन्दी)</summary>

ॐकार सम्पूर्ण वेदोंका और प्राण वाणीका आदि है। इस संसारमें जो नियत उच्चारण है, वह सब गायत्री कहलाता है॥६॥
</details>

<details open><summary>विश्वास-प्रस्तुतिः</summary>

गायत्री च्छन्दसामादिः प्रजानां सर्ग उच्यते।  
गावश्चतुष्पदामादिर्मनुष्याणां द्विजातयः ॥ ७ ॥
</details>

<details><summary>मूलम्</summary>

गायत्री च्छन्दसामादिः प्रजानां सर्ग उच्यते।  
गावश्चतुष्पदामादिर्मनुष्याणां द्विजातयः ॥ ७ ॥
</details>

<details><summary>अनुवाद (हिन्दी)</summary>

छन्दोंका आदि गायत्री और प्रजाका आदि सृष्टिका प्रारम्भ काल है। गौएँ चौपायोंकी और ब्राह्मण मनुष्योंके आदि हैं॥७॥
</details>

<details open><summary>विश्वास-प्रस्तुतिः</summary>

श्येनः पतत्रिणामादिर्यज्ञानां हुतमुत्तमम् ।  
सरीसृपाणां सर्वेषां ज्येष्ठः सर्पो द्विजोत्तमाः ॥ ८ ॥
</details>

<details><summary>मूलम्</summary>

श्येनः पतत्रिणामादिर्यज्ञानां हुतमुत्तमम् ।  
सरीसृपाणां सर्वेषां ज्येष्ठः सर्पो द्विजोत्तमाः ॥ ८ ॥
</details>

<details><summary>अनुवाद (हिन्दी)</summary>

द्विजवरो! पक्षियोंमें बाज, यज्ञोंमें उत्तम आहुति और सम्पूर्ण रेंगकर चलनेवाले जीवोंमें साँप श्रेष्ठ है॥
</details>

<details open><summary>विश्वास-प्रस्तुतिः</summary>

कृतमादिर्युगानां च सर्वेषां नात्र संशयः।  
हिरण्यं सर्वरत्नानामोषधीनां यवास्तथा ॥ ९ ॥
</details>

<details><summary>मूलम्</summary>

कृतमादिर्युगानां च सर्वेषां नात्र संशयः।  
हिरण्यं सर्वरत्नानामोषधीनां यवास्तथा ॥ ९ ॥
</details>

<details><summary>अनुवाद (हिन्दी)</summary>

सत्ययुग सम्पूर्ण युगोंका आदि है, इसमें संशय नहीं है। समस्त रत्नोंमें सुवर्ण और अन्नोंमें जौ श्रेष्ठ है॥९॥
</details>

<details open><summary>विश्वास-प्रस्तुतिः</summary>

सर्वेषां भक्ष्यभोज्यानामन्नं परममुच्यते ।  
द्रवाणां चैव सर्वेषां पेयानामाप उत्तमाः ॥ १० ॥
</details>

<details><summary>मूलम्</summary>

सर्वेषां भक्ष्यभोज्यानामन्नं परममुच्यते ।  
द्रवाणां चैव सर्वेषां पेयानामाप उत्तमाः ॥ १० ॥
</details>

<details><summary>अनुवाद (हिन्दी)</summary>

सम्पूर्ण भक्ष्य-भोज्य पदार्थोंमें अन्न श्रेष्ठ कहा जाता है। बहनेवाले और सभी पीनेयोग्य पदार्थोंमें जल उत्तम है॥
</details>

<details open><summary>विश्वास-प्रस्तुतिः</summary>

स्थावराणां तु भूतानां सर्वेषामविशेषतः।  
ब्रह्मक्षेत्रं सदा पुण्यं प्लक्षः प्रथमतः स्मृतः ॥ ११ ॥
</details>

<details><summary>मूलम्</summary>

स्थावराणां तु भूतानां सर्वेषामविशेषतः।  
ब्रह्मक्षेत्रं सदा पुण्यं प्लक्षः प्रथमतः स्मृतः ॥ ११ ॥
</details>

<details><summary>अनुवाद (हिन्दी)</summary>

समस्त स्थावर भूतोंमें सामान्यतः ब्रह्मक्षेत्र—पाकर नामवाला वृक्ष श्रेष्ठ एवं पवित्र माना गया है॥११॥
</details>

<details open><summary>विश्वास-प्रस्तुतिः</summary>

अहं प्रजापतीनां च सर्वेषां नात्र संशयः।  
मम विष्णुरचिन्त्यात्मा स्वयम्भूरिति स स्मृतः ॥ १२ ॥
</details>

<details><summary>मूलम्</summary>

अहं प्रजापतीनां च सर्वेषां नात्र संशयः।  
मम विष्णुरचिन्त्यात्मा स्वयम्भूरिति स स्मृतः ॥ १२ ॥
</details>

<details><summary>अनुवाद (हिन्दी)</summary>

सम्पूर्ण प्रजापतियोंका आदि मैं हूँ, इसमें संशय नहीं है। मेरे आदि अचिन्त्यात्मा भगवान् विष्णु हैं। उन्हींको स्वयम्भू कहते हैं॥१२॥
</details>

<details open><summary>विश्वास-प्रस्तुतिः</summary>

पर्वतानां महामेरुः सर्वेषामग्रजः स्मृतः।  
दिशां च प्रदिशां चोर्ध्वं दिक्पूर्वा प्रथमा तथा ॥ १३ ॥
</details>

<details><summary>मूलम्</summary>

पर्वतानां महामेरुः सर्वेषामग्रजः स्मृतः।  
दिशां च प्रदिशां चोर्ध्वं दिक्पूर्वा प्रथमा तथा ॥ १३ ॥
</details>

<details><summary>अनुवाद (हिन्दी)</summary>

समस्त पर्वतोंमें सबसे पहले महामेरुगिरिकी उत्पत्ति हुई है। दिशा और विदिशाओंमें पूर्व दिशा उत्तम और आदि मानी गयी है॥१३॥
</details>

<details open><summary>विश्वास-प्रस्तुतिः</summary>

तथा त्रिपथगा गङ्गा नदीनामग्रजा स्मृता।  
तथा सरोदपानानां सर्वेषां सागरोऽग्रजः ॥ १४ ॥
</details>

<details><summary>मूलम्</summary>

तथा त्रिपथगा गङ्गा नदीनामग्रजा स्मृता।  
तथा सरोदपानानां सर्वेषां सागरोऽग्रजः ॥ १४ ॥
</details>

<details><summary>अनुवाद (हिन्दी)</summary>

सब नदियोंमें त्रिपथगा गंगा ज्येष्ठ मानी गयी है। सरोवरोंमें सर्वप्रथम समुद्रका प्रादुर्भाव हुआ है॥१४॥
</details>

<details open><summary>विश्वास-प्रस्तुतिः</summary>

देवदानवभूतानां पिशाचोरगरक्षसाम् ।  
नरकिन्नरयक्षाणां सर्वेषामीश्वरः प्रभुः ॥ १५ ॥
</details>

<details><summary>मूलम्</summary>

देवदानवभूतानां पिशाचोरगरक्षसाम् ।  
नरकिन्नरयक्षाणां सर्वेषामीश्वरः प्रभुः ॥ १५ ॥
</details>

<details><summary>अनुवाद (हिन्दी)</summary>

देव, दानव, भूत, पिशाच, सर्प, राक्षस, मनुष्य, किन्नर और समस्त यक्षोंके स्वामी भगवान् शंकर हैं॥१५॥
</details>

<details open><summary>विश्वास-प्रस्तुतिः</summary>

आदिर्विश्वस्य जगतो विष्णुर्ब्रह्ममयो महान्।  
भूतं परतरं यस्मात् त्रैलोक्ये नेह विद्यते ॥ १६ ॥
</details>

<details><summary>मूलम्</summary>

आदिर्विश्वस्य जगतो विष्णुर्ब्रह्ममयो महान्।  
भूतं परतरं यस्मात् त्रैलोक्ये नेह विद्यते ॥ १६ ॥
</details>

<details><summary>अनुवाद (हिन्दी)</summary>

सम्पूर्ण जगत्‌के आदिकारण ब्रह्मस्वरूप महाविष्णु हैं। तीनों लोकोंमें उनसे बढ़कर दूसरा कोई प्राणी नहीं है॥१६॥
</details>

<details open><summary>विश्वास-प्रस्तुतिः</summary>

आश्रमाणां च सर्वेषां गार्हस्थ्यं नात्र संशयः।  
लोकानामादिरव्यक्तं सर्वस्यान्तस्तदेव च ॥ १७ ॥
</details>

<details><summary>मूलम्</summary>

आश्रमाणां च सर्वेषां गार्हस्थ्यं नात्र संशयः।  
लोकानामादिरव्यक्तं सर्वस्यान्तस्तदेव च ॥ १७ ॥
</details>

<details><summary>अनुवाद (हिन्दी)</summary>

सब आश्रमोंका आदि गृहस्थ आश्रम है, इसमें संदेह नहीं है। समस्त जगत्‌का आदि और अन्त अव्यक्त प्रकृति ही है॥१७॥
</details>

<details open><summary>विश्वास-प्रस्तुतिः</summary>

अहान्यस्तमयान्तानि उदयान्ता च शर्वरी।  
सुखस्यान्तं सदा दुःखं दुःखस्यान्तं सदा सुखम् ॥ १८ ॥
</details>

<details><summary>मूलम्</summary>

अहान्यस्तमयान्तानि उदयान्ता च शर्वरी।  
सुखस्यान्तं सदा दुःखं दुःखस्यान्तं सदा सुखम् ॥ १८ ॥
</details>

<details><summary>अनुवाद (हिन्दी)</summary>

दिनका अन्त है सूर्यास्त और रात्रिका अन्त है सूर्योदय। सुखका अन्त सदा दुःख है और दुःखका अन्त सदा सुख है॥१८॥
</details>

<details open><summary>विश्वास-प्रस्तुतिः</summary>

सर्वे क्षयान्ता निचयाः पतनान्ताः समुच्छ्रयाः।  
संयोगाश्च वियोगान्ता मरणान्तं च जीवितम् ॥ १९ ॥
</details>

<details><summary>मूलम्</summary>

सर्वे क्षयान्ता निचयाः पतनान्ताः समुच्छ्रयाः।  
संयोगाश्च वियोगान्ता मरणान्तं च जीवितम् ॥ १९ ॥
</details>

<details><summary>अनुवाद (हिन्दी)</summary>

समस्त संग्रहका अन्त है विनाश, उत्थानका अन्त है पतन, संयोगका अन्त है वियोग और जीवनका अन्त है मृत्यु॥१९॥
</details>

<details open><summary>विश्वास-प्रस्तुतिः</summary>

सर्वं कृतं विनाशान्तं जातस्य मरणं ध्रुवम्।  
अशाश्वतं हि लोकेऽस्मिन्‌ सदा स्थावरजङ्गमम् ॥ २० ॥
</details>

<details><summary>मूलम्</summary>

सर्वं कृतं विनाशान्तं जातस्य मरणं ध्रुवम्।  
अशाश्वतं हि लोकेऽस्मिन्‌ सदा स्थावरजङ्गमम् ॥ २० ॥
</details>

<details><summary>अनुवाद (हिन्दी)</summary>

जिन-जिन वस्तुओंका निर्माण हुआ है, उनका नाश अवश्यम्भावी है। जो जन्म ले चुका है उसकी मृत्यु निश्चित है। इस जगत्‌में स्थावर या जंगम कोई भी सदा रहनेवाला नहीं है॥२०॥
</details>

<details open><summary>विश्वास-प्रस्तुतिः</summary>

इष्टं दत्तं तपोऽधीतं व्रतानि नियमाश्च ये।  
सर्वमेतद् विनाशान्तं ज्ञानस्यान्तो न विद्यते ॥ २१ ॥
</details>

<details><summary>मूलम्</summary>

इष्टं दत्तं तपोऽधीतं व्रतानि नियमाश्च ये।  
सर्वमेतद् विनाशान्तं ज्ञानस्यान्तो न विद्यते ॥ २१ ॥
</details>

<details><summary>अनुवाद (हिन्दी)</summary>

जितने भी यज्ञ, दान, तप, अध्ययन, व्रत और नियम हैं, उन सबका अन्तमें विनाश होता है, केवल ज्ञानका अन्त नहीं होता॥२१॥
</details>

<details open><summary>विश्वास-प्रस्तुतिः</summary>

तस्माज्ज्ञानेन शुद्धेन प्रशान्तात्मा जितेन्द्रियः।  
निर्ममो निरहंकारो मुच्यते सर्वपाप्मभिः ॥ २२ ॥
</details>

<details><summary>मूलम्</summary>

तस्माज्ज्ञानेन शुद्धेन प्रशान्तात्मा जितेन्द्रियः।  
निर्ममो निरहंकारो मुच्यते सर्वपाप्मभिः ॥ २२ ॥
</details>

<details><summary>अनुवाद (हिन्दी)</summary>

इसलिये विशुद्ध ज्ञानके द्वारा जिसका चित्त शान्त हो गया है, जिसकी इन्द्रियाँ वशमें हो चुकी हैं तथा जो ममता और अहंकारसे रहित हो गया है, वह सब पापोंसे मुक्त हो जाता है॥२२॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि गुरुशिष्यसंवादे चतुश्चत्वारिंशोऽध्यायः ॥ ४४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें गुरु-शिष्य-संवादविषयक चौवालीसवाँ अध्याय पूरा हुआ॥४४॥
</details>
