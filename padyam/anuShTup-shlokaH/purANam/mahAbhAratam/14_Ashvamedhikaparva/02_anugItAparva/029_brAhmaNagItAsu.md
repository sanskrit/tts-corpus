+++
title_full = "029 परशुरामजीके द्वारा क्षत्रिय-कुलका संहार"
title = "०२९ ब्राह्मणगीतासु"

+++

<details><summary>भागसूचना</summary>

एकोनत्रिंशोऽध्यायः
</details>

<details><summary>सूचना (हिन्दी)</summary>

परशुरामजीके द्वारा क्षत्रिय-कुलका संहार
</details>

<details open><summary>मूलम् (वचनम्)</summary>

ब्राह्मण उवाच
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
कार्तवीर्यस्य संवादं समुद्रस्य च भाविनि ॥ १ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
कार्तवीर्यस्य संवादं समुद्रस्य च भाविनि ॥ १ ॥
</details>

<details><summary>अनुवाद (हिन्दी)</summary>

_ब्राह्मणने कहा—_ भामिनि! इस विषयमें भी कार्तवीर्य और समुद्रके संवादरूप एक प्राचीन इतिहासका उदाहरण दिया जाता है॥१॥
</details>

<details open><summary>विश्वास-प्रस्तुतिः</summary>

कार्तवीर्यार्जुनो नाम राजा बाहुसहस्रवान्।  
येन सागरपर्यन्ता धनुषा निर्जिता मही ॥ २ ॥
</details>

<details><summary>मूलम्</summary>

कार्तवीर्यार्जुनो नाम राजा बाहुसहस्रवान्।  
येन सागरपर्यन्ता धनुषा निर्जिता मही ॥ २ ॥
</details>

<details><summary>अनुवाद (हिन्दी)</summary>

पूर्वकालमें कार्तवीर्य अर्जुनके नामसे प्रसिद्ध एक राजा था, जिसकी एक हजार भुजाएँ थीं। उसने केवल धनुष-बाणकी सहायतासे समुद्रपर्यन्त पृथ्वीको अपने अधिकारमें कर लिया था॥२॥
</details>

<details open><summary>विश्वास-प्रस्तुतिः</summary>

स कदाचित् समुद्रान्ते विचरन् बलदर्पितः।  
अवाकिरन् शरशतैः समुद्रमिति नः श्रुतम् ॥ ३ ॥
</details>

<details><summary>मूलम्</summary>

स कदाचित् समुद्रान्ते विचरन् बलदर्पितः।  
अवाकिरन् शरशतैः समुद्रमिति नः श्रुतम् ॥ ३ ॥
</details>

<details><summary>अनुवाद (हिन्दी)</summary>

सुना जाता है, एक दिन राजा कार्तवीर्य समुद्रके किनारे विचर रहा था। वहाँ उसने अपने बलके घमण्डमें आकर सैकड़ों बाणोंकी वर्षासे समुद्रको आच्छादित कर दिया॥३॥
</details>

<details open><summary>विश्वास-प्रस्तुतिः</summary>

तं समुद्रो नमस्कृत्य कृताञ्जलिरुवाच ह।  
मा मुञ्च वीर नाराचान् ब्रूहि किं करवाणि ते॥४॥  
मदाश्रयाणि भूतानि त्वद्विसृष्टैर्महेषुभिः ।  
वध्यन्ते राजशार्दूल तेभ्यो देह्यभयं विभो ॥ ५ ॥
</details>

<details><summary>मूलम्</summary>

तं समुद्रो नमस्कृत्य कृताञ्जलिरुवाच ह।  
मा मुञ्च वीर नाराचान् ब्रूहि किं करवाणि ते॥४॥  
मदाश्रयाणि भूतानि त्वद्विसृष्टैर्महेषुभिः ।  
वध्यन्ते राजशार्दूल तेभ्यो देह्यभयं विभो ॥ ५ ॥
</details>

<details><summary>अनुवाद (हिन्दी)</summary>

तब समुद्रने प्रकट होकर उसके आगे मस्तक झुकाया और हाथ जोड़कर कहा—‘वीरवर! राजसिंह! मुझपर बाणोंकी वर्षा न करो। बोलो, तुम्हारी किस आज्ञाका पालन करूँ? शक्तिशाली नरेश्वर! तुम्हारे छोड़े हुए इन महान् बाणोंसे मेरे अन्दर रहनेवाले प्राणियोंकी हत्या हो रही है। उन्हें अभय दान करो’॥४-५॥
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

मत्समो यदि संग्रामे शरासनधरः क्वचित्।  
विद्यते तं समाचक्ष्व यः समासीत मां मृधे ॥ ६ ॥
</details>

<details><summary>मूलम्</summary>

मत्समो यदि संग्रामे शरासनधरः क्वचित्।  
विद्यते तं समाचक्ष्व यः समासीत मां मृधे ॥ ६ ॥
</details>

<details><summary>अनुवाद (हिन्दी)</summary>

_कार्तवीर्य अर्जुन बोला—_ समुद्र! यदि कहीं मेरे समान धनुर्धर वीर मौजूद हो, जो युद्धमें मेरा मुकाबला कर सके तो उसका पता बता दो। फिर मैं तुम्हें छोड़कर चला जाऊँगा॥६॥
</details>

<details open><summary>मूलम् (वचनम्)</summary>

समुद्र उवाच
</details>

<details open><summary>विश्वास-प्रस्तुतिः</summary>

महर्षिर्जमदग्निस्ते यदि राजन् परिश्रुतः।  
तस्य पुत्रस्तवातिथ्यं यथावत् कर्तुमर्हति ॥ ७ ॥
</details>

<details><summary>मूलम्</summary>

महर्षिर्जमदग्निस्ते यदि राजन् परिश्रुतः।  
तस्य पुत्रस्तवातिथ्यं यथावत् कर्तुमर्हति ॥ ७ ॥
</details>

<details><summary>अनुवाद (हिन्दी)</summary>

_समुद्रने कहा—_ राजन्! यदि तुमने महर्षि जमदग्निका नाम सुना हो तो उन्हींके आश्रमपर चले जाओ। उनके पुत्र परशुरामजी तुम्हारा अच्छी तरह सत्कार कर सकते हैं॥७॥
</details>

<details open><summary>विश्वास-प्रस्तुतिः</summary>

ततः स राजा प्रययौ क्रोधेन महता वृतः।  
स तमाश्रममागम्य राममेवान्वपद्यत ॥ ८ ॥  
स रामप्रतिकूलानि चकार सह बन्धुभिः।  
आयासं जनयामास रामस्य च महात्मनः ॥ ९ ॥  
ततस्तेजः प्रजज्वाल रामस्यामिततेजसः ।  
प्रदहन् रिपुसैन्यानि तदा कमललोचने ॥ १० ॥  
ततः परशुमादाय स तं बाहुसहस्रिणम्।  
चिच्छेद सहसा रामो बहुशाखमिव द्रुमम् ॥ ११ ॥
</details>

<details><summary>मूलम्</summary>

ततः स राजा प्रययौ क्रोधेन महता वृतः।  
स तमाश्रममागम्य राममेवान्वपद्यत ॥ ८ ॥  
स रामप्रतिकूलानि चकार सह बन्धुभिः।  
आयासं जनयामास रामस्य च महात्मनः ॥ ९ ॥  
ततस्तेजः प्रजज्वाल रामस्यामिततेजसः ।  
प्रदहन् रिपुसैन्यानि तदा कमललोचने ॥ १० ॥  
ततः परशुमादाय स तं बाहुसहस्रिणम्।  
चिच्छेद सहसा रामो बहुशाखमिव द्रुमम् ॥ ११ ॥
</details>

<details><summary>अनुवाद (हिन्दी)</summary>

_(ब्राह्मणने कहा—)_  कमलके समान नेत्रोंवाली देवि! तदनन्तर राजा कार्तवीर्य बड़े क्रोधमें भरकर महर्षि जमदग्निके आश्रमपर परशुरामजीके पास जा पहुँचा और अपने भाई-बन्धुओंके साथ उनके प्रतिकूल बर्ताव करने लगा। उसने अपने अपराधोंसे महात्मा परशुरामजीको उद्विग्न कर दिया। फिर तो शत्रु-सेनाको भस्म करनेवाला अमित तेजस्वी परशुरामजीका तेज प्रज्वलित हो उठा। उन्होंने अपना फरसा उठाया और हजार भुजाओंवाले उस राजाको अनेक शाखाओंसे युक्त वृक्षकी भाँति सहसा काट डाला॥८—११॥
</details>

<details open><summary>विश्वास-प्रस्तुतिः</summary>

तं हतं पतितं दृष्ट्वा समेताः सर्वबान्धवाः।  
असीनादाय शक्तीश्च भार्गवं पर्यधावयन् ॥ १२ ॥
</details>

<details><summary>मूलम्</summary>

तं हतं पतितं दृष्ट्वा समेताः सर्वबान्धवाः।  
असीनादाय शक्तीश्च भार्गवं पर्यधावयन् ॥ १२ ॥
</details>

<details><summary>अनुवाद (हिन्दी)</summary>

उसे मरकर जमीनपर पड़ा देख उसके सभी बन्धु-बान्धव एकत्र हो गये तथा हाथोंमें तलवार और शक्तियाँ लेकर परशुरामजीपर चारों ओरसे टूट पड़े॥१२॥
</details>

<details open><summary>विश्वास-प्रस्तुतिः</summary>

रामोऽपि धनुरादाय रथमारुह्य सत्वरः।  
विसृजन् शरवर्षाणि व्यधमत् पार्थिवं बलम् ॥ १३ ॥
</details>

<details><summary>मूलम्</summary>

रामोऽपि धनुरादाय रथमारुह्य सत्वरः।  
विसृजन् शरवर्षाणि व्यधमत् पार्थिवं बलम् ॥ १३ ॥
</details>

<details><summary>अनुवाद (हिन्दी)</summary>

इधर परशुरामजी भी धनुष लेकर तुरंत रथपर सवार हो गये और बाणोंकी वर्षा करते हुए राजाकी सेनाका संहार करने लगे॥१३॥
</details>

<details open><summary>विश्वास-प्रस्तुतिः</summary>

ततस्तु क्षत्रियाः केचिज्जामदग्न्यभयार्दिताः ।  
विविशुर्गिरिदुर्गाणि मृगाः सिंहार्दिता इव ॥ १४ ॥
</details>

<details><summary>मूलम्</summary>

ततस्तु क्षत्रियाः केचिज्जामदग्न्यभयार्दिताः ।  
विविशुर्गिरिदुर्गाणि मृगाः सिंहार्दिता इव ॥ १४ ॥
</details>

<details><summary>अनुवाद (हिन्दी)</summary>

उस समय बहुत-से क्षत्रिय परशुरामजीके भयसे पीड़ित हो सिंहके सताये हुए मृगोंकी भाँति पर्वतोंकी गुफाओंमें घुस गये॥१४॥
</details>

<details open><summary>विश्वास-प्रस्तुतिः</summary>

तेषां स्वविहितं कर्म तद्भयान्नानुतिष्ठताम्।  
प्रजा वृषलतां प्राप्ता ब्राह्मणानामदर्शनात् ॥ १५ ॥
</details>

<details><summary>मूलम्</summary>

तेषां स्वविहितं कर्म तद्भयान्नानुतिष्ठताम्।  
प्रजा वृषलतां प्राप्ता ब्राह्मणानामदर्शनात् ॥ १५ ॥
</details>

<details><summary>अनुवाद (हिन्दी)</summary>

उन्होंने उनके डरसे अपने क्षत्रियोचित कर्मोंका भी त्याग कर दिया। बहुत दिनोंतक ब्राह्मणोंका दर्शन न कर सकनेके कारण वे धीरे-धीरे अपने कर्म भूलकर शूद्र हो गये॥१५॥
</details>

<details open><summary>विश्वास-प्रस्तुतिः</summary>

एवं ते द्रविडाऽऽभीराः पुण्ड्राश्च शबरैः सह।  
वृषलत्वं परिगता व्युत्थानात् क्षत्रधर्मिणः ॥ १६ ॥
</details>

<details><summary>मूलम्</summary>

एवं ते द्रविडाऽऽभीराः पुण्ड्राश्च शबरैः सह।  
वृषलत्वं परिगता व्युत्थानात् क्षत्रधर्मिणः ॥ १६ ॥
</details>

<details><summary>अनुवाद (हिन्दी)</summary>

इस प्रकार द्रविड, आभीर, पुण्ड्र और शबरोंके सहवासमें रहकर वे क्षत्रिय होते हुए भी धर्म-त्यागके कारण शूद्रकी अवस्थामें पहुँच गये॥१६॥
</details>

<details open><summary>विश्वास-प्रस्तुतिः</summary>

ततश्च हतवीरासु क्षत्रियासु पुनः पुनः।  
द्विजैरुत्पादितं क्षत्रं जामदग्न्यो न्यकृन्तत ॥ १७ ॥
</details>

<details><summary>मूलम्</summary>

ततश्च हतवीरासु क्षत्रियासु पुनः पुनः।  
द्विजैरुत्पादितं क्षत्रं जामदग्न्यो न्यकृन्तत ॥ १७ ॥
</details>

<details><summary>अनुवाद (हिन्दी)</summary>

तत्पश्चात् क्षत्रियवीरोंके मारे जानेपर ब्राह्मणोंने उनकी स्त्रियोंसे नियोगकी विधिके अनुसार पुत्र उत्पन्न किये, किंतु उन्हें भी बड़े होनेपर परशुरामजीने फरसेसे काट डाला॥१७॥
</details>

<details open><summary>विश्वास-प्रस्तुतिः</summary>

एकविंशतिमेधान्ते रामं वागशरीरिणी ।  
दिव्या प्रोवाच मधुरा सर्वलोकपरिश्रुता ॥ १८ ॥
</details>

<details><summary>मूलम्</summary>

एकविंशतिमेधान्ते रामं वागशरीरिणी ।  
दिव्या प्रोवाच मधुरा सर्वलोकपरिश्रुता ॥ १८ ॥
</details>

<details><summary>अनुवाद (हिन्दी)</summary>

इस प्रकार एक-एक करके जब इक्कीस बार क्षत्रियोंका संहार हो गया, तब परशुरामजीको दिव्य आकाशवाणीने मधुर स्वरमें सब लोगोंके सुनते हुए यह कहा—॥१८॥
</details>

<details open><summary>विश्वास-प्रस्तुतिः</summary>

राम राम निवर्तस्व कं गुणं तात पश्यसि।  
क्षत्रबन्धूनिमान् प्राणैर्विप्रयोज्य पुनः पुनः ॥ १९ ॥
</details>

<details><summary>मूलम्</summary>

राम राम निवर्तस्व कं गुणं तात पश्यसि।  
क्षत्रबन्धूनिमान् प्राणैर्विप्रयोज्य पुनः पुनः ॥ १९ ॥
</details>

<details><summary>अनुवाद (हिन्दी)</summary>

‘बेटा! परशुराम! इस हत्याके कामसे निवृत्त हो जाओ। परशुराम! भला बारंबार इन बेचारे क्षत्रियोंके प्राण लेनेमें तुम्हें कौन-सा लाभ दिखायी देता है?’॥१९॥
</details>

<details open><summary>विश्वास-प्रस्तुतिः</summary>

तथैव तं महात्मानमृचीकप्रमुखास्तदा ।  
पितामहा महाभाग निवर्तस्वेत्यथाब्रुवन् ॥ २० ॥
</details>

<details><summary>मूलम्</summary>

तथैव तं महात्मानमृचीकप्रमुखास्तदा ।  
पितामहा महाभाग निवर्तस्वेत्यथाब्रुवन् ॥ २० ॥
</details>

<details><summary>अनुवाद (हिन्दी)</summary>

उस समय महात्मा परशुरामजीको उनके पितामह ऋचीक आदिने भी इसी प्रकार समझाते हुए कहा—‘महाभाग! यह काम छोड़ दो, क्षत्रियोंको न मारो’॥२०॥
</details>

<details open><summary>विश्वास-प्रस्तुतिः</summary>

पितुर्वधममृष्यंस्तु रामः प्रोवाच तानृषीन्।  
नार्हन्तीह भवन्तो मां निवारयितुमित्युत ॥ २१ ॥
</details>

<details><summary>मूलम्</summary>

पितुर्वधममृष्यंस्तु रामः प्रोवाच तानृषीन्।  
नार्हन्तीह भवन्तो मां निवारयितुमित्युत ॥ २१ ॥
</details>

<details><summary>अनुवाद (हिन्दी)</summary>

पिताके वधको सहन न करते हुए परशुरामजीने उन ऋषियोंसे इस प्रकार कहा—‘आपलोगोंको मुझे इस कामसे निवारण नहीं करना चाहिये’॥२१॥
</details>

<details open><summary>मूलम् (वचनम्)</summary>

पितर ऊचुः
</details>

<details open><summary>विश्वास-प्रस्तुतिः</summary>

नार्हसे क्षत्रबन्धूंस्त्वं निहन्तुं जयतां वर।  
नेह युक्तं त्वया हन्तुं ब्राह्मणेन सता नृपान् ॥ २२ ॥
</details>

<details><summary>मूलम्</summary>

नार्हसे क्षत्रबन्धूंस्त्वं निहन्तुं जयतां वर।  
नेह युक्तं त्वया हन्तुं ब्राह्मणेन सता नृपान् ॥ २२ ॥
</details>

<details><summary>अनुवाद (हिन्दी)</summary>

_पितर बोले—_ विजय पानेवालोंमें श्रेष्ठ परशुराम! बेचारे क्षत्रियोंको मारना तुम्हारे योग्य नहीं है; क्योंकि तुम ब्राह्मण हो, अतः तुम्हारे हाथसे राजाओंका वध होना उचित नहीं है॥२२॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि ब्राह्मणगीतासु एकोनत्रिंशोऽध्यायः ॥ २९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें ब्राह्मणगीताविषयक उनतीसवाँ अध्याय पूरा हुआ॥२९॥
</details>
