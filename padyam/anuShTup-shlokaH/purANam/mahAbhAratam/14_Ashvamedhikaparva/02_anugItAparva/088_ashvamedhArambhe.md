+++
title_full = "088 उलूपी और चित्रांगदाके सहित बभ्रुवाहनका रत्न-आभूषण आदिसे सत्कार तथा अश्वमेधयज्ञका आरम्भ"
title = "०८८ अश्वमेधारम्भे"

+++

<details><summary>भागसूचना</summary>

अष्टाशीतितमोऽध्यायः
</details>

<details><summary>सूचना (हिन्दी)</summary>

उलूपी और चित्राङ्गदाके सहित बभ्रुवाहनका रत्न-आभूषण आदिसे सत्कार तथा अश्वमेध-यज्ञका आरम्भ
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

स प्रविश्य महाबाहुः पाण्डवानां निवेशनम्।  
पितामहीमभ्यवन्दत् साम्ना परमवल्गुना ॥ १ ॥
</details>

<details><summary>मूलम्</summary>

स प्रविश्य महाबाहुः पाण्डवानां निवेशनम्।  
पितामहीमभ्यवन्दत् साम्ना परमवल्गुना ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! पाण्डवोंके महलमें प्रवेश करके महाबाहु बभ्रुवाहनने अत्यन्त मधुर वचन बोलकर अपनी दादी कुन्तीके चरणोंमें प्रणाम किया॥
</details>

<details open><summary>विश्वास-प्रस्तुतिः</summary>

ततश्चित्राङ्गदा देवी कौरव्यस्यात्मजापि च।  
पृथां कृष्णां च सहिते विनयेनोपजग्मतुः ॥ २ ॥
</details>

<details><summary>मूलम्</summary>

ततश्चित्राङ्गदा देवी कौरव्यस्यात्मजापि च।  
पृथां कृष्णां च सहिते विनयेनोपजग्मतुः ॥ २ ॥
</details>

<details><summary>अनुवाद (हिन्दी)</summary>

इसके बाद देवी चित्रांगदा और कौरव्यनागकी पुत्री उलूपीने भी एक साथ ही विनीत भावसे कुन्ती और द्रौपदीके चरण छुए॥२॥
</details>

<details open><summary>विश्वास-प्रस्तुतिः</summary>

सुभद्रां च यथान्यायं याश्चान्याः कुरुयोषितः।  
ददौ कुन्ती ततस्ताभ्यां रत्नानि विविधानि च ॥ ३ ॥
</details>

<details><summary>मूलम्</summary>

सुभद्रां च यथान्यायं याश्चान्याः कुरुयोषितः।  
ददौ कुन्ती ततस्ताभ्यां रत्नानि विविधानि च ॥ ३ ॥
</details>

<details><summary>अनुवाद (हिन्दी)</summary>

फिर सुभद्रा तथा कुरूकुलकी अन्य स्त्रियोंसे भी वे यथायोग्य मिलीं। उस समय कुन्तीने उन दोनोंको नाना प्रकारके रत्न भेंटमें दिये॥३॥
</details>

<details open><summary>विश्वास-प्रस्तुतिः</summary>

द्रौपदी च सुभद्रा च याश्चाप्यन्याऽददुः स्त्रियः।  
ऊषतुस्तत्र ते देव्यौ महार्हशयनासने ॥ ४ ॥
</details>

<details><summary>मूलम्</summary>

द्रौपदी च सुभद्रा च याश्चाप्यन्याऽददुः स्त्रियः।  
ऊषतुस्तत्र ते देव्यौ महार्हशयनासने ॥ ४ ॥
</details>

<details><summary>अनुवाद (हिन्दी)</summary>

द्रौपदी, सुभद्रा तथा अन्य स्त्रियोंने भी अपनी ओरसे नाना प्रकारके उपहार दिये। तत्पश्चात् वे दोनों देवियाँ बहुमूल्य शय्याओंपर विराजमान हुईं॥४॥
</details>

<details open><summary>विश्वास-प्रस्तुतिः</summary>

सुपूजिते स्वयं कुन्त्या पार्थस्य हितकाम्यया।  
स च राजा महातेजाः पूजितो बभ्रुवाहनः ॥ ५ ॥  
धृतराष्ट्रं महीपालमुपतस्थे यथाविधि ।
</details>

<details><summary>मूलम्</summary>

सुपूजिते स्वयं कुन्त्या पार्थस्य हितकाम्यया।  
स च राजा महातेजाः पूजितो बभ्रुवाहनः ॥ ५ ॥  
धृतराष्ट्रं महीपालमुपतस्थे यथाविधि ।
</details>

<details><summary>अनुवाद (हिन्दी)</summary>

अर्जुनके हितकी कामनासे कुन्तीदेवीने स्वयं ही उन दोनोंका बड़ा सत्कार किया। कुन्तीसे सत्कार पाकर महातेजस्वी राजा बभ्रुवाहन महाराज धृतराष्ट्रकी सेवामें उपस्थित हुआ और उसने विधिपूर्वक उनका चरण-स्पर्श किया॥५॥
</details>

<details open><summary>विश्वास-प्रस्तुतिः</summary>

युधिष्ठिरं च राजानं भीमादींश्चापि पाण्डवान् ॥ ६ ॥  
उपागम्य महातेजा विनयेनाभ्यवादयत् ।
</details>

<details><summary>मूलम्</summary>

युधिष्ठिरं च राजानं भीमादींश्चापि पाण्डवान् ॥ ६ ॥  
उपागम्य महातेजा विनयेनाभ्यवादयत् ।
</details>

<details><summary>अनुवाद (हिन्दी)</summary>

इसके बाद राजा युधिष्ठिर और भीमसेन आदि सभी पाण्डवोंके पास जाकर उस महातेजस्वी नरेशने विनयपूर्वक उनका अभिवादन किया॥६॥
</details>

<details open><summary>विश्वास-प्रस्तुतिः</summary>

स तैः प्रेम्णा परिष्वक्तः पूजितश्च यथाविधि ॥ ७ ॥  
धनं चास्मै ददुर्भूरि प्रीयमाणा महारथाः।
</details>

<details><summary>मूलम्</summary>

स तैः प्रेम्णा परिष्वक्तः पूजितश्च यथाविधि ॥ ७ ॥  
धनं चास्मै ददुर्भूरि प्रीयमाणा महारथाः।
</details>

<details><summary>अनुवाद (हिन्दी)</summary>

उन सब लोगोंने प्रेमवश उसे छातीसे लगा लिया और उसका यथोचित सत्कार किया। इतना ही नहीं, बभ्रुवाहनपर प्रसन्न हुए उन पाण्डव महारथियोंने उसे बहुत धन दिया॥७॥
</details>

<details open><summary>विश्वास-प्रस्तुतिः</summary>

तथैव च महीपालः कृष्णं चक्रगदाधरम् ॥ ८ ॥  
प्रद्युम्न इव गोविन्दं विनयेनोपतस्थिवान्।
</details>

<details><summary>मूलम्</summary>

तथैव च महीपालः कृष्णं चक्रगदाधरम् ॥ ८ ॥  
प्रद्युम्न इव गोविन्दं विनयेनोपतस्थिवान्।
</details>

<details><summary>अनुवाद (हिन्दी)</summary>

इसी प्रकार वह भूपाल प्रद्युम्नकी भाँति विनीत भावसे शंख-चक्र-गदाधारी भगवान् श्रीकृष्णकी सेवामें उपस्थित हुआ॥८॥
</details>

<details open><summary>विश्वास-प्रस्तुतिः</summary>

तस्मै कृष्णो ददौ राज्ञे महार्हमतिपूजितम् ॥ ९ ॥  
रथं हेमपरिष्कारं दिव्याश्वयुजमुत्तमम् ।
</details>

<details><summary>मूलम्</summary>

तस्मै कृष्णो ददौ राज्ञे महार्हमतिपूजितम् ॥ ९ ॥  
रथं हेमपरिष्कारं दिव्याश्वयुजमुत्तमम् ।
</details>

<details><summary>अनुवाद (हिन्दी)</summary>

श्रीकृष्णने इस राजाको एक बहुमूल्य रथ प्रदान किया जो सुनहरी साजोंसे सुसज्जित, सबके द्वारा अत्यन्त प्रशंसित और उत्तम था। उसमें दिव्य घोड़े जुते हुए थे॥९॥
</details>

<details open><summary>विश्वास-प्रस्तुतिः</summary>

धर्मराजश्च भीमश्च फाल्गुनश्च यमौ तथा ॥ १० ॥  
पृथक् पृथक् च ते चैनं मानार्थाभ्यामयोजयन्।
</details>

<details><summary>मूलम्</summary>

धर्मराजश्च भीमश्च फाल्गुनश्च यमौ तथा ॥ १० ॥  
पृथक् पृथक् च ते चैनं मानार्थाभ्यामयोजयन्।
</details>

<details><summary>अनुवाद (हिन्दी)</summary>

तत्पश्चात् धर्मराज युधिष्ठिर, भीमसेन, अर्जुन, नकुल और सहदेवने अलग-अलग बभ्रुवाहनका सत्कार करके उसे बहुत धन दिया॥१०॥
</details>

<details open><summary>विश्वास-प्रस्तुतिः</summary>

ततस्तृतीये दिवसे सत्यवत्यात्मजो मुनिः ॥ ११ ॥  
युधिष्ठिरं समभ्येत्य वाग्मी वचनमब्रवीत्।
</details>

<details><summary>मूलम्</summary>

ततस्तृतीये दिवसे सत्यवत्यात्मजो मुनिः ॥ ११ ॥  
युधिष्ठिरं समभ्येत्य वाग्मी वचनमब्रवीत्।
</details>

<details><summary>अनुवाद (हिन्दी)</summary>

उसके तीसरे दिन सत्यवतीनन्दन प्रवचनकुशल महर्षि व्यास युधिष्ठिरके पास आकर बोले—॥११॥
</details>

<details open><summary>विश्वास-प्रस्तुतिः</summary>

अद्यप्रभृति कौन्तेय यजस्व समयो हि ते।  
मुहूर्तो यज्ञियः प्राप्तश्चोदयन्तीह याजकाः ॥ १२ ॥
</details>

<details><summary>मूलम्</summary>

अद्यप्रभृति कौन्तेय यजस्व समयो हि ते।  
मुहूर्तो यज्ञियः प्राप्तश्चोदयन्तीह याजकाः ॥ १२ ॥
</details>

<details><summary>अनुवाद (हिन्दी)</summary>

‘कुन्तीनन्दन! तुम आजसे यज्ञ आरम्भ कर दो। उसका समय आ गया है। यज्ञका शुभ मुहूर्त उपस्थित है और याजकगण तुम्हें बुला रहे हैं॥१२॥
</details>

<details open><summary>विश्वास-प्रस्तुतिः</summary>

अहीनो नाम राजेन्द्र क्रतुस्तेऽयं च कल्पताम्।  
बहुत्वात् काञ्चनाख्यस्य ख्यातो बहुसुवर्णकः ॥ १३ ॥
</details>

<details><summary>मूलम्</summary>

अहीनो नाम राजेन्द्र क्रतुस्तेऽयं च कल्पताम्।  
बहुत्वात् काञ्चनाख्यस्य ख्यातो बहुसुवर्णकः ॥ १३ ॥
</details>

<details><summary>अनुवाद (हिन्दी)</summary>

‘राजेन्द्र! तुम्हारे इस यज्ञमें किसी बातकी कमी नहीं रहेगी। इसलिये यह किसी भी अंगसे हीन न होनेके कारण अहीन (सर्वांगपूर्ण) कहलायेगा। इसमें सुवर्ण नामक द्रव्यकी अधिकता होगी; इसलिये यह बहुसुवर्णक नामसे विख्यात होगा॥१३॥
</details>

<details open><summary>विश्वास-प्रस्तुतिः</summary>

एवमत्र महाराज दक्षिणां त्रिगुणां कुरु।  
त्रित्वं व्रजतु ते राजन् ब्राह्मणा ह्यात्र कारणम् ॥ १४ ॥
</details>

<details><summary>मूलम्</summary>

एवमत्र महाराज दक्षिणां त्रिगुणां कुरु।  
त्रित्वं व्रजतु ते राजन् ब्राह्मणा ह्यात्र कारणम् ॥ १४ ॥
</details>

<details><summary>अनुवाद (हिन्दी)</summary>

‘महाराज! यज्ञके प्रधान कारण ब्राह्मण ही हैं; इसलिये तुम उन्हें तिगुनी दक्षिणा देना। ऐसा करनेसे तुम्हारा यह एक ही यज्ञ तीन यज्ञोंके समान हो जायगा॥१४॥
</details>

<details open><summary>विश्वास-प्रस्तुतिः</summary>

त्रीनश्वमेधानत्र त्वं सम्प्राप्य बहुदक्षिणान्।  
ज्ञातिवध्याकृतं पापं प्रहास्यसि नराधिप ॥ १५ ॥
</details>

<details><summary>मूलम्</summary>

त्रीनश्वमेधानत्र त्वं सम्प्राप्य बहुदक्षिणान्।  
ज्ञातिवध्याकृतं पापं प्रहास्यसि नराधिप ॥ १५ ॥
</details>

<details><summary>अनुवाद (हिन्दी)</summary>

‘नरेश्वर! यहाँ बहुत-सी दक्षिणावाले तीन अश्वमेध-यज्ञोंका फल पाकर तुम ज्ञातिवधके पापसे मुक्त हो जाओगे॥१५॥
</details>

<details open><summary>विश्वास-प्रस्तुतिः</summary>

पवित्रं परमं चैतत् पावनं चैतदुत्तमम्।  
यदाश्वमेधावभृथं प्राप्स्यसे कुरुनन्दन ॥ १६ ॥
</details>

<details><summary>मूलम्</summary>

पवित्रं परमं चैतत् पावनं चैतदुत्तमम्।  
यदाश्वमेधावभृथं प्राप्स्यसे कुरुनन्दन ॥ १६ ॥
</details>

<details><summary>अनुवाद (हिन्दी)</summary>

‘कुरुनन्दन! तुम्हें जो अश्वमेध-यज्ञका अवभृथ-स्नान प्राप्त होगा, वह परम पवित्र, पावन और उत्तम है’॥१६॥
</details>

<details open><summary>विश्वास-प्रस्तुतिः</summary>

इत्युक्तः स तु तेजस्वी व्यासेनामितबुद्धिना।  
दीक्षां विवेश धर्मात्मा वाजिमेधाप्तये ततः ॥ १७ ॥
</details>

<details><summary>मूलम्</summary>

इत्युक्तः स तु तेजस्वी व्यासेनामितबुद्धिना।  
दीक्षां विवेश धर्मात्मा वाजिमेधाप्तये ततः ॥ १७ ॥
</details>

<details><summary>अनुवाद (हिन्दी)</summary>

परम बुद्धिमान् व्यासजीके ऐसा कहनेपर धर्मात्मा एवं तेजस्वी राजा युधिष्ठिरने अश्वमेध-यज्ञकी सिद्धिके लिये उसी दिन दीक्षा ग्रहण की॥१७॥
</details>

<details open><summary>विश्वास-प्रस्तुतिः</summary>

ततो यज्ञं महाबाहुर्वाजिमेधं महाक्रतुम्।  
बह्वन्नदक्षिणं राजा सर्वकामगुणान्वितम् ॥ १८ ॥
</details>

<details><summary>मूलम्</summary>

ततो यज्ञं महाबाहुर्वाजिमेधं महाक्रतुम्।  
बह्वन्नदक्षिणं राजा सर्वकामगुणान्वितम् ॥ १८ ॥
</details>

<details><summary>अनुवाद (हिन्दी)</summary>

फिर उन महाबाहु नरेशने बहुत-से अन्नकी दक्षिणासे युक्त तथा सम्पूर्ण कामना और गुणोंसे सम्पन्न उस अश्वमेध नामक महायज्ञका अनुष्ठान आरम्भ कर दिया॥१८॥
</details>

<details open><summary>विश्वास-प्रस्तुतिः</summary>

तत्र वेदविदो राजंश्चक्रुः कर्माणि याजकाः।  
परिक्रमन्तः सर्वज्ञा विधिवत् साधुशिक्षितम् ॥ १९ ॥
</details>

<details><summary>मूलम्</summary>

तत्र वेदविदो राजंश्चक्रुः कर्माणि याजकाः।  
परिक्रमन्तः सर्वज्ञा विधिवत् साधुशिक्षितम् ॥ १९ ॥
</details>

<details><summary>अनुवाद (हिन्दी)</summary>

उसमें वेदोंके ज्ञाता और सर्वज्ञ याजकोंने सम्पूर्ण कर्म किये-कराये। वे सब ओर घूम-घूमकर सत्पुरुषों-द्वारा शिक्षित कर्मका सम्पादन करते-कराते थे॥१९॥
</details>

<details open><summary>विश्वास-प्रस्तुतिः</summary>

न तेषां स्खलितं किंचिदासीच्चाप्यकृतं तथा।  
क्रममुक्तं च युक्तं च चक्रुस्तत्र द्विजर्षभाः ॥ २० ॥
</details>

<details><summary>मूलम्</summary>

न तेषां स्खलितं किंचिदासीच्चाप्यकृतं तथा।  
क्रममुक्तं च युक्तं च चक्रुस्तत्र द्विजर्षभाः ॥ २० ॥
</details>

<details><summary>अनुवाद (हिन्दी)</summary>

उनके द्वारा उस यज्ञमें कहीं भी कोई भूल या त्रुटि नहीं होने पायी। कोई भी कर्म न तो छूटा और न अधूरा रहा। श्रेष्ठ ब्राह्मणोंने प्रत्येक कार्यको क्रमके अनुसार उचित रीतिसे पूरा किया॥२०॥
</details>

<details open><summary>विश्वास-प्रस्तुतिः</summary>

कृत्वा प्रवर्ग्यं धर्माख्यं यथावद् द्विजसत्तमाः।  
चक्रुस्ते विधिवद् राजंस्तथैवाभिषवं द्विजाः ॥ २१ ॥
</details>

<details><summary>मूलम्</summary>

कृत्वा प्रवर्ग्यं धर्माख्यं यथावद् द्विजसत्तमाः।  
चक्रुस्ते विधिवद् राजंस्तथैवाभिषवं द्विजाः ॥ २१ ॥
</details>

<details><summary>अनुवाद (हिन्दी)</summary>

राजन्! वहाँ ब्राह्मणशिरोमणियोंने प्रवर्ग्य नामक धर्मानुकूल कर्मको यथोचित रीतिसे सम्पन्न करके विधिपूर्वक सोमाभिषव—सोमलताका रस निकालनेका कार्य किया॥२१॥
</details>

<details open><summary>विश्वास-प्रस्तुतिः</summary>

अभिषूय ततो राजन् सोमं सोमपसत्तमाः।  
सवनान्यानुपूर्व्येण चक्रुः शास्त्रानुसारिणः ॥ २२ ॥
</details>

<details><summary>मूलम्</summary>

अभिषूय ततो राजन् सोमं सोमपसत्तमाः।  
सवनान्यानुपूर्व्येण चक्रुः शास्त्रानुसारिणः ॥ २२ ॥
</details>

<details><summary>अनुवाद (हिन्दी)</summary>

महाराज! सोमपान करनेवालोंमें श्रेष्ठ तथा शास्त्रकी आज्ञाके अनुसार चलनेवाले विद्वानोंने सोमरस निकालकर उसके द्वारा क्रमशः तीनों समयके सवन कर्म किये॥२२॥
</details>

<details open><summary>विश्वास-प्रस्तुतिः</summary>

न तत्र कृपणः कश्चिन्न दरिद्रो बभूव ह।  
क्षुधितो दुःखितो वापि प्राकृतो वापि मानवः ॥ २३ ॥
</details>

<details><summary>मूलम्</summary>

न तत्र कृपणः कश्चिन्न दरिद्रो बभूव ह।  
क्षुधितो दुःखितो वापि प्राकृतो वापि मानवः ॥ २३ ॥
</details>

<details><summary>अनुवाद (हिन्दी)</summary>

उस यज्ञमें आया हुआ कोई भी मनुष्य, चाहे वह निम्न-से-निम्न श्रेणीका क्यों न हो, दीन-दरिद्र, भूखा अथवा दुखिया नहीं रह गया था॥२३॥
</details>

<details open><summary>विश्वास-प्रस्तुतिः</summary>

भोजनं भोजनार्थिभ्यो दापयामास शत्रुहा।  
भीमसेनो महातेजाः सततं राजशासनात् ॥ २४ ॥
</details>

<details><summary>मूलम्</summary>

भोजनं भोजनार्थिभ्यो दापयामास शत्रुहा।  
भीमसेनो महातेजाः सततं राजशासनात् ॥ २४ ॥
</details>

<details><summary>अनुवाद (हिन्दी)</summary>

शत्रुसूदन महातेजस्वी भीमसेन महाराज युधिष्ठिरकी आज्ञासे भोजनार्थियोंको भोजन दिलानेके कामपर सदा डटे रहते थे॥२४॥
</details>

<details open><summary>विश्वास-प्रस्तुतिः</summary>

संस्तरे कुशलाश्चापि सर्वकार्याणि याजकाः।  
दिवसे दिवसे चक्रुर्यथाशास्त्रानुदर्शनात् ॥ २५ ॥
</details>

<details><summary>मूलम्</summary>

संस्तरे कुशलाश्चापि सर्वकार्याणि याजकाः।  
दिवसे दिवसे चक्रुर्यथाशास्त्रानुदर्शनात् ॥ २५ ॥
</details>

<details><summary>अनुवाद (हिन्दी)</summary>

यज्ञकी वेदी बनानेमें निपुण याजकगण प्रतिदिन शास्त्रोक्त विधिके अनुसार सब कार्य सम्पन्न किया करते थे॥२५॥
</details>

<details open><summary>विश्वास-प्रस्तुतिः</summary>

नाषडङ्गविदत्रासीत् सदस्यस्तस्य धीमतः ।  
नाव्रतो नानुपाध्यायो न च वादाविचक्षणः ॥ २६ ॥
</details>

<details><summary>मूलम्</summary>

नाषडङ्गविदत्रासीत् सदस्यस्तस्य धीमतः ।  
नाव्रतो नानुपाध्यायो न च वादाविचक्षणः ॥ २६ ॥
</details>

<details><summary>अनुवाद (हिन्दी)</summary>

बुद्धिमान् राजा युधिष्ठिरके यज्ञका कोई भी सदस्य ऐसा नहीं था जो छहों अंगोंका विद्वान्, ब्रह्मचर्य-व्रतका पालन करनेवाला, अध्यापनकर्ममें कुशल तथा वाद-विवादमें प्रवीण न हो॥२६॥
</details>

<details open><summary>विश्वास-प्रस्तुतिः</summary>

ततो यूपोच्छ्रये प्राप्ते षड् बैल्वान् भरतर्षभ।  
खादिरान् बिल्वसमितांस्तावतः सर्ववर्णिनः ॥ २७ ॥  
देवदारुमयौ द्वौ तु यूपौ कुरुपतेर्मखे।  
श्लेष्मातकमयं चैकं याजकाः समकल्पयन् ॥ २८ ॥
</details>

<details><summary>मूलम्</summary>

ततो यूपोच्छ्रये प्राप्ते षड् बैल्वान् भरतर्षभ।  
खादिरान् बिल्वसमितांस्तावतः सर्ववर्णिनः ॥ २७ ॥  
देवदारुमयौ द्वौ तु यूपौ कुरुपतेर्मखे।  
श्लेष्मातकमयं चैकं याजकाः समकल्पयन् ॥ २८ ॥
</details>

<details><summary>अनुवाद (हिन्दी)</summary>

भरतश्रेष्ठ! तत्पश्चात् जब यूपकी स्थापनाका समय आया, तब याजकोंने यज्ञभूमिमें बेलके छः, खैरके छः, पलाशके भी छः, देवदारुके दो और लसोड़ेका एक—इस प्रकार इक्कीस यूप कुरुराज युधिष्ठिरके यज्ञमें खड़े किये॥२७-२८॥
</details>

<details open><summary>विश्वास-प्रस्तुतिः</summary>

शोभार्थं चापरान् यूपान् काञ्चनान् भरतर्षभ।  
स भीमः कारयामास धर्मराजस्य शासनात् ॥ २९ ॥
</details>

<details><summary>मूलम्</summary>

शोभार्थं चापरान् यूपान् काञ्चनान् भरतर्षभ।  
स भीमः कारयामास धर्मराजस्य शासनात् ॥ २९ ॥
</details>

<details><summary>अनुवाद (हिन्दी)</summary>

भरतभूषण! इनके सिवा धर्मराजकी आज्ञासे भीमसेनने यज्ञकी शोभाके लिये और भी बहुत-से सुवर्णमय यूप खड़े कराये॥२९॥
</details>

<details open><summary>विश्वास-प्रस्तुतिः</summary>

ते व्यराजन्त राजर्षेर्वासोभिरुपशोभिताः ।  
महेन्द्रानुगता देवा यथा सप्तर्षिभिर्दिवि ॥ ३० ॥
</details>

<details><summary>मूलम्</summary>

ते व्यराजन्त राजर्षेर्वासोभिरुपशोभिताः ।  
महेन्द्रानुगता देवा यथा सप्तर्षिभिर्दिवि ॥ ३० ॥
</details>

<details><summary>अनुवाद (हिन्दी)</summary>

वस्त्रोंद्वारा अलंकृत किये गये वे राजर्षि युधिष्ठिरके यज्ञ सम्बन्धी यूप आकाशमें सप्तर्षियोंसे घिरे हुए इन्द्रके अनुगामी देवताओंके समान शोभा पाते थे॥३०॥
</details>

<details open><summary>विश्वास-प्रस्तुतिः</summary>

इष्टकाः काञ्चनीश्चात्र चयनार्थं कृताऽभवन्।  
शुशुभे चयनं तच्च दक्षस्येव प्रजापतेः ॥ ३१ ॥
</details>

<details><summary>मूलम्</summary>

इष्टकाः काञ्चनीश्चात्र चयनार्थं कृताऽभवन्।  
शुशुभे चयनं तच्च दक्षस्येव प्रजापतेः ॥ ३१ ॥
</details>

<details><summary>अनुवाद (हिन्दी)</summary>

यज्ञकी वेदी बनानेके लिये वहाँ सोनेकी ईंटें तैयार करायी गयी थीं। उनके द्वारा जब वेदी बनकर तैयार हुई तब वह दक्षप्रजापतिकी यज्ञवेदीके समान शोभा पाने लगी॥३१॥
</details>

<details open><summary>विश्वास-प्रस्तुतिः</summary>

चतुश्चित्यश्च तस्यासीदष्टादशकरात्मकः ।  
स रुक्मपक्षो निचितस्त्रिकोणो गरुडाकृतिः ॥ ३२ ॥
</details>

<details><summary>मूलम्</summary>

चतुश्चित्यश्च तस्यासीदष्टादशकरात्मकः ।  
स रुक्मपक्षो निचितस्त्रिकोणो गरुडाकृतिः ॥ ३२ ॥
</details>

<details><summary>अनुवाद (हिन्दी)</summary>

उस यज्ञमण्डपमें अग्निचयनके लिये चार स्थान बने थे। उनमेंसे प्रत्येककी लम्बाई-चौड़ाई अठारह हाथकी थी। प्रत्येक वेदी सुवर्णमय पंखसे युक्त एवं गरुड़के समान आकारवाली थी। वह त्रिकोणाकार बनायी गयी थी॥३२॥
</details>

<details open><summary>विश्वास-प्रस्तुतिः</summary>

ततो नियुक्ताः पशवो यथाशास्त्रं मनीषिभिः।  
तं तं देवं समुद्दिश्य पक्षिणः पशवश्च ये ॥ ३३ ॥  
ऋषभाः शास्त्रपठितास्तथा जलचराश्च ये।  
सर्वांस्तानभ्ययुञ्जंस्ते तत्राग्निचयकर्मणि ॥ ३४ ॥
</details>

<details><summary>मूलम्</summary>

ततो नियुक्ताः पशवो यथाशास्त्रं मनीषिभिः।  
तं तं देवं समुद्दिश्य पक्षिणः पशवश्च ये ॥ ३३ ॥  
ऋषभाः शास्त्रपठितास्तथा जलचराश्च ये।  
सर्वांस्तानभ्ययुञ्जंस्ते तत्राग्निचयकर्मणि ॥ ३४ ॥
</details>

<details><summary>अनुवाद (हिन्दी)</summary>

तदनन्तर मनीषी पुरुषोंने शास्त्रोक्त विधिके अनुसार पशुओंको नियुक्त किया। भिन्न-भिन्न देवताओंके उद्देश्यसे पशु-पक्षी, शास्त्रकथित वृषभ और जलचर जन्तु—इन सबका अग्निस्थापन-कर्ममें याजकोंने उपयोग किया॥
</details>

<details open><summary>विश्वास-प्रस्तुतिः</summary>

यूपेषु नियता चासीत् पशूनां त्रिशती तथा।  
अश्वरत्नोत्तरा यज्ञे कौन्तेयस्य महात्मनः ॥ ३५ ॥
</details>

<details><summary>मूलम्</summary>

यूपेषु नियता चासीत् पशूनां त्रिशती तथा।  
अश्वरत्नोत्तरा यज्ञे कौन्तेयस्य महात्मनः ॥ ३५ ॥
</details>

<details><summary>अनुवाद (हिन्दी)</summary>

कुन्तीनन्दन महात्मा युधिष्ठिरके उस यज्ञमें जो यूप खड़े किये गये थे, उनमें तीन सौ पशु बाँधे गये थे। उन सबमें प्रधान वही अश्वरत्न था॥३५॥
</details>

<details open><summary>विश्वास-प्रस्तुतिः</summary>

स यज्ञः शुशुभे तस्य साक्षाद् देवर्षिसंकुलः।  
गन्धर्वगणसंगीतः प्रनृत्तोऽप्सरसां गणैः ॥ ३६ ॥
</details>

<details><summary>मूलम्</summary>

स यज्ञः शुशुभे तस्य साक्षाद् देवर्षिसंकुलः।  
गन्धर्वगणसंगीतः प्रनृत्तोऽप्सरसां गणैः ॥ ३६ ॥
</details>

<details><summary>अनुवाद (हिन्दी)</summary>

साक्षात् देवर्षियोंसे भरा हुआ युधिष्ठिरका वह यज्ञ बड़ी शोभा पा रहा था। गन्धर्वोंके मधुर संगीत और अप्सराओंके नृत्यसे उसकी शोभा और बढ़ गयी थी॥३६॥
</details>

<details open><summary>विश्वास-प्रस्तुतिः</summary>

स किंपुरुषसंकीर्णः किंनरैश्चोपशोभितः ।  
सिद्धविप्रनिवासैश्च समन्तादभिसंवृतः ॥ ३७ ॥
</details>

<details><summary>मूलम्</summary>

स किंपुरुषसंकीर्णः किंनरैश्चोपशोभितः ।  
सिद्धविप्रनिवासैश्च समन्तादभिसंवृतः ॥ ३७ ॥
</details>

<details><summary>अनुवाद (हिन्दी)</summary>

वह यज्ञमण्डप किम्पुरुषोंसे भरा-पूरा था। किन्नर भी उसकी शोभा बढ़ा रहे थे। उसके चारों ओर सिद्धों और ब्राह्मणोंके निवासस्थान बने थे, जिनसे वह यज्ञ-मण्डप घिरा था॥३७॥
</details>

<details open><summary>विश्वास-प्रस्तुतिः</summary>

तस्मिन्‌ सदसि नित्यास्तु व्यासशिष्या द्विजर्षभाः।  
सर्वशास्त्रप्रणेतारः कुशला यज्ञसंस्तरे ॥ ३८ ॥
</details>

<details><summary>मूलम्</summary>

तस्मिन्‌ सदसि नित्यास्तु व्यासशिष्या द्विजर्षभाः।  
सर्वशास्त्रप्रणेतारः कुशला यज्ञसंस्तरे ॥ ३८ ॥
</details>

<details><summary>अनुवाद (हिन्दी)</summary>

व्यासजीके शिष्य श्रेष्ठ ब्राह्मण उस यज्ञसभामें सदा उपस्थित रहते थे। वे सम्पूर्ण शास्त्रोंके प्रणेता और यज्ञकर्ममें कुशल थे॥३८॥
</details>

<details open><summary>विश्वास-प्रस्तुतिः</summary>

नारदश्च बभूवात्र तुम्बुरुश्च महाद्युतिः।  
विश्वावसुश्चित्रसेनस्तथान्ये गीतकोविदाः ॥ ३९ ॥  
गन्धर्वा गीतकुशला नृत्येषु च विशारदाः।  
रमयन्ति स्म तान् विप्रान् यज्ञकर्मान्तरेषु वै ॥ ४० ॥
</details>

<details><summary>मूलम्</summary>

नारदश्च बभूवात्र तुम्बुरुश्च महाद्युतिः।  
विश्वावसुश्चित्रसेनस्तथान्ये गीतकोविदाः ॥ ३९ ॥  
गन्धर्वा गीतकुशला नृत्येषु च विशारदाः।  
रमयन्ति स्म तान् विप्रान् यज्ञकर्मान्तरेषु वै ॥ ४० ॥
</details>

<details><summary>अनुवाद (हिन्दी)</summary>

नारद, महातेजस्वी तुम्बुरु, विश्वावसु, चित्रसेन तथा अन्य संगीतकलाकोविद, गाननिपुण एवं नृत्यविशारद गन्धर्व प्रतिदिन यज्ञकार्यके बीच-बीचमें समय मिलनेपर अपनी नाच-गानकी कलाओंद्वारा उन ब्राह्मणोंका मनोरंजन करते थे॥३९-४०॥
</details>

<details><summary>मूलम् (समाप्तिः)</summary>

इति श्रीमहाभारते आश्वमेधिके पर्वणि अनुगीतापर्वणि अश्वमेधारम्भे अष्टाशीतितमोऽध्यायः ॥ ८८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्वमेधिकपर्वके अन्तर्गत अनुगीतापर्वमें अश्वमेधयज्ञका आरम्भविषयक अठासीवाँ अध्याय पूरा हुआ॥८८॥
</details>
