+++
title_full = "043 भीष्मजीके द्वारा शिशुपालके जन्मके वृत्तान्तका वर्णन"
title = "०४३ शिशुपालजन्मकथा"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-043-P01.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-043-P02.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-043-P03.mp3"></div>
</details>


<details><summary>भागसूचना</summary>

त्रिचत्वारिंशोऽध्यायः
</details>

<details><summary>सूचना (हिन्दी)</summary>

भीष्मजीके द्वारा शिशुपालके जन्मके वृत्तान्तका वर्णन
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

चेदिराजकुले जातस्त्र्यक्ष एष चतुर्भुजः।  
रासभारावसदृशं ररास च ननाद च ॥ १ ॥
</details>

<details><summary>मूलम्</summary>

चेदिराजकुले जातस्त्र्यक्ष एष चतुर्भुजः।  
रासभारावसदृशं ररास च ननाद च ॥ १ ॥
</details>

<details><summary>अनुवाद (हिन्दी)</summary>

_भीष्मजी बोले—_ भीमसेन! सुनो, चेदिराज दमघोषके कुलमें जब यह शिशुपाल उत्पन्न हुआ, उस समय इसके तीन आँखें और चार भुजाएँ थीं। इसने रोनेकी जगह गदहेके रेंकनेकी भाँति शब्द किया और जोर-जोरसे गर्जना भी की॥१॥
</details>

<details open><summary>विश्वास-प्रस्तुतिः</summary>

तेनास्य मातापितरौ त्रेसतुस्तौ सबान्धवौ।  
वैकृतं तस्य तौ दृष्ट्वा त्यागायाकुरुतां मतिम् ॥ २ ॥
</details>

<details><summary>मूलम्</summary>

तेनास्य मातापितरौ त्रेसतुस्तौ सबान्धवौ।  
वैकृतं तस्य तौ दृष्ट्वा त्यागायाकुरुतां मतिम् ॥ २ ॥
</details>

<details><summary>अनुवाद (हिन्दी)</summary>

इससे इसके माता-पिता अन्य भाई-बन्धुओंसहित भयसे थर्रा उठे। इसकी वह विकराल आकृति देख उन्होंने इसे त्याग देनेका निश्चय किया॥२॥
</details>

<details open><summary>विश्वास-प्रस्तुतिः</summary>

ततः सभार्यं नृपतिं सामात्यं सपुरोहितम्।  
चिन्तासम्मूढहृदयं वागुवाचाशरीरिणी ॥ ३ ॥
</details>

<details><summary>मूलम्</summary>

ततः सभार्यं नृपतिं सामात्यं सपुरोहितम्।  
चिन्तासम्मूढहृदयं वागुवाचाशरीरिणी ॥ ३ ॥
</details>

<details><summary>अनुवाद (हिन्दी)</summary>

पत्नी, पुरोहित तथा मन्त्रियोंसहित चेदिराजका हृदय चिन्तासे मोहित हो रहा था। उस समय आकाशवाणी हुई—॥३॥
</details>

<details open><summary>विश्वास-प्रस्तुतिः</summary>

एष ते नृपते पुत्रः श्रीमान् जातो बलाधिकः।  
तस्मादस्मान्न भेतव्यमव्यग्रः पाहि वै शिशुम् ॥ ४ ॥
</details>

<details><summary>मूलम्</summary>

एष ते नृपते पुत्रः श्रीमान् जातो बलाधिकः।  
तस्मादस्मान्न भेतव्यमव्यग्रः पाहि वै शिशुम् ॥ ४ ॥
</details>

<details><summary>अनुवाद (हिन्दी)</summary>

‘राजन्! तुम्हारा यह पुत्र श्रीसम्पन्न और महाबली है, अतः तुम्हें इससे डरना नहीं चाहिये। तुम शान्तचित्त होकर इस शिशुका पालन करो॥४॥
</details>

<details open><summary>विश्वास-प्रस्तुतिः</summary>

न च वै तस्य मृत्युर्वै न कालः प्रत्युपस्थितः।  
मृत्युर्हन्तास्य शस्त्रेण स चोत्पन्नो नराधिप ॥ ५ ॥
</details>

<details><summary>मूलम्</summary>

न च वै तस्य मृत्युर्वै न कालः प्रत्युपस्थितः।  
मृत्युर्हन्तास्य शस्त्रेण स चोत्पन्नो नराधिप ॥ ५ ॥
</details>

<details><summary>अनुवाद (हिन्दी)</summary>

‘नरेश्वर! अभी इसकी मृत्यु नहीं आयी है और न काल ही उपस्थित हुआ है। जो इसकी मृत्युका कारण है तथा जो शस्त्रद्वारा इसका वध करेगा, वह अन्यत्र उत्पन्न हो चुका है’॥५॥
</details>

<details open><summary>विश्वास-प्रस्तुतिः</summary>

संश्रुत्योदाहृतं वाक्यं भूतमन्तर्हितं ततः।  
पुत्रस्नेहाभिसंतप्ता जननी वाक्यमब्रवीत् ॥ ६ ॥
</details>

<details><summary>मूलम्</summary>

संश्रुत्योदाहृतं वाक्यं भूतमन्तर्हितं ततः।  
पुत्रस्नेहाभिसंतप्ता जननी वाक्यमब्रवीत् ॥ ६ ॥
</details>

<details><summary>अनुवाद (हिन्दी)</summary>

तदनन्तर यह आकाशवाणी सुनकर उस अन्तर्हित भूतको लक्ष्य करके पुत्रस्नेहसे संतप्त हुई इसकी माता बोली—॥६॥
</details>

<details open><summary>विश्वास-प्रस्तुतिः</summary>

येनेदमीरितं वाक्यं ममैतं तनयं प्रति।  
प्राञ्जलिस्तं नमस्यामि ब्रवीतु स पुनर्वचः ॥ ७ ॥  
याथातथ्येन भगवान् देवो वा यदि वेतरः।  
श्रोतुमिच्छामि पुत्रस्य कोऽस्य मृत्युर्भविष्यति ॥ ८ ॥
</details>

<details><summary>मूलम्</summary>

येनेदमीरितं वाक्यं ममैतं तनयं प्रति।  
प्राञ्जलिस्तं नमस्यामि ब्रवीतु स पुनर्वचः ॥ ७ ॥  
याथातथ्येन भगवान् देवो वा यदि वेतरः।  
श्रोतुमिच्छामि पुत्रस्य कोऽस्य मृत्युर्भविष्यति ॥ ८ ॥
</details>

<details><summary>अनुवाद (हिन्दी)</summary>

‘मेरे इस पुत्रके विषयमें जिन्होंने यह बात कही है, उन्हें मैं हाथ जोड़कर प्रणाम करती हूँ। चाहे वे कोई देवता हों अथवा और कोई प्राणी? वे फिर मेरे प्रश्नका उत्तर दें। मैं यह यथार्थरूपसे सुनना चाहती हूँ कि मेरे इस पुत्रकी मृत्युमें कौन निमित्त बनेगा?’॥७-८॥
</details>

<details open><summary>विश्वास-प्रस्तुतिः</summary>

अन्तर्भूतं ततो भूतमुवाचेदं पुनर्वचः।  
यस्योत्सङ्गे गृहीतस्य भुजावभ्यधिकावुभौ ॥ ९ ॥  
पतिष्यतः क्षितितले पञ्चशीर्षाविवोरगौ ।  
तृतीयमेतद् बालस्य ललाटस्थं तु लोचनम् ॥ १० ॥  
निमज्जिष्यति यं दृष्ट्वा सोऽस्य मृत्युर्भविष्यति।
</details>

<details><summary>मूलम्</summary>

अन्तर्भूतं ततो भूतमुवाचेदं पुनर्वचः।  
यस्योत्सङ्गे गृहीतस्य भुजावभ्यधिकावुभौ ॥ ९ ॥  
पतिष्यतः क्षितितले पञ्चशीर्षाविवोरगौ ।  
तृतीयमेतद् बालस्य ललाटस्थं तु लोचनम् ॥ १० ॥  
निमज्जिष्यति यं दृष्ट्वा सोऽस्य मृत्युर्भविष्यति।
</details>

<details><summary>अनुवाद (हिन्दी)</summary>

तब पुनः उसी अदृश्य भूतने यह उत्तर दिया—‘जिसके द्वारा गोदमें लिये जानेपर पाँच सिरवाले दो सर्पोंकी भाँति इसकी पाँचों अँगुलियोंसे युक्त दो अधिक भुजाएँ पृथ्वीपर गिर जायँगी और जिसे देखकर इस बालकका ललाटवर्ती तीसरा नेत्र भी ललाटमें लीन हो जायगा, वही इसकी मृत्युमें निमित्त बनेगा’॥९-१०॥
</details>

<details open><summary>विश्वास-प्रस्तुतिः</summary>

त्र्यक्षं चतुर्भुजं श्रुत्वा तथा च समुदाहृतम् ॥ ११ ॥  
पृथिव्यां पार्थिवाः सर्वे अभ्यागच्छन् दिदृक्षवः।
</details>

<details><summary>मूलम्</summary>

त्र्यक्षं चतुर्भुजं श्रुत्वा तथा च समुदाहृतम् ॥ ११ ॥  
पृथिव्यां पार्थिवाः सर्वे अभ्यागच्छन् दिदृक्षवः।
</details>

<details><summary>अनुवाद (हिन्दी)</summary>

चार बाँह और तीन आँखवाले बालकके जन्मका समाचार सुनकर भूमण्डलके सभी नरेश उसे देखनेके लिये आये॥११॥
</details>

<details open><summary>विश्वास-प्रस्तुतिः</summary>

तान् पूजयित्वा सम्प्राप्तान् यथार्हं स महीपतिः ॥ १२ ॥  
एकैकस्य नृपस्याङ्के पुत्रमारोपयत् तदा।
</details>

<details><summary>मूलम्</summary>

तान् पूजयित्वा सम्प्राप्तान् यथार्हं स महीपतिः ॥ १२ ॥  
एकैकस्य नृपस्याङ्के पुत्रमारोपयत् तदा।
</details>

<details><summary>अनुवाद (हिन्दी)</summary>

चेदिराजने अपने घर पधारे हुए उन सभी नरेशोंका यथायोग्य सत्कार करके अपने पुत्रको हर एककी गोदमें रखा॥१२॥
</details>

<details open><summary>विश्वास-प्रस्तुतिः</summary>

एवं राजसहस्राणां पृथक्त्वेन यथाक्रमम् ॥ १३ ॥  
शिशुरङ्कसमारूढो न तत् प्राप निदर्शनम्।
</details>

<details><summary>मूलम्</summary>

एवं राजसहस्राणां पृथक्त्वेन यथाक्रमम् ॥ १३ ॥  
शिशुरङ्कसमारूढो न तत् प्राप निदर्शनम्।
</details>

<details><summary>अनुवाद (हिन्दी)</summary>

इस प्रकार वह शिशु क्रमशः सहस्रों राजाओंकी गोदमें अलग-अलग रखा गया, परन्तु मृत्युसूचक लक्षण कहीं भी प्राप्त नहीं हुआ॥१३॥
</details>

<details open><summary>विश्वास-प्रस्तुतिः</summary>

एतदेव तु संश्रुत्य द्वारवत्यां महाबलौ ॥ १४ ॥  
ततश्चेदिपुरं प्राप्तौ संकर्षणजनार्दनौ ।  
यादवौ यादवीं द्रष्टुं स्वसारं तौ पितुस्तदा ॥ १५ ॥
</details>

<details><summary>मूलम्</summary>

एतदेव तु संश्रुत्य द्वारवत्यां महाबलौ ॥ १४ ॥  
ततश्चेदिपुरं प्राप्तौ संकर्षणजनार्दनौ ।  
यादवौ यादवीं द्रष्टुं स्वसारं तौ पितुस्तदा ॥ १५ ॥
</details>

<details><summary>अनुवाद (हिन्दी)</summary>

द्वारकामें यही समाचार सुनकर महाबली बलराम और श्रीकृष्ण दोनों यदुवंशी वीर अपनी बुआसे मिलनेके लिये उस समय चेदिराज्यकी राजधानीमें गये॥१४-१५॥
</details>

<details open><summary>विश्वास-प्रस्तुतिः</summary>

अभिवाद्य यथान्यायं यथाश्रेष्ठं नृपं च ताम्।  
कुशलानामयं पृष्ट्वा निषण्णौ रामकेशवौ ॥ १६ ॥
</details>

<details><summary>मूलम्</summary>

अभिवाद्य यथान्यायं यथाश्रेष्ठं नृपं च ताम्।  
कुशलानामयं पृष्ट्वा निषण्णौ रामकेशवौ ॥ १६ ॥
</details>

<details><summary>अनुवाद (हिन्दी)</summary>

वहाँ बलराम और श्रीकृष्णने बड़े-छोटेके क्रमसे सबको यथायोग्य प्रणाम किया एवं राजा दमघोष और अपनी बुआ श्रुतश्रवासे कुशल और आरोग्यविषयक प्रश्न किया। तत्पश्चात् दोनों भाई एक उत्तम आसनपर विराजमान हुए॥१६॥
</details>

<details open><summary>विश्वास-प्रस्तुतिः</summary>

साभ्यर्च्य तौ तदा वीरौ प्रीत्या चाभ्यधिकं ततः।  
पुत्रं दामोदरोत्सङ्गे देवी संन्यदधात् स्वयम् ॥ १७ ॥
</details>

<details><summary>मूलम्</summary>

साभ्यर्च्य तौ तदा वीरौ प्रीत्या चाभ्यधिकं ततः।  
पुत्रं दामोदरोत्सङ्गे देवी संन्यदधात् स्वयम् ॥ १७ ॥
</details>

<details><summary>अनुवाद (हिन्दी)</summary>

महादेवी श्रुतश्रवाने बड़े प्रेमसे उन दोनों वीरोंका सत्कार किया और स्वयं ही अपने पुत्रको श्रीकृष्णकी गोदमें डाल दिया॥१७॥
</details>

<details open><summary>विश्वास-प्रस्तुतिः</summary>

न्यस्तमात्रस्य तस्याङ्के भुजावभ्यधिकावुभौ ।  
पेततुस्तच्च नयनं न्यमज्जत ललाटजम् ॥ १८ ॥
</details>

<details><summary>मूलम्</summary>

न्यस्तमात्रस्य तस्याङ्के भुजावभ्यधिकावुभौ ।  
पेततुस्तच्च नयनं न्यमज्जत ललाटजम् ॥ १८ ॥
</details>

<details><summary>अनुवाद (हिन्दी)</summary>

उनकी गोदमें रखते ही बालककी वे दोनों बाँहें गिर गयीं और ललाटवर्ती नेत्र भी वहीं विलीन हो गया॥१८॥
</details>

<details open><summary>विश्वास-प्रस्तुतिः</summary>

तद् दृष्ट्वा व्यथिता त्रस्ता वरं कृष्णमयाचत।  
ददस्व मे वरं कृष्ण भयार्ताया महाभुज ॥ १९ ॥
</details>

<details><summary>मूलम्</summary>

तद् दृष्ट्वा व्यथिता त्रस्ता वरं कृष्णमयाचत।  
ददस्व मे वरं कृष्ण भयार्ताया महाभुज ॥ १९ ॥
</details>

<details><summary>अनुवाद (हिन्दी)</summary>

यह देखकर बालककी माता भयभीत हो मन-ही-मन व्यथित हो गयी और श्रीकृष्णसे वर माँगती हुई बोली—‘महाबाहु श्रीकृष्ण! मैं भयसे व्याकुल हो रही हूँ। मुझे इस पुत्रकी जीवनरक्षाके लिये कोई वर दो॥१९॥
</details>

<details open><summary>विश्वास-प्रस्तुतिः</summary>

त्वं ह्यार्तानां समाश्वासो भीतानामभयप्रदः।  
एवमुक्तस्ततः कृष्णः सोऽब्रवीद् यदुनन्दनः ॥ २० ॥
</details>

<details><summary>मूलम्</summary>

त्वं ह्यार्तानां समाश्वासो भीतानामभयप्रदः।  
एवमुक्तस्ततः कृष्णः सोऽब्रवीद् यदुनन्दनः ॥ २० ॥
</details>

<details><summary>अनुवाद (हिन्दी)</summary>

‘क्योंकि तुम संकटमें पड़े हुए प्राणियोंके सबसे बड़े सहारे और भयभीत मनुष्योंको अभय देनेवाले हो।’ अपनी बुआके ऐसा कहनेपर यदुनन्दन श्रीकृष्णने कहा—॥२०॥
</details>

<details open><summary>विश्वास-प्रस्तुतिः</summary>

मा भैस्त्वं देवि धर्मज्ञे न मत्तोऽस्ति भयं तव।  
ददामि कं वरं किं च करवाणि पितृष्वसः ॥ २१ ॥
</details>

<details><summary>मूलम्</summary>

मा भैस्त्वं देवि धर्मज्ञे न मत्तोऽस्ति भयं तव।  
ददामि कं वरं किं च करवाणि पितृष्वसः ॥ २१ ॥
</details>

<details><summary>अनुवाद (हिन्दी)</summary>

‘देवि! धर्मज्ञे! तुम डरो मत। तुम्हें मुझसे कोई भय नहीं है। बुआ! तुम्हीं कहो, मैं तुम्हें कौन-सा वर दूँ? तुम्हारा कौन-सा कार्य सिद्ध कर दूँ?॥२१॥
</details>

<details open><summary>विश्वास-प्रस्तुतिः</summary>

शक्यं वा यदि वाशक्यं करिष्यामि वचस्तव।  
एवमुक्ता ततः कृष्णमब्रवीद् यदुनन्दनम् ॥ २२ ॥
</details>

<details><summary>मूलम्</summary>

शक्यं वा यदि वाशक्यं करिष्यामि वचस्तव।  
एवमुक्ता ततः कृष्णमब्रवीद् यदुनन्दनम् ॥ २२ ॥
</details>

<details><summary>अनुवाद (हिन्दी)</summary>

‘सम्भव हो या असम्भव, तुम्हारे वचनका मैं अवश्य पालन करूँगा।’ इस प्रकार आश्वासन मिलनेपर श्रुतश्रवा यदुनन्दन श्रीकृष्णसे बोली—॥२२॥
</details>

<details open><summary>विश्वास-प्रस्तुतिः</summary>

शिशुपालस्यापराधान् क्षमेथास्त्वं महाबल ।  
मत्कृते यदुशार्दूल विद्ध्येनं मे वरं प्रभो ॥ २३ ॥
</details>

<details><summary>मूलम्</summary>

शिशुपालस्यापराधान् क्षमेथास्त्वं महाबल ।  
मत्कृते यदुशार्दूल विद्ध्येनं मे वरं प्रभो ॥ २३ ॥
</details>

<details><summary>अनुवाद (हिन्दी)</summary>

‘महाबली यदुकुलतिलक श्रीकृष्ण! तुम मेरे लिये शिशुपालके सब अपराध क्षमा कर देना। प्रभो! यही मेरा मनोवांछित वर समझो’॥२३॥
</details>

<details open><summary>मूलम् (वचनम्)</summary>

श्रीकृष्ण उवाच
</details>

<details open><summary>विश्वास-प्रस्तुतिः</summary>

अपराधशतं क्षाम्यं मया ह्यस्य पितृष्वसः।  
पुत्रस्य ते वधार्हस्य मा त्वं शोके मनः कृथाः॥२४॥
</details>

<details><summary>मूलम्</summary>

अपराधशतं क्षाम्यं मया ह्यस्य पितृष्वसः।  
पुत्रस्य ते वधार्हस्य मा त्वं शोके मनः कृथाः॥२४॥
</details>

<details><summary>अनुवाद (हिन्दी)</summary>

_श्रीकृष्णने कहा—_ बुआ! तुम्हारा पुत्र अपने दोषोंके कारण मेरे द्वारा यदि वधके योग्य होगा, तो भी मैं इसके सौ अपराध क्षमा करूँगा। तुम अपने मनमें शोक न करो॥२४॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एवमेष नृपः पापः शिशुपालः सुमन्दधीः।  
त्वां समाह्वयते वीर गोविन्दवरदर्पितः ॥ २५ ॥
</details>

<details><summary>मूलम्</summary>

एवमेष नृपः पापः शिशुपालः सुमन्दधीः।  
त्वां समाह्वयते वीर गोविन्दवरदर्पितः ॥ २५ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ वीरवर भीमसेन! इस प्रकार यह मन्दबुद्धि पापी राजा शिशुपाल भगवान् श्रीकृष्णके दिये हुए वरदानसे उन्मत्त होकर तुम्हें युद्धके लिये ललकार रहा है॥२५॥
</details>

<details><summary>मूलम् (समाप्तिः)</summary>

इति श्रीमहाभारते सभापर्वणि शिशुपालवधपर्वणि शिशुपालवृत्तान्तकथने त्रिचत्वारिंशोऽध्यायः ॥ ४३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सभापर्वके अन्तर्गत शिशुपालवधपर्वमें शिशुपालवृत्तान्तवर्णनविषयक तैंतालीसवाँ अध्याय पूरा हुआ॥४३॥
</details>
