+++
title_full = "071 कर्ण और दुर्योधनके वचन, भीमसेनकी प्रतिज्ञा, विदुरकी चेतावनी और द्रौपदीको धृतराष्ट्रसे वरप्राप्ति"
title = "०७१ भीमशपथः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-071p01.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-071p02.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-071p03.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-071p04.mp3"></div>
</details>


<details><summary>भागसूचना</summary>

एकसप्ततितमोऽध्यायः
</details>

<details><summary>सूचना (हिन्दी)</summary>

कर्ण और दुर्योधनके वचन, भीमसेनकी प्रतिज्ञा, विदुरकी चेतावनी और द्रौपदीको धृतराष्ट्रसे वरप्राप्ति
</details>

<details open><summary>मूलम् (वचनम्)</summary>

कर्ण उवाच
</details>

<details open><summary>विश्वास-प्रस्तुतिः</summary>

त्रयः किलेमे ह्यधना भवन्ति  
दासः पुत्रश्चास्वतन्त्रा च नारी।  
दासस्य पत्नी त्वधनस्य भद्रे  
हीनेश्वरा दासधनं च सर्वम् ॥ १ ॥
</details>

<details><summary>मूलम्</summary>

त्रयः किलेमे ह्यधना भवन्ति  
दासः पुत्रश्चास्वतन्त्रा च नारी।  
दासस्य पत्नी त्वधनस्य भद्रे  
हीनेश्वरा दासधनं च सर्वम् ॥ १ ॥
</details>

<details><summary>अनुवाद (हिन्दी)</summary>

_कर्ण बोला—_ भद्रे द्रौपदी! दास, पुत्र और सदा पराधीन रहनेवाली स्त्री—ये तीनों धनके स्वामी नहीं होते। जिसका पति अपने ऐश्वर्यसे भ्रष्ट हो गया है, ऐसी निर्धन दासकी पत्नी और दासका सारा धन—इन सबपर उस दासके स्वामीका ही अधिकार होता है॥१॥
</details>

<details open><summary>विश्वास-प्रस्तुतिः</summary>

प्रविश्य राज्ञः परिवारं भजस्व  
तत् ते कार्यं शिष्टमादिश्यतेऽत्र।  
ईशास्तु सर्वे तव राजपुत्रि  
भवन्ति वै धार्तराष्ट्रा न पार्थाः ॥ २ ॥
</details>

<details><summary>मूलम्</summary>

प्रविश्य राज्ञः परिवारं भजस्व  
तत् ते कार्यं शिष्टमादिश्यतेऽत्र।  
ईशास्तु सर्वे तव राजपुत्रि  
भवन्ति वै धार्तराष्ट्रा न पार्थाः ॥ २ ॥
</details>

<details><summary>अनुवाद (हिन्दी)</summary>

राजकुमारी! अतः अब तुम राजा दुर्योधनके परिवारमें जाकर सबकी सेवा करो। यही कार्य तुम्हारे लिये शेष बचा है, जिसके लिये तुम्हें यहाँ आदेश दिया जा रहा है। आजसे धृतराष्ट्रके समस्त पुत्र ही तुम्हारे स्वामी हैं, कुन्तीके पुत्र नहीं॥२॥
</details>

<details open><summary>विश्वास-प्रस्तुतिः</summary>

अन्यं वृणीष्व पतिमाशु भाविनि  
यस्माद् दास्यं न लभसि देवनेन।  
अवाच्या वै पतिषु कामवृत्ति-  
र्नित्यं दास्ये विदितं तत् तवास्तु ॥ ३ ॥
</details>

<details><summary>मूलम्</summary>

अन्यं वृणीष्व पतिमाशु भाविनि  
यस्माद् दास्यं न लभसि देवनेन।  
अवाच्या वै पतिषु कामवृत्ति-  
र्नित्यं दास्ये विदितं तत् तवास्तु ॥ ३ ॥
</details>

<details><summary>अनुवाद (हिन्दी)</summary>

सुन्दरी। अब तुम शीघ्र ही दूसरा पति चुन लो, जिससे द्यूतक्रीड़ाके द्वारा तुम्हें फिर किसीकी दासी न बनना पड़े। पतियोंके प्रति इच्छानुसार बर्ताव तुम-जैसी स्त्रीके लिये निन्दनीय नहीं है। दासीपनमें तो स्त्रीकी स्वेच्छाचारिता प्रसिद्ध है ही, अतः यह दास्यभाव ही तुम्हें प्राप्त हो॥३॥
</details>

<details open><summary>विश्वास-प्रस्तुतिः</summary>

पराजितो नकुलो भीमसेनो  
युधिष्ठिरः सहदेवार्जुनौ च ।  
दासीभूता त्वं हि वै याज्ञसेनि  
पराजितास्ते पतयो नैव सन्ति ॥ ४ ॥
</details>

<details><summary>मूलम्</summary>

पराजितो नकुलो भीमसेनो  
युधिष्ठिरः सहदेवार्जुनौ च ।  
दासीभूता त्वं हि वै याज्ञसेनि  
पराजितास्ते पतयो नैव सन्ति ॥ ४ ॥
</details>

<details><summary>अनुवाद (हिन्दी)</summary>

यज्ञसेनकुमारी! नकुल हार गये, भीमसेन, युधिष्ठिर, सहदेव तथा अर्जुन भी पराजित होकर दास बन गये। अब तुम दासी हो चुकी हो। वे हारे हुए पाण्डव अब तुम्हारे पति नहीं हैं॥४॥
</details>

<details open><summary>विश्वास-प्रस्तुतिः</summary>

प्रयोजनं जन्मनि किं न मन्यते  
पराक्रमं पौरुषं चैव पार्थः।  
पाञ्चाल्यस्य द्रुपदस्यात्मजामिमां  
सभामध्ये यो व्यदेवीद् ग्लहेषु ॥ ५ ॥
</details>

<details><summary>मूलम्</summary>

प्रयोजनं जन्मनि किं न मन्यते  
पराक्रमं पौरुषं चैव पार्थः।  
पाञ्चाल्यस्य द्रुपदस्यात्मजामिमां  
सभामध्ये यो व्यदेवीद् ग्लहेषु ॥ ५ ॥
</details>

<details><summary>अनुवाद (हिन्दी)</summary>

क्या कुन्तीकुमार युधिष्ठिर इस जीवनमें पराक्रम और पुरुषार्थकी आवश्यकता नहीं समझते, जिन्होंने सभामें इस द्रुपदराजकुमारी कृष्णाको दाँवपर लगाकर जूएका खेल किया?॥५॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तद् वै श्रुत्वा भीमसेनोऽत्यमर्षी  
भृशं निशश्वास तदाऽऽर्तरूपः ।  
राजानुगो धर्मपाशानुबद्धो  
दहन्निवैनं क्रोधसंरक्तदृष्टिः ॥ ६ ॥
</details>

<details><summary>मूलम्</summary>

तद् वै श्रुत्वा भीमसेनोऽत्यमर्षी  
भृशं निशश्वास तदाऽऽर्तरूपः ।  
राजानुगो धर्मपाशानुबद्धो  
दहन्निवैनं क्रोधसंरक्तदृष्टिः ॥ ६ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! कर्णकी वह बात सुनकर अत्यन्त अमर्षमें भरे हुए भीमसेन बड़ी वेदनाका अनुभव करते हुए उस समय जोर-जोरसे उच्छ्‌वास लेने लगे। वे राजा युधिष्ठिरके अनुगामी होकर धर्मके पाशमें बँधे हुए थे। क्रोधसे उनके नेत्र रक्तवर्ण हो रहे थे। वे युधिष्ठिरको दग्ध करते हुए-से बोले॥६॥
</details>

<details open><summary>मूलम् (वचनम्)</summary>

भीम उवाच
</details>

<details open><summary>विश्वास-प्रस्तुतिः</summary>

नाहं कुप्ये सूतपुत्रस्य राज-  
न्नेष सत्यं दासधर्मः प्रदिष्टः।  
किं विद्विषो वै मामेवं व्याहरेयु-  
र्नादेवीस्त्वं यद्यनया नरेन्द्र ॥ ७ ॥
</details>

<details><summary>मूलम्</summary>

नाहं कुप्ये सूतपुत्रस्य राज-  
न्नेष सत्यं दासधर्मः प्रदिष्टः।  
किं विद्विषो वै मामेवं व्याहरेयु-  
र्नादेवीस्त्वं यद्यनया नरेन्द्र ॥ ७ ॥
</details>

<details><summary>अनुवाद (हिन्दी)</summary>

_भीमसेनने कहा—_ राजन्! मुझे सूतपुत्र कर्णपर क्रोध नहीं आता। सचमुच ही दासधर्म वही है, जो उसने बताया है। महाराज! यदि आप इस द्रौपदीको दाँवपर लगाकर जूआ न खेलते तो क्या ये शत्रु हमलोगोंसे ऐसी बातें कह सकते थे?॥७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

भीमसेनवचः श्रुत्वा राजा दुर्योधनस्तदा।  
युधिष्ठिरमुवाचेदं तूष्णीम्भूतमचेतनम् ॥ ८ ॥
</details>

<details><summary>मूलम्</summary>

भीमसेनवचः श्रुत्वा राजा दुर्योधनस्तदा।  
युधिष्ठिरमुवाचेदं तूष्णीम्भूतमचेतनम् ॥ ८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ भीमसेनका यह कथन सुनकर उस समय राजा दुर्योधनने मौन एवं अचेतकी-सी दशामें बैठे हुए युधिष्ठिरसे इस प्रकार कहा—॥८॥
</details>

<details open><summary>विश्वास-प्रस्तुतिः</summary>

भीमार्जुनौ यमौ चैव स्थितौ ते नृप शासने।  
प्रश्नं ब्रूहि च कृष्णां त्वमजितां यदि मन्यसे ॥ ९ ॥
</details>

<details><summary>मूलम्</summary>

भीमार्जुनौ यमौ चैव स्थितौ ते नृप शासने।  
प्रश्नं ब्रूहि च कृष्णां त्वमजितां यदि मन्यसे ॥ ९ ॥
</details>

<details><summary>अनुवाद (हिन्दी)</summary>

‘नरेश! भीमसेन, अर्जुन, नकुल और सहदेव आपकी आज्ञाके अधीन हैं। आप ही द्रौपदीके प्रश्नपर कुछ बोलिये। क्या आप कृष्णाको हारी हुई नहीं मानते हैं?’॥९॥
</details>

<details open><summary>विश्वास-प्रस्तुतिः</summary>

एवमुक्त्वा तु कौन्तेयमपोह्य वसनं स्वकम्।  
स्मयन्नवेक्ष्य पाञ्चालीमैश्वर्यमदमोहितः ॥ १० ॥  
कदलीस्तम्भसदृशं सर्वलक्षणसंयुतम् ।  
गजहस्तप्रतीकाशं वज्रप्रतिमगौरवम् ॥ ११ ॥  
अभ्युत्स्मयित्वा राधेयं भीममाधर्षयन्निव ।  
द्रौपद्याः प्रेक्षमाणायाः सव्यमूरुमदर्शयत् ॥ १२ ॥
</details>

<details><summary>मूलम्</summary>

एवमुक्त्वा तु कौन्तेयमपोह्य वसनं स्वकम्।  
स्मयन्नवेक्ष्य पाञ्चालीमैश्वर्यमदमोहितः ॥ १० ॥  
कदलीस्तम्भसदृशं सर्वलक्षणसंयुतम् ।  
गजहस्तप्रतीकाशं वज्रप्रतिमगौरवम् ॥ ११ ॥  
अभ्युत्स्मयित्वा राधेयं भीममाधर्षयन्निव ।  
द्रौपद्याः प्रेक्षमाणायाः सव्यमूरुमदर्शयत् ॥ १२ ॥
</details>

<details><summary>अनुवाद (हिन्दी)</summary>

कुन्तीकुमार युधिष्ठिरसे ऐसा कहकर ऐश्वर्यमदसे मोहित हुए दुर्योधनने इशारेसे राधानन्दन कर्णको बढ़ावा देते और भीमसेनका तिरस्कार-सा करते हुए अपनी जाँघका वस्त्र हटाकर द्रौपदीकी ओर मुसकराते हुए देखा। उसने केलेके खंभेके समान मोटी, समस्त लक्षणोंसे सुशोभित, हाथीकी सूँडके सदृश चढ़ाव-उतारवाली और वज्रके समान कठोर अपनी बायीं जाँघ द्रौपदीकी दृष्टिके सामने करके दिखायी॥१०—१२॥
</details>

<details open><summary>विश्वास-प्रस्तुतिः</summary>

भीमसेनस्तमालोक्य नेत्रे उत्फाल्य लोहिते।  
प्रोवाच राजमध्ये तं सभां विश्रावयन्निव ॥ १३ ॥
</details>

<details><summary>मूलम्</summary>

भीमसेनस्तमालोक्य नेत्रे उत्फाल्य लोहिते।  
प्रोवाच राजमध्ये तं सभां विश्रावयन्निव ॥ १३ ॥
</details>

<details><summary>अनुवाद (हिन्दी)</summary>

उसे देखकर भीमसेनकी आँखें क्रोधसे लाल हो गयीं। वे आँखें फाड़-फाड़कर देखते और सारी सभाको सुनाते हुए-से राजाओंके बीचमें बोले—॥१३॥
</details>

<details open><summary>विश्वास-प्रस्तुतिः</summary>

पितृभिः सह सालोक्यं मा स्म गच्छेद् वृकोदरः।  
यद्येतमूरुं गदया न भिन्द्यां ते महाहवे ॥ १४ ॥
</details>

<details><summary>मूलम्</summary>

पितृभिः सह सालोक्यं मा स्म गच्छेद् वृकोदरः।  
यद्येतमूरुं गदया न भिन्द्यां ते महाहवे ॥ १४ ॥
</details>

<details><summary>अनुवाद (हिन्दी)</summary>

‘दुर्योधन! यदि महासमरमें तेरी इस जाँघको मैं अपनी गदासे न तोड़ डालूँ तो मुझ भीमसेनको अपने पूर्वजोंके साथ उन्हींके समान पुण्यलोकोंकी प्राप्ति न हो’॥१४॥
</details>

<details open><summary>विश्वास-प्रस्तुतिः</summary>

क्रुद्धस्य तस्य सर्वेभ्यः स्रोतोभ्यः पावकर्चिषः।  
वृक्षस्येव विनिश्चेरुः कोटरेभ्यः प्रदह्यतः ॥ १५ ॥
</details>

<details><summary>मूलम्</summary>

क्रुद्धस्य तस्य सर्वेभ्यः स्रोतोभ्यः पावकर्चिषः।  
वृक्षस्येव विनिश्चेरुः कोटरेभ्यः प्रदह्यतः ॥ १५ ॥
</details>

<details><summary>अनुवाद (हिन्दी)</summary>

उस समय क्रोधमें भरे हुए भीमसेनके रोम-रोमसे आगकी चिनगारियाँ निकल रही थीं; ठीक उसी तरह, जैसे जलते हुए वृक्षके कोटरोंसे आगकी लपटें निकलती दिखायी देती हैं॥१५॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

परं भयं पश्यत भीमसेनात्  
तद् बुध्यध्वं धृतराष्ट्रस्य पुत्राः।  
दैवेरितो नूनमयं पुरस्तात्  
परोऽनयो भरतेषूदपादि ॥ १६ ॥
</details>

<details><summary>मूलम्</summary>

परं भयं पश्यत भीमसेनात्  
तद् बुध्यध्वं धृतराष्ट्रस्य पुत्राः।  
दैवेरितो नूनमयं पुरस्तात्  
परोऽनयो भरतेषूदपादि ॥ १६ ॥
</details>

<details><summary>अनुवाद (हिन्दी)</summary>

_विदुरजीने कहा—_ धृतराष्ट्रके पुत्रो! देखो, भीमसेनसे यह बड़ा भारी भय उपस्थित हो गया है। इसपर ध्यान दो। निश्चय ही प्रारब्धकी प्रेरणासे ही भरतवंशियोंके समक्ष यह महान् अन्याय उत्पन्न हुआ है॥१६॥
</details>

<details open><summary>विश्वास-प्रस्तुतिः</summary>

अतिद्यूतं कृतमिदं धार्तराष्ट्रा  
यस्मात् स्त्रियं विवदध्वं सभायाम्।  
योगक्षेमौ नश्यतो वः समग्रौ  
पापान् मन्त्रान् कुरवो मन्त्रयन्ति ॥ १७ ॥
</details>

<details><summary>मूलम्</summary>

अतिद्यूतं कृतमिदं धार्तराष्ट्रा  
यस्मात् स्त्रियं विवदध्वं सभायाम्।  
योगक्षेमौ नश्यतो वः समग्रौ  
पापान् मन्त्रान् कुरवो मन्त्रयन्ति ॥ १७ ॥
</details>

<details><summary>अनुवाद (हिन्दी)</summary>

धृतराष्ट्रके पुत्रो! तुमलोगोंने मर्यादाका उल्लंघन करके यह जूएका खेल किया है। तभी तो तुम भरी सभामें स्त्रीको लाकर उसके लिये विवाद कर रहे हो। तुम्हारे योग और क्षेम दोनों पूर्णतया नष्ट हो रहे हैं। आज सब लोगोंको मालूम हो गया कि कौरव पापपूर्ण मन्त्रणा ही करते हैं॥१७॥
</details>

<details open><summary>विश्वास-प्रस्तुतिः</summary>

इमं धर्मं कुरवो जानताशु  
ध्वस्ते धर्मे परिषत् सम्प्रदुष्येत्।  
इमां चेत् पूर्वं कितवोऽग्लहिष्य-  
दीशोऽभविष्यदपराजितात्मा ॥ १८ ॥
</details>

<details><summary>मूलम्</summary>

इमं धर्मं कुरवो जानताशु  
ध्वस्ते धर्मे परिषत् सम्प्रदुष्येत्।  
इमां चेत् पूर्वं कितवोऽग्लहिष्य-  
दीशोऽभविष्यदपराजितात्मा ॥ १८ ॥
</details>

<details><summary>अनुवाद (हिन्दी)</summary>

कौरवो! तुम धर्मकी इस महत्ताको शीघ्र ही समझ लो; क्योंकि धर्मका नाश होनेपर सारी सभाको दोष लगता है। यदि जूआ खेलनेवाले राजा युधिष्ठिर अपने शरीरको हारे बिना पहले ही इस द्रौपदीको दाँवपर लगाते तो वे ऐसा करनेके अधिकारी हो सकते थे॥१८॥
</details>

<details open><summary>विश्वास-प्रस्तुतिः</summary>

स्वप्ने यथैतद् विजितं धनं स्या-  
देवं मन्ये यस्य दीव्यत्यनीशः।  
गान्धारराजस्य वचो निशम्य  
धर्मादस्मात् कुरवो मापयात ॥ १९ ॥
</details>

<details><summary>मूलम्</summary>

स्वप्ने यथैतद् विजितं धनं स्या-  
देवं मन्ये यस्य दीव्यत्यनीशः।  
गान्धारराजस्य वचो निशम्य  
धर्मादस्मात् कुरवो मापयात ॥ १९ ॥
</details>

<details><summary>अनुवाद (हिन्दी)</summary>

(परंतु जब वे पहले अपनेको हारकर उसे दाँवपर लगानेका अधिकार ही खो बैठे थे, तब उसका मूल्य ही क्या रहा?) अनधिकारी पुरुष जिस धनको दाँवपर लगाता है, उसकी हार-जीत मैं वैसी ही मानता हूँ जैसे कोई स्वप्नमें किसी धनको हारता या जीतता है। कौरवो! तुमलोग गान्धारराज शकुनिकी बात सुनकर अपने धर्मसे भ्रष्ट न होओ॥१९॥
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

भीमस्य वाक्ये तद्वदेवार्जुनस्य  
स्थितोऽहं वै यमयोश्चैवमेव ।  
युधिष्ठिरं ते प्रवदन्त्वनीश-  
मथो दास्यान्मोक्ष्यसे याज्ञसेनि ॥ २० ॥
</details>

<details><summary>मूलम्</summary>

भीमस्य वाक्ये तद्वदेवार्जुनस्य  
स्थितोऽहं वै यमयोश्चैवमेव ।  
युधिष्ठिरं ते प्रवदन्त्वनीश-  
मथो दास्यान्मोक्ष्यसे याज्ञसेनि ॥ २० ॥
</details>

<details><summary>अनुवाद (हिन्दी)</summary>

_दुर्योधन बोला—_ द्रौपदी! मैं भीम, अर्जुन एवं नकुल-सहदेवकी बात माननेके लिये तैयार हूँ। ये सब लोग कह दें कि युधिष्ठिरको तुम्हें हारनेका कोई अधिकार नहीं था, फिर तुम दासीपनसे मुक्त कर दी जाओगी॥२०॥
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

ईशो राजा पूर्वमासीद् ग्लहे नः  
कुन्तीसुतो धर्मराजो महात्मा ।  
ईशस्त्वयं कस्य पराजितात्मा  
तज्जानीध्वं कुरवः सर्व एव ॥ २१ ॥
</details>

<details><summary>मूलम्</summary>

ईशो राजा पूर्वमासीद् ग्लहे नः  
कुन्तीसुतो धर्मराजो महात्मा ।  
ईशस्त्वयं कस्य पराजितात्मा  
तज्जानीध्वं कुरवः सर्व एव ॥ २१ ॥
</details>

<details><summary>अनुवाद (हिन्दी)</summary>

_अर्जुनने कहा—_ कुन्तीनन्दन महात्मा धर्मराज राजा युधिष्ठिर पहले तो हमें दाँवपर लगानेके अधिकारी थे ही, किंतु जब वे अपने शरीरको ही हार गये, तब किसके स्वामी रहे? इस बातपर सब कौरव विचार करें॥२१॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततो राज्ञो धृतराष्ट्रस्य गेहे  
गोमायुरुच्चैर्व्याहरदग्निहोत्रे ।  
तं रासभाः प्रत्यभाषन्त राजन्  
समन्ततः पक्षिणश्चैव रौद्राः ॥ २२ ॥
</details>

<details><summary>मूलम्</summary>

ततो राज्ञो धृतराष्ट्रस्य गेहे  
गोमायुरुच्चैर्व्याहरदग्निहोत्रे ।  
तं रासभाः प्रत्यभाषन्त राजन्  
समन्ततः पक्षिणश्चैव रौद्राः ॥ २२ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तत्पश्चात् राजा धृतराष्ट्रकी अग्निशालाके भीतर एक गीदड़ आकर जोर-जोरसे हुँआ-हुँआ करने लगा। उस शब्दको लक्ष्य करके सब ओर गदहे रेंकने लगे तथा गृध्र आदि भयंकर पक्षी भी चारों ओर अशुभसूचक कोलाहल करने लगे॥२२॥
</details>

<details open><summary>विश्वास-प्रस्तुतिः</summary>

तं वै शब्दं विदुरस्तत्त्ववेदी  
शुश्राव घोरं सुबलात्मजा च।  
भीष्मो द्रोणो गौतमश्चापि विद्वान्  
स्वस्ति स्वस्तीत्यपि चैवाहुरुच्चैः ॥ २३ ॥
</details>

<details><summary>मूलम्</summary>

तं वै शब्दं विदुरस्तत्त्ववेदी  
शुश्राव घोरं सुबलात्मजा च।  
भीष्मो द्रोणो गौतमश्चापि विद्वान्  
स्वस्ति स्वस्तीत्यपि चैवाहुरुच्चैः ॥ २३ ॥
</details>

<details><summary>अनुवाद (हिन्दी)</summary>

तत्त्वज्ञानी विदुर तथा सुबलपुत्री गान्धारीने भी उस भयानक शब्दको सुना। भीष्म, द्रोण और गौतमवंशीय विद्वान् कृपाचार्यके कानोंमें भी वह अमंगलकारी शब्द सुन पड़ा। फिर तो वे सभी लोग उच्च स्वरसे ‘स्वस्ति’, ‘स्वस्ति’ ऐसा कहने लगे॥२३॥
</details>

<details open><summary>विश्वास-प्रस्तुतिः</summary>

ततो गान्धारी विदुरश्चापि विद्वां-  
स्तमुत्पातं घोरमालक्ष्य राजे ।  
निवेदयामासतुरार्तवत् तदा  
ततो राजा वाक्यमिदं बभाषे ॥ २४ ॥
</details>

<details><summary>मूलम्</summary>

ततो गान्धारी विदुरश्चापि विद्वां-  
स्तमुत्पातं घोरमालक्ष्य राजे ।  
निवेदयामासतुरार्तवत् तदा  
ततो राजा वाक्यमिदं बभाषे ॥ २४ ॥
</details>

<details><summary>अनुवाद (हिन्दी)</summary>

तदनन्तर गान्धारी और विद्वान् विदुरने उस उत्पात-सूचक भयंकर शब्दको लक्ष्य करके अत्यन्त दुःखी हो राजा धृतराष्ट्रसे उसके विषयमें निवेदन किया, तब राजाने इस प्रकार कहा॥२४॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

हतोऽसि दुर्योधन मन्दबुद्धे  
यस्त्वं सभायां कुरुपुङ्गवानाम् ।  
स्त्रियं समाभाषसि दुर्विनीत  
विशेषतो द्रौपदीं धर्मपत्नीम् ॥ २५ ॥
</details>

<details><summary>मूलम्</summary>

हतोऽसि दुर्योधन मन्दबुद्धे  
यस्त्वं सभायां कुरुपुङ्गवानाम् ।  
स्त्रियं समाभाषसि दुर्विनीत  
विशेषतो द्रौपदीं धर्मपत्नीम् ॥ २५ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ रे मन्दबुद्धि दुर्योधन! तू तो जीता ही मारा गया। दुर्विनीत! तू श्रेष्ठ कुरुवंशियोंकी सभामें अपने ही कुलकी महिला एवं विशेषतः पाण्डवोंकी धर्मपत्नीको ले आकर उससे पापपूर्ण बातें कर रहा है॥२५॥
</details>

<details open><summary>विश्वास-प्रस्तुतिः</summary>

एवमुक्त्वा धृतराष्ट्रो मनीषी  
हितान्वेषी बान्धवानामपायात् ।  
कृष्णां पाञ्चालीमब्रवीत् सान्त्वपूर्वं  
विमृश्यैतत् प्रज्ञया तत्त्वबुद्धिः ॥ २६ ॥
</details>

<details><summary>मूलम्</summary>

एवमुक्त्वा धृतराष्ट्रो मनीषी  
हितान्वेषी बान्धवानामपायात् ।  
कृष्णां पाञ्चालीमब्रवीत् सान्त्वपूर्वं  
विमृश्यैतत् प्रज्ञया तत्त्वबुद्धिः ॥ २६ ॥
</details>

<details><summary>अनुवाद (हिन्दी)</summary>

ऐसा कहकर बन्धु-बान्धवोंको विनाशसे बचाकर उनके हितकी इच्छा रखनेवाले तत्त्वदर्शी एवं मेधावी राजा धृतराष्ट्रने अपनी बुद्धिसे इस दुःखद प्रसंगपर विचार करके पांचालराजकुमारी कृष्णाको सान्त्वना देते हुए इस प्रकार कहा—॥२६॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

वरं वृणीष्व पाञ्चालि मत्तो यदभिवाञ्छसि।  
वधूनां हि विशिष्टा मे त्वं धर्मपरमा सती ॥ २७ ॥
</details>

<details><summary>मूलम्</summary>

वरं वृणीष्व पाञ्चालि मत्तो यदभिवाञ्छसि।  
वधूनां हि विशिष्टा मे त्वं धर्मपरमा सती ॥ २७ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ बहू द्रौपदी! तुम मेरी पुत्रवधुओंमें सबसे श्रेष्ठ एवं धर्मपरायणा सती हो। तुम्हारी जो इच्छा हो, उसके अनुसार मुझसे वर माँग लो॥२७॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

ददासि चेद् वरं मह्यं वृणोमि भरतर्षभ।  
सर्वधर्मानुगः श्रीमानदासोऽस्तु युधिष्ठिरः ॥ २८ ॥  
मनस्विनमजानन्तो मैवं ब्रूयुः कुमारकाः।  
एष वै दासपुत्रो हि प्रतिविन्ध्यं ममात्मजम् ॥ २९ ॥
</details>

<details><summary>मूलम्</summary>

ददासि चेद् वरं मह्यं वृणोमि भरतर्षभ।  
सर्वधर्मानुगः श्रीमानदासोऽस्तु युधिष्ठिरः ॥ २८ ॥  
मनस्विनमजानन्तो मैवं ब्रूयुः कुमारकाः।  
एष वै दासपुत्रो हि प्रतिविन्ध्यं ममात्मजम् ॥ २९ ॥
</details>

<details><summary>अनुवाद (हिन्दी)</summary>

_द्रौपदी बोली—_ भरतवंशशिरोमणे! यदि आप मुझे वर देते हैं तो मैं यही माँगती हूँ कि सम्पूर्ण धर्मका आचरण करनेवाले राजा युधिष्ठिर दासभावसे मुक्त हो जायँ। जिससे मेरे मनस्वी पुत्र प्रतिविन्ध्यको अज्ञानवश दूसरे राजकुमार ऐसा न कह सकें कि यह ‘दासपुत्र’ है॥
</details>

<details open><summary>विश्वास-प्रस्तुतिः</summary>

राजपुत्रः पुरा भूत्वा यथा नान्यः पुमान् क्वचित्।  
राजभिर्लालितस्यास्य न युक्ता दासपुत्रता ॥ ३० ॥
</details>

<details><summary>मूलम्</summary>

राजपुत्रः पुरा भूत्वा यथा नान्यः पुमान् क्वचित्।  
राजभिर्लालितस्यास्य न युक्ता दासपुत्रता ॥ ३० ॥
</details>

<details><summary>अनुवाद (हिन्दी)</summary>

जैसे पहले राजकुमार होकर फिर कोई मनुष्य कभी दासपुत्र नहीं हुआ है, उसी प्रकार राजाओंके द्वारा जिसका लालन-पालन हुआ है, उस मेरे पुत्र प्रतिविन्ध्यका दासपुत्र होना कदापि उचित नहीं है॥३०॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

एवं भवतु कल्याणि यथा त्वमभिभाषसे।  
द्वितीयं ते वरं भद्रे ददानि वरयस्व ह।  
मनो हि मे वितरति नैकं त्वं वरमर्हसि ॥ ३१ ॥
</details>

<details><summary>मूलम्</summary>

एवं भवतु कल्याणि यथा त्वमभिभाषसे।  
द्वितीयं ते वरं भद्रे ददानि वरयस्व ह।  
मनो हि मे वितरति नैकं त्वं वरमर्हसि ॥ ३१ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ कल्याणि! तुम जैसा कहती हो, वैसे ही हो। भद्रे! अब मैं तुम्हें दूसरा वर देता हूँ, वह भी माँग लो। मेरा मन मुझे वर देनेके लिये प्रेरित कर रहा है कि तुम एक ही वर पानेके योग्य नहीं हो॥३१॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

सरथौ सधनुष्कौ च भीमसेनधनंजयौ।  
यमौ च वरये राजन्नदासान् स्ववशानहम् ॥ ३२ ॥
</details>

<details><summary>मूलम्</summary>

सरथौ सधनुष्कौ च भीमसेनधनंजयौ।  
यमौ च वरये राजन्नदासान् स्ववशानहम् ॥ ३२ ॥
</details>

<details><summary>अनुवाद (हिन्दी)</summary>

_द्रौपदी बोली—_ राजन्! मैं दूसरा वर यह माँगती हूँ कि भीमसेन, अर्जुन, नकुल और सहदेव अपने रथ और धनुष-बाणसहित दासभावसे रहित एवं स्वतन्त्र हो जायँ॥३२॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

तथास्तु ते महाभागे यथा त्वं नन्दिनीच्छसि।  
तृतीयं वरयास्मत्तो नासि द्वाभ्यां सुसत्कृता।  
त्वं हि सर्वस्नुषाणां मे श्रेयसी धर्मचारिणी ॥ ३३ ॥
</details>

<details><summary>मूलम्</summary>

तथास्तु ते महाभागे यथा त्वं नन्दिनीच्छसि।  
तृतीयं वरयास्मत्तो नासि द्वाभ्यां सुसत्कृता।  
त्वं हि सर्वस्नुषाणां मे श्रेयसी धर्मचारिणी ॥ ३३ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ महाभागे! तुम अपने कुलको आनन्द प्रदान करनेवाली हो। तुम जैसा चाहती हो, वैसा ही हो। अब तुम तीसरा वर और माँगो। तुम मेरी सब पुत्रवधुओंमें श्रेष्ठ एवं धर्मका पालन करनेवाली हो। मैं समझता हूँ, केवल दो वरोंसे तुम्हारा पूरा सत्कार नहीं हुआ॥३३॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

लोभो धर्मस्य नाशाय भगवन् नाहमुत्सहे।  
अनर्हा वरमादातुं तृतीयं राजसत्तम ॥ ३४ ॥
</details>

<details><summary>मूलम्</summary>

लोभो धर्मस्य नाशाय भगवन् नाहमुत्सहे।  
अनर्हा वरमादातुं तृतीयं राजसत्तम ॥ ३४ ॥
</details>

<details><summary>अनुवाद (हिन्दी)</summary>

_द्रौपदी बोली—_ भगवन्! लोभ धर्मका नाशक होता है, अतः अब मेरे मनमें वर माँगनेका उत्साह नहीं है। राजशिरोमणे! तीसरा वर लेनेका मुझे अधिकार भी नहीं है॥
</details>

<details open><summary>विश्वास-प्रस्तुतिः</summary>

एकमाहुर्वैश्यवरं द्वौ तु क्षत्रस्त्रिया वरौ।  
त्रयस्तु राज्ञो राजेन्द्र ब्राह्मणस्य शतं वराः ॥ ३५ ॥
</details>

<details><summary>मूलम्</summary>

एकमाहुर्वैश्यवरं द्वौ तु क्षत्रस्त्रिया वरौ।  
त्रयस्तु राज्ञो राजेन्द्र ब्राह्मणस्य शतं वराः ॥ ३५ ॥
</details>

<details><summary>अनुवाद (हिन्दी)</summary>

राजेन्द्र! वैश्यको एक वर माँगनेका अधिकार बताया गया है, क्षत्रियकी स्त्री दो वर माँग सकती है, क्षत्रियको तीन वर तथा ब्राह्मणको सौ वर लेनेका अधिकार है॥
</details>

<details open><summary>विश्वास-प्रस्तुतिः</summary>

पापीयांस इमे भूत्वा संतीर्णाः पतयो मम।  
वेत्स्यन्ति चैव भद्राणि राजन् पुण्येन कर्मणा ॥ ३६ ॥
</details>

<details><summary>मूलम्</summary>

पापीयांस इमे भूत्वा संतीर्णाः पतयो मम।  
वेत्स्यन्ति चैव भद्राणि राजन् पुण्येन कर्मणा ॥ ३६ ॥
</details>

<details><summary>अनुवाद (हिन्दी)</summary>

राजन्! ये मेरे पति दासभावको प्राप्त होकर भारी विपत्तिमें फँस गये थे। अब उससे पार हो गये। इसके बाद पुण्यकर्मोंके अनुष्ठानद्वारा ये लोग स्वयं कल्याण प्राप्त कर लेंगे॥३६॥
</details>

<details><summary>मूलम् (समाप्तिः)</summary>

इति श्रीमहाभारते सभापर्वणि द्यूतपर्वणि द्रौपदीवरलाभे एकसप्ततितमोऽध्यायः ॥ ७१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सभापर्वके अन्तर्गत द्यूतपर्वमें द्रौपदीवरलाभविषयक इकहत्तरवाँ अध्याय पूरा हुआ॥७१॥
</details>
