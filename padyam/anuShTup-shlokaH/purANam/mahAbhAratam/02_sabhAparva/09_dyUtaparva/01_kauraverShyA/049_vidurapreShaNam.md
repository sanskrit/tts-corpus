+++
title_full = "049 धृतराष्ट्रके पूछनेपर दुर्योधनका अपनी चिन्ता बताना और द्यूतके लिये धृतराष्ट्रसे अनुरोध करना एवं धृतराष्ट्रका विदुरको इन्द्रप्रस्थ जानेका आदेश"
title = "०४९ विदुरप्रेषणम्"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p01.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p02.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p03.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p04.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p05.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p06.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/002-049p07.mp3"></div>
</details>


<details><summary>भागसूचना</summary>

एकोनपञ्चाशत्तमोऽध्यायः
</details>

<details><summary>सूचना (हिन्दी)</summary>

धृतराष्ट्रके पूछनेपर दुर्योधनका अपनी चिन्ता बताना और द्यूतके लिये धृतराष्ट्रसे अनुरोध करना एवं धृतराष्ट्रका विदुरको इन्द्रप्रस्थ जानेका आदेश
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

अनुभूय तु राज्ञस्तं राजसूयं महाक्रतुम्।  
युधिष्ठिरस्य नृपतेर्गान्धारीपुत्रसंयुतः ॥ १ ॥  
प्रियकृन्मतमाज्ञाय पूर्वं दुर्योधनस्य तत्।  
प्रज्ञाचक्षुषमासीनं शकुनिः सौबलस्तदा ॥ २ ॥  
दुर्योधनवचः श्रुत्वा धृतराष्ट्रं जनाधिपम्।  
उपगम्य महाप्राज्ञं शकुनिर्वाक्यमब्रवीत् ॥ ३ ॥
</details>

<details><summary>मूलम्</summary>

अनुभूय तु राज्ञस्तं राजसूयं महाक्रतुम्।  
युधिष्ठिरस्य नृपतेर्गान्धारीपुत्रसंयुतः ॥ १ ॥  
प्रियकृन्मतमाज्ञाय पूर्वं दुर्योधनस्य तत्।  
प्रज्ञाचक्षुषमासीनं शकुनिः सौबलस्तदा ॥ २ ॥  
दुर्योधनवचः श्रुत्वा धृतराष्ट्रं जनाधिपम्।  
उपगम्य महाप्राज्ञं शकुनिर्वाक्यमब्रवीत् ॥ ३ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! गान्धारीपुत्र दुर्योधनके सहित सुबलनन्दन शकुनि राजा युधिष्ठिरके राजसूय महायज्ञका उत्सव देखकर जब लौटा, तब पहले दुर्योधनके अपने अनुकूल मतको जानकर और उसकी पूरी बातें सुनकर सिंहासनपर बैठे हुए प्रज्ञाचक्षु महाप्राज्ञ राजा धृतराष्ट्रके पास जाकर इस प्रकार बोला॥१—३॥
</details>

<details open><summary>मूलम् (वचनम्)</summary>

शकुनिरुवाच
</details>

<details open><summary>विश्वास-प्रस्तुतिः</summary>

दुर्योधनो महाराज विवर्णो हरिणः कृशः।  
दीनश्चिन्तापरश्चैव तं विद्धि मनुजाधिप ॥ ४ ॥
</details>

<details><summary>मूलम्</summary>

दुर्योधनो महाराज विवर्णो हरिणः कृशः।  
दीनश्चिन्तापरश्चैव तं विद्धि मनुजाधिप ॥ ४ ॥
</details>

<details><summary>अनुवाद (हिन्दी)</summary>

_शकुनिने कहा—_ महाराज! दुर्योधनकी कान्ति फीकी पड़ती जा रही है! वह सफेद और दुर्बल हो गया है। उसकी बड़ी दयनीय दशा है। वह निरन्तर चिन्तामें डूबा रहता है। नरेश्वर! उसके मनोभावको समझिये॥४॥
</details>

<details open><summary>विश्वास-प्रस्तुतिः</summary>

न वै परीक्षसे सम्यगसह्यं शत्रुसम्भवम्।  
ज्येष्ठपुत्रस्य हृच्छोकं किमर्थं नावबुध्यसे ॥ ५ ॥
</details>

<details><summary>मूलम्</summary>

न वै परीक्षसे सम्यगसह्यं शत्रुसम्भवम्।  
ज्येष्ठपुत्रस्य हृच्छोकं किमर्थं नावबुध्यसे ॥ ५ ॥
</details>

<details><summary>अनुवाद (हिन्दी)</summary>

उसे शत्रुओंकी ओरसे कोई असह्य कष्ट प्राप्त हुआ है। आप उसकी अच्छी तरह परीक्षा क्यों नहीं करते? दुर्योधन आपका ज्येष्ठ पुत्र है। उसके हृदयमें महान् शोक व्याप्त है। आप उसका पता क्यों नहीं लगाते?॥५॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

दुर्योधन कुतोमूलं भृशमार्तोऽसि पुत्रक।  
श्रोतव्यश्चेन्मया सोऽर्थो ब्रूहि मे कुरुनन्दन ॥ ६ ॥
</details>

<details><summary>मूलम्</summary>

दुर्योधन कुतोमूलं भृशमार्तोऽसि पुत्रक।  
श्रोतव्यश्चेन्मया सोऽर्थो ब्रूहि मे कुरुनन्दन ॥ ६ ॥
</details>

<details><summary>अनुवाद (हिन्दी)</summary>

_धृतराष्ट्र दुर्योधनके पास जाकर बोले—_ बेटा दुर्योधन! तुम्हारे दुःखका कारण क्या है? सुना है, तुम बड़े कष्टमें हो। कुरुनन्दन! यदि मेरे सुननेयोग्य हो तो वह बात मुझे बताओ॥६॥
</details>

<details open><summary>विश्वास-प्रस्तुतिः</summary>

अयं त्वां शकुनिः प्राह विवर्णं हरिणं कृशम्।  
चिन्तयंश्च न पश्यामि शोकस्य तव सम्भवम् ॥ ७ ॥
</details>

<details><summary>मूलम्</summary>

अयं त्वां शकुनिः प्राह विवर्णं हरिणं कृशम्।  
चिन्तयंश्च न पश्यामि शोकस्य तव सम्भवम् ॥ ७ ॥
</details>

<details><summary>अनुवाद (हिन्दी)</summary>

यह शकुनि कहता है कि तुम्हारी कान्ति फीकी पड़ गयी है। तुम सफेद और दुबले हो गये हो; परंतु मैं बहुत सोचनेपर भी तुम्हारे शोकका कोई कारण नहीं देखता॥
</details>

<details open><summary>विश्वास-प्रस्तुतिः</summary>

ऐश्वर्यं हि महत् पुत्र त्वयि सर्वं प्रतिष्ठितम्।  
भ्रातरः सुहृदश्चैव नाचरन्ति तवाप्रियम् ॥ ८ ॥
</details>

<details><summary>मूलम्</summary>

ऐश्वर्यं हि महत् पुत्र त्वयि सर्वं प्रतिष्ठितम्।  
भ्रातरः सुहृदश्चैव नाचरन्ति तवाप्रियम् ॥ ८ ॥
</details>

<details><summary>अनुवाद (हिन्दी)</summary>

बेटा! इस सम्पूर्ण महान् ऐश्वर्यका भार तुम्हारे ही ऊपर है। तुम्हारे भाई और सुहृद् कभी तुम्हारे प्रतिकूल आचरण नहीं करते॥८॥
</details>

<details open><summary>विश्वास-प्रस्तुतिः</summary>

आच्छादयसि प्रावारानश्नासि विशदौदनम् ।  
आजानेया वहन्त्यश्वाः केनासि हरिणः कृशः ॥ ९ ॥
</details>

<details><summary>मूलम्</summary>

आच्छादयसि प्रावारानश्नासि विशदौदनम् ।  
आजानेया वहन्त्यश्वाः केनासि हरिणः कृशः ॥ ९ ॥
</details>

<details><summary>अनुवाद (हिन्दी)</summary>

तुम बहुमूल्य वस्त्र ओढ़ते-पहनते हो, बढ़िया विशुद्ध भात खाते हो तथा अच्छी जातिके घोड़े तुम्हारी सवारीमें रहते हैं; फिर किस दुःखसे तुम सफेद और दुबले हो गये हो?॥९॥
</details>

<details open><summary>विश्वास-प्रस्तुतिः</summary>

शयनानि महार्हाणि योषितश्च मनोरमाः।  
गुणवन्ति च वेश्मानि विहाराश्च यथासुखम् ॥ १० ॥  
देवानामिव ते सर्वं वाचि बद्धं न संशयः।  
स दीन इव दुर्धर्ष कस्माच्छोचसि पुत्रक ॥ ११ ॥
</details>

<details><summary>मूलम्</summary>

शयनानि महार्हाणि योषितश्च मनोरमाः।  
गुणवन्ति च वेश्मानि विहाराश्च यथासुखम् ॥ १० ॥  
देवानामिव ते सर्वं वाचि बद्धं न संशयः।  
स दीन इव दुर्धर्ष कस्माच्छोचसि पुत्रक ॥ ११ ॥
</details>

<details><summary>अनुवाद (हिन्दी)</summary>

बहुमूल्य शय्याएँ, मनको प्रिय लगनेवाली युवतियाँ, सभी ऋतुओंमें लाभदायक भवन और इच्छानुसार सुख देनेवाले विहारस्थान—देवताओंकी भाँति ये सभी वस्तुएँ निःसंदेह तुम्हें वाणीद्वारा कहनेमात्रसे सुलभ हैं। मेरे दुर्धर्ष पुत्र! फिर तुम दीनकी भाँति क्यों शोक करते हो?॥१०-११॥
</details>

<details open><summary>विश्वास-प्रस्तुतिः</summary>

(उपस्थितः सर्वकामैस्त्रिदिवे वासवो यथा।  
विविधैरन्नपानैश्च प्रवरैः किं नु शोचसि॥
</details>

<details><summary>मूलम्</summary>

(उपस्थितः सर्वकामैस्त्रिदिवे वासवो यथा।  
विविधैरन्नपानैश्च प्रवरैः किं नु शोचसि॥
</details>

<details><summary>अनुवाद (हिन्दी)</summary>

जैसे स्वर्गमें इन्द्रको सम्पूर्ण मनोवांछित भोग सुलभ हैं, उसी प्रकार समस्त अभिलषित भोग और खाने-पीनेकी विविध उत्तम वस्तुएँ तुम्हारे लिये सदा प्रस्तुत हैं। फिर तुम किसलिये शोक करते हो?
</details>

<details open><summary>विश्वास-प्रस्तुतिः</summary>

निरुक्तं निगमं छन्दः सषडङ्गार्थशास्त्रवान्।  
अधीतः कृतविद्यस्त्वमष्टव्याकरणैः कृपात् ॥
</details>

<details><summary>मूलम्</summary>

निरुक्तं निगमं छन्दः सषडङ्गार्थशास्त्रवान्।  
अधीतः कृतविद्यस्त्वमष्टव्याकरणैः कृपात् ॥
</details>

<details><summary>अनुवाद (हिन्दी)</summary>

तुमने कृपाचार्यसे निरुक्त, निगम, छन्द, वेदके छहों अंग, अर्थशास्त्र तथा आठ प्रकारके व्याकरणशास्त्रोंका अध्ययन किया है।
</details>

<details open><summary>विश्वास-प्रस्तुतिः</summary>

हलायुधात्‌ कृपाद् द्रोणादस्त्रविद्यामधीतवान् ।  
प्रभुस्त्वं भुञ्जसे पुत्र संस्तुतः सूतमागधैः॥  
तस्य ते विदितप्रज्ञ शोकमूलमिदं कथम्।  
लोकेऽस्मिञ्ज्येष्ठभागी त्वं तन्ममाचक्ष्व पुत्रक॥
</details>

<details><summary>मूलम्</summary>

हलायुधात्‌ कृपाद् द्रोणादस्त्रविद्यामधीतवान् ।  
प्रभुस्त्वं भुञ्जसे पुत्र संस्तुतः सूतमागधैः॥  
तस्य ते विदितप्रज्ञ शोकमूलमिदं कथम्।  
लोकेऽस्मिञ्ज्येष्ठभागी त्वं तन्ममाचक्ष्व पुत्रक॥
</details>

<details><summary>अनुवाद (हिन्दी)</summary>

हलायुध, कृपाचार्य तथा द्रोणाचार्यसे तुमने अस्त्रविद्या सीखी है। बेटा! तुम इस राज्यके स्वामी होकर इच्छानुसार सब वस्तुओंका उपभोग करते हो। सूत और मागध सदा तुम्हारी स्तुति करते रहते हैं। तुम्हारी बुद्धिकी प्रखरता प्रसिद्ध है। तुम इस जगत्‌में ज्येष्ठ पुत्रके लिये सुलभ समस्त राजोचित सुखोंके भागी हो। फिर भी तुम्हें कैसे चिन्ता हो रही है? बेटा! तुम्हारे इस शोकका कारण क्या है? यह मुझे बताओ।
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा मन्दः क्रोधवशानुगः।  
पितरं प्रत्युवाचेदं स्वमतिं सम्प्रकाशयन्॥)
</details>

<details><summary>मूलम्</summary>

तस्य तद् वचनं श्रुत्वा मन्दः क्रोधवशानुगः।  
पितरं प्रत्युवाचेदं स्वमतिं सम्प्रकाशयन्॥)
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ पिताका यह कथन सुनकर क्रोधके वशीभूत हुए मूढ़ दुर्योधनने उन्हें अपना विचार बताते हुए इस प्रकार उत्तर दिया।
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

अश्नाम्याच्छादये चाहं यथा कुपुरुषस्तथा।  
अमर्षं धारये चोग्रं निनीषुः कालपर्ययम् ॥ १२ ॥
</details>

<details><summary>मूलम्</summary>

अश्नाम्याच्छादये चाहं यथा कुपुरुषस्तथा।  
अमर्षं धारये चोग्रं निनीषुः कालपर्ययम् ॥ १२ ॥
</details>

<details><summary>अनुवाद (हिन्दी)</summary>

_दुर्योधन बोला—_ पिताजी! मैं अच्छा खाता-पहनता तो हूँ, परंतु कायरोंकी भाँति। मैं समयके परिवर्तनकी प्रतीक्षामें रहकर अपने हृदयमें भारी ईर्ष्या धारण करता हूँ॥१२॥
</details>

<details open><summary>विश्वास-प्रस्तुतिः</summary>

अमर्षणः स्वाः प्रकृतीरभिभूय परं स्थितः।  
क्लेशान् मुमुक्षुः परजान् स वै पुरुष उच्यते ॥ १३ ॥
</details>

<details><summary>मूलम्</summary>

अमर्षणः स्वाः प्रकृतीरभिभूय परं स्थितः।  
क्लेशान् मुमुक्षुः परजान् स वै पुरुष उच्यते ॥ १३ ॥
</details>

<details><summary>अनुवाद (हिन्दी)</summary>

जो शत्रुओंके प्रति अमर्ष रख उन्हें पराजित करके विश्राम लेता है और अपनी प्रजाको शत्रुजनित क्लेशसे छुड़ानेकी इच्छा करता है, वही पुरुष कहलाता है॥१३॥
</details>

<details open><summary>विश्वास-प्रस्तुतिः</summary>

संतोषो वै श्रियं हन्ति ह्यभिमानं च भारत।  
अनुक्रोशभये चोभे यैर्वृतो नाश्नुते महत् ॥ १४ ॥
</details>

<details><summary>मूलम्</summary>

संतोषो वै श्रियं हन्ति ह्यभिमानं च भारत।  
अनुक्रोशभये चोभे यैर्वृतो नाश्नुते महत् ॥ १४ ॥
</details>

<details><summary>अनुवाद (हिन्दी)</summary>

भारत! संतोष लक्ष्मी और अभिमानका नाश कर देता है। दया और भय—ये दोनों भी वैसे ही हैं। इन (संतोषादि)-से युक्त मनुष्य कभी ऊँचा पद नहीं पा सकता॥
</details>

<details open><summary>विश्वास-प्रस्तुतिः</summary>

न मां प्रीणाति मद्भुक्तं श्रियं दृष्ट्वा युधिष्ठिरे।  
अति ज्वलन्तीं कौन्तेये विवर्णकरणीं मम ॥ १५ ॥
</details>

<details><summary>मूलम्</summary>

न मां प्रीणाति मद्भुक्तं श्रियं दृष्ट्वा युधिष्ठिरे।  
अति ज्वलन्तीं कौन्तेये विवर्णकरणीं मम ॥ १५ ॥
</details>

<details><summary>अनुवाद (हिन्दी)</summary>

कुन्तीनन्दन युधिष्ठिरकी वह अत्यन्त प्रकाशमान राजलक्ष्मी देखकर मुझे भोजन अच्छा नहीं लगता। वही मेरी कान्तिको नष्ट करनेवाली है॥१५॥
</details>

<details open><summary>विश्वास-प्रस्तुतिः</summary>

सपत्नानृध्यतोऽऽत्मानं हीयमानं निशम्य च।  
अदृश्यामपि कौन्तेयश्रियं पश्यन्निवोद्यताम् ॥ १६ ॥  
तस्मादहं विवर्णश्च दीनश्च हरिणः कृशः।
</details>

<details><summary>मूलम्</summary>

सपत्नानृध्यतोऽऽत्मानं हीयमानं निशम्य च।  
अदृश्यामपि कौन्तेयश्रियं पश्यन्निवोद्यताम् ॥ १६ ॥  
तस्मादहं विवर्णश्च दीनश्च हरिणः कृशः।
</details>

<details><summary>अनुवाद (हिन्दी)</summary>

शत्रुओंको बढ़ते और अपनेको हीन दशामें जाते देख तथा युधिष्ठिरकी उस अदृश्य लक्ष्मीपर भी प्रत्यक्षकी भाँति दृष्टिपात करके मैं चिन्तित हो उठा हूँ। यही कारण है कि मेरी कान्ति फीकी पड़ गयी है तथा मैं दीन, दुर्बल और सफेद हो गया हूँ॥१६॥
</details>

<details open><summary>विश्वास-प्रस्तुतिः</summary>

अष्टाशीतिसहस्राणि स्नातका गृहमेधिनः ॥ १७ ॥  
त्रिंशद्दासीक एकैको यान् बिभर्ति युधिष्ठिरः।
</details>

<details><summary>मूलम्</summary>

अष्टाशीतिसहस्राणि स्नातका गृहमेधिनः ॥ १७ ॥  
त्रिंशद्दासीक एकैको यान् बिभर्ति युधिष्ठिरः।
</details>

<details><summary>अनुवाद (हिन्दी)</summary>

राजा युधिष्ठिर अपने घरमें बसनेवाले अट्ठासी हजार स्नातकोंका भरण-पोषण करते हैं। उनमेंसे प्रत्येककी सेवाके लिये तीस-तीस दासियाँ प्रस्तुत रहती हैं॥१७॥
</details>

<details open><summary>विश्वास-प्रस्तुतिः</summary>

दशान्यानि सहस्राणि नित्यं तत्रान्नमुत्तमम्।  
भुञ्जते रुक्मपात्रीभिर्युधिष्ठिरनिवेशने ॥ १८ ॥
</details>

<details><summary>मूलम्</summary>

दशान्यानि सहस्राणि नित्यं तत्रान्नमुत्तमम्।  
भुञ्जते रुक्मपात्रीभिर्युधिष्ठिरनिवेशने ॥ १८ ॥
</details>

<details><summary>अनुवाद (हिन्दी)</summary>

इसके सिवा युधिष्ठिरके महलमें दस हजार अन्य ब्राह्मण प्रतिदिन सोनेकी थालियोंमें भोजन करते हैं॥१८॥
</details>

<details open><summary>विश्वास-प्रस्तुतिः</summary>

कदलीमृगमोकानि कृष्णश्यामारुणानि च ।  
काम्बोजः प्राहिणोत् तस्मै परार्घ्यानपि कम्बलान्।
</details>

<details><summary>मूलम्</summary>

कदलीमृगमोकानि कृष्णश्यामारुणानि च ।  
काम्बोजः प्राहिणोत् तस्मै परार्घ्यानपि कम्बलान्।
</details>

<details><summary>अनुवाद (हिन्दी)</summary>

काम्बोजराजने काले, नीले और लाल रंगके कदलीमृगके चर्म तथा अनेक बहुमूल्य कम्बल युधिष्ठिरके लिये भेंटमें भेजे थे॥१८॥
</details>

<details open><summary>विश्वास-प्रस्तुतिः</summary>

गजयोषिद्‌गवाश्वस्य शतशोऽथ सहस्रशः ॥ १९ ॥  
त्रिशतं चोष्ट्रवामीनां शतानि विचरन्त्युत।  
राजन्या बलिमादाय समेता हि नृपक्षये ॥ २० ॥
</details>

<details><summary>मूलम्</summary>

गजयोषिद्‌गवाश्वस्य शतशोऽथ सहस्रशः ॥ १९ ॥  
त्रिशतं चोष्ट्रवामीनां शतानि विचरन्त्युत।  
राजन्या बलिमादाय समेता हि नृपक्षये ॥ २० ॥
</details>

<details><summary>अनुवाद (हिन्दी)</summary>

उन्हींकी भेजी हुई सैकड़ों हथिनियाँ, सहस्रों गायें और घोड़े तथा तीस-तीस हजार ऊँट और घोड़ियाँ वहाँ विचरती थीं। सभी राजालोग भेंट लेकर युधिष्ठिरके भवनमें एकत्र हुए थे॥१९-२०॥
</details>

<details open><summary>विश्वास-प्रस्तुतिः</summary>

पृथग्विधानि रत्नानि पार्थिवाः पृथिवीपते।  
आहरन् क्रतुमुख्येऽस्मिन् कुन्तीपुत्राय भूरिशः ॥ २१ ॥
</details>

<details><summary>मूलम्</summary>

पृथग्विधानि रत्नानि पार्थिवाः पृथिवीपते।  
आहरन् क्रतुमुख्येऽस्मिन् कुन्तीपुत्राय भूरिशः ॥ २१ ॥
</details>

<details><summary>अनुवाद (हिन्दी)</summary>

पृथ्वीपते! उस महान् यज्ञमें भूपालगण कुन्तीपुत्र युधिष्ठिरके लिये भाँति-भाँतिके बहुत-से रत्न लाये थे॥२१॥
</details>

<details open><summary>विश्वास-प्रस्तुतिः</summary>

न क्वचिद्धि मया तादृग् दृष्टपूर्वो न च श्रुतः।  
यादृग् धनागमो यज्ञे पाण्डुपुत्रस्य धीमतः ॥ २२ ॥
</details>

<details><summary>मूलम्</summary>

न क्वचिद्धि मया तादृग् दृष्टपूर्वो न च श्रुतः।  
यादृग् धनागमो यज्ञे पाण्डुपुत्रस्य धीमतः ॥ २२ ॥
</details>

<details><summary>अनुवाद (हिन्दी)</summary>

बुद्धिमान् पाण्डुकुमार युधिष्ठिरके यज्ञमें धनकी जैसी प्राप्ति हुई है, वैसी मैंने पहले कहीं न तो देखी है और न सुनी ही है॥२२॥
</details>

<details open><summary>विश्वास-प्रस्तुतिः</summary>

अपर्यन्तं धनौघं तं दृष्ट्वा शत्रोरहं नृप।  
शमं नैवाभिगच्छामि चिन्तयानो विशाम्पते ॥ २३ ॥
</details>

<details><summary>मूलम्</summary>

अपर्यन्तं धनौघं तं दृष्ट्वा शत्रोरहं नृप।  
शमं नैवाभिगच्छामि चिन्तयानो विशाम्पते ॥ २३ ॥
</details>

<details><summary>अनुवाद (हिन्दी)</summary>

महाराज! शत्रुकी वह अनन्त धनराशि देखकर मैं चिन्तित हो रहा हूँ; मुझे चैन नहीं मिलता॥२३॥
</details>

<details open><summary>विश्वास-प्रस्तुतिः</summary>

ब्राह्मणा वाटधानाश्च गोमन्तः शतसङ्घशः।  
त्रिखर्वं बलिमादाय द्वारि तिष्ठन्ति वारिताः ॥ २४ ॥
</details>

<details><summary>मूलम्</summary>

ब्राह्मणा वाटधानाश्च गोमन्तः शतसङ्घशः।  
त्रिखर्वं बलिमादाय द्वारि तिष्ठन्ति वारिताः ॥ २४ ॥
</details>

<details><summary>अनुवाद (हिन्दी)</summary>

ब्राह्मणलोग तथा हरी-भरी खेती उपजाकर जीवन-निर्वाह करनेवाले और बहुत-से गाय-बैल रखनेवाले वैश्य सैकड़ों दलोंमें इकट्ठे होकर तीन खर्व भेंट लेकर राजाके द्वारपर रोके हुए खड़े थे॥२४॥
</details>

<details open><summary>विश्वास-प्रस्तुतिः</summary>

कमण्डलूनुपादाय जातरूपमयाञ्छुभान् ।  
एतद् धनं समादाय प्रवेशं लेभिरे न च ॥ २५ ॥
</details>

<details><summary>मूलम्</summary>

कमण्डलूनुपादाय जातरूपमयाञ्छुभान् ।  
एतद् धनं समादाय प्रवेशं लेभिरे न च ॥ २५ ॥
</details>

<details><summary>अनुवाद (हिन्दी)</summary>

वे सब लोग सोनेके सुन्दर कलश और इतना धन लेकर आये थे, तो भी वे सभी राजद्वारमें प्रवेश नहीं कर पाते थे अर्थात् उनमेंसे कोई-कोई ही प्रवेश कर पाते थे॥
</details>

<details open><summary>विश्वास-प्रस्तुतिः</summary>

यथैव मधु शक्राय धारयन्त्यमरस्त्रियः।  
तदस्मै कांस्यमाहार्षीद् वारुणं कलशोदधिः ॥ २६ ॥
</details>

<details><summary>मूलम्</summary>

यथैव मधु शक्राय धारयन्त्यमरस्त्रियः।  
तदस्मै कांस्यमाहार्षीद् वारुणं कलशोदधिः ॥ २६ ॥
</details>

<details><summary>अनुवाद (हिन्दी)</summary>

देवांगनाएँ इन्द्रके लिये कलशोंमें जैसा मधु लिये रहती हैं, वैसा ही वरुणदेवताका दिया हुआ और काँसके पात्रमें रखा हुआ मधु समुद्रने युधिष्ठिरके लिये उपहारमें भेजा था॥२६॥
</details>

<details open><summary>विश्वास-प्रस्तुतिः</summary>

शैक्यं रुक्मसहस्रस्य बहुरत्नविभूषितम् ।  
शङ्खप्रवरमादाय वासुदेवोऽभिषिक्तवान् ॥ २७ ॥
</details>

<details><summary>मूलम्</summary>

शैक्यं रुक्मसहस्रस्य बहुरत्नविभूषितम् ।  
शङ्खप्रवरमादाय वासुदेवोऽभिषिक्तवान् ॥ २७ ॥
</details>

<details><summary>अनुवाद (हिन्दी)</summary>

वहाँ छींकेपर रखकर लाया हुआ एक हजार स्वर्ण-मुद्राओंका बना हुआ कलश रखा था, जिसमें अनेक प्रकारके रत्न जड़े हुए थे। उस पात्रमें स्थित समुद्रजलको उत्तम शंखमें लेकर श्रीकृष्णने युधिष्ठिरका अभिषेक किया था॥२७॥
</details>

<details open><summary>विश्वास-प्रस्तुतिः</summary>

दृष्ट्वा च मम तत् सर्वं ज्वररूपमिवाभवत्।  
गृहीत्वा तत् तु गच्छन्ति समुद्रौ पूर्वदक्षिणौ ॥ २८ ॥  
तथैव पश्चिमं यान्ति गृहीत्वा भरतर्षभ।  
उत्तरं तु न गच्छन्ति विना तात पतत्त्रिणः ॥ २९ ॥  
तत्र गत्वार्जुनो दण्डमाजहारामितं धनम्।
</details>

<details><summary>मूलम्</summary>

दृष्ट्वा च मम तत् सर्वं ज्वररूपमिवाभवत्।  
गृहीत्वा तत् तु गच्छन्ति समुद्रौ पूर्वदक्षिणौ ॥ २८ ॥  
तथैव पश्चिमं यान्ति गृहीत्वा भरतर्षभ।  
उत्तरं तु न गच्छन्ति विना तात पतत्त्रिणः ॥ २९ ॥  
तत्र गत्वार्जुनो दण्डमाजहारामितं धनम्।
</details>

<details><summary>अनुवाद (हिन्दी)</summary>

तात! वह सब देखकर मुझे ज्वर-सा आ गया। भरतश्रेष्ठ! वैसे ही सुवर्णकलशोंको लेकर पाण्डवलोग जल लानेके लिये पूर्व, दक्षिण, पश्चिम समुद्रतक तो जाया करते थे, किंतु सुना जाता है कि उत्तर समुद्रके समीप, जहाँ पक्षियोंके सिवा मनुष्य नहीं जा सकते, वहाँ भी जाकर अर्जुन अपार धन करके रूपमें वसूल कर लाये॥
</details>

<details open><summary>विश्वास-प्रस्तुतिः</summary>

इदं चाद्भुतमत्रासीत् तन्मे निगदतः शृणु ॥ ३० ॥
</details>

<details><summary>मूलम्</summary>

इदं चाद्भुतमत्रासीत् तन्मे निगदतः शृणु ॥ ३० ॥
</details>

<details><summary>अनुवाद (हिन्दी)</summary>

युधिष्ठिरके राजसूययज्ञमें एक यह अद्भुत बात और भी हुई थी, वह मैं बताता हूँ; सुनिये॥३०॥
</details>

<details open><summary>विश्वास-प्रस्तुतिः</summary>

पूर्णे शतसहस्त्रे तु विप्राणां परिविष्यताम्।  
स्थापिता तत्र संज्ञाभूच्छङ्खो ध्मायति नित्यशः ॥ ३१ ॥
</details>

<details><summary>मूलम्</summary>

पूर्णे शतसहस्त्रे तु विप्राणां परिविष्यताम्।  
स्थापिता तत्र संज्ञाभूच्छङ्खो ध्मायति नित्यशः ॥ ३१ ॥
</details>

<details><summary>अनुवाद (हिन्दी)</summary>

जब एक लाख ब्राह्मणोंको रसोई परोस दी जाती, तब उसके लिये एक संकेत नियत किया गया था; प्रतिदिन लाखकी संख्या पूरी होते ही बड़े जोरसे शंख बजाया जाता था॥३१॥
</details>

<details open><summary>विश्वास-प्रस्तुतिः</summary>

मुहुर्मुहुः प्रणदतस्तस्य शङ्खस्य भारत।  
अनिशं शब्दमश्रौषं ततो रोमाणि मेऽहृषन् ॥ ३२ ॥
</details>

<details><summary>मूलम्</summary>

मुहुर्मुहुः प्रणदतस्तस्य शङ्खस्य भारत।  
अनिशं शब्दमश्रौषं ततो रोमाणि मेऽहृषन् ॥ ३२ ॥
</details>

<details><summary>अनुवाद (हिन्दी)</summary>

भारत! ऐसा शंख वहाँ बार-बार बजता था और मैं निरन्तर उस शंख-ध्वनिको सुना करता था; इससे मेरे शरीरमें रोमांच हो आता था॥३२॥
</details>

<details open><summary>विश्वास-प्रस्तुतिः</summary>

पार्थिवैर्बहुभिः कीर्णमुपस्थानं दिदृक्षुभिः ।  
अशोभत महाराज नक्षत्रैर्द्यौरिवामला ॥ ३३ ॥
</details>

<details><summary>मूलम्</summary>

पार्थिवैर्बहुभिः कीर्णमुपस्थानं दिदृक्षुभिः ।  
अशोभत महाराज नक्षत्रैर्द्यौरिवामला ॥ ३३ ॥
</details>

<details><summary>अनुवाद (हिन्दी)</summary>

महाराज! वहाँ यज्ञ देखनेके लिये आये हुए बहुत-से राजाओंद्वारा भरी हुई यज्ञमण्डपकी बैठक ताराओंसे व्याप्त हुए निर्मल आकाशकी भाँति शोभा पाती थी॥३३॥
</details>

<details open><summary>विश्वास-प्रस्तुतिः</summary>

सर्वरत्नान्युपादाय पार्थिवा वै जनेश्वर।  
यज्ञे तस्य महाराज पाण्डुपुत्रस्य धीमतः ॥ ३४ ॥
</details>

<details><summary>मूलम्</summary>

सर्वरत्नान्युपादाय पार्थिवा वै जनेश्वर।  
यज्ञे तस्य महाराज पाण्डुपुत्रस्य धीमतः ॥ ३४ ॥
</details>

<details><summary>अनुवाद (हिन्दी)</summary>

जनेश्वर! बुद्धिमान् पाण्डुनन्दन युधिष्ठिरके उस यज्ञमें भूपालगण सब रत्नोंकी भेंट लेकर आये थे॥३४॥
</details>

<details open><summary>विश्वास-प्रस्तुतिः</summary>

वैश्या इव महीपाला द्विजातिपरिवेषकाः।  
न सा श्रीर्देवराजस्य यमस्य वरुणस्य च।  
गुह्यकाधिपतेर्वापि या श्री राजन् युधिष्ठिरे ॥ ३५ ॥
</details>

<details><summary>मूलम्</summary>

वैश्या इव महीपाला द्विजातिपरिवेषकाः।  
न सा श्रीर्देवराजस्य यमस्य वरुणस्य च।  
गुह्यकाधिपतेर्वापि या श्री राजन् युधिष्ठिरे ॥ ३५ ॥
</details>

<details><summary>अनुवाद (हिन्दी)</summary>

राजालोग वैश्योंकी भाँति ब्राह्मणोंको भोजन परोसते थे। राजा युधिष्ठिरके पास जो लक्ष्मी है, वह देवराज इन्द्र, यम, वरुण अथवा यक्षराज कुबेरके पास भी नहीं होगी॥३५॥
</details>

<details open><summary>विश्वास-प्रस्तुतिः</summary>

तां दृष्ट्वा पाण्डुपुत्रस्य श्रियं परमिकामहम्।  
शान्तिं न परिगच्छामि दह्यमानेन चेतसा ॥ ३६ ॥
</details>

<details><summary>मूलम्</summary>

तां दृष्ट्वा पाण्डुपुत्रस्य श्रियं परमिकामहम्।  
शान्तिं न परिगच्छामि दह्यमानेन चेतसा ॥ ३६ ॥
</details>

<details><summary>अनुवाद (हिन्दी)</summary>

पाण्डुपुत्र युधिष्ठिरकी उस उत्कृष्ट लक्ष्मीको देखकर मेरे हृदयमें जलन पैदा हो गयी है; अतः मुझे क्षणभर भी शान्ति नहीं मिलती॥३६॥
</details>

<details open><summary>विश्वास-प्रस्तुतिः</summary>

(अप्राप्य पाण्डवैश्वर्यं शमो मम न विद्यते।  
अवाप्स्ये वा रणं बाणैः शयिष्ये वा हतः परैः॥  
एतादृशस्य मे किं नु जीवितेन परंतप।  
वर्धन्ते पाण्डवा राजन् वयं हि स्थितवृद्धयः॥)
</details>

<details><summary>मूलम्</summary>

(अप्राप्य पाण्डवैश्वर्यं शमो मम न विद्यते।  
अवाप्स्ये वा रणं बाणैः शयिष्ये वा हतः परैः॥  
एतादृशस्य मे किं नु जीवितेन परंतप।  
वर्धन्ते पाण्डवा राजन् वयं हि स्थितवृद्धयः॥)
</details>

<details><summary>अनुवाद (हिन्दी)</summary>

पाण्डवोंका ऐश्वर्य यदि मुझे नहीं प्राप्त हुआ तो मेरे मनको शान्ति नहीं मिलेगी। या तो मैं बाणोंद्वारा रण-भूमिमें उपस्थित होकर शत्रुओंकी सम्पत्तिपर अधिकार प्राप्त करूँगा या शत्रुओंद्वारा मारा जाकर संग्राममें सदाके लिये सो जाऊँगा। परंतप! ऐसी स्थितिमें मेरे इस जीवनसे क्या लाभ? पाण्डव दिनों-दिन बढ़ रहे हैं और हमारी उन्नति रुक गयी है।
</details>

<details open><summary>मूलम् (वचनम्)</summary>

शकुनिरुवाच
</details>

<details open><summary>विश्वास-प्रस्तुतिः</summary>

यामेतामतुलां लक्ष्मीं दृष्टवानसि पाण्डवे।  
तस्याः प्राप्तावुपायं मे शृणु सत्यपराक्रम ॥ ३७ ॥
</details>

<details><summary>मूलम्</summary>

यामेतामतुलां लक्ष्मीं दृष्टवानसि पाण्डवे।  
तस्याः प्राप्तावुपायं मे शृणु सत्यपराक्रम ॥ ३७ ॥
</details>

<details><summary>अनुवाद (हिन्दी)</summary>

_शकुनिने दुर्योधनसे पुनः कहा—_ सत्यपराक्रमी दुर्योधन! तुमने पाण्डुपुत्र युधिष्ठिरके यहाँ जो अनुपम लक्ष्मी देखी है, उसकी प्राप्तिका उपाय मुझसे सुनो॥३७॥
</details>

<details open><summary>विश्वास-प्रस्तुतिः</summary>

अहमक्षेष्वभिज्ञातः पृथिव्यामपि भारत ।  
हृदयज्ञः पणज्ञश्च विशेषज्ञश्च देवने ॥ ३८ ॥
</details>

<details><summary>मूलम्</summary>

अहमक्षेष्वभिज्ञातः पृथिव्यामपि भारत ।  
हृदयज्ञः पणज्ञश्च विशेषज्ञश्च देवने ॥ ३८ ॥
</details>

<details><summary>अनुवाद (हिन्दी)</summary>

भारत! मैं इस भूमण्डलमें द्यूतविद्याका विशेष जानकार हूँ, द्यूतक्रीड़ाका मर्म जानता हूँ; दाव लगानेका भी मुझे ज्ञान है तथा पासे फेंकनेकी कलाका भी मैं विशेषज्ञ हूँ॥
</details>

<details open><summary>विश्वास-प्रस्तुतिः</summary>

द्यूतप्रियश्च कौन्तेयो न च जानाति देवितुम्।
</details>

<details><summary>मूलम्</summary>

द्यूतप्रियश्च कौन्तेयो न च जानाति देवितुम्।
</details>

<details><summary>अनुवाद (हिन्दी)</summary>

कुन्तीनन्दन युधिष्ठिरको जुआ खेलना बहुत प्रिय है, परंतु वे उसे खेलना जानते नहीं हैं॥३८॥
</details>

<details open><summary>विश्वास-प्रस्तुतिः</summary>

आहूतश्चैष्यति व्यक्तं द्यूतादपि रणादपि ॥ ३९ ॥
</details>

<details><summary>मूलम्</summary>

आहूतश्चैष्यति व्यक्तं द्यूतादपि रणादपि ॥ ३९ ॥
</details>

<details><summary>अनुवाद (हिन्दी)</summary>

द्यूत अथवा युद्ध किसी भी उद्देश्यसे यदि उन्हें बुलाया जाय, तो वे अवश्य पधारेंगे॥३९॥
</details>

<details open><summary>विश्वास-प्रस्तुतिः</summary>

नियतं तं विजेष्यामि कृत्वा तु कपटं विभो।  
आनयामि समृद्धिं तां दिव्यां चोपाह्वयस्व तम् ॥ ४० ॥
</details>

<details><summary>मूलम्</summary>

नियतं तं विजेष्यामि कृत्वा तु कपटं विभो।  
आनयामि समृद्धिं तां दिव्यां चोपाह्वयस्व तम् ॥ ४० ॥
</details>

<details><summary>अनुवाद (हिन्दी)</summary>

प्रभो! मैं छल करके युधिष्ठिरको निश्चय ही जीत लूँगा और उनकी उस दिव्य समृद्धिको यहाँ मँगा लूँगा; अतः तुम उन्हें बुलाओ॥४०॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवमुक्तः शकुनिना राजा दुर्योधनस्ततः।  
धृतराष्ट्रमिदं वाक्यमपदान्तरमब्रवीत् ॥ ४१ ॥  
अयमुत्सहते राजञ्छ्रियमाहर्तुमक्षवित् ।  
द्यूतेन पाण्डुपुत्रस्य तदनुज्ञातुमर्हसि ॥ ४२ ॥
</details>

<details><summary>मूलम्</summary>

एवमुक्तः शकुनिना राजा दुर्योधनस्ततः।  
धृतराष्ट्रमिदं वाक्यमपदान्तरमब्रवीत् ॥ ४१ ॥  
अयमुत्सहते राजञ्छ्रियमाहर्तुमक्षवित् ।  
द्यूतेन पाण्डुपुत्रस्य तदनुज्ञातुमर्हसि ॥ ४२ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! शकुनिके ऐसा कहनेपर राजा दुर्योधनने तुरंत ही धृतराष्ट्रसे इस प्रकार कहा—‘राजन्! ये अक्षविद्याका मर्म जाननेवाले हैं और जूएके द्वारा पाण्डुपुत्र युधिष्ठिरकी राजलक्ष्मीका अपहरण कर लेनेका उत्साह रखते हैं; अतः इसके लिये इन्हें आज्ञा दीजिये’॥४१-४२॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

क्षत्ता मन्त्री महाप्राज्ञः स्थितो यस्यास्मि शासने।  
तेन संगम्य वेत्स्यामि कार्यस्यास्य विनिश्चयम् ॥ ४३ ॥
</details>

<details><summary>मूलम्</summary>

क्षत्ता मन्त्री महाप्राज्ञः स्थितो यस्यास्मि शासने।  
तेन संगम्य वेत्स्यामि कार्यस्यास्य विनिश्चयम् ॥ ४३ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ महाबुद्धिमान् विदुर मेरे मन्त्री हैं, जिनके आदेशके अनुसार मैं चलता हूँ। उनसे मिलकर विचार करनेके पश्चात् मैं यह समझ सकूँगा कि इस कार्यके सम्बन्धमें क्या निश्चय किया जाय?॥४३॥
</details>

<details open><summary>विश्वास-प्रस्तुतिः</summary>

स हि धर्मं पुरस्कृत्य दीर्घदर्शी परं हितम्।  
उभयोः पक्षयोर्युक्तं वक्ष्यत्यर्थविनिश्चयम् ॥ ४४ ॥
</details>

<details><summary>मूलम्</summary>

स हि धर्मं पुरस्कृत्य दीर्घदर्शी परं हितम्।  
उभयोः पक्षयोर्युक्तं वक्ष्यत्यर्थविनिश्चयम् ॥ ४४ ॥
</details>

<details><summary>अनुवाद (हिन्दी)</summary>

विदुर दूरदर्शी हैं, वे धर्मको सामने रखकर दोनों पक्षोंके लिये उचित और परम हितकी बात सोचकर उसके अनुकूल ही कार्यका निश्चय बतायेंगे॥४४॥
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

निवर्तयिष्यति त्वासौ यदि क्षत्ता समेष्यति।  
निवृत्ते त्वयि राजेन्द्र मरिष्येऽहमसंशयम् ॥ ४५ ॥
</details>

<details><summary>मूलम्</summary>

निवर्तयिष्यति त्वासौ यदि क्षत्ता समेष्यति।  
निवृत्ते त्वयि राजेन्द्र मरिष्येऽहमसंशयम् ॥ ४५ ॥
</details>

<details><summary>अनुवाद (हिन्दी)</summary>

_दुर्योधनने कहा—_ विदुरजी जब आपसे मिलेंगे, तब अवश्य ही आपको इस कार्यसे निवृत्त कर देंगे। राजेन्द्र! यदि आपने इस कार्यसे मुँह मोड़ लिया तो मैं निःसंदेह प्राण त्याग दूँगा॥४५॥
</details>

<details open><summary>विश्वास-प्रस्तुतिः</summary>

स त्वं मयि मृते राजन् विदुरेण सुखी भव।  
भोक्ष्यसे पृथिवीं कृत्स्नां किं मया त्वं करिष्यसि ॥ ४६ ॥
</details>

<details><summary>मूलम्</summary>

स त्वं मयि मृते राजन् विदुरेण सुखी भव।  
भोक्ष्यसे पृथिवीं कृत्स्नां किं मया त्वं करिष्यसि ॥ ४६ ॥
</details>

<details><summary>अनुवाद (हिन्दी)</summary>

राजन्! मेरी मृत्यु हो जानेपर आप विदुरके साथ सुखसे रहियेगा और सारी पृथ्वीका राज्य भोगियेगा। मेरे जीवित रहनेसे आप क्या प्रयोजन सिद्ध करेंगे?॥४६॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

आर्तवाक्यं तु तत् तस्य प्रणयोक्तं निशम्य सः।  
धृतराष्ट्रोऽब्रवीत् प्रेष्यान् दुर्योधनमते स्थितः ॥ ४७ ॥
</details>

<details><summary>मूलम्</summary>

आर्तवाक्यं तु तत् तस्य प्रणयोक्तं निशम्य सः।  
धृतराष्ट्रोऽब्रवीत् प्रेष्यान् दुर्योधनमते स्थितः ॥ ४७ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! अपने पुत्रका यह प्रेमपूर्ण आर्त वचन सुनकर राजा धृतराष्ट्र दुर्योधनके मतमें आ गये और सेवकोंसे इस प्रकार बोले—॥४७॥
</details>

<details open><summary>विश्वास-प्रस्तुतिः</summary>

स्थूणासहस्रैर्बृहतीं शतद्वारां सभां मम।  
मनोरमां दर्शनीयामाशु कुर्वन्तु शिल्पिनः ॥ ४८ ॥
</details>

<details><summary>मूलम्</summary>

स्थूणासहस्रैर्बृहतीं शतद्वारां सभां मम।  
मनोरमां दर्शनीयामाशु कुर्वन्तु शिल्पिनः ॥ ४८ ॥
</details>

<details><summary>अनुवाद (हिन्दी)</summary>

‘बहुत-से शिल्पी लगकर एक परम सुन्दर दर्शनीय एवं विशाल सभाभवनका शीघ्र निर्माण करें। उसमें सौ दरवाजे हों और एक हजार खंभे लगे हुए हों॥४८॥
</details>

<details open><summary>विश्वास-प्रस्तुतिः</summary>

ततः संस्तीर्य रत्नैस्तां तक्ष्ण आनाय्य सर्वशः।  
सुकृतां सुप्रवेशां च निवेदयत मे शनैः ॥ ४९ ॥
</details>

<details><summary>मूलम्</summary>

ततः संस्तीर्य रत्नैस्तां तक्ष्ण आनाय्य सर्वशः।  
सुकृतां सुप्रवेशां च निवेदयत मे शनैः ॥ ४९ ॥
</details>

<details><summary>अनुवाद (हिन्दी)</summary>

‘फिर सब देशोंसे बढ़ई बुलाकर उस सभाभवनके खंभों और दीवारोंमें रत्न जड़वा दिये जायँ। इस प्रकार वह सुन्दर एवं सुसज्जित सभाभवन जब सुखपूर्वक प्रवेशके योग्य हो जाय, तब धीरे-से मेरे पास आकर इसकी सूचना दो’॥४९॥
</details>

<details open><summary>विश्वास-प्रस्तुतिः</summary>

दुर्योधनस्य शान्त्यर्थमिति निश्चित्य भूमिपः।  
धृतराष्ट्रो महाराज प्राहिणोद् विदुराय वै ॥ ५० ॥
</details>

<details><summary>मूलम्</summary>

दुर्योधनस्य शान्त्यर्थमिति निश्चित्य भूमिपः।  
धृतराष्ट्रो महाराज प्राहिणोद् विदुराय वै ॥ ५० ॥
</details>

<details><summary>अनुवाद (हिन्दी)</summary>

महाराज! दुर्योधनकी शान्तिके लिये ऐसा निश्चय करके राजा धृतराष्ट्रने विदुरके पास दूत भेजा॥५०॥
</details>

<details open><summary>विश्वास-प्रस्तुतिः</summary>

अपृष्ट्वा विदुरं स्वस्य नासीत् कश्चिद् विनिश्चयः।  
द्यूते दोषांश्च जानन् स पुत्रस्नेहादकृष्यत ॥ ५१ ॥
</details>

<details><summary>मूलम्</summary>

अपृष्ट्वा विदुरं स्वस्य नासीत् कश्चिद् विनिश्चयः।  
द्यूते दोषांश्च जानन् स पुत्रस्नेहादकृष्यत ॥ ५१ ॥
</details>

<details><summary>अनुवाद (हिन्दी)</summary>

विदुरसे पूछे बिना उनका कोई भी निश्चय नहीं होता था। जूएके दोषोंको जानते हुए भी वे पुत्रस्नेहसे उसकी ओर आकृष्ट हो गये थे॥५१॥
</details>

<details open><summary>विश्वास-प्रस्तुतिः</summary>

तच्छ्रुत्वा विदुरो धीमान् कलिद्वारमुपस्थितम्।  
विनाशमुखमुत्पन्नं धृतराष्ट्रमुपाद्रवत् ॥ ५२ ॥
</details>

<details><summary>मूलम्</summary>

तच्छ्रुत्वा विदुरो धीमान् कलिद्वारमुपस्थितम्।  
विनाशमुखमुत्पन्नं धृतराष्ट्रमुपाद्रवत् ॥ ५२ ॥
</details>

<details><summary>अनुवाद (हिन्दी)</summary>

बुद्धिमान् विदुर कलहके द्वाररूप जूएका अवसर उपस्थित हुआ सुनकर और विनाशका मुख प्रकट हुआ जान धृतराष्ट्रके पास दौड़े आये॥५२॥
</details>

<details open><summary>विश्वास-प्रस्तुतिः</summary>

सोऽभिगम्य महात्मानं भ्राता भ्रातरमग्रजम्।  
मूर्ध्ना प्रणम्य चरणाविदं वचनमब्रवीत् ॥ ५३ ॥
</details>

<details><summary>मूलम्</summary>

सोऽभिगम्य महात्मानं भ्राता भ्रातरमग्रजम्।  
मूर्ध्ना प्रणम्य चरणाविदं वचनमब्रवीत् ॥ ५३ ॥
</details>

<details><summary>अनुवाद (हिन्दी)</summary>

विदुरने अपने श्रेष्ठ भ्राता महामना धृतराष्ट्रके पास जाकर उनके चरणोंमें मस्तक रखकर प्रणाम किया और इस प्रकार कहा॥५३॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

नाभिनन्दामि ते राजन् व्यवसायमिमं प्रभो।  
पुत्रैर्भेदो यथा न स्याद् द्यूतहेतोस्तथा कुरु ॥ ५४ ॥
</details>

<details><summary>मूलम्</summary>

नाभिनन्दामि ते राजन् व्यवसायमिमं प्रभो।  
पुत्रैर्भेदो यथा न स्याद् द्यूतहेतोस्तथा कुरु ॥ ५४ ॥
</details>

<details><summary>अनुवाद (हिन्दी)</summary>

_विदुर बोले—_ राजन्! मैं आपके इस निश्चयको पसंद नहीं करता। प्रभो! आप ऐसा प्रयत्न कीजिये, जिससे जूएके लिये आपके और पाण्डुके पुत्रोंमें भेदभाव न हो॥५४॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

क्षत्तः पुत्रेषु पुत्रैर्मे कलहो न भविष्यति।  
यदि देवाः प्रसादं नः करिष्यन्ति न संशयः ॥ ५५ ॥
</details>

<details><summary>मूलम्</summary>

क्षत्तः पुत्रेषु पुत्रैर्मे कलहो न भविष्यति।  
यदि देवाः प्रसादं नः करिष्यन्ति न संशयः ॥ ५५ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ विदुर! यदि हमलोगोंपर देवताओंकी कृपा होगी तो मेरे पुत्रोंका पाण्डुपुत्रोंके साथ निःसंदेह कलह न होगा॥५५॥
</details>

<details open><summary>विश्वास-प्रस्तुतिः</summary>

अशुभं वा शुभं वापि हितं वा यदि वाहितम्।  
प्रवर्ततां सुहृद्‌द्यूतं दिष्टमेतन्न संशयः ॥ ५६ ॥
</details>

<details><summary>मूलम्</summary>

अशुभं वा शुभं वापि हितं वा यदि वाहितम्।  
प्रवर्ततां सुहृद्‌द्यूतं दिष्टमेतन्न संशयः ॥ ५६ ॥
</details>

<details><summary>अनुवाद (हिन्दी)</summary>

अशुभ हो या शुभ, हितकर हो या अहितकर, सुहृदोंमें यह द्यूतक्रीड़ा प्रारम्भ होनी ही चाहिये। निःसंदेह यह भाग्यसे ही प्राप्त हुई है॥५६॥
</details>

<details open><summary>विश्वास-प्रस्तुतिः</summary>

मयि संनिहिते द्रोणे भीष्मे त्वयि च भारत।  
अनयो दैवविहितो न कथंचिद् भविष्यति ॥ ५७ ॥
</details>

<details><summary>मूलम्</summary>

मयि संनिहिते द्रोणे भीष्मे त्वयि च भारत।  
अनयो दैवविहितो न कथंचिद् भविष्यति ॥ ५७ ॥
</details>

<details><summary>अनुवाद (हिन्दी)</summary>

भारत! जब मैं, द्रोणाचार्य, भीष्मजी तथा तुम—ये सब लोग संनिकट रहेंगे, तब किसी प्रकार दैवविहित अन्याय नहीं होने पायेगा॥५७॥
</details>

<details open><summary>विश्वास-प्रस्तुतिः</summary>

गच्छ त्वं रथमास्थाय हयैर्वातसमैर्जवे।  
खाण्डवप्रस्थमद्यैव समानय युधिष्ठिरम् ॥ ५८ ॥
</details>

<details><summary>मूलम्</summary>

गच्छ त्वं रथमास्थाय हयैर्वातसमैर्जवे।  
खाण्डवप्रस्थमद्यैव समानय युधिष्ठिरम् ॥ ५८ ॥
</details>

<details><summary>अनुवाद (हिन्दी)</summary>

तुम वायुके समान वेगशाली घोड़ोंद्वारा जुते हुए रथपर बैठकर अभी खाण्डवप्रस्थको जाओ और युधिष्ठिरको बुला ले आओ॥५८॥
</details>

<details open><summary>विश्वास-प्रस्तुतिः</summary>

न वाच्यो व्यवसायो मे विदुरैतद् ब्रवीमि ते।  
दैवमेव परं मन्ये येनैतदुपपद्यते ॥ ५९ ॥
</details>

<details><summary>मूलम्</summary>

न वाच्यो व्यवसायो मे विदुरैतद् ब्रवीमि ते।  
दैवमेव परं मन्ये येनैतदुपपद्यते ॥ ५९ ॥
</details>

<details><summary>अनुवाद (हिन्दी)</summary>

विदुर! मेरा निश्चय तुम युधिष्ठिरसे न बताना; यह बात मैं तुमसे कहे देता हूँ। मैं दैवको भी प्रबल मानता हूँ, जिसकी प्रेरणासे यह द्यूतक्रीड़ाका आरम्भ होने जा रहा है॥
</details>

<details open><summary>विश्वास-प्रस्तुतिः</summary>

इत्युक्तो विदुरो धीमान् नेदमस्तीति चिन्तयन्।  
आपगेयं महाप्राज्ञमभ्यगच्छत् सुदुःखितः ॥ ६० ॥
</details>

<details><summary>मूलम्</summary>

इत्युक्तो विदुरो धीमान् नेदमस्तीति चिन्तयन्।  
आपगेयं महाप्राज्ञमभ्यगच्छत् सुदुःखितः ॥ ६० ॥
</details>

<details><summary>अनुवाद (हिन्दी)</summary>

धृतराष्ट्रके ऐसा कहनेपर बुद्धिमान् विदुरजी यह सोचते हुए कि यह द्यूतक्रीड़ा अच्छी नहीं है, अत्यन्त दुःखी हो महाज्ञानी गंगानन्दन भीष्मजीके पास गये॥६९॥
</details>

<details><summary>मूलम् (समाप्तिः)</summary>

इति श्रीमहाभारते सभापर्वणि द्यूतपर्वणि दुर्योधनसंतापे एकोनपञ्चाशत्तमोऽध्यायः ॥ ४९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सभापर्वके अन्तर्गत द्यूतपर्वमें दुर्योधनसंतापविषयक उनचासवाँ अध्याय पूरा हुआ॥४९॥
</details>

<details><summary>सूचना (हिन्दी)</summary>

(दाक्षिणात्य अधिक पाठके ७ श्लोक मिलाकर कुल ६७ श्लोक हैं)
</details>
