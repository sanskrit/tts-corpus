+++
title_full = "030 भीमका पूर्व दिशाके अनेक देशों तथा राजाओंको जीतकर भारी धन-सम्पत्तिके साथ इन्द्रप्रस्थमें लौटना"
title = "०३० प्राग्विजयः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-030-p01.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-030-p02.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-030-p03.mp3"></div>
</details>


<details><summary>भागसूचना</summary>

त्रिंशोऽध्यायः
</details>

<details><summary>सूचना (हिन्दी)</summary>

भीमका पूर्व दिशाके अनेक देशों तथा राजाओंको जीतकर भारी धन-सम्पत्तिके साथ इन्द्रप्रस्थमें लौटना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततः कुमारविषये श्रेणिमन्तमथाजयत् ।  
कोसलाधिपतिं चैव बृहद्बलमरिंदमः ॥ १ ॥
</details>

<details><summary>मूलम्</summary>

ततः कुमारविषये श्रेणिमन्तमथाजयत् ।  
कोसलाधिपतिं चैव बृहद्बलमरिंदमः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर शत्रुओंका दमन करनेवाले भीमसेनने कुमारदेशके राजा श्रेणिमान् तथा कोसलराज बृहद्बलको परास्त किया॥१॥
</details>

<details open><summary>विश्वास-प्रस्तुतिः</summary>

अयोध्यायां तु धर्मज्ञं दीर्घयज्ञं महाबलम्।  
अजयत् पाण्डवश्रेष्ठो नातितीव्रेण कर्मणा ॥ २ ॥
</details>

<details><summary>मूलम्</summary>

अयोध्यायां तु धर्मज्ञं दीर्घयज्ञं महाबलम्।  
अजयत् पाण्डवश्रेष्ठो नातितीव्रेण कर्मणा ॥ २ ॥
</details>

<details><summary>अनुवाद (हिन्दी)</summary>

इसके बाद अयोध्याके धर्मज्ञ नरेश महाबली दीर्घयज्ञको पाण्डवश्रेष्ठ भीमने कोमलतापूर्ण बर्तावसे वशमें कर लिया॥२॥
</details>

<details open><summary>विश्वास-प्रस्तुतिः</summary>

ततो गोपालकक्षं च सोत्तरानपि कोसलान्।  
मल्लानामधिपं चैव पार्थिवं चाजयत् प्रभुः ॥ ३ ॥
</details>

<details><summary>मूलम्</summary>

ततो गोपालकक्षं च सोत्तरानपि कोसलान्।  
मल्लानामधिपं चैव पार्थिवं चाजयत् प्रभुः ॥ ३ ॥
</details>

<details><summary>अनुवाद (हिन्दी)</summary>

तत्पश्चात् शक्तिशाली पाण्डुकुमारने गोपालकक्ष और उत्तर कोसल देशको जीतकर मल्लराष्ट्रके अधिपति पार्थिवको अपने अधीन कर लिया॥३॥
</details>

<details open><summary>विश्वास-प्रस्तुतिः</summary>

ततो हिमवतः पार्श्वं समभ्येत्य जलोद्भवम्।  
सर्वमल्पेन कालेन देशं चक्रे वशं बली ॥ ४ ॥
</details>

<details><summary>मूलम्</summary>

ततो हिमवतः पार्श्वं समभ्येत्य जलोद्भवम्।  
सर्वमल्पेन कालेन देशं चक्रे वशं बली ॥ ४ ॥
</details>

<details><summary>अनुवाद (हिन्दी)</summary>

इसके बाद हिमालयके पास जाकर बलवान् भीमने सारे जलोद्भव देशपर थोड़े ही समयमें अधिकार प्राप्त कर लिया॥४॥
</details>

<details open><summary>विश्वास-प्रस्तुतिः</summary>

एवं बहुविधान् देशान् विजिग्ये भरतर्षभः।  
भल्लाटमभितो जिग्ये शुक्तिमन्तं च पर्वतम् ॥ ५ ॥
</details>

<details><summary>मूलम्</summary>

एवं बहुविधान् देशान् विजिग्ये भरतर्षभः।  
भल्लाटमभितो जिग्ये शुक्तिमन्तं च पर्वतम् ॥ ५ ॥
</details>

<details><summary>अनुवाद (हिन्दी)</summary>

इस प्रकार भरतवंशभूषण भीमसेनने अनेक देश जीते और भल्लाटके समीपवर्ती देशों तथा शुक्तिमान् पर्वतपर भी विजय प्राप्त की॥५॥
</details>

<details open><summary>विश्वास-प्रस्तुतिः</summary>

पाण्डवः सुमहावीर्यो बलेन बलिनां वरः।  
स काशिराजं समरे सुबाहुमनिवर्तिनम् ॥ ६ ॥  
वशे चक्रे महाबाहुर्भीमो भीमपराक्रमः।
</details>

<details><summary>मूलम्</summary>

पाण्डवः सुमहावीर्यो बलेन बलिनां वरः।  
स काशिराजं समरे सुबाहुमनिवर्तिनम् ॥ ६ ॥  
वशे चक्रे महाबाहुर्भीमो भीमपराक्रमः।
</details>

<details><summary>अनुवाद (हिन्दी)</summary>

बलवानोंमें श्रेष्ठ महापराक्रमी तथा भयंकर पुरुषार्थ प्रकट करनेवाले पाण्डुकुमार महाबाहु भीमसेनने समरमें पीठ न दिखानेवाले काशिराज सुबाहुको बलपूर्वक हराया॥६॥
</details>

<details open><summary>विश्वास-प्रस्तुतिः</summary>

ततः सुपार्श्वमभितस्तथा राजपतिं क्रथम् ॥ ७ ॥  
युध्यमानं बलात् संख्ये विजिग्ये पाण्डवर्षभः।
</details>

<details><summary>मूलम्</summary>

ततः सुपार्श्वमभितस्तथा राजपतिं क्रथम् ॥ ७ ॥  
युध्यमानं बलात् संख्ये विजिग्ये पाण्डवर्षभः।
</details>

<details><summary>अनुवाद (हिन्दी)</summary>

इसके बाद पाण्डुपुत्र भीमने सुपार्श्वके निकट राजराजेश्वर क्रथको, जो युद्धमें बलपूर्वक उनका सामना कर रहे थे, हरा दिया॥७॥
</details>

<details open><summary>विश्वास-प्रस्तुतिः</summary>

ततो मत्स्यान् महातेजा मलदांश्च महाबलान् ॥ ८ ॥  
अनघानभयांश्चैव पशुभूमिं च सर्वशः।  
निवृत्य च महाबाहुर्मदधारं महीधरम् ॥ ९ ॥  
सोमधेयांश्च निर्जित्य प्रययावुत्तरामुखः ।  
वत्सभूमिं च कौन्तेयो विजिग्ये बलवान् बलात् ॥ १० ॥
</details>

<details><summary>मूलम्</summary>

ततो मत्स्यान् महातेजा मलदांश्च महाबलान् ॥ ८ ॥  
अनघानभयांश्चैव पशुभूमिं च सर्वशः।  
निवृत्य च महाबाहुर्मदधारं महीधरम् ॥ ९ ॥  
सोमधेयांश्च निर्जित्य प्रययावुत्तरामुखः ।  
वत्सभूमिं च कौन्तेयो विजिग्ये बलवान् बलात् ॥ १० ॥
</details>

<details><summary>अनुवाद (हिन्दी)</summary>

तत्पश्चात् महातेजस्वी कुन्तीकुमारने मत्स्य, महाबली मलद, अनघ और अभय नामक देशोंको जीतकर पशुभूमि (पशुपतिनाथके निकटवर्ती स्थान—नेपाल)-को भी सब ओरसे जीत लिया। वहाँसे लौटकर महाबाहु भीमने मदधार पर्वत और सोमधेयनिवासियों-को परास्त किया। इसके बाद बलवान् भीमने उत्तराभिमुख यात्रा की और वत्सभूमिपर बलपूर्वक अधिकार जमा लिया॥८—१०॥
</details>

<details open><summary>विश्वास-प्रस्तुतिः</summary>

भर्गाणामधिपं चैव निषादाधिपतिं तथा।  
विजिग्ये भूमिपालांश्च मणिमत्प्रमुखान् बहून् ॥ ११ ॥  
ततो दक्षिणमल्लांश्च भोगवन्तं च पर्वतम्।  
तरसैवाजयद् भीमो नातितीव्रेण कर्मणा ॥ १२ ॥
</details>

<details><summary>मूलम्</summary>

भर्गाणामधिपं चैव निषादाधिपतिं तथा।  
विजिग्ये भूमिपालांश्च मणिमत्प्रमुखान् बहून् ॥ ११ ॥  
ततो दक्षिणमल्लांश्च भोगवन्तं च पर्वतम्।  
तरसैवाजयद् भीमो नातितीव्रेण कर्मणा ॥ १२ ॥
</details>

<details><summary>अनुवाद (हिन्दी)</summary>

फिर क्रमशः भर्गोंके स्वामी, निषादोंके अधिपति तथा मणिमान् आदि बहुत-से भूपालोंको अपने अधिकारमें कर लिया। तदनन्तर दक्षिण मल्लदेश तथा भोगवान् पर्वतको भीमसेनने अधिक प्रयास किये बिना ही वेगपूर्वक जीत लिया॥११-१२॥
</details>

<details open><summary>विश्वास-प्रस्तुतिः</summary>

शर्मकान् वर्मकांश्चैव व्यजयत्‌ सान्त्वपूर्वकम्।  
वैदेहकं च राजानं जनकं जगतीपतिम् ॥ १३ ॥  
विजिग्ये पुरुषव्याघ्रो नातितीव्रेण कर्मणा।  
शकांश्च बर्बरांश्चैव अजयच्छद्मपूर्वकम् ॥ १४ ॥
</details>

<details><summary>मूलम्</summary>

शर्मकान् वर्मकांश्चैव व्यजयत्‌ सान्त्वपूर्वकम्।  
वैदेहकं च राजानं जनकं जगतीपतिम् ॥ १३ ॥  
विजिग्ये पुरुषव्याघ्रो नातितीव्रेण कर्मणा।  
शकांश्च बर्बरांश्चैव अजयच्छद्मपूर्वकम् ॥ १४ ॥
</details>

<details><summary>अनुवाद (हिन्दी)</summary>

शर्मक और वर्मकोंको उन्होंने समझा-बुझाकर ही जीत लिया। विदेह देशके राजा जनकको भी पुरुषसिंह भीमने अधिक उग्र प्रयास किये बिना ही परास्त किया। फिर शकों और बर्बरोंपर छलसे विजय प्राप्त कर ली॥१३-१४॥
</details>

<details open><summary>विश्वास-प्रस्तुतिः</summary>

वैदेहस्थस्तु कौन्तेय इन्द्रपर्वतमन्तिकात् ।  
किरातानामधिपतीनजयत् सप्त पाण्डवः ॥ १५ ॥  
ततः सुह्मान् प्रसुह्मांश्च सपक्षानतिवीर्यवान्।  
विजित्य युधि कौन्तेयो मागधानभ्यधाद् बली ॥ १६ ॥
</details>

<details><summary>मूलम्</summary>

वैदेहस्थस्तु कौन्तेय इन्द्रपर्वतमन्तिकात् ।  
किरातानामधिपतीनजयत् सप्त पाण्डवः ॥ १५ ॥  
ततः सुह्मान् प्रसुह्मांश्च सपक्षानतिवीर्यवान्।  
विजित्य युधि कौन्तेयो मागधानभ्यधाद् बली ॥ १६ ॥
</details>

<details><summary>अनुवाद (हिन्दी)</summary>

विदेह देशमें ही ठहरकर कुन्तीकुमार भीमने इन्द्रपर्वतके निकटवर्ती सात किरातराजोंको जीत लिया। इसके बाद सुह्म और प्रसुह्म देशके राजाओंको, जिनके पक्षमें बहुत लोग थे, अत्यन्त पराक्रमी और बलवान् कुन्तीकुमार भीम युद्धमें परास्त करके मगधदेशको चल दिये॥१५-१६॥
</details>

<details open><summary>विश्वास-प्रस्तुतिः</summary>

दण्डं च दण्डधारं च विजित्य पृथिवीपतीन्।  
तैरेव सहितैः सर्वैर्गिरिव्रजमुपाद्रवत् ॥ १७ ॥
</details>

<details><summary>मूलम्</summary>

दण्डं च दण्डधारं च विजित्य पृथिवीपतीन्।  
तैरेव सहितैः सर्वैर्गिरिव्रजमुपाद्रवत् ॥ १७ ॥
</details>

<details><summary>अनुवाद (हिन्दी)</summary>

मार्गमें दण्ड-दण्डधार तथा अन्य राजाओंको जीतकर उन सबके साथ वे गिरिव्रज नगरमें आये॥१७॥
</details>

<details open><summary>विश्वास-प्रस्तुतिः</summary>

जारासंधिं सान्त्वयित्वा करे च विनिवेश्य ह।  
तैरेव सहितैः सर्वैः कर्णमभ्यद्रवद् बली ॥ १८ ॥  
स कम्पयन्निव महीं बलेन चतुरङ्गिणा।  
युयुधे पाण्डवश्रेष्ठः कर्णेनामित्रघातिना ॥ १९ ॥  
स कर्णं युधि निर्जित्य वशे कृत्वा च भारत।  
ततो विजिग्ये बलवान् राज्ञः पर्वतवासिनः ॥ २० ॥  
अथ मोदागिरौ चैव राजानं बलवत्तरम्।  
पाण्डवो बाहुवीर्येण निजघान महामृधे ॥ २१ ॥
</details>

<details><summary>मूलम्</summary>

जारासंधिं सान्त्वयित्वा करे च विनिवेश्य ह।  
तैरेव सहितैः सर्वैः कर्णमभ्यद्रवद् बली ॥ १८ ॥  
स कम्पयन्निव महीं बलेन चतुरङ्गिणा।  
युयुधे पाण्डवश्रेष्ठः कर्णेनामित्रघातिना ॥ १९ ॥  
स कर्णं युधि निर्जित्य वशे कृत्वा च भारत।  
ततो विजिग्ये बलवान् राज्ञः पर्वतवासिनः ॥ २० ॥  
अथ मोदागिरौ चैव राजानं बलवत्तरम्।  
पाण्डवो बाहुवीर्येण निजघान महामृधे ॥ २१ ॥
</details>

<details><summary>अनुवाद (हिन्दी)</summary>

वहाँ जरासंधकुमार सहदेवको सान्त्वना देकर उसे कर देनेकी शर्तपर उसी राज्यपर प्रतिष्ठित कर दिया और उन सबके साथ बलवान् भीमने कर्णपर चढ़ाई की। पाण्डवश्रेष्ठ भीमने पृथ्वीको कम्पित-सी करते हुए चतुरंगिणी सेना साथ ले शत्रुघाती कर्णके साथ युद्ध छेड़ दिया। भारत! उस युद्धमें कर्णको परास्त करके अपने वशमें कर लेनेके पश्चात् बलवान् भीमने पर्वतीय राजाओंपर विजय प्राप्त की। तदनन्तर पाण्डुनन्दन भीमसेनने मोदागिरिके अत्यन्त बलिष्ठ राजाको अपनी भुजाओंके बलसे महासमरमें मार गिराया॥१८—२१॥
</details>

<details open><summary>विश्वास-प्रस्तुतिः</summary>

ततः पुण्ड्राधिपं वीरं वासुदेवं महाबलम्।  
कौशिकीकच्छनिलयं राजानं च महौजसम् ॥ २२ ॥  
उभौ बलभृतौ वीरावुभौ तीव्रपराक्रमौ।  
निर्जित्याजौ महाराज वङ्गराजमुपाद्रवत् ॥ २३ ॥
</details>

<details><summary>मूलम्</summary>

ततः पुण्ड्राधिपं वीरं वासुदेवं महाबलम्।  
कौशिकीकच्छनिलयं राजानं च महौजसम् ॥ २२ ॥  
उभौ बलभृतौ वीरावुभौ तीव्रपराक्रमौ।  
निर्जित्याजौ महाराज वङ्गराजमुपाद्रवत् ॥ २३ ॥
</details>

<details><summary>अनुवाद (हिन्दी)</summary>

महाराज! तत्पश्चात् भीमसेन पुण्ड्रकदेशके अधिपति महाबली वीर राजा वासुदेवके साथ, जो कोसी नदीके कछारमें रहनेवाले तथा महान् तेजस्वी थे, जा भिड़े। वे दोनों ही बलवान् एवं दुःसह पराक्रमवाले वीर थे। भीमने विपक्षी वासुदेव (पौण्ड्रक)-को युद्धमें हराकर वंगदेशके राजापर आक्रमण किया॥२२-२३॥
</details>

<details open><summary>विश्वास-प्रस्तुतिः</summary>

समुद्रसेनं निर्जित्य चन्द्रसेनं च पार्थिवम्।  
ताम्रलिप्तं च राजानं कर्वटाधिपतिं तथा ॥ २४ ॥  
सुह्मानामधिपं चैव ये च सागरवासिनः।  
सर्वान् म्लेच्छगणांश्चैव विजिग्ये भरतर्षभः ॥ २५ ॥
</details>

<details><summary>मूलम्</summary>

समुद्रसेनं निर्जित्य चन्द्रसेनं च पार्थिवम्।  
ताम्रलिप्तं च राजानं कर्वटाधिपतिं तथा ॥ २४ ॥  
सुह्मानामधिपं चैव ये च सागरवासिनः।  
सर्वान् म्लेच्छगणांश्चैव विजिग्ये भरतर्षभः ॥ २५ ॥
</details>

<details><summary>अनुवाद (हिन्दी)</summary>

तदनन्तर भरतश्रेष्ठ भीमसेनने समुद्रसेन, भूपाल चन्द्रसेन, राजा ताम्रलिप्त, कर्वटाधिपति तथा सुह्मनरेशको जीतकर समुद्रके तटपर निवास करनेवाले समस्त म्लेच्छोंको भी अपने अधीन कर लिया॥२४-२५॥
</details>

<details open><summary>विश्वास-प्रस्तुतिः</summary>

एवं बहुविधान् देशान् विजित्य पवनात्मजः।  
वसु तेभ्य उपादाय लौहित्यमगमद् बली ॥ २६ ॥
</details>

<details><summary>मूलम्</summary>

एवं बहुविधान् देशान् विजित्य पवनात्मजः।  
वसु तेभ्य उपादाय लौहित्यमगमद् बली ॥ २६ ॥
</details>

<details><summary>अनुवाद (हिन्दी)</summary>

इस प्रकार पवनपुत्र बलवान् भीमने बहुत-से देशोंपर अधिकार प्राप्त करके उन सबसे धन लेकर लौहित्य देशकी यात्रा की॥२६॥
</details>

<details open><summary>विश्वास-प्रस्तुतिः</summary>

स सर्वान् म्लेच्छनृपतीन् सागरानूपवासिनः।  
करमाहारयामास रत्नानि विविधानि च ॥ २७ ॥
</details>

<details><summary>मूलम्</summary>

स सर्वान् म्लेच्छनृपतीन् सागरानूपवासिनः।  
करमाहारयामास रत्नानि विविधानि च ॥ २७ ॥
</details>

<details><summary>अनुवाद (हिन्दी)</summary>

वहाँ उन्होंने समुद्रके टापुओंमें रहनेवाले बहुत-से म्लेच्छ राजाओंको जीतकर उनसे करके रूपमें भाँति-भाँतिके रत्न वसूल किये॥२७॥
</details>

<details open><summary>विश्वास-प्रस्तुतिः</summary>

चन्दनागुरुवस्त्राणि मणिमौक्तिककम्बलम् ।  
काञ्चनं रजतं चैव विद्रुमं च महाधनम् ॥ २८ ॥  
ते कोटिशतसंख्येन कौन्तेयं महता तदा।  
अभ्यवर्षन् महात्मानं धनवर्षेण पाण्डवम् ॥ २९ ॥
</details>

<details><summary>मूलम्</summary>

चन्दनागुरुवस्त्राणि मणिमौक्तिककम्बलम् ।  
काञ्चनं रजतं चैव विद्रुमं च महाधनम् ॥ २८ ॥  
ते कोटिशतसंख्येन कौन्तेयं महता तदा।  
अभ्यवर्षन् महात्मानं धनवर्षेण पाण्डवम् ॥ २९ ॥
</details>

<details><summary>अनुवाद (हिन्दी)</summary>

इतना ही नहीं, उन राजाओंने भीमसेनको चन्दन, अगुरु, वस्त्र, मणि, मोती, कम्बल, सोना, चाँदी और बहुमूल्य मूँगे भेंट किये। कुन्ती और पाण्डुके पुत्र महात्मा भीमसेनके पास उन्होंने करोड़की संख्यामें धन-रत्नोंकी वर्षा की (करके रूपमें धन-रत्न प्रदान किये)॥२८-२९॥
</details>

<details open><summary>विश्वास-प्रस्तुतिः</summary>

इन्द्रप्रस्थमुपागम्य भीमो भीमपराक्रमः ।  
निवेदयामास तदा धर्मराजाय तद् धनम् ॥ ३० ॥
</details>

<details><summary>मूलम्</summary>

इन्द्रप्रस्थमुपागम्य भीमो भीमपराक्रमः ।  
निवेदयामास तदा धर्मराजाय तद् धनम् ॥ ३० ॥
</details>

<details><summary>अनुवाद (हिन्दी)</summary>

तदनन्तर भयानक पराक्रमी भीमने इन्द्रप्रस्थमें आकर वह सारा धन धर्मराजको सौंप दिया॥३०॥
</details>

<details><summary>मूलम् (समाप्तिः)</summary>

इति श्रीमहाभारते सभापर्वणि दिग्विजयपर्वणि भीमप्राचीदिग्विजये त्रिंशोऽध्यायः ॥ ३० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सभापर्वके अन्तर्गत दिग्विजयपर्वमें भीमके द्वारा पूर्व दिशाकी विजयसे सम्बन्ध रखनेवाला तीसवाँ अध्याय पूरा हुआ॥३०॥
</details>
