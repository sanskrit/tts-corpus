+++
title_full = "032 नकुलके द्वारा पश्चिम दिशाकी विजय"
title = "०३२ पश्चिमदिग्विजयः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-032-p01.mp3"></div>
<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/002-032-p02.mp3"></div>
</details>


<details><summary>भागसूचना</summary>

द्वात्रिंशोऽध्यायः
</details>

<details><summary>सूचना (हिन्दी)</summary>

नकुलके द्वारा पश्चिम दिशाकी विजय
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

नकुलस्य तु वक्ष्यामि कर्माणि विजयं तथा।  
वासुदेवजितामाशां यथासावजयत् प्रभुः ॥ १ ॥
</details>

<details><summary>मूलम्</summary>

नकुलस्य तु वक्ष्यामि कर्माणि विजयं तथा।  
वासुदेवजितामाशां यथासावजयत् प्रभुः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! अब मैं नकुलके पराक्रम और विजयका वर्णन करूँगा। शक्तिशाली नकुलने जिस प्रकार भगवान् वासुदेवद्वारा अधिकृत पश्चिम दिशापर विजय पायी थी, वह सुनो॥१॥
</details>

<details open><summary>विश्वास-प्रस्तुतिः</summary>

निर्याय खाण्डवप्रस्थात् प्रतीचीमभितोदिशम् ।  
उद्दिश्य मतिमान् प्रायान्महत्या सेनया सह ॥ २ ॥
</details>

<details><summary>मूलम्</summary>

निर्याय खाण्डवप्रस्थात् प्रतीचीमभितोदिशम् ।  
उद्दिश्य मतिमान् प्रायान्महत्या सेनया सह ॥ २ ॥
</details>

<details><summary>अनुवाद (हिन्दी)</summary>

बुद्धिमान् माद्रीकुमारने विशाल सेनाके साथ खाण्डवप्रस्थसे निकलकर पश्चिम दिशामें जानेके लिये प्रस्थान किया॥२॥
</details>

<details open><summary>विश्वास-प्रस्तुतिः</summary>

सिंहनादेन महता योधानां गर्जितेन च।  
रथनेमिनिनादैश्च कम्पयन् वसुधामिमाम् ॥ ३ ॥
</details>

<details><summary>मूलम्</summary>

सिंहनादेन महता योधानां गर्जितेन च।  
रथनेमिनिनादैश्च कम्पयन् वसुधामिमाम् ॥ ३ ॥
</details>

<details><summary>अनुवाद (हिन्दी)</summary>

वे अपने सैनिकोंके महान् सिंहनाद, गर्जना तथा रथके पहियोंकी घर्घराहटकी तुमुल ध्वनिसे इस पृथ्वीको कम्पित करते हुए जा रहे थे॥३॥
</details>

<details open><summary>विश्वास-प्रस्तुतिः</summary>

ततो बहुधनं रम्यं गवाढ्यं धनधान्यवत्।  
कार्तिकेयस्य दयितं रोहीतकमुपाद्रवत् ॥ ४ ॥
</details>

<details><summary>मूलम्</summary>

ततो बहुधनं रम्यं गवाढ्यं धनधान्यवत्।  
कार्तिकेयस्य दयितं रोहीतकमुपाद्रवत् ॥ ४ ॥
</details>

<details><summary>अनुवाद (हिन्दी)</summary>

जाते-जाते वे बहुत धन-धान्यसे सम्पन्न, गौओंकी बहुलतासे युक्त तथा स्वामिकार्तिकेयके अत्यन्त प्रिय रमणीय रोहीतक[^*] पर्वत एवं उसके समीपवर्ती देशमें जा पहुँचे॥४॥
</details>

<details open><summary>विश्वास-प्रस्तुतिः</summary>

तत्र युद्धं महच्चासीच्छूरैर्मत्तमयूरकैः ।  
मरुभूमिं स कार्त्स्न्येन तथैव बहुधान्यकम् ॥ ५ ॥  
शैरीषकं महोत्थं च वशे चक्रे महाद्युतिः।  
आक्रोशं चैव राजर्षिं तेन युद्धमभून्महत् ॥ ६ ॥
</details>

<details><summary>मूलम्</summary>

तत्र युद्धं महच्चासीच्छूरैर्मत्तमयूरकैः ।  
मरुभूमिं स कार्त्स्न्येन तथैव बहुधान्यकम् ॥ ५ ॥  
शैरीषकं महोत्थं च वशे चक्रे महाद्युतिः।  
आक्रोशं चैव राजर्षिं तेन युद्धमभून्महत् ॥ ६ ॥
</details>

<details><summary>अनुवाद (हिन्दी)</summary>

वहाँ उनका मत्तमयूर नामवाले शूरवीर क्षत्रियोंके साथ घोर संग्राम हुआ। उसपर अधिकार करनेके पश्चात् महान् तेजस्वी नकुलने समूची मरुभूमि (मारवाड़), प्रचुर धन-धान्यपूर्ण शैरीषक और महोत्थ नामक देशोंपर अधिकार प्राप्त कर लिया। महोत्थ देशके अधिपति राजर्षि आक्रोशको भी जीत लिया। आक्रोशके साथ उनका बड़ा भारी युद्ध हुआ था॥५-६॥
</details>

<details open><summary>विश्वास-प्रस्तुतिः</summary>

तान् दशार्णान् स जित्वा च प्रतस्थे पाण्डुनन्दनः।  
शिबींस्त्रिगर्तानम्बष्ठान् मालवान् पञ्चकर्पटान् ॥ ७ ॥  
तथा माध्यमिकांश्चैव वाटधानान् द्विजानथ।
</details>

<details><summary>मूलम्</summary>

तान् दशार्णान् स जित्वा च प्रतस्थे पाण्डुनन्दनः।  
शिबींस्त्रिगर्तानम्बष्ठान् मालवान् पञ्चकर्पटान् ॥ ७ ॥  
तथा माध्यमिकांश्चैव वाटधानान् द्विजानथ।
</details>

<details><summary>अनुवाद (हिन्दी)</summary>

तत्पश्चात् दशार्णदेशपर विजय प्राप्त करके पाण्डुनन्दन नकुलने शिबि, त्रिगर्त, अम्बष्ठ, मालव, पंचकर्पट एवं माध्यमिक देशोंको प्रस्थान किया और उन सबको जीतकर वाटधानदेशीय क्षत्रियोंको भी हराया॥७॥
</details>

<details open><summary>विश्वास-प्रस्तुतिः</summary>

पुनश्च परिवृत्याथ पुष्करारण्यवासिनः ॥ ८ ॥  
गणानुत्सवसंकेतान् व्यजयत् पुरुषर्षभः ।
</details>

<details><summary>मूलम्</summary>

पुनश्च परिवृत्याथ पुष्करारण्यवासिनः ॥ ८ ॥  
गणानुत्सवसंकेतान् व्यजयत् पुरुषर्षभः ।
</details>

<details><summary>अनुवाद (हिन्दी)</summary>

पुनः उधरसे लौटकर नरश्रेष्ठ नकुलने पुष्करारण्य-निवासी उत्सवसंकेत नामक गणोंको परास्त किया॥८॥
</details>

<details open><summary>विश्वास-प्रस्तुतिः</summary>

सिन्धुकूलाश्रिता ये च ग्रामणीया महाबलाः ॥ ९ ॥  
शूद्राभीरगणाश्चैव ये चाश्रित्य सरस्वतीम्।  
वर्तयन्ति च ये मत्स्यैर्ये च पर्वतवासिनः ॥ १० ॥
</details>

<details><summary>मूलम्</summary>

सिन्धुकूलाश्रिता ये च ग्रामणीया महाबलाः ॥ ९ ॥  
शूद्राभीरगणाश्चैव ये चाश्रित्य सरस्वतीम्।  
वर्तयन्ति च ये मत्स्यैर्ये च पर्वतवासिनः ॥ १० ॥
</details>

<details><summary>अनुवाद (हिन्दी)</summary>

समुद्रके तटपर रहनेवाले जो महाबली ग्रामणीय (ग्राम शासकके वंशज) क्षत्रिय थे, सरस्वती नदीके किनारे निवास करनेवाले जो शूद्र आभीरगण थे, मछलियोंसे जीविका चलानेवाले जो धीवर जातिके लोग थे तथा जो पर्वतोंपर वास करनेवाले दूसरे-दूसरे मनुष्य थे, उन सबको नकुलने जीतकर अपने वशमें कर लिया॥९-१०॥
</details>

<details open><summary>विश्वास-प्रस्तुतिः</summary>

कृत्स्नं पञ्चनदं चैव तथैवामरपर्वतम्।  
उत्तरज्योतिषं चैव तथा दिव्यकटं पुरम् ॥ ११ ॥  
द्वारपालं च तरसा वशे चक्रे महाद्युतिः।
</details>

<details><summary>मूलम्</summary>

कृत्स्नं पञ्चनदं चैव तथैवामरपर्वतम्।  
उत्तरज्योतिषं चैव तथा दिव्यकटं पुरम् ॥ ११ ॥  
द्वारपालं च तरसा वशे चक्रे महाद्युतिः।
</details>

<details><summary>अनुवाद (हिन्दी)</summary>

फिर सम्पूर्ण पंचनददेश (पंजाब), अमरपर्वत, उत्तरज्योतिष, दिव्यकट नगर और द्वारपालपुरको अत्यन्त कान्तिमान् नकुलने शीघ्र ही अपने अधिकारमें कर लिया॥११॥
</details>

<details open><summary>विश्वास-प्रस्तुतिः</summary>

रामठान् हारहूणांश्च प्रतीच्याश्चैव ये नृपाः ॥ १२ ॥  
तान् सर्वान् स वशे चक्रे शासनादेव पाण्डवः।  
तत्रस्थः प्रेषयामास वासुदेवाय भारत ॥ १३ ॥
</details>

<details><summary>मूलम्</summary>

रामठान् हारहूणांश्च प्रतीच्याश्चैव ये नृपाः ॥ १२ ॥  
तान् सर्वान् स वशे चक्रे शासनादेव पाण्डवः।  
तत्रस्थः प्रेषयामास वासुदेवाय भारत ॥ १३ ॥
</details>

<details><summary>अनुवाद (हिन्दी)</summary>

रामठ, हार, हूण तथा अन्य जो पश्चिमी नरेश थे, उन सबको पाण्डुकुमार नकुलने आज्ञामात्रसे ही अपने अधीन कर लिया। भारत! वहीं रहकर उन्होंने वसुदेवनन्दन भगवान् श्रीकृष्णके पास दूत भेजा॥१२-१३॥
</details>

<details open><summary>विश्वास-प्रस्तुतिः</summary>

स चास्य गतभी राजन् प्रतिजग्राह शासनम्।  
ततः शाकलमभ्येत्य मद्राणां पुटभेदनम् ॥ १४ ॥  
मातुलं प्रीतिपूर्वेण शल्यं चक्रे वशे बली।
</details>

<details><summary>मूलम्</summary>

स चास्य गतभी राजन् प्रतिजग्राह शासनम्।  
ततः शाकलमभ्येत्य मद्राणां पुटभेदनम् ॥ १४ ॥  
मातुलं प्रीतिपूर्वेण शल्यं चक्रे वशे बली।
</details>

<details><summary>अनुवाद (हिन्दी)</summary>

राजन्! उन्होंने केवल प्रेमके कारण नकुलका शासन स्वीकार कर लिया। इसके बाद शाकलदेशको जीतकर बलवान् नकुलने मद्रदेशकी राजधानीमें प्रवेश किया और वहाँके शासक अपने मामा शल्यको प्रेमसे ही वशमें कर लिया॥१४॥
</details>

<details open><summary>विश्वास-प्रस्तुतिः</summary>

स तेन सत्कृतो राज्ञा सत्कारार्हो विशाम्पते ॥ १५ ॥  
रत्नानि भूरीण्यादाय सम्प्रतस्थे युधाम्पतिः।
</details>

<details><summary>मूलम्</summary>

स तेन सत्कृतो राज्ञा सत्कारार्हो विशाम्पते ॥ १५ ॥  
रत्नानि भूरीण्यादाय सम्प्रतस्थे युधाम्पतिः।
</details>

<details><summary>अनुवाद (हिन्दी)</summary>

राजन्! राजा शल्यने सत्कारके योग्य नकुलका यथावत् सत्कार किया। शल्यसे भेंटमें बहुत-से रत्न लेकर योद्धाओंके अधिपति माद्रीकुमार आगे बढ़ गये॥१५॥
</details>

<details open><summary>विश्वास-प्रस्तुतिः</summary>

ततः सागरकुक्षिस्थान् म्लेच्छान् परमदारुणान् ॥ १६ ॥  
पह्लवान् बर्बरांश्चैव किरातान् यवनाञ्छकान्।  
ततो रत्नान्युपादाय वशे कृत्वा च पार्थिवान्।  
न्यवर्तत कुरुश्रेष्ठो नकुलश्चित्रमार्गवित् ॥ १७ ॥
</details>

<details><summary>मूलम्</summary>

ततः सागरकुक्षिस्थान् म्लेच्छान् परमदारुणान् ॥ १६ ॥  
पह्लवान् बर्बरांश्चैव किरातान् यवनाञ्छकान्।  
ततो रत्नान्युपादाय वशे कृत्वा च पार्थिवान्।  
न्यवर्तत कुरुश्रेष्ठो नकुलश्चित्रमार्गवित् ॥ १७ ॥
</details>

<details><summary>अनुवाद (हिन्दी)</summary>

तदनन्तर समुद्री टापुओंमें रहनेवाले अत्यन्त भयंकर म्लेच्छ, पह्लव, बर्बर, किरात, यवन और शकोंको जीतकर उनसे रत्नोंकी भेंट ले विजयके विचित्र उपायोंके जाननेवाले कुरुश्रेष्ठ नकुल इन्द्रप्रस्थकी ओर लौटे॥१६-१७॥
</details>

<details open><summary>विश्वास-प्रस्तुतिः</summary>

करभाणां सहस्राणि कोशं तस्य महात्मनः।  
ऊहुर्दश महाराज कृच्छ्रादिव महाधनम् ॥ १८ ॥
</details>

<details><summary>मूलम्</summary>

करभाणां सहस्राणि कोशं तस्य महात्मनः।  
ऊहुर्दश महाराज कृच्छ्रादिव महाधनम् ॥ १८ ॥
</details>

<details><summary>अनुवाद (हिन्दी)</summary>

महाराज! उन महामना नकुलके बहुमूल्य खजानेका बोझ दस हजार हाथी बड़ी कठिनाईसे ढो रहे थे॥१८॥
</details>

<details open><summary>विश्वास-प्रस्तुतिः</summary>

इन्द्रप्रस्थगतं वीरमभ्येत्य स युधिष्ठिरम्।  
ततो माद्रीसुतः श्रीमान् धनं तस्मै न्यवेदयेत् ॥ १९ ॥
</details>

<details><summary>मूलम्</summary>

इन्द्रप्रस्थगतं वीरमभ्येत्य स युधिष्ठिरम्।  
ततो माद्रीसुतः श्रीमान् धनं तस्मै न्यवेदयेत् ॥ १९ ॥
</details>

<details><summary>अनुवाद (हिन्दी)</summary>

तदनन्तर श्रीमान् माद्रीकुमारने इन्द्रप्रस्थमें विराजमान वीरवर राजा युधिष्ठिरसे मिलकर वह सारा धन उन्हें समर्पित कर दिया॥१९॥
</details>

<details open><summary>विश्वास-प्रस्तुतिः</summary>

एवं विजित्य नकुलो दिशं वरुणपालिताम्।  
प्रतीचीं वासुदेवेन निर्जितां भरतर्षभ ॥ २० ॥
</details>

<details><summary>मूलम्</summary>

एवं विजित्य नकुलो दिशं वरुणपालिताम्।  
प्रतीचीं वासुदेवेन निर्जितां भरतर्षभ ॥ २० ॥
</details>

<details><summary>अनुवाद (हिन्दी)</summary>

भरतश्रेष्ठ! इस प्रकार भगवान् वासुदेवके द्वारा अपने अधिकारमें की हुई, वरुणपालित पश्चिम दिशापर विजय पाकर नकुल इन्द्रप्रस्थ लौट आये॥२०॥
</details>

<details><summary>मूलम् (समाप्तिः)</summary>

इति श्रीमहाभारते सभापर्वणि दिग्विजयपर्वणि नकुलप्रतीचीविजये द्वात्रिंशोऽध्यायः ॥ ३२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सभापर्वके अन्तर्गत दिग्विजयपर्वमें नकुलके द्वारा पश्चिम दिशाकी विजयसे सम्बन्ध रखनेवाला बत्तीसवाँ अध्याय पूरा हुआ॥३२॥
</details>

[^*]: इसीको आजकल रोहतक (पंजाब) कहते हैं।
