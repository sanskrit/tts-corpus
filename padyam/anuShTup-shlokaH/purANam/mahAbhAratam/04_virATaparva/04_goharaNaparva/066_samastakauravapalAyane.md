+++
title_full = "066 अर्जुनके द्वारा समस्त कौरवदलकी पराजय तथा कौरवोंका स्वदेशको प्रस्थान"
title = "०६६ समस्तकौरवपलायने"

+++

<details><summary>भागसूचना</summary>

षट्षष्टितमोऽध्यायः
</details>

<details><summary>सूचना (हिन्दी)</summary>

अर्जुनके द्वारा समस्त कौरवदलकी पराजय तथा कौरवोंका स्वदेशको प्रस्थान
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

आहूयमानश्च स तेन संख्ये  
महात्मना वै धृतराष्ट्रपुत्रः ।  
निवर्तितस्तस्य गिराङ्कुशेन  
महागजो मत्त इवाङ्कुशेन ॥ १ ॥
</details>

<details><summary>मूलम्</summary>

आहूयमानश्च स तेन संख्ये  
महात्मना वै धृतराष्ट्रपुत्रः ।  
निवर्तितस्तस्य गिराङ्कुशेन  
महागजो मत्त इवाङ्कुशेन ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! महात्मा अर्जुनने जब इस प्रकार युद्धके लिये ललकारा, तब धृतराष्ट्रपुत्र दुर्योधन अंकुशकी चोट खाये हुए मतवाले गजराजकी भाँति उनके कटुवचनरूपी अंकुशसे पीड़ित हो पुनः लौट पड़ा॥१॥
</details>

<details open><summary>विश्वास-प्रस्तुतिः</summary>

सोऽमृष्यमाणो वचसाभिमृष्टो  
महारथेनातिरथस्तरस्वी ।  
पर्याववर्ताथ रथेन वीरो  
भोगी यथा पादतलाभिमृष्टः ॥ २ ॥
</details>

<details><summary>मूलम्</summary>

सोऽमृष्यमाणो वचसाभिमृष्टो  
महारथेनातिरथस्तरस्वी ।  
पर्याववर्ताथ रथेन वीरो  
भोगी यथा पादतलाभिमृष्टः ॥ २ ॥
</details>

<details><summary>अनुवाद (हिन्दी)</summary>

महारथी कुन्तीकुमारने अपने वचनोंद्वारा उसका तिरस्कार किया था; अतः वह वेगशाली अतिरथी वीर इस अपमानको न सह सका, अतएव जैसे पैरोंसे कुचला हुआ सर्प बदला लेनेके लिये लौट पड़ता है, उसी प्रकार दुर्योधन अपने रथके साथ लौट आया॥२॥
</details>

<details open><summary>विश्वास-प्रस्तुतिः</summary>

तं प्रेक्ष्य कर्णः परिवर्तमानं  
निवर्त्य संस्तभ्य च विद्धगात्रम्।  
दुर्योधनस्योत्तरतोऽभ्यगच्छत्  
पार्थं नृवीरो युधि हेममाली ॥ ३ ॥
</details>

<details><summary>मूलम्</summary>

तं प्रेक्ष्य कर्णः परिवर्तमानं  
निवर्त्य संस्तभ्य च विद्धगात्रम्।  
दुर्योधनस्योत्तरतोऽभ्यगच्छत्  
पार्थं नृवीरो युधि हेममाली ॥ ३ ॥
</details>

<details><summary>अनुवाद (हिन्दी)</summary>

उसको लौटते देख कर्ण भी अपने घायल शरीरको किसी प्रकार सँभालकर लौट पड़ा और दुर्योधनके उत्तर (वाम)-भागमें रहकर युद्धभूमिमें पार्थका सामना करनेके लिये चला। नरवीर कर्ण सोनेकी मालासे अलंकृत था॥३॥
</details>

<details open><summary>विश्वास-प्रस्तुतिः</summary>

भीष्मस्ततः शान्तनवो विवृत्य  
हिरण्यकक्षस्त्वरयाभिषङ्गी ।  
दुर्योधनं पश्चिमतोऽभ्यरक्षत्  
पार्थान्महाबाहुरधिज्यधन्वा ॥ ४ ॥
</details>

<details><summary>मूलम्</summary>

भीष्मस्ततः शान्तनवो विवृत्य  
हिरण्यकक्षस्त्वरयाभिषङ्गी ।  
दुर्योधनं पश्चिमतोऽभ्यरक्षत्  
पार्थान्महाबाहुरधिज्यधन्वा ॥ ४ ॥
</details>

<details><summary>अनुवाद (हिन्दी)</summary>

तदनन्तर सुनहरे रंगकी चादर ओढ़े शान्तनुनन्दन भीष्म भी बड़े वेगसे रथ घुमाकर वहाँ आ पहुँचे। वे शत्रुको पराजित करनेमें समर्थ थे। महाबाहु भीष्म धनुषकी प्रत्यंचा चढ़ाकर पश्चिम या पीछेकी ओरसे पार्थके आक्रमणोंसे दुर्योधनकी रक्षा करने लगे॥४॥
</details>

<details open><summary>विश्वास-प्रस्तुतिः</summary>

द्रोणः कृपश्चैव विविंशतिश्च  
दुःशासनश्चैव विवृत्य शीघ्रम् ।  
सर्वे पुरस्ताद् विततोरुचापा  
दुर्योधनार्थं त्वरिताऽभ्युपेयुः ॥ ५ ॥
</details>

<details><summary>मूलम्</summary>

द्रोणः कृपश्चैव विविंशतिश्च  
दुःशासनश्चैव विवृत्य शीघ्रम् ।  
सर्वे पुरस्ताद् विततोरुचापा  
दुर्योधनार्थं त्वरिताऽभ्युपेयुः ॥ ५ ॥
</details>

<details><summary>अनुवाद (हिन्दी)</summary>

तत्पश्चात् द्रोण, कृपाचार्य, विविंशति और दुःशासन भी शीघ्र ही घूमकर आ गये। वे सब अपने विशाल धनुषको ताने हुए पूर्व या सामनेकी ओरसे दुर्योधनकी रक्षाके लिये बड़ी उतावलीके साथ आये थे॥५॥
</details>

<details open><summary>विश्वास-प्रस्तुतिः</summary>

स तान्यनीकानि निवर्तमाना-  
न्यालोक्य पूर्णौघनिभानि पार्थः ।  
हंसो यथा मेघमिवापतन्तं  
धनंजयः प्रत्यतपत् तरस्वी ॥ ६ ॥
</details>

<details><summary>मूलम्</summary>

स तान्यनीकानि निवर्तमाना-  
न्यालोक्य पूर्णौघनिभानि पार्थः ।  
हंसो यथा मेघमिवापतन्तं  
धनंजयः प्रत्यतपत् तरस्वी ॥ ६ ॥
</details>

<details><summary>अनुवाद (हिन्दी)</summary>

जैसे सूर्य घिरती हुई मेघोंकी घटाको अपनी किरणोंसे तपाता है, उसी प्रकार वेगशाली कुन्तीपुत्र धनंजयने भारी जलप्रवाहके समान लौटती हुई उन कौरवसेनाओंको देखकर उन्हें संताप देना आरम्भ किया॥६॥
</details>

<details open><summary>विश्वास-प्रस्तुतिः</summary>

ते सर्वतः सम्परिवार्य पार्थ-  
मस्त्राणि दिव्यानि समाददानाः ।  
ववर्षुरभ्येत्य शरैः समन्ता-  
न्मेघा यथा भूधरमम्बुवर्गैः ॥ ७ ॥
</details>

<details><summary>मूलम्</summary>

ते सर्वतः सम्परिवार्य पार्थ-  
मस्त्राणि दिव्यानि समाददानाः ।  
ववर्षुरभ्येत्य शरैः समन्ता-  
न्मेघा यथा भूधरमम्बुवर्गैः ॥ ७ ॥
</details>

<details><summary>अनुवाद (हिन्दी)</summary>

दिव्य अस्त्र धारण किये हुए उन योद्धाओंने अर्जुनको चारों ओरसे घेर लिया और जैसे बादल पहाड़के ऊपर सब ओरसे पानी बरसाते हैं, उसी प्रकार वे निकट आकर उनपर बाणोंकी वर्षा करने लगे॥७॥
</details>

<details open><summary>विश्वास-प्रस्तुतिः</summary>

ततोऽस्त्रमस्त्रेण निवार्य तेषां  
गाण्डीवधन्वा कुरुपुङ्गवानाम् ।  
सम्मोहनं शत्रुसहोऽन्यदस्त्रं  
प्रादुश्चकारैन्द्रिरपारणीयम् ॥ ८ ॥
</details>

<details><summary>मूलम्</summary>

ततोऽस्त्रमस्त्रेण निवार्य तेषां  
गाण्डीवधन्वा कुरुपुङ्गवानाम् ।  
सम्मोहनं शत्रुसहोऽन्यदस्त्रं  
प्रादुश्चकारैन्द्रिरपारणीयम् ॥ ८ ॥
</details>

<details><summary>अनुवाद (हिन्दी)</summary>

तब शत्रुओंका वेग सहन करनेवाले इन्द्रपुत्र गाण्डीवधारी अर्जुनने अपने अस्त्रसे कौरवदलके उन श्रेष्ठ वीरोंके अस्त्रोंका निवारण करके सम्मोहन नामक दूसरा अस्त्र प्रकट किया, जिसका निवारण करना किसीके लिये भी असम्भव था॥८॥
</details>

<details open><summary>विश्वास-प्रस्तुतिः</summary>

ततो दिशश्चानुदिशो विवृत्य  
शरैः सुधारैर्निशितैः सुपत्रैः ।  
गाण्डीवघोषेण मनांसि तेषां  
महाबलः प्रव्यथयाञ्चकार ॥ ९ ॥
</details>

<details><summary>मूलम्</summary>

ततो दिशश्चानुदिशो विवृत्य  
शरैः सुधारैर्निशितैः सुपत्रैः ।  
गाण्डीवघोषेण मनांसि तेषां  
महाबलः प्रव्यथयाञ्चकार ॥ ९ ॥
</details>

<details><summary>अनुवाद (हिन्दी)</summary>

फिर तो उन महाबलीने सुन्दर पंख और पैनी धारवाले बाणोंद्वारा सम्पूर्ण दिशाओं और दिक्कोणोंको आच्छादित करके गाण्डीव धनुषकी (भयंकर) टंकारसे कौरवयोद्धाओंके हृदयमें बड़ी व्यथा उत्पन्न कर दी॥९॥
</details>

<details open><summary>विश्वास-प्रस्तुतिः</summary>

ततः पुनर्भीमरवं प्रगृह्य  
दोर्भ्यां महाशङ्खमुदारघोषम् ।  
व्यनादयत् स प्रदिशो दिशः खं  
भुवं च पार्थो द्विषतां निहन्ता ॥ १० ॥
</details>

<details><summary>मूलम्</summary>

ततः पुनर्भीमरवं प्रगृह्य  
दोर्भ्यां महाशङ्खमुदारघोषम् ।  
व्यनादयत् स प्रदिशो दिशः खं  
भुवं च पार्थो द्विषतां निहन्ता ॥ १० ॥
</details>

<details><summary>अनुवाद (हिन्दी)</summary>

तत्पश्चात् शत्रुहन्ता कुन्तीकुमारने भयंकर शब्द करनेवाले अपने महाशंखको, जिसकी आवाज बहुत दूरतक सुनायी पड़ती थी, दोनों हाथोंसे थामकर बजाया। उसकी ध्वनि सम्पूर्ण दिशाओं-विदिशाओं, आकाश तथा पृथ्वीमें सब ओर गूँज उठी॥१०॥
</details>

<details open><summary>विश्वास-प्रस्तुतिः</summary>

ते शङ्खनादेन कुरुप्रवीराः  
सम्मोहिताः पार्थसमीरितेन ।  
उत्सृज्य चापानि दुरासदानि  
सर्वे तदा शान्तिपरा बभूवुः ॥ ११ ॥
</details>

<details><summary>मूलम्</summary>

ते शङ्खनादेन कुरुप्रवीराः  
सम्मोहिताः पार्थसमीरितेन ।  
उत्सृज्य चापानि दुरासदानि  
सर्वे तदा शान्तिपरा बभूवुः ॥ ११ ॥
</details>

<details><summary>अनुवाद (हिन्दी)</summary>

अर्जुनके बजाये हुए उस शंखकी आवाजसे वे समस्त कौरव वीर मोहित (मूर्च्छित) हो गये और अपने दुर्लभ धनुषोंको त्यागकर सब-के-सब गहरी शान्ति (बेहोशी)-में डूब गये॥११॥
</details>

<details open><summary>विश्वास-प्रस्तुतिः</summary>

तथा विसंज्ञेषु च तेषु पार्थः  
स्मृत्वा च वाक्यानि तथोत्तरायाः।  
निर्याहि मध्यादिति मत्स्यपुत्र-  
मुवाच यावत् कुरवो विसंज्ञाः ॥ १२ ॥  
आचार्यशारद्वतयोः सुशुक्ले  
कर्णस्य पीतं रुचिरं च वस्त्रम्।  
द्रौणेश्च राज्ञश्च तथैव नीले  
वस्त्रे समादत्स्व नरप्रवीर ॥ १३ ॥
</details>

<details><summary>मूलम्</summary>

तथा विसंज्ञेषु च तेषु पार्थः  
स्मृत्वा च वाक्यानि तथोत्तरायाः।  
निर्याहि मध्यादिति मत्स्यपुत्र-  
मुवाच यावत् कुरवो विसंज्ञाः ॥ १२ ॥  
आचार्यशारद्वतयोः सुशुक्ले  
कर्णस्य पीतं रुचिरं च वस्त्रम्।  
द्रौणेश्च राज्ञश्च तथैव नीले  
वस्त्रे समादत्स्व नरप्रवीर ॥ १३ ॥
</details>

<details><summary>अनुवाद (हिन्दी)</summary>

उन कौरव महारथियोंके अचेत हो जानेपर अर्जुनको उत्तराकी कही हुई बातें स्मरण हो आयीं और उन्होंने मत्स्यनरेशके पुत्र उत्तरसे कहा—‘नरवीर! ये कौरव अभी बेहोश पड़े हुए हैं। ये जबतक होशमें आवें, उसके पहले ही सेनाके बीचसे निकल जाओ। आचार्य द्रोण और कृपाचार्यके शरीरपर जो श्वेत वस्त्र सुशोभित हैं, कर्णके अंगोंपर जो सुन्दर पीले रंगका वस्त्र है, अश्वत्थामा तथा राजा दुर्योधनके शरीरपर जो नीले रंगके कपड़े हैं, उन सबको उतार लो॥१२-१३॥
</details>

<details open><summary>विश्वास-प्रस्तुतिः</summary>

भीष्मस्य संज्ञां तु तथैव मन्ये  
जानाति सोऽस्त्रप्रतिघातमेषः ।  
एतस्य वाहान् कुरु सव्यतस्त्व-  
मेवं हि यातव्यममूढसंज्ञैः ॥ १४ ॥
</details>

<details><summary>मूलम्</summary>

भीष्मस्य संज्ञां तु तथैव मन्ये  
जानाति सोऽस्त्रप्रतिघातमेषः ।  
एतस्य वाहान् कुरु सव्यतस्त्व-  
मेवं हि यातव्यममूढसंज्ञैः ॥ १४ ॥
</details>

<details><summary>अनुवाद (हिन्दी)</summary>

‘मैं समझता हूँ, पितामह भीष्मको होश बना हुआ है; क्योंकि वे इस सम्मोहन अस्त्रको निवारण करनेकी विधि जानते हैं। उनके घोड़ोंको बाँयीं ओर छोड़कर जाना; क्योंकि जिनकी चेतना लुप्त नहीं हुई है, ऐसे वीरोंके निकटसे जाना हो, तो इसी प्रकार जाना चाहिये’॥१४॥
</details>

<details open><summary>विश्वास-प्रस्तुतिः</summary>

रश्मीन् समुत्सृज्य ततो महात्मा  
रथादवप्लुत्य विराटपुत्रः ।  
वस्त्राण्युपादाय महारथानां  
तूर्णं पुनः स्वं रथमारुरोह ॥ १५ ॥
</details>

<details><summary>मूलम्</summary>

रश्मीन् समुत्सृज्य ततो महात्मा  
रथादवप्लुत्य विराटपुत्रः ।  
वस्त्राण्युपादाय महारथानां  
तूर्णं पुनः स्वं रथमारुरोह ॥ १५ ॥
</details>

<details><summary>अनुवाद (हिन्दी)</summary>

तब महामना विराटपुत्र घोड़ोंकी रास छोड़कर रथसे कूद पड़ा और उन महारथियोंके कपड़े लेकर फिर शीघ्र ही अपने रथपर चढ़ आया॥१५॥
</details>

<details open><summary>विश्वास-प्रस्तुतिः</summary>

ततोऽन्वशासच्चतुरः सदश्वान्  
पुत्रो विराटस्य हिरण्यकक्षान् ।  
ते तद् व्यतीयुर्ध्वजिनामनीकं  
श्वेता वहन्तोऽर्जुनमाजिमध्यात् ॥ १६ ॥
</details>

<details><summary>मूलम्</summary>

ततोऽन्वशासच्चतुरः सदश्वान्  
पुत्रो विराटस्य हिरण्यकक्षान् ।  
ते तद् व्यतीयुर्ध्वजिनामनीकं  
श्वेता वहन्तोऽर्जुनमाजिमध्यात् ॥ १६ ॥
</details>

<details><summary>अनुवाद (हिन्दी)</summary>

तत्पश्चात् विराटकुमारने सोनेके साज-सामानसे सुशोभित उन चारों सुन्दर घोड़ोंको हाँक दिया। वे श्वेत घोड़े अर्जुनको रथमें लिये हुए रणभूमिके मध्यभागसे निकले और रथारोहियोंकी ध्वजायुक्त सेनाका घेरा पार करके बाहर पहुँच गये॥१६॥
</details>

<details open><summary>विश्वास-प्रस्तुतिः</summary>

तथानुयान्तं पुरुषप्रवीरं  
भीष्मः शरैरभ्यहनत् तरस्वी ।  
स चापि भीष्मस्य हयान् निहत्य  
विव्याध पार्थो दशभिः पृषत्कैः ॥ १७ ॥
</details>

<details><summary>मूलम्</summary>

तथानुयान्तं पुरुषप्रवीरं  
भीष्मः शरैरभ्यहनत् तरस्वी ।  
स चापि भीष्मस्य हयान् निहत्य  
विव्याध पार्थो दशभिः पृषत्कैः ॥ १७ ॥
</details>

<details><summary>अनुवाद (हिन्दी)</summary>

मनुष्योंमें प्रधान वीर अर्जुनको इस प्रकार जाते देख वेगशाली भीष्मने बाण मारकर उन्हें घायल कर दिया। तब अर्जुनने भी भीष्मके घोड़ोंको मारकर दस बाणोंसे उन्हें भी घायल कर दिया॥१७॥
</details>

<details open><summary>विश्वास-प्रस्तुतिः</summary>

ततोऽर्जुनो भीष्ममपास्य युद्धे  
विद्‌ध्वास्य यन्तारमरिष्टधन्वा ।  
तस्थौ विमुक्तो रथवृन्दमध्या-  
न्मेघं विदार्येव सहस्ररश्मिः ॥ १८ ॥
</details>

<details><summary>मूलम्</summary>

ततोऽर्जुनो भीष्ममपास्य युद्धे  
विद्‌ध्वास्य यन्तारमरिष्टधन्वा ।  
तस्थौ विमुक्तो रथवृन्दमध्या-  
न्मेघं विदार्येव सहस्ररश्मिः ॥ १८ ॥
</details>

<details><summary>अनुवाद (हिन्दी)</summary>

दुर्भेद्य धनुषवाले अर्जुन भीष्मको युद्धभूमिमें छोड़कर और उनके सारथिको बाणोंसे बींधकर रथोंके घेरेसे बाहर जा खड़े हुए। उस समय वे बादलोंको छिन्न-भिन्न करके प्रकाशित होनेवाले सूर्यदेवकी भाँति शोभा पा रहे थे॥१८॥
</details>

<details open><summary>विश्वास-प्रस्तुतिः</summary>

लब्ध्वा हि संज्ञां तु कुरुप्रवीराः  
पार्थं निरीक्ष्याथ सुरेन्द्रकल्पम् ।  
रणे विमुक्तं स्थितमेकमाजौ  
स धार्तराष्ट्रस्त्वरितं बभाषे ॥ १९ ॥
</details>

<details><summary>मूलम्</summary>

लब्ध्वा हि संज्ञां तु कुरुप्रवीराः  
पार्थं निरीक्ष्याथ सुरेन्द्रकल्पम् ।  
रणे विमुक्तं स्थितमेकमाजौ  
स धार्तराष्ट्रस्त्वरितं बभाषे ॥ १९ ॥
</details>

<details><summary>अनुवाद (हिन्दी)</summary>

थोड़ी देर बाद होशमें आकर कौरववीरोंने देखा, देवराज इन्द्रके समान पराक्रमी कुन्तीपुत्र अर्जुन युद्धमें रथोंके घेरेसे बाहर हो अकेले खड़े हैं। उन्हें इस अवस्थामें देखकर धृतराष्ट्रपुत्र दुर्योधन तुरंत बोल उठा—॥१९॥
</details>

<details open><summary>विश्वास-प्रस्तुतिः</summary>

अयं कथं वै भवतो विमुक्त-  
स्तथा प्रमथ्नीत यथा न मुच्येत्।  
तमब्रवीच्छान्तनवः प्रहस्य  
क्व ते गता बुद्धिरभूत् क्व वीर्यम् ॥ २० ॥  
शान्तिं परां प्राप्य यदा स्थितोऽभू-  
रुत्सृज्य बाणांश्च धनुर्विचित्रम् ।
</details>

<details><summary>मूलम्</summary>

अयं कथं वै भवतो विमुक्त-  
स्तथा प्रमथ्नीत यथा न मुच्येत्।  
तमब्रवीच्छान्तनवः प्रहस्य  
क्व ते गता बुद्धिरभूत् क्व वीर्यम् ॥ २० ॥  
शान्तिं परां प्राप्य यदा स्थितोऽभू-  
रुत्सृज्य बाणांश्च धनुर्विचित्रम् ।
</details>

<details><summary>अनुवाद (हिन्दी)</summary>

‘पितामह! यह आपके हाथसे कैसे बच गया? आप इसे इस प्रकार मथ डालिये, जिससे यह छूटने न पावे।’ तब शान्तनुनन्दन भीष्मने हँसकर दुर्योधनसे कहा—‘राजन्! जब तू अपने विचित्र धनुष और बाणोंको त्यागकर यहाँ गहरी शान्तिमें डूबा हुआ अचेत पड़ा था, उस समय तेरी बुद्धि कहाँ गयी थी? और पराक्रम कहाँ था?॥२०॥
</details>

<details open><summary>विश्वास-प्रस्तुतिः</summary>

न त्वेष बीभत्सुरलं नृशंसं  
कर्तुं न पापेऽस्य मनो विशिष्टम् ॥ २१ ॥  
त्रैलोक्यहेतोर्न जहेत् स्वधर्मं  
सर्वे न तस्मान्निहता रणेऽस्मिन्।  
क्षिप्रं कुरून् याहि कुरुप्रवीर  
विजित्य गाश्च प्रतियातु पार्थः।  
मा ते स्वकोऽर्थो निपतेत मोहात्  
तत् संविधातव्यमरिष्टबन्धम् ॥ २२ ॥
</details>

<details><summary>मूलम्</summary>

न त्वेष बीभत्सुरलं नृशंसं  
कर्तुं न पापेऽस्य मनो विशिष्टम् ॥ २१ ॥  
त्रैलोक्यहेतोर्न जहेत् स्वधर्मं  
सर्वे न तस्मान्निहता रणेऽस्मिन्।  
क्षिप्रं कुरून् याहि कुरुप्रवीर  
विजित्य गाश्च प्रतियातु पार्थः।  
मा ते स्वकोऽर्थो निपतेत मोहात्  
तत् संविधातव्यमरिष्टबन्धम् ॥ २२ ॥
</details>

<details><summary>अनुवाद (हिन्दी)</summary>

‘ये अर्जुन कभी निर्दयताका व्यवहार नहीं कर सकते। इनका मन कभी पापाचारमें प्रवृत्त नहीं होता। ये त्रिलोकीके राज्यके लिये भी अपना धर्म नहीं छोड़ सकते। यही कारण है कि इन्होंने इस युद्धमें हम सबके प्राण नहीं लिये। कुरुकुलके प्रमुख वीर! अब तू शीघ्र ही कुरुदेशको लौट चल। अर्जुन भी गायोंको जीतकर लौट जायँ। अब मोहवश तेरा अपना स्वार्थ भी नष्ट न हो जाय, इसका ध्यान रख। सबको वही काम करना चाहिये, जिससे अपना कल्याण हो’॥२१-२२॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

दुर्योधनस्तस्य तु तन्निशम्य  
पितामहस्यात्महितं वचोऽथ ।  
अतीतकामो युधि सोऽत्यमर्षी  
राजा विनिःश्वस्य बभूव तूष्णीम् ॥ २३ ॥
</details>

<details><summary>मूलम्</summary>

दुर्योधनस्तस्य तु तन्निशम्य  
पितामहस्यात्महितं वचोऽथ ।  
अतीतकामो युधि सोऽत्यमर्षी  
राजा विनिःश्वस्य बभूव तूष्णीम् ॥ २३ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! पितामहके ये अपने लिये हितकर वचन सुनकर राजा दुर्योधनके मनमें युद्धकी इच्छा नहीं रह गयी। वह भीतर-ही-भीतर अत्यन्त अमर्षका भार लिये लंबी साँसें भरता हुआ चुप हो गया॥२३॥
</details>

<details open><summary>विश्वास-प्रस्तुतिः</summary>

तद् भीष्मवाक्यं हितमीक्ष्य सर्वे  
धनंजयाग्निं च विवर्धमानम् ।  
निवर्तनायैव मनो निदध्यु-  
र्दुर्योधनं ते परिरक्षमाणाः ॥ २४ ॥
</details>

<details><summary>मूलम्</summary>

तद् भीष्मवाक्यं हितमीक्ष्य सर्वे  
धनंजयाग्निं च विवर्धमानम् ।  
निवर्तनायैव मनो निदध्यु-  
र्दुर्योधनं ते परिरक्षमाणाः ॥ २४ ॥
</details>

<details><summary>अनुवाद (हिन्दी)</summary>

अन्य सब योद्धाओंको भी भीष्मजीका वह कथन हितकर जान पड़ा; क्योंकि युद्ध करनेसे तो धनंजयरूपी अग्नि उत्तरोत्तर बढ़कर प्रचण्ड रूप ही धारण करती जाती, यह सब सोचकर उन सबने दुर्योधनकी रक्षा करते हुए अपने देशको लौट जानेका ही निश्चय किया॥२४॥
</details>

<details open><summary>विश्वास-प्रस्तुतिः</summary>

तान् प्रस्थितान् प्रीतमनाः स पार्थो  
धनंजयः प्रेक्ष्य कुरुप्रवीरान् ।  
अभाषमाणोऽनुनयं मुहूर्तं  
वचोऽब्रवीत् सम्परिहृत्य भूयः ॥ २५ ॥  
पितामहं शान्तनवं च वृद्धं  
द्रोणं गुरुं च प्रणिपत्य मूर्ध्ना।
</details>

<details><summary>मूलम्</summary>

तान् प्रस्थितान् प्रीतमनाः स पार्थो  
धनंजयः प्रेक्ष्य कुरुप्रवीरान् ।  
अभाषमाणोऽनुनयं मुहूर्तं  
वचोऽब्रवीत् सम्परिहृत्य भूयः ॥ २५ ॥  
पितामहं शान्तनवं च वृद्धं  
द्रोणं गुरुं च प्रणिपत्य मूर्ध्ना।
</details>

<details><summary>अनुवाद (हिन्दी)</summary>

उन कौरववीरोंको वहाँसे प्रस्थान करते देख कुन्तीपुत्र धनंजय मन-ही-मन बड़े प्रसन्न हुए। वे दो घड़ीतक किसीसे अनुनय-विनयपूर्ण वचन न कहकर मौन रहे। फिर लौटकर उन्होंने वृद्ध पितामह भीष्म और गुरु द्रोणाचार्यके चरणोंमें मस्तक झुकाकर प्रणाम किया और कुछ बातचीत भी की॥२५॥
</details>

<details open><summary>विश्वास-प्रस्तुतिः</summary>

द्रौणिं कृपं चैव कुरूंश्च मान्या-  
ञ्छरैर्विचित्रैरभिवाद्य चैव ॥ २६ ॥  
दुर्योधनस्योत्तमरत्नचित्रं  
चिच्छेद पार्थो मुकुटं शरेण।
</details>

<details><summary>मूलम्</summary>

द्रौणिं कृपं चैव कुरूंश्च मान्या-  
ञ्छरैर्विचित्रैरभिवाद्य चैव ॥ २६ ॥  
दुर्योधनस्योत्तमरत्नचित्रं  
चिच्छेद पार्थो मुकुटं शरेण।
</details>

<details><summary>अनुवाद (हिन्दी)</summary>

फिर अश्वत्थामा, कृपाचार्य तथा अन्य माननीय (बाह्लीक, सोमदत्त आदि) कौरवोंको बाणोंकी विचित्र रीतिसे नमस्कार करके पार्थने एक बाण मारकर दुर्योधनके उत्तम रत्नजटित विचित्र मुकुटको काट डाला॥२६॥
</details>

<details open><summary>विश्वास-प्रस्तुतिः</summary>

आमन्त्र्य वीरांश्च तथैव मान्यान्  
गाण्डीवघोषेण विनाद्य लोकान् ॥ २७ ॥  
स देवदत्तं सहसा विनाद्य  
विदार्य वीरो द्विषतां मनांसि।
</details>

<details><summary>मूलम्</summary>

आमन्त्र्य वीरांश्च तथैव मान्यान्  
गाण्डीवघोषेण विनाद्य लोकान् ॥ २७ ॥  
स देवदत्तं सहसा विनाद्य  
विदार्य वीरो द्विषतां मनांसि।
</details>

<details><summary>अनुवाद (हिन्दी)</summary>

इसी प्रकार अन्य माननीय वीरोंसे भी विदा ले गाण्डीवकी टंकारसे सम्पूर्ण जगत्‌को प्रतिध्वनित करके वीर अर्जुनने सहसा देवदत्त नामक शंख बजाया और शत्रुओंका दिल दहला दिया॥२७॥
</details>

<details open><summary>विश्वास-प्रस्तुतिः</summary>

ध्वजेन सर्वानभिभूय शत्रून्  
सहेममालेन विराजमानः ॥ २८ ॥  
दृष्ट्वा प्रयातांस्तु कुरून् किरीटी  
हृष्टोऽब्रवीत् तत्र स मत्स्यपुत्रम्।  
आवर्तयाश्वान् पशवो जितास्ते  
याताः परे याहि पुरं प्रहृष्टः ॥ २९ ॥
</details>

<details><summary>मूलम्</summary>

ध्वजेन सर्वानभिभूय शत्रून्  
सहेममालेन विराजमानः ॥ २८ ॥  
दृष्ट्वा प्रयातांस्तु कुरून् किरीटी  
हृष्टोऽब्रवीत् तत्र स मत्स्यपुत्रम्।  
आवर्तयाश्वान् पशवो जितास्ते  
याताः परे याहि पुरं प्रहृष्टः ॥ २९ ॥
</details>

<details><summary>अनुवाद (हिन्दी)</summary>

इस प्रकार अपने रथकी सुवर्णमालामण्डित ध्वजासे सम्पूर्ण शत्रुओंका तिरस्कार करके अर्जुन विजयोल्लाससे विशेष शोभा पाने लगे। कौरव चले गये, यह देखकर किरीटधारी अर्जुनको बड़ा हर्ष हुआ। उन्होंने मत्स्यनरेशके पुत्र उत्तरसे वहाँ इस प्रकार कहा—‘राजकुमार! अब घोड़ोंको लौटाओ। तुम्हारी गौओंको जीत लिया गया और शत्रु भाग गये; इसलिये अब तुम आनन्दपूर्वक नगरकी ओर चलो’॥२८-२९॥
</details>

<details open><summary>विश्वास-प्रस्तुतिः</summary>

देवास्तु दृष्ट्वा महदद्‌भुतं तद्  
युद्धं कुरूणां सह फाल्गुनेन।  
जग्मुर्यथास्वं भवनं प्रतीताः  
पार्थस्य कर्माणि विचिन्तयन्तः ॥ ३० ॥
</details>

<details><summary>मूलम्</summary>

देवास्तु दृष्ट्वा महदद्‌भुतं तद्  
युद्धं कुरूणां सह फाल्गुनेन।  
जग्मुर्यथास्वं भवनं प्रतीताः  
पार्थस्य कर्माणि विचिन्तयन्तः ॥ ३० ॥
</details>

<details><summary>अनुवाद (हिन्दी)</summary>

अर्जुनके साथ होनेवाला कौरवोंका वह अत्यन्त अद्‌भुत युद्ध देखकर देवतालोग बड़े प्रसन्न हुए और अर्जुनके पराक्रमका स्मरण करते हुए अपने-अपने भवनको चले गये॥३०॥
</details>

<details><summary>मूलम् (समाप्तिः)</summary>

इति श्रीमहाभारते विराटपर्वणि गोहरणपर्वणि समस्तकौरवपलायने षट्‌षष्टितमोऽध्यायः ॥ ६६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत विराटपर्वके अन्तर्गत गोहरणपर्वमें समस्त कौरवोंके पलायनसे सम्बन्ध रखनेवाला छाछठवाँ अध्याय पूरा हुआ॥६६॥
</details>
