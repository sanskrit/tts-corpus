+++
title_full = "026 दुर्योधनका सभासदोंसे पाण्डवोंका पता लगानेके लिये परामर्श तथा इस विषयमें कर्ण और दुःशासनकी सम्मति"
title = "०२६ कर्णदुश्शासनादिभिः पाण्डवान्वेषणचिन्तनम्"

+++

<details><summary>भागसूचना</summary>

षड्‌विंशोऽध्यायः
</details>

<details><summary>सूचना (हिन्दी)</summary>

दुर्योधनका सभासदोंसे पाण्डवोंका पता लगानेके लिये परामर्श तथा इस विषयमें कर्ण और दुःशासनकी सम्मति
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततो दुर्योधनो राजा ज्ञात्वा तेषां वचस्तदा।  
चिरमन्तर्मना भूत्वा प्रत्युवाच सभासदः ॥ १ ॥
</details>

<details><summary>मूलम्</summary>

ततो दुर्योधनो राजा ज्ञात्वा तेषां वचस्तदा।  
चिरमन्तर्मना भूत्वा प्रत्युवाच सभासदः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर राजा दुर्योधन उस समय दूतोंकी बातपर विचार करके बहुत देरतक मन-ही-मन कुछ सोचता रहा। उसके बाद उसने सभासदोंसे कहा—॥१॥
</details>

<details open><summary>विश्वास-प्रस्तुतिः</summary>

सुदुःखा खलु कार्याणां गतिर्विज्ञातुमन्ततः।  
तस्मात् सर्वे निरीक्षध्वं क्व नु ते पाण्डवा गताः॥२॥
</details>

<details><summary>मूलम्</summary>

सुदुःखा खलु कार्याणां गतिर्विज्ञातुमन्ततः।  
तस्मात् सर्वे निरीक्षध्वं क्व नु ते पाण्डवा गताः॥२॥
</details>

<details><summary>अनुवाद (हिन्दी)</summary>

‘कार्योंके अन्तिम परिणामको ठीक-ठीक समझ लेना अत्यन्त कठिन है; अतः आप सब लोग इस बातको समझें कि पाण्डव कहाँ चले गये?॥२॥
</details>

<details open><summary>विश्वास-प्रस्तुतिः</summary>

अल्पावशिष्टं कालस्य गतभूयिष्ठमन्ततः ।  
तेषामज्ञातचर्यायामस्मिन् वर्षे त्रयोदशे ॥ ३ ॥
</details>

<details><summary>मूलम्</summary>

अल्पावशिष्टं कालस्य गतभूयिष्ठमन्ततः ।  
तेषामज्ञातचर्यायामस्मिन् वर्षे त्रयोदशे ॥ ३ ॥
</details>

<details><summary>अनुवाद (हिन्दी)</summary>

‘इस तेरहवें वर्षमें पाण्डवोंके अज्ञातवासका अधिकांश समय बीत चुका है और थोड़े ही दिन शेष हैं॥३॥
</details>

<details open><summary>विश्वास-प्रस्तुतिः</summary>

अस्य वर्षस्य शेषं चेद् व्यतीयुरिह पाण्डवाः।  
निवृत्तसमयास्ते हि सत्यव्रतपरायणाः ॥ ४ ॥  
क्षरन्त इव नागेन्द्राः सर्वे ह्याशीविषोपमाः।  
दुःखा भवेयुः संरब्धाः कौरवान् प्रति ते ध्रुवम् ॥ ५ ॥
</details>

<details><summary>मूलम्</summary>

अस्य वर्षस्य शेषं चेद् व्यतीयुरिह पाण्डवाः।  
निवृत्तसमयास्ते हि सत्यव्रतपरायणाः ॥ ४ ॥  
क्षरन्त इव नागेन्द्राः सर्वे ह्याशीविषोपमाः।  
दुःखा भवेयुः संरब्धाः कौरवान् प्रति ते ध्रुवम् ॥ ५ ॥
</details>

<details><summary>अनुवाद (हिन्दी)</summary>

‘यदि शेष समय भी पाण्डव इसी प्रकार यहाँ व्यतीत कर लें, तो वे प्रतिज्ञापालनके भारसे मुक्त हो जायँगे। फिर तो वे सत्यव्रती पाण्डव मदकी धारा बहानेवाले गजराजों और विषधर सर्पोंके समान क्रोधमें भरकर निश्चय ही कौरवोंके लिये दुःखदायी हो जायँगे॥४-५॥
</details>

<details open><summary>विश्वास-प्रस्तुतिः</summary>

सर्वे कालस्य वेत्तारः कृच्छ्ररूपधराः स्थिताः।  
प्रविशेयुर्जितक्रोधास्तावदेव पुनर्वनम् ॥ ६ ॥  
तस्मात् क्षिप्रं बुभूषध्वं यथा तेऽत्यन्तमव्ययम्।  
राज्यं निर्द्वन्द्वमव्यग्रं निःसपत्नं चिरं भवेत् ॥ ७ ॥
</details>

<details><summary>मूलम्</summary>

सर्वे कालस्य वेत्तारः कृच्छ्ररूपधराः स्थिताः।  
प्रविशेयुर्जितक्रोधास्तावदेव पुनर्वनम् ॥ ६ ॥  
तस्मात् क्षिप्रं बुभूषध्वं यथा तेऽत्यन्तमव्ययम्।  
राज्यं निर्द्वन्द्वमव्यग्रं निःसपत्नं चिरं भवेत् ॥ ७ ॥
</details>

<details><summary>अनुवाद (हिन्दी)</summary>

‘वे सब समयकी नियत अवधिको जानते हैं; अतः कही ऐसा वेष धारण करके छिपे होंगे, जिससे उन्हें पहचानना कठिन हो गया है; इसलिये आपलोग शीघ्र उनका पता लगानेकी चेष्टा करें, जिससे वे क्रोधको दबाकर उतने ही समयके लिये अर्थात् बारह वर्षोंके लिये फिर वनमें चले जायँ। ऐसा होनेपर ही मेरा यह राज्य दीर्घकाल-तकके लिये निर्द्वन्द्व, व्यग्रताशून्य तथा निष्कण्टक हो जायगा’॥६-७॥
</details>

<details open><summary>विश्वास-प्रस्तुतिः</summary>

अथाब्रवीत् ततः कर्णः क्षिप्रं गच्छन्तु भारत।  
अन्ये धूर्ता नरा दक्षा निभृताः साधुकारिणः ॥ ८ ॥
</details>

<details><summary>मूलम्</summary>

अथाब्रवीत् ततः कर्णः क्षिप्रं गच्छन्तु भारत।  
अन्ये धूर्ता नरा दक्षा निभृताः साधुकारिणः ॥ ८ ॥
</details>

<details><summary>अनुवाद (हिन्दी)</summary>

यह सुनकर कर्णने कहा—‘भरतनन्दन! तब शीघ्र ही दूसरे कार्यकुशल गुप्तचर भेजे जायँ, जो धूर्त होनेके साथ ही छिपे रहकर अपना कार्य अच्छी तरह कर सकें॥८॥
</details>

<details open><summary>विश्वास-प्रस्तुतिः</summary>

चरन्तु देशान् संवीताः स्फीताञ्जनपदाकुलान्।  
तत्र गोष्ठीषु रम्यासु सिद्धप्रव्रजितेषु च ॥ ९ ॥  
परिचारेषु तीर्थेषु विविधेष्वाकरेषु च।  
विज्ञातव्या मनुष्यैस्तैस्तर्कया सुविनीतया ॥ १० ॥
</details>

<details><summary>मूलम्</summary>

चरन्तु देशान् संवीताः स्फीताञ्जनपदाकुलान्।  
तत्र गोष्ठीषु रम्यासु सिद्धप्रव्रजितेषु च ॥ ९ ॥  
परिचारेषु तीर्थेषु विविधेष्वाकरेषु च।  
विज्ञातव्या मनुष्यैस्तैस्तर्कया सुविनीतया ॥ १० ॥
</details>

<details><summary>अनुवाद (हिन्दी)</summary>

‘वे गुप्तरूपसे धन-धान्यसम्पन्न एवं जनसमुदायसे भरे हुए देशोंमें जायँ और वहाँ सुरम्य सभाओंमें, सिद्ध-संन्यासी महात्माओंके आश्रमोंमें, राजनगरोंमें, नाना प्रकारके तीर्थों और सर्वोत्तम स्थानोंमें, वहाँ निवास करनेवाले मनुष्योंसे विनयपूर्ण युक्तिसे पूछकर उनका पता लगावें॥९-१०॥
</details>

<details open><summary>विश्वास-प्रस्तुतिः</summary>

विविधैस्तत्परैः सम्यक् तज्ज्ञैर्निपुणसंवृतैः ।  
अन्वेष्टव्याः सुनिपुणैः पाण्डवाश्छन्नवासिनः ॥ ११ ॥  
नदीकुञ्जेषु तीर्थेषु ग्रामेषु नगरेषु च।  
आश्रमेषु च रम्येषु पर्वतेषु गुहासु च ॥ १२ ॥
</details>

<details><summary>मूलम्</summary>

विविधैस्तत्परैः सम्यक् तज्ज्ञैर्निपुणसंवृतैः ।  
अन्वेष्टव्याः सुनिपुणैः पाण्डवाश्छन्नवासिनः ॥ ११ ॥  
नदीकुञ्जेषु तीर्थेषु ग्रामेषु नगरेषु च।  
आश्रमेषु च रम्येषु पर्वतेषु गुहासु च ॥ १२ ॥
</details>

<details><summary>अनुवाद (हिन्दी)</summary>

‘पाण्डव छिपकर किसी गुप्त स्थानमें निवास करते होंगे; अतः जो कार्यसाधनमें तत्पर, उन्हें अच्छी तरह पहचाननेवाले, बुद्धिमानीसे स्वयं भी छिपकर कार्य करनेवाले और अत्यन्त कुशल हों, ऐसे अनेक गुप्तचर नदी-तटवर्ती कुंजों, तीर्थों, गाँवों, नगरों, रमणीय आश्रमों, पर्वतों तथा गुफाओंमें जा-जाकर उनकी खोज करें’॥११-१२॥
</details>

<details open><summary>विश्वास-प्रस्तुतिः</summary>

अथाग्रजानन्तरजः पापभावानुरागवान् ।  
ज्येष्ठं दुःशासनस्तत्र भ्राता भ्रातरमब्रवीत् ॥ १३ ॥
</details>

<details><summary>मूलम्</summary>

अथाग्रजानन्तरजः पापभावानुरागवान् ।  
ज्येष्ठं दुःशासनस्तत्र भ्राता भ्रातरमब्रवीत् ॥ १३ ॥
</details>

<details><summary>अनुवाद (हिन्दी)</summary>

तदनन्तर सदा पापभावनामें अनुरक्त रहनेवाला दुर्योधनसे छोटा भाई दुःशासन अपने बड़े भाईसे बोला—॥१३॥
</details>

<details open><summary>विश्वास-प्रस्तुतिः</summary>

येषु नः प्रत्ययो राजंश्चारेषु मनुजाधिप।  
ते यान्तु दत्तदेया वै भूयस्तान् परिमार्गितुम् ॥ १४ ॥
</details>

<details><summary>मूलम्</summary>

येषु नः प्रत्ययो राजंश्चारेषु मनुजाधिप।  
ते यान्तु दत्तदेया वै भूयस्तान् परिमार्गितुम् ॥ १४ ॥
</details>

<details><summary>अनुवाद (हिन्दी)</summary>

‘राजन्! नरेश्वर! जिन गुप्तचरोंपर हमारा अधिक विश्वास हो, उन्हें देनेयोग्य सब साधन देकर पुनः पाण्डवोंकी खोजके लिये भेजा जाय॥१४॥
</details>

<details open><summary>विश्वास-प्रस्तुतिः</summary>

एतच्च कर्णो यत् प्राह सर्वमीहामहे तथा।  
यथोद्दिष्टं चराः सर्वे मृगयन्तु यतस्ततः ॥ १५ ॥
</details>

<details><summary>मूलम्</summary>

एतच्च कर्णो यत् प्राह सर्वमीहामहे तथा।  
यथोद्दिष्टं चराः सर्वे मृगयन्तु यतस्ततः ॥ १५ ॥
</details>

<details><summary>अनुवाद (हिन्दी)</summary>

‘कर्णने जो बात कही है, वह सब हम करें। इनके बताये हुए स्थानोंमें जहाँ-तहाँ घूमकर सभी गुप्तचर उनका पता लगावें’॥१५॥
</details>

<details open><summary>विश्वास-प्रस्तुतिः</summary>

एते चान्ये च भूयांसो देशाद् देशं यथाविधि।  
न तु तेषां गतिर्वासः प्रवृत्तिश्चोपलभ्यते ॥ १६ ॥
</details>

<details><summary>मूलम्</summary>

एते चान्ये च भूयांसो देशाद् देशं यथाविधि।  
न तु तेषां गतिर्वासः प्रवृत्तिश्चोपलभ्यते ॥ १६ ॥
</details>

<details><summary>अनुवाद (हिन्दी)</summary>

‘ये तथा और भी बहुत-से लोग एक देशसे दूसरे देशमें विधिपूर्वक खोज करें। अभीतक तो पाण्डवोंके गन्तव्य स्थान, निवास तथा प्रवृत्तिका कुछ भी पता नहीं लग रहा है॥१६॥
</details>

<details open><summary>विश्वास-प्रस्तुतिः</summary>

अत्यन्तं वा निगूढास्ते पारं चोर्मिमतो गताः।  
व्यालैश्चापि महारण्ये भक्षिताः शूरमानिनः ॥ १७ ॥
</details>

<details><summary>मूलम्</summary>

अत्यन्तं वा निगूढास्ते पारं चोर्मिमतो गताः।  
व्यालैश्चापि महारण्ये भक्षिताः शूरमानिनः ॥ १७ ॥
</details>

<details><summary>अनुवाद (हिन्दी)</summary>

‘या तो वे अधिक गुप्त स्थानमें छिपे हैं या समुद्रके उस पार चले गये हैं। यह भी सम्भव है कि अपनेको शूरवीर माननेवाले इन पाण्डवोंको उस महान् वनमें अजगर निगल गये हों॥१७॥
</details>

<details open><summary>विश्वास-प्रस्तुतिः</summary>

अथवा विषमं प्राप्य विनष्टाः शाश्वतीः समाः।  
तस्मान्मानसमव्यग्रं कृत्वा त्वं कुरुनन्दन।  
कुरु कार्यं महोत्साहं मन्यसे यन्नराधिप ॥ १८ ॥
</details>

<details><summary>मूलम्</summary>

अथवा विषमं प्राप्य विनष्टाः शाश्वतीः समाः।  
तस्मान्मानसमव्यग्रं कृत्वा त्वं कुरुनन्दन।  
कुरु कार्यं महोत्साहं मन्यसे यन्नराधिप ॥ १८ ॥
</details>

<details><summary>अनुवाद (हिन्दी)</summary>

‘अथवा वे किसी विषम परिस्थितिमें पड़कर सदाके लिये नष्ट हो गये हों। अतः कुरुनन्दन! मनुजेश्वर! आप अपने चित्तको स्वस्थ करके जो ठीक समझमें आवे, वह कार्य पूर्ण उत्साहके साथ करें’॥१८॥
</details>

<details><summary>मूलम् (समाप्तिः)</summary>

इति श्रीमहाभारते विराटपर्वणि गोहरणपर्वणि कर्णदुःशासनवाक्ये षड्‌विंशोऽध्यायः ॥ २६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत विराटपर्वके अन्तर्गत गोहरणपर्वमें कर्ण और दुःशासनके वचनविषयक छब्बीसवाँ अध्याय पूरा हुआ॥२६॥
</details>
