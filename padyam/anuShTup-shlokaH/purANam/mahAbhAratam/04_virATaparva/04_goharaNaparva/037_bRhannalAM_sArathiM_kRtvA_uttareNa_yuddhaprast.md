+++
title_full = "037 बृहन्नलाको सारथि बनाकर राजकुमार उत्तरका रणभूमिकी ओर प्रस्थान"
title = "०३७ बृहन्नलां सारथिं कृत्वा उत्तरेण युद्धप्रस्थानम्"

+++

<details><summary>भागसूचना</summary>

सप्तत्रिंशोऽध्यायः
</details>

<details><summary>सूचना (हिन्दी)</summary>

बृहन्नलाको सारथि बनाकर राजकुमार उत्तरका रणभूमिकी ओर प्रस्थान
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

सा प्राद्रवत् काञ्चनमाल्यधारिणी  
ज्येष्ठेन भ्रात्रा प्रहिता यशस्विनी।  
सुदक्षिणा वेदिविलग्नमध्या  
सा पद्मपत्राभनिभा शिखण्डिनी ॥ १ ॥  
तन्वी शुभाङ्गी मणिचित्रमेखला  
मत्स्यस्य राज्ञो दुहिता श्रिया वृता।  
तन्नर्तनागारमरालपक्ष्मा  
शतह्रदा मेघमिवान्वपद्यत ॥ २ ॥
</details>

<details><summary>मूलम्</summary>

सा प्राद्रवत् काञ्चनमाल्यधारिणी  
ज्येष्ठेन भ्रात्रा प्रहिता यशस्विनी।  
सुदक्षिणा वेदिविलग्नमध्या  
सा पद्मपत्राभनिभा शिखण्डिनी ॥ १ ॥  
तन्वी शुभाङ्गी मणिचित्रमेखला  
मत्स्यस्य राज्ञो दुहिता श्रिया वृता।  
तन्नर्तनागारमरालपक्ष्मा  
शतह्रदा मेघमिवान्वपद्यत ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! कुमारी उत्तरा सोनेकी माला और मोरपंखका शृंगार धारण किये हुए थी। उसकी अंगकान्ति कमलदलकी-सी आभावाली लक्ष्मीको भी लज्जित कर रही थी। उसकी कमर यज्ञकी वेदीके समान सूक्ष्म थी। शरीरसे भी वह पतली ही थी। उसके सभी अंग शुभ लक्षणोंसे युक्त थे। उसने कटिप्रदेशमें मणियोंकी बनी हुई विचित्र करधनी पहन रखी थी। मत्स्यराजकी वह यशस्विनी कन्या अनुपम शोभासे प्रकाशित हो रही थी। बड़ोंकी आज्ञा माननेवाली कुमारी उत्तरा बड़े भाईके भेजनेसे बड़ी उतावलीके साथ नृत्यशालामें गयी; मानो चपला मेघ-मालामें विलीन हो गयी हो। उसके नेत्रोंकी टेढ़ी-टेढ़ी बरौनियाँ बड़ी भली मालूम होती थीं॥१-२॥
</details>

<details open><summary>विश्वास-प्रस्तुतिः</summary>

सा हस्तिहस्तोपमसंहितोरूः  
स्वनिन्दिता चारुदती सुमध्यमा ।  
आसाद्य तं वै वरमाल्यधारिणी  
पार्थं शुभा नागवधूरिव द्विपम् ॥ ३ ॥
</details>

<details><summary>मूलम्</summary>

सा हस्तिहस्तोपमसंहितोरूः  
स्वनिन्दिता चारुदती सुमध्यमा ।  
आसाद्य तं वै वरमाल्यधारिणी  
पार्थं शुभा नागवधूरिव द्विपम् ॥ ३ ॥
</details>

<details><summary>अनुवाद (हिन्दी)</summary>

उसकी परस्पर सटी हुई जाँघें हाथीकी सूँड़के समान सुशोभित होती थीं, दाँत चमकीले और मनोहर थे। शरीरका मध्यभाग बड़ा सुहावना था। वह अनिन्द्य-सुन्दरी सुन्दर हार धारण किये उन कुन्तीनन्दन अर्जुनके पास पहुँचकर गजराजके समीप गयी हुई हथिनीके समान शोभा पा रही थी॥३॥
</details>

<details open><summary>विश्वास-प्रस्तुतिः</summary>

सा रत्नभूता मनसः प्रियार्चिता  
सुता विराटस्य यथेन्द्रलक्ष्मीः ।  
सुदर्शनीया प्रमुखे यशस्विनी  
प्रीत्याब्रवीदर्जुनमायतेक्षणा ॥ ४ ॥
</details>

<details><summary>मूलम्</summary>

सा रत्नभूता मनसः प्रियार्चिता  
सुता विराटस्य यथेन्द्रलक्ष्मीः ।  
सुदर्शनीया प्रमुखे यशस्विनी  
प्रीत्याब्रवीदर्जुनमायतेक्षणा ॥ ४ ॥
</details>

<details><summary>अनुवाद (हिन्दी)</summary>

विराटकुमारी उत्तरा स्त्रियोंमें रत्नस्वरूपा और मनको प्रिय लगनेवाली थी। वह उस राजभवनमें इन्द्रकी साम्राज्यलक्ष्मीके समान सम्मानित थी। उसके नेत्र बड़े-बड़े थे। वह यशस्विनी बाला सामनेसे देखने ही योग्य थी। वह अर्जुनसे प्रेमपूर्वक बोली—॥४॥
</details>

<details open><summary>विश्वास-प्रस्तुतिः</summary>

सुसंहतोरुं कनकोज्ज्वलत्वचं  
पार्थः कुमारीं स तदाभ्यभाषत।  
किमागमः काञ्चनमाल्यधारिणि  
मृगाक्षि किं त्वं त्वरितेव भामिनि॥  
किं ते मुखं सुन्दरि न प्रसन्न-  
माचक्ष्व तत्त्वं मम शीघ्रमङ्गने ॥ ५ ॥
</details>

<details><summary>मूलम्</summary>

सुसंहतोरुं कनकोज्ज्वलत्वचं  
पार्थः कुमारीं स तदाभ्यभाषत।  
किमागमः काञ्चनमाल्यधारिणि  
मृगाक्षि किं त्वं त्वरितेव भामिनि॥  
किं ते मुखं सुन्दरि न प्रसन्न-  
माचक्ष्व तत्त्वं मम शीघ्रमङ्गने ॥ ५ ॥
</details>

<details><summary>अनुवाद (हिन्दी)</summary>

सुवर्णके समान सुन्दर एवं गौर त्वचा तथा सटी जाँघोंवाली कुमारी उत्तराको देखकर अर्जुनने पूछा—‘सुवर्णकी माला धारण करनेवाली मृगलोचने! भामिनि! तुम क्यों उतावली-सी चली आ रही हो? सुन्दरि! आज तुम्हारा मुख प्रसन्न क्यों नहीं है? अंगने! मुझे शीघ्र सब बातें ठीक-ठीक बताओ’॥५॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

स तां दृष्ट्‌वा विशालाक्षीं राजपुत्रीं सखीं तथा।  
प्रहसन्नब्रवीद् राजन् किमागमनमित्युत ॥ ६ ॥  
तमब्रवीद् राजपुत्री समुपेत्य नरर्षभम्।  
प्रणयं भावयन्ती सा सखीमध्य इदं वचः ॥ ७ ॥
</details>

<details><summary>मूलम्</summary>

स तां दृष्ट्‌वा विशालाक्षीं राजपुत्रीं सखीं तथा।  
प्रहसन्नब्रवीद् राजन् किमागमनमित्युत ॥ ६ ॥  
तमब्रवीद् राजपुत्री समुपेत्य नरर्षभम्।  
प्रणयं भावयन्ती सा सखीमध्य इदं वचः ॥ ७ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! विशाल नेत्रोंवाली अपनी सखी राजकुमारी उत्तराकी ओर देखकर अर्जुनने हँसते हुए जब उससे अपने पास आनेका कारण पूछा, तब वह राजपुत्री नरश्रेष्ठ अर्जुनके समीप जा अपना प्रेम प्रकट करती हुई सखियोंके बीचमें इस प्रकार बोली—॥६-७॥
</details>

<details open><summary>विश्वास-प्रस्तुतिः</summary>

गावो राष्ट्रस्य कुरुभिः काल्यन्ते नो बृहन्नले।  
ता विजेतुं मम भ्राता प्रयास्यति धनुर्धरः ॥ ८ ॥
</details>

<details><summary>मूलम्</summary>

गावो राष्ट्रस्य कुरुभिः काल्यन्ते नो बृहन्नले।  
ता विजेतुं मम भ्राता प्रयास्यति धनुर्धरः ॥ ८ ॥
</details>

<details><summary>अनुवाद (हिन्दी)</summary>

‘बृहन्नले! हमारे राष्ट्रकी गौओंको कौरव हाँककर लिये जाते हैं; अतः उन्हें जीतनेके लिये मेरे भैया धनुष धारण करके जानेवाले हैं॥८॥
</details>

<details open><summary>विश्वास-प्रस्तुतिः</summary>

नाचिरं निहतस्तस्य संग्रामे रथसारथिः।  
तेन नास्ति समः सूतो योऽस्य सारथ्यमाचरेत् ॥ ९ ॥
</details>

<details><summary>मूलम्</summary>

नाचिरं निहतस्तस्य संग्रामे रथसारथिः।  
तेन नास्ति समः सूतो योऽस्य सारथ्यमाचरेत् ॥ ९ ॥
</details>

<details><summary>अनुवाद (हिन्दी)</summary>

‘थोड़े ही दिन हुए, उनके रथका सारथि एक युद्धमें मारा गया। इस कारण कोई ऐसा योग्य सूत नहीं है, जो उनके सारथिका काम सँभाल सके॥९॥
</details>

<details open><summary>विश्वास-प्रस्तुतिः</summary>

तस्मै प्रयतमानाय सारथ्यर्थं बृहन्नले।  
आचचक्षे हयज्ञाने सैरन्ध्री कौशलं तव ॥ १० ॥
</details>

<details><summary>मूलम्</summary>

तस्मै प्रयतमानाय सारथ्यर्थं बृहन्नले।  
आचचक्षे हयज्ञाने सैरन्ध्री कौशलं तव ॥ १० ॥
</details>

<details><summary>अनुवाद (हिन्दी)</summary>

‘बृहन्नले! वे सारथि ढूँढ़नेका प्रयत्न कर रहे थे, इतनेमें ही सैरन्ध्रीने पहुँचकर यह बताया कि तुम अश्वविद्यामें कुशल हो॥१०॥
</details>

<details open><summary>विश्वास-प्रस्तुतिः</summary>

अर्जुनस्य किलासीस्त्वं सारथिर्दयितः पुरा।  
त्वयाजयत् सहायेन पृथिवीं पाण्डवर्षभः ॥ ११ ॥
</details>

<details><summary>मूलम्</summary>

अर्जुनस्य किलासीस्त्वं सारथिर्दयितः पुरा।  
त्वयाजयत् सहायेन पृथिवीं पाण्डवर्षभः ॥ ११ ॥
</details>

<details><summary>अनुवाद (हिन्दी)</summary>

‘पहले तुम अर्जुनका प्रिय सारथि रह चुकी हो। तुम्हारी सहायतासे उन पाण्डवशिरोमणिने समूची पृथ्वीपर विजय पायी है॥११॥
</details>

<details open><summary>विश्वास-प्रस्तुतिः</summary>

सा सारथ्यं मम भ्रातुः कुरु साधु बृहन्नले।  
पुरा दूरतरं गावो ह्रियन्त कुरुभिर्हि नः ॥ १२ ॥
</details>

<details><summary>मूलम्</summary>

सा सारथ्यं मम भ्रातुः कुरु साधु बृहन्नले।  
पुरा दूरतरं गावो ह्रियन्त कुरुभिर्हि नः ॥ १२ ॥
</details>

<details><summary>अनुवाद (हिन्दी)</summary>

‘अतः बृहन्नले! इसके पहले कि कौरवलोग हमारी गौओंको बहुत दूर लेकर चले जायँ, तुम मेरे भाईके सारथिका कार्य अच्छी तरह कर दो॥१२॥
</details>

<details open><summary>विश्वास-प्रस्तुतिः</summary>

अथैतद् वचनं मेऽद्य नियुक्ता न करिष्यसि।  
प्रणयादुच्यमाना त्वं परित्यक्ष्यामि जीवितम् ॥ १३ ॥
</details>

<details><summary>मूलम्</summary>

अथैतद् वचनं मेऽद्य नियुक्ता न करिष्यसि।  
प्रणयादुच्यमाना त्वं परित्यक्ष्यामि जीवितम् ॥ १३ ॥
</details>

<details><summary>अनुवाद (हिन्दी)</summary>

‘सखी! मैं बड़े प्रेमसे यह बात कहती हूँ। यदि आज इतना अनुरोध करनेपर भी तुम मेरी बात नहीं मानोगी, तो मैं प्राण त्याग दूँगी’॥१३॥
</details>

<details open><summary>विश्वास-प्रस्तुतिः</summary>

एवमुक्तस्तु सुश्रोण्या तया सख्या परंतपः।  
जगाम राजपुत्रस्य सकाशममितौजसः ॥ १४ ॥  
तमाव्रजन्तं त्वरितं प्रभिन्नमिव कुञ्जरम्।  
अन्वगच्छद् विशालाक्षी गजं गजवधूरिव ॥ १५ ॥
</details>

<details><summary>मूलम्</summary>

एवमुक्तस्तु सुश्रोण्या तया सख्या परंतपः।  
जगाम राजपुत्रस्य सकाशममितौजसः ॥ १४ ॥  
तमाव्रजन्तं त्वरितं प्रभिन्नमिव कुञ्जरम्।  
अन्वगच्छद् विशालाक्षी गजं गजवधूरिव ॥ १५ ॥
</details>

<details><summary>अनुवाद (हिन्दी)</summary>

सुन्दर कटिप्रदेशवाली सखी उत्तराके ऐसा कहनेपर शत्रुओंको संताप देनेवाले अर्जुन अमितपराक्रमी राजकुमार उत्तरके समीप गये। मद टपकानेवाले गजराजकी भाँति शीघ्रतापूर्वक आते हुए अर्जुनके पीछे-पीछे विशाल नेत्रोंवाली उत्तरा भी आयी; ठीक उसी तरह, जैसे हथिनी हाथीके पीछे-पीछे जाती है॥१४-१५॥
</details>

<details open><summary>विश्वास-प्रस्तुतिः</summary>

दूरादेव तु तां प्रेक्ष्य राजपुत्रोऽभ्यभाषत।  
त्वया सारथिना पार्थः खाण्डवेऽग्निमतर्पयत् ॥ १६ ॥  
पृथिवीमजयत् कृत्स्नां कुन्तीपुत्रो धनंजयः।  
सैरन्ध्री त्वां समाचष्टे सा हि जानाति पाण्डवान् ॥ १७ ॥
</details>

<details><summary>मूलम्</summary>

दूरादेव तु तां प्रेक्ष्य राजपुत्रोऽभ्यभाषत।  
त्वया सारथिना पार्थः खाण्डवेऽग्निमतर्पयत् ॥ १६ ॥  
पृथिवीमजयत् कृत्स्नां कुन्तीपुत्रो धनंजयः।  
सैरन्ध्री त्वां समाचष्टे सा हि जानाति पाण्डवान् ॥ १७ ॥
</details>

<details><summary>अनुवाद (हिन्दी)</summary>

राजकुमार उत्तरने बृहन्नलाको दूरसे ही देखकर इस प्रकार कहा—‘बृहन्नले! अर्जुनने तुम्हें सारथि बनाकर खाण्डववनमें अग्निको तृप्त किया था। इतना ही नहीं, कुन्तीपुत्र धनंजयने तुम-जैसे सारथिके सहयोगसे ही समूची पृथ्वीपर विजय पायी है।’ तुम्हारे विषयमें यह बात सैरन्ध्री कह रही थी, क्योंकि वह पाण्डवोंको अच्छी तरह जानती है॥१६-१७॥
</details>

<details open><summary>विश्वास-प्रस्तुतिः</summary>

संयच्छ मामकानश्वांस्तथैव त्वं बृहन्नले।  
कुरुभिर्योत्स्यमानस्य गोधनानि परीप्सतः ॥ १८ ॥
</details>

<details><summary>मूलम्</summary>

संयच्छ मामकानश्वांस्तथैव त्वं बृहन्नले।  
कुरुभिर्योत्स्यमानस्य गोधनानि परीप्सतः ॥ १८ ॥
</details>

<details><summary>अनुवाद (हिन्दी)</summary>

‘बृहन्नले! तुम अर्जुनकी ही भाँति मेरे घोड़ोंको भी काबूमें रखना, क्योंकि मैं अपना गोधन वापस लेनेके लिये कौरवोंके साथ युद्ध करनेवाला हूँ॥१८॥
</details>

<details open><summary>विश्वास-प्रस्तुतिः</summary>

अर्जुनस्य किलासीस्त्वं सारथिर्दयितः पुरा।  
त्वयाजयत् सहायेन पृथिवीं पाण्डवर्षभः ॥ १९ ॥
</details>

<details><summary>मूलम्</summary>

अर्जुनस्य किलासीस्त्वं सारथिर्दयितः पुरा।  
त्वयाजयत् सहायेन पृथिवीं पाण्डवर्षभः ॥ १९ ॥
</details>

<details><summary>अनुवाद (हिन्दी)</summary>

‘पहले तुम अर्जुनका प्रिय सारथि रह चुकी हो और तुम्हारी ही सहायतासे उन पाण्डवशिरोमणिने समूची पृथ्वीपर विजय पायी है’॥१९॥
</details>

<details open><summary>विश्वास-प्रस्तुतिः</summary>

एवमुक्ता प्रत्युवाच राजपुत्रं बृहन्नला।  
का शक्तिर्मम सारथ्यं कर्तुं संग्राममूर्धनि ॥ २० ॥
</details>

<details><summary>मूलम्</summary>

एवमुक्ता प्रत्युवाच राजपुत्रं बृहन्नला।  
का शक्तिर्मम सारथ्यं कर्तुं संग्राममूर्धनि ॥ २० ॥
</details>

<details><summary>अनुवाद (हिन्दी)</summary>

उसके ऐसा कहनेपर बृहन्नला राजकुमारसे बोली—‘भला, मेरी क्या शक्ति है कि मैं युद्धके मुहानेपर सारथिका काम सँभाल सकूँ?॥२०॥
</details>

<details open><summary>विश्वास-प्रस्तुतिः</summary>

गीतं वा यदि वा नृत्यं वादित्रं वा पृथग्विधम्।  
तत् करिष्यामि भद्रं ते सारथ्यं तु कुतो मम॥२१॥
</details>

<details><summary>मूलम्</summary>

गीतं वा यदि वा नृत्यं वादित्रं वा पृथग्विधम्।  
तत् करिष्यामि भद्रं ते सारथ्यं तु कुतो मम॥२१॥
</details>

<details><summary>अनुवाद (हिन्दी)</summary>

‘राजकुमार! आपका कल्याण हो। यदि गाना हो, नृत्य करना हो अथवा विभिन्न प्रकारके बाजे बजाने हों, तो वह कर लूँगी। सारथिका काम मुझसे कैसे हो सकता है?॥२१॥
</details>

<details open><summary>मूलम् (वचनम्)</summary>

उत्तर उवाच
</details>

<details open><summary>विश्वास-प्रस्तुतिः</summary>

बृहन्नले गायनो वा नर्तनो वा पुनर्भव।  
क्षिप्रं मे रथमास्थाय निगृह्णीष्व हयोत्तमान् ॥ २२ ॥
</details>

<details><summary>मूलम्</summary>

बृहन्नले गायनो वा नर्तनो वा पुनर्भव।  
क्षिप्रं मे रथमास्थाय निगृह्णीष्व हयोत्तमान् ॥ २२ ॥
</details>

<details><summary>अनुवाद (हिन्दी)</summary>

_उत्तर बोला—_ बृहन्नले! तुम पुनः लौटकर गायक या नर्तक जो चाहो, बन जाना। इस समय तो शीघ्र ही मेरे रथपर बैठकर श्रेष्ठ घोड़ोंको काबूमें करो॥२२॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

स तत्र नर्मसंयुक्तमकरोत् पाण्डवो बहु।  
उत्तरायाः प्रमुखतः सर्वं जानन्नरिंदमः ॥ २३ ॥
</details>

<details><summary>मूलम्</summary>

स तत्र नर्मसंयुक्तमकरोत् पाण्डवो बहु।  
उत्तरायाः प्रमुखतः सर्वं जानन्नरिंदमः ॥ २३ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! शत्रुओंका दमन करनेवाले पाण्डुनन्दन अर्जुनने सब कुछ जानते हुए भी उत्तराके सामने हँसीके लिये बहुत-से अनभिज्ञतासूचक कार्य किये॥२३॥
</details>

<details open><summary>विश्वास-प्रस्तुतिः</summary>

ऊर्ध्वमुत्क्षिप्य कवचं शरीरे प्रत्यमुञ्जत।  
कुमार्यस्तत्र तं दृष्ट्वा प्राहसन् पृथुलोचनाः ॥ २४ ॥
</details>

<details><summary>मूलम्</summary>

ऊर्ध्वमुत्क्षिप्य कवचं शरीरे प्रत्यमुञ्जत।  
कुमार्यस्तत्र तं दृष्ट्वा प्राहसन् पृथुलोचनाः ॥ २४ ॥
</details>

<details><summary>अनुवाद (हिन्दी)</summary>

वे कवचको ऊपर उठाकर शरीरमें डालने लगे। यह देखकर वहाँ खड़ी हुई बड़े-बड़े नेत्रोंवाली राजकुमारियाँ हँसने लगीं॥२४॥
</details>

<details open><summary>विश्वास-प्रस्तुतिः</summary>

स तु दृष्ट्वा विमुह्यन्तं स्वयमेवोत्तरस्ततः।  
कवचेन महार्हेण समनह्यद् बृहन्नलाम् ॥ २५ ॥
</details>

<details><summary>मूलम्</summary>

स तु दृष्ट्वा विमुह्यन्तं स्वयमेवोत्तरस्ततः।  
कवचेन महार्हेण समनह्यद् बृहन्नलाम् ॥ २५ ॥
</details>

<details><summary>अनुवाद (हिन्दी)</summary>

बृहन्नलाको (कवच धारणके समय) भूल करती देख राजकुमार उत्तरने स्वयं ही उसे बहुमूल्य कवच धारण कराया॥२५॥
</details>

<details open><summary>विश्वास-प्रस्तुतिः</summary>

स बिभ्रत् कवचं चाग्र्यं स्वयमप्यंशुमत्प्रभम्।  
ध्वजं च सिंहमुच्छ्रित्य सारथ्ये समकल्पयत् ॥ २६ ॥
</details>

<details><summary>मूलम्</summary>

स बिभ्रत् कवचं चाग्र्यं स्वयमप्यंशुमत्प्रभम्।  
ध्वजं च सिंहमुच्छ्रित्य सारथ्ये समकल्पयत् ॥ २६ ॥
</details>

<details><summary>अनुवाद (हिन्दी)</summary>

फिर उसने स्वयं भी सूर्यके समान कान्तिमान् सुन्दर कवच धारण किया और रथपर सिंहध्वज फहराकर बृहन्नलाको सारथिके कार्यमें नियुक्त कर दिया॥२६॥
</details>

<details open><summary>विश्वास-प्रस्तुतिः</summary>

धनूंषि च महार्हाणि बाणांश्च रुचिरान् बहून्।  
आदाय प्रययौ वीरः स बृहन्नलसारथिः ॥ २७ ॥
</details>

<details><summary>मूलम्</summary>

धनूंषि च महार्हाणि बाणांश्च रुचिरान् बहून्।  
आदाय प्रययौ वीरः स बृहन्नलसारथिः ॥ २७ ॥
</details>

<details><summary>अनुवाद (हिन्दी)</summary>

तदनन्तर बहुत-से बहुमूल्य धनुष और सुन्दर बाण लेकर वीर उत्तर बृहन्नला सारथिके साथ युद्धके लिये प्रस्थित हुआ॥२७॥
</details>

<details open><summary>विश्वास-प्रस्तुतिः</summary>

अथोत्तरा च कन्याश्च सख्यस्तामब्रुवंस्तदा।  
बृहन्नले आनयेथा वासांसि रुचिराणि च ॥ २८ ॥  
पाञ्चालिकार्थं चित्राणि सूक्ष्माणि च मृदूनि च।  
विजित्य संग्रामगतान् भीष्मद्रोणमुखान् कुरून् ॥ २९ ॥
</details>

<details><summary>मूलम्</summary>

अथोत्तरा च कन्याश्च सख्यस्तामब्रुवंस्तदा।  
बृहन्नले आनयेथा वासांसि रुचिराणि च ॥ २८ ॥  
पाञ्चालिकार्थं चित्राणि सूक्ष्माणि च मृदूनि च।  
विजित्य संग्रामगतान् भीष्मद्रोणमुखान् कुरून् ॥ २९ ॥
</details>

<details><summary>अनुवाद (हिन्दी)</summary>

उस समय उत्तरा और उसकी सखीरूपा दूसरी राजकन्याओंने कहा—‘बृहन्नले! तुम युद्धभूमिमें आये हुए भीष्म, द्रोण आदि प्रमुख कौरववीरोंको जीतकर हमारी गुड़ियोंके लिये उनके महीन, कोमल और विचित्र रंगके सुन्दर-सुन्दर वस्त्र ले आना’॥२८-२९॥
</details>

<details open><summary>विश्वास-प्रस्तुतिः</summary>

एवं ता ब्रुवतीः कन्याः सहिताः पाण्डुनन्दनः।  
प्रत्युवाच हसन् पार्थो मेघदुन्दुभिनिःस्वनः ॥ ३० ॥
</details>

<details><summary>मूलम्</summary>

एवं ता ब्रुवतीः कन्याः सहिताः पाण्डुनन्दनः।  
प्रत्युवाच हसन् पार्थो मेघदुन्दुभिनिःस्वनः ॥ ३० ॥
</details>

<details><summary>अनुवाद (हिन्दी)</summary>

ऐसा कहती हुई उन सब कन्याओंसे पाण्डुनन्दन अर्जुनने हँसते हुए मेघ और दुन्दुभिके समान गम्भीर वाणीमें कहा॥३०॥
</details>

<details open><summary>मूलम् (वचनम्)</summary>

बृहन्नलोवाच
</details>

<details open><summary>विश्वास-प्रस्तुतिः</summary>

यद्युत्तरोऽयं संग्रामे विजेष्यति महारथान्।  
अथाहरिष्ये वासांसि दिव्यानि रुचिराणि च ॥ ३१ ॥
</details>

<details><summary>मूलम्</summary>

यद्युत्तरोऽयं संग्रामे विजेष्यति महारथान्।  
अथाहरिष्ये वासांसि दिव्यानि रुचिराणि च ॥ ३१ ॥
</details>

<details><summary>अनुवाद (हिन्दी)</summary>

_बृहन्नला बोली—_ यदि ये राजकुमार उत्तर रणभूमिमें उन महारथियोंको परास्त कर देंगे, तो मैं अवश्य उनके दिव्य और सुन्दर वस्त्र ले आऊँगी॥३१॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवमुक्त्वा तु बीभत्सुस्ततः प्राचोदयद्धयान्।  
कुरूनभिमुखः शूरो नानाध्वजपताकिनः ॥ ३२ ॥
</details>

<details><summary>मूलम्</summary>

एवमुक्त्वा तु बीभत्सुस्ततः प्राचोदयद्धयान्।  
कुरूनभिमुखः शूरो नानाध्वजपताकिनः ॥ ३२ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! ऐसा कहकर शूरवीर अर्जुनने भाँति-भाँतिकी ध्वजा-पताकाओंसे सुशोभित कौरवोंकी ओर जानेके लिये घोड़ोंको हाँक दिया॥३२॥
</details>

<details open><summary>विश्वास-प्रस्तुतिः</summary>

तमुत्तरं वीक्ष्य रथोत्तमे स्थितं  
बृहन्नलायाः सहितं महाभुजम् ।  
स्त्रियश्च कन्याश्च द्विजाश्च सुव्रताः  
प्रदक्षिणं चक्रुरथोचुरङ्गनाः ॥ ३३ ॥
</details>

<details><summary>मूलम्</summary>

तमुत्तरं वीक्ष्य रथोत्तमे स्थितं  
बृहन्नलायाः सहितं महाभुजम् ।  
स्त्रियश्च कन्याश्च द्विजाश्च सुव्रताः  
प्रदक्षिणं चक्रुरथोचुरङ्गनाः ॥ ३३ ॥
</details>

<details><summary>अनुवाद (हिन्दी)</summary>

बृहन्नलाके साथ उत्तम रथपर बैठे हुए महाबाहु उत्तरको जाते देख स्त्रियों, कन्याओं तथा उत्तम व्रतका पालन करनेवाले ब्राह्मणोंने उसकी दक्षिणावर्त परिक्रमा की। तत्पश्चात् स्त्रियाँ और कन्याएँ बोलीं—॥३३॥
</details>

<details open><summary>विश्वास-प्रस्तुतिः</summary>

यदर्जुनस्यर्षभतुल्यगामिनः  
पुराभवत् खाण्डवदाहमङ्गलम् ।  
कुरून् समासाद्य रणे बृहन्नले  
सहोत्तरेणाद्य तदस्तु मङ्गलम् ॥ ३४ ॥
</details>

<details><summary>मूलम्</summary>

यदर्जुनस्यर्षभतुल्यगामिनः  
पुराभवत् खाण्डवदाहमङ्गलम् ।  
कुरून् समासाद्य रणे बृहन्नले  
सहोत्तरेणाद्य तदस्तु मङ्गलम् ॥ ३४ ॥
</details>

<details><summary>अनुवाद (हिन्दी)</summary>

‘बृहन्नले! वृषभके समान गतिवाले अर्जुनको पहले खाण्डववनदाहके समय जैसा मंगल प्राप्त हुआ था, आज युद्धमें कौरवोंके पास पहुँचनेपर राजकुमार उत्तरके साथ तुम्हें वैसा ही मंगल प्राप्त हो’॥३४॥
</details>

<details><summary>मूलम् (समाप्तिः)</summary>

इति श्रीमहाभारते विराटपर्वणि गोहरणपर्वणि उत्तरगोग्रहे उत्तरनिर्याणं नाम सप्तत्रिंशोऽध्यायः॥३७॥
</details>

<details open><summary>मूलम् (वचनम्)</summary>

इस प्रकार श्रीमहाभारत विराटपर्वके अन्तर्गत गोहरणपर्वमें उत्तर दिशाकी ओरसे गौओंके अपहरणके प्रसंगमें राजकुमार उत्तरका युद्धके लिये प्रस्थानविषयक सैंतीसवाँ अध्याय पूरा हुआ॥३७॥
</details>
