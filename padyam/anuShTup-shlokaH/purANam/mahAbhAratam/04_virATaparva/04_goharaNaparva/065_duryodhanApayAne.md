+++
title_full = "065 अर्जुन और दुर्योधनका युद्ध, विकर्ण आदि योद्धाओं-सहित दुर्योधनका युद्धके मैदानसे भागना"
title = "०६५ दुर्योधनापयाने"

+++

<details><summary>भागसूचना</summary>

पञ्चषष्टितमोऽध्यायः
</details>

<details><summary>सूचना (हिन्दी)</summary>

अर्जुन और दुर्योधनका युद्ध, विकर्ण आदि योद्धाओंसहित दुर्योधनका युद्धके मैदानसे भागना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

भीष्मे तु संग्रामशिरो विहाय  
पलायमाने धृतराष्ट्रपुत्रः ।  
उत्सृज्य केतुं विनदन् महात्मा  
धनुर्विगृह्यार्जुनमाससाद ॥ १ ॥
</details>

<details><summary>मूलम्</summary>

भीष्मे तु संग्रामशिरो विहाय  
पलायमाने धृतराष्ट्रपुत्रः ।  
उत्सृज्य केतुं विनदन् महात्मा  
धनुर्विगृह्यार्जुनमाससाद ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! जब भीष्मजी युद्धका मुहाना छोड़कर दूर हट गये, तब धृतराष्ट्र-पुत्र महामना दुर्योधन अपने रथकी पताका फहराकर हाथमें धनुष ले सिंहनाद करता हुआ अर्जुनपर चढ़ आया॥१॥
</details>

<details open><summary>विश्वास-प्रस्तुतिः</summary>

स भीमधन्वानमुदग्रवीर्यं  
धनंजयं शत्रुगणे चरन्तम् ।  
आकर्णपूर्णायतचोदितेन  
विव्याध भल्लेन ललाटमध्ये ॥ २ ॥
</details>

<details><summary>मूलम्</summary>

स भीमधन्वानमुदग्रवीर्यं  
धनंजयं शत्रुगणे चरन्तम् ।  
आकर्णपूर्णायतचोदितेन  
विव्याध भल्लेन ललाटमध्ये ॥ २ ॥
</details>

<details><summary>अनुवाद (हिन्दी)</summary>

उस समय भयंकर धनुष धारण करनेवाले प्रचण्ड पराक्रमी धनंजय शत्रुसेनामें विचर रहे थे। दुर्योधनने धनुषको कानतक खींचकर छोड़े हुए भल्ल नामक बाणसे उनके ललाटमें गहरी चोट पहुँचायी॥२॥
</details>

<details open><summary>विश्वास-प्रस्तुतिः</summary>

स तेन बाणेन समर्पितेन  
जाम्बूनदाग्रेण सुसंहितेन ।  
रराज राजन् महनीयकर्मा  
यथैकपर्वा रुचिरैकशृङ्गः ॥ ३ ॥
</details>

<details><summary>मूलम्</summary>

स तेन बाणेन समर्पितेन  
जाम्बूनदाग्रेण सुसंहितेन ।  
रराज राजन् महनीयकर्मा  
यथैकपर्वा रुचिरैकशृङ्गः ॥ ३ ॥
</details>

<details><summary>अनुवाद (हिन्दी)</summary>

वह बाण अर्जुनके ललाटमें धँस गया। राजन्! प्रशंसनीय पराक्रमवाले अर्जुन सुनहरी धारवाले उस धँसे हुए बाणके द्वारा उसी प्रकार सुशोभित हुए, जैसे एक सुन्दर शिखरवाला पर्वत अपने ऊपर उगे हुए एक ही बाँसके पेड़से शोभा पा रहा हो॥३॥
</details>

<details open><summary>विश्वास-प्रस्तुतिः</summary>

अथास्य बाणेन विदारितस्य  
प्रादुर्बभूवासृगजस्रमुष्णम् ।  
स तस्य जाम्बूनदपुङ्खचित्रो  
भित्त्वा ललाटं सुविराजते स्म ॥ ४ ॥
</details>

<details><summary>मूलम्</summary>

अथास्य बाणेन विदारितस्य  
प्रादुर्बभूवासृगजस्रमुष्णम् ।  
स तस्य जाम्बूनदपुङ्खचित्रो  
भित्त्वा ललाटं सुविराजते स्म ॥ ४ ॥
</details>

<details><summary>अनुवाद (हिन्दी)</summary>

दुर्योधनके उस बाणसे अर्जुनका ललाट विदीर्ण हो गया और उससे गरम-गरम रक्तकी अविच्छिन्न धारा बहने लगी। जाम्बूनद सुवर्णकी पाँखवाला वह विचित्र बाण पार्थका ललाट छेदकर बड़ी शोभा पा रहा था॥४॥
</details>

<details open><summary>विश्वास-प्रस्तुतिः</summary>

दुर्योधनश्चापि तमुग्रतेजाः  
पार्थश्च दुर्योधनमेकवीरः ।  
अन्योन्यमाजौ पुरुषप्रवीरौ  
समौ समाजग्मतुराजमीढौ ॥ ५ ॥
</details>

<details><summary>मूलम्</summary>

दुर्योधनश्चापि तमुग्रतेजाः  
पार्थश्च दुर्योधनमेकवीरः ।  
अन्योन्यमाजौ पुरुषप्रवीरौ  
समौ समाजग्मतुराजमीढौ ॥ ५ ॥
</details>

<details><summary>अनुवाद (हिन्दी)</summary>

तदनन्तर उग्रतेजस्वी अद्वितीय वीर अर्जुनने दुर्योधनपर और दुर्योधनने अर्जुनपर आक्रमण किया। अजमीढवंशके वे दोनों प्रमुख वीर पुरुष एक समान पराक्रमी थे। उन्होंने संग्राममें एक-दूसरेपर बड़े वेगसे धावा किया॥५॥
</details>

<details open><summary>विश्वास-प्रस्तुतिः</summary>

ततः प्रभिन्नेन महागजेन  
महीधराभेन पुनर्विकर्णः ।  
रथैश्चतुर्भिर्गजपादरक्षैः  
कुन्तीसुतं जिष्णुमथाभ्यधावत् ॥ ६ ॥
</details>

<details><summary>मूलम्</summary>

ततः प्रभिन्नेन महागजेन  
महीधराभेन पुनर्विकर्णः ।  
रथैश्चतुर्भिर्गजपादरक्षैः  
कुन्तीसुतं जिष्णुमथाभ्यधावत् ॥ ६ ॥
</details>

<details><summary>अनुवाद (हिन्दी)</summary>

उसी समय एक पर्वताकार विशाल गजराजपर, जिसके मस्तकसे मद टपक रहा था, चढ़कर विकर्ण पुनः विजयशाली कुन्तीनन्दन अर्जुनपर चढ़ आया। उसके साथ चार रथारोही योद्धा भी थे, जो हाथीके चारों पैरोंकी रक्षा करते थे॥६॥
</details>

<details open><summary>विश्वास-प्रस्तुतिः</summary>

तमापतन्तं त्वरितं गजेन्द्रं  
धनंजयः कुम्भविभागमध्ये ।  
आकर्णपूर्णेन महायसेन  
बाणेन विव्याध महाजवेन ॥ ७ ॥
</details>

<details><summary>मूलम्</summary>

तमापतन्तं त्वरितं गजेन्द्रं  
धनंजयः कुम्भविभागमध्ये ।  
आकर्णपूर्णेन महायसेन  
बाणेन विव्याध महाजवेन ॥ ७ ॥
</details>

<details><summary>अनुवाद (हिन्दी)</summary>

गजराजको तीव्र गतिसे अपनी ओर आते देख धनंजयने धनुषको कानतक खींचकर चलाये हुए लोहेके अत्यन्त वेगशाली बाणद्वारा उसके कुम्भस्थलको बींध डाला॥७॥
</details>

<details open><summary>विश्वास-प्रस्तुतिः</summary>

पार्थेन सृष्टः स तु गार्ध्रपत्र  
आपुङ्खदेशात् प्रविवेश नागम् ।  
विदार्य शैलप्रवरं प्रकाशं  
यथाशनिः पर्वतमिन्द्रसृष्टः ॥ ८ ॥
</details>

<details><summary>मूलम्</summary>

पार्थेन सृष्टः स तु गार्ध्रपत्र  
आपुङ्खदेशात् प्रविवेश नागम् ।  
विदार्य शैलप्रवरं प्रकाशं  
यथाशनिः पर्वतमिन्द्रसृष्टः ॥ ८ ॥
</details>

<details><summary>अनुवाद (हिन्दी)</summary>

पार्थका छोड़ा हुआ वह गीध पक्षीके परोंवाला बाण उस हाथीके मस्तकमें पंखसहित घुस गया; मानो इन्द्रका चलाया हुआ वज्र किसी प्रकाशपूर्ण गिरिराजको विदीर्ण करके उसके भीतर समा गया हो॥८॥
</details>

<details open><summary>विश्वास-प्रस्तुतिः</summary>

शरप्रतप्तः स तु नागराजः  
प्रवेपिताङ्गो व्यथितान्तरात्मा ।  
संसीदमानो निपपात मह्यां  
वज्राहतं शृङ्गमिवाचलस्य ॥ ९ ॥
</details>

<details><summary>मूलम्</summary>

शरप्रतप्तः स तु नागराजः  
प्रवेपिताङ्गो व्यथितान्तरात्मा ।  
संसीदमानो निपपात मह्यां  
वज्राहतं शृङ्गमिवाचलस्य ॥ ९ ॥
</details>

<details><summary>अनुवाद (हिन्दी)</summary>

वह गजराज अर्जुनके बाणसे संतप्त हो उठा। उसकी अन्तरात्मा व्यथित हो गयी और सारा शरीर काँपने लगा। जैसे वज्रका मारा हुआ पर्वतशिखर ढह जाता है, उसी प्रकार वह नागराज शिथिल होकर पृथ्वीपर गिर पड़ा॥९॥
</details>

<details open><summary>विश्वास-प्रस्तुतिः</summary>

निपातिते दन्तिवरे पृथिव्यां  
त्रासाद् विकर्णः सहसावतीर्य ।  
तूर्णं पदान्यष्टशतानि गत्वा  
विविंशतेः स्यन्दनमारुरोह ॥ १० ॥
</details>

<details><summary>मूलम्</summary>

निपातिते दन्तिवरे पृथिव्यां  
त्रासाद् विकर्णः सहसावतीर्य ।  
तूर्णं पदान्यष्टशतानि गत्वा  
विविंशतेः स्यन्दनमारुरोह ॥ १० ॥
</details>

<details><summary>अनुवाद (हिन्दी)</summary>

उस विशाल हाथीके धराशायी हो जानेपर विकर्ण बहुत डर गया और सहसा कूदकर शीघ्रतापूर्वक भाग गया और आठ सौ पग चलकर विविंशतिके रथपर चढ़ गया॥१०॥
</details>

<details open><summary>विश्वास-प्रस्तुतिः</summary>

निहत्य नागं तु शरेण तेन  
वज्रोपमेनाद्रिवराम्बुदाभम् ।  
तथाविधेनैव शरेण पार्थो  
दुर्योधनं वक्षसि निर्बिभेद ॥ ११ ॥
</details>

<details><summary>मूलम्</summary>

निहत्य नागं तु शरेण तेन  
वज्रोपमेनाद्रिवराम्बुदाभम् ।  
तथाविधेनैव शरेण पार्थो  
दुर्योधनं वक्षसि निर्बिभेद ॥ ११ ॥
</details>

<details><summary>अनुवाद (हिन्दी)</summary>

उस वज्रसदृश बाणद्वारा पर्वत तथा मेघोंकी घटाके समान प्रतीत होनेवाले गजराजको मारकर पार्थने वैसे ही दूसरे बाणसे दुर्योधनकी छाती छेद डाली॥११॥
</details>

<details open><summary>विश्वास-प्रस्तुतिः</summary>

ततो गजे राजनि चैव भिन्ने  
भग्ने विकर्णे च सपादरक्षे।  
गाण्डीवमुक्तैर्विशिखैः प्रणुन्ना-  
स्ते योधमुख्याः सहसापजग्मुः ॥ १२ ॥
</details>

<details><summary>मूलम्</summary>

ततो गजे राजनि चैव भिन्ने  
भग्ने विकर्णे च सपादरक्षे।  
गाण्डीवमुक्तैर्विशिखैः प्रणुन्ना-  
स्ते योधमुख्याः सहसापजग्मुः ॥ १२ ॥
</details>

<details><summary>अनुवाद (हिन्दी)</summary>

इस प्रकार गजराज और कुरुराज दोनोंके घायल होने तथा गजराजके पादरक्षकोंसहित विकर्णके भाग जानेपर गाण्डीव धनुषसे छूटे हुए सायकोंकी मार खाकर पीड़ित हुए समस्त मुख्य-मुख्य योद्धा सहसा मैदान छोड़कर भाग गये॥१२॥
</details>

<details open><summary>विश्वास-प्रस्तुतिः</summary>

दृष्ट्वैव पार्थेन हतं च नागं  
योधांश्च सर्वान् द्रवतो निशम्य।  
रथं समावृत्य कुरुप्रवीरो  
रणात् प्रदुद्राव यतो न पार्थः ॥ १३ ॥
</details>

<details><summary>मूलम्</summary>

दृष्ट्वैव पार्थेन हतं च नागं  
योधांश्च सर्वान् द्रवतो निशम्य।  
रथं समावृत्य कुरुप्रवीरो  
रणात् प्रदुद्राव यतो न पार्थः ॥ १३ ॥
</details>

<details><summary>अनुवाद (हिन्दी)</summary>

अर्जुनके हाथसे गजराज मारा गया और सम्पूर्ण योद्धा भी रणभूमि छोड़कर भाग रहे हैं, यह देखकर कुरुवंशका प्रमुख वीर दुर्योधन भी, जिस ओर अर्जुन नहीं थे, उसी दिशामें रथ घुमाकर भागा॥१३॥
</details>

<details open><summary>विश्वास-प्रस्तुतिः</summary>

तं भीमरूपं त्वरितं द्रवन्तं  
दुर्योधनं शत्रुसहोऽभिषङ्गात् ।  
प्रास्फोटयद् योद्‌धुमनाः किरीटी  
बाणेन विद्धं रुधिरं वमन्तम् ॥ १४ ॥
</details>

<details><summary>मूलम्</summary>

तं भीमरूपं त्वरितं द्रवन्तं  
दुर्योधनं शत्रुसहोऽभिषङ्गात् ।  
प्रास्फोटयद् योद्‌धुमनाः किरीटी  
बाणेन विद्धं रुधिरं वमन्तम् ॥ १४ ॥
</details>

<details><summary>अनुवाद (हिन्दी)</summary>

उस समय दुर्योधनका रूप भयंकर हो रहा था। वह हार खाकर बाणसे घायल हो रक्त वमन करता हुआ भागा जा रहा था। यह देखकर शत्रुका वेग सहन करनेवाले किरीटधारी अर्जुनने ताल ठोंकी और मनमें युद्धके लिये उत्साह रखते हुए वे शत्रुको ललकारने लगे॥१४॥
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

विहाय कीर्तिं विपुलं यशश्च  
युद्धात् परावृत्य पलायसे किम्।  
न तेऽद्य तूर्याणि समाहतानि  
तथैव राज्यादवरोपितस्य ॥ १५ ॥  
युधिष्ठिरस्यास्मि निदेशकारी  
पार्थस्तृतीयो युधि संस्थितीऽस्मि ।  
तदर्थमावृत्य मुखं प्रयच्छ  
नरेन्द्रवृत्तं स्मर धार्तराष्ट्र ॥ १६ ॥
</details>

<details><summary>मूलम्</summary>

विहाय कीर्तिं विपुलं यशश्च  
युद्धात् परावृत्य पलायसे किम्।  
न तेऽद्य तूर्याणि समाहतानि  
तथैव राज्यादवरोपितस्य ॥ १५ ॥  
युधिष्ठिरस्यास्मि निदेशकारी  
पार्थस्तृतीयो युधि संस्थितीऽस्मि ।  
तदर्थमावृत्य मुखं प्रयच्छ  
नरेन्द्रवृत्तं स्मर धार्तराष्ट्र ॥ १६ ॥
</details>

<details><summary>अनुवाद (हिन्दी)</summary>

_अर्जुन बोले—_ धृतराष्ट्रके पुत्र! तू युद्धसे पीठ दिखाकर क्यों भागा जा रहा है? अरे! ऐसा करके तू अपनी कीर्ति और विशाल यशसे हाथ धो बैठा है। आज तेरे विजयके बाजे पहले-जैसे नहीं बज रहे हैं। तूने जिन्हें राज्यसे उतार दिया है, उन्हीं महाराज युधिष्ठिरका आज्ञाकारी मैं तीसरा पाण्डव युद्धके लिये खड़ा हूँ। अतः तू मेरा सामना करनेके लिये लौटकर अपना मुँह तो दिखा। राजाका आचार-व्यवहार कैसा होना चाहिये, इसकी याद तो कर ले॥१५-१६॥
</details>

<details open><summary>विश्वास-प्रस्तुतिः</summary>

मोघं तवेदं भुवि नामधेयं  
दुर्योधनेतीह कृतं पुरस्तात् ।  
न हीह दुर्योधनता तवास्ति  
पलायमानस्य रणं विहाय ॥ १७ ॥
</details>

<details><summary>मूलम्</summary>

मोघं तवेदं भुवि नामधेयं  
दुर्योधनेतीह कृतं पुरस्तात् ।  
न हीह दुर्योधनता तवास्ति  
पलायमानस्य रणं विहाय ॥ १७ ॥
</details>

<details><summary>अनुवाद (हिन्दी)</summary>

व्यर्थ ही इस पृथ्वीपर तेरा नाम दुर्योधन रखा गया। तू तो युद्ध छोड़कर भागा जा रहा है; अतः यहाँ तुझमें दुर्योधन नामके अनुरूप कोई गुण नहीं है॥१७॥
</details>

<details open><summary>विश्वास-प्रस्तुतिः</summary>

न ते पुरस्तादथ पृष्ठतो वा  
पश्यामि दुर्योधन रक्षितारम् ।  
अपेहि युद्धात् पुरुषप्रवीर  
प्राणान् प्रियान् पाण्डवतोऽद्य रक्ष ॥ १८ ॥
</details>

<details><summary>मूलम्</summary>

न ते पुरस्तादथ पृष्ठतो वा  
पश्यामि दुर्योधन रक्षितारम् ।  
अपेहि युद्धात् पुरुषप्रवीर  
प्राणान् प्रियान् पाण्डवतोऽद्य रक्ष ॥ १८ ॥
</details>

<details><summary>अनुवाद (हिन्दी)</summary>

दुर्योधन! अच्छा, तेरे आगे या पीछे कोई रक्षक नहीं दिखायी देता। अतः वीर पुरुष! तू युद्धसे भाग जा और पाण्डुपुत्र अर्जुनके हाथसे आज अपने प्यारे प्राणोंकी रक्षा कर ले॥१८॥
</details>

<details><summary>मूलम् (समाप्तिः)</summary>

इति श्रीमहाभारते विराटपर्वणि गोहरणपर्वणि दुर्योधनापयाने पञ्चषष्टितमोऽध्यायः ॥ ६५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत विराटपर्वके अन्तर्गत गोहरणपर्वमें दुर्योधनका युद्धसे पलायनविषयक पैंसठवाँ अध्याय पूरा हुआ॥६५॥
</details>
