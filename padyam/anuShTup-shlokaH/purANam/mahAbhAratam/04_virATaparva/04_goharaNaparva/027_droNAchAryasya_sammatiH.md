+++
title_full = "027 आचार्य द्रोणकी सम्मति"
title = "०२७ द्रोणाचार्यस्य सम्मतिः"

+++

<details><summary>भागसूचना</summary>

सप्तविंशोऽध्यायः
</details>

<details><summary>सूचना (हिन्दी)</summary>

आचार्य द्रोणकी सम्मति
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

अथाब्रवीन्महावीर्यो द्रोणस्तत्त्वार्थदर्शिवान् ।  
न तादृशा विनश्यन्ति न प्रयान्ति पराभवम् ॥ १ ॥  
शूराश्च कृतविद्याश्च बुद्धिमन्तो जितेन्द्रियाः।  
धर्मज्ञाश्च कृतज्ञाश्च धर्मराजमनुव्रताः ॥ २ ॥
</details>

<details><summary>मूलम्</summary>

अथाब्रवीन्महावीर्यो द्रोणस्तत्त्वार्थदर्शिवान् ।  
न तादृशा विनश्यन्ति न प्रयान्ति पराभवम् ॥ १ ॥  
शूराश्च कृतविद्याश्च बुद्धिमन्तो जितेन्द्रियाः।  
धर्मज्ञाश्च कृतज्ञाश्च धर्मराजमनुव्रताः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर तत्त्वार्थदर्शी महापराक्रमी द्रोणाचार्यने कहा—‘पाण्डवलोग शूरवीर, विद्वान्, बुद्धिमान्, जितेन्द्रिय, धर्मज्ञ, कृतज्ञ और अपने बड़े भाई धर्मराज युधिष्ठिरकी आज्ञा माननेवाले उनके भक्त हैं। ऐसे महापुरुष न तो नष्ट होते हैं और न किसीसे तिरस्कृत ही होते हैं॥१-२॥
</details>

<details open><summary>विश्वास-प्रस्तुतिः</summary>

नीतिधर्मार्थतत्त्वज्ञं पितृवच्च समाहितम् ।  
धर्मे स्थितं सत्यधृतिं ज्येष्ठं ज्येष्ठानुयायिनः ॥ ३ ॥  
अनुव्रता महात्मानं भ्रातरो भ्रातरं नृप।  
अजातशत्रुं श्रीमन्तं सर्वभ्रातॄननुव्रतम् ॥ ४ ॥
</details>

<details><summary>मूलम्</summary>

नीतिधर्मार्थतत्त्वज्ञं पितृवच्च समाहितम् ।  
धर्मे स्थितं सत्यधृतिं ज्येष्ठं ज्येष्ठानुयायिनः ॥ ३ ॥  
अनुव्रता महात्मानं भ्रातरो भ्रातरं नृप।  
अजातशत्रुं श्रीमन्तं सर्वभ्रातॄननुव्रतम् ॥ ४ ॥
</details>

<details><summary>अनुवाद (हिन्दी)</summary>

‘उनमें धर्मराज तो नीति, धर्म और अर्थके तत्त्वको जाननेवाले, भाइयोंद्वारा पिताकी भाँति सम्मानित, धर्मपर अटल रहनेवाले, सत्यपरायण और भाइयोंमें सबसे ज्येष्ठ हैं। राजन्! उनके भाई भी अपनेसे बड़ोंके अनुगामी और अपने महात्मा बन्धु श्रीमान् अजातशत्रु युधिष्ठिरके भक्त हैं। धर्मराज भी सब भाइयोंपर अत्यन्त स्नेह रखते हैं॥३-४॥
</details>

<details open><summary>विश्वास-प्रस्तुतिः</summary>

तेषां तथा विधेयानां निभृतानां महात्मनाम्।  
किमर्थं नीतिमान् पार्थः श्रेयो नैषां करिष्यति ॥ ५ ॥
</details>

<details><summary>मूलम्</summary>

तेषां तथा विधेयानां निभृतानां महात्मनाम्।  
किमर्थं नीतिमान् पार्थः श्रेयो नैषां करिष्यति ॥ ५ ॥
</details>

<details><summary>अनुवाद (हिन्दी)</summary>

‘जो इस प्रकार आज्ञापालक, विनयशील और महात्मा हैं, ऐसे अपने छोटे भाइयोंका नीतिज्ञ धर्मराज कैसे भला नहीं करेंगे?॥५॥
</details>

<details open><summary>विश्वास-प्रस्तुतिः</summary>

तस्माद् यत्नात् प्रतीक्षन्ते कालस्योदयमागतम्।  
न हि ते नाशमृच्छेयुरिति पश्याम्यहं धिया ॥ ६ ॥
</details>

<details><summary>मूलम्</summary>

तस्माद् यत्नात् प्रतीक्षन्ते कालस्योदयमागतम्।  
न हि ते नाशमृच्छेयुरिति पश्याम्यहं धिया ॥ ६ ॥
</details>

<details><summary>अनुवाद (हिन्दी)</summary>

‘अतः मैं अपनी बुद्धि और अनुभवकी दृष्टिसे यह देखता हूँ कि पाण्डवलोग अपने अनुकूल समयके आनेकी प्रतीक्षा कर रहे हैं; वे नष्ट नहीं हो सकते॥६॥
</details>

<details open><summary>विश्वास-प्रस्तुतिः</summary>

साम्प्रतं चैव यत् कार्यं तच्च क्षिप्रमकालिकम्।  
क्रियतां साधु संचिन्त्य वासश्चैषां प्रचिन्त्यताम् ॥ ७ ॥  
यथावत् पाण्डुपुत्राणां सर्वार्थेषु धृतात्मनाम्।  
दुर्ज्ञेयाः खलु शूरास्ते दुरापास्तपसा वृताः ॥ ८ ॥
</details>

<details><summary>मूलम्</summary>

साम्प्रतं चैव यत् कार्यं तच्च क्षिप्रमकालिकम्।  
क्रियतां साधु संचिन्त्य वासश्चैषां प्रचिन्त्यताम् ॥ ७ ॥  
यथावत् पाण्डुपुत्राणां सर्वार्थेषु धृतात्मनाम्।  
दुर्ज्ञेयाः खलु शूरास्ते दुरापास्तपसा वृताः ॥ ८ ॥
</details>

<details><summary>अनुवाद (हिन्दी)</summary>

‘इस समय जो कुछ करना है, वह खूब सोच-विचारकर शीघ्र किया जाना चाहिये। इसमें विलम्ब करना ठीक नहीं है। सभी विषयोंमें धैर्य रखनेवाले उन पाण्डवोंके निवास-स्थानका ही ठीक-ठीक पता लगाना चाहिये। वे सभी शूरवीर और तपस्यासे आवृत हैं, अतः उन्हें पाना कठिन है। पा लेनेपर भी उन्हें पहचानना तो और भी कठिन है॥७-८॥
</details>

<details open><summary>विश्वास-प्रस्तुतिः</summary>

शुद्धात्मा गुणवान्‌ पार्थः सत्यवान् नीतिमान्‌ शुचिः।  
तेजोराशिरसंख्येयो गृह्णीयादपि चक्षुषा ॥ ९ ॥
</details>

<details><summary>मूलम्</summary>

शुद्धात्मा गुणवान्‌ पार्थः सत्यवान् नीतिमान्‌ शुचिः।  
तेजोराशिरसंख्येयो गृह्णीयादपि चक्षुषा ॥ ९ ॥
</details>

<details><summary>अनुवाद (हिन्दी)</summary>

‘कुन्तीपुत्र युधिष्ठिर शुद्धचित्त, गुणवान्, सत्यवान्, नीतिमान्, पवित्र और तेजके पुंज हैं; अतः उन्हें पहचानना असम्भव है। आँखोंसे दीख जानेपर भी वे मनुष्यको मोह लेंगे—पहचाने नहीं जा सकेंगे॥९॥
</details>

<details open><summary>विश्वास-प्रस्तुतिः</summary>

विज्ञाय क्रियतां तस्माद् भूयश्च मृगयामहे।  
ब्राह्मणैश्चारकैः सिद्धैर्ये चान्ये तद्विदो जनाः ॥ १० ॥
</details>

<details><summary>मूलम्</summary>

विज्ञाय क्रियतां तस्माद् भूयश्च मृगयामहे।  
ब्राह्मणैश्चारकैः सिद्धैर्ये चान्ये तद्विदो जनाः ॥ १० ॥
</details>

<details><summary>अनुवाद (हिन्दी)</summary>

‘इसलिये इन बातोंको अच्छी तरह सोच-समझकर ही हमें कोई काम करना चाहिये। ब्राह्मण, गुप्तचर, सिद्ध पुरुष अथवा जो दूसरे लोग उन्हें पहचानते हों, उनके द्वारा पुनः उन सबकी खोज करानी चाहिये’॥१०॥
</details>

<details><summary>मूलम् (समाप्तिः)</summary>

इति श्रीमहाभारते विराटपर्वणि गोहरणपर्वणि द्रोणवाक्ये चारप्रत्याचारे सप्तविंशोऽध्यायः ॥ २७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत विराटपर्वके अन्तर्गत गोहरणपर्वमें द्रोणवाक्य एवं गुप्तचर भेजनेसे सम्बन्ध रखनेवाला सत्ताईसवाँ अध्याय पूरा हुआ॥२७॥
</details>
