+++
title_full = "022 कीचक और भीमसेनका युद्ध तथा कीचक-वध"
title = "०२२ कीचकभीमसेनयुद्धः - कीचकवधः"

+++

<details><summary>भागसूचना</summary>

द्वाविंशोऽध्यायः
</details>

<details><summary>सूचना (हिन्दी)</summary>

कीचक और भीमसेनका युद्ध तथा कीचकवध
</details>

<details open><summary>मूलम् (वचनम्)</summary>

भीमसेन उवाच
</details>

<details open><summary>विश्वास-प्रस्तुतिः</summary>

तथा भद्रे करिष्यामि यथा त्वं भीरु भाषसे।  
अद्य तं सूदयिष्यामि कीचकं सहबान्धवम् ॥ १ ॥
</details>

<details><summary>मूलम्</summary>

तथा भद्रे करिष्यामि यथा त्वं भीरु भाषसे।  
अद्य तं सूदयिष्यामि कीचकं सहबान्धवम् ॥ १ ॥
</details>

<details><summary>अनुवाद (हिन्दी)</summary>

_भीमसेन बोले—_ भद्रे! तू जैसा कह रही है, वैसा ही करूँगा। भीरु! मैं आज कीचकको उसके भाई-बन्धुओंसहित मार डालूँगा॥१॥
</details>

<details open><summary>विश्वास-प्रस्तुतिः</summary>

अस्याः प्रदोषे शर्वर्याः कुरुष्वानेन संगतम्।  
दुःखं शोकं च निर्धूय याज्ञसेनि शुचिस्मिते ॥ २ ॥
</details>

<details><summary>मूलम्</summary>

अस्याः प्रदोषे शर्वर्याः कुरुष्वानेन संगतम्।  
दुःखं शोकं च निर्धूय याज्ञसेनि शुचिस्मिते ॥ २ ॥
</details>

<details><summary>अनुवाद (हिन्दी)</summary>

पवित्र मुसकानवाली द्रौपदी! तुम दुःख-शोक भुलाकर आगामी रात्रिके प्रदोषकालमें कीचकसे मिलो और उसे नृत्यशालामें आनेके लिये कह दो॥२॥
</details>

<details open><summary>विश्वास-प्रस्तुतिः</summary>

यैषा नर्तनशालेह मत्स्यराजेन कारिता।  
दिवात्र कन्या नृत्यन्ति रात्रौ यान्ति यथागृहम् ॥ ३ ॥
</details>

<details><summary>मूलम्</summary>

यैषा नर्तनशालेह मत्स्यराजेन कारिता।  
दिवात्र कन्या नृत्यन्ति रात्रौ यान्ति यथागृहम् ॥ ३ ॥
</details>

<details><summary>अनुवाद (हिन्दी)</summary>

मत्स्यराज विराटने जो यहाँ नृत्यशाला बनवायी है, उसमें दिनके समय तो कन्याएँ नाचती हैं तथा रातको अपने-अपने घर चली जाती हैं॥३॥
</details>

<details open><summary>विश्वास-प्रस्तुतिः</summary>

तत्रास्ति शयनं दिव्यं दृढाङ्गं सुप्रतिष्ठितम्।  
तत्रास्य दर्शयिष्यामि पूर्वप्रेतान् पितामहान् ॥ ४ ॥
</details>

<details><summary>मूलम्</summary>

तत्रास्ति शयनं दिव्यं दृढाङ्गं सुप्रतिष्ठितम्।  
तत्रास्य दर्शयिष्यामि पूर्वप्रेतान् पितामहान् ॥ ४ ॥
</details>

<details><summary>अनुवाद (हिन्दी)</summary>

उस नृत्यशालामें एक बहुत सुन्दर मजबूत पलंग बिछा हुआ है। वहीं आनेपर उस कीचकको मैं उसके मरे हुए बाप-दादोंका दर्शन कराऊँगा॥४॥
</details>

<details open><summary>विश्वास-प्रस्तुतिः</summary>

यथा च त्वां न पश्येयुः कुर्वाणां तेन संविदम्।  
कुर्यास्तथा त्वं कल्याणि यथा संनिहितो भवेत् ॥ ५ ॥
</details>

<details><summary>मूलम्</summary>

यथा च त्वां न पश्येयुः कुर्वाणां तेन संविदम्।  
कुर्यास्तथा त्वं कल्याणि यथा संनिहितो भवेत् ॥ ५ ॥
</details>

<details><summary>अनुवाद (हिन्दी)</summary>

तुम ऐसी चेष्टा करना, जिससे उसके साथ गुप्त वार्तालाप करते समय कोई तुम्हें देख न ले। कल्याणी! तुम ऐसी बात करना, जिससे वहाँ दिये हुए संकेतके अनुसार वह अवश्य मेरे पास आ जाय॥५॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तथा तौ कथयित्वा तु बाष्पमुत्सृज्य दुःखितौ।  
रात्रिशेषं तमत्युग्रं धारयामासतुर्हृदि ॥ ६ ॥
</details>

<details><summary>मूलम्</summary>

तथा तौ कथयित्वा तु बाष्पमुत्सृज्य दुःखितौ।  
रात्रिशेषं तमत्युग्रं धारयामासतुर्हृदि ॥ ६ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! इस प्रकार बातचीत करके वे दोनों दुःखी दम्पति आँसू बहाकर अलग हुए तथा रात्रिके शेषभागको उन्होंने बड़ी व्याकुलतासे बिताया और आपसकी बातचीतको मनमें ही गुप्त रखा॥६॥
</details>

<details open><summary>विश्वास-प्रस्तुतिः</summary>

तस्यां रात्र्यां व्यतीतायां प्रातरुत्थाय कीचकः।  
गत्वा राजकुलायैव द्रौपदीमिदमब्रवीत् ॥ ७ ॥
</details>

<details><summary>मूलम्</summary>

तस्यां रात्र्यां व्यतीतायां प्रातरुत्थाय कीचकः।  
गत्वा राजकुलायैव द्रौपदीमिदमब्रवीत् ॥ ७ ॥
</details>

<details><summary>अनुवाद (हिन्दी)</summary>

वह रात बीत जानेपर कीचक सबेरे उठा और राजमहलमें जाकर द्रौपदीसे इस प्रकार बोला—॥७॥
</details>

<details open><summary>विश्वास-प्रस्तुतिः</summary>

सभायां पश्यतो राज्ञः पातयित्वा पदाहनम्।  
न चैवालभसे त्राणमभिपन्ना बलीयसा ॥ ८ ॥
</details>

<details><summary>मूलम्</summary>

सभायां पश्यतो राज्ञः पातयित्वा पदाहनम्।  
न चैवालभसे त्राणमभिपन्ना बलीयसा ॥ ८ ॥
</details>

<details><summary>अनुवाद (हिन्दी)</summary>

‘सैरन्ध्री! मैंने राजसभामें तुम्हारे महाराजके देखते-देखते तुम्हें पृथ्वीपर गिराकर लातोंसे मारा था। तुम मुझ-जैसे महाबलवान् पुरुषके पाले पड़ी हो; तुम्हें कोई बचा नहीं सकता॥८॥
</details>

<details open><summary>विश्वास-प्रस्तुतिः</summary>

प्रवादेनेह मत्स्यानां राजा नाम्नायमुच्यते।  
अहमेव हि मत्स्यानां राजा वै वाहिनीपतिः ॥ ९ ॥
</details>

<details><summary>मूलम्</summary>

प्रवादेनेह मत्स्यानां राजा नाम्नायमुच्यते।  
अहमेव हि मत्स्यानां राजा वै वाहिनीपतिः ॥ ९ ॥
</details>

<details><summary>अनुवाद (हिन्दी)</summary>

‘राजा विराट तो कहनेके लिये ही मत्स्यदेशका नाममात्रका राजा है। वास्तवमें मैं ही यहाँका राजा हूँ; क्योंकि सेनाका मालिक मैं हूँ॥९॥
</details>

<details open><summary>विश्वास-प्रस्तुतिः</summary>

मां सुखं प्रतिपद्यस्व दासो भीरु भवामि ते।  
अह्नाय तव सुश्रोणि शतं निष्कान् ददाम्यहम् ॥ १० ॥
</details>

<details><summary>मूलम्</summary>

मां सुखं प्रतिपद्यस्व दासो भीरु भवामि ते।  
अह्नाय तव सुश्रोणि शतं निष्कान् ददाम्यहम् ॥ १० ॥
</details>

<details><summary>अनुवाद (हिन्दी)</summary>

‘भीरु! सुखपूर्वक मुझे स्वीकार कर लो, फिर तो मैं तुम्हारा दास बन जाऊँगा। सुश्रोणि! मैं तुम्हारे दैनिक खर्चके लिये प्रतिदिन सौ मोहरें देता रहूँगा॥१०॥
</details>

<details open><summary>विश्वास-प्रस्तुतिः</summary>

दासीशतं च ते दद्यां दासानामपि चापरम्।  
रथं चाश्वतरीयुक्तमस्तु नौ भीरु संगमः ॥ ११ ॥
</details>

<details><summary>मूलम्</summary>

दासीशतं च ते दद्यां दासानामपि चापरम्।  
रथं चाश्वतरीयुक्तमस्तु नौ भीरु संगमः ॥ ११ ॥
</details>

<details><summary>अनुवाद (हिन्दी)</summary>

‘तुम्हारी सेवाके लिये सौ दासियाँ और उतने ही दास दूँगा। तुम्हारी सवारीके लिये खच्चरियोंसे जुता हुआ रथ प्रस्तुत रहेगा। भीरु! अब हम दोनोंका परस्पर समागम होना चाहिये॥११॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

एवं मे समयं त्वद्य प्रतिपद्यस्व कीचक।  
न त्वां सखा वा भ्राता वा जानीयात् संगतं मया॥१२॥
</details>

<details><summary>मूलम्</summary>

एवं मे समयं त्वद्य प्रतिपद्यस्व कीचक।  
न त्वां सखा वा भ्राता वा जानीयात् संगतं मया॥१२॥
</details>

<details><summary>अनुवाद (हिन्दी)</summary>

_द्रौपदीने कहा—_ कीचक! यदि ऐसी बात है, तो आज मेरी एक शर्त स्वीकार करो। तुम मुझसे मिलने आते हो—यह बात तुम्हारा मित्र अथवा भाई कोई भी न जाने॥१२॥
</details>

<details open><summary>विश्वास-प्रस्तुतिः</summary>

अनुप्रवादाद् भीतास्मि गन्धर्वाणां यशस्विनाम्।  
एवं मे प्रतिजानीहि ततोऽहं वशगा तव ॥ १३ ॥
</details>

<details><summary>मूलम्</summary>

अनुप्रवादाद् भीतास्मि गन्धर्वाणां यशस्विनाम्।  
एवं मे प्रतिजानीहि ततोऽहं वशगा तव ॥ १३ ॥
</details>

<details><summary>अनुवाद (हिन्दी)</summary>

क्योंकि मैं यशस्वी गन्धर्वोंके अपवादसे डरती हूँ। यदि इस बातके लिये मुझसे प्रतिज्ञा करो, तो मैं तुम्हारे अधीन हो सकती हूँ॥१३॥
</details>

<details open><summary>मूलम् (वचनम्)</summary>

कीचक उवाच
</details>

<details open><summary>विश्वास-प्रस्तुतिः</summary>

एवमेतत् करिष्यामि यथा सुश्रोणि भाषसे।  
एको भद्रे गमिष्यामि शून्यमावसथं तव ॥ १४ ॥
</details>

<details><summary>मूलम्</summary>

एवमेतत् करिष्यामि यथा सुश्रोणि भाषसे।  
एको भद्रे गमिष्यामि शून्यमावसथं तव ॥ १४ ॥
</details>

<details><summary>अनुवाद (हिन्दी)</summary>

_कीचक बोला—_ ठीक है। सुश्रोणि! तुम जैसा कहती हो, वैसा ही करूँगा। भद्रे! तुम्हारे सूने घरमें मैं अकेला ही जाऊँगा॥१४॥
</details>

<details open><summary>विश्वास-प्रस्तुतिः</summary>

समागमार्थं रम्भोरु त्वया मदनमोहितः।  
यथा त्वां नैव पश्येयुर्गन्धर्वाः सूर्यवर्चसः ॥ १५ ॥
</details>

<details><summary>मूलम्</summary>

समागमार्थं रम्भोरु त्वया मदनमोहितः।  
यथा त्वां नैव पश्येयुर्गन्धर्वाः सूर्यवर्चसः ॥ १५ ॥
</details>

<details><summary>अनुवाद (हिन्दी)</summary>

रम्भोरु! मैं कामसे मोहित होकर तुम्हारे साथ समागमके लिये इस प्रकार आऊँगा, जिससे सूर्यके समान तेजस्वी गन्धर्व तुम्हें उस समय मेरे साथ न देख सकें॥१५॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

यदेतन्नर्तनागारं मत्स्यराजेन कारितम् ।  
दिवात्र कन्या नृत्यन्ति रात्रौ यान्ति यथागृहम् ॥ १६ ॥
</details>

<details><summary>मूलम्</summary>

यदेतन्नर्तनागारं मत्स्यराजेन कारितम् ।  
दिवात्र कन्या नृत्यन्ति रात्रौ यान्ति यथागृहम् ॥ १६ ॥
</details>

<details><summary>अनुवाद (हिन्दी)</summary>

_द्रौपदीने कहा—_ कीचक! मत्स्यराजने यह जो नृत्यशाला बनवायी है, उसमें दिनके समय कन्याएँ नृत्य करती हैं तथा रातमें अपने-अपने घर चली जाती हैं॥
</details>

<details open><summary>विश्वास-प्रस्तुतिः</summary>

तमिस्रे तत्र गच्छेथा गन्धर्वास्तन्न जानते।  
तत्र दोषः परिहृतो भविष्यति न संशयः ॥ १७ ॥
</details>

<details><summary>मूलम्</summary>

तमिस्रे तत्र गच्छेथा गन्धर्वास्तन्न जानते।  
तत्र दोषः परिहृतो भविष्यति न संशयः ॥ १७ ॥
</details>

<details><summary>अनुवाद (हिन्दी)</summary>

वहाँ अँधेरा रहता है, अतः मुझसे मिलनेके लिये वहीं जाना। उस स्थानको गन्धर्व नहीं जानते। वहाँ मिलनेसे सब दोष दूर हो जायगा; इसमें संशय नहीं है॥१७॥
</details>

<details open><summary>मूलम् (वचनम्)</summary>

(कीचक उवाच
</details>

<details open><summary>विश्वास-प्रस्तुतिः</summary>

तथा भद्रे करिष्यामि यथा त्वं भीरु मन्यसे।  
एकः सन् नर्तनागारमागमिष्यामि शोभने॥  
समागमार्थं सुश्रोणि शपे च सुकृतेन मे।
</details>

<details><summary>मूलम्</summary>

तथा भद्रे करिष्यामि यथा त्वं भीरु मन्यसे।  
एकः सन् नर्तनागारमागमिष्यामि शोभने॥  
समागमार्थं सुश्रोणि शपे च सुकृतेन मे।
</details>

<details><summary>अनुवाद (हिन्दी)</summary>

_कीचक बोला—_ भद्रे! भीरु! तुम जैसा ठीक समझती हो, वैसा ही करूँगा। शोभने! मैं तुमसे मिलनेके लिये अकेला ही नृत्यशालामें आऊँगा। सुश्रोणि! यह बात मैं अपने पुण्यकी शपथ खाकर कहता हूँ।
</details>

<details open><summary>विश्वास-प्रस्तुतिः</summary>

यथा त्वां नावबुध्यन्ते गन्धर्वा वरवर्णिनि॥  
सत्यं ते प्रतिजानामि गन्धर्वेभ्यो न ते भयम्।)
</details>

<details><summary>मूलम्</summary>

यथा त्वां नावबुध्यन्ते गन्धर्वा वरवर्णिनि॥  
सत्यं ते प्रतिजानामि गन्धर्वेभ्यो न ते भयम्।)
</details>

<details><summary>अनुवाद (हिन्दी)</summary>

वरवर्णिनी! मैं ऐसा प्रयत्न करूँगा, जिससे गन्धर्वोंको तुम्हारे विषयमें कुछ भी पता न लगे। मैं सच्ची प्रतिज्ञा करके कहता हूँ कि तुम्हें गन्धर्वोंसे कोई भय नहीं है।
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तमर्थमपि जल्पन्त्याः कृष्णायाः कीचकेन ह।  
दिवसार्धं समभवन्मासेनैव समं नृप ॥ १८ ॥
</details>

<details><summary>मूलम्</summary>

तमर्थमपि जल्पन्त्याः कृष्णायाः कीचकेन ह।  
दिवसार्धं समभवन्मासेनैव समं नृप ॥ १८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! इस प्रकार कीचकके साथ बात करनेके बाद द्रौपदीको अवशिष्ट आधा दिन (भीमसेनसे यह बात निवेदन करनेकी प्रतीक्षामें) एक महीनेके समान भारी मालूम हुआ॥१८॥
</details>

<details open><summary>विश्वास-प्रस्तुतिः</summary>

कीचकोऽथ गृहं गत्वा भृशं हर्षपरिप्लुतः।  
सैरन्ध्रीरूपिणं मूढो मृत्युं तं नावबुद्धवान् ॥ १९ ॥
</details>

<details><summary>मूलम्</summary>

कीचकोऽथ गृहं गत्वा भृशं हर्षपरिप्लुतः।  
सैरन्ध्रीरूपिणं मूढो मृत्युं तं नावबुद्धवान् ॥ १९ ॥
</details>

<details><summary>अनुवाद (हिन्दी)</summary>

इधर कीचक महान् हर्षमें भरा हुआ अपने घरको गया। उस मूर्खको यह पता नहीं था कि सैरन्ध्रीके रूपमें मेरी मृत्यु आ रही है॥१९॥
</details>

<details open><summary>विश्वास-प्रस्तुतिः</summary>

गन्धाभरणमाल्येषु व्यासक्तः सविशेषतः ।  
अलंचक्रे तदाऽऽत्मानं सत्वरः काममोहितः ॥ २० ॥
</details>

<details><summary>मूलम्</summary>

गन्धाभरणमाल्येषु व्यासक्तः सविशेषतः ।  
अलंचक्रे तदाऽऽत्मानं सत्वरः काममोहितः ॥ २० ॥
</details>

<details><summary>अनुवाद (हिन्दी)</summary>

वह तो कामसे मोहित हो रहा था, अतः घर जाकर शीघ्र ही अपने-आपको (गहने-कपड़ोंसे) सजाने लगा। वह विशेषतः सुगन्धित पदार्थों, आभूषणों तथा मालाओंके सेवनमें संलग्न रहा॥२०॥
</details>

<details open><summary>विश्वास-प्रस्तुतिः</summary>

तस्य तत् कुर्वतः कर्म कालो दीर्घ इवाभवत्।  
अनुचिन्तयतश्चापि तामेवायतलोचनाम् ॥ २१ ॥
</details>

<details><summary>मूलम्</summary>

तस्य तत् कुर्वतः कर्म कालो दीर्घ इवाभवत्।  
अनुचिन्तयतश्चापि तामेवायतलोचनाम् ॥ २१ ॥
</details>

<details><summary>अनुवाद (हिन्दी)</summary>

मन-ही-मन विशाल नेत्रोंवाली द्रौपदीका बारंबार चिन्तन करते हुए शृंगार धारण करते समय कीचकको वह थोड़ा-सा समय भी उत्कण्ठावश बहुत बड़ा-सा प्रतीत हुआ॥२१॥
</details>

<details open><summary>विश्वास-प्रस्तुतिः</summary>

आसीदभ्यधिका चापि श्रीः श्रियं प्रमुमुक्षतः।  
निर्वाणकाले दीपस्य वर्तीमिव दिधक्षतः ॥ २२ ॥
</details>

<details><summary>मूलम्</summary>

आसीदभ्यधिका चापि श्रीः श्रियं प्रमुमुक्षतः।  
निर्वाणकाले दीपस्य वर्तीमिव दिधक्षतः ॥ २२ ॥
</details>

<details><summary>अनुवाद (हिन्दी)</summary>

वास्तवमें जो सदाके लिये राजलक्ष्मीसे वियुक्त होनेवाला है, उस कीचककी भी उस समय शृंगार आदि धारण करनेसे श्री (शोभा) बहुत बढ़ गयी थी। ठीक उसी तरह जैसे बुझनेके समय बत्तीको भी जला देनेकी इच्छावाले दीपककी प्रभा विशेष बढ़ जाती है॥२२॥
</details>

<details open><summary>विश्वास-प्रस्तुतिः</summary>

कृतसम्प्रत्ययस्तस्याः कीचकः काममोहितः ।  
नाजानाद् दिवसं यान्तं चिन्तयानः समागमम् ॥ २३ ॥
</details>

<details><summary>मूलम्</summary>

कृतसम्प्रत्ययस्तस्याः कीचकः काममोहितः ।  
नाजानाद् दिवसं यान्तं चिन्तयानः समागमम् ॥ २३ ॥
</details>

<details><summary>अनुवाद (हिन्दी)</summary>

काममोहित कीचकने द्रौपदीकी बातपर पूरा विश्वास कर लिया था; अतः उसके समागम-सुखका चिन्तन करते-करते उसे यह भी पता न चला कि दिन कब बीत गया॥२३॥
</details>

<details open><summary>विश्वास-प्रस्तुतिः</summary>

ततस्तु द्रौपदी गत्वा तदा भीमं महानसे।  
उपातिष्ठत कल्याणी कौरव्यं पतिमन्तिकम् ॥ २४ ॥
</details>

<details><summary>मूलम्</summary>

ततस्तु द्रौपदी गत्वा तदा भीमं महानसे।  
उपातिष्ठत कल्याणी कौरव्यं पतिमन्तिकम् ॥ २४ ॥
</details>

<details><summary>अनुवाद (हिन्दी)</summary>

तदनन्तर कल्याणस्वरूपा द्रौपदी पाकशालामें अपने पति कुरुनन्दन भीमसेनके पास गयी॥२४॥
</details>

<details open><summary>विश्वास-प्रस्तुतिः</summary>

तमुवाच सुकेशान्ता कीचकस्य मया कृतः।  
संगमो नर्तनागारे यथावोचः परंतप ॥ २५ ॥
</details>

<details><summary>मूलम्</summary>

तमुवाच सुकेशान्ता कीचकस्य मया कृतः।  
संगमो नर्तनागारे यथावोचः परंतप ॥ २५ ॥
</details>

<details><summary>अनुवाद (हिन्दी)</summary>

वहाँ सुन्दर लटोंवाली कृष्णाने कहा—‘शत्रुतापन! जैसा तुमने कहा था, उसके अनुसार मैंने कीचकको नृत्यशालामें मिलनेका संकेत कर दिया है॥२५॥
</details>

<details open><summary>विश्वास-प्रस्तुतिः</summary>

शून्यं स नर्तनागारमागमिष्यति कीचकः।  
एको निशि महाबाहो कीचकं तं निषूदय ॥ २६ ॥
</details>

<details><summary>मूलम्</summary>

शून्यं स नर्तनागारमागमिष्यति कीचकः।  
एको निशि महाबाहो कीचकं तं निषूदय ॥ २६ ॥
</details>

<details><summary>अनुवाद (हिन्दी)</summary>

‘अतः महाबाहो! कीचक रातके समय उस सूनी नृत्यशालामें अकेला आवेगा। तुम वहीं उसे मार डालना॥
</details>

<details open><summary>विश्वास-प्रस्तुतिः</summary>

तं सूतपुत्रं कौन्तेय कीचकं मददर्पितम्।  
गत्वा त्वं नर्तनागारं निर्जीवं कुरु पाण्डव ॥ २७ ॥
</details>

<details><summary>मूलम्</summary>

तं सूतपुत्रं कौन्तेय कीचकं मददर्पितम्।  
गत्वा त्वं नर्तनागारं निर्जीवं कुरु पाण्डव ॥ २७ ॥
</details>

<details><summary>अनुवाद (हिन्दी)</summary>

‘कुन्तीकुमार! पाण्डुनन्दन! तुम नृत्यगृहमें जाकर उस मदोन्मत्त सूतपुत्र कीचकको प्राणशून्य कर दो॥२७॥
</details>

<details open><summary>विश्वास-प्रस्तुतिः</summary>

दर्पाच्च सूतपुत्रोऽसौ गन्धर्वानवमन्यते ।  
तं त्वं प्रहरतां श्रेष्ठ ह्रदान्नागमिवोद्धर ॥ २८ ॥
</details>

<details><summary>मूलम्</summary>

दर्पाच्च सूतपुत्रोऽसौ गन्धर्वानवमन्यते ।  
तं त्वं प्रहरतां श्रेष्ठ ह्रदान्नागमिवोद्धर ॥ २८ ॥
</details>

<details><summary>अनुवाद (हिन्दी)</summary>

‘प्रहार करनेवालोंमें श्रेष्ठ वीर! वह सूतपुत्र अपनी वीरताके घमंडमें आकर गन्धर्वोंकी अवहेलना करता है; अतः जलाशयसे सर्पकी भाँति उसे तुम इस जगत्‌से निकाल फेंको॥२८॥
</details>

<details open><summary>विश्वास-प्रस्तुतिः</summary>

अश्रु दुःखाभिभूताया मम मार्जस्व भारत।  
आत्मनश्चैव भद्रं ते कुरु मानं कुलस्य च ॥ २९ ॥
</details>

<details><summary>मूलम्</summary>

अश्रु दुःखाभिभूताया मम मार्जस्व भारत।  
आत्मनश्चैव भद्रं ते कुरु मानं कुलस्य च ॥ २९ ॥
</details>

<details><summary>अनुवाद (हिन्दी)</summary>

‘भारत! तुम्हारा कल्याण हो। तुम कीचकको मारकर मुझ दुःखपीड़ित अबलाके आँसू पोंछो तथा अपना और अपने कुलका सम्मान बढ़ाओ’॥२९॥
</details>

<details open><summary>मूलम् (वचनम्)</summary>

भीमसेन उवाच
</details>

<details open><summary>विश्वास-प्रस्तुतिः</summary>

स्वागतं ते वरारोहे यन्मां वेदयसे प्रियम्।  
न ह्यन्यं कञ्चिदिच्छामि सहायं वरवर्णिनि ॥ ३० ॥
</details>

<details><summary>मूलम्</summary>

स्वागतं ते वरारोहे यन्मां वेदयसे प्रियम्।  
न ह्यन्यं कञ्चिदिच्छामि सहायं वरवर्णिनि ॥ ३० ॥
</details>

<details><summary>अनुवाद (हिन्दी)</summary>

_भीमसेन बोले—_ वरारोहे! तुम्हारा स्वागत है; क्योंकि तुमने मुझे प्रिय संवाद सुनाया है। सुन्दरी! मैं इस कार्यमें दूसरे किसीको सहायक बनाना नहीं चाहता॥
</details>

<details open><summary>विश्वास-प्रस्तुतिः</summary>

या मे प्रीतिस्त्वयाऽऽख्याता कीचकस्य समागमे।  
हत्वा हिडिम्बं सा प्रीतिर्ममासीद् वरवर्णिनि ॥ ३१ ॥
</details>

<details><summary>मूलम्</summary>

या मे प्रीतिस्त्वयाऽऽख्याता कीचकस्य समागमे।  
हत्वा हिडिम्बं सा प्रीतिर्ममासीद् वरवर्णिनि ॥ ३१ ॥
</details>

<details><summary>अनुवाद (हिन्दी)</summary>

वरवर्णिनि! कीचकसे मिलनेके लिये तुमने जो शुभ संवाद दिया है और इसे सुनकर मुझे जितनी प्रसन्नता हुई है, ऐसी प्रसन्नता मुझे हिडिम्बासुरको मारकर प्राप्त हुई थी॥३१॥
</details>

<details open><summary>विश्वास-प्रस्तुतिः</summary>

सत्यं भ्रातॄंश्च धर्मं च पुरस्कृत्य ब्रवीमि ते।  
कीचकं निहनिष्यामि वृत्रं देवपतिर्यथा ॥ ३२ ॥
</details>

<details><summary>मूलम्</summary>

सत्यं भ्रातॄंश्च धर्मं च पुरस्कृत्य ब्रवीमि ते।  
कीचकं निहनिष्यामि वृत्रं देवपतिर्यथा ॥ ३२ ॥
</details>

<details><summary>अनुवाद (हिन्दी)</summary>

मैं सत्य, धर्म और भाइयोंको आगे करके—उनकी शपथ खाकर तुमसे कहता हूँ, जैसे देवराज इन्द्रने वृत्रासुरको मारा था, उसी प्रकार मैं भी कीचकका वध कर डालूँगा॥३२॥
</details>

<details open><summary>विश्वास-प्रस्तुतिः</summary>

तं गह्वरे प्रकाशे वा पोथयिष्यामि कीचकम्।  
अथ चेदपि योत्स्यन्ति हिंसे मत्स्यानपि ध्रुवम् ॥ ३३ ॥
</details>

<details><summary>मूलम्</summary>

तं गह्वरे प्रकाशे वा पोथयिष्यामि कीचकम्।  
अथ चेदपि योत्स्यन्ति हिंसे मत्स्यानपि ध्रुवम् ॥ ३३ ॥
</details>

<details><summary>अनुवाद (हिन्दी)</summary>

एकान्तमें या जन-समुदायमें जहाँ भी वह मिलेगा, कीचकको मैं कुचल डालूँगा और यदि मत्स्यदेशके लोग उसकी ओरसे युद्ध करेंगे, तो उन्हें भी निश्चय ही मार डालूँगा॥३३॥
</details>

<details open><summary>विश्वास-प्रस्तुतिः</summary>

ततो दुर्योधनं हत्वा प्रतिपत्स्ये वसुन्धराम्।  
कामं मत्स्यमुपास्तां हि कुन्तीपुत्रो युधिष्ठिरः ॥ ३४ ॥
</details>

<details><summary>मूलम्</summary>

ततो दुर्योधनं हत्वा प्रतिपत्स्ये वसुन्धराम्।  
कामं मत्स्यमुपास्तां हि कुन्तीपुत्रो युधिष्ठिरः ॥ ३४ ॥
</details>

<details><summary>अनुवाद (हिन्दी)</summary>

तदनन्तर दुर्योधनको मारकर समूची पृथ्वीका राज्य ले लूँगा। भले ही कुन्तीपुत्र युधिष्ठिर यहाँ बैठकर मत्स्यराज विराटकी उपासना करते रहें॥३४॥
</details>

<details open><summary>मूलम् (वचनम्)</summary>

द्रौपद्युवाच
</details>

<details open><summary>विश्वास-प्रस्तुतिः</summary>

यथा न संत्यजेथास्त्वं सत्यं वै मत्कृते विभो।  
निगूढस्त्वं तथा पार्थ कीचकं तं निषूदय ॥ ३५ ॥
</details>

<details><summary>मूलम्</summary>

यथा न संत्यजेथास्त्वं सत्यं वै मत्कृते विभो।  
निगूढस्त्वं तथा पार्थ कीचकं तं निषूदय ॥ ३५ ॥
</details>

<details><summary>अनुवाद (हिन्दी)</summary>

_द्रौपदीने कहा—_ प्रभो! तुम वही करो, जिससे मेरे लिये तुम्हें सत्यका परित्याग न करना पड़े। कुन्तीनन्दन! तुम अपनेको गुप्त रखकर ही उस कीचकका संहार करो॥३५॥
</details>

<details open><summary>मूलम् (वचनम्)</summary>

भीमसेन उवाच
</details>

<details open><summary>विश्वास-प्रस्तुतिः</summary>

एवमेतत् करिष्यामि यथा त्वं भीरु भाषसे।  
अद्य तं सूदयिष्यामि कीचकं सह बान्धवैः ॥ ३६ ॥
</details>

<details><summary>मूलम्</summary>

एवमेतत् करिष्यामि यथा त्वं भीरु भाषसे।  
अद्य तं सूदयिष्यामि कीचकं सह बान्धवैः ॥ ३६ ॥
</details>

<details><summary>अनुवाद (हिन्दी)</summary>

_भीमसेन बोले—_ ठीक है, भीरु! तुम जैसा कहती हो, वही करूँगा। आज मैं उस कीचकको उसके भाई-बन्धुओंसहित मार डालूँगा॥३६॥
</details>

<details open><summary>विश्वास-प्रस्तुतिः</summary>

अदृश्यमानस्तस्याथ तमस्विन्यामनिन्दिते ।  
नागो बिल्वमिवाक्रम्य पोथयिष्याम्यहं शिरः।  
अलभ्यामिच्छतस्तस्य कीचकस्य दुरात्मनः ॥ ३७ ॥
</details>

<details><summary>मूलम्</summary>

अदृश्यमानस्तस्याथ तमस्विन्यामनिन्दिते ।  
नागो बिल्वमिवाक्रम्य पोथयिष्याम्यहं शिरः।  
अलभ्यामिच्छतस्तस्य कीचकस्य दुरात्मनः ॥ ३७ ॥
</details>

<details><summary>अनुवाद (हिन्दी)</summary>

अनिन्दिते! गजराज जैसे बेलके फलपर पैर रखकर उसे कुचल दे, उसी प्रकार मैं अँधेरी रातमें उससे अदृश्य रहकर तुझ-जैसी अलभ्य नारीको प्राप्त करनेकी इच्छावाले दुरात्मा कीचकके मस्तकको कुचल डालूँगा॥३७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

भीमोऽथ प्रथमं गत्वा रात्रौ छन्न उपाविशत्।  
मृगं हरिरिवादृश्यः प्रत्याकाङ्क्षत कीचकम् ॥ ३८ ॥
</details>

<details><summary>मूलम्</summary>

भीमोऽथ प्रथमं गत्वा रात्रौ छन्न उपाविशत्।  
मृगं हरिरिवादृश्यः प्रत्याकाङ्क्षत कीचकम् ॥ ३८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! तदनन्तर भीमसेन रातके समय पहले ही जाकर नृत्यशालामें छिपकर बैठ गये और कीचककी इस प्रकार प्रतीक्षा करने लगे, जैसे सिंह अदृश्य रहकर मृगकी घातमें बैठा रहता है॥३८॥
</details>

<details open><summary>विश्वास-प्रस्तुतिः</summary>

कीचकश्चाप्यलंकृत्य यथाकाममुपागमत् ।  
तां वेलां नर्तनागारं पाञ्चालीसंगमाशया ॥ ३९ ॥
</details>

<details><summary>मूलम्</summary>

कीचकश्चाप्यलंकृत्य यथाकाममुपागमत् ।  
तां वेलां नर्तनागारं पाञ्चालीसंगमाशया ॥ ३९ ॥
</details>

<details><summary>अनुवाद (हिन्दी)</summary>

इधर कीचक भी इच्छानुसार वस्त्राभूषणोंसे सज-धजकर द्रौपदीके साथ समागमकी अभिलाषासे उसी समय नृत्यशालाके समीप आया॥३९॥
</details>

<details open><summary>विश्वास-प्रस्तुतिः</summary>

मन्यमानः स संकेतमागारं प्राविशच्च तत्।  
प्रविश्य च स तद् वेश्म तमसा संवृतं महत्॥४०॥
</details>

<details><summary>मूलम्</summary>

मन्यमानः स संकेतमागारं प्राविशच्च तत्।  
प्रविश्य च स तद् वेश्म तमसा संवृतं महत्॥४०॥
</details>

<details><summary>अनुवाद (हिन्दी)</summary>

उस गृहको संकेत-स्थान मानकर उसने भीतर प्रवेश किया। वह विशाल भवन सब ओरसे अन्धकारसे आच्छन्न हो रहा था॥४०॥
</details>

<details open><summary>विश्वास-प्रस्तुतिः</summary>

पूर्वागतं ततस्तत्र भीममप्रतिमौजसम् ।  
एकान्तावस्थितं चैनमाससाद स दुर्मतिः ॥ ४१ ॥  
शयानं शयने तत्र सूतपुत्रः परामृशत्।  
जाज्वल्यमानं कोपेन कृष्णाधर्षणजेन ह ॥ ४२ ॥
</details>

<details><summary>मूलम्</summary>

पूर्वागतं ततस्तत्र भीममप्रतिमौजसम् ।  
एकान्तावस्थितं चैनमाससाद स दुर्मतिः ॥ ४१ ॥  
शयानं शयने तत्र सूतपुत्रः परामृशत्।  
जाज्वल्यमानं कोपेन कृष्णाधर्षणजेन ह ॥ ४२ ॥
</details>

<details><summary>अनुवाद (हिन्दी)</summary>

अतुलितपराक्रमी भीमसेन तो वहाँ पहलेसे ही आकर एकान्तमें एक शय्यापर लेटे हुए थे। खोटी बुद्धिवाला सूतपुत्र कीचक वहीं पहुँच गया और उन्हें हाथसे टटोलने लगा। उस समय भीमसेन कीचकद्वारा द्रौपदीके अपमानके कारण क्रोधसे जल रहे थे॥४१-४२॥
</details>

<details open><summary>विश्वास-प्रस्तुतिः</summary>

उपसंगम्य चैवैनं कीचकः काममोहितः।  
हर्षोन्मथितचित्तात्मा स्मयमानोऽभ्यभाषत ॥ ४३ ॥
</details>

<details><summary>मूलम्</summary>

उपसंगम्य चैवैनं कीचकः काममोहितः।  
हर्षोन्मथितचित्तात्मा स्मयमानोऽभ्यभाषत ॥ ४३ ॥
</details>

<details><summary>अनुवाद (हिन्दी)</summary>

उनके पास पहुँचते ही काममोहित कीचक हर्षसे उन्मत्तचित्त हो मुसकराते हुए बोला—॥४३॥
</details>

<details open><summary>विश्वास-प्रस्तुतिः</summary>

प्रापितं ते मया वित्तं बहुरूपमनन्तकम्।  
यत् कृतं धनरत्नाढ्यं दासीशतपरिच्छदम् ॥ ४४ ॥  
रूपलावण्ययुक्ताभिर्युवतीभिरलंकृतम् ।  
गृहं चान्तःपुरं सुभ्रु क्रीडारतिविराजितम्।  
तत् सर्वं त्वां समुद्दिश्य सहसाहमुपागतः ॥ ४५ ॥
</details>

<details><summary>मूलम्</summary>

प्रापितं ते मया वित्तं बहुरूपमनन्तकम्।  
यत् कृतं धनरत्नाढ्यं दासीशतपरिच्छदम् ॥ ४४ ॥  
रूपलावण्ययुक्ताभिर्युवतीभिरलंकृतम् ।  
गृहं चान्तःपुरं सुभ्रु क्रीडारतिविराजितम्।  
तत् सर्वं त्वां समुद्दिश्य सहसाहमुपागतः ॥ ४५ ॥
</details>

<details><summary>अनुवाद (हिन्दी)</summary>

‘सुभ्रु! मैंने अनेक प्रकारका जो अनन्त धन संचित किया है, वह सब तुम्हें भेंट कर दिया तथा मेरा जो धन-रत्नादिसे सम्पन्न, सैकड़ों दासी आदि उपकरणोंसे युक्त, रूप-लावण्यवती युवतियोंसे अलंकृत तथा क्रीडा-विलाससे सुशोभित गृह एवं अन्तःपुर है, वह सब तुम्हारे लिये ही निछावर करके मैं सहसा तुम्हारे पास चला आया हूँ॥४४-४५॥
</details>

<details open><summary>विश्वास-प्रस्तुतिः</summary>

अकस्मान्मां प्रशंसन्ति सदा गृहगताः स्त्रियः।  
सुवासा दर्शनीयश्च नान्योऽस्ति त्वादृशः पुमान् ॥ ४६ ॥
</details>

<details><summary>मूलम्</summary>

अकस्मान्मां प्रशंसन्ति सदा गृहगताः स्त्रियः।  
सुवासा दर्शनीयश्च नान्योऽस्ति त्वादृशः पुमान् ॥ ४६ ॥
</details>

<details><summary>अनुवाद (हिन्दी)</summary>

मेरे घरकी स्त्रियाँ अकस्मात् मेरी प्रशंसा करने लगती हैं और कहती हैं—‘आपके समान सुन्दर वस्त्रधारी और दर्शनीय दूसरा कोई पुरुष नहीं है’॥४६॥
</details>

<details open><summary>मूलम् (वचनम्)</summary>

भीमसेन उवाच
</details>

<details open><summary>विश्वास-प्रस्तुतिः</summary>

दिष्ट्या त्वं दर्शनीयोऽथ दिष्ट्याऽऽत्मानं प्रशंससि।  
ईदृशस्तु त्वया स्पर्शः स्पृष्टपूर्वो न कर्हिचित् ॥ ४७ ॥
</details>

<details><summary>मूलम्</summary>

दिष्ट्या त्वं दर्शनीयोऽथ दिष्ट्याऽऽत्मानं प्रशंससि।  
ईदृशस्तु त्वया स्पर्शः स्पृष्टपूर्वो न कर्हिचित् ॥ ४७ ॥
</details>

<details><summary>अनुवाद (हिन्दी)</summary>

_भीमसेन बोले—_ सौभाग्यकी बात है कि तुम ऐसे दर्शनीय हो और यह भी भाग्यकी ही बात है कि तुम स्वयं ही अपनी प्रशंसा कर रहे हो। परंतु ऐसा कोमल स्पर्श भी तुम्हें पहले कभी नहीं प्राप्त हुआ होगा॥
</details>

<details open><summary>विश्वास-प्रस्तुतिः</summary>

स्पर्शं वेत्सि विदग्धस्त्वं कामधर्मविचक्षणः।  
स्त्रीणां प्रीतिकरो नान्यस्त्वत्समः पुरुषस्त्विह ॥ ४८ ॥
</details>

<details><summary>मूलम्</summary>

स्पर्शं वेत्सि विदग्धस्त्वं कामधर्मविचक्षणः।  
स्त्रीणां प्रीतिकरो नान्यस्त्वत्समः पुरुषस्त्विह ॥ ४८ ॥
</details>

<details><summary>अनुवाद (हिन्दी)</summary>

स्पर्शको तो तुम खूब पहचानते हो। इस कलामें बड़े चतुर हो। कामधर्मके विलक्षण ज्ञाता जान पड़ते हो। इस संसारमें स्त्रियोंको प्रसन्न करनेवाला तुम्हारे सिवा दूसरा कोई पुरुष नहीं है॥४८॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

इत्युक्त्वा तं महाबाहुर्भीमो भीमपराक्रमः।  
सहसोत्पत्य कौन्तेयः प्रहस्येदमुवाच ह ॥ ४९ ॥
</details>

<details><summary>मूलम्</summary>

इत्युक्त्वा तं महाबाहुर्भीमो भीमपराक्रमः।  
सहसोत्पत्य कौन्तेयः प्रहस्येदमुवाच ह ॥ ४९ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! कीचकसे ऐसा कहकर भयंकरपराक्रमी कुन्तीपुत्र महाबाहु भीमसेन सहसा उछलकर खड़े हो गये और हँसते हुए इस प्रकार बोले—॥४९॥
</details>

<details open><summary>विश्वास-प्रस्तुतिः</summary>

अद्य त्वां भगिनी पापं कृष्यमाणं मया भुवि।  
द्रक्ष्यतेऽद्रिप्रतीकाशं सिंहेनेव महागजम् ॥ ५० ॥
</details>

<details><summary>मूलम्</summary>

अद्य त्वां भगिनी पापं कृष्यमाणं मया भुवि।  
द्रक्ष्यतेऽद्रिप्रतीकाशं सिंहेनेव महागजम् ॥ ५० ॥
</details>

<details><summary>अनुवाद (हिन्दी)</summary>

‘अरे! तू पर्वतके समान विशालकाय है, तो भी जैसे सिंह महान् गजराजको घसीटता है, उसी प्रकार आज मैं तुझ पापीको पृथ्वीपर पटककर घसीटूँगा और तेरी बहिन यह सब देखेगी॥५०॥
</details>

<details open><summary>विश्वास-प्रस्तुतिः</summary>

निराबाधा त्वयि हते सैरन्ध्री विचरिष्यति।  
सुखमेव चरिष्यन्ति सैरन्ध्य्राः पतयः सदा ॥ ५१ ॥
</details>

<details><summary>मूलम्</summary>

निराबाधा त्वयि हते सैरन्ध्री विचरिष्यति।  
सुखमेव चरिष्यन्ति सैरन्ध्य्राः पतयः सदा ॥ ५१ ॥
</details>

<details><summary>अनुवाद (हिन्दी)</summary>

‘इस प्रकार तेरे मारे जानेपर सैरन्ध्री बेखटके विचरेगी और उसके पति भी सदा सुखसे ही रहेंगे’॥५१॥
</details>

<details open><summary>विश्वास-प्रस्तुतिः</summary>

ततो जग्राह केशेषु माल्यवत्सु महाबलः।  
स केशेषु परामृष्टो बलेन बलिनां वरः ॥ ५२ ॥  
आक्षिप्य केशान् वेगेन बाह्वोर्जग्राह पाण्डवम्।  
बाहुयुद्धं तयोरासीत् क्रुद्धयोर्नरसिंहयोः ॥ ५३ ॥  
वसन्ते वासिताहेतोर्बलवद्गजयोरिव ।
</details>

<details><summary>मूलम्</summary>

ततो जग्राह केशेषु माल्यवत्सु महाबलः।  
स केशेषु परामृष्टो बलेन बलिनां वरः ॥ ५२ ॥  
आक्षिप्य केशान् वेगेन बाह्वोर्जग्राह पाण्डवम्।  
बाहुयुद्धं तयोरासीत् क्रुद्धयोर्नरसिंहयोः ॥ ५३ ॥  
वसन्ते वासिताहेतोर्बलवद्गजयोरिव ।
</details>

<details><summary>अनुवाद (हिन्दी)</summary>

ऐसा कहकर महाबली भीमसेनने उसके पुष्पहार-विभूषित केश पकड़ लिये। कीचक भी बलवानोंमें श्रेष्ठ था। सिरके बाल पकड़ लिये जानेपर उसने बलपूर्वक झटका देकर उन्हें छुड़ा लिया और बड़ी फुर्तीसे पाण्डुनन्दन भीमको दोनों भुजाओंमें भर लिया। तदनन्तर क्रोधमें भरे हुए उन दोनों पुरुषसिंहोंमें बाहुयुद्ध होने लगा, मानो वसन्त-ऋतुमें हथिनीके लिये दो बलवान् गजराज एक-दूसरेसे जूझ रहे हों॥५२-५३॥
</details>

<details open><summary>विश्वास-प्रस्तुतिः</summary>

कीचकानां तु मुख्यस्य नराणामुत्तमस्य च ॥ ५४ ॥  
वालिसुग्रीवयोर्भ्रात्रोः पुरेव कपिसिंहयोः ।  
अन्योन्यमपि संरब्धौ परस्परजयैषिणौ ॥ ५५ ॥
</details>

<details><summary>मूलम्</summary>

कीचकानां तु मुख्यस्य नराणामुत्तमस्य च ॥ ५४ ॥  
वालिसुग्रीवयोर्भ्रात्रोः पुरेव कपिसिंहयोः ।  
अन्योन्यमपि संरब्धौ परस्परजयैषिणौ ॥ ५५ ॥
</details>

<details><summary>अनुवाद (हिन्दी)</summary>

एक ओर कीचकोंका प्रधान कीचक था, तो दूसरी ओर मनुष्योंमें श्रेष्ठ भीमसेन। जैसे पूर्वकालमें कपिश्रेष्ठ वाली और सुग्रीव दोनों भाइयोंमें घोर युद्ध हुआ था, वैसा ही इन दोनोंमें भी होने लगा। दोनों एक-दूसरेपर कुपित थे और परस्पर विजय पानेकी इच्छासे लड़ रहे थे॥५४-५५॥
</details>

<details open><summary>विश्वास-प्रस्तुतिः</summary>

ततः समुद्यम्य भुजौ पञ्चशीर्षाविवोरगौ।  
नखदंष्ट्राभिरन्योन्यं घ्नतः क्रोधविषोद्धतौ ॥ ५६ ॥
</details>

<details><summary>मूलम्</summary>

ततः समुद्यम्य भुजौ पञ्चशीर्षाविवोरगौ।  
नखदंष्ट्राभिरन्योन्यं घ्नतः क्रोधविषोद्धतौ ॥ ५६ ॥
</details>

<details><summary>अनुवाद (हिन्दी)</summary>

फिर दोनों क्रोधरूपी विषसे उद्धत हुए पाँच मस्तकोंवाले सर्पोंकी भाँति अपनी-अपनी (पाँच अंगुलियोंसे युक्त) भुजाओंको ऊपर उठाकर एक-दूसरेपर नखों और दाँतोंसे प्रहार करने लगे॥५६॥
</details>

<details open><summary>विश्वास-प्रस्तुतिः</summary>

वेगेनाभिहतो भीमः कीचकेन बलीयसा।  
स्थिरप्रतिज्ञः स रणे पदान्न चलितः पदम् ॥ ५७ ॥
</details>

<details><summary>मूलम्</summary>

वेगेनाभिहतो भीमः कीचकेन बलीयसा।  
स्थिरप्रतिज्ञः स रणे पदान्न चलितः पदम् ॥ ५७ ॥
</details>

<details><summary>अनुवाद (हिन्दी)</summary>

बलिष्ठ कीचकने बड़े वेगसे आघात किया, तो भी दृढ़प्रतिज्ञ भीम उस युद्धमें स्थिर रहे; एक पग भी पीछे नहीं हटे॥५७॥
</details>

<details open><summary>विश्वास-प्रस्तुतिः</summary>

तावन्योन्यं समाश्लिष्य प्रकर्षन्तौ परस्परम्।  
उभावपि प्रकाशेते प्रवृद्धौ वृषभाविव ॥ ५८ ॥
</details>

<details><summary>मूलम्</summary>

तावन्योन्यं समाश्लिष्य प्रकर्षन्तौ परस्परम्।  
उभावपि प्रकाशेते प्रवृद्धौ वृषभाविव ॥ ५८ ॥
</details>

<details><summary>अनुवाद (हिन्दी)</summary>

फिर दोनों आपसमें गुँथ गये और एक-दूसरेको खींचने लगे। उस समय वे दो हृष्ट-पुष्ट साँड़ोंकी भाँति सुशोभित होते थे॥५८॥
</details>

<details open><summary>विश्वास-प्रस्तुतिः</summary>

तयोर्ह्यासीत् सुतुमुलः सम्प्रहारः सुदारुणः।  
नखदन्तायुधवतोर्व्याघ्रयोरिव दृप्तयोः ॥ ५९ ॥
</details>

<details><summary>मूलम्</summary>

तयोर्ह्यासीत् सुतुमुलः सम्प्रहारः सुदारुणः।  
नखदन्तायुधवतोर्व्याघ्रयोरिव दृप्तयोः ॥ ५९ ॥
</details>

<details><summary>अनुवाद (हिन्दी)</summary>

नख और दाँत ही उनके आयुध थे। जैसे दो मतवाले व्याघ्र परस्पर लड़ रहे हों, उसी प्रकार उनमें अत्यन्त भयंकर तुमुल युद्ध होने लगा॥५९॥
</details>

<details open><summary>विश्वास-प्रस्तुतिः</summary>

अभिपत्याथ बाहुभ्यां प्रत्यगृह्णादमर्षितः ।  
मातङ्ग इव मातङ्गं प्रभिन्नकरटामुखम् ॥ ६० ॥
</details>

<details><summary>मूलम्</summary>

अभिपत्याथ बाहुभ्यां प्रत्यगृह्णादमर्षितः ।  
मातङ्ग इव मातङ्गं प्रभिन्नकरटामुखम् ॥ ६० ॥
</details>

<details><summary>अनुवाद (हिन्दी)</summary>

जैसे क्रोधमें भरा हुआ एक हाथी गण्डस्थलसे मद टपकाते हुए दूसरे हाथीको सूँड़से पकड़ ले, उसी प्रकार रोषयुक्त कीचकने सहसा झपटकर दोनों हाथोंसे भीमसेनको पकड़ लिया॥६०॥
</details>

<details open><summary>विश्वास-प्रस्तुतिः</summary>

स चाप्येनं तदा भीमः प्रतिजग्राह वीर्यवान्।  
तमाक्षिपत् कीचकोऽथ बलेन बलिनां वरः ॥ ६१ ॥
</details>

<details><summary>मूलम्</summary>

स चाप्येनं तदा भीमः प्रतिजग्राह वीर्यवान्।  
तमाक्षिपत् कीचकोऽथ बलेन बलिनां वरः ॥ ६१ ॥
</details>

<details><summary>अनुवाद (हिन्दी)</summary>

तब पराक्रमी भीमने भी झपटकर उसे पकड़ा, किंतु बलवानोंमें श्रेष्ठ कीचकने बलपूर्वक उन्हें झटक दिया॥६१॥
</details>

<details open><summary>विश्वास-प्रस्तुतिः</summary>

तयोर्भुजविनिष्येषादुभयोर्बलिनोस्तदा ।  
शब्दः समभवद् घोरो वेणुस्फोटसमो युधि ॥ ६२ ॥
</details>

<details><summary>मूलम्</summary>

तयोर्भुजविनिष्येषादुभयोर्बलिनोस्तदा ।  
शब्दः समभवद् घोरो वेणुस्फोटसमो युधि ॥ ६२ ॥
</details>

<details><summary>अनुवाद (हिन्दी)</summary>

उस समय उस युद्धमें उन दोनों बलवानोंकी भुजाओंकी रगड़से बाँस फटनेका-सा भयानक शब्द होने लगा॥६२॥
</details>

<details open><summary>विश्वास-प्रस्तुतिः</summary>

अथैनमाक्षिप्य बलाद् गृहमध्ये वृकोदरः।  
धूनयामास वेगेन वायुश्चण्ड इव द्रुमम् ॥ ६३ ॥
</details>

<details><summary>मूलम्</summary>

अथैनमाक्षिप्य बलाद् गृहमध्ये वृकोदरः।  
धूनयामास वेगेन वायुश्चण्ड इव द्रुमम् ॥ ६३ ॥
</details>

<details><summary>अनुवाद (हिन्दी)</summary>

फिर जिस प्रकार प्रचण्ड आँधी वृक्षको झकझोर डालती है, उसी प्रकार भीमसेन कीचकको बलपूर्वक धक्के दे-देकर उसे नृत्यशालामें वेगसे घुमाने लगे॥६३॥
</details>

<details open><summary>विश्वास-प्रस्तुतिः</summary>

भीमेन च परामृष्टो दुर्बलो बलिना रणे।  
प्रास्पन्दत यथाप्राणं विचकर्ष च पाण्डवम् ॥ ६४ ॥
</details>

<details><summary>मूलम्</summary>

भीमेन च परामृष्टो दुर्बलो बलिना रणे।  
प्रास्पन्दत यथाप्राणं विचकर्ष च पाण्डवम् ॥ ६४ ॥
</details>

<details><summary>अनुवाद (हिन्दी)</summary>

उस युद्धमें बलवान् भीमकी पकड़में आकर यद्यपि कीचक अपना बल खो रहा था, तथापि वह यथाशक्ति उन्हें परास्त करनेकी चेष्टा करता रहा और भीमसेनको अपनी ओर खींचने लगा॥६४॥
</details>

<details open><summary>विश्वास-प्रस्तुतिः</summary>

ईषदाकलितं चापि क्रोधाद् द्रुतपदं स्थितम्।  
कीचको बलवान् भीमं जानुभ्यामाक्षिपद् भुवि ॥ ६५ ॥
</details>

<details><summary>मूलम्</summary>

ईषदाकलितं चापि क्रोधाद् द्रुतपदं स्थितम्।  
कीचको बलवान् भीमं जानुभ्यामाक्षिपद् भुवि ॥ ६५ ॥
</details>

<details><summary>अनुवाद (हिन्दी)</summary>

जब वे कुछ-कुछ वशमें आ गये और उनका पैर कुछ लड़खड़ाने लगा, तब उस दशामें खड़े हुए भीमसेनको बलवान् कीचकने क्रोधपूर्वक दोनों घुटनोंसे मारकर पृथ्वीपर गिरा दिया॥६५॥
</details>

<details open><summary>विश्वास-प्रस्तुतिः</summary>

पातितो भुवि भीमस्तु कीचकेन बलीयसा।  
उत्पपाताथ वेगेन दण्डपाणिरिवान्तकः ॥ ६६ ॥
</details>

<details><summary>मूलम्</summary>

पातितो भुवि भीमस्तु कीचकेन बलीयसा।  
उत्पपाताथ वेगेन दण्डपाणिरिवान्तकः ॥ ६६ ॥
</details>

<details><summary>अनुवाद (हिन्दी)</summary>

अत्यन्त बलशाली कीचकद्वारा इस प्रकार भूमिपर गिराये हुए भीमसेन हाथमें दण्ड धारण करनेवाले यमराजकी भाँति बड़े वेगसे उछलकर खड़े हो गये॥६६॥
</details>

<details open><summary>विश्वास-प्रस्तुतिः</summary>

स्पर्धया च बलोन्मत्तौ तावुभौ सूतपाण्डवौ।  
निशीथे पर्यकर्षेतां बलिनौ निर्जने स्थले ॥ ६७ ॥
</details>

<details><summary>मूलम्</summary>

स्पर्धया च बलोन्मत्तौ तावुभौ सूतपाण्डवौ।  
निशीथे पर्यकर्षेतां बलिनौ निर्जने स्थले ॥ ६७ ॥
</details>

<details><summary>अनुवाद (हिन्दी)</summary>

सूतपुत्र और पाण्डुनन्दन दोनों बलसे उन्मत्त हो रहे थे। वे दोनों बलवान् वीर स्पर्धाके कारण उस निर्जन स्थानमें आधी रातके समय एक-दूसरेको खींचते और धक्के देते रहे॥६७॥
</details>

<details open><summary>विश्वास-प्रस्तुतिः</summary>

ततस्तद् भवनं श्रेष्ठं प्राकम्पत मुहुर्मुहुः।  
बलवच्चापि संक्रुद्धावन्योन्यं प्रति गर्जतः ॥ ६८ ॥
</details>

<details><summary>मूलम्</summary>

ततस्तद् भवनं श्रेष्ठं प्राकम्पत मुहुर्मुहुः।  
बलवच्चापि संक्रुद्धावन्योन्यं प्रति गर्जतः ॥ ६८ ॥
</details>

<details><summary>अनुवाद (हिन्दी)</summary>

इससे वह विशाल भवन बार-बार हिल उठता था। दोनों योद्धा बड़े क्रोधमें भरकर एक-दूसरेके सामने जोर-जोरसे गरज रहे थे॥६८॥
</details>

<details open><summary>विश्वास-प्रस्तुतिः</summary>

तलाभ्यां स तु भीमेन वक्षस्यभिहतो बली।  
कीचको रोषसंतप्तः पदान्न चलितः पदम् ॥ ६९ ॥
</details>

<details><summary>मूलम्</summary>

तलाभ्यां स तु भीमेन वक्षस्यभिहतो बली।  
कीचको रोषसंतप्तः पदान्न चलितः पदम् ॥ ६९ ॥
</details>

<details><summary>अनुवाद (हिन्दी)</summary>

इतनेमें ही भीमने दोनों हथेलियोंसे कीचककी छातीपर प्रहार किया। चोट खाकर बलवान् कीचक क्रोधसे जल उठा, किंतु अपने स्थानसे एक पग भी विचलित नहीं हुआ॥६९॥
</details>

<details open><summary>विश्वास-प्रस्तुतिः</summary>

मुहूर्तं तु स तं वेगं सहित्वा भुवि दुःसहम्।  
बलादहीयत तदा सूतो भीमबलार्दितः ॥ ७० ॥
</details>

<details><summary>मूलम्</summary>

मुहूर्तं तु स तं वेगं सहित्वा भुवि दुःसहम्।  
बलादहीयत तदा सूतो भीमबलार्दितः ॥ ७० ॥
</details>

<details><summary>अनुवाद (हिन्दी)</summary>

भूमिपर खड़े रहकर दो घड़ीतक उस दुःसह वेगको सह लेनेके पश्चात् भीमसेनके बलसे पीड़ित हो सूतपुत्र कीचक अपनी शक्ति खो बैठा॥७०॥
</details>

<details open><summary>विश्वास-प्रस्तुतिः</summary>

तं हीयमानं विज्ञाय भीमसेनो महाबलः।  
वक्षस्यानीय वेगेन ममर्दैनं विचेतसम् ॥ ७१ ॥
</details>

<details><summary>मूलम्</summary>

तं हीयमानं विज्ञाय भीमसेनो महाबलः।  
वक्षस्यानीय वेगेन ममर्दैनं विचेतसम् ॥ ७१ ॥
</details>

<details><summary>अनुवाद (हिन्दी)</summary>

महाबली भीमसेन उसे निर्बल एवं अचेत होते देख उसकी छातीपर चढ़ बैठे और बड़े वेगसे उसे रौंदने लगे॥७१॥
</details>

<details open><summary>विश्वास-प्रस्तुतिः</summary>

क्रोधाविष्टो विनिःश्वस्य पुनश्चैनं वृकोदरः।  
जग्राह जयतां श्रेष्ठः केशेष्वेव तदा भृशम् ॥ ७२ ॥
</details>

<details><summary>मूलम्</summary>

क्रोधाविष्टो विनिःश्वस्य पुनश्चैनं वृकोदरः।  
जग्राह जयतां श्रेष्ठः केशेष्वेव तदा भृशम् ॥ ७२ ॥
</details>

<details><summary>अनुवाद (हिन्दी)</summary>

विजयी वीरोंमें श्रेष्ठ भीमसेनका क्रोधावेश अभी उतरा नहीं था। उन्होंने पुनः बारंबार उच्छ्‌वास लेकर कीचकके केश पकड़ लिये॥७२॥
</details>

<details open><summary>विश्वास-प्रस्तुतिः</summary>

गृहीत्वा कीचकं भीमो विरराज महाबलः।  
शार्दूलः पिशिताकाङ्क्षी गृहीत्वेव महामृगम् ॥ ७३ ॥
</details>

<details><summary>मूलम्</summary>

गृहीत्वा कीचकं भीमो विरराज महाबलः।  
शार्दूलः पिशिताकाङ्क्षी गृहीत्वेव महामृगम् ॥ ७३ ॥
</details>

<details><summary>अनुवाद (हिन्दी)</summary>

जैसे कच्चे मांसकी अभिलाषा रखनेवाला सिंह महान् मृगको पकड़ ले, उसी प्रकार महाबली भीम कीचकको पकड़कर बड़ी शोभा पा रहे थे॥७३॥
</details>

<details open><summary>विश्वास-प्रस्तुतिः</summary>

तत एनं परिश्रान्तमुपलभ्य वृकोदरः।  
योक्त्रयामास बाहुभ्यां पशुं रशनया यथा ॥ ७४ ॥
</details>

<details><summary>मूलम्</summary>

तत एनं परिश्रान्तमुपलभ्य वृकोदरः।  
योक्त्रयामास बाहुभ्यां पशुं रशनया यथा ॥ ७४ ॥
</details>

<details><summary>अनुवाद (हिन्दी)</summary>

तदनन्तर उसे अत्यन्त थका जानकर भीमने अपनी भुजाओंमें इस प्रकार कस लिया, जैसे पशुको रस्सीसे बाँध दिया गया हो॥७४॥
</details>

<details open><summary>विश्वास-प्रस्तुतिः</summary>

नदन्तं च महानादं भिन्नभेरीसमस्वनम्।  
भ्रामयामास सुचिरं विस्फुरन्तमचेतसम् ॥ ७५ ॥
</details>

<details><summary>मूलम्</summary>

नदन्तं च महानादं भिन्नभेरीसमस्वनम्।  
भ्रामयामास सुचिरं विस्फुरन्तमचेतसम् ॥ ७५ ॥
</details>

<details><summary>अनुवाद (हिन्दी)</summary>

अब वह फूटे नगारेके समान विकृत स्वरमें जोर-जोरसे सिंहनाद करने तथा बन्धनसे छूटनेके लिये छटपटाने लगा। उसकी चेतना लुप्त हो रही थी। उसी दशामें भीमसेनने बहुत देरतक उसे घुमाया॥७५॥
</details>

<details open><summary>विश्वास-प्रस्तुतिः</summary>

प्रगृह्य तरसा दोर्भ्यां कण्ठं तस्य वृकोदरः।  
अपीडयत कृष्णायास्तदा कोपोपशान्तये ॥ ७६ ॥
</details>

<details><summary>मूलम्</summary>

प्रगृह्य तरसा दोर्भ्यां कण्ठं तस्य वृकोदरः।  
अपीडयत कृष्णायास्तदा कोपोपशान्तये ॥ ७६ ॥
</details>

<details><summary>अनुवाद (हिन्दी)</summary>

फिर द्रौपदीका क्रोध शान्त करनेके लिये उन्होंने दोनों हाथोंसे उसका गला पकड़कर बड़े वेगसे दबाया॥
</details>

<details open><summary>विश्वास-प्रस्तुतिः</summary>

अथ तं भग्नसर्वाङ्गं व्याविद्धनयनाम्बरम्।  
आक्रम्य च कटीदेशे जानुना कीचकाधमम्।  
अपीडयत बाहुभ्यां पशुमारममारयत् ॥ ७७ ॥
</details>

<details><summary>मूलम्</summary>

अथ तं भग्नसर्वाङ्गं व्याविद्धनयनाम्बरम्।  
आक्रम्य च कटीदेशे जानुना कीचकाधमम्।  
अपीडयत बाहुभ्यां पशुमारममारयत् ॥ ७७ ॥
</details>

<details><summary>अनुवाद (हिन्दी)</summary>

इस प्रकार जब उसके सब अंग भग्न हो गये, आँखकी पुतलियाँ बाहर निकल आयीं और वस्त्र फट गये, तब उन्होंने उस कीचकाधमकी कमरको अपने घुटनोंसे दबाकर दोनों भुजाओंद्वारा उसका गला घोंट दिया और उसे पशुकी तरह मारने लगे॥७७॥
</details>

<details open><summary>विश्वास-प्रस्तुतिः</summary>

तं विषीदन्तमाज्ञाय कीचकं पाण्डुनन्दनः।  
भूतले भ्रामयामास वाक्यं चेदमुवाच ह ॥ ७८ ॥
</details>

<details><summary>मूलम्</summary>

तं विषीदन्तमाज्ञाय कीचकं पाण्डुनन्दनः।  
भूतले भ्रामयामास वाक्यं चेदमुवाच ह ॥ ७८ ॥
</details>

<details><summary>अनुवाद (हिन्दी)</summary>

मृत्युके समय कीचकको विषाद करते देख पाण्डुनन्दन भीमने उसे धरतीपर घसीटा और इस प्रकार कहा—॥७८॥
</details>

<details open><summary>विश्वास-प्रस्तुतिः</summary>

अद्याहमनृणो भूत्वा भ्रातुर्भार्यापहारिणम् ।  
शान्तिं लब्धास्मि परमां हत्वा सैरन्ध्रिकण्टकम् ॥ ७९ ॥
</details>

<details><summary>मूलम्</summary>

अद्याहमनृणो भूत्वा भ्रातुर्भार्यापहारिणम् ।  
शान्तिं लब्धास्मि परमां हत्वा सैरन्ध्रिकण्टकम् ॥ ७९ ॥
</details>

<details><summary>अनुवाद (हिन्दी)</summary>

‘जो सैरन्ध्रीके लिये कण्टक था, जिसने मेरे भाईकी पत्नीका अपहरण करनेकी चेष्टा की थी, उस दुष्ट कीचकको मारकर आज मैं उऋण हो जाऊँगा और मुझे बड़ी शान्ति मिलेगी’॥७९॥
</details>

<details open><summary>विश्वास-प्रस्तुतिः</summary>

इत्येवमुक्त्वा पुरुषप्रवीर-  
स्तं कीचकं क्रोधसरागनेत्रः ।  
आस्रस्तवस्त्राभरणं स्फुरन्त-  
मुद्भ्रान्तनेत्रं व्यसुमुत्ससर्ज ॥ ८० ॥
</details>

<details><summary>मूलम्</summary>

इत्येवमुक्त्वा पुरुषप्रवीर-  
स्तं कीचकं क्रोधसरागनेत्रः ।  
आस्रस्तवस्त्राभरणं स्फुरन्त-  
मुद्भ्रान्तनेत्रं व्यसुमुत्ससर्ज ॥ ८० ॥
</details>

<details><summary>अनुवाद (हिन्दी)</summary>

पुरुषोंमें उत्कृष्ट वीर भीमसेनके नेत्र क्रोधसे लाल हो रहे थे। उन्होंने उपर्युक्त बातें कहकर कीचकको नीचे डाल दिया। उस समय उसके गहने-कपड़े इधर-उधर बिखर गये थे। वह छटपटा रहा था। उसकी आँखें ऊपरको चढ़ गयी थीं और उसके प्राणपखेरू निकल रहे थे॥८०॥
</details>

<details open><summary>विश्वास-प्रस्तुतिः</summary>

निष्पिष्य पाणिना पाणिं संदष्टौष्ठपुटं बली।  
समाक्रम्य च संक्रुद्धो बलेन बलिनां वरः ॥ ८१ ॥
</details>

<details><summary>मूलम्</summary>

निष्पिष्य पाणिना पाणिं संदष्टौष्ठपुटं बली।  
समाक्रम्य च संक्रुद्धो बलेन बलिनां वरः ॥ ८१ ॥
</details>

<details><summary>अनुवाद (हिन्दी)</summary>

बलवानोंमें श्रेष्ठ भीम अब भी क्रोधमें भरे थे। वे हाथसे हाथ मलते हुए दाँतोंसे ओठ दबाकर पुनः बलपूर्वक कीचकके ऊपर चढ़ गये॥८१॥
</details>

<details open><summary>विश्वास-प्रस्तुतिः</summary>

तस्य पादौ च पाणी च शिरो ग्रीवां च सर्वशः।  
काये प्रवेशयामास पशोरिव पिनाकधृक् ॥ ८२ ॥
</details>

<details><summary>मूलम्</summary>

तस्य पादौ च पाणी च शिरो ग्रीवां च सर्वशः।  
काये प्रवेशयामास पशोरिव पिनाकधृक् ॥ ८२ ॥
</details>

<details><summary>अनुवाद (हिन्दी)</summary>

तदनन्तर जैसे महादेवजीने गयासुरके सब अंगोंको उसके शरीरके भीतर घुसेड़ दिया था, उसी प्रकार उन्होंने भी कीचकके हाथ, पैर, सिर और गर्दन आदि सब अंगोंको उसके धड़में ही घुसा दिया॥८२॥
</details>

<details open><summary>विश्वास-प्रस्तुतिः</summary>

तं सम्मथितसर्वाङ्गं मांसपिण्डोपमं कृतम्।  
कृष्णाया दर्शयामास भीमसेनो महाबलः ॥ ८३ ॥
</details>

<details><summary>मूलम्</summary>

तं सम्मथितसर्वाङ्गं मांसपिण्डोपमं कृतम्।  
कृष्णाया दर्शयामास भीमसेनो महाबलः ॥ ८३ ॥
</details>

<details><summary>अनुवाद (हिन्दी)</summary>

महाबली भीमने उसका सारा शरीर मथ डाला और उसे मांसका लोंदा-सा बना दिया। इसके बाद उन्होंने द्रौपदीको दिखाया॥८३॥
</details>

<details open><summary>विश्वास-प्रस्तुतिः</summary>

उवाच च महातेजा द्रौपदीं योषितां वराम्।  
पश्यैनमेहि पाञ्चालि कामुकोऽयं यथा कृतः ॥ ८४ ॥
</details>

<details><summary>मूलम्</summary>

उवाच च महातेजा द्रौपदीं योषितां वराम्।  
पश्यैनमेहि पाञ्चालि कामुकोऽयं यथा कृतः ॥ ८४ ॥
</details>

<details><summary>अनुवाद (हिन्दी)</summary>

उस समय महातेजस्वी भीमने युवतियोंमें श्रेष्ठ द्रौपदीसे कहा—‘पांचाली! यहाँ आओ और इसे देखो। इस कामीकी शक्ल कैसी बना दी है!’॥८४॥
</details>

<details open><summary>विश्वास-प्रस्तुतिः</summary>

एवमुक्त्वा महाराज भीमो भीमपराक्रमः।  
पादेन पीडयामास तस्य कायं दुरात्मनः ॥ ८५ ॥
</details>

<details><summary>मूलम्</summary>

एवमुक्त्वा महाराज भीमो भीमपराक्रमः।  
पादेन पीडयामास तस्य कायं दुरात्मनः ॥ ८५ ॥
</details>

<details><summary>अनुवाद (हिन्दी)</summary>

महाराज! भयंकर पराक्रमी भीमने ऐसा कहकर उस दुरात्माकी लाशको पैरसे दबाया॥८५॥
</details>

<details open><summary>विश्वास-प्रस्तुतिः</summary>

ततोऽग्निं तत्र प्रज्वाल्य दर्शयित्वा तु कीचकम्।  
पाञ्चालीं स तदा वीर इदं वचनमब्रवीत् ॥ ८६ ॥
</details>

<details><summary>मूलम्</summary>

ततोऽग्निं तत्र प्रज्वाल्य दर्शयित्वा तु कीचकम्।  
पाञ्चालीं स तदा वीर इदं वचनमब्रवीत् ॥ ८६ ॥
</details>

<details><summary>अनुवाद (हिन्दी)</summary>

फिर वहाँ आग जलाकर उन्होंने कीचकका शव दिखाया। उस समय वीरवर भीमने पांचालीसे यह बात कही—॥८६॥
</details>

<details open><summary>विश्वास-प्रस्तुतिः</summary>

प्रार्थयन्ति सुकेशान्ते ये त्वां शीलगुणान्विताम्।  
एवं ते भीरु वध्यन्ते कीचकः शोभते यथा ॥ ८७ ॥
</details>

<details><summary>मूलम्</summary>

प्रार्थयन्ति सुकेशान्ते ये त्वां शीलगुणान्विताम्।  
एवं ते भीरु वध्यन्ते कीचकः शोभते यथा ॥ ८७ ॥
</details>

<details><summary>अनुवाद (हिन्दी)</summary>

‘सुन्दर केशोंवाली भीरु पांचाली! तुम सुशील और सद्‌गुणोंसे सम्पन्न हो। जो दुष्ट तुमसे समागमकी याचना करेंगे, वे इसी प्रकार मारे जायँगे। जैसे आज कीचक शोभा पाता है, वही दशा उनकी भी होगी’॥८७॥
</details>

<details open><summary>विश्वास-प्रस्तुतिः</summary>

तत्‌ कृत्वा दुष्करं कर्म कृष्णायाः प्रियमुत्तमम्।  
तथा स कीचकं हत्वा गत्वा रोषस्य वै शमम्॥८८॥  
आमन्त्र्य द्रौपदीं कृष्णां क्षिप्रमायान्महानसम्।  
कीचकं घातयित्वा तु द्रौपदी योषितां वरा।  
प्रहृष्टा गतसंतापा सभापालानुवाच ह ॥ ८९ ॥
</details>

<details><summary>मूलम्</summary>

तत्‌ कृत्वा दुष्करं कर्म कृष्णायाः प्रियमुत्तमम्।  
तथा स कीचकं हत्वा गत्वा रोषस्य वै शमम्॥८८॥  
आमन्त्र्य द्रौपदीं कृष्णां क्षिप्रमायान्महानसम्।  
कीचकं घातयित्वा तु द्रौपदी योषितां वरा।  
प्रहृष्टा गतसंतापा सभापालानुवाच ह ॥ ८९ ॥
</details>

<details><summary>अनुवाद (हिन्दी)</summary>

द्रौपदीको प्रिय लगनेवाले इस उत्तम एवं दुष्कर कर्मको करके ऊपर बताये अनुसार कीचकको मारकर अपना रोष शान्त करनेके पश्चात् द्रौपदीसे पूछकर भीमसेन पुनः पाकशालामें चले गये। युवतियोंमें श्रेष्ठ द्रौपदी इस प्रकार कीचकको मरवाकर बड़ी प्रसन्न हुई। उसके सब संताप दूर हो गये। फिर वह सभाभवनके रक्षकोंके पास जाकर बोली—॥८८-८९॥
</details>

<details open><summary>विश्वास-प्रस्तुतिः</summary>

कीचकोऽयं हतः शेते गन्धर्वैः पतिभिर्मम।  
परस्त्रीकामसम्मत्तस्तत्रागच्छत पश्यत ॥ ९० ॥
</details>

<details><summary>मूलम्</summary>

कीचकोऽयं हतः शेते गन्धर्वैः पतिभिर्मम।  
परस्त्रीकामसम्मत्तस्तत्रागच्छत पश्यत ॥ ९० ॥
</details>

<details><summary>अनुवाद (हिन्दी)</summary>

‘आओ, देखो, ‘परायी स्त्रीके प्रति कामोन्मत्त रहनेवाला यह कीचक मेरे पति गन्धर्वोंद्वारा मारा जाकर वहाँ नृत्यशालामें पड़ा है’॥९०॥
</details>

<details open><summary>विश्वास-प्रस्तुतिः</summary>

तच्छ्रुत्वा भाषितं तस्या नर्तनागाररक्षिणः।  
सहसैव समाजग्मुरादायोल्काः सहस्रशः ॥ ९१ ॥
</details>

<details><summary>मूलम्</summary>

तच्छ्रुत्वा भाषितं तस्या नर्तनागाररक्षिणः।  
सहसैव समाजग्मुरादायोल्काः सहस्रशः ॥ ९१ ॥
</details>

<details><summary>अनुवाद (हिन्दी)</summary>

उसका यह कथन सुनकर नृत्यशालाके रक्षक सहस्रोंकी संख्यामें हाथोंमें मसाल लिये सहसा वहाँ आये॥९१॥
</details>

<details open><summary>विश्वास-प्रस्तुतिः</summary>

ततो गत्वाथ तद् वेश्म कीचकं विनिपातितम्।  
गतासुं ददृशुर्भूमौ रुधिरेण समुक्षितम् ॥ ९२ ॥
</details>

<details><summary>मूलम्</summary>

ततो गत्वाथ तद् वेश्म कीचकं विनिपातितम्।  
गतासुं ददृशुर्भूमौ रुधिरेण समुक्षितम् ॥ ९२ ॥
</details>

<details><summary>अनुवाद (हिन्दी)</summary>

और उस घरके भीतर जाकर उन्होंने देखा; कीचकको गन्धर्वने मार गिराया है, उसके प्राण निकल गये हैं और उसकी लाश खूनसे लथपथ होकर धरतीपर पड़ी है॥९२॥
</details>

<details open><summary>विश्वास-प्रस्तुतिः</summary>

पाणिपादविहीनं तु दृष्ट्वा च व्यथिताऽभवन्।  
निरीक्षन्ति ततः सर्वे परं विस्मयमागताः ॥ ९३ ॥
</details>

<details><summary>मूलम्</summary>

पाणिपादविहीनं तु दृष्ट्वा च व्यथिताऽभवन्।  
निरीक्षन्ति ततः सर्वे परं विस्मयमागताः ॥ ९३ ॥
</details>

<details><summary>अनुवाद (हिन्दी)</summary>

उसे हाथ-पैरसे हीन देख उन सबको बड़ी व्यथा हुई। फिर वे सभी बड़े आश्चर्यमें पड़कर उसे ध्यानसे देखने लगे॥९३॥
</details>

<details open><summary>विश्वास-प्रस्तुतिः</summary>

अमानुषं कृतं कर्म तं दृष्ट्वा विनिपातितम्।  
क्वास्य ग्रीवा क्व चरणौ क्व पाणी क्व शिरस्तथा।  
इति स्म तं परीक्षन्ते गन्धर्वेण हतं तदा ॥ ९४ ॥
</details>

<details><summary>मूलम्</summary>

अमानुषं कृतं कर्म तं दृष्ट्वा विनिपातितम्।  
क्वास्य ग्रीवा क्व चरणौ क्व पाणी क्व शिरस्तथा।  
इति स्म तं परीक्षन्ते गन्धर्वेण हतं तदा ॥ ९४ ॥
</details>

<details><summary>अनुवाद (हिन्दी)</summary>

कीचकको इस तरह मारा गया देख वे आपसमें बोले—‘यह कर्म तो किसी मनुष्यका किया हुआ नहीं हो सकता। देखो न, इसकी गर्दन, हाथ, पैर और सिर आदि अंग कहाँ चले गये?’ यों कहकर जब परीक्षा की, तो वे इसी निश्चयपर पहुँचे कि हो-न-हो, इसे गन्धर्वने ही मारा है॥९४॥
</details>

<details><summary>मूलम् (समाप्तिः)</summary>

इति श्रीमहाभारते विराटपर्वणि कीचकवधपर्वणि कीचकवधे द्वाविंशोऽध्यायः ॥ २२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत विराटपर्वके अन्तर्गत कीचकवधपर्वमें कीचकवधविषयक बाईसवाँ अध्याय पूरा हुआ॥२२॥
</details>

<details><summary>सूचना (हिन्दी)</summary>

(दाक्षिणात्य अधिक पाठके २ श्लोक मिलाकर कुल ९६ श्लोक हैं।)
</details>
