+++
title_full = "018 महादेवजीके कोपसे देवता, यज्ञ और जगत्\u200cकी दुरवस्था तथा उनके प्रसादसे सबका स्वस्थ होना"
title = "०१८"

+++

<details><summary>भागसूचना</summary>

अष्टादशोऽध्यायः
</details>

<details><summary>सूचना (हिन्दी)</summary>

महादेवजीके कोपसे देवता, यज्ञ और जगत्‌की दुरवस्था तथा उनके प्रसादसे सबका स्वस्थ होना
</details>

<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

ततो देवयुगेऽतीते देवा वै समकल्पयन्।  
यज्ञं वेदप्रमाणेन विधिवद् यष्टुमीप्सवः ॥ १ ॥
</details>

<details><summary>मूलम्</summary>

ततो देवयुगेऽतीते देवा वै समकल्पयन्।  
यज्ञं वेदप्रमाणेन विधिवद् यष्टुमीप्सवः ॥ १ ॥
</details>

<details><summary>अनुवाद (हिन्दी)</summary>

_श्रीभगवान् बोले—_ तदनन्तर सत्ययुग बीत जाने-पर देवताओंने विधिपूर्वक भगवान्‌का यजन करनेकी इच्छासे वैदिक प्रमाणके अनुसार यज्ञकी कल्पना की॥
</details>

<details open><summary>विश्वास-प्रस्तुतिः</summary>

कल्पयामासुरथ ते साधनानि हवींषि च।  
भागार्हा देवताश्चैव यज्ञियं द्रव्यमेव च ॥ २ ॥
</details>

<details><summary>मूलम्</summary>

कल्पयामासुरथ ते साधनानि हवींषि च।  
भागार्हा देवताश्चैव यज्ञियं द्रव्यमेव च ॥ २ ॥
</details>

<details><summary>अनुवाद (हिन्दी)</summary>

तत्पश्चात् उन्होंने यज्ञके साधनों, हविष्यों, यज्ञभागके अधिकारी देवताओं और यज्ञोपयोगी द्रव्योंकी कल्पना की॥
</details>

<details open><summary>विश्वास-प्रस्तुतिः</summary>

ता वै रुद्रमजानन्त्यो याथातथ्येन देवताः।  
नाकल्पयन्त देवस्य स्थाणोर्भागं नराधिप ॥ ३ ॥
</details>

<details><summary>मूलम्</summary>

ता वै रुद्रमजानन्त्यो याथातथ्येन देवताः।  
नाकल्पयन्त देवस्य स्थाणोर्भागं नराधिप ॥ ३ ॥
</details>

<details><summary>अनुवाद (हिन्दी)</summary>

नरेश्वर! उस समय देवता भगवान् रुद्रको यथार्थ-रूपसे नहीं जानते थे; इसलिये उन्होंने ‘स्थाणु’ नामधारी भगवान् शिवके भागकी कल्पना नहीं की॥३॥
</details>

<details open><summary>विश्वास-प्रस्तुतिः</summary>

सोऽकल्प्यमाने भागे तु कृत्तिवासा मखेऽमरैः।  
ततः साधनमन्विच्छन् धनुरादौ ससर्ज ह ॥ ४ ॥
</details>

<details><summary>मूलम्</summary>

सोऽकल्प्यमाने भागे तु कृत्तिवासा मखेऽमरैः।  
ततः साधनमन्विच्छन् धनुरादौ ससर्ज ह ॥ ४ ॥
</details>

<details><summary>अनुवाद (हिन्दी)</summary>

जब देवताओंने यज्ञमें उनका कोई भाग नियत नहीं किया, तब व्याघ्रचर्मधारी भगवान् शिवने उनके दमनके लिये साधन जुटानेकी इच्छा रखकर सबसे पहले धनुषकी सृष्टि की॥
</details>

<details open><summary>विश्वास-प्रस्तुतिः</summary>

लोकयज्ञः क्रियायज्ञो गृहयज्ञः सनातनः।  
पञ्चभूतनृयज्ञश्च जज्ञे सर्वमिदं जगत् ॥ ५ ॥
</details>

<details><summary>मूलम्</summary>

लोकयज्ञः क्रियायज्ञो गृहयज्ञः सनातनः।  
पञ्चभूतनृयज्ञश्च जज्ञे सर्वमिदं जगत् ॥ ५ ॥
</details>

<details><summary>अनुवाद (हिन्दी)</summary>

लोकयज्ञ, क्रियायज्ञ, सनातन गृहयज्ञ, पंचभूतयज्ञ और मनुष्ययज्ञ—ये पाँच प्रकारके यज्ञ हैं। इन्हींसे यह सम्पूर्ण जगत् उत्पन्न होता है॥५॥
</details>

<details open><summary>विश्वास-प्रस्तुतिः</summary>

लोकयज्ञैर्नृयज्ञैश्च कपर्दी विदधे धनुः।  
धनुः सृष्टमभूत् तस्य पञ्चकिष्कुप्रमाणतः ॥ ६ ॥
</details>

<details><summary>मूलम्</summary>

लोकयज्ञैर्नृयज्ञैश्च कपर्दी विदधे धनुः।  
धनुः सृष्टमभूत् तस्य पञ्चकिष्कुप्रमाणतः ॥ ६ ॥
</details>

<details><summary>अनुवाद (हिन्दी)</summary>

मस्तकपर जटाजूट धारण करनेवाले भगवान् शिवने लोकयज्ञ और मनुष्ययज्ञोंसे एक धनुषका निर्माण किया। उनका वह धनुष पाँच हाथ लंबा बनाया गया था॥६॥
</details>

<details open><summary>विश्वास-प्रस्तुतिः</summary>

वषट्कारोऽभवज्ज्या तु धनुषस्तस्य भारत।  
यज्ञाङ्गानि च चत्वारि तस्य संनहनेऽभवन् ॥ ७ ॥
</details>

<details><summary>मूलम्</summary>

वषट्कारोऽभवज्ज्या तु धनुषस्तस्य भारत।  
यज्ञाङ्गानि च चत्वारि तस्य संनहनेऽभवन् ॥ ७ ॥
</details>

<details><summary>अनुवाद (हिन्दी)</summary>

भरतनन्दन! वषट्‌कार उस धनुषकी प्रत्यंचा था। यज्ञके चारों अंग स्नान, दान, होम और जप उन भगवान् शिवके लिये कवच हो गये॥७॥
</details>

<details open><summary>विश्वास-प्रस्तुतिः</summary>

ततः क्रुद्धो महादेवस्तदुपादाय कार्मुकम्।  
आजगामाथ तत्रैव यत्र देवाः समीजिरे ॥ ८ ॥
</details>

<details><summary>मूलम्</summary>

ततः क्रुद्धो महादेवस्तदुपादाय कार्मुकम्।  
आजगामाथ तत्रैव यत्र देवाः समीजिरे ॥ ८ ॥
</details>

<details><summary>अनुवाद (हिन्दी)</summary>

तदनन्तर कुपित हुए महादेवजी उस धनुषको लेकर उसी स्थानपर आये, जहाँ देवतालोग यज्ञ कर रहे थे॥८॥
</details>

<details open><summary>विश्वास-प्रस्तुतिः</summary>

तमात्तकार्मुकं दृष्ट्वा ब्रह्मचारिणमव्ययम् ।  
विव्यथे पृथिवी देवी पर्वताश्च चकम्पिरे ॥ ९ ॥
</details>

<details><summary>मूलम्</summary>

तमात्तकार्मुकं दृष्ट्वा ब्रह्मचारिणमव्ययम् ।  
विव्यथे पृथिवी देवी पर्वताश्च चकम्पिरे ॥ ९ ॥
</details>

<details><summary>अनुवाद (हिन्दी)</summary>

उन ब्रह्मचारी एवं अविनाशी रुद्रको हाथमें धनुष उठाये देख पृथ्वीदेवीको बड़ी व्यथा हुई और पर्वत भी काँपने लगे॥
</details>

<details open><summary>विश्वास-प्रस्तुतिः</summary>

न ववौ पवनश्चैव नाग्निर्जज्वाल वैधितः।  
व्यभ्रमच्चापि संविग्नं दिवि नक्षत्रमण्डलम् ॥ १० ॥
</details>

<details><summary>मूलम्</summary>

न ववौ पवनश्चैव नाग्निर्जज्वाल वैधितः।  
व्यभ्रमच्चापि संविग्नं दिवि नक्षत्रमण्डलम् ॥ १० ॥
</details>

<details><summary>अनुवाद (हिन्दी)</summary>

हवाकी गति रुक गयी, आग समिधा और घी आदिसे जलानेकी चेष्टा की जानेपर भी प्रज्वलित नहीं होती थी और आकाशमें नक्षत्रोंका समूह उद्विग्न होकर घूमने लगा॥
</details>

<details open><summary>विश्वास-प्रस्तुतिः</summary>

न बभौ भास्करश्चापि सोमः श्रीमुक्तमण्डलः।  
तिमिरेणाकुलं सर्वमाकाशं चाभवद् वृतम् ॥ ११ ॥
</details>

<details><summary>मूलम्</summary>

न बभौ भास्करश्चापि सोमः श्रीमुक्तमण्डलः।  
तिमिरेणाकुलं सर्वमाकाशं चाभवद् वृतम् ॥ ११ ॥
</details>

<details><summary>अनुवाद (हिन्दी)</summary>

सूर्य भी पूर्णतः प्रकाशित नहीं हो रहे थे, चन्द्रमण्डल भी श्रीहीन हो गया था तथा सारा आकाश अन्धकारसे व्याप्त हो रहा था॥११॥
</details>

<details open><summary>विश्वास-प्रस्तुतिः</summary>

अभिभूतास्ततो देवा विषयान्न प्रजज्ञिरे।  
न प्रत्यभाच्च यज्ञः स देवतास्त्रेसिरे तथा ॥ १२ ॥
</details>

<details><summary>मूलम्</summary>

अभिभूतास्ततो देवा विषयान्न प्रजज्ञिरे।  
न प्रत्यभाच्च यज्ञः स देवतास्त्रेसिरे तथा ॥ १२ ॥
</details>

<details><summary>अनुवाद (हिन्दी)</summary>

उससे अभिभूत होकर देवता किसी विषयको पहचान नहीं पाते थे, वह यज्ञ भी अच्छी तरह प्रतीत नहीं होता था। इससे सारे देवता भयसे थर्रा उठे॥१२॥
</details>

<details open><summary>विश्वास-प्रस्तुतिः</summary>

ततः स यज्ञं विव्याध रौद्रेण हृदि पत्रिणा।  
अपक्रान्तस्ततो यज्ञो मृगो भूत्वा सपावकः ॥ १३ ॥
</details>

<details><summary>मूलम्</summary>

ततः स यज्ञं विव्याध रौद्रेण हृदि पत्रिणा।  
अपक्रान्तस्ततो यज्ञो मृगो भूत्वा सपावकः ॥ १३ ॥
</details>

<details><summary>अनुवाद (हिन्दी)</summary>

तदनन्तर रुद्रदेवने भयंकर बाणके द्वारा उस यज्ञके हृदयमें आघात किया। तब अग्निसहित यज्ञ मृगका रूप धारण करके वहाँसे भाग निकला॥१३॥
</details>

<details open><summary>विश्वास-प्रस्तुतिः</summary>

स तु तेनैव रूपेण दिवं प्राप्य व्यराजत।  
अन्वीयमानो रुद्रेण युधिष्ठिर नभस्तले ॥ १४ ॥
</details>

<details><summary>मूलम्</summary>

स तु तेनैव रूपेण दिवं प्राप्य व्यराजत।  
अन्वीयमानो रुद्रेण युधिष्ठिर नभस्तले ॥ १४ ॥
</details>

<details><summary>अनुवाद (हिन्दी)</summary>

वह उसी रूपसे आकाशमें पहुँचकर (मृगशिरा नक्षत्रके रूपमें) प्रकाशित होने लगा। युधिष्ठिर! आकाश-मण्डलमें रुद्रदेव उस दशामें भी (आर्द्रा नक्षत्रके रूपमें) उसके पीछे लगे रहते हैं॥१४॥
</details>

<details open><summary>विश्वास-प्रस्तुतिः</summary>

अपक्रान्ते ततो यज्ञे संज्ञा न प्रत्यभात् सुरान्।  
नष्टसंज्ञेषु देवेषु न प्राज्ञायत किंचन ॥ १५ ॥
</details>

<details><summary>मूलम्</summary>

अपक्रान्ते ततो यज्ञे संज्ञा न प्रत्यभात् सुरान्।  
नष्टसंज्ञेषु देवेषु न प्राज्ञायत किंचन ॥ १५ ॥
</details>

<details><summary>अनुवाद (हिन्दी)</summary>

यज्ञके वहाँसे हट जानेपर देवताओंकी चेतना लुप्त-सी हो गयी। चेतना लुप्त होनेसे देवताओंको कुछ भी प्रतीत नहीं होता था॥१५॥
</details>

<details open><summary>विश्वास-प्रस्तुतिः</summary>

त्र्यम्बकः सवितुर्बाहू भगस्य नयने तथा।  
पूष्णश्च दशनान् क्रुद्धो धनुष्कोट्या व्यशातयत् ॥ १६ ॥
</details>

<details><summary>मूलम्</summary>

त्र्यम्बकः सवितुर्बाहू भगस्य नयने तथा।  
पूष्णश्च दशनान् क्रुद्धो धनुष्कोट्या व्यशातयत् ॥ १६ ॥
</details>

<details><summary>अनुवाद (हिन्दी)</summary>

उस समय कुपित हुए त्रिनेत्रधारी भगवान् शिवने अपने धनुषकी कोटिसे सविताकी दोनों बाँहें काट डालीं, भगकी आँखें फोड़ दीं और पूषाके सारे दाँत तोड़ डाले॥
</details>

<details open><summary>विश्वास-प्रस्तुतिः</summary>

प्राद्रवन्त ततो देवा यज्ञाङ्गानि च सर्वशः।  
केचित् तत्रैव घूर्णन्तो गतासव इवाभवन् ॥ १७ ॥
</details>

<details><summary>मूलम्</summary>

प्राद्रवन्त ततो देवा यज्ञाङ्गानि च सर्वशः।  
केचित् तत्रैव घूर्णन्तो गतासव इवाभवन् ॥ १७ ॥
</details>

<details><summary>अनुवाद (हिन्दी)</summary>

तदनन्तर सम्पूर्ण देवता और यज्ञके सारे अंग वहाँसे पलायन कर गये। कुछ वहीं चक्कर काटते हुए प्राणहीन-से हो गये॥१७॥
</details>

<details open><summary>विश्वास-प्रस्तुतिः</summary>

स तु विद्राव्य तत् सर्वं शितिकण्ठोऽवहस्य च।  
अवष्टभ्य धनुष्कोटिं रुरोध विबुधांस्ततः ॥ १८ ॥
</details>

<details><summary>मूलम्</summary>

स तु विद्राव्य तत् सर्वं शितिकण्ठोऽवहस्य च।  
अवष्टभ्य धनुष्कोटिं रुरोध विबुधांस्ततः ॥ १८ ॥
</details>

<details><summary>अनुवाद (हिन्दी)</summary>

वह सब कुछ दूर हटाकर भगवान् नीलकण्ठने देवताओंका उपहास करते हुए धनुषकी कोटिका सहारा ले उन सबको रोक दिया॥१८॥
</details>

<details open><summary>विश्वास-प्रस्तुतिः</summary>

ततो वागमरैरुक्ता ज्यां तस्य धनुषोऽच्छिनत्।  
अथ तत् सहसा राजंश्छिन्नज्यं व्यस्फुरद् धनुः ॥ १९ ॥
</details>

<details><summary>मूलम्</summary>

ततो वागमरैरुक्ता ज्यां तस्य धनुषोऽच्छिनत्।  
अथ तत् सहसा राजंश्छिन्नज्यं व्यस्फुरद् धनुः ॥ १९ ॥
</details>

<details><summary>अनुवाद (हिन्दी)</summary>

तत्पश्चात् देवताओंद्वारा प्रेरित हुई वाणीने महादेवजीके धनुषकी प्रत्यंचा काट डाली। राजन्! सहसा प्रत्यंचा कट जानेपर वह धनुष उछलकर गिर पड़ा॥१९॥
</details>

<details open><summary>विश्वास-प्रस्तुतिः</summary>

ततो विधनुषं देवा देवश्रेष्ठमुपागमन्।  
शरणं सह यज्ञेन प्रसादं चाकरोत् प्रभुः ॥ २० ॥
</details>

<details><summary>मूलम्</summary>

ततो विधनुषं देवा देवश्रेष्ठमुपागमन्।  
शरणं सह यज्ञेन प्रसादं चाकरोत् प्रभुः ॥ २० ॥
</details>

<details><summary>अनुवाद (हिन्दी)</summary>

तब देवता यज्ञको साथ लेकर धनुषरहित देवश्रेष्ठ महादेवजीकी शरणमें गये। उस समय भगवान् शिवने उन सबपर कृपा की॥२०॥
</details>

<details open><summary>विश्वास-प्रस्तुतिः</summary>

ततः प्रसन्नो भगवान् स्थाप्य कोपं जलाशये।  
स जलं पावको भूत्वा शोषयत्यनिशं प्रभो ॥ २१ ॥
</details>

<details><summary>मूलम्</summary>

ततः प्रसन्नो भगवान् स्थाप्य कोपं जलाशये।  
स जलं पावको भूत्वा शोषयत्यनिशं प्रभो ॥ २१ ॥
</details>

<details><summary>अनुवाद (हिन्दी)</summary>

इसके बाद प्रसन्न हुए भगवान्‌ने अपने क्रोधको समुद्रमें स्थापित कर दिया। प्रभो! वह क्रोध वडवानल बनकर निरन्तर उसके जलको सोखता रहता है॥२१॥
</details>

<details open><summary>विश्वास-प्रस्तुतिः</summary>

भगस्य नयने चैव बाहू च सवितुस्तथा।  
प्रादात् पूष्णश्च दशनान् पुनर्यज्ञांश्च पाण्डव ॥ २२ ॥
</details>

<details><summary>मूलम्</summary>

भगस्य नयने चैव बाहू च सवितुस्तथा।  
प्रादात् पूष्णश्च दशनान् पुनर्यज्ञांश्च पाण्डव ॥ २२ ॥
</details>

<details><summary>अनुवाद (हिन्दी)</summary>

पाण्डुनन्दन! फिर भगवान् शिवने भगको आँखें, सविताको दोनों बाँहें, पूषाको दाँत और देवताओंको यज्ञ प्रदान किये॥२२॥
</details>

<details open><summary>विश्वास-प्रस्तुतिः</summary>

ततः सुस्थमिदं सर्वं बभूव पुनरेव हि।  
सर्वाणि च हवींष्यस्य देवा भागमकल्पयन् ॥ २३ ॥
</details>

<details><summary>मूलम्</summary>

ततः सुस्थमिदं सर्वं बभूव पुनरेव हि।  
सर्वाणि च हवींष्यस्य देवा भागमकल्पयन् ॥ २३ ॥
</details>

<details><summary>अनुवाद (हिन्दी)</summary>

तदनन्तर यह सारा जगत् पुनः सुस्थिर हो गया। देवताओंने सारे हविष्योंमेंसे महादेवजीके लिये भाग नियत किया॥२३॥
</details>

<details open><summary>विश्वास-प्रस्तुतिः</summary>

तस्मिन् क्रुद्धेऽभवत् सर्वमसुस्थं भुवनं प्रभो।  
प्रसन्ने च पुनः सुस्थं प्रसन्नोऽस्य च वीर्यवान् ॥ २४ ॥
</details>

<details><summary>मूलम्</summary>

तस्मिन् क्रुद्धेऽभवत् सर्वमसुस्थं भुवनं प्रभो।  
प्रसन्ने च पुनः सुस्थं प्रसन्नोऽस्य च वीर्यवान् ॥ २४ ॥
</details>

<details><summary>अनुवाद (हिन्दी)</summary>

राजन्! भगवान् शंकरके कुपित होनेपर सारा जगत् डाँवाडोल हो गया था और उनके प्रसन्न होनेपर वह पुनः सुस्थिर हो गया। वे ही शक्तिशाली भगवान् शिव अश्वत्थामापर प्रसन्न हो गये थे॥२४॥
</details>

<details open><summary>विश्वास-प्रस्तुतिः</summary>

ततस्ते निहताः सर्वे तव पुत्रा महारथाः।  
अन्ये च बहवः शूराः पाञ्चालस्य पदानुगाः ॥ २५ ॥
</details>

<details><summary>मूलम्</summary>

ततस्ते निहताः सर्वे तव पुत्रा महारथाः।  
अन्ये च बहवः शूराः पाञ्चालस्य पदानुगाः ॥ २५ ॥
</details>

<details><summary>अनुवाद (हिन्दी)</summary>

इसीलिये उसने आपके सभी महारथी पुत्रों तथा पांचालराजका अनुसरण करनेवाले अन्य बहुत-से शूरवीरोंका वध किया है॥२५॥
</details>

<details open><summary>विश्वास-प्रस्तुतिः</summary>

न तन्मनसि कर्तव्यं न च तद् द्रौणिना कृतम्।  
महादेवप्रसादेन कुरु कार्यमनन्तरम् ॥ २६ ॥
</details>

<details><summary>मूलम्</summary>

न तन्मनसि कर्तव्यं न च तद् द्रौणिना कृतम्।  
महादेवप्रसादेन कुरु कार्यमनन्तरम् ॥ २६ ॥
</details>

<details><summary>अनुवाद (हिन्दी)</summary>

अतः इस बातको आप मनमें न लावें। अश्वत्थामाने यह कार्य अपने बलसे नहीं, महादेवजीकी कृपासे सम्पन्न किया है। अब आप आगे जो कुछ करना हो, वही कीजिये॥
</details>

<details><summary>मूलम् (समाप्तिः)</summary>

इति श्रीमहाभारते सौप्तिकपर्वणि ऐषीकपर्वणि अष्टादशोऽध्यायः ॥ १८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सौप्तिकपर्वके अन्तर्गत ऐषीकपर्वमें अठारहवाँ अध्याय पूरा हुआ॥१८॥
</details>

<details><summary>सूचना (हिन्दी)</summary>

॥ सौप्तिकपर्व सम्पूर्णम् ॥
</details>
