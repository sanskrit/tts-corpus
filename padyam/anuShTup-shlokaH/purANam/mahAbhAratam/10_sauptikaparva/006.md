+++
title_full = "006 अश्वत्थामाका शिविर-द्वारपर एक अद्\u200cभुत पुरुषको देखकर उसपर अस्त्रोंका प्रहार करना और अस्त्रोंके अभावमें चिन्तित हो भगवान् शिवकी शरणमें जाना"
title = "००६"

+++

<details><summary>भागसूचना</summary>

षष्ठोऽध्यायः
</details>

<details><summary>सूचना (हिन्दी)</summary>

अश्वत्थामाका शिविर-द्वारपर एक अद्‌भुत पुरुषको देखकर उसपर अस्त्रोंका प्रहार करना और अस्त्रोंके अभावमें चिन्तित हो भगवान् शिवकी शरणमें जाना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

द्वारदेशे ततो द्रौणिमवस्थितमवेक्ष्य तौ।  
अकुर्वातां भोजकृपौ किं संजय वदस्व मे ॥ १ ॥
</details>

<details><summary>मूलम्</summary>

द्वारदेशे ततो द्रौणिमवस्थितमवेक्ष्य तौ।  
अकुर्वातां भोजकृपौ किं संजय वदस्व मे ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! अश्वत्थामाको शिविरके द्वारपर खड़ा देख कृतवर्मा और कृपाचार्यने क्या किया? यह मुझे बताओ॥१॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

कृतवर्माणमामन्त्र्य कृपं च स महारथः।  
द्रौणिर्मन्युपरीतात्मा शिबिरद्वारमागमत् ॥ २ ॥
</details>

<details><summary>मूलम्</summary>

कृतवर्माणमामन्त्र्य कृपं च स महारथः।  
द्रौणिर्मन्युपरीतात्मा शिबिरद्वारमागमत् ॥ २ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! कृतवर्मा और कृपाचार्यको आमन्त्रित करके महारथी अश्वत्थामा क्रोधपूर्ण हृदयसे शिविरके द्वारपर आया॥२॥
</details>

<details open><summary>विश्वास-प्रस्तुतिः</summary>

तत्र भूतं महाकायं चन्द्रार्कसदृशद्युतिम्।  
सोऽपश्यद् द्वारमाश्रित्य तिष्ठन्तं लोमहर्षणम् ॥ ३ ॥  
वसानं चर्म वैयाघ्रं महारुधिरविस्रवम्।  
कृष्णाजिनोत्तरासङ्गं नागयज्ञोपवीतिनम् ॥ ४ ॥  
बाहुभिः स्वायतैः पीनैर्नानाप्रहरणोद्यतैः ।  
बद्धाङ्गदमहासर्पं ज्वालामालाकुलाननम् ॥ ५ ॥  
दंष्ट्राकरालवदनं व्यादितास्यं भयानकम् ।  
नयनानां सहस्रैश्च विचित्रैरभिभूषितम् ॥ ६ ॥
</details>

<details><summary>मूलम्</summary>

तत्र भूतं महाकायं चन्द्रार्कसदृशद्युतिम्।  
सोऽपश्यद् द्वारमाश्रित्य तिष्ठन्तं लोमहर्षणम् ॥ ३ ॥  
वसानं चर्म वैयाघ्रं महारुधिरविस्रवम्।  
कृष्णाजिनोत्तरासङ्गं नागयज्ञोपवीतिनम् ॥ ४ ॥  
बाहुभिः स्वायतैः पीनैर्नानाप्रहरणोद्यतैः ।  
बद्धाङ्गदमहासर्पं ज्वालामालाकुलाननम् ॥ ५ ॥  
दंष्ट्राकरालवदनं व्यादितास्यं भयानकम् ।  
नयनानां सहस्रैश्च विचित्रैरभिभूषितम् ॥ ६ ॥
</details>

<details><summary>अनुवाद (हिन्दी)</summary>

वहाँ उसने चन्द्रमा और सूर्यके समान तेजस्वी एक विशालकाय अद्भुत प्राणीको देखा, जो द्वार रोककर खड़ा था, उसे देखते ही रोंगटे खड़े हो जाते थे। उस महापुरुषने व्याघ्रका ऐसा चर्म धारण कर रखा था, जिससे बहुत अधिक रक्त चू रहा था, वह काले मृगचर्मकी चादर ओढ़े और सर्पोंका यज्ञोपवीत पहने हुए था। उसकी विशाल और मोटी भुजाएँ नाना प्रकारके अस्त्र-शस्त्र लिये प्रहार करनेको उद्यत जान पड़ती थीं। उनमें बाजूबंदोंके स्थानमें बड़े-बड़े सर्प बँधे हुए थे तथा उसका मुख आगकी लपटोंसे व्याप्त दिखायी देता था। उसने मुँह फैला रखा था, जो दाढ़ोंके कारण विकराल जान पड़ता था। वह भयानक पुरुष सहस्रों विचित्र नेत्रोंसे सुशोभित था॥३—६॥
</details>

<details open><summary>विश्वास-प्रस्तुतिः</summary>

नैव तस्य वपुः शक्यं प्रवक्तुं वेष एव च।  
सर्वथा तु तदालक्ष्य स्फुटेयुरपि पर्वताः ॥ ७ ॥
</details>

<details><summary>मूलम्</summary>

नैव तस्य वपुः शक्यं प्रवक्तुं वेष एव च।  
सर्वथा तु तदालक्ष्य स्फुटेयुरपि पर्वताः ॥ ७ ॥
</details>

<details><summary>अनुवाद (हिन्दी)</summary>

उसके शरीर और वेषका वर्णन नहीं किया जा सकता। सर्वथा उसे देख लेनेपर पर्वत भी भयके मारे विदीर्ण हो सकते थे॥७॥
</details>

<details open><summary>विश्वास-प्रस्तुतिः</summary>

तस्यास्यान्नासिकाभ्यां च श्रवणाभ्यां च सर्वशः।  
तेभ्यश्चाक्षिसहस्रेभ्यः प्रादुरासन् महार्चिषः ॥ ८ ॥
</details>

<details><summary>मूलम्</summary>

तस्यास्यान्नासिकाभ्यां च श्रवणाभ्यां च सर्वशः।  
तेभ्यश्चाक्षिसहस्रेभ्यः प्रादुरासन् महार्चिषः ॥ ८ ॥
</details>

<details><summary>अनुवाद (हिन्दी)</summary>

उसके मुखसे, दोनों नासिकाओंसे, कानोंसे और हजारों नेत्रोंसे भी सब ओर आगकी बड़ी-बड़ी लपटें निकल रही थीं॥८॥
</details>

<details open><summary>विश्वास-प्रस्तुतिः</summary>

तथा तेजोमरीचिभ्यः शङ्खचक्रगदाधराः ।  
प्रादुरासन् हृषीकेशाः शतशोऽथ सहस्रशः ॥ ९ ॥
</details>

<details><summary>मूलम्</summary>

तथा तेजोमरीचिभ्यः शङ्खचक्रगदाधराः ।  
प्रादुरासन् हृषीकेशाः शतशोऽथ सहस्रशः ॥ ९ ॥
</details>

<details><summary>अनुवाद (हिन्दी)</summary>

उसके तेजकी किरणोंसे शंख, चक्र और गदा धारण करनेवाले सैकड़ों, हजारों विष्णु प्रकट हो रहे थे॥९॥
</details>

<details open><summary>विश्वास-प्रस्तुतिः</summary>

तदत्यद्भुतमालोक्य भूतं लोकभयंकरम् ।  
द्रौणिरव्यथितो दिव्यैरस्त्रवर्षैरवाकिरत् ॥ १० ॥
</details>

<details><summary>मूलम्</summary>

तदत्यद्भुतमालोक्य भूतं लोकभयंकरम् ।  
द्रौणिरव्यथितो दिव्यैरस्त्रवर्षैरवाकिरत् ॥ १० ॥
</details>

<details><summary>अनुवाद (हिन्दी)</summary>

सम्पूर्ण जगत्‌को भयभीत करनेवाले उस अद्भुत प्राणीको देखकर द्रोणकुमार अश्वत्थामा भयभीत नहीं हुआ, अपितु उसके ऊपर दिव्य अस्त्रोंकी वर्षा करने लगा॥१०॥
</details>

<details open><summary>विश्वास-प्रस्तुतिः</summary>

द्रौणिमुक्तान् शरांस्तांस्तु तद् भूतं महदग्रसत्।  
उदधेरिव वार्योघान् पावको वडवामुखः ॥ ११ ॥
</details>

<details><summary>मूलम्</summary>

द्रौणिमुक्तान् शरांस्तांस्तु तद् भूतं महदग्रसत्।  
उदधेरिव वार्योघान् पावको वडवामुखः ॥ ११ ॥
</details>

<details><summary>अनुवाद (हिन्दी)</summary>

परंतु जैसे बडवानल समुद्रकी जलराशिको पी जाता है, उसी प्रकार उस महाभूतने अश्वत्थामाके छोड़े हुए सारे बाणोंको अपना ग्रास बना लिया॥११॥
</details>

<details open><summary>विश्वास-प्रस्तुतिः</summary>

अग्रसत् तांस्तथाभूतं द्रौणिना प्रहितान् शरान्।  
अश्वत्थामा तु सम्प्रेक्ष्य शरौघांस्तान् निरर्थकान् ॥ १२ ॥  
रथशक्तिं मुमोचासौ दीप्तामग्निशिखामिव ।
</details>

<details><summary>मूलम्</summary>

अग्रसत् तांस्तथाभूतं द्रौणिना प्रहितान् शरान्।  
अश्वत्थामा तु सम्प्रेक्ष्य शरौघांस्तान् निरर्थकान् ॥ १२ ॥  
रथशक्तिं मुमोचासौ दीप्तामग्निशिखामिव ।
</details>

<details><summary>अनुवाद (हिन्दी)</summary>

अश्वत्थामाने जो-जो बाण छोड़े, उन सबको वह महाभूत निगल गया। अपने बाण-समूहोंको व्यर्थ हुआ देख अश्वत्थामाने प्रज्वलित अग्निशिखाके समान देदीप्यमान रथशक्ति छोड़ी॥१२॥
</details>

<details open><summary>विश्वास-प्रस्तुतिः</summary>

सा तमाहत्य दीप्ताग्रा रथशक्तिरदीर्यत ॥ १३ ॥  
युगान्ते सूर्यमाहत्य महोल्केव दिवश्च्युता।
</details>

<details><summary>मूलम्</summary>

सा तमाहत्य दीप्ताग्रा रथशक्तिरदीर्यत ॥ १३ ॥  
युगान्ते सूर्यमाहत्य महोल्केव दिवश्च्युता।
</details>

<details><summary>अनुवाद (हिन्दी)</summary>

उसका अग्रभाग तेजसे प्रकाशित हो रहा था। वह रथ-शक्ति उस महापुरुषसे टकराकर उसी प्रकार विदीर्ण हो गयी, जैसे प्रलयकालमें आकाशसे गिरी हुई बड़ी भारी उल्का सूर्यसे टकराकर नष्ट हो जाती है॥
</details>

<details open><summary>विश्वास-प्रस्तुतिः</summary>

अथ हेमत्सरुं दिव्यं खड्‌गमाकाशवर्चसम् ॥ १४ ॥  
कोशात् समुद्बबर्हाशु बिलाद् दीप्तमिवोरगम्।
</details>

<details><summary>मूलम्</summary>

अथ हेमत्सरुं दिव्यं खड्‌गमाकाशवर्चसम् ॥ १४ ॥  
कोशात् समुद्बबर्हाशु बिलाद् दीप्तमिवोरगम्।
</details>

<details><summary>अनुवाद (हिन्दी)</summary>

तब अश्वत्थामाने सोनेकी मूठसे सुशोभित तथा आकाशके समान निर्मल कान्तिवाली अपनी दिव्य तलवार तुरंत ही म्यानसे बाहर निकाली, मानो प्रज्वलित सर्पको बिलसे बाहर निकाला गया हो॥१४॥
</details>

<details open><summary>विश्वास-प्रस्तुतिः</summary>

ततः खड्‌गवरं धीमान् भूताय प्राहिणोत् तदा ॥ १५ ॥  
स तदासाद्य भूतं वै बिलं नकुलवद् ययौ।
</details>

<details><summary>मूलम्</summary>

ततः खड्‌गवरं धीमान् भूताय प्राहिणोत् तदा ॥ १५ ॥  
स तदासाद्य भूतं वै बिलं नकुलवद् ययौ।
</details>

<details><summary>अनुवाद (हिन्दी)</summary>

फिर बुद्धिमान् द्रोणपुत्रने वह अच्छी-सी तलवार तत्काल ही उस महाभूतपर चला दी; परंतु वह उसके शरीरमें लगकर उसी तरह विलीन हो गयी, जैसे कोई नेवला बिलमें घुस गया हो॥१५॥
</details>

<details open><summary>विश्वास-प्रस्तुतिः</summary>

ततः स कुपितो द्रौणिरिन्द्रकेतुनिभां गदाम् ॥ १६ ॥  
ज्वलन्तीं प्राहिणोत् तस्मै भूतं तामपि चाग्रसत्।
</details>

<details><summary>मूलम्</summary>

ततः स कुपितो द्रौणिरिन्द्रकेतुनिभां गदाम् ॥ १६ ॥  
ज्वलन्तीं प्राहिणोत् तस्मै भूतं तामपि चाग्रसत्।
</details>

<details><summary>अनुवाद (हिन्दी)</summary>

तदनन्तर कुपित हुए अश्वत्थामाने उसके ऊपर अपनी इन्द्रध्वजके समान प्रकाशित होनेवाली गदा चलायी; परंतु वह भूत उसे भी लील गया॥१६॥
</details>

<details open><summary>विश्वास-प्रस्तुतिः</summary>

ततः सर्वायुधाभावे वीक्षमाणस्ततस्ततः ॥ १७ ॥  
अपश्यत् कृतमाकाशमनाकाशं जनार्दनैः ।
</details>

<details><summary>मूलम्</summary>

ततः सर्वायुधाभावे वीक्षमाणस्ततस्ततः ॥ १७ ॥  
अपश्यत् कृतमाकाशमनाकाशं जनार्दनैः ।
</details>

<details><summary>अनुवाद (हिन्दी)</summary>

इस प्रकार जब उसके सारे अस्त्र-शस्त्र समाप्त हो गये, तब वह इधर-उधर देखने लगा। उस समय उसे सारा आकाश असंख्य विष्णुओंसे भरा दिखायी दिया॥
</details>

<details open><summary>विश्वास-प्रस्तुतिः</summary>

तदद्भुततमं दृष्ट्वा द्रोणपुत्रो निरायुधः ॥ १८ ॥  
अब्रवीदतिसंतप्तः कृपवाक्यमनुस्मरन् ।
</details>

<details><summary>मूलम्</summary>

तदद्भुततमं दृष्ट्वा द्रोणपुत्रो निरायुधः ॥ १८ ॥  
अब्रवीदतिसंतप्तः कृपवाक्यमनुस्मरन् ।
</details>

<details><summary>अनुवाद (हिन्दी)</summary>

अस्त्रहीन अश्वत्थामा यह अत्यन्त अद्भुत दृश्य देखकर कृपाचार्यके वचनोंको बारंबार स्मरण करता हुआ अत्यन्त संतप्त हो उठा और मन-ही-मन इस प्रकार कहने लगा—॥१८॥
</details>

<details open><summary>विश्वास-प्रस्तुतिः</summary>

ब्रुवतामप्रियं पथ्यं सुहृदां न शृणोति यः ॥ १९ ॥  
स शोचत्यापदं प्राप्य यथाहमतिवर्त्य तौ।
</details>

<details><summary>मूलम्</summary>

ब्रुवतामप्रियं पथ्यं सुहृदां न शृणोति यः ॥ १९ ॥  
स शोचत्यापदं प्राप्य यथाहमतिवर्त्य तौ।
</details>

<details><summary>अनुवाद (हिन्दी)</summary>

‘जो पुरुष अप्रिय किंतु हितकर वचन बोलनेवाले अपने सुहृदोंकी सीख नहीं सुनता है, वह विपत्तिमें पड़कर उसी तरह शोक करता है, जैसे मैं अपने उन दोनों सुहृदोंकी आज्ञाका उल्लंघन करके कष्ट पा रहा हूँ॥
</details>

<details open><summary>विश्वास-प्रस्तुतिः</summary>

शास्त्रदृष्टानविद्वान् यः समतीत्य जिघांसति ॥ २० ॥  
स पथः प्रच्युतो धर्मात् कुपथे प्रतिहन्यते।
</details>

<details><summary>मूलम्</summary>

शास्त्रदृष्टानविद्वान् यः समतीत्य जिघांसति ॥ २० ॥  
स पथः प्रच्युतो धर्मात् कुपथे प्रतिहन्यते।
</details>

<details><summary>अनुवाद (हिन्दी)</summary>

‘जो मूर्ख शास्त्रदर्शी पुरुषोंकी आज्ञाका उल्लंघन करके दूसरोंकी हिंसा करना चाहता है, वह धर्ममार्गसे भ्रष्ट हो कुमार्गमें पड़कर स्वयं ही मारा जाता है॥२०॥
</details>

<details open><summary>विश्वास-प्रस्तुतिः</summary>

गोब्राह्मणनृपस्त्रीषु सख्युर्मातुर्गुरोस्तथा ॥ २१ ॥  
हीनप्राणजडान्धेषु सुप्तभीतोत्थितेषु च ।  
मत्तोन्मत्तप्रमत्तेषु न शस्त्राणि च पातयेत् ॥ २२ ॥
</details>

<details><summary>मूलम्</summary>

गोब्राह्मणनृपस्त्रीषु सख्युर्मातुर्गुरोस्तथा ॥ २१ ॥  
हीनप्राणजडान्धेषु सुप्तभीतोत्थितेषु च ।  
मत्तोन्मत्तप्रमत्तेषु न शस्त्राणि च पातयेत् ॥ २२ ॥
</details>

<details><summary>अनुवाद (हिन्दी)</summary>

‘गौ, ब्राह्मण, राजा, स्त्री, मित्र, माता, गुरु, दुर्बल, जड, अन्धे, सोये हुए, डरे हुए, मतवाले, उन्मत्त और असावधान पुरुषोंपर मनुष्य शस्त्र न चलाये॥२१-२२॥
</details>

<details open><summary>विश्वास-प्रस्तुतिः</summary>

इत्येवं गुरुभिः पूर्वमुपदिष्टं नृणां सदा।  
सोऽहमुत्क्रम्य पन्थानं शास्त्रदिष्टं सनातनम् ॥ २३ ॥  
अमार्गेणैवमारभ्य घोरामापदमागतः ।
</details>

<details><summary>मूलम्</summary>

इत्येवं गुरुभिः पूर्वमुपदिष्टं नृणां सदा।  
सोऽहमुत्क्रम्य पन्थानं शास्त्रदिष्टं सनातनम् ॥ २३ ॥  
अमार्गेणैवमारभ्य घोरामापदमागतः ।
</details>

<details><summary>अनुवाद (हिन्दी)</summary>

‘इस प्रकार गुरुजनोंने पहले-से ही सब लोगोंको सदाके लिये यह शिक्षा दे रखी है। परंतु मैं उस शास्त्रोक्त सनातन मार्गका उल्लंघन करके बिना रास्तेके ही चलकर इस प्रकार अनुचित कर्मका आरम्भ करके भयंकर आपत्तिमें पड़ गया हूँ॥२३॥
</details>

<details open><summary>विश्वास-प्रस्तुतिः</summary>

तां चापदं घोरतरां प्रवदन्ति मनीषिणः ॥ २४ ॥  
यदुद्यम्य महत् कृत्यं भयादपि निवर्तते।  
अशक्तश्चैव तत् कर्तुं कर्म शक्तिबलादिह ॥ २५ ॥
</details>

<details><summary>मूलम्</summary>

तां चापदं घोरतरां प्रवदन्ति मनीषिणः ॥ २४ ॥  
यदुद्यम्य महत् कृत्यं भयादपि निवर्तते।  
अशक्तश्चैव तत् कर्तुं कर्म शक्तिबलादिह ॥ २५ ॥
</details>

<details><summary>अनुवाद (हिन्दी)</summary>

‘मनीषी पुरुष उसीको अत्यन्त भयंकर आपत्ति बताते हैं, जब कि मनुष्य किसी महान् कार्यका आरम्भ करके भयके कारण भी उससे पीछे हट जाता है और शक्ति-बलसे यहाँ उस कर्मको करनेमें असमर्थ हो जाता है॥२४-२५॥
</details>

<details open><summary>विश्वास-प्रस्तुतिः</summary>

न हि दैवाद् गरीयो वै मानुषं कर्म कथ्यते।  
मानुष्यं कुर्वतः कर्म यदि दैवान्न सिध्यति ॥ २६ ॥  
स पथः प्रच्युतो धर्माद् विपदं प्रतिपद्यते।
</details>

<details><summary>मूलम्</summary>

न हि दैवाद् गरीयो वै मानुषं कर्म कथ्यते।  
मानुष्यं कुर्वतः कर्म यदि दैवान्न सिध्यति ॥ २६ ॥  
स पथः प्रच्युतो धर्माद् विपदं प्रतिपद्यते।
</details>

<details><summary>अनुवाद (हिन्दी)</summary>

‘मानव-कर्म (पुरुषार्थ)-को दैवसे बढ़कर नहीं बताया गया है। पुरुषार्थ करते समय यदि दैववश सिद्धि नहीं प्राप्त हुई तो मनुष्य धर्ममार्गसे भ्रष्ट होकर विपत्तिमें फँस जाता है॥२६॥
</details>

<details open><summary>विश्वास-प्रस्तुतिः</summary>

प्रतिज्ञानं ह्यविज्ञानं प्रवदन्ति मनीषिणः ॥ २७ ॥  
यदारभ्य क्रियां काञ्चिद् भयादिह निवर्तते।
</details>

<details><summary>मूलम्</summary>

प्रतिज्ञानं ह्यविज्ञानं प्रवदन्ति मनीषिणः ॥ २७ ॥  
यदारभ्य क्रियां काञ्चिद् भयादिह निवर्तते।
</details>

<details><summary>अनुवाद (हिन्दी)</summary>

‘यदि मनुष्य किसी कार्यको आरम्भ करके यहाँ भयके कारण उससे निवृत्त हो जाता है तो ज्ञानी पुरुष उसकी उस कार्यको करनेकी प्रतिज्ञाको अज्ञान या मूर्खता बताते हैं॥२७॥
</details>

<details open><summary>विश्वास-प्रस्तुतिः</summary>

तदिदं दुष्प्रणीतेन भयं मां समुपस्थितम् ॥ २८ ॥  
न हि द्रोणसुतः संख्ये निवर्तेत कथंचन।  
इदं च सुमहद् भूतं दैवदण्डमिवोद्यतम् ॥ २९ ॥
</details>

<details><summary>मूलम्</summary>

तदिदं दुष्प्रणीतेन भयं मां समुपस्थितम् ॥ २८ ॥  
न हि द्रोणसुतः संख्ये निवर्तेत कथंचन।  
इदं च सुमहद् भूतं दैवदण्डमिवोद्यतम् ॥ २९ ॥
</details>

<details><summary>अनुवाद (हिन्दी)</summary>

‘इस समय अपने ही दुष्कर्मके कारण मुझपर यह भय आ पहुँचा है। द्रोणाचार्यका पुत्र किसी प्रकार भी युद्धसे पीछे नहीं हट सकता; परंतु क्या करूँ, यह महाभूत मेरे मार्गमें विघ्न डालनेके लिये दैवदण्डके समान उठ खड़ा हुआ है॥२८-२९॥
</details>

<details open><summary>विश्वास-प्रस्तुतिः</summary>

न चैतदभिजानामि चिन्तयन्नपि सर्वथा।  
ध्रुवं येयमधर्मे मे प्रवृत्ता कलुषा मतिः ॥ ३० ॥  
तस्याः फलमिदं घोरं प्रतिघाताय कल्पते।  
तदिदं दैवविहितं मम संख्ये निवर्तनम् ॥ ३१ ॥
</details>

<details><summary>मूलम्</summary>

न चैतदभिजानामि चिन्तयन्नपि सर्वथा।  
ध्रुवं येयमधर्मे मे प्रवृत्ता कलुषा मतिः ॥ ३० ॥  
तस्याः फलमिदं घोरं प्रतिघाताय कल्पते।  
तदिदं दैवविहितं मम संख्ये निवर्तनम् ॥ ३१ ॥
</details>

<details><summary>अनुवाद (हिन्दी)</summary>

‘मैं सब प्रकारसे सोचने-विचारनेपर भी नहीं समझ पाता कि यह कौन है? निश्चय ही जो मेरी यह कलुषित बुद्धि अधर्ममें प्रवृत्त हुई है, उसीका विघात करनेके लिये यह भयंकर परिणाम सामने आया है, अतः आज युद्धसे मेरा पीछे हटना दैवके विधानसे ही सम्भव हुआ है॥३०-३१॥
</details>

<details open><summary>विश्वास-प्रस्तुतिः</summary>

नान्यत्र दैवादुद्यन्तुमिह शक्यं कथंचन।  
सोऽहमद्य महादेवं प्रपद्ये शरणं विभुम् ॥ ३२ ॥  
दैवदण्डमिमं घोरं स हि मे नाशयिष्यति।
</details>

<details><summary>मूलम्</summary>

नान्यत्र दैवादुद्यन्तुमिह शक्यं कथंचन।  
सोऽहमद्य महादेवं प्रपद्ये शरणं विभुम् ॥ ३२ ॥  
दैवदण्डमिमं घोरं स हि मे नाशयिष्यति।
</details>

<details><summary>अनुवाद (हिन्दी)</summary>

‘दैवकी अनुकूलताके सिवा दूसरा कोई उपाय नहीं है, जिससे किसी प्रकार फिर यहाँ युद्धविषयक उद्योग किया जा सके; इसलिये आज मैं सर्वव्यापी भगवान् महादेवजीकी शरण लेता हूँ। वे ही मेरे सामने आये हुए इस भयानक दैवदण्डका नाश करेंगे॥३२॥
</details>

<details open><summary>विश्वास-प्रस्तुतिः</summary>

कपर्दिनं देवदेवमुमापतिमनामयम् ॥ ३३ ॥  
कपालमालिनं रुद्रं भगनेत्रहरं हरम्।  
स हि देवोऽत्यगाद् देवांस्तपसा विक्रमेण च।  
तस्माच्छरणमभ्येमि गिरिशं शूलपाणिनम् ॥ ३४ ॥
</details>

<details><summary>मूलम्</summary>

कपर्दिनं देवदेवमुमापतिमनामयम् ॥ ३३ ॥  
कपालमालिनं रुद्रं भगनेत्रहरं हरम्।  
स हि देवोऽत्यगाद् देवांस्तपसा विक्रमेण च।  
तस्माच्छरणमभ्येमि गिरिशं शूलपाणिनम् ॥ ३४ ॥
</details>

<details><summary>अनुवाद (हिन्दी)</summary>

‘भगवान् शंकर तपस्या और पराक्रममें सब देवताओंसे बढ़कर हैं; अतः मैं उन्हीं रोग-शोकसे रहित, जटाजूटधारी, देवताओंके भी देवता, भगवती उमाके प्राणवल्लभ, कपाल-मालाधारी, भगनेत्र-विनाशक, पापहारी, त्रिशूलधारी एवं पर्वतपर शयन करनेवाले रुद्रदेवकी शरणमें जाता हूँ’॥३३-३४॥
</details>

<details><summary>मूलम् (समाप्तिः)</summary>

इति श्रीमहाभारते सौप्तिकपर्वणि द्रौणिचिन्तायां षष्ठोऽध्यायः ॥ ६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सौप्तिकपर्वमें अश्वत्थामाकी चिन्ताविषयक छठा अध्याय पूरा हुआ॥६॥
</details>
