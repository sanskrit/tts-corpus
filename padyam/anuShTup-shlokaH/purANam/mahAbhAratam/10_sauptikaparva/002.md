+++
title_full = "002 कृपाचार्यका अश्वत्थामाको दैवकी प्रबलता बताते हुए कर्तव्यके विषयमें सत्पुरुषोंसे सलाह लेनेकी प्रेरणा देना"
title = "००२"

+++

<details><summary>भागसूचना</summary>

द्वितीयोऽध्यायः
</details>

<details><summary>सूचना (हिन्दी)</summary>

कृपाचार्यका अश्वत्थामाको दैवकी प्रबलता बताते हुए कर्तव्यके विषयमें सत्पुरुषोंसे सलाह लेनेकी प्रेरणा देना
</details>

<details open><summary>मूलम् (वचनम्)</summary>

कृप उवाच
</details>

<details open><summary>विश्वास-प्रस्तुतिः</summary>

श्रुतं ते वचनं सर्वं यद् यदुक्तं त्वया विभो।  
ममापि तु वचः किंचिच्छृणुष्वाद्य महाभुज ॥ १ ॥
</details>

<details><summary>मूलम्</summary>

श्रुतं ते वचनं सर्वं यद् यदुक्तं त्वया विभो।  
ममापि तु वचः किंचिच्छृणुष्वाद्य महाभुज ॥ १ ॥
</details>

<details><summary>अनुवाद (हिन्दी)</summary>

_तब कृपाचार्यने कहा—_ शक्तिशाली महाबाहो! तुमने जो-जो बात कही है, वह सब मैंने सुन ली। अब कुछ मेरी भी बात सुनो॥१॥
</details>

<details open><summary>विश्वास-प्रस्तुतिः</summary>

आबद्धा मानुषाः सर्वे निबद्धाः कर्मणोर्द्वयोः।  
दैवे पुरुषकारे च परं ताभ्यां न विद्यते ॥ २ ॥
</details>

<details><summary>मूलम्</summary>

आबद्धा मानुषाः सर्वे निबद्धाः कर्मणोर्द्वयोः।  
दैवे पुरुषकारे च परं ताभ्यां न विद्यते ॥ २ ॥
</details>

<details><summary>अनुवाद (हिन्दी)</summary>

सभी मनुष्य प्रारब्ध और पुरुषार्थ दो प्रकारके कर्मोंसे बँधे हुए हैं। इन दोके सिवा दूसरा कुछ नहीं है॥२॥
</details>

<details open><summary>विश्वास-प्रस्तुतिः</summary>

न हि दैवेन सिध्यन्ति कार्याण्येकेन सत्तम।  
न चापि कर्मणैकेन द्वाभ्यां सिद्धस्तु योगतः ॥ ३ ॥
</details>

<details><summary>मूलम्</summary>

न हि दैवेन सिध्यन्ति कार्याण्येकेन सत्तम।  
न चापि कर्मणैकेन द्वाभ्यां सिद्धस्तु योगतः ॥ ३ ॥
</details>

<details><summary>अनुवाद (हिन्दी)</summary>

सत्पुरुषोंमें श्रेष्ठ अश्वत्थामन्! केवल दैव या प्रारब्धसे अथवा अकेले पुरुषार्थसे भी कार्योंकी सिद्धि नहीं होती है। दोनोंके संयोगसे ही सिद्धि प्राप्त होती है॥
</details>

<details open><summary>विश्वास-प्रस्तुतिः</summary>

ताभ्यामुभाभ्यां सर्वार्था निबद्धा अधमोत्तमाः।  
प्रवृत्ताश्चैव दृश्यन्ते निवृत्ताश्चैव सर्वशः ॥ ४ ॥
</details>

<details><summary>मूलम्</summary>

ताभ्यामुभाभ्यां सर्वार्था निबद्धा अधमोत्तमाः।  
प्रवृत्ताश्चैव दृश्यन्ते निवृत्ताश्चैव सर्वशः ॥ ४ ॥
</details>

<details><summary>अनुवाद (हिन्दी)</summary>

उन दोनोंसे ही उत्तम-अधम सभी कार्य बँधे हुए हैं। उन्हींसे प्रवृत्ति और निवृत्ति-सम्बन्धी कार्य होते देखे जाते हैं॥४॥
</details>

<details open><summary>विश्वास-प्रस्तुतिः</summary>

पर्जन्यः पर्वते वर्षन् किन्नु साधयते फलम्।  
कृष्टे क्षेत्रे तथा वर्षन् किन्न साधयते फलम् ॥ ५ ॥
</details>

<details><summary>मूलम्</summary>

पर्जन्यः पर्वते वर्षन् किन्नु साधयते फलम्।  
कृष्टे क्षेत्रे तथा वर्षन् किन्न साधयते फलम् ॥ ५ ॥
</details>

<details><summary>अनुवाद (हिन्दी)</summary>

बादल पर्वतपर वर्षा करके किस फलकी सिद्धि करता है? वही यदि जोते हुए खेतमें वर्षा करे तो वह कौन-सा फल नहीं उत्पन्न कर सकता?॥५॥
</details>

<details open><summary>विश्वास-प्रस्तुतिः</summary>

उत्थानं चाप्यदैवस्य ह्यनुत्थानं च दैवतम्।  
व्यर्थं भवति सर्वत्र पूर्वस्तत्र विनिश्चयः ॥ ६ ॥
</details>

<details><summary>मूलम्</summary>

उत्थानं चाप्यदैवस्य ह्यनुत्थानं च दैवतम्।  
व्यर्थं भवति सर्वत्र पूर्वस्तत्र विनिश्चयः ॥ ६ ॥
</details>

<details><summary>अनुवाद (हिन्दी)</summary>

दैवरहित पुरुषका पुरुषार्थ व्यर्थ है और पुरुषार्थशून्य दैव भी व्यर्थ हो जाता है। सर्वत्र ये दो ही पक्ष उठाये जाते हैं। इन दोनोंमें पहला पक्ष ही सिद्धान्तभूत एवं श्रेष्ठ है (अर्थात् दैवके सहयोगके बिना पुरुषार्थ नहीं काम देता है)॥६॥
</details>

<details open><summary>विश्वास-प्रस्तुतिः</summary>

सुवृष्टे च यथा देवे सम्यक् क्षेत्रे च कर्षिते।  
बीजं महागुणं भूयात् तथा सिद्धिर्हि मानुषी ॥ ७ ॥
</details>

<details><summary>मूलम्</summary>

सुवृष्टे च यथा देवे सम्यक् क्षेत्रे च कर्षिते।  
बीजं महागुणं भूयात् तथा सिद्धिर्हि मानुषी ॥ ७ ॥
</details>

<details><summary>अनुवाद (हिन्दी)</summary>

जैसे मेघने अच्छी तरह वर्षा की हो और खेतको भी भलीभाँति जोता गया हो, तब उसमें बोया हुआ बीज अधिक लाभदायक हो सकता है। इसी प्रकार मनुष्योंकी सारी सिद्धि दैव और पुरुषार्थके सहयोगपर ही अवलम्बित है॥७॥
</details>

<details open><summary>विश्वास-प्रस्तुतिः</summary>

तयोर्दैवं विनिश्चित्य स्वयं चैव प्रवर्तते।  
प्राज्ञाः पुरुषकारेषु वर्तन्ते दाक्ष्यमाश्रिताः ॥ ८ ॥
</details>

<details><summary>मूलम्</summary>

तयोर्दैवं विनिश्चित्य स्वयं चैव प्रवर्तते।  
प्राज्ञाः पुरुषकारेषु वर्तन्ते दाक्ष्यमाश्रिताः ॥ ८ ॥
</details>

<details><summary>अनुवाद (हिन्दी)</summary>

इन दोनोंमें दैव बलवान् है। वह स्वयं ही निश्चय करके पुरुषार्थकी अपेक्षा किये बिना ही फल-साधनमें प्रवृत्त हो जाता है, तथापि विद्वान् पुरुष कुशलताका आश्रय ले पुरुषार्थमें ही प्रवृत्त होते हैं॥८॥
</details>

<details open><summary>विश्वास-प्रस्तुतिः</summary>

ताभ्यां सर्वे हि कार्यार्था मनुष्याणां नरर्षभ।  
विचेष्टन्तः स्म दृश्यन्ते निवृत्तास्तु तथैव च ॥ ९ ॥
</details>

<details><summary>मूलम्</summary>

ताभ्यां सर्वे हि कार्यार्था मनुष्याणां नरर्षभ।  
विचेष्टन्तः स्म दृश्यन्ते निवृत्तास्तु तथैव च ॥ ९ ॥
</details>

<details><summary>अनुवाद (हिन्दी)</summary>

नरश्रेष्ठ! मनुष्योंके प्रवृत्ति और निवृत्ति-सम्बन्धी सारे कार्य दैव और पुरुषार्थ दोनोंसे ही सिद्ध होते देखे जाते हैं॥९॥
</details>

<details open><summary>विश्वास-प्रस्तुतिः</summary>

कृतः पुरुषकारश्च सोऽपि दैवेन सिध्यति।  
तथास्य कर्मणः कर्तुरभिनिर्वर्तते फलम् ॥ १० ॥
</details>

<details><summary>मूलम्</summary>

कृतः पुरुषकारश्च सोऽपि दैवेन सिध्यति।  
तथास्य कर्मणः कर्तुरभिनिर्वर्तते फलम् ॥ १० ॥
</details>

<details><summary>अनुवाद (हिन्दी)</summary>

किया हुआ पुरुषार्थ भी दैवके सहयोगसे ही सफल होता है तथा दैवकी अनुकूलतासे ही कर्ताको उसके कर्मका फल प्राप्त होता है॥१०॥
</details>

<details open><summary>विश्वास-प्रस्तुतिः</summary>

उत्थानं च मनुष्याणां दक्षाणां दैववर्जितम्।  
अफलं दृश्यते लोके सम्यगप्युपपादितम् ॥ ११ ॥
</details>

<details><summary>मूलम्</summary>

उत्थानं च मनुष्याणां दक्षाणां दैववर्जितम्।  
अफलं दृश्यते लोके सम्यगप्युपपादितम् ॥ ११ ॥
</details>

<details><summary>अनुवाद (हिन्दी)</summary>

चतुर मनुष्योंद्वारा अच्छी तरह सम्पादित किया हुआ पुरुषार्थ भी यदि दैवके सहयोगसे वंचित है तो वह संसारमें निष्फल होता दिखायी देता है॥११॥
</details>

<details open><summary>विश्वास-प्रस्तुतिः</summary>

तत्रालसा मनुष्याणां ये भवन्त्यमनस्विनः।  
उत्थानं ते विगर्हन्ति प्राज्ञानां तन्न रोचते ॥ १२ ॥
</details>

<details><summary>मूलम्</summary>

तत्रालसा मनुष्याणां ये भवन्त्यमनस्विनः।  
उत्थानं ते विगर्हन्ति प्राज्ञानां तन्न रोचते ॥ १२ ॥
</details>

<details><summary>अनुवाद (हिन्दी)</summary>

मनुष्योंमें जो आलसी और मनपर काबू न रखनेवाले होते हैं, वे पुरुषार्थकी निन्दा करते हैं। परंतु विद्वानोंको यह बात अच्छी नहीं लगती॥१२॥
</details>

<details open><summary>विश्वास-प्रस्तुतिः</summary>

प्रायशो हि कृतं कर्म नाफलं दृश्यते भुवि।  
अकृत्वा च पुनर्दुःखं कर्म पश्येन्महाफलम् ॥ १३ ॥
</details>

<details><summary>मूलम्</summary>

प्रायशो हि कृतं कर्म नाफलं दृश्यते भुवि।  
अकृत्वा च पुनर्दुःखं कर्म पश्येन्महाफलम् ॥ १३ ॥
</details>

<details><summary>अनुवाद (हिन्दी)</summary>

प्रायः किया हुआ कर्म इस भूतलपर कभी निष्फल होता नहीं देखा जाता है; परंतु कर्म न करनेसे दुःखकी प्राप्ति ही देखनेमें आती है; अतः कर्मको महान् फलदायक समझना चाहिये॥१३॥
</details>

<details open><summary>विश्वास-प्रस्तुतिः</summary>

चेष्टामकुर्वल्लँभते यदि किंचिद् यदृच्छया।  
यो वा न लभते कृत्वा दुर्दर्शौ तावुभावपि ॥ १४ ॥
</details>

<details><summary>मूलम्</summary>

चेष्टामकुर्वल्लँभते यदि किंचिद् यदृच्छया।  
यो वा न लभते कृत्वा दुर्दर्शौ तावुभावपि ॥ १४ ॥
</details>

<details><summary>अनुवाद (हिन्दी)</summary>

यदि कोई पुरुषार्थ न करके दैवेच्छासे ही कुछ पा जाता है अथवा जो पुरुषार्थ करके भी कुछ नहीं पाता, इन दोनों प्रकारके मनुष्योंका मिलना बहुत कठिन है॥१४॥
</details>

<details open><summary>विश्वास-प्रस्तुतिः</summary>

शक्नोति जीवितुं दक्षो नालसः सुखमेधते।  
दृश्यन्ते जीवलोकेऽस्मिन् दक्षाः प्रायो हितैषिणः ॥ १५ ॥
</details>

<details><summary>मूलम्</summary>

शक्नोति जीवितुं दक्षो नालसः सुखमेधते।  
दृश्यन्ते जीवलोकेऽस्मिन् दक्षाः प्रायो हितैषिणः ॥ १५ ॥
</details>

<details><summary>अनुवाद (हिन्दी)</summary>

पुरुषार्थमें लगा हुआ दक्ष पुरुष सुखसे जीवन-निर्वाह कर सकता है; परंतु आलसी मनुष्य कभी सुखी नहीं होता है। इस जीव-जगत्‌में प्रायः तत्परतापूर्वक कर्म करनेवाले ही अपना हित साधन करते देखे जाते हैं॥१५॥
</details>

<details open><summary>विश्वास-प्रस्तुतिः</summary>

यदि दक्षः समारम्भात्‌ कर्मणो नाश्नुते फलम्।  
नास्य वाच्यं भवेत्‌ किंचिल्लब्धव्यं वाधिगच्छति ॥ १६ ॥
</details>

<details><summary>मूलम्</summary>

यदि दक्षः समारम्भात्‌ कर्मणो नाश्नुते फलम्।  
नास्य वाच्यं भवेत्‌ किंचिल्लब्धव्यं वाधिगच्छति ॥ १६ ॥
</details>

<details><summary>अनुवाद (हिन्दी)</summary>

यदि कार्य-दक्ष मनुष्य कर्मका आरम्भ करके भी उसका कोई फल नहीं पाता है तो उसके लिये उसकी कोई निन्दा नहीं की जाती अथवा वह अपने प्राप्तव्य लक्ष्यको पा ही लेता है॥१६॥
</details>

<details open><summary>विश्वास-प्रस्तुतिः</summary>

अकृत्वा कर्म यो लोके फलं विन्दति धिष्ठितः।  
स तु वक्तव्यतां याति द्वेष्यो भवति भूयशः ॥ १७ ॥
</details>

<details><summary>मूलम्</summary>

अकृत्वा कर्म यो लोके फलं विन्दति धिष्ठितः।  
स तु वक्तव्यतां याति द्वेष्यो भवति भूयशः ॥ १७ ॥
</details>

<details><summary>अनुवाद (हिन्दी)</summary>

परंतु जो इस जगत्‌में कोई काम न करके बैठा-बैठा फल भोगता है; वह प्रायः निन्दित होता है और दूसरोंके द्वेषका पात्र बन जाता है॥१७॥
</details>

<details open><summary>विश्वास-प्रस्तुतिः</summary>

एवमेतदनादृत्य वर्तते यस्त्वतोऽन्यथा ।  
स करोत्यात्मनोऽनर्थानेष बुद्धिमतां नयः ॥ १८ ॥
</details>

<details><summary>मूलम्</summary>

एवमेतदनादृत्य वर्तते यस्त्वतोऽन्यथा ।  
स करोत्यात्मनोऽनर्थानेष बुद्धिमतां नयः ॥ १८ ॥
</details>

<details><summary>अनुवाद (हिन्दी)</summary>

इस प्रकार जो पुरुष इस मतका अनादर करके इसके विपरीत बर्ताव करता है अर्थात् जो दैव और पुरुषार्थ दोनोंके सहयोगको न मानकर केवल एकके भरोसे ही बैठा रहता है, वह अपना ही अनर्थ करता है, यही बुद्धिमानोंकी नीति है॥१८॥
</details>

<details open><summary>विश्वास-प्रस्तुतिः</summary>

हीनं पुरुषकारेण यदि दैवेन वा पुनः।  
कारणाभ्यामथैताभ्यामुत्थानमफलं भवेत् ॥ १९ ॥
</details>

<details><summary>मूलम्</summary>

हीनं पुरुषकारेण यदि दैवेन वा पुनः।  
कारणाभ्यामथैताभ्यामुत्थानमफलं भवेत् ॥ १९ ॥
</details>

<details><summary>अनुवाद (हिन्दी)</summary>

पुरुषार्थहीन दैव अथवा दैवहीन पुरुषार्थ—इन दो ही कारणोंसे मनुष्यका उद्योग निष्फल होता है॥१९॥
</details>

<details open><summary>विश्वास-प्रस्तुतिः</summary>

हीनं पुरुषकारेण कर्म त्विह न सिद्ध्यति।  
दैवतेभ्यो नमस्कृत्य यस्त्वर्थान् सम्यगीहते ॥ २० ॥  
दक्षो दाक्षिण्यसम्पन्नो न स मोघैर्विहन्यते।
</details>

<details><summary>मूलम्</summary>

हीनं पुरुषकारेण कर्म त्विह न सिद्ध्यति।  
दैवतेभ्यो नमस्कृत्य यस्त्वर्थान् सम्यगीहते ॥ २० ॥  
दक्षो दाक्षिण्यसम्पन्नो न स मोघैर्विहन्यते।
</details>

<details><summary>अनुवाद (हिन्दी)</summary>

पुरुषार्थके बिना तो यहाँ कोई कार्य सिद्ध नहीं हो सकता। जो दैवको मस्तक झुकाकर सभी कार्योंके लिये भलीभाँति चेष्टा करता है, वह दक्ष एवं उदार पुरुष असफलताओंका शिकार नहीं होता॥२०॥
</details>

<details open><summary>विश्वास-प्रस्तुतिः</summary>

सम्यगीहा पुनरियं यो वृद्धानुपसेवते ॥ २१ ॥  
आपृच्छति च यच्छ्रेयः करोति च हितं वचः।
</details>

<details><summary>मूलम्</summary>

सम्यगीहा पुनरियं यो वृद्धानुपसेवते ॥ २१ ॥  
आपृच्छति च यच्छ्रेयः करोति च हितं वचः।
</details>

<details><summary>अनुवाद (हिन्दी)</summary>

यह भलीभाँति चेष्टा उसीकी मानी जाती है जो बड़े-बूढ़ोंकी सेवा करता है, उनसे अपने कल्याणकी बात पूछता है और उनके बताये हुए हितकारक वचनोंका पालन करता है॥२१॥
</details>

<details open><summary>विश्वास-प्रस्तुतिः</summary>

उत्थायोत्थाय हि सदा प्रष्टव्या वृद्धसम्मताः ॥ २२ ॥  
ते स्म योगे परं मूलं तन्मूला सिद्धिरुच्यते।
</details>

<details><summary>मूलम्</summary>

उत्थायोत्थाय हि सदा प्रष्टव्या वृद्धसम्मताः ॥ २२ ॥  
ते स्म योगे परं मूलं तन्मूला सिद्धिरुच्यते।
</details>

<details><summary>अनुवाद (हिन्दी)</summary>

प्रतिदिन सबेरे उठ-उठकर वृद्धजनोंद्वारा सम्मानित पुरुषोंसे अपने हितकी बात पूछनी चाहिये; क्योंकि वे अप्राप्तकी प्राप्ति करानेवाले उपायके मुख्य हेतु हैं। उनका बताया हुआ वह उपाय ही सिद्धिका मूल कारण कहा जाता है॥२२॥
</details>

<details open><summary>विश्वास-प्रस्तुतिः</summary>

वृद्धानां वचनं श्रुत्वा योऽभ्युत्थानं प्रयोजयेत् ॥ २३ ॥  
उत्थानस्य फलं सम्यक् तदा स लभतेऽचिरात्।
</details>

<details><summary>मूलम्</summary>

वृद्धानां वचनं श्रुत्वा योऽभ्युत्थानं प्रयोजयेत् ॥ २३ ॥  
उत्थानस्य फलं सम्यक् तदा स लभतेऽचिरात्।
</details>

<details><summary>अनुवाद (हिन्दी)</summary>

जो वृद्ध पुरुषोंका वचन सुनकर उसके अनुसार कार्य आरम्भ करता है, वह उस कार्यका उत्तम फल शीघ्र ही प्राप्त कर लेता है॥२३॥
</details>

<details open><summary>विश्वास-प्रस्तुतिः</summary>

रागात् क्रोधाद् भयाल्लोभाद् योऽर्थानीहति मानवः ॥ २४ ॥  
अनीशश्चावमानी च स शीघ्रं भ्रश्यते श्रियः।
</details>

<details><summary>मूलम्</summary>

रागात् क्रोधाद् भयाल्लोभाद् योऽर्थानीहति मानवः ॥ २४ ॥  
अनीशश्चावमानी च स शीघ्रं भ्रश्यते श्रियः।
</details>

<details><summary>अनुवाद (हिन्दी)</summary>

अपने मनको वशमें न रखते हुए दूसरोंकी अवहेलना करनेवाला जो मानव राग, क्रोध, भय और लोभसे किसी कार्यकी सिद्धिके लिये चेष्टा करता है, वह बहुत जल्दी अपने ऐश्वर्यसे भ्रष्ट हो जाता है॥२४॥
</details>

<details open><summary>विश्वास-प्रस्तुतिः</summary>

सोऽयं दुर्योधनेनार्थो लुब्धेनादीर्घदर्शिना ॥ २५ ॥  
असमर्थ्य समारब्धो मूढत्वादविचिन्तितः ।  
हितबुद्धीननादृत्य सम्मन्त्र्यासाधुभिः सह ॥ २६ ॥  
वार्यमाणोऽकरोद् वैरं पाण्डवैर्गुणवत्तरैः ।
</details>

<details><summary>मूलम्</summary>

सोऽयं दुर्योधनेनार्थो लुब्धेनादीर्घदर्शिना ॥ २५ ॥  
असमर्थ्य समारब्धो मूढत्वादविचिन्तितः ।  
हितबुद्धीननादृत्य सम्मन्त्र्यासाधुभिः सह ॥ २६ ॥  
वार्यमाणोऽकरोद् वैरं पाण्डवैर्गुणवत्तरैः ।
</details>

<details><summary>अनुवाद (हिन्दी)</summary>

दुर्योधन लोभी और अदूरदर्शी था। उसने मूर्खतावश न तो किसीका समर्थन प्राप्त किया और न स्वयं ही अधिक सोच-विचार किया। उसने अपना हित चाहनेवाले लोगोंका अनादर करके दुष्टोंके साथ सलाह की और सबके मना करनेपर भी अधिक गुणवान् पाण्डवोंके साथ वैर बाँध लिया॥२५-२६॥
</details>

<details open><summary>विश्वास-प्रस्तुतिः</summary>

पूर्वमप्यतिदुःशीलो न धैर्यं कर्तुमर्हति ॥ २७ ॥  
तपत्यर्थे विपन्ने हि मित्राणां न कृतं वचः।
</details>

<details><summary>मूलम्</summary>

पूर्वमप्यतिदुःशीलो न धैर्यं कर्तुमर्हति ॥ २७ ॥  
तपत्यर्थे विपन्ने हि मित्राणां न कृतं वचः।
</details>

<details><summary>अनुवाद (हिन्दी)</summary>

पहले भी वह बड़े दुष्ट स्वभावका था। धैर्य रखना तो वह जानता ही नहीं था। उसने मित्रोंकी बात नहीं मानी; इसलिये अब काम बिगड़ जानेपर पश्चात्ताप करता है॥
</details>

<details open><summary>विश्वास-प्रस्तुतिः</summary>

अनुवर्तामहे यत्तु तं वयं पापपूरुषम् ॥ २८ ॥  
अस्मानप्यनयस्तस्मात् प्राप्तोऽयं दारुणो महान्।
</details>

<details><summary>मूलम्</summary>

अनुवर्तामहे यत्तु तं वयं पापपूरुषम् ॥ २८ ॥  
अस्मानप्यनयस्तस्मात् प्राप्तोऽयं दारुणो महान्।
</details>

<details><summary>अनुवाद (हिन्दी)</summary>

हमलोग जो उस पापीका अनुसरण करते हैं, इसीलिये हमें भी यह अत्यन्त दारुण अनर्थ प्राप्त हुआ है॥२८॥
</details>

<details open><summary>विश्वास-प्रस्तुतिः</summary>

अनेन तु ममाद्यापि व्यसनेनोपतापिता ॥ २९ ॥  
बुद्धिश्चिन्तयते किंचित् स्वं श्रेयो नावबुद्ध्यते।
</details>

<details><summary>मूलम्</summary>

अनेन तु ममाद्यापि व्यसनेनोपतापिता ॥ २९ ॥  
बुद्धिश्चिन्तयते किंचित् स्वं श्रेयो नावबुद्ध्यते।
</details>

<details><summary>अनुवाद (हिन्दी)</summary>

इस संकटसे सर्वथा संतप्त होनेके कारण मेरी बुद्धि आज बहुत सोचने-विचारनेपर भी अपने लिये किसी हितकर कार्यका निर्णय नहीं कर पाती है॥
</details>

<details open><summary>विश्वास-प्रस्तुतिः</summary>

मुह्यता तु मनुष्येण प्रष्टव्याः सुहृदो जनाः ॥ ३० ॥  
तत्रास्य बुद्धिर्विनयस्तत्र श्रेयश्च पश्यति।
</details>

<details><summary>मूलम्</summary>

मुह्यता तु मनुष्येण प्रष्टव्याः सुहृदो जनाः ॥ ३० ॥  
तत्रास्य बुद्धिर्विनयस्तत्र श्रेयश्च पश्यति।
</details>

<details><summary>अनुवाद (हिन्दी)</summary>

जब मनुष्य मोहके वशीभूत हो हिताहितका निर्णय करनेमें असमर्थ हो जाय, तब उसे अपने सुहृदोंसे सलाह लेनी चाहिये। वहीं उसे बुद्धि और विनयकी प्राप्ति हो सकती है और वहीं उसे अपने हितका साधन भी दिखायी देता है॥३०॥
</details>

<details open><summary>विश्वास-प्रस्तुतिः</summary>

ततोऽस्य मूलं कार्याणां बुद्ध्या निश्चित्य वै बुधः ॥ ३१ ॥  
तेऽत्र पृष्टा यथा ब्रूयुस्तत् कर्तव्यं तथा भवेत्।
</details>

<details><summary>मूलम्</summary>

ततोऽस्य मूलं कार्याणां बुद्ध्या निश्चित्य वै बुधः ॥ ३१ ॥  
तेऽत्र पृष्टा यथा ब्रूयुस्तत् कर्तव्यं तथा भवेत्।
</details>

<details><summary>अनुवाद (हिन्दी)</summary>

पूछनेपर वे विद्वान् हितैषी अपनी बुद्धिसे उसके कार्योंके मूल कारणका निश्चय करके जैसी सलाह दें, वैसा ही उसे करना चाहिये॥३१॥
</details>

<details open><summary>विश्वास-प्रस्तुतिः</summary>

ते वयं धृतराष्ट्रं च गान्धारीं च समेत्य ह॥३२॥  
उपपृच्छामहे गत्वा विदुरं च महामतिम्।
</details>

<details><summary>मूलम्</summary>

ते वयं धृतराष्ट्रं च गान्धारीं च समेत्य ह॥३२॥  
उपपृच्छामहे गत्वा विदुरं च महामतिम्।
</details>

<details><summary>अनुवाद (हिन्दी)</summary>

अतः हमलोग राजा धृतराष्ट्र, गान्धारी देवी तथा परम बुद्धिमान् विदुरजीके पास चलकर पूछें॥३२॥
</details>

<details open><summary>विश्वास-प्रस्तुतिः</summary>

ते पृष्टास्तु वदेयुर्यच्छ्रेयो नः समनन्तरम् ॥ ३३ ॥  
तदस्माभिः पुनः कार्यमिति मे नैष्ठिकी मतिः।
</details>

<details><summary>मूलम्</summary>

ते पृष्टास्तु वदेयुर्यच्छ्रेयो नः समनन्तरम् ॥ ३३ ॥  
तदस्माभिः पुनः कार्यमिति मे नैष्ठिकी मतिः।
</details>

<details><summary>अनुवाद (हिन्दी)</summary>

हमारे पूछनेपर वे लोग अब हमारे लिये जो श्रेयस्कर कार्य बतावें, वही हमें करना चाहिये; मेरी बुद्धिका तो यही दृढ़ निश्चय है॥३३॥
</details>

<details open><summary>विश्वास-प्रस्तुतिः</summary>

अनारम्भात् तु कार्याणां नार्थः सम्पद्यते क्वचित् ॥ ३४ ॥  
कृते पुरुषकारे तु येषां कार्यं न सिद्ध्यति।  
दैवेनोपहतास्ते तु नात्र कार्या विचारणा ॥ ३५ ॥
</details>

<details><summary>मूलम्</summary>

अनारम्भात् तु कार्याणां नार्थः सम्पद्यते क्वचित् ॥ ३४ ॥  
कृते पुरुषकारे तु येषां कार्यं न सिद्ध्यति।  
दैवेनोपहतास्ते तु नात्र कार्या विचारणा ॥ ३५ ॥
</details>

<details><summary>अनुवाद (हिन्दी)</summary>

कार्यको आरम्भ न करनेसे कहीं कोई भी प्रयोजन सिद्ध नहीं होता है; परंतु पुरुषार्थ करनेपर भी जिनका कार्य सिद्ध नहीं होता है, वे निश्चय ही दैवके मारे हुए हैं। इसमें कोई अन्यथा विचार नहीं करना चाहिये॥३४-३५॥
</details>

<details><summary>मूलम् (समाप्तिः)</summary>

इति श्रीमहाभारते सौप्तिकपर्वणि द्रौणिकृपसंवादे द्वितीयोऽध्यायः ॥ २ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत सौप्तिकपर्वमें अश्वत्थामा और कृपाचार्यका संवादविषयक दूसरा अध्याय पूरा हुआ॥२॥
</details>
