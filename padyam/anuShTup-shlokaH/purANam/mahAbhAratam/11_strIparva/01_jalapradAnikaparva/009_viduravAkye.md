+++
title_full = "009 धृतराष्ट्रका शोकातुर हो जाना और विदुरजीका उन्हें पुनः शोकनिवारणके लिये उपदेश"
title = "००९ विदुरवाक्ये"

+++

<details><summary>भागसूचना</summary>

नवमोऽध्यायः
</details>

<details><summary>सूचना (हिन्दी)</summary>

धृतराष्ट्रका शोकातुर हो जाना और विदुरजीका उन्हें पुनः शोकनिवारणके लिये उपदेश
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

गते भगवति व्यासे धृतराष्ट्रो महीपतिः।  
किमचेष्टत विप्रर्षे तन्मे व्याख्यातुमर्हसि ॥ १ ॥
</details>

<details><summary>मूलम्</summary>

गते भगवति व्यासे धृतराष्ट्रो महीपतिः।  
किमचेष्टत विप्रर्षे तन्मे व्याख्यातुमर्हसि ॥ १ ॥
</details>

<details><summary>अनुवाद (हिन्दी)</summary>

_जनमेजयने पूछा—_ विप्रर्षे! भगवान् व्यासके चले जानेपर राजा धृतराष्ट्रने क्या किया? यह मुझे विस्तारपूर्वक बतानेकी कृपा करें॥१॥
</details>

<details open><summary>विश्वास-प्रस्तुतिः</summary>

तथैव कौरवो राजा धर्मपुत्रो महामनाः।  
कृपप्रभृतयश्चैव किमकुर्वत ते त्रयः ॥ २ ॥
</details>

<details><summary>मूलम्</summary>

तथैव कौरवो राजा धर्मपुत्रो महामनाः।  
कृपप्रभृतयश्चैव किमकुर्वत ते त्रयः ॥ २ ॥
</details>

<details><summary>अनुवाद (हिन्दी)</summary>

इसी प्रकार कुरुवंशी राजा महामनस्वी धर्मपुत्र युधिष्ठिरने तथा कृप आदि तीनों महारथियोंने क्या किया?॥
</details>

<details open><summary>विश्वास-प्रस्तुतिः</summary>

अश्वत्थाम्नः श्रुतं कर्म शापश्चान्योन्यकारितः।  
वृत्तान्तमुत्तरं ब्रूहि यदभाषत संजयः ॥ ३ ॥
</details>

<details><summary>मूलम्</summary>

अश्वत्थाम्नः श्रुतं कर्म शापश्चान्योन्यकारितः।  
वृत्तान्तमुत्तरं ब्रूहि यदभाषत संजयः ॥ ३ ॥
</details>

<details><summary>अनुवाद (हिन्दी)</summary>

अश्वत्थामाका कर्म तो मैंने सुन लिया, परस्पर जो शाप दिये गये, उनका हाल भी मालूम हो गया। अब आगेका वृत्तान्त बताइये, जिसे संजयने धृतराष्ट्रको सुनाया हो॥३॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

हते दुर्योधने चैव हते सैन्ये च सर्वशः।  
संजयो विगतप्रज्ञो धृतराष्ट्रमुपस्थितः ॥ ४ ॥
</details>

<details><summary>मूलम्</summary>

हते दुर्योधने चैव हते सैन्ये च सर्वशः।  
संजयो विगतप्रज्ञो धृतराष्ट्रमुपस्थितः ॥ ४ ॥
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! दुर्योधन तथा उसकी सारी सेनाओंके मारे जानेपर संजयकी दिव्य दृष्टि चली गयी और वह धृतराष्ट्रकी सभामें उपस्थित हुआ॥४॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

आगम्य नानादेशेभ्यो नानाजनपदेश्वराः ।  
पितृलोकं गता राजन् सर्वे तव सुतैः सह ॥ ५ ॥
</details>

<details><summary>मूलम्</summary>

आगम्य नानादेशेभ्यो नानाजनपदेश्वराः ।  
पितृलोकं गता राजन् सर्वे तव सुतैः सह ॥ ५ ॥
</details>

<details><summary>अनुवाद (हिन्दी)</summary>

_संजय बोला—_ राजन्! नाना जनपदोंके स्वामी विभिन्न देशोंसे आकर सब-के-सब आपके पुत्रोंके साथ पितृलोकके पथिक बन गये॥५॥
</details>

<details open><summary>विश्वास-प्रस्तुतिः</summary>

याच्यमानेन सततं तव पुत्रेण भारत।  
घातिता पृथिवी सर्वा वैरस्यान्तं विधित्सता ॥ ६ ॥
</details>

<details><summary>मूलम्</summary>

याच्यमानेन सततं तव पुत्रेण भारत।  
घातिता पृथिवी सर्वा वैरस्यान्तं विधित्सता ॥ ६ ॥
</details>

<details><summary>अनुवाद (हिन्दी)</summary>

भारत! आपके पुत्रसे सब लोगोंने सदा शान्तिके लिये याचना की, तो भी उसने वैरका अन्त करनेकी इच्छासे सारे भूमण्डलका विनाश करा दिया॥६॥
</details>

<details open><summary>विश्वास-प्रस्तुतिः</summary>

पुत्राणामथ पौत्राणां पितॄणां च महीपते।  
आनुपूर्व्येण सर्वेषां प्रेतकार्याणि कारय ॥ ७ ॥
</details>

<details><summary>मूलम्</summary>

पुत्राणामथ पौत्राणां पितॄणां च महीपते।  
आनुपूर्व्येण सर्वेषां प्रेतकार्याणि कारय ॥ ७ ॥
</details>

<details><summary>अनुवाद (हिन्दी)</summary>

महाराज! अब आप क्रमशः अपने ताऊ, चाचा, पुत्र और पौत्रोंका मृतकसम्बन्धी कर्म करवाइये॥७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तच्छ्रुत्वा वचनं घोरं संजयस्य महीपतिः।  
गतासुरिव निश्चेष्टो न्यपतत् पृथिवीतले ॥ ८ ॥
</details>

<details><summary>मूलम्</summary>

तच्छ्रुत्वा वचनं घोरं संजयस्य महीपतिः।  
गतासुरिव निश्चेष्टो न्यपतत् पृथिवीतले ॥ ८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! संजयका यह घोर वचन सुनकर राजा धृतराष्ट्र प्राणशून्यकी भाँति निश्चेष्ट हो पृथ्वीपर गिर पड़े॥८॥
</details>

<details open><summary>विश्वास-प्रस्तुतिः</summary>

तं शयानमुपागम्य पृथिव्यां पृथिवीपतिम्।  
विदुरः सर्वधर्मज्ञ इदं वचनमब्रवीत् ॥ ९ ॥
</details>

<details><summary>मूलम्</summary>

तं शयानमुपागम्य पृथिव्यां पृथिवीपतिम्।  
विदुरः सर्वधर्मज्ञ इदं वचनमब्रवीत् ॥ ९ ॥
</details>

<details><summary>अनुवाद (हिन्दी)</summary>

पृथ्वीपति धृतराष्ट्रको पृथ्वीपर सोया देख सब धर्मोंके ज्ञाता विदुरजी उनके पास आये और इस प्रकार बोले—॥९॥
</details>

<details open><summary>विश्वास-प्रस्तुतिः</summary>

उत्तिष्ठ राजन् किं शेषे मा शुचो भरतर्षभ।  
एषा वै सर्वसत्त्वानां लोकेश्वर परा गतिः ॥ १० ॥
</details>

<details><summary>मूलम्</summary>

उत्तिष्ठ राजन् किं शेषे मा शुचो भरतर्षभ।  
एषा वै सर्वसत्त्वानां लोकेश्वर परा गतिः ॥ १० ॥
</details>

<details><summary>अनुवाद (हिन्दी)</summary>

‘राजन्! उठिये, क्यों सो रहे हैं? भरतश्रेष्ठ! शोक न कीजिये। लोकनाथ! समस्त प्राणियोंकी यही अन्तिम गति है॥१०॥
</details>

<details open><summary>विश्वास-प्रस्तुतिः</summary>

अभावादीनि भूतानि भावमध्यानि भारत।  
अभावनिधनान्येव तत्र का परिदेवना ॥ ११ ॥
</details>

<details><summary>मूलम्</summary>

अभावादीनि भूतानि भावमध्यानि भारत।  
अभावनिधनान्येव तत्र का परिदेवना ॥ ११ ॥
</details>

<details><summary>अनुवाद (हिन्दी)</summary>

‘भरतनन्दन! सभी प्राणी जन्मसे पहले अव्यक्त थे, बीचमें व्यक्त हुए और अन्तमें मृत्युके बाद फिर अव्यक्त ही हो जायँगे, ऐसी दशामें उनोके लिये शोक करनेकी क्या बात है?॥११॥
</details>

<details open><summary>विश्वास-प्रस्तुतिः</summary>

न शोचन् मृतमन्वेति न शोचन् म्रियते नरः।  
एवं सांसिद्धिके लोके किमर्थमनुशोचसि ॥ १२ ॥
</details>

<details><summary>मूलम्</summary>

न शोचन् मृतमन्वेति न शोचन् म्रियते नरः।  
एवं सांसिद्धिके लोके किमर्थमनुशोचसि ॥ १२ ॥
</details>

<details><summary>अनुवाद (हिन्दी)</summary>

‘शोक करनेवाला मनुष्य न तो मरे हुएके साथ जाता है और न स्वयं ही मरता है। जब लोककी यही स्वाभाविक स्थिति है, तब आप किसलिये बारंबार शोक कर रहे हैं?॥१२॥
</details>

<details open><summary>विश्वास-प्रस्तुतिः</summary>

अयुध्यमानो म्रियते युद्ध्यमानस्तु जीवति।  
कालं प्राप्य महाराज न कश्चिदतिवर्तते ॥ १३ ॥
</details>

<details><summary>मूलम्</summary>

अयुध्यमानो म्रियते युद्ध्यमानस्तु जीवति।  
कालं प्राप्य महाराज न कश्चिदतिवर्तते ॥ १३ ॥
</details>

<details><summary>अनुवाद (हिन्दी)</summary>

‘महाराज! जो युद्ध नहीं करता, वह भी मरता है और युद्ध करनेवाला भी जीवित बच जाता है। कालको पाकर कोई भी उसका उल्लंघन नहीं कर सकता॥१३॥
</details>

<details open><summary>विश्वास-प्रस्तुतिः</summary>

कालः कर्षति भूतानि सर्वाणि विविधानि च।  
न कालस्य प्रियः कश्चिन्न द्वेष्यः कुरुसत्तम ॥ १४ ॥
</details>

<details><summary>मूलम्</summary>

कालः कर्षति भूतानि सर्वाणि विविधानि च।  
न कालस्य प्रियः कश्चिन्न द्वेष्यः कुरुसत्तम ॥ १४ ॥
</details>

<details><summary>अनुवाद (हिन्दी)</summary>

‘काल सभी विविध प्राणियोंको खींचता है। कुरुश्रेष्ठ! कालके लिये न तो कोई प्रिय है और न कोई द्वेषका पात्र ही॥१४॥
</details>

<details open><summary>विश्वास-प्रस्तुतिः</summary>

यथा वायुस्तृणाग्राणि संवर्तयति सर्वतः।  
तथा कालवशं यान्ति भूतानि भरतर्षभ ॥ १५ ॥
</details>

<details><summary>मूलम्</summary>

यथा वायुस्तृणाग्राणि संवर्तयति सर्वतः।  
तथा कालवशं यान्ति भूतानि भरतर्षभ ॥ १५ ॥
</details>

<details><summary>अनुवाद (हिन्दी)</summary>

‘भरतश्रेष्ठ! जैसे वायु तिनकोंको सब ओर उड़ाती और गिराती रहती है, उसी प्रकार सारे प्राणी कालके अधीन होकर आते-जाते रहते हैं॥१५॥
</details>

<details open><summary>विश्वास-प्रस्तुतिः</summary>

एकसार्थप्रयातानां सर्वेषां तत्र गामिनाम्।  
यस्य कालः प्रयात्यग्रे तत्र का परिदेवना ॥ १६ ॥
</details>

<details><summary>मूलम्</summary>

एकसार्थप्रयातानां सर्वेषां तत्र गामिनाम्।  
यस्य कालः प्रयात्यग्रे तत्र का परिदेवना ॥ १६ ॥
</details>

<details><summary>अनुवाद (हिन्दी)</summary>

‘एक साथ आये हुए सभी प्राणियोंको एक दिन वहीं जाना है। जिसका काल आ गया, वह पहले चला जाता है; फिर उसके लिये व्यर्थ शोक क्यों?॥१६॥
</details>

<details open><summary>विश्वास-प्रस्तुतिः</summary>

यांश्चापि निहतान् युद्धे राजंस्त्वमनुशोचसि।  
न शोच्या हि महात्मानः सर्वे ते त्रिदिवं गताः॥१७॥
</details>

<details><summary>मूलम्</summary>

यांश्चापि निहतान् युद्धे राजंस्त्वमनुशोचसि।  
न शोच्या हि महात्मानः सर्वे ते त्रिदिवं गताः॥१७॥
</details>

<details><summary>अनुवाद (हिन्दी)</summary>

‘राजन्! जो लोग युद्धमें मारे गये हैं और जिनके लिये आप बारंबार शोक कर रहे हैं, वे महामनस्वी वीर शोक करनेके योग्य नहीं हैं, वे सब-के-सब स्वर्गलोकमें चले गये॥१७॥
</details>

<details open><summary>विश्वास-प्रस्तुतिः</summary>

न यज्ञैर्दक्षिणावद्भिर्न तपोभिर्न विद्यया।  
तथा स्वर्गमुपायान्ति यथा शूरास्तनुत्यजः ॥ १८ ॥
</details>

<details><summary>मूलम्</summary>

न यज्ञैर्दक्षिणावद्भिर्न तपोभिर्न विद्यया।  
तथा स्वर्गमुपायान्ति यथा शूरास्तनुत्यजः ॥ १८ ॥
</details>

<details><summary>अनुवाद (हिन्दी)</summary>

‘अपने शरीरका त्याग करनेवाले शूरवीर जिस तरह स्वर्गमें जाते हैं, उस तरह दक्षिणावाले यज्ञों, तपस्याओं तथा विद्यासे भी कोई नहीं जा सकता॥१८॥
</details>

<details open><summary>विश्वास-प्रस्तुतिः</summary>

सर्वे वेदविदः शूराः सर्वे सुचरितव्रताः।  
सर्वे चाभिमुखाः क्षीणास्तत्र का परिदेवना ॥ १९ ॥
</details>

<details><summary>मूलम्</summary>

सर्वे वेदविदः शूराः सर्वे सुचरितव्रताः।  
सर्वे चाभिमुखाः क्षीणास्तत्र का परिदेवना ॥ १९ ॥
</details>

<details><summary>अनुवाद (हिन्दी)</summary>

‘वे सभी वीर वेदवेत्ता और अच्छी तरह ब्रह्मचर्यव्रतका पालन करनेवाले थे। वे सब-के-सब शत्रुओंका सामना करते हुए मारे गये थे; अतः उनके लिये शोक करनेकी क्या आवश्यकता है?॥१९॥
</details>

<details open><summary>विश्वास-प्रस्तुतिः</summary>

शरीराग्निषु शूराणां जुहुवुस्ते शराहुतीः।  
हूयमानान् शरांश्चैव सेहुरुत्तमपूरुषाः ॥ २० ॥
</details>

<details><summary>मूलम्</summary>

शरीराग्निषु शूराणां जुहुवुस्ते शराहुतीः।  
हूयमानान् शरांश्चैव सेहुरुत्तमपूरुषाः ॥ २० ॥
</details>

<details><summary>अनुवाद (हिन्दी)</summary>

‘उन श्रेष्ठ पुरुषोंने शूरवीरोंके शरीररूपी अग्नियोंमें बाणरूपी हविष्यकी आहुतियाँ दी थीं और अपने शरीरमें जिनका हवन किया गया था, उन बाणोंका आघात सहन किया था॥२०॥
</details>

<details open><summary>विश्वास-प्रस्तुतिः</summary>

एवं राजंस्तवाचक्षे स्वर्ग्यं पन्थानमुत्तमम्।  
न युद्धादधिकं किंचित् क्षत्रियस्येह विद्यते ॥ २१ ॥
</details>

<details><summary>मूलम्</summary>

एवं राजंस्तवाचक्षे स्वर्ग्यं पन्थानमुत्तमम्।  
न युद्धादधिकं किंचित् क्षत्रियस्येह विद्यते ॥ २१ ॥
</details>

<details><summary>अनुवाद (हिन्दी)</summary>

‘राजन्! मैं तुम्हें स्वर्गप्राप्तिका सबसे उत्तम मार्ग बता रहा हूँ। इस जगत्‌में क्षत्रियके लिये युद्धसे बढ़कर स्वर्गसाधक दूसरा कोई उपाय नहीं है॥२१॥
</details>

<details open><summary>विश्वास-प्रस्तुतिः</summary>

क्षत्रियास्ते महात्मानः शूराः समितिशोभनाः।  
आशिषं परमां प्राप्ता न शोच्याः सर्व एव हि॥२२॥
</details>

<details><summary>मूलम्</summary>

क्षत्रियास्ते महात्मानः शूराः समितिशोभनाः।  
आशिषं परमां प्राप्ता न शोच्याः सर्व एव हि॥२२॥
</details>

<details><summary>अनुवाद (हिन्दी)</summary>

‘वे सभी महामनस्वी क्षत्रिय वीर युद्धमें शोभा पानेवाले थे। वे उत्तम भोगोंसे सम्पन्न पुण्यलोकोंमें जा पहुँचे हैं, अतः उन सबके लिये शोक नहीं करना चाहिये॥२२॥
</details>

<details open><summary>विश्वास-प्रस्तुतिः</summary>

आत्मनाऽऽत्मानमाश्वास्य मा शुचः पुरुषर्षभ।  
नाद्य शोकाभिभूतस्त्वं कार्यमुत्स्रष्टुमर्हसि ॥ २३ ॥
</details>

<details><summary>मूलम्</summary>

आत्मनाऽऽत्मानमाश्वास्य मा शुचः पुरुषर्षभ।  
नाद्य शोकाभिभूतस्त्वं कार्यमुत्स्रष्टुमर्हसि ॥ २३ ॥
</details>

<details><summary>अनुवाद (हिन्दी)</summary>

‘पुरुषप्रवर! आप स्वयं ही अपने मनको आश्वासन देकर शोकको त्याग दीजिये। आज शोकसे व्याकुल होकर आपको अपने कर्तव्य कर्मका त्याग नहीं करना चाहिये’॥२३॥
</details>

<details><summary>मूलम् (समाप्तिः)</summary>

इति श्रीमहाभारते स्त्रीपर्वणि जलप्रदानिकपर्वणि विदुरवाक्ये नवमोऽध्यायः ॥ ९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत स्त्रीपर्वके अन्तर्गत जलप्रदानिकपर्वमें विदुरजीका वाक्यविषयक नवाँ अध्याय पूरा हुआ॥९॥
</details>
