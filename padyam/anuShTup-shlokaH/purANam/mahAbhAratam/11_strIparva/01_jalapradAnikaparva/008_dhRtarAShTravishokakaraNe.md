+++
title_full = "008 व्यासजीका संहारको अवश्यम्भावी बताकर धृतराष्ट्रको समझाना"
title = "००८ धृतराष्ट्रविशोककरणे"

+++

<details><summary>भागसूचना</summary>

अष्टमोऽध्यायः
</details>

<details><summary>सूचना (हिन्दी)</summary>

व्यासजीका संहारको अवश्यम्भावी बताकर धृतराष्ट्रको समझाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

विदुरस्य तु तद् वाक्यं निशम्य कुरुसत्तमः।  
पुत्रशोकाभिसंतप्तः पपात भुवि मूर्च्छितः ॥ १ ॥
</details>

<details><summary>मूलम्</summary>

विदुरस्य तु तद् वाक्यं निशम्य कुरुसत्तमः।  
पुत्रशोकाभिसंतप्तः पपात भुवि मूर्च्छितः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! विदुरजीके ये वचन सुनकर कुरुश्रेष्ठ राजा धृतराष्ट्र पुत्रशोकसे संतप्त एवं मूर्च्छित होकर पृथ्वीपर गिर पड़े॥१॥
</details>

<details open><summary>विश्वास-प्रस्तुतिः</summary>

तं तथा पतितं भूमौ निःसंज्ञं प्रेक्ष्य बान्धवाः।  
कृष्णद्वैपायनश्चैव क्षत्ता च विदुरस्तथा ॥ २ ॥  
संजयः सुहृदश्चान्ये द्वाःस्था ये चास्य सम्मताः।  
जलेन सुखशीतेन तालवृन्तैश्च भारत ॥ ३ ॥  
पस्पृशुश्च करैर्गात्रं वीजमानाश्च यत्नतः।  
अन्वासन् सुचिरं कालं धृतराष्ट्रं तथागतम् ॥ ४ ॥
</details>

<details><summary>मूलम्</summary>

तं तथा पतितं भूमौ निःसंज्ञं प्रेक्ष्य बान्धवाः।  
कृष्णद्वैपायनश्चैव क्षत्ता च विदुरस्तथा ॥ २ ॥  
संजयः सुहृदश्चान्ये द्वाःस्था ये चास्य सम्मताः।  
जलेन सुखशीतेन तालवृन्तैश्च भारत ॥ ३ ॥  
पस्पृशुश्च करैर्गात्रं वीजमानाश्च यत्नतः।  
अन्वासन् सुचिरं कालं धृतराष्ट्रं तथागतम् ॥ ४ ॥
</details>

<details><summary>अनुवाद (हिन्दी)</summary>

उन्हें इस प्रकार अचेत होकर भूमिपर गिरा देख सभी भाई-बन्धु, व्यासजी, विदुर, संजय, सुहृद्‌गण तथा जो विश्वसनीय द्वारपाल थे, वे सभी शीतल जलके छींटे देकर ताड़के पंखोंसे हवा करने और उनके शरीरपर हाथ फेरने लगे। उस बेहोशीकी अवस्थामें वे बड़े यत्नके साथ धृतराष्ट्रको होशमें लानेके लिये देरतक आवश्यक उपचार करते रहे॥२—४॥
</details>

<details open><summary>विश्वास-प्रस्तुतिः</summary>

अथ दीर्घस्य कालस्य लब्धसंज्ञो महीपतिः।  
विललाप चिरं कालं पुत्राधिभिरभिप्लुतः ॥ ५ ॥
</details>

<details><summary>मूलम्</summary>

अथ दीर्घस्य कालस्य लब्धसंज्ञो महीपतिः।  
विललाप चिरं कालं पुत्राधिभिरभिप्लुतः ॥ ५ ॥
</details>

<details><summary>अनुवाद (हिन्दी)</summary>

तदनन्तर दीर्घकालके पश्चात् राजा धृतराष्ट्रको चेत हुआ और वे पुत्रोंकी चिन्तामें डूबकर बड़ी देरतक विलाप करते रहे॥५॥
</details>

<details open><summary>विश्वास-प्रस्तुतिः</summary>

धिगस्तु खलु मानुष्यं मानुषेषु परिग्रहे।  
यतो मूलानि दुःखानि सम्भवन्ति मुहुर्मुहुः ॥ ६ ॥
</details>

<details><summary>मूलम्</summary>

धिगस्तु खलु मानुष्यं मानुषेषु परिग्रहे।  
यतो मूलानि दुःखानि सम्भवन्ति मुहुर्मुहुः ॥ ६ ॥
</details>

<details><summary>अनुवाद (हिन्दी)</summary>

वे बोले—‘इस मनुष्यजन्मको धिक्कार है! इसमें भी विवाह आदि करके परिवार बढ़ाना तो और भी बुरा है; क्योंकि उसीके कारण बारंबार नाना प्रकारके दुःख प्राप्त होते हैं॥६॥
</details>

<details open><summary>विश्वास-प्रस्तुतिः</summary>

पुत्रनाशेऽर्थनाशे च ज्ञातिसम्बन्धिनामथ ।  
प्राप्यते सुमहद् दुःखं विषाग्निप्रतिमं विभो ॥ ७ ॥
</details>

<details><summary>मूलम्</summary>

पुत्रनाशेऽर्थनाशे च ज्ञातिसम्बन्धिनामथ ।  
प्राप्यते सुमहद् दुःखं विषाग्निप्रतिमं विभो ॥ ७ ॥
</details>

<details><summary>अनुवाद (हिन्दी)</summary>

‘प्रभो! पुत्र, धन, कुटुम्ब और सम्बन्धियोंका नाश होनेपर तो विष पीने और आगमें चलनेके समान बड़ा भारी दुःख भोगना पड़ता है॥७॥
</details>

<details open><summary>विश्वास-प्रस्तुतिः</summary>

येन दह्यन्ति गात्राणि येन प्रज्ञा विनश्यति।  
येनाभिभूतः पुरुषो मरणं बहु मन्यते ॥ ८ ॥
</details>

<details><summary>मूलम्</summary>

येन दह्यन्ति गात्राणि येन प्रज्ञा विनश्यति।  
येनाभिभूतः पुरुषो मरणं बहु मन्यते ॥ ८ ॥
</details>

<details><summary>अनुवाद (हिन्दी)</summary>

‘उस दुःखसे सारा शरीर जलने लगता है, बुद्धि नष्ट हो जाती है और उस असह्य शोकसे पीड़ित हुआ पुरुष जीनेकी अपेक्षा मर जाना अधिक अच्छा समझता है॥
</details>

<details open><summary>विश्वास-प्रस्तुतिः</summary>

तदिदं व्यसनं प्राप्तं मया भाग्यविपर्ययात्।  
तस्यान्तं नाधिगच्छामि ऋते प्राणविमोक्षणात् ॥ ९ ॥
</details>

<details><summary>मूलम्</summary>

तदिदं व्यसनं प्राप्तं मया भाग्यविपर्ययात्।  
तस्यान्तं नाधिगच्छामि ऋते प्राणविमोक्षणात् ॥ ९ ॥
</details>

<details><summary>अनुवाद (हिन्दी)</summary>

‘आज भाग्यके फेरसे वही यह स्वजनोंके विनाशका महान् दुःख मुझे प्राप्त हुआ है। अब प्राण त्याग देनेके सिवा और किसी उपायद्वारा मैं इस दुःखसे पार नहीं पा सकता॥९॥
</details>

<details open><summary>विश्वास-प्रस्तुतिः</summary>

तथैवाहं करिष्यामि अद्यैव द्विजसत्तम।  
इत्युक्त्वा तु महात्मानं पितरं ब्रह्मवित्तमम् ॥ १० ॥  
धृतराष्ट्रोऽभवन्मूढः स शोकं परमं गतः।  
अभूच्च तूष्णीं राजासौ ध्यायमानो महीपते ॥ ११ ॥
</details>

<details><summary>मूलम्</summary>

तथैवाहं करिष्यामि अद्यैव द्विजसत्तम।  
इत्युक्त्वा तु महात्मानं पितरं ब्रह्मवित्तमम् ॥ १० ॥  
धृतराष्ट्रोऽभवन्मूढः स शोकं परमं गतः।  
अभूच्च तूष्णीं राजासौ ध्यायमानो महीपते ॥ ११ ॥
</details>

<details><summary>अनुवाद (हिन्दी)</summary>

‘द्विजश्रेष्ठ! इसलिये आज ही मैं अपने प्राणोंका परित्याग कर दूँगा।’ अपने ब्रह्मवेत्ता पिता महात्मा व्यासजीसे ऐसा कहकर राजा धृतराष्ट्र अत्यन्त शोकमें डूब गये और सुध-बुध खो बैठे। राजन्! पुत्रोंका ही चिन्तन करते हुए वे बूढ़े नरेश वहाँ मौन होकर बैठे रह गये॥१०-११॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा कृष्णद्वैपायनः प्रभुः।  
पुत्रशोकाभिसंतप्तं पुत्रं वचनमब्रवीत् ॥ १२ ॥
</details>

<details><summary>मूलम्</summary>

तस्य तद् वचनं श्रुत्वा कृष्णद्वैपायनः प्रभुः।  
पुत्रशोकाभिसंतप्तं पुत्रं वचनमब्रवीत् ॥ १२ ॥
</details>

<details><summary>अनुवाद (हिन्दी)</summary>

उनकी बात सुनकर शक्तिशाली महात्मा श्रीकृष्ण-द्वैपायन व्यास पुत्रशोकसे संतप्त हुए अपने बेटेसे इस प्रकार बोले—॥१२॥
</details>

<details open><summary>मूलम् (वचनम्)</summary>

व्यास उवाच
</details>

<details open><summary>विश्वास-प्रस्तुतिः</summary>

धृतराष्ट्र महाबाहो यत् त्वां वक्ष्यामि तच्छृणु।  
श्रुतवानसि मेधावी धर्मार्थकुशलः प्रभो ॥ १३ ॥
</details>

<details><summary>मूलम्</summary>

धृतराष्ट्र महाबाहो यत् त्वां वक्ष्यामि तच्छृणु।  
श्रुतवानसि मेधावी धर्मार्थकुशलः प्रभो ॥ १३ ॥
</details>

<details><summary>अनुवाद (हिन्दी)</summary>

_व्यासजीने कहा—_ महाबाहु धृतराष्ट्र! मैं तुमसे जो कुछ कहता हूँ, उसे ध्यान देकर सुनो। प्रभो! तुम वेदशास्त्रोंके ज्ञानसे सम्पन्न, मेधावी तथा धर्म और अर्थके साधनमें कुशल हो॥१३॥
</details>

<details open><summary>विश्वास-प्रस्तुतिः</summary>

न तेऽस्त्यविदितं किंचिद् वेदितव्यं परंतप।  
अनित्यतां हि मर्त्यानां विजानासि न संशयः ॥ १४ ॥
</details>

<details><summary>मूलम्</summary>

न तेऽस्त्यविदितं किंचिद् वेदितव्यं परंतप।  
अनित्यतां हि मर्त्यानां विजानासि न संशयः ॥ १४ ॥
</details>

<details><summary>अनुवाद (हिन्दी)</summary>

शत्रुसंतापी नरेश! जाननेयोग्य जो कोई भी तत्त्व है, वह तुमसे अज्ञात नहीं है। तुम मानव-जीवनकी अनित्यताको अच्छी तरह जानते हो, इसमें संशय नहीं है॥१४॥
</details>

<details open><summary>विश्वास-प्रस्तुतिः</summary>

अध्रुवे जीवलोके च स्थाने वा शाश्वते सति।  
जीविते मरणान्ते च कस्माच्छोचसि भारत ॥ १५ ॥
</details>

<details><summary>मूलम्</summary>

अध्रुवे जीवलोके च स्थाने वा शाश्वते सति।  
जीविते मरणान्ते च कस्माच्छोचसि भारत ॥ १५ ॥
</details>

<details><summary>अनुवाद (हिन्दी)</summary>

भरतनन्दन! जब जीव-जगत् अनित्य है, सनातन परम पद नित्य है और इस जीवनका अन्त मृत्युमें ही है, तब तुम इसके लिये शोक क्यों करते हो?॥१५॥
</details>

<details open><summary>विश्वास-प्रस्तुतिः</summary>

प्रत्यक्षं तव राजेन्द्र वैरस्यास्य समुद्भवः।  
पुत्रं ते कारणं कृत्वा कालयोगेन कारितः ॥ १६ ॥
</details>

<details><summary>मूलम्</summary>

प्रत्यक्षं तव राजेन्द्र वैरस्यास्य समुद्भवः।  
पुत्रं ते कारणं कृत्वा कालयोगेन कारितः ॥ १६ ॥
</details>

<details><summary>अनुवाद (हिन्दी)</summary>

राजेन्द्र! तुम्हारे पुत्रको निमित्त बनाकर कालकी प्रेरणासे इस वैरकी उत्पत्ति तो तुम्हारे सामने ही हुई थी॥
</details>

<details open><summary>विश्वास-प्रस्तुतिः</summary>

अवश्यं भवितव्ये च कुरूणां वैशसे नृप।  
कस्माच्छोचसि तान् शूरान् गतान् परमिकां गतिम् ॥ १७ ॥
</details>

<details><summary>मूलम्</summary>

अवश्यं भवितव्ये च कुरूणां वैशसे नृप।  
कस्माच्छोचसि तान् शूरान् गतान् परमिकां गतिम् ॥ १७ ॥
</details>

<details><summary>अनुवाद (हिन्दी)</summary>

नरेश्वर! जब कौरवोंका यह विनाश अवश्यम्भावी था, तब परम गतिको प्राप्त हुए शूरवीरोंके लिये तुम क्यों शोक कर रहे हो?॥१७॥
</details>

<details open><summary>विश्वास-प्रस्तुतिः</summary>

जानता च महाबाहो विदुरेण महात्मना।  
यतितं सर्वयत्नेन शमं प्रति जनेश्वर ॥ १८ ॥
</details>

<details><summary>मूलम्</summary>

जानता च महाबाहो विदुरेण महात्मना।  
यतितं सर्वयत्नेन शमं प्रति जनेश्वर ॥ १८ ॥
</details>

<details><summary>अनुवाद (हिन्दी)</summary>

महाबाहु नरेश्वर! महात्मा विदुर इस भावी परिणामको जानते थे, इसीलिये इन्होंने सारी शक्ति लगाकर संधिके लिये प्रयत्न किया था॥१८॥
</details>

<details open><summary>विश्वास-प्रस्तुतिः</summary>

न च दैवकृतो मार्गः शक्यो भूतेन केनचित्।  
घटतापि चिरं कालं नियन्तुमिति मे मतिः ॥ १९ ॥
</details>

<details><summary>मूलम्</summary>

न च दैवकृतो मार्गः शक्यो भूतेन केनचित्।  
घटतापि चिरं कालं नियन्तुमिति मे मतिः ॥ १९ ॥
</details>

<details><summary>अनुवाद (हिन्दी)</summary>

मेरा तो ऐसा विश्वास है कि दीर्घ कालतक प्रयत्न करके भी कोई प्राणी दैवके विधानको रोक नहीं सकता॥
</details>

<details open><summary>विश्वास-प्रस्तुतिः</summary>

देवतानां हि यत् कार्यं मया प्रत्यक्षतः श्रुतम्।  
तत् तेऽहं सम्प्रवक्ष्यामि यथा स्थैर्यं भवेत् तव ॥ २० ॥
</details>

<details><summary>मूलम्</summary>

देवतानां हि यत् कार्यं मया प्रत्यक्षतः श्रुतम्।  
तत् तेऽहं सम्प्रवक्ष्यामि यथा स्थैर्यं भवेत् तव ॥ २० ॥
</details>

<details><summary>अनुवाद (हिन्दी)</summary>

देवताओंका जो कार्य मैंने प्रत्यक्ष अपने कानोंसे सुना है, वह तुम्हें बता रहा हूँ, जिससे तुम्हारा मन स्थिर हो सके॥२०॥
</details>

<details open><summary>विश्वास-प्रस्तुतिः</summary>

पुराहं त्वरितो यातः सभामैन्द्रीं जितक्लमः।  
अपश्यं तत्र च तदा समवेतान् दिवौकसः ॥ २१ ॥
</details>

<details><summary>मूलम्</summary>

पुराहं त्वरितो यातः सभामैन्द्रीं जितक्लमः।  
अपश्यं तत्र च तदा समवेतान् दिवौकसः ॥ २१ ॥
</details>

<details><summary>अनुवाद (हिन्दी)</summary>

पूर्वकालकी बात है, एक बार मैं यहाँसे शीघ्रतापूर्वक इन्द्रकी सभामें गया। वहाँ जानेपर भी मुझे कोई थकावट नहीं हुई; क्योंकि मैं इन सबपर विजय पा चुका हूँ। वहाँ उस समय मैंने देखा कि इन्द्रकी सभामें सम्पूर्ण देवता एकत्र हुए हैं॥२१॥
</details>

<details open><summary>विश्वास-प्रस्तुतिः</summary>

नारदप्रमुखाश्चापि सर्वे देवर्षयोऽनघ ।  
तत्र चापि मया दृष्टा पृथिवी पृथिवीपते ॥ २२ ॥  
कार्यार्थमुपसम्प्राप्ता देवतानां समीपतः ।
</details>

<details><summary>मूलम्</summary>

नारदप्रमुखाश्चापि सर्वे देवर्षयोऽनघ ।  
तत्र चापि मया दृष्टा पृथिवी पृथिवीपते ॥ २२ ॥  
कार्यार्थमुपसम्प्राप्ता देवतानां समीपतः ।
</details>

<details><summary>अनुवाद (हिन्दी)</summary>

अनघ! वहाँ नारद आदि समस्त देवर्षि भी उपस्थित थे। पृथ्वीनाथ! मैंने वहीं इस पृथ्वीको भी देखा, जो किसी कार्यके लिये देवताओंके पास गयी थी॥२२॥
</details>

<details open><summary>विश्वास-प्रस्तुतिः</summary>

उपगम्य तदा धात्री देवानाह समागतान् ॥ २३ ॥  
यत् कार्यं मम युष्माभिर्ब्रह्मणः सदने तदा।  
प्रतिज्ञातं महाभागास्तच्छीघ्रं संविधीयताम् ॥ २४ ॥
</details>

<details><summary>मूलम्</summary>

उपगम्य तदा धात्री देवानाह समागतान् ॥ २३ ॥  
यत् कार्यं मम युष्माभिर्ब्रह्मणः सदने तदा।  
प्रतिज्ञातं महाभागास्तच्छीघ्रं संविधीयताम् ॥ २४ ॥
</details>

<details><summary>अनुवाद (हिन्दी)</summary>

उस समय विश्वधारिणी पृथ्वीने वहाँ एकत्र हुए देवताओंके पास जाकर कहा—‘महाभाग देवताओ! आपलोगोंने उस दिन ब्रह्माजीकी सभामें मेरे जिस कार्यको सिद्ध करनेकी प्रतिज्ञा की थी, उसे शीघ्र पूर्ण कीजिये’॥
</details>

<details open><summary>विश्वास-प्रस्तुतिः</summary>

तस्यास्तद् वचनं श्रुत्वा विष्णुर्लोकनमस्कृतः।  
उवाच वाक्यं प्रहसन् पृथिवीं देवसंसदि ॥ २५ ॥  
धृतराष्ट्रस्य पुत्राणां यस्तु ज्येष्ठः शतस्य वै।  
दुर्योधन इति ख्यातः स ते कार्यं करिष्यति ॥ २६ ॥  
तं च प्राप्य महीपालं कृतकृत्या भविष्यसि।
</details>

<details><summary>मूलम्</summary>

तस्यास्तद् वचनं श्रुत्वा विष्णुर्लोकनमस्कृतः।  
उवाच वाक्यं प्रहसन् पृथिवीं देवसंसदि ॥ २५ ॥  
धृतराष्ट्रस्य पुत्राणां यस्तु ज्येष्ठः शतस्य वै।  
दुर्योधन इति ख्यातः स ते कार्यं करिष्यति ॥ २६ ॥  
तं च प्राप्य महीपालं कृतकृत्या भविष्यसि।
</details>

<details><summary>अनुवाद (हिन्दी)</summary>

उसकी बात सुनकर विश्ववन्दित भगवान् विष्णुने देवसभामें पृथ्वीकी ओर देखकर हँसते हुए कहा—‘शुभे! धृतराष्ट्रके सौ पुत्रोंमें जो सबसे बड़ा और दुर्योधननामसे विख्यात है, वही तेरा कार्य सिद्ध करेगा। उसे राजाके रूपमें पाकर तू कृतार्थ हो जायगी॥२५-२६॥
</details>

<details open><summary>विश्वास-प्रस्तुतिः</summary>

तस्यार्थे पृथिवीपालाः कुरुक्षेत्रं समागताः ॥ २७ ॥  
अन्योन्यं घातयिष्यन्ति दृढैः शस्त्रैः प्रहारिणः।
</details>

<details><summary>मूलम्</summary>

तस्यार्थे पृथिवीपालाः कुरुक्षेत्रं समागताः ॥ २७ ॥  
अन्योन्यं घातयिष्यन्ति दृढैः शस्त्रैः प्रहारिणः।
</details>

<details><summary>अनुवाद (हिन्दी)</summary>

‘उसके लिये सारे भूपाल कुरुक्षेत्रमें एकत्र होंगे और सुदृढ़ शस्त्रोंद्वारा परस्पर प्रहार करके एक-दूसरेका वध कर डालेंगे॥२७॥
</details>

<details open><summary>विश्वास-प्रस्तुतिः</summary>

ततस्ते भविता देवि भारस्य युधि नाशनम् ॥ २८ ॥  
गच्छ शीघ्रं स्वकं स्थानं लोकान् धारय शोभने।
</details>

<details><summary>मूलम्</summary>

ततस्ते भविता देवि भारस्य युधि नाशनम् ॥ २८ ॥  
गच्छ शीघ्रं स्वकं स्थानं लोकान् धारय शोभने।
</details>

<details><summary>अनुवाद (हिन्दी)</summary>

‘देवि! इस प्रकार उस युद्धमें तेरे भारका नाश हो जायगा। शोभने! अब तू शीघ्र अपने स्थानपर जा और समस्त लोकोंको पूर्ववत् धारण कर’॥२८॥
</details>

<details open><summary>विश्वास-प्रस्तुतिः</summary>

य एष ते सुतो राजन् लोकसंहारकारणात् ॥ २९ ॥  
कलेरंशः समुत्पन्नो गान्धार्या जठरे नृप।  
अमर्षी चपलश्चापि क्रोधनो दुष्प्रसाधनः ॥ ३० ॥
</details>

<details><summary>मूलम्</summary>

य एष ते सुतो राजन् लोकसंहारकारणात् ॥ २९ ॥  
कलेरंशः समुत्पन्नो गान्धार्या जठरे नृप।  
अमर्षी चपलश्चापि क्रोधनो दुष्प्रसाधनः ॥ ३० ॥
</details>

<details><summary>अनुवाद (हिन्दी)</summary>

राजन्! नरेश्वर! यह जो तुम्हारा पुत्र दुर्योधन था, वह सारे जगत्‌का संहार करनेके लिये कलिका मूर्तिमान् अंश ही गान्धारीके पेटसे पैदा हुआ था। वह अमर्षशील, क्रोधी, चंचल और कूटनीतिसे काम लेनेवाला था॥
</details>

<details open><summary>विश्वास-प्रस्तुतिः</summary>

दैवयोगात् समुत्पन्ना भ्रातरश्चास्य तादृशाः।  
शकुनिर्मातुलश्चैव कर्णश्च परमः सखा ॥ ३१ ॥
</details>

<details><summary>मूलम्</summary>

दैवयोगात् समुत्पन्ना भ्रातरश्चास्य तादृशाः।  
शकुनिर्मातुलश्चैव कर्णश्च परमः सखा ॥ ३१ ॥
</details>

<details><summary>अनुवाद (हिन्दी)</summary>

दैवयोगसे उसके भाई भी वैसे ही उत्पन्न हुए। मामा शकुनि और परम मित्र कर्ण भी उसी विचारके मिल गये॥
</details>

<details open><summary>विश्वास-प्रस्तुतिः</summary>

समुत्पन्ना विनाशार्थं पृथिव्यां सहिता नृपाः।  
यादृशो जायते राजा तादृशोऽस्य जनो भवेत् ॥ ३२ ॥
</details>

<details><summary>मूलम्</summary>

समुत्पन्ना विनाशार्थं पृथिव्यां सहिता नृपाः।  
यादृशो जायते राजा तादृशोऽस्य जनो भवेत् ॥ ३२ ॥
</details>

<details><summary>अनुवाद (हिन्दी)</summary>

ये सब नरेश शत्रुओंका विनाश करनेके लिये ही एक साथ इस भूमण्डलपर उत्पन्न हुए थे। जैसा राजा होता है, वैसे ही उसके स्वजन और सेवक भी होते हैं॥३२॥
</details>

<details open><summary>विश्वास-प्रस्तुतिः</summary>

अधर्मो धर्मतां याति स्वामी चेद् धार्मिको भवेत्।  
स्वामिनो गुणदोषाभ्यां भृत्याः स्युर्नात्र संशयः ॥ ३३ ॥
</details>

<details><summary>मूलम्</summary>

अधर्मो धर्मतां याति स्वामी चेद् धार्मिको भवेत्।  
स्वामिनो गुणदोषाभ्यां भृत्याः स्युर्नात्र संशयः ॥ ३३ ॥
</details>

<details><summary>अनुवाद (हिन्दी)</summary>

यदि स्वामी धार्मिक हो तो अधर्मी सेवक भी धार्मिक बन जाते हैं। सेवक स्वामीके ही गुण-दोषोंसे युक्त होते हैं, इसमें संशय नहीं है॥३३॥
</details>

<details open><summary>विश्वास-प्रस्तुतिः</summary>

दुष्टं राजानमासाद्य गतास्ते तनया नृप।  
एतमर्थं महाबाहो नारदो वेद तत्त्ववित् ॥ ३४ ॥
</details>

<details><summary>मूलम्</summary>

दुष्टं राजानमासाद्य गतास्ते तनया नृप।  
एतमर्थं महाबाहो नारदो वेद तत्त्ववित् ॥ ३४ ॥
</details>

<details><summary>अनुवाद (हिन्दी)</summary>

महाबाहु नरेश्वर! दुष्ट राजाको पाकर तुम्हारे सभी पुत्र उसीके साथ नष्ट हो गये। इस बातको तत्त्ववेत्ता नारदजी जानते हैं॥३४॥
</details>

<details open><summary>विश्वास-प्रस्तुतिः</summary>

आत्मापराधात् पुत्रास्ते विनष्टाः पृथिवीपते।  
मा तान् शोचस्व राजेन्द्र न हि शोकेऽस्ति कारणम्॥३५॥
</details>

<details><summary>मूलम्</summary>

आत्मापराधात् पुत्रास्ते विनष्टाः पृथिवीपते।  
मा तान् शोचस्व राजेन्द्र न हि शोकेऽस्ति कारणम्॥३५॥
</details>

<details><summary>अनुवाद (हिन्दी)</summary>

पृथ्वीनाथ! आपके पुत्र अपने ही अपराधसे विनाशको प्राप्त हुए हैं। राजेन्द्र! उनके लिये शोक न करो; क्योंकि शोकके लिये कोई उपयुक्त कारण नहीं है॥३५॥
</details>

<details open><summary>विश्वास-प्रस्तुतिः</summary>

न हि ते पाण्डवाः स्वल्पमपराध्यन्ति भारत।  
पुत्रास्तव दुरात्मानो यैरियं घातिता मही ॥ ३६ ॥
</details>

<details><summary>मूलम्</summary>

न हि ते पाण्डवाः स्वल्पमपराध्यन्ति भारत।  
पुत्रास्तव दुरात्मानो यैरियं घातिता मही ॥ ३६ ॥
</details>

<details><summary>अनुवाद (हिन्दी)</summary>

भारत! पाण्डवोंने तुम्हारा थोड़ा-सा भी अपराध नहीं किया है। तुम्हारे पुत्र ही दुष्ट थे, जिन्होंने इस भूमण्डलका नाश करा दिया॥३६॥
</details>

<details open><summary>विश्वास-प्रस्तुतिः</summary>

नारदेन च भद्रं ते पूर्वमेव न संशयः।  
युधिष्ठिरस्य समितौ राजसूये निवेदितम् ॥ ३७ ॥  
पाण्डवाः कौरवाः सर्वे समासाद्य परस्परम्।  
न भविष्यन्ति कौन्तेय यत् ते कृत्यं तदाचर ॥ ३८ ॥
</details>

<details><summary>मूलम्</summary>

नारदेन च भद्रं ते पूर्वमेव न संशयः।  
युधिष्ठिरस्य समितौ राजसूये निवेदितम् ॥ ३७ ॥  
पाण्डवाः कौरवाः सर्वे समासाद्य परस्परम्।  
न भविष्यन्ति कौन्तेय यत् ते कृत्यं तदाचर ॥ ३८ ॥
</details>

<details><summary>अनुवाद (हिन्दी)</summary>

राजन्! तुम्हारा कल्याण हो। राजसूय यज्ञके समय देवर्षि नारदने राजा युधिष्ठिरकी सभामें निःसंदेह पहले ही यह बात बता दी थी कि कौरव और पाण्डव सभी आपसमें लड़कर नष्ट हो जायँगे; अतः कुन्तीनन्दन! तुम्हारे लिये जो आवश्यक कर्तव्य हो, उसे करो॥
</details>

<details open><summary>विश्वास-प्रस्तुतिः</summary>

नारदस्य वचः श्रुत्वा तदाशोचन्त पाण्डवाः।  
एवं ते सर्वमाख्यातं देवगुह्यं सनातनम् ॥ ३९ ॥  
कथं ते शोकनाशः स्यात् प्राणेषु च दया प्रभो।  
स्नेहश्च पाण्डुपुत्रेषु ज्ञात्वा दैवकृतं विधिम् ॥ ४० ॥
</details>

<details><summary>मूलम्</summary>

नारदस्य वचः श्रुत्वा तदाशोचन्त पाण्डवाः।  
एवं ते सर्वमाख्यातं देवगुह्यं सनातनम् ॥ ३९ ॥  
कथं ते शोकनाशः स्यात् प्राणेषु च दया प्रभो।  
स्नेहश्च पाण्डुपुत्रेषु ज्ञात्वा दैवकृतं विधिम् ॥ ४० ॥
</details>

<details><summary>अनुवाद (हिन्दी)</summary>

प्रभो! नारदजीकी वह बात सुनकर उस समय पाण्डव बहुत चिन्तित हो गये थे। इस प्रकार मैंने तुमसे देवताओंका यह सारा सनातन रहस्य बताया है, जिससे किसी तरह तुम्हारे शोकका नाश हो। तुम अपने प्राणोंपर दया कर सको और देवताओंका विधान समझकर पाण्डुके पुत्रोंपर भी तुम्हारा स्नेह बना रहे॥३९-४०॥
</details>

<details open><summary>विश्वास-प्रस्तुतिः</summary>

एष चार्थो महाबाहो पूर्वमेव मया श्रुतः।  
कथितो धर्मराजस्य राजसूये क्रतूत्तमे ॥ ४१ ॥
</details>

<details><summary>मूलम्</summary>

एष चार्थो महाबाहो पूर्वमेव मया श्रुतः।  
कथितो धर्मराजस्य राजसूये क्रतूत्तमे ॥ ४१ ॥
</details>

<details><summary>अनुवाद (हिन्दी)</summary>

महाबाहो! यह बात मैंने बहुत पहले ही सुन रखी थी और क्रतुश्रेष्ठ राजसूयमें धर्मराज युधिष्ठिरको बता भी दी थी॥४१॥
</details>

<details open><summary>विश्वास-प्रस्तुतिः</summary>

यतितं धर्मपुत्रेण मया गुह्ये निवेदिते।  
अविग्रहे कौरवाणां दैवं तु बलवत्तरम् ॥ ४२ ॥
</details>

<details><summary>मूलम्</summary>

यतितं धर्मपुत्रेण मया गुह्ये निवेदिते।  
अविग्रहे कौरवाणां दैवं तु बलवत्तरम् ॥ ४२ ॥
</details>

<details><summary>अनुवाद (हिन्दी)</summary>

मेरे द्वारा उस गुप्त रहस्यके बता दिये जानेपर धर्मपुत्र युधिष्ठिरने बहुत प्रयत्न किया कि कौरवोंमें परस्पर कलह न हो; परंतु दैवका विधान बड़ा प्रबल होता है॥
</details>

<details open><summary>विश्वास-प्रस्तुतिः</summary>

अनतिक्रमणीयो हि विधी राजन् कथंचन।  
कृतान्तस्य तु भूतेन स्थावरेण चरेण च ॥ ४३ ॥
</details>

<details><summary>मूलम्</summary>

अनतिक्रमणीयो हि विधी राजन् कथंचन।  
कृतान्तस्य तु भूतेन स्थावरेण चरेण च ॥ ४३ ॥
</details>

<details><summary>अनुवाद (हिन्दी)</summary>

राजन्! दैव अथवा कालके विधानको चराचर प्राणियोंमेंसे कोई भी किसी तरह लाँघ नहीं सकता॥४३॥
</details>

<details open><summary>विश्वास-प्रस्तुतिः</summary>

भवान् धर्मपरो यत्र बुद्धिश्रेष्ठश्च भारत।  
मुह्यते प्राणिनां ज्ञात्वा गतिं चागतिमेव च ॥ ४४ ॥
</details>

<details><summary>मूलम्</summary>

भवान् धर्मपरो यत्र बुद्धिश्रेष्ठश्च भारत।  
मुह्यते प्राणिनां ज्ञात्वा गतिं चागतिमेव च ॥ ४४ ॥
</details>

<details><summary>अनुवाद (हिन्दी)</summary>

भरतनन्दन! तुम धर्मपरायण और बुद्धिमें श्रेष्ठ हो। तुम्हें प्राणियोंके आवागमनका रहस्य भी ज्ञात है, तो भी क्यों मोहके वशीभूत हो रहे हो?॥४४॥
</details>

<details open><summary>विश्वास-प्रस्तुतिः</summary>

त्वां तु शोकेन संतप्तं मुह्यमानं मुहुर्मुहुः।  
ज्ञात्वा युधिष्ठिरो राजा प्राणानपि परित्यजेत् ॥ ४५ ॥
</details>

<details><summary>मूलम्</summary>

त्वां तु शोकेन संतप्तं मुह्यमानं मुहुर्मुहुः।  
ज्ञात्वा युधिष्ठिरो राजा प्राणानपि परित्यजेत् ॥ ४५ ॥
</details>

<details><summary>अनुवाद (हिन्दी)</summary>

तुम्हें बारंबार शोकसे संतप्त और मोहित होते जानकर राजा युधिष्ठिर अपने प्राणोंका भी परित्याग कर देंगे॥
</details>

<details open><summary>विश्वास-प्रस्तुतिः</summary>

कृपालुर्नित्यशो वीरस्तिर्यग्योनिगतेष्वपि ।  
स कथं त्वयि राजेन्द्र कृपां नैव करिष्यति ॥ ४६ ॥
</details>

<details><summary>मूलम्</summary>

कृपालुर्नित्यशो वीरस्तिर्यग्योनिगतेष्वपि ।  
स कथं त्वयि राजेन्द्र कृपां नैव करिष्यति ॥ ४६ ॥
</details>

<details><summary>अनुवाद (हिन्दी)</summary>

राजेन्द्र! वीर युधिष्ठिर पशु-पक्षी आदि योनिके प्राणियोंपर भी सदा दयाभाव बनाये रखते हैं; फिर तुमपर वे कैसे दया नहीं करेंगे?॥४६॥
</details>

<details open><summary>विश्वास-प्रस्तुतिः</summary>

मम चैव नियोगेन विधेश्चाप्यनिवर्तनात्।  
पाण्डवानां च कारुण्यात् प्राणान् धारय भारत ॥ ४७ ॥
</details>

<details><summary>मूलम्</summary>

मम चैव नियोगेन विधेश्चाप्यनिवर्तनात्।  
पाण्डवानां च कारुण्यात् प्राणान् धारय भारत ॥ ४७ ॥
</details>

<details><summary>अनुवाद (हिन्दी)</summary>

अतः भारत! मेरी आज्ञा मानकर, विधाताका विधान टल नहीं सकता, ऐसा समझकर तथा पाण्डवोंपर करुणा करके तुम अपने प्राण धारण करो॥४७॥
</details>

<details open><summary>विश्वास-प्रस्तुतिः</summary>

एवं ते वर्तमानस्य लोके कीर्तिर्भविष्यति।  
धर्मार्थः सुमहांस्तात तप्तं स्याच्च तपश्चिरात् ॥ ४८ ॥
</details>

<details><summary>मूलम्</summary>

एवं ते वर्तमानस्य लोके कीर्तिर्भविष्यति।  
धर्मार्थः सुमहांस्तात तप्तं स्याच्च तपश्चिरात् ॥ ४८ ॥
</details>

<details><summary>अनुवाद (हिन्दी)</summary>

तात! ऐसा बर्ताव करनेसे संसारमें तुम्हारी कीर्ति बढ़ेगी, महान् धर्म और अर्थकी सिद्धि होगी तथा दीर्घ कालतक तपस्या करनेका तुम्हें फल प्राप्त होगा॥४८॥
</details>

<details open><summary>विश्वास-प्रस्तुतिः</summary>

पुत्रशोकं समुत्पन्नं हुताशं ज्वलितं यथा।  
प्रज्ञाम्भसा महाभाग निर्वापय सदा सदा ॥ ४९ ॥
</details>

<details><summary>मूलम्</summary>

पुत्रशोकं समुत्पन्नं हुताशं ज्वलितं यथा।  
प्रज्ञाम्भसा महाभाग निर्वापय सदा सदा ॥ ४९ ॥
</details>

<details><summary>अनुवाद (हिन्दी)</summary>

महाभाग! प्रज्वलित आगके समान जो तुम्हें यह पुत्रशोक प्राप्त हुआ है, इसे विचाररूपी जलके द्वारा सदाके लिये बुझा दो॥४९॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तच्छ्रुत्वा तस्य वचनं व्यासस्यामिततेजसः।  
मुहूर्तं समनुध्यायन् धृतराष्ट्रोऽभ्यभाषत ॥ ५० ॥
</details>

<details><summary>मूलम्</summary>

तच्छ्रुत्वा तस्य वचनं व्यासस्यामिततेजसः।  
मुहूर्तं समनुध्यायन् धृतराष्ट्रोऽभ्यभाषत ॥ ५० ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! अमित तेजस्वी व्यासजीका यह वचन सुनकर राजा धृतराष्ट्र दो घड़ीतक कुछ सोच-विचार करते रहे; फिर इस प्रकार बोले—॥५०॥
</details>

<details open><summary>विश्वास-प्रस्तुतिः</summary>

महता शोकजालेन प्रणुन्नोऽस्मि द्विजोत्तम।  
नात्मानमवबुध्यामि मुह्यमानो मुहुर्मुहुः ॥ ५१ ॥
</details>

<details><summary>मूलम्</summary>

महता शोकजालेन प्रणुन्नोऽस्मि द्विजोत्तम।  
नात्मानमवबुध्यामि मुह्यमानो मुहुर्मुहुः ॥ ५१ ॥
</details>

<details><summary>अनुवाद (हिन्दी)</summary>

‘विप्रवर! मुझे महान् शोकजालने सब ओरसे जकड़ रखा है। मैं अपने-आपको ही नहीं समझ पा रहा हूँ। मुझे बारंबार मूर्च्छा आ जाती है॥५१॥
</details>

<details open><summary>विश्वास-प्रस्तुतिः</summary>

इदं तु वचनं श्रुत्वा तव देवनियोगजम्।  
धारयिष्याम्यहं प्राणान्‌ घटिष्ये न तु शोचितुम् ॥ ५२ ॥
</details>

<details><summary>मूलम्</summary>

इदं तु वचनं श्रुत्वा तव देवनियोगजम्।  
धारयिष्याम्यहं प्राणान्‌ घटिष्ये न तु शोचितुम् ॥ ५२ ॥
</details>

<details><summary>अनुवाद (हिन्दी)</summary>

‘अब आपका यह वचन सुनकर कि सब कुछ देवताओंकी प्रेरणासे हुआ है, मैं अपने प्राण धारण करूँगा और यथाशक्ति इस बातके लिये भी प्रयत्न करूँगा कि मुझे शोक न हो’॥५२॥
</details>

<details open><summary>विश्वास-प्रस्तुतिः</summary>

एतच्छ्रुत्वा तु वचनं व्यासः सत्यवतीसुतः।  
धृतराष्ट्रस्य राजेन्द्र तत्रैवान्तरधीयत ॥ ५३ ॥
</details>

<details><summary>मूलम्</summary>

एतच्छ्रुत्वा तु वचनं व्यासः सत्यवतीसुतः।  
धृतराष्ट्रस्य राजेन्द्र तत्रैवान्तरधीयत ॥ ५३ ॥
</details>

<details><summary>अनुवाद (हिन्दी)</summary>

राजेन्द्र! धृतराष्ट्रका यह वचन सुनकर सत्यवतीनन्दन व्यास वहीं अन्तर्धान हो गये॥५३॥
</details>

<details><summary>मूलम् (समाप्तिः)</summary>

इति श्रीमहाभारते स्त्रीपर्वणि जलप्रदानिकपर्वणि धृतराष्ट्रविशोककरणे अष्टमोऽध्यायः ॥ ८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत स्त्रीपर्वके अन्तर्गत जलप्रदानिकपर्वमें धृतराष्ट्रके शोकका निवारणविषयक आठवाँ अध्याय पूरा हुआ॥८॥
</details>
