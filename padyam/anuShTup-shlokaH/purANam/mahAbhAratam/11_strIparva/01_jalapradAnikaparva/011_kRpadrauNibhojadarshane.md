+++
title_full = "011 राजा धृतराष्ट्रसे कृपाचार्य, अश्वत्थामा और कृतवर्माकी भेंट और कृपाचार्यका कौरव-पाण्डवोंकी सेनाके विनाशकी सूचना देना"
title = "०११ कृपद्रौणिभोजदर्शने"

+++

<details><summary>भागसूचना</summary>

एकादशोऽध्यायः
</details>

<details><summary>सूचना (हिन्दी)</summary>

राजा धृतराष्ट्रसे कृपाचार्य, अश्वत्थामा और कृतवर्माकी भेंट और कृपाचार्यका कौरव-पाण्डवोंकी सेनाके विनाशकी सूचना देना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

क्रोशमात्रं ततो गत्वा ददृशुस्तान् महारथान्।  
शारद्वतं कृपं द्रौणिं कृतवर्माणमेव च ॥ १ ॥
</details>

<details><summary>मूलम्</summary>

क्रोशमात्रं ततो गत्वा ददृशुस्तान् महारथान्।  
शारद्वतं कृपं द्रौणिं कृतवर्माणमेव च ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! वे सब लोग हस्तिनापुरसे एक ही कोसकी दूरीपर पहुँचे होंगे कि उन्हें शरद्वान्‌के पुत्र कृपाचार्य, द्रोणकुमार अश्वत्थामा और कृतवर्मा—ये तीनों महारथी दिखायी दिये॥१॥
</details>

<details open><summary>विश्वास-प्रस्तुतिः</summary>

ते तु दृष्ट्वैव राजानं प्रज्ञाचक्षुषमीश्वरम्।  
अश्रुकण्ठा विनिःश्वस्य रुदन्तमिदमब्रुवन् ॥ २ ॥
</details>

<details><summary>मूलम्</summary>

ते तु दृष्ट्वैव राजानं प्रज्ञाचक्षुषमीश्वरम्।  
अश्रुकण्ठा विनिःश्वस्य रुदन्तमिदमब्रुवन् ॥ २ ॥
</details>

<details><summary>अनुवाद (हिन्दी)</summary>

रोते हुए ऐश्वर्यशाली प्रज्ञाचक्षु राजा धृतराष्ट्रको देखते ही आँसुओंसे उनका गला भर आया और वे इस प्रकार बोले—॥२॥
</details>

<details open><summary>विश्वास-प्रस्तुतिः</summary>

पुत्रस्तव महाराज कृत्वा कर्म सुदुष्करम्।  
गतः सानुचरो राजन् शक्रलोकं महीपते ॥ ३ ॥
</details>

<details><summary>मूलम्</summary>

पुत्रस्तव महाराज कृत्वा कर्म सुदुष्करम्।  
गतः सानुचरो राजन् शक्रलोकं महीपते ॥ ३ ॥
</details>

<details><summary>अनुवाद (हिन्दी)</summary>

‘पृथ्वीनाथ महाराज! आपका पुत्र अत्यन्त दुष्कर कर्म करके अपने सेवकोंसहित इन्द्रलोकमें जा पहुँचा है॥३॥
</details>

<details open><summary>विश्वास-प्रस्तुतिः</summary>

दुर्योधनबलान्मुक्ता वयमेव त्रयो रथाः।  
सर्वमन्यत् परिक्षीणं सैन्यं ते भरतर्षभ ॥ ४ ॥
</details>

<details><summary>मूलम्</summary>

दुर्योधनबलान्मुक्ता वयमेव त्रयो रथाः।  
सर्वमन्यत् परिक्षीणं सैन्यं ते भरतर्षभ ॥ ४ ॥
</details>

<details><summary>अनुवाद (हिन्दी)</summary>

‘भरतश्रेष्ठ! दुर्योधनकी सेनासे केवल हम तीन रथी ही जीवित बचे हैं। आपकी अन्य सारी सेना नष्ट हो गयी’॥४॥
</details>

<details open><summary>विश्वास-प्रस्तुतिः</summary>

इत्येवमुक्त्वा राजानं कृपः शारद्वतस्ततः।  
गान्धारीं पुत्रशोकार्तामिदं वचनमब्रवीत् ॥ ५ ॥
</details>

<details><summary>मूलम्</summary>

इत्येवमुक्त्वा राजानं कृपः शारद्वतस्ततः।  
गान्धारीं पुत्रशोकार्तामिदं वचनमब्रवीत् ॥ ५ ॥
</details>

<details><summary>अनुवाद (हिन्दी)</summary>

राजा धृतराष्ट्रसे ऐसा कहकर शरद्वान्‌के पुत्र कृपाचार्य पुत्रशोकसे पीड़ित हुई गान्धारीसे इस प्रकार बोले—॥५॥
</details>

<details open><summary>विश्वास-प्रस्तुतिः</summary>

अभीता युद्ध्यमानास्ते घ्नन्तः शत्रुगणान्‌ बहून्।  
वीरकर्माणि कुर्वाणाः पुत्रास्ते निधनं गताः ॥ ६ ॥
</details>

<details><summary>मूलम्</summary>

अभीता युद्ध्यमानास्ते घ्नन्तः शत्रुगणान्‌ बहून्।  
वीरकर्माणि कुर्वाणाः पुत्रास्ते निधनं गताः ॥ ६ ॥
</details>

<details><summary>अनुवाद (हिन्दी)</summary>

‘देवि! आपके सभी पुत्र निर्भय होकर जूझते और बहुसंख्यक शत्रुओंका संहार करते हुए वीरोचित कर्म करके वीरगतिको प्राप्त हुए हैं॥६॥
</details>

<details open><summary>विश्वास-प्रस्तुतिः</summary>

ध्रुवं सम्प्राप्य लोकांस्ते निर्मलान्‌ शस्त्रनिर्जितान्।  
भास्वरं देहमास्थाय विहरन्त्यमरा इव ॥ ७ ॥
</details>

<details><summary>मूलम्</summary>

ध्रुवं सम्प्राप्य लोकांस्ते निर्मलान्‌ शस्त्रनिर्जितान्।  
भास्वरं देहमास्थाय विहरन्त्यमरा इव ॥ ७ ॥
</details>

<details><summary>अनुवाद (हिन्दी)</summary>

‘निश्चय ही वे शस्त्रोंद्वारा जीते हुए निर्मल लोकोंमें पहुँचकर तेजस्वी शरीर धारण करके वहाँ देवताओंके समान विहार करते होंगे॥७॥
</details>

<details open><summary>विश्वास-प्रस्तुतिः</summary>

न हि कश्चिद्धि शूराणां युद्ध्यमानः पराङ्‌मुखः।  
शस्त्रेण निधनं प्राप्तो न च कश्चित् कृताञ्जलिः ॥ ८ ॥
</details>

<details><summary>मूलम्</summary>

न हि कश्चिद्धि शूराणां युद्ध्यमानः पराङ्‌मुखः।  
शस्त्रेण निधनं प्राप्तो न च कश्चित् कृताञ्जलिः ॥ ८ ॥
</details>

<details><summary>अनुवाद (हिन्दी)</summary>

‘उन शूरवीरोंमेंसे कोई भी युद्ध करते समय पीठ नहीं दिखा सका है। किसीने भी शत्रुके सामने हाथ नहीं जोड़े हैं। सभी शस्त्रके द्वारा मारे गये हैं॥८॥
</details>

<details open><summary>विश्वास-प्रस्तुतिः</summary>

एवं तां क्षत्रियस्याहुः पुराणाः परमां गतिम्।  
शस्त्रेण निधनं संख्ये तन्न शोचितुमर्हसि ॥ ९ ॥
</details>

<details><summary>मूलम्</summary>

एवं तां क्षत्रियस्याहुः पुराणाः परमां गतिम्।  
शस्त्रेण निधनं संख्ये तन्न शोचितुमर्हसि ॥ ९ ॥
</details>

<details><summary>अनुवाद (हिन्दी)</summary>

‘इस प्रकार युद्धमें जो शस्त्रद्वारा मृत्यु होती है, उसे प्राचीन महर्षि क्षत्रियके लिये उत्तम गति बताते हैं; अतः उनके लिये आपको शोक नहीं करना चाहिये॥९॥
</details>

<details open><summary>विश्वास-प्रस्तुतिः</summary>

न चापि शत्रवस्तेषामृद्ध्यन्ते राज्ञि पाण्डवाः।  
शृणु यत् कृतमस्माभिरश्वत्थामपुरोगमैः ॥ १० ॥
</details>

<details><summary>मूलम्</summary>

न चापि शत्रवस्तेषामृद्ध्यन्ते राज्ञि पाण्डवाः।  
शृणु यत् कृतमस्माभिरश्वत्थामपुरोगमैः ॥ १० ॥
</details>

<details><summary>अनुवाद (हिन्दी)</summary>

‘महारानी! उनके शत्रु पाण्डव भी विशेष लाभमें नहीं हैं। अश्वत्थामाको आगे करके हमने जो कुछ किया है, उसे सुनिये॥१०॥
</details>

<details open><summary>विश्वास-प्रस्तुतिः</summary>

अधर्मेण हतं श्रुत्वा भीमसेनेन ते सुतम्।  
सुप्तं शिबिरमासाद्य पाण्डूनां कदनं कृतम् ॥ ११ ॥
</details>

<details><summary>मूलम्</summary>

अधर्मेण हतं श्रुत्वा भीमसेनेन ते सुतम्।  
सुप्तं शिबिरमासाद्य पाण्डूनां कदनं कृतम् ॥ ११ ॥
</details>

<details><summary>अनुवाद (हिन्दी)</summary>

‘भीमसेनने आपके पुत्रको अधर्मसे मारा है, यह सुनकर हमलोग भी पाण्डवोंके सोते हुए शिविरमें जा पहुँचे और पाण्डववीरोंका संहार कर डाला॥११॥
</details>

<details open><summary>विश्वास-प्रस्तुतिः</summary>

पञ्चाला निहताः सर्वे धृष्टद्युम्नपुरोगमाः।  
द्रुपदस्यात्मजाश्चैव द्रौपदेयाश्च पातिताः ॥ १२ ॥
</details>

<details><summary>मूलम्</summary>

पञ्चाला निहताः सर्वे धृष्टद्युम्नपुरोगमाः।  
द्रुपदस्यात्मजाश्चैव द्रौपदेयाश्च पातिताः ॥ १२ ॥
</details>

<details><summary>अनुवाद (हिन्दी)</summary>

‘द्रुपदके पुत्र धृष्टद्युम्न आदि सारे पांचाल मार डाले गये और द्रौपदीके पाँचों पुत्रोंको भी हमने मार गिराया॥
</details>

<details open><summary>विश्वास-प्रस्तुतिः</summary>

तथा विशसनं कृत्वा पुत्रशत्रुगणस्य ते।  
प्राद्रवाम रणे स्थातुं न हि शक्यामहे त्रयः ॥ १३ ॥
</details>

<details><summary>मूलम्</summary>

तथा विशसनं कृत्वा पुत्रशत्रुगणस्य ते।  
प्राद्रवाम रणे स्थातुं न हि शक्यामहे त्रयः ॥ १३ ॥
</details>

<details><summary>अनुवाद (हिन्दी)</summary>

‘इस प्रकार आपके पुत्रके शत्रुओंका रणभूमिमें संहार करके हम तीनों भागे जा रहे हैं। अब यहाँ ठहर नहीं सकते॥१३॥
</details>

<details open><summary>विश्वास-प्रस्तुतिः</summary>

ते हि शूरा महेष्वासाः क्षिप्रमेष्यन्ति पाण्डवाः।  
अमर्षवशमापन्ना वैरं प्रतिजिहीर्षवः ॥ १४ ॥
</details>

<details><summary>मूलम्</summary>

ते हि शूरा महेष्वासाः क्षिप्रमेष्यन्ति पाण्डवाः।  
अमर्षवशमापन्ना वैरं प्रतिजिहीर्षवः ॥ १४ ॥
</details>

<details><summary>अनुवाद (हिन्दी)</summary>

‘क्योंकि अमर्षमें भरे हुए वे महाधनुर्धर वीर पाण्डव वैरका बदला लेनेकी इच्छासे शीघ्र यहाँ आयेंगे॥१४॥
</details>

<details open><summary>विश्वास-प्रस्तुतिः</summary>

ते हतानात्मजान् श्रुत्वाप्रमत्ताः पुरुषर्षभाः।  
निरीक्षन्तः पदं शूराः क्षिप्रमेव यशस्विनि ॥ १५ ॥
</details>

<details><summary>मूलम्</summary>

ते हतानात्मजान् श्रुत्वाप्रमत्ताः पुरुषर्षभाः।  
निरीक्षन्तः पदं शूराः क्षिप्रमेव यशस्विनि ॥ १५ ॥
</details>

<details><summary>अनुवाद (हिन्दी)</summary>

‘यशस्विनि! अपने पुत्रोंके मारे जानेका समाचार सुनकर सदा सावधान रहनेवाले पुरुषप्रवर पाण्डव हमारा चरणचिह्न देखते हुए शीघ्र ही हमलोगोंका पीछा करेंगे॥
</details>

<details open><summary>विश्वास-प्रस्तुतिः</summary>

तेषां तु कदनं कृत्वा संस्थातुं नोत्सहामहे।  
अनुजानीहि नो राज्ञि मा च शोके मनः कृथाः॥१६॥
</details>

<details><summary>मूलम्</summary>

तेषां तु कदनं कृत्वा संस्थातुं नोत्सहामहे।  
अनुजानीहि नो राज्ञि मा च शोके मनः कृथाः॥१६॥
</details>

<details><summary>अनुवाद (हिन्दी)</summary>

‘रानीजी! उनके पुत्रों और सम्बन्धियोंका विनाश करके हम यहाँ ठहर नहीं सकते; अतः हमें जानेकी आज्ञा दीजिये और आप भी अपने मनसे शोकको निकाल दीजिये॥
</details>

<details open><summary>विश्वास-प्रस्तुतिः</summary>

राजंस्त्वमनुजानीहि धैर्यमातिष्ठ चोत्तमम् ।  
दिष्टान्तं पश्य चापि त्वं क्षात्रं धर्मं च केवलम्॥१७॥
</details>

<details><summary>मूलम्</summary>

राजंस्त्वमनुजानीहि धैर्यमातिष्ठ चोत्तमम् ।  
दिष्टान्तं पश्य चापि त्वं क्षात्रं धर्मं च केवलम्॥१७॥
</details>

<details><summary>अनुवाद (हिन्दी)</summary>

(फिर वे धृतराष्ट्रसे बोले—) ‘राजन्! आप भी हमें जानेकी आज्ञा प्रदान करें और महान् धैर्यका आश्रय लें, केवल क्षात्रधर्मपर दृष्टि रखकर इतना ही देखें कि उनकी मृत्यु कैसे हुई है?’॥१७॥
</details>

<details open><summary>विश्वास-प्रस्तुतिः</summary>

इत्येवमुक्त्वा राजानं कृत्वा चाभिप्रदक्षिणम्।  
कृपश्च कृतवर्मा च द्रोणपुत्रश्च भारत ॥ १८ ॥  
अवेक्षमाणा राजानं धृतराष्ट्रं मनीषिणम्।  
गङ्गामनु महाराज तूर्णमश्वानचोदयन् ॥ १९ ॥
</details>

<details><summary>मूलम्</summary>

इत्येवमुक्त्वा राजानं कृत्वा चाभिप्रदक्षिणम्।  
कृपश्च कृतवर्मा च द्रोणपुत्रश्च भारत ॥ १८ ॥  
अवेक्षमाणा राजानं धृतराष्ट्रं मनीषिणम्।  
गङ्गामनु महाराज तूर्णमश्वानचोदयन् ॥ १९ ॥
</details>

<details><summary>अनुवाद (हिन्दी)</summary>

भारत! राजासे ऐसा कहकर उनकी प्रदक्षिणा करके कृपाचार्य, कृतवर्मा और अश्वत्थामाने मनीषी राजा धृतराष्ट्रकी ओर देखते हुए तुरंत ही गंगातटकी ओर अपने घोड़े हाँक दिये॥१८-१९॥
</details>

<details open><summary>विश्वास-प्रस्तुतिः</summary>

अपक्रम्य तु ते राजन् सर्व एव महारथाः।  
आमन्त्र्यान्योन्यमुद्विग्नास्त्रिधा ते प्रययुस्तदा ॥ २० ॥
</details>

<details><summary>मूलम्</summary>

अपक्रम्य तु ते राजन् सर्व एव महारथाः।  
आमन्त्र्यान्योन्यमुद्विग्नास्त्रिधा ते प्रययुस्तदा ॥ २० ॥
</details>

<details><summary>अनुवाद (हिन्दी)</summary>

राजन्! वहाँसे हटकर वे सभी महारथी उद्विग्न हो एक-दूसरेसे विदा ले तीन मार्गोंपर चल दिये॥२०॥
</details>

<details open><summary>विश्वास-प्रस्तुतिः</summary>

जगाम हास्तिनपुरं कृपः शारद्वतस्तदा।  
स्वमेव राष्ट्रं हार्दिक्यो द्रौणिर्व्यासाश्रमं ययौ ॥ २१ ॥
</details>

<details><summary>मूलम्</summary>

जगाम हास्तिनपुरं कृपः शारद्वतस्तदा।  
स्वमेव राष्ट्रं हार्दिक्यो द्रौणिर्व्यासाश्रमं ययौ ॥ २१ ॥
</details>

<details><summary>अनुवाद (हिन्दी)</summary>

शरद्वान्‌के पुत्र कृपाचार्य तो हस्तिनापुर चले गये, कृतवर्मा अपने ही देशकी ओर चल दिया और द्रोणपुत्र अश्वत्थामाने व्यास-आश्रमकी राह ली॥२१॥
</details>

<details open><summary>विश्वास-प्रस्तुतिः</summary>

एवं ते प्रययुर्वीरा वीक्षमाणाः परस्परम्।  
भयार्ताः पाण्डुपुत्राणामागस्कृत्वा महात्मनाम् ॥ २२ ॥
</details>

<details><summary>मूलम्</summary>

एवं ते प्रययुर्वीरा वीक्षमाणाः परस्परम्।  
भयार्ताः पाण्डुपुत्राणामागस्कृत्वा महात्मनाम् ॥ २२ ॥
</details>

<details><summary>अनुवाद (हिन्दी)</summary>

महात्मा पाण्डवोंका अपराध करके भयसे पीड़ित हुए वे तीनों वीर इस प्रकार एक-दूसरेकी ओर देखते हुए वहाँसे खिसक गये॥२२॥
</details>

<details open><summary>विश्वास-प्रस्तुतिः</summary>

समेत्य वीरा राजानं तदा त्वनुदिते रवौ।  
विप्रजग्मुर्महात्मानो यथेच्छकमरिंदमाः ॥ २३ ॥
</details>

<details><summary>मूलम्</summary>

समेत्य वीरा राजानं तदा त्वनुदिते रवौ।  
विप्रजग्मुर्महात्मानो यथेच्छकमरिंदमाः ॥ २३ ॥
</details>

<details><summary>अनुवाद (हिन्दी)</summary>

राजा धृतराष्ट्रसे मिलकर शत्रुओंका दमन करनेवाले वे तीनों महामनस्वी वीर सूर्योदयसे पहले ही अपने अभीष्ट स्थानोंकी ओर चल पड़े॥२३॥
</details>

<details open><summary>विश्वास-प्रस्तुतिः</summary>

समासाद्याथ वै द्रौणिं पाण्डुपुत्रा महारथाः।  
व्यजयंस्ते रणे राजन् विक्रम्य तदनन्तरम् ॥ २४ ॥
</details>

<details><summary>मूलम्</summary>

समासाद्याथ वै द्रौणिं पाण्डुपुत्रा महारथाः।  
व्यजयंस्ते रणे राजन् विक्रम्य तदनन्तरम् ॥ २४ ॥
</details>

<details><summary>अनुवाद (हिन्दी)</summary>

राजन्! तदनन्तर महारथी पाण्डवोंने द्रोणपुत्र अश्वत्थामाके पास पहुँचकर उसे बलपूर्वक युद्धमें पराजित किया॥२४॥
</details>

<details><summary>मूलम् (समाप्तिः)</summary>

इति श्रीमहाभारते स्त्रीपर्वणि जलप्रदानिकपर्वणि कृपद्रौणिभोजदर्शने एकादशोऽध्यायः ॥ ११ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत स्त्रीपर्वके अन्तर्गत जलप्रदानिकपर्वमें कृपाचार्य, अश्वत्थामा और कृतवर्माका दर्शनविषयक ग्यारहवाँ अध्याय पूरा हुआ॥११॥
</details>
