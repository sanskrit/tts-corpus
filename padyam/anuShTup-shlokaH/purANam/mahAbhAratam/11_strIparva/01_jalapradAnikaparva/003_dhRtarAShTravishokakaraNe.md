+++
title_full = "003 विदुरजीका शरीरकी अनित्यता बताते हुए धृतराष्ट्रको शोक त्यागनेके लिये कहना"
title = "००३ धृतराष्ट्रविशोककरणे"

+++

<details><summary>भागसूचना</summary>

तृतीयोऽध्यायः
</details>

<details><summary>सूचना (हिन्दी)</summary>

विदुरजीका शरीरकी अनित्यता बताते हुए धृतराष्ट्रको शोक त्यागनेके लिये कहना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

सुभाषितैर्महाप्राज्ञ शोकोऽयं विगतो मम।  
भूय एव तु वाक्यानि श्रोतुमिच्छामि तत्त्वतः ॥ १ ॥
</details>

<details><summary>मूलम्</summary>

सुभाषितैर्महाप्राज्ञ शोकोऽयं विगतो मम।  
भूय एव तु वाक्यानि श्रोतुमिच्छामि तत्त्वतः ॥ १ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ परम बुद्धिमान् विदुर! तुम्हारा उत्तम भाषण सुनकर मेरा यह शोक दूर हो गया, तथापि तुम्हारे इन तात्त्विक वचनोंको मैं अभी और सुनना चाहता हूँ॥१॥
</details>

<details open><summary>विश्वास-प्रस्तुतिः</summary>

अनिष्टानां च संसर्गादिष्टानां च विसर्जनात्।  
कथं हि मानसैर्दुःखैः प्रमुच्यन्ते तु पण्डिताः ॥ २ ॥
</details>

<details><summary>मूलम्</summary>

अनिष्टानां च संसर्गादिष्टानां च विसर्जनात्।  
कथं हि मानसैर्दुःखैः प्रमुच्यन्ते तु पण्डिताः ॥ २ ॥
</details>

<details><summary>अनुवाद (हिन्दी)</summary>

विद्वान् पुरुष अनिष्टके संयोग और इष्टके वियोगसे होनेवाले मानसिक दुःखोंसे किस प्रकार छुटकारा पाते हैं?॥२॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

यतो यतो मनो दुःखात् सुखाद् वा विप्रमुच्यते।  
ततस्ततो नियम्यैतच्छान्तिं विन्देत वै बुधः ॥ ३ ॥
</details>

<details><summary>मूलम्</summary>

यतो यतो मनो दुःखात् सुखाद् वा विप्रमुच्यते।  
ततस्ततो नियम्यैतच्छान्तिं विन्देत वै बुधः ॥ ३ ॥
</details>

<details><summary>अनुवाद (हिन्दी)</summary>

_विदुरजीने कहा—_ महाराज! विद्वान् पुरुषको चाहिये कि जिन-जिन साधनोंमें लगनेसे मन दुःख अथवा सुखसे मुक्त होता हो, उन्हींमें इसे नियमपूर्वक लगाकर शान्ति प्राप्त करे॥३॥
</details>

<details open><summary>विश्वास-प्रस्तुतिः</summary>

अशाश्वतमिदं सर्वं चिन्त्यमानं नरर्षभ।  
कदलीसंनिभो लोकः सारो ह्यस्य न विद्यते ॥ ४ ॥
</details>

<details><summary>मूलम्</summary>

अशाश्वतमिदं सर्वं चिन्त्यमानं नरर्षभ।  
कदलीसंनिभो लोकः सारो ह्यस्य न विद्यते ॥ ४ ॥
</details>

<details><summary>अनुवाद (हिन्दी)</summary>

नरश्रेष्ठ! विचार करनेपर यह सारा जगत् अनित्य ही जान पड़ता है। सम्पूर्ण विश्व केलेके समान सारहीन है; इसमें सार कुछ भी नहीं है॥४॥
</details>

<details open><summary>विश्वास-प्रस्तुतिः</summary>

यदा प्राज्ञाश्च मूढाश्च धनवन्तोऽथ निर्धनाः।  
सर्वे पितृवनं प्राप्य स्वपन्ति विगतज्वराः ॥ ५ ॥  
निर्मांसैरस्थिभूयिष्ठैर्गात्रैः स्नायुनिबन्धनैः ।  
किं विशेषं प्रपश्यन्ति तत्र तेषां परे जनाः ॥ ६ ॥  
येन प्रत्यवगच्छेयुः कुलरूपविशेषणम् ।  
कस्मादन्योन्यमिच्छन्ति विप्रलब्धधियो नराः ॥ ७ ॥
</details>

<details><summary>मूलम्</summary>

यदा प्राज्ञाश्च मूढाश्च धनवन्तोऽथ निर्धनाः।  
सर्वे पितृवनं प्राप्य स्वपन्ति विगतज्वराः ॥ ५ ॥  
निर्मांसैरस्थिभूयिष्ठैर्गात्रैः स्नायुनिबन्धनैः ।  
किं विशेषं प्रपश्यन्ति तत्र तेषां परे जनाः ॥ ६ ॥  
येन प्रत्यवगच्छेयुः कुलरूपविशेषणम् ।  
कस्मादन्योन्यमिच्छन्ति विप्रलब्धधियो नराः ॥ ७ ॥
</details>

<details><summary>अनुवाद (हिन्दी)</summary>

जब विद्वान्-मूर्ख, धनवान् और निर्धन सभी श्मशान-भूमिमें जाकर निश्चिन्त सो जाते हैं, उस समय उनके मांसरहित नाड़ियोंसे बँधे हुए तथा अस्थिबहुल अंगोंको देखकर क्या दूसरे लोग वहाँ उनमें कोई ऐसा अन्तर देख पाते हैं, जिससे वे उनके कुल और रूपकी विशेषताको समझ सकें; फिर भी वे मनुष्य एक-दूसरेको क्यों चाहते हैं? इसलिये कि उनकी बुद्धि ठगी गयी है॥५—७॥
</details>

<details open><summary>विश्वास-प्रस्तुतिः</summary>

गृहाणीव हि मर्त्यानामाहुर्देहानि पण्डिताः।  
कालेन विनियुज्यन्ते सत्त्वमेकं तु शाश्वतम् ॥ ८ ॥
</details>

<details><summary>मूलम्</summary>

गृहाणीव हि मर्त्यानामाहुर्देहानि पण्डिताः।  
कालेन विनियुज्यन्ते सत्त्वमेकं तु शाश्वतम् ॥ ८ ॥
</details>

<details><summary>अनुवाद (हिन्दी)</summary>

पण्डितलोग मरणधर्मा प्राणियोंके शरीरोंको घरके तुल्य बतलाते हैं; क्योंकि सारे शरीर समयपर नष्ट हो जाते हैं, किंतु उसके भीतर जो एकमात्र सत्त्वस्वरूप आत्मा है, वह नित्य है॥८॥
</details>

<details open><summary>विश्वास-प्रस्तुतिः</summary>

यथा जीर्णमजीर्णं वा वस्त्रं त्यक्त्वा तु पूरुषः।  
अन्यद् रोचयते वस्त्रमेवं देहाः शरीरिणाम् ॥ ९ ॥
</details>

<details><summary>मूलम्</summary>

यथा जीर्णमजीर्णं वा वस्त्रं त्यक्त्वा तु पूरुषः।  
अन्यद् रोचयते वस्त्रमेवं देहाः शरीरिणाम् ॥ ९ ॥
</details>

<details><summary>अनुवाद (हिन्दी)</summary>

जैसे मनुष्य नये अथवा पुराने वस्त्रको उतारकर दूसरे नूतन वस्त्रको पहननेकी रुचि रखता है, उसी प्रकार देहधारियोंके शरीर उनके द्वारा समय-समयपर त्यागे और ग्रहण किये जाते हैं॥९॥
</details>

<details open><summary>विश्वास-प्रस्तुतिः</summary>

वैचित्रवीर्य प्राप्यं हि दुःखं वा यदि वा सुखम्।  
प्राप्नुवन्तीह भूतानि स्वकृतेनैव कर्मणा ॥ १० ॥
</details>

<details><summary>मूलम्</summary>

वैचित्रवीर्य प्राप्यं हि दुःखं वा यदि वा सुखम्।  
प्राप्नुवन्तीह भूतानि स्वकृतेनैव कर्मणा ॥ १० ॥
</details>

<details><summary>अनुवाद (हिन्दी)</summary>

विचित्रवीर्यनन्दन! यदि दुःख या सुख प्राप्त होनेवाला है तो प्राणी उसे अपने किये हुए कर्मके अनुसार ही पाते हैं॥१०॥
</details>

<details open><summary>विश्वास-प्रस्तुतिः</summary>

कर्मणा प्राप्यते स्वर्गः सुखं दुःखं च भारत।  
ततो वहति तं भारमवशः स्ववशोऽपि वा ॥ ११ ॥
</details>

<details><summary>मूलम्</summary>

कर्मणा प्राप्यते स्वर्गः सुखं दुःखं च भारत।  
ततो वहति तं भारमवशः स्ववशोऽपि वा ॥ ११ ॥
</details>

<details><summary>अनुवाद (हिन्दी)</summary>

भरतनन्दन! कर्मके अनुसार ही परलोकमें स्वर्ग या नरक तथा इहलोकमें सुख और दुःख प्राप्त होते हैं; फिर मनुष्य सुख या दुःखके उस भारको स्वाधीन या पराधीन होकर ढोता रहता है॥११॥
</details>

<details open><summary>विश्वास-प्रस्तुतिः</summary>

यथा च मृण्मयं भाण्डं चक्रारूढं विपद्यते।  
किंचित् प्रक्रियमाणं वा कृतमात्रमथापि वा ॥ १२ ॥  
छिन्नं वाप्यवरोप्यन्तमवतीर्णमथापि वा ।  
आर्द्रं वाप्यथवा शुष्कं पच्यमानमथापि वा ॥ १३ ॥  
उत्तार्यमाणमापाकादुद्‌धृतं चापि भारत ।  
अथवा परिभुज्यन्तमेवं देहाः शरीरिणाम् ॥ १४ ॥
</details>

<details><summary>मूलम्</summary>

यथा च मृण्मयं भाण्डं चक्रारूढं विपद्यते।  
किंचित् प्रक्रियमाणं वा कृतमात्रमथापि वा ॥ १२ ॥  
छिन्नं वाप्यवरोप्यन्तमवतीर्णमथापि वा ।  
आर्द्रं वाप्यथवा शुष्कं पच्यमानमथापि वा ॥ १३ ॥  
उत्तार्यमाणमापाकादुद्‌धृतं चापि भारत ।  
अथवा परिभुज्यन्तमेवं देहाः शरीरिणाम् ॥ १४ ॥
</details>

<details><summary>अनुवाद (हिन्दी)</summary>

जैसे मिट्टीका बर्तन बनाये जानेके समय कभी चाकपर चढ़ाते ही नष्ट हो जाता है, कभी कुछ-कुछ बननेपर, कभी पूरा बन जानेपर, कभी सूतसे काट देनेपर, कभी चाकसे उतारते समय, कभी उतर जानेपर, कभी गीली या सूखी अवस्थामें, कभी पकाये जाते समय, कभी आवाँसे उतारते समय, कभी पाकस्थानसे उठाकर ले जाते समय अथवा कभी उसे उपयोगमें लाते समय फूट जाता है; ऐसी ही दशा देहधारियोंके शरीरोंकी भी होती है॥
</details>

<details open><summary>विश्वास-प्रस्तुतिः</summary>

गर्भस्थो वा प्रसूतो वाप्यथ वा दिवसान्तरः।  
अर्धमासगतो वापि मासमात्रगतोऽपि वा ॥ १५ ॥  
संवत्सरगतो वापि द्विसंवत्सर एव वा।  
यौवनस्थोऽथ मध्यस्थो वृद्धो वापि विपद्यते ॥ १६ ॥
</details>

<details><summary>मूलम्</summary>

गर्भस्थो वा प्रसूतो वाप्यथ वा दिवसान्तरः।  
अर्धमासगतो वापि मासमात्रगतोऽपि वा ॥ १५ ॥  
संवत्सरगतो वापि द्विसंवत्सर एव वा।  
यौवनस्थोऽथ मध्यस्थो वृद्धो वापि विपद्यते ॥ १६ ॥
</details>

<details><summary>अनुवाद (हिन्दी)</summary>

कोई गर्भमें रहते समय, कोई पैदा हो जानेपर, कोई कई दिनोंका होनेपर, कोई पंद्रह दिनका, कोई एक मासका तथा कोई एक या दो सालका होनेपर, कोई युवावस्थामें, कोई मध्यावस्थामें अथवा कोई वृद्धावस्थामें पहुँचनेपर मृत्युको प्राप्त हो जाता है॥१५-१६॥
</details>

<details open><summary>विश्वास-प्रस्तुतिः</summary>

प्राक्कर्मभिस्तु भूतानि भवन्ति न भवन्ति च।  
एवं सांसिद्धिके लोके किमर्थमनुतप्यसे ॥ १७ ॥
</details>

<details><summary>मूलम्</summary>

प्राक्कर्मभिस्तु भूतानि भवन्ति न भवन्ति च।  
एवं सांसिद्धिके लोके किमर्थमनुतप्यसे ॥ १७ ॥
</details>

<details><summary>अनुवाद (हिन्दी)</summary>

प्राणी पूर्वजन्मके कर्मोंके अनुसार ही इस जगत्‌में रहते और नहीं रहते हैं। जब लोककी ऐसी ही स्वाभाविक स्थिति है, तब आप किसलिये शोक कर रहे हैं?॥१७॥
</details>

<details open><summary>विश्वास-प्रस्तुतिः</summary>

यथा तु सलिलं राजन् क्रीडार्थमनुसंतरत्।  
उन्मज्जेच्च निमज्जेच्च किंचित् सत्त्वं नराधिप ॥ १८ ॥  
एवं संसारगहने उन्मज्जननिमज्जने ।  
कर्मभोगेन बध्यन्ते क्लिश्यन्ते चाल्पबुद्धयः ॥ १९ ॥
</details>

<details><summary>मूलम्</summary>

यथा तु सलिलं राजन् क्रीडार्थमनुसंतरत्।  
उन्मज्जेच्च निमज्जेच्च किंचित् सत्त्वं नराधिप ॥ १८ ॥  
एवं संसारगहने उन्मज्जननिमज्जने ।  
कर्मभोगेन बध्यन्ते क्लिश्यन्ते चाल्पबुद्धयः ॥ १९ ॥
</details>

<details><summary>अनुवाद (हिन्दी)</summary>

राजन्! नरेश्वर! जैसे क्रीडाके लिये पानीमें तैरता हुआ कोई प्राणी कभी डूबता है और कभी ऊपर आ जाता है, इसी प्रकार इस अगाध संसार-समुद्रमें जीवोंका डूबना और उतराना (मरना और जन्म लेना) लगा रहता है, मन्दबुद्धि मनुष्य ही यहाँ कर्मभोगसे बँधते और कष्ट पाते हैं॥
</details>

<details open><summary>विश्वास-प्रस्तुतिः</summary>

ये तु प्राज्ञाः स्थिताः सत्त्वे संसारेऽस्मिन् हितैषिणः।  
समागमज्ञा भूतानां ते यान्ति परमां गतिम् ॥ २० ॥
</details>

<details><summary>मूलम्</summary>

ये तु प्राज्ञाः स्थिताः सत्त्वे संसारेऽस्मिन् हितैषिणः।  
समागमज्ञा भूतानां ते यान्ति परमां गतिम् ॥ २० ॥
</details>

<details><summary>अनुवाद (हिन्दी)</summary>

जो बुद्धिमान् मानव इस संसारमें सत्त्वगुणसे युक्त, सबका हित चाहनेवाले और प्राणियोंके समागमको कर्मानुसार समझनेवाले हैं, वे परम गतिको प्राप्त होते हैं॥
</details>

<details><summary>मूलम् (समाप्तिः)</summary>

इति श्रीमहाभारते स्त्रीपर्वणि जलप्रदानिकपर्वणि धृतराष्ट्रविशोककरणे तृतीयोऽध्यायः ॥ ३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत स्त्रीपर्वके अन्तर्गत जलप्रदानिकपर्वमें धृतराष्ट्रके शोकका निवारणविषयक तीसरा अध्याय पूरा हुआ॥३॥
</details>
