+++
title_full = "045 स्कन्दका अभिषेक और उनके महापार्षदोंके नाम, रूप आदिका वर्णन"
title = "०४५ स्कन्दाभिषेके"

+++

<details><summary>भागसूचना</summary>

पञ्चचत्वारिंशोऽध्यायः
</details>

<details><summary>सूचना (हिन्दी)</summary>

स्कन्दका अभिषेक और उनके महापार्षदोंके नाम, रूप आदिका वर्णन
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततोऽभिषेकसम्भारान् सर्वान् सम्भृत्य शास्त्रतः।  
बृहस्पतिः समिद्धेऽग्नौ जुहावाग्निं यथाविधि ॥ १ ॥
</details>

<details><summary>मूलम्</summary>

ततोऽभिषेकसम्भारान् सर्वान् सम्भृत्य शास्त्रतः।  
बृहस्पतिः समिद्धेऽग्नौ जुहावाग्निं यथाविधि ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! तदनन्तर बृहस्पतिजीने सम्पूर्ण अभिषेकसामग्रीका संग्रह करके शास्त्रीय पद्धतिसे प्रज्वलित की हुई अग्निमें विधिपूर्वक होम किया॥१॥
</details>

<details open><summary>विश्वास-प्रस्तुतिः</summary>

ततो हिमवता दत्ते मणिप्रवरशोभिते।  
दिव्यरत्नाचिते पुण्ये निषण्णं परमासने ॥ २ ॥  
सर्वमङ्गलसम्भारैर्विधिमन्त्रपुरस्कृतम् ।  
आभिषेचनिकं द्रव्यं गृहीत्वा देवतागणाः ॥ ३ ॥
</details>

<details><summary>मूलम्</summary>

ततो हिमवता दत्ते मणिप्रवरशोभिते।  
दिव्यरत्नाचिते पुण्ये निषण्णं परमासने ॥ २ ॥  
सर्वमङ्गलसम्भारैर्विधिमन्त्रपुरस्कृतम् ।  
आभिषेचनिकं द्रव्यं गृहीत्वा देवतागणाः ॥ ३ ॥
</details>

<details><summary>अनुवाद (हिन्दी)</summary>

तत्पश्चात् हिमवान्‌के दिये हुए उत्तम मणियोंसे सुशोभित तथा दिव्य रत्नोंसे जटित पवित्र सिंहासनपर कुमार कार्तिकेय विराजमान हुए। उस समय उनके पास सम्पूर्ण मांगलिक उपकरणोंके साथ विधि एवं मन्त्रोच्चारणपूर्वक अभिषेकद्रव्य लेकर समस्त देवता वहाँ पधारे॥
</details>

<details open><summary>विश्वास-प्रस्तुतिः</summary>

इन्द्राविष्णू महावीर्यौ सूर्याचन्द्रमसौ तथा।  
धाता चैव विधाता च तथा चैवानिलानलौ ॥ ४ ॥  
पूष्णा भगेनार्यम्णा च अंशेन च विवस्वता।  
रुद्रश्च सहितो धीमान् मित्रेण वरुणेन च ॥ ५ ॥  
रुद्रैर्वसुभिरादित्यैरश्विभ्यां च वृतः प्रभुः।
</details>

<details><summary>मूलम्</summary>

इन्द्राविष्णू महावीर्यौ सूर्याचन्द्रमसौ तथा।  
धाता चैव विधाता च तथा चैवानिलानलौ ॥ ४ ॥  
पूष्णा भगेनार्यम्णा च अंशेन च विवस्वता।  
रुद्रश्च सहितो धीमान् मित्रेण वरुणेन च ॥ ५ ॥  
रुद्रैर्वसुभिरादित्यैरश्विभ्यां च वृतः प्रभुः।
</details>

<details><summary>अनुवाद (हिन्दी)</summary>

महापराक्रमी इन्द्र और विष्णु, सूर्य और चन्द्रमा, धाता और विधाता, वायु और अग्नि, पूषा, भग, अर्यमा, अंश, विवस्वान्, मित्र और वरुणके साथ बुद्धिमान् रुद्रदेव, एकादश रुद्रगण, आठ वसु, बारह आदित्य और दोनों अश्विनीकुमार—ये सब-के-सब प्रभावशाली कुमार कार्तिकेयको घेरकर खड़े हुए॥४-५॥
</details>

<details open><summary>विश्वास-प्रस्तुतिः</summary>

विश्वेदेवैर्मरुद्भिश्च साध्यैश्च पितृभिः सह ॥ ६ ॥  
गन्धर्वैरप्सरोभिश्च यक्षराक्षसपन्नगैः ।  
देवर्षिभिरसंख्यातैस्तथा ब्रह्मर्षिभिस्तथा ॥ ७ ॥  
वैखानसैर्वालखिल्यैर्वाय्वाहारैर्मरीचिपैः ।  
भृगुभिश्चाङ्गिरोभिश्च यतिभिश्च महात्मभिः ॥ ८ ॥  
सर्पैर्विद्याधरैः पुण्यैर्योगसिद्धैस्तथा वृतः ।
</details>

<details><summary>मूलम्</summary>

विश्वेदेवैर्मरुद्भिश्च साध्यैश्च पितृभिः सह ॥ ६ ॥  
गन्धर्वैरप्सरोभिश्च यक्षराक्षसपन्नगैः ।  
देवर्षिभिरसंख्यातैस्तथा ब्रह्मर्षिभिस्तथा ॥ ७ ॥  
वैखानसैर्वालखिल्यैर्वाय्वाहारैर्मरीचिपैः ।  
भृगुभिश्चाङ्गिरोभिश्च यतिभिश्च महात्मभिः ॥ ८ ॥  
सर्पैर्विद्याधरैः पुण्यैर्योगसिद्धैस्तथा वृतः ।
</details>

<details><summary>अनुवाद (हिन्दी)</summary>

विश्वेदेव, मरुद्‌गण, साध्यगण, पितृगण, गन्धर्व, अप्सरा, यक्ष, राक्षस, नाग, असंख्य देवर्षि, ब्रह्मर्षि, वनवासी मुनि, वालखिल्य, वायु पीकर रहनेवाले ऋषि, सूर्यकी किरणोंका पान करनेवाले मुनि, भृगु और अंगिराके वंशमें उत्पन्न महर्षि, महात्मा यतिगण, सर्प, विद्याधर तथा पुण्यात्मा योगसिद्ध मुनि भी कार्तिकेयको घेरकर खड़े हुए॥६—८॥
</details>

<details open><summary>विश्वास-प्रस्तुतिः</summary>

पितामहः पुलस्त्यश्च पुलहश्च महातपाः ॥ ९ ॥  
अङ्गिराः कश्यपोऽत्रिश्च मरीचिर्भृगुरेव च।  
क्रतुर्हरः प्रचेताश्च मनुर्दक्षस्तथैव च ॥ १० ॥  
ऋतवश्च ग्रहाश्चैव ज्योतींषि च विशाम्पते।  
मूर्तिमत्यश्च सरितो वेदाश्चैव सनातनाः ॥ ११ ॥  
समुद्राश्च ह्रदाश्चैव तीर्थानि विविधानि च।  
पृथिवी द्यौर्दिशश्चैव पादपाश्च जनाधिप ॥ १२ ॥  
अदितिर्देवमाता च ह्रीः श्रीः स्वाहा सरस्वती।  
उमा शची सिनीवाली तथा चानुमतिः कुहूः ॥ १३ ॥  
राका च धिषणा चैव पत्न्यश्चान्या दिवौकसाम्।  
हिमवांश्चैव विन्ध्यश्च मेरुश्चानेकशृङ्गवान् ॥ १४ ॥  
ऐरावतः सानुचरः कलाः काष्ठास्तथैव च।  
मासार्धमासा ऋतवस्तथा रात्र्यहनी नृप ॥ १५ ॥  
उच्चैःश्रवा हयश्रेष्ठो नागराजश्च वासुकिः।  
अरुणो गरुडश्चैव वृक्षाश्चौषधिभिः सह ॥ १६ ॥  
धर्मश्च भगवान् देवः समाजग्मुर्हि सङ्गताः।  
कालो यमश्च मृत्युश्च यमस्यानुचराश्च ये ॥ १७ ॥
</details>

<details><summary>मूलम्</summary>

पितामहः पुलस्त्यश्च पुलहश्च महातपाः ॥ ९ ॥  
अङ्गिराः कश्यपोऽत्रिश्च मरीचिर्भृगुरेव च।  
क्रतुर्हरः प्रचेताश्च मनुर्दक्षस्तथैव च ॥ १० ॥  
ऋतवश्च ग्रहाश्चैव ज्योतींषि च विशाम्पते।  
मूर्तिमत्यश्च सरितो वेदाश्चैव सनातनाः ॥ ११ ॥  
समुद्राश्च ह्रदाश्चैव तीर्थानि विविधानि च।  
पृथिवी द्यौर्दिशश्चैव पादपाश्च जनाधिप ॥ १२ ॥  
अदितिर्देवमाता च ह्रीः श्रीः स्वाहा सरस्वती।  
उमा शची सिनीवाली तथा चानुमतिः कुहूः ॥ १३ ॥  
राका च धिषणा चैव पत्न्यश्चान्या दिवौकसाम्।  
हिमवांश्चैव विन्ध्यश्च मेरुश्चानेकशृङ्गवान् ॥ १४ ॥  
ऐरावतः सानुचरः कलाः काष्ठास्तथैव च।  
मासार्धमासा ऋतवस्तथा रात्र्यहनी नृप ॥ १५ ॥  
उच्चैःश्रवा हयश्रेष्ठो नागराजश्च वासुकिः।  
अरुणो गरुडश्चैव वृक्षाश्चौषधिभिः सह ॥ १६ ॥  
धर्मश्च भगवान् देवः समाजग्मुर्हि सङ्गताः।  
कालो यमश्च मृत्युश्च यमस्यानुचराश्च ये ॥ १७ ॥
</details>

<details><summary>अनुवाद (हिन्दी)</summary>

प्रजानाथ! ब्रह्माजी, पुलस्त्य, महातपस्वी पुलह, अंगिरा, कश्यप, अत्रि, मरीचि, भृगु, क्रतु, हर, वरुण, मनु, दक्ष, ऋतु, ग्रह, नक्षत्र, मूर्तिमती सरिताएँ, मूर्तिमान् सनातन वेद, समुद्र, सरोवर, नाना प्रकारके तीर्थ, पृथिवी, द्युलोक, दिशा, वृक्ष, देवमाता अदिति, ह्री, श्री, स्वाहा, सरस्वती, उमा, शची, सिनीवाली, अनुमति, कुहू, राका, धिषणा, देवताओंकी अन्यान्य पत्नियाँ, हिमवान्, विन्ध्य, अनेक शिखरोंसे सुशोभित मेरुगिरि, अनुचरोंसहित ऐरावत, कला, काष्ठा, मास, पक्ष, ऋतु, रात्रि, दिन, अश्वोंमें श्रेष्ठ उच्चैःश्रवा, नागराज वासुकि, अरुण, गरुड़, ओषधियोंसहित वृक्ष, भगवान् धर्मदेव, काल, यम, मृत्यु तथा यमके अनुचर—ये सब-के-सब वहाँ एक साथ पधारे थे॥९—१७॥
</details>

<details open><summary>विश्वास-प्रस्तुतिः</summary>

बहुलत्वाच्च नोक्ता ये विविधा देवतागणाः।  
ते कुमाराभिषेकार्थं समाजग्मुस्ततस्ततः ॥ १८ ॥
</details>

<details><summary>मूलम्</summary>

बहुलत्वाच्च नोक्ता ये विविधा देवतागणाः।  
ते कुमाराभिषेकार्थं समाजग्मुस्ततस्ततः ॥ १८ ॥
</details>

<details><summary>अनुवाद (हिन्दी)</summary>

संख्यामें अधिक होनेके कारण जिनके नाम यहाँ नहीं बताये गये हैं, वे सभी नाना प्रकारके देवता कुमार कार्तिकेयका अभिषेक करनेके लिये इधर-उधरसे वहाँ आ पहुँचे थे॥१८॥
</details>

<details open><summary>विश्वास-प्रस्तुतिः</summary>

जगृहुस्ते तदा राजन् सर्व एव दिवौकसः।  
आभिषेचनिकं भाण्डं मङ्गलानि च सर्वशः ॥ १९ ॥
</details>

<details><summary>मूलम्</summary>

जगृहुस्ते तदा राजन् सर्व एव दिवौकसः।  
आभिषेचनिकं भाण्डं मङ्गलानि च सर्वशः ॥ १९ ॥
</details>

<details><summary>अनुवाद (हिन्दी)</summary>

राजन्! उस समय उन सभी देवताओंने अभिषेकके पात्र और सब प्रकारके मांगलिक द्रव्य हाथोंमें ले रखे थे॥१९॥
</details>

<details open><summary>विश्वास-प्रस्तुतिः</summary>

दिव्यसम्भारसंयुक्तैः कलशैः काञ्चनैर्नृप ।  
सरस्वतीभिः पुण्याभिर्दिव्यतोयाभिरेव तु ॥ २० ॥  
अभ्यषिञ्चन् कुमारं वै सम्प्रहृष्टा दिवौकसः।  
सेनापतिं महात्मानमसुराणां भयंकरम् ॥ २१ ॥
</details>

<details><summary>मूलम्</summary>

दिव्यसम्भारसंयुक्तैः कलशैः काञ्चनैर्नृप ।  
सरस्वतीभिः पुण्याभिर्दिव्यतोयाभिरेव तु ॥ २० ॥  
अभ्यषिञ्चन् कुमारं वै सम्प्रहृष्टा दिवौकसः।  
सेनापतिं महात्मानमसुराणां भयंकरम् ॥ २१ ॥
</details>

<details><summary>अनुवाद (हिन्दी)</summary>

नरेश्वर! हर्षसे उत्फुल्ल देवता पवित्र एवं दिव्य जलवाली सातों सरस्वती नदियोंके जलसे भरे हुए, दिव्य सामग्रियोंसे सम्पन्न, सुवर्णमय कलशोंद्वारा असुर-भयंकर महामनस्वीकुमार कार्तिकेयका सेनापतिके पदपर अभिषेक करने लगे॥२०-२१॥
</details>

<details open><summary>विश्वास-प्रस्तुतिः</summary>

पुरा यथा महाराज वरुणं वै जलेश्वरम्।  
तथाभ्यषिञ्चद् भगवान् सर्वलोकपितामहः ॥ २२ ॥  
कश्यपश्च महातेजा ये चान्ये लोककीर्तिताः।
</details>

<details><summary>मूलम्</summary>

पुरा यथा महाराज वरुणं वै जलेश्वरम्।  
तथाभ्यषिञ्चद् भगवान् सर्वलोकपितामहः ॥ २२ ॥  
कश्यपश्च महातेजा ये चान्ये लोककीर्तिताः।
</details>

<details><summary>अनुवाद (हिन्दी)</summary>

महाराज! जैसे पूर्वकालमें जलके स्वामी वरुणका अभिषेक किया गया था, उसी प्रकार सर्वलोकपितामह भगवान् ब्रह्मा, महातेजस्वी कश्यप तथा दूसरे विश्वविख्यात महर्षियोंने कार्तिकेयका अभिषेक किया॥२२॥
</details>

<details open><summary>विश्वास-प्रस्तुतिः</summary>

तस्मै ब्रह्मा ददौ प्रीतो बलिनो वातरंहसः ॥ २३ ॥  
कामवीर्यधरान् सिद्धान् महापारिषदान् प्रभुः।  
नन्दिसेनं लोहिताक्षं घण्टाकर्णं च सम्मतम् ॥ २४ ॥  
चतुर्थमस्यानुचरं ख्यातं कुमुदमालिनम् ।
</details>

<details><summary>मूलम्</summary>

तस्मै ब्रह्मा ददौ प्रीतो बलिनो वातरंहसः ॥ २३ ॥  
कामवीर्यधरान् सिद्धान् महापारिषदान् प्रभुः।  
नन्दिसेनं लोहिताक्षं घण्टाकर्णं च सम्मतम् ॥ २४ ॥  
चतुर्थमस्यानुचरं ख्यातं कुमुदमालिनम् ।
</details>

<details><summary>अनुवाद (हिन्दी)</summary>

उस समय भगवान् ब्रह्माने संतुष्ट होकर कार्तिकेयको वायुके समान वेगशाली, इच्छानुसार शक्तिधारी, बलवान् और सिद्ध चार महान् अनुचर प्रदान किये, जिनमें पहला नन्दिसेन, दूसरा लोहिताक्ष, तीसरा परम प्रिय घंटाकर्ण और उनका चौथा अनुचर कुमुदमालीके नामसे विख्यात था॥
</details>

<details open><summary>विश्वास-प्रस्तुतिः</summary>

तत्र स्थाणुर्महातेजा महापारिषदं प्रभुः ॥ २५ ॥  
मायाशतधरं कामं कामवीर्यं बलान्वितम्।  
ददौ स्कन्दाय राजेन्द्र सुरारिविनिबर्हणम् ॥ २६ ॥
</details>

<details><summary>मूलम्</summary>

तत्र स्थाणुर्महातेजा महापारिषदं प्रभुः ॥ २५ ॥  
मायाशतधरं कामं कामवीर्यं बलान्वितम्।  
ददौ स्कन्दाय राजेन्द्र सुरारिविनिबर्हणम् ॥ २६ ॥
</details>

<details><summary>अनुवाद (हिन्दी)</summary>

राजेन्द्र! फिर वहाँ महातेजस्वी भगवान् शंकरने स्कन्दको एक महान् असुर समर्पित किया, जो सैकड़ों मायाओंको धारण करनेवाला, इच्छानुसार बल-पराक्रमसे सम्पन्न तथा दैत्योंका संहार करनेमें समर्थ था॥२५-२६॥
</details>

<details open><summary>विश्वास-प्रस्तुतिः</summary>

स हि देवासुरे युद्धे दैत्यानां भीमकर्मणाम्।  
जघान दोर्भ्यां संक्रुद्धः प्रयुतानि चतुर्दश ॥ २७ ॥
</details>

<details><summary>मूलम्</summary>

स हि देवासुरे युद्धे दैत्यानां भीमकर्मणाम्।  
जघान दोर्भ्यां संक्रुद्धः प्रयुतानि चतुर्दश ॥ २७ ॥
</details>

<details><summary>अनुवाद (हिन्दी)</summary>

उसने देवासुरसंग्राममें अत्यन्त कुपित होकर भयानक कर्म करनेवाले चौदह प्रयुत[^*] दैत्योंका केवल अपनी दोनों भुजाओंसे वध कर डाला था॥२७॥
</details>

<details open><summary>विश्वास-प्रस्तुतिः</summary>

तथा देवा ददुस्तस्मै सेनां नैऋतसंकुलाम्।  
देवशत्रुक्षयकरीमजय्यां विष्णुरूपिणीम् ॥ २८ ॥
</details>

<details><summary>मूलम्</summary>

तथा देवा ददुस्तस्मै सेनां नैऋतसंकुलाम्।  
देवशत्रुक्षयकरीमजय्यां विष्णुरूपिणीम् ॥ २८ ॥
</details>

<details><summary>अनुवाद (हिन्दी)</summary>

इसी प्रकार देवताओंने उन्हें देव-शत्रुओंका विनाश करनेवाली, अजेय एवं विष्णुरूपिणी सेना प्रदान की, जो नैर्ऋतोंसे भरी हुई थी॥२८॥
</details>

<details open><summary>विश्वास-प्रस्तुतिः</summary>

जयशब्दं तथा चक्रुर्देवाः सर्वे सवासवाः।  
गन्धर्वा यक्षरक्षांसि मुनयः पितरस्तथा ॥ २९ ॥
</details>

<details><summary>मूलम्</summary>

जयशब्दं तथा चक्रुर्देवाः सर्वे सवासवाः।  
गन्धर्वा यक्षरक्षांसि मुनयः पितरस्तथा ॥ २९ ॥
</details>

<details><summary>अनुवाद (हिन्दी)</summary>

उस समय इन्द्रसहित सम्पूर्ण देवताओं, गन्धर्वों, यक्षों, राक्षसों, मुनियों तथा पितरोंने जय-जयकार किया॥
</details>

<details open><summary>विश्वास-प्रस्तुतिः</summary>

ततः प्रादादनुचरौ यमः कालोपमावुभौ।  
उन्माथश्च प्रमाथश्च महावीर्यौ महाद्युती ॥ ३० ॥
</details>

<details><summary>मूलम्</summary>

ततः प्रादादनुचरौ यमः कालोपमावुभौ।  
उन्माथश्च प्रमाथश्च महावीर्यौ महाद्युती ॥ ३० ॥
</details>

<details><summary>अनुवाद (हिन्दी)</summary>

तत्पश्चात् यमराजने उन्हें दो अनुचर प्रदान किये, जिनके नाम थे उन्माथ और प्रमाथ। वे दोनों कालके समान महापराक्रमी और महातेजस्वी थे॥३०॥
</details>

<details open><summary>विश्वास-प्रस्तुतिः</summary>

सुभ्राजो भास्वरश्चैव यौ तौ सूर्यानुयायिनौ।  
तौ सूर्यः कार्तिकेयाय ददौ प्रीतः प्रतापवान् ॥ ३१ ॥
</details>

<details><summary>मूलम्</summary>

सुभ्राजो भास्वरश्चैव यौ तौ सूर्यानुयायिनौ।  
तौ सूर्यः कार्तिकेयाय ददौ प्रीतः प्रतापवान् ॥ ३१ ॥
</details>

<details><summary>अनुवाद (हिन्दी)</summary>

सुभ्राज और भास्वर—जो सूर्यके अनुचर थे, उन्हें प्रतापी सूर्यने प्रसन्न होकर कार्तिकेयकी सेवामें दे दिया॥३१॥
</details>

<details open><summary>विश्वास-प्रस्तुतिः</summary>

कैलासशृङ्गसंकाशौ श्वेतमाल्यानुलेपनौ ।  
सोमोऽप्यनुचरौ प्रादान्मणिं सुमणिमेव च ॥ ३२ ॥
</details>

<details><summary>मूलम्</summary>

कैलासशृङ्गसंकाशौ श्वेतमाल्यानुलेपनौ ।  
सोमोऽप्यनुचरौ प्रादान्मणिं सुमणिमेव च ॥ ३२ ॥
</details>

<details><summary>अनुवाद (हिन्दी)</summary>

चन्द्रमाने भी कैलास-शिखरके समान श्वेतवर्णवाले तथा श्वेत माला और श्वेत चन्दन धारण करनेवाले दो अनुचर प्रदान किये, जिनके नाम थे मणि और सुमणि॥
</details>

<details open><summary>विश्वास-प्रस्तुतिः</summary>

ज्वालाजिह्वं तथा ज्योतिरात्मजाय हुताशनः।  
ददावनुचरौ शूरौ परसैन्यप्रमाथिनौ ॥ ३३ ॥
</details>

<details><summary>मूलम्</summary>

ज्वालाजिह्वं तथा ज्योतिरात्मजाय हुताशनः।  
ददावनुचरौ शूरौ परसैन्यप्रमाथिनौ ॥ ३३ ॥
</details>

<details><summary>अनुवाद (हिन्दी)</summary>

अग्निदेवने भी अपने पुत्र स्कन्दको ज्वालाजिह्व तथा ज्योति नामक दो शूर सेवक प्रदान किये, जो शत्रुसेनाको मथ डालनेवाले थे॥३३॥
</details>

<details open><summary>विश्वास-प्रस्तुतिः</summary>

परिघं च वटं चैव भीमं च सुमहाबलम्।  
दहतिं दहनं चैव प्रचण्डौ वीर्यसम्मतौ ॥ ३४ ॥  
अंशोऽप्यनुचरान् पञ्च ददौ स्कन्दाय धीमते।
</details>

<details><summary>मूलम्</summary>

परिघं च वटं चैव भीमं च सुमहाबलम्।  
दहतिं दहनं चैव प्रचण्डौ वीर्यसम्मतौ ॥ ३४ ॥  
अंशोऽप्यनुचरान् पञ्च ददौ स्कन्दाय धीमते।
</details>

<details><summary>अनुवाद (हिन्दी)</summary>

अंशने भी बुद्धिमान् स्कन्दको पाँच अनुचर प्रदान किये, जिनके नाम इस प्रकार हैं—परिघ, वट, महाबली भीम तथा दहति और दहन। इनमेंसे दहति और दहन बड़े प्रचण्ड तथा बल-पराक्रमकी दृष्टिसे सम्मानित थे॥
</details>

<details open><summary>विश्वास-प्रस्तुतिः</summary>

उत्क्रोशं पञ्चकं चैव वज्रदण्डधरावुभौ ॥ ३५ ॥  
ददावनलपुत्राय वासवः परवीरहा ।  
तौ हि शत्रून् महेन्द्रस्य जघ्नतुः समरे बहून् ॥ ३६ ॥
</details>

<details><summary>मूलम्</summary>

उत्क्रोशं पञ्चकं चैव वज्रदण्डधरावुभौ ॥ ३५ ॥  
ददावनलपुत्राय वासवः परवीरहा ।  
तौ हि शत्रून् महेन्द्रस्य जघ्नतुः समरे बहून् ॥ ३६ ॥
</details>

<details><summary>अनुवाद (हिन्दी)</summary>

शत्रुवीरोंका संहार करनेवाले इन्द्रने अग्निकुमार स्कन्दको उत्क्रोश और पंचक नामक दो अनुचर प्रदान किये। वे दोनों क्रमशः वज्र और दण्ड धारण करनेवाले थे। उन दोनोंने समरांगणमें इन्द्रके बहुत-से शत्रुओंका संहार कर डाला था॥३५-३६॥
</details>

<details open><summary>विश्वास-प्रस्तुतिः</summary>

चक्रं विक्रमकं चैव संक्रमं च महाबलम्।  
स्कन्दाय त्रीननुचरान् ददौ विष्णुर्महायशाः ॥ ३७ ॥
</details>

<details><summary>मूलम्</summary>

चक्रं विक्रमकं चैव संक्रमं च महाबलम्।  
स्कन्दाय त्रीननुचरान् ददौ विष्णुर्महायशाः ॥ ३७ ॥
</details>

<details><summary>अनुवाद (हिन्दी)</summary>

महायशस्वी भगवान् विष्णुने स्कन्दको चक्र, विक्रम और महाबली संक्रम—ये तीन अनुचर दिये॥३७॥
</details>

<details open><summary>विश्वास-प्रस्तुतिः</summary>

वर्धनं नन्दनं चैव सर्वविद्याविशारदौ।  
स्कन्दाय ददतुः प्रीतावश्विनौ भिषजां वरौ ॥ ३८ ॥
</details>

<details><summary>मूलम्</summary>

वर्धनं नन्दनं चैव सर्वविद्याविशारदौ।  
स्कन्दाय ददतुः प्रीतावश्विनौ भिषजां वरौ ॥ ३८ ॥
</details>

<details><summary>अनुवाद (हिन्दी)</summary>

सम्पूर्ण विद्याओंमें प्रवीण चिकित्सकचूड़ामणि अश्विनीकुमारोंने प्रसन्न होकर स्कन्दको वर्धन और नन्दन नामक दो सेवक दिये॥३८॥
</details>

<details open><summary>विश्वास-प्रस्तुतिः</summary>

कुन्दं च कुसुमं चैव कुमुदं च महायशाः।  
डम्बराडम्बरौ चैव ददौ धाता महात्मने ॥ ३९ ॥
</details>

<details><summary>मूलम्</summary>

कुन्दं च कुसुमं चैव कुमुदं च महायशाः।  
डम्बराडम्बरौ चैव ददौ धाता महात्मने ॥ ३९ ॥
</details>

<details><summary>अनुवाद (हिन्दी)</summary>

महायशस्वी धाताने महात्मा स्कन्दको कुन्द, कुसुम, कुमुद, डम्बर और आडम्बर—ये पाँच सेवक प्रदान किये॥३९॥
</details>

<details open><summary>विश्वास-प्रस्तुतिः</summary>

चक्रानुचक्रौ बलिनौ मेघचक्रौ बलोत्कटौ।  
ददौ त्वष्टा महामायौ स्कन्दायानुचरावुभौ ॥ ४० ॥
</details>

<details><summary>मूलम्</summary>

चक्रानुचक्रौ बलिनौ मेघचक्रौ बलोत्कटौ।  
ददौ त्वष्टा महामायौ स्कन्दायानुचरावुभौ ॥ ४० ॥
</details>

<details><summary>अनुवाद (हिन्दी)</summary>

प्रजापति त्वष्टाने बलवान्, बलोन्मत्त, महामायावी और मेघचक्रधारी चक्र और अनुचक्र नामक दो अनुचर स्कन्दकी सेवामें उपस्थित किये॥४०॥
</details>

<details open><summary>विश्वास-प्रस्तुतिः</summary>

सुव्रतं सत्यसंधं च ददौ मित्रो महात्मने।  
कुमाराय महात्मानौ तपोविद्याधरौ प्रभुः ॥ ४१ ॥  
सुदर्शनीयौ वरदौ त्रिषु लोकेषु विश्रुतौ।
</details>

<details><summary>मूलम्</summary>

सुव्रतं सत्यसंधं च ददौ मित्रो महात्मने।  
कुमाराय महात्मानौ तपोविद्याधरौ प्रभुः ॥ ४१ ॥  
सुदर्शनीयौ वरदौ त्रिषु लोकेषु विश्रुतौ।
</details>

<details><summary>अनुवाद (हिन्दी)</summary>

भगवान् मित्रने महात्मा कुमारको सुव्रत और सत्यसंध नामक दो सेवक प्रदान किये। वे दोनों ही तप और विद्या धारण करनेवाले तथा महामनस्वी थे। इतना ही नहीं, वे देखनेमें बड़े ही सुन्दर, वर देनेमें समर्थ तथा तीनों लोकोंमें विख्यात थे॥४१॥
</details>

<details open><summary>विश्वास-प्रस्तुतिः</summary>

सुव्रतं च महात्मानं शुभकर्माणमेव च ॥ ४२ ॥  
कार्तिकेयाय सम्प्रादाद् विधाता लोकविश्रुतौ।
</details>

<details><summary>मूलम्</summary>

सुव्रतं च महात्मानं शुभकर्माणमेव च ॥ ४२ ॥  
कार्तिकेयाय सम्प्रादाद् विधाता लोकविश्रुतौ।
</details>

<details><summary>अनुवाद (हिन्दी)</summary>

विधाताने कार्तिकेयको महामना सुव्रत और सुकर्मा—ये दो लोकविख्यात सेवक प्रदान किये॥४२॥
</details>

<details open><summary>विश्वास-प्रस्तुतिः</summary>

पाणीतकं कालिकं च महामायाविनायुभौ ॥ ४३ ॥  
पूषा च पार्षदौ प्रादात् कार्तिकेयाय भारत।
</details>

<details><summary>मूलम्</summary>

पाणीतकं कालिकं च महामायाविनायुभौ ॥ ४३ ॥  
पूषा च पार्षदौ प्रादात् कार्तिकेयाय भारत।
</details>

<details><summary>अनुवाद (हिन्दी)</summary>

भरतनन्दन! पूषाने कार्तिकेयको पाणीतक और कालिक नामक दो पार्षद प्रदान किये। वे दोनों ही बड़े भारी मायावी थे॥४३॥
</details>

<details open><summary>विश्वास-प्रस्तुतिः</summary>

बलं चातिबलं चैव महावक्त्रौ महाबलौ ॥ ४४ ॥  
प्रददौ कार्तिकेयाय वायुर्भरतसत्तम ।
</details>

<details><summary>मूलम्</summary>

बलं चातिबलं चैव महावक्त्रौ महाबलौ ॥ ४४ ॥  
प्रददौ कार्तिकेयाय वायुर्भरतसत्तम ।
</details>

<details><summary>अनुवाद (हिन्दी)</summary>

भरतश्रेष्ठ! वायु देवताने कृत्तिकाकुमारको महान् बलशाली एवं विशाल मुखवाले बल और अतिबल नामक दो सेवक प्रदान किये॥४४॥
</details>

<details open><summary>विश्वास-प्रस्तुतिः</summary>

यमं चातियमं चैव तिमिवक्त्रौ महाबलौ ॥ ४५ ॥  
प्रददौ कार्तिकेयाय वरुणः सत्यसङ्गरः।
</details>

<details><summary>मूलम्</summary>

यमं चातियमं चैव तिमिवक्त्रौ महाबलौ ॥ ४५ ॥  
प्रददौ कार्तिकेयाय वरुणः सत्यसङ्गरः।
</details>

<details><summary>अनुवाद (हिन्दी)</summary>

सत्यप्रतिज्ञ वरुणने कृत्तिकानन्दन स्कन्दको यम और अतियम नामक दो महाबली पार्षद दिये, जिनके मुख तिमि नामक महामत्स्यके समान थे॥४५॥
</details>

<details open><summary>विश्वास-प्रस्तुतिः</summary>

सुवर्चसं महात्मानं तथैवाप्यतिवर्चसम् ॥ ४६ ॥  
हिमवान् प्रददौ राजन् हुताशनसुताय वै।
</details>

<details><summary>मूलम्</summary>

सुवर्चसं महात्मानं तथैवाप्यतिवर्चसम् ॥ ४६ ॥  
हिमवान् प्रददौ राजन् हुताशनसुताय वै।
</details>

<details><summary>अनुवाद (हिन्दी)</summary>

राजन्! हिमवान्‌ने अग्निकुमारको महामना सुवर्चा और अतिवर्चा नामक दो पार्षद प्रदान किये॥४६॥
</details>

<details open><summary>विश्वास-प्रस्तुतिः</summary>

काञ्चनं च महात्मानं मेघमालिनमेव च ॥ ४७ ॥  
ददावनुचरो मेरुरग्निपुत्राय भारत ।
</details>

<details><summary>मूलम्</summary>

काञ्चनं च महात्मानं मेघमालिनमेव च ॥ ४७ ॥  
ददावनुचरो मेरुरग्निपुत्राय भारत ।
</details>

<details><summary>अनुवाद (हिन्दी)</summary>

भारत! मेरुने अग्निपुत्र स्कन्दको महामना कांचन और मेघमाली नामक दो अनुचर अर्पित किये॥४७॥
</details>

<details open><summary>विश्वास-प्रस्तुतिः</summary>

स्थिरं चातिस्थिरं चैव मेरुरेवापरौ ददौ ॥ ४८ ॥  
महात्मा त्वग्निपुत्राय महाबलपराक्रमौ ।
</details>

<details><summary>मूलम्</summary>

स्थिरं चातिस्थिरं चैव मेरुरेवापरौ ददौ ॥ ४८ ॥  
महात्मा त्वग्निपुत्राय महाबलपराक्रमौ ।
</details>

<details><summary>अनुवाद (हिन्दी)</summary>

महामना मेरुने ही अग्निपुत्र कार्तिकेयको स्थिर और अतिस्थिर नामक दो पार्षद और दिये। वे दोनों महान् बल और पराक्रमसे सम्पन्न थे॥४८॥
</details>

<details open><summary>विश्वास-प्रस्तुतिः</summary>

उच्छृङ्गं चातिशृङ्गं च महापाषाणयोधिनौ ॥ ४९ ॥  
प्रददावग्निपुत्राय विन्ध्यः पारिषदावुभौ ।
</details>

<details><summary>मूलम्</summary>

उच्छृङ्गं चातिशृङ्गं च महापाषाणयोधिनौ ॥ ४९ ॥  
प्रददावग्निपुत्राय विन्ध्यः पारिषदावुभौ ।
</details>

<details><summary>अनुवाद (हिन्दी)</summary>

विन्ध्य पर्वतने भी अग्निकुमारको दो पार्षद प्रदान किये, जिनके नाम थे उच्छृंग और अतिशृंग। वे दोनों ही बड़े-बड़े पत्थरोंकी चट्टानोंद्वारा युद्ध करनेमें कुशल थे॥
</details>

<details open><summary>विश्वास-प्रस्तुतिः</summary>

संग्रहं विग्रहं चैव समुद्रोऽपि गदाधरौ ॥ ५० ॥  
प्रददावग्निपुत्राय महापारिषदावुभौ ।
</details>

<details><summary>मूलम्</summary>

संग्रहं विग्रहं चैव समुद्रोऽपि गदाधरौ ॥ ५० ॥  
प्रददावग्निपुत्राय महापारिषदावुभौ ।
</details>

<details><summary>अनुवाद (हिन्दी)</summary>

समुद्रने भी अग्निपुत्रको दो गदाधारी महापार्षद दिये, जिनके नाम थे—संग्रह और विग्रह॥५०॥
</details>

<details open><summary>विश्वास-प्रस्तुतिः</summary>

उन्मादं शङ्कुकर्णं च पुष्पदन्तं तथैव च ॥ ५१ ॥  
प्रददावग्निपुत्राय पार्वती शुभदर्शना ।
</details>

<details><summary>मूलम्</summary>

उन्मादं शङ्कुकर्णं च पुष्पदन्तं तथैव च ॥ ५१ ॥  
प्रददावग्निपुत्राय पार्वती शुभदर्शना ।
</details>

<details><summary>अनुवाद (हिन्दी)</summary>

शुभदर्शना पार्वती देवीने अग्निपुत्रको तीन पार्षद दिये—उन्माद, शंकुकर्ण तथा पुष्पदन्त॥५१॥
</details>

<details open><summary>विश्वास-प्रस्तुतिः</summary>

जयं महाजयं चैव नागौ ज्वलनसूनवे ॥ ५२ ॥  
प्रददौ पुरुषव्याघ्र वासुकिः पन्नगेश्वरः।
</details>

<details><summary>मूलम्</summary>

जयं महाजयं चैव नागौ ज्वलनसूनवे ॥ ५२ ॥  
प्रददौ पुरुषव्याघ्र वासुकिः पन्नगेश्वरः।
</details>

<details><summary>अनुवाद (हिन्दी)</summary>

पुरुषसिंह! नागराज वासुकिने अग्निकुमारको पार्षदरूपसे जय और महाजय नामक दो नाग भेंट किये॥
</details>

<details open><summary>विश्वास-प्रस्तुतिः</summary>

एवं साध्याश्च रुद्राश्च वसवः पितरस्तथा ॥ ५३ ॥  
सागराः सरितश्चैव गिरयश्च महाबलाः।  
ददुः सेनागणाध्यक्षान् शूलपट्टिशधारिणः ॥ ५४ ॥  
दिव्यप्रहरणोपेतान् नानावेषविभूषितान् ।
</details>

<details><summary>मूलम्</summary>

एवं साध्याश्च रुद्राश्च वसवः पितरस्तथा ॥ ५३ ॥  
सागराः सरितश्चैव गिरयश्च महाबलाः।  
ददुः सेनागणाध्यक्षान् शूलपट्टिशधारिणः ॥ ५४ ॥  
दिव्यप्रहरणोपेतान् नानावेषविभूषितान् ।
</details>

<details><summary>अनुवाद (हिन्दी)</summary>

इस प्रकार साध्य, रुद्र, वसु, पितृगण, समुद्र, सरिताओं और महाबली पर्वतोंने उन्हें विभिन्न सेनापति अर्पित किये, जो शूल, पट्टिश और नाना प्रकारके दिव्य आयुध धारण किये हुए थे। वे सब-के-सब भाँति-भाँतिकी वेश-भूषासे विभूषित थे॥५३-५४॥
</details>

<details open><summary>विश्वास-प्रस्तुतिः</summary>

शृणु नामानि चाप्येषां येऽन्ये स्कन्दस्य सैनिकाः ॥ ५५ ॥  
विविधायुधसम्पन्नाश्चित्राभरणभूषिताः ।
</details>

<details><summary>मूलम्</summary>

शृणु नामानि चाप्येषां येऽन्ये स्कन्दस्य सैनिकाः ॥ ५५ ॥  
विविधायुधसम्पन्नाश्चित्राभरणभूषिताः ।
</details>

<details><summary>अनुवाद (हिन्दी)</summary>

स्कन्दके जो नाना प्रकारके अस्त्र-शस्त्रोंसे सम्पन्न और विचित्र आभूषणोंसे विभूषित अन्य सैनिक थे, उनके नाम सुनो॥५५॥
</details>

<details open><summary>विश्वास-प्रस्तुतिः</summary>

शङ्कुकर्णो निकुम्भश्च पद्मः कुमुद एव च ॥ ५६ ॥  
अनन्तो द्वादशभुजस्तथा कृष्णोपकृष्णकौ ।  
घ्राणश्रवाः कपिस्कन्धः काञ्चनाक्षो जलन्धमः ॥ ५७ ॥  
अक्षः संतर्जनो राजन् कुनदीकस्तमोऽन्तकृत्।  
एकाक्षो द्वादशाक्षश्च तथैवैकजटः प्रभुः ॥ ५८ ॥  
सहस्रबाहुर्विकटो व्याघ्राक्षः क्षितिकम्पनः ।  
पुण्यनामा सुनामा च सुचक्रः प्रियदर्शनः ॥ ५९ ॥  
परिश्रुतः कोकनदः प्रियमाल्यानुलेपनः ।  
अजोदरो गजशिराः स्कन्धाक्षः शतलोचनः ॥ ६० ॥  
ज्वालाजिह्वः करालाक्षः शितिकेशो जटी हरिः।  
परिश्रुतः कोकनदः कृष्णकेशो जटाधरः ॥ ६१ ॥  
चतुर्दंष्ट्रोऽष्टजिह्वश्च मेघनादः पृथुश्रवाः ।  
विद्युताक्षो धनुर्वक्त्रो जाठरो मारुताशनः ॥ ६२ ॥  
उदाराक्षो रथाक्षश्च वज्रनाभो वसुप्रभः।  
समुद्रवेगो राजेन्द्र शैलकम्पी तथैव च ॥ ६३ ॥  
वृषो मेषः प्रवाहश्च तथा नन्दोपनन्दकौ।  
धूम्रः श्वेतः कलिङ्गश्च सिद्धार्थो वरदस्तथा ॥ ६४ ॥  
प्रियकश्चैव नन्दश्च गोनन्दश्च प्रतापवान्।  
आनन्दश्च प्रमोदश्च स्वस्तिको ध्रुवकस्तथा ॥ ६५ ॥  
क्षेमवाहः सुवाहश्च सिद्धपात्रश्च भारत।  
गोव्रजः कनकापीडो महापारिषदेश्वरः ॥ ६६ ॥  
गायनो हसनश्चैव बाणः खड्‌गश्च वीर्यवान्।  
वैताली गतिताली च तथा कथकवातिकौ ॥ ६७ ॥  
हंसजः पङ्कदिग्धाङ्गः समुद्रोन्मादनश्च ह।  
रणोत्कटः प्रहासश्च श्वेतसिद्धश्च नन्दनः ॥ ६८ ॥  
कालकण्ठः प्रभासश्च तथा कुम्भाण्डकोदरः।  
कालकक्षः सितश्चैव भूतानां मथनस्तथा ॥ ६९ ॥  
यज्ञवाहः सुवाहश्च देवयाजी च सोमपः।  
मज्जानश्च महातेजाः क्रथक्राथौ च भारत ॥ ७० ॥  
तुहरश्च तुहारश्च चित्रदेवश्च वीर्यवान्।  
मधुरः सुप्रसादश्च किरीटी च महाबलः ॥ ७१ ॥  
वत्सलो मधुवर्णश्च कलशोदर एव च।  
धर्मदो मन्मथकरः सूचीवक्त्रश्च वीर्यवान् ॥ ७२ ॥  
श्वेतवक्त्रः सुवक्त्रश्च चारुवक्त्रश्च पाण्डुरः।  
दण्डबाहुः सुबाहुश्च रजः कोकिलकस्तथा ॥ ७३ ॥  
अचलः कनकाक्षश्च बालानामपि यः प्रभुः।  
संचारकः कोकनदो गृध्रपत्रश्च जम्बुकः ॥ ७४ ॥  
लोहाजवक्त्रो जवनः कुम्भवक्त्रश्च कुम्भकः।  
स्वर्णग्रीवश्च कृष्णौजा हंसवक्त्रश्च चन्द्रभः ॥ ७५ ॥  
पाणिकूर्चश्च शम्बूकः पञ्चवक्त्रश्च शिक्षकः।  
चाषवक्त्रश्च जम्बूकः शाकवक्त्रश्च कुञ्जलः ॥ ७६ ॥
</details>

<details><summary>मूलम्</summary>

शङ्कुकर्णो निकुम्भश्च पद्मः कुमुद एव च ॥ ५६ ॥  
अनन्तो द्वादशभुजस्तथा कृष्णोपकृष्णकौ ।  
घ्राणश्रवाः कपिस्कन्धः काञ्चनाक्षो जलन्धमः ॥ ५७ ॥  
अक्षः संतर्जनो राजन् कुनदीकस्तमोऽन्तकृत्।  
एकाक्षो द्वादशाक्षश्च तथैवैकजटः प्रभुः ॥ ५८ ॥  
सहस्रबाहुर्विकटो व्याघ्राक्षः क्षितिकम्पनः ।  
पुण्यनामा सुनामा च सुचक्रः प्रियदर्शनः ॥ ५९ ॥  
परिश्रुतः कोकनदः प्रियमाल्यानुलेपनः ।  
अजोदरो गजशिराः स्कन्धाक्षः शतलोचनः ॥ ६० ॥  
ज्वालाजिह्वः करालाक्षः शितिकेशो जटी हरिः।  
परिश्रुतः कोकनदः कृष्णकेशो जटाधरः ॥ ६१ ॥  
चतुर्दंष्ट्रोऽष्टजिह्वश्च मेघनादः पृथुश्रवाः ।  
विद्युताक्षो धनुर्वक्त्रो जाठरो मारुताशनः ॥ ६२ ॥  
उदाराक्षो रथाक्षश्च वज्रनाभो वसुप्रभः।  
समुद्रवेगो राजेन्द्र शैलकम्पी तथैव च ॥ ६३ ॥  
वृषो मेषः प्रवाहश्च तथा नन्दोपनन्दकौ।  
धूम्रः श्वेतः कलिङ्गश्च सिद्धार्थो वरदस्तथा ॥ ६४ ॥  
प्रियकश्चैव नन्दश्च गोनन्दश्च प्रतापवान्।  
आनन्दश्च प्रमोदश्च स्वस्तिको ध्रुवकस्तथा ॥ ६५ ॥  
क्षेमवाहः सुवाहश्च सिद्धपात्रश्च भारत।  
गोव्रजः कनकापीडो महापारिषदेश्वरः ॥ ६६ ॥  
गायनो हसनश्चैव बाणः खड्‌गश्च वीर्यवान्।  
वैताली गतिताली च तथा कथकवातिकौ ॥ ६७ ॥  
हंसजः पङ्कदिग्धाङ्गः समुद्रोन्मादनश्च ह।  
रणोत्कटः प्रहासश्च श्वेतसिद्धश्च नन्दनः ॥ ६८ ॥  
कालकण्ठः प्रभासश्च तथा कुम्भाण्डकोदरः।  
कालकक्षः सितश्चैव भूतानां मथनस्तथा ॥ ६९ ॥  
यज्ञवाहः सुवाहश्च देवयाजी च सोमपः।  
मज्जानश्च महातेजाः क्रथक्राथौ च भारत ॥ ७० ॥  
तुहरश्च तुहारश्च चित्रदेवश्च वीर्यवान्।  
मधुरः सुप्रसादश्च किरीटी च महाबलः ॥ ७१ ॥  
वत्सलो मधुवर्णश्च कलशोदर एव च।  
धर्मदो मन्मथकरः सूचीवक्त्रश्च वीर्यवान् ॥ ७२ ॥  
श्वेतवक्त्रः सुवक्त्रश्च चारुवक्त्रश्च पाण्डुरः।  
दण्डबाहुः सुबाहुश्च रजः कोकिलकस्तथा ॥ ७३ ॥  
अचलः कनकाक्षश्च बालानामपि यः प्रभुः।  
संचारकः कोकनदो गृध्रपत्रश्च जम्बुकः ॥ ७४ ॥  
लोहाजवक्त्रो जवनः कुम्भवक्त्रश्च कुम्भकः।  
स्वर्णग्रीवश्च कृष्णौजा हंसवक्त्रश्च चन्द्रभः ॥ ७५ ॥  
पाणिकूर्चश्च शम्बूकः पञ्चवक्त्रश्च शिक्षकः।  
चाषवक्त्रश्च जम्बूकः शाकवक्त्रश्च कुञ्जलः ॥ ७६ ॥
</details>

<details><summary>अनुवाद (हिन्दी)</summary>

शंकुकर्ण, निकुम्भ, पद्म, कुमुद, अनन्त, द्वादशभुज, कृष्ण, उपकृष्ण, घ्राणश्रवा, कपिस्कन्ध, कांचनाक्ष, जलन्धम, अक्ष, संतर्जन, कुनदीक, तमोऽन्तकृत्, एकाक्ष, द्वादशाक्ष, एकजट, प्रभु, सहस्रबाहु, विकट, व्याघ्राक्ष, क्षतिकम्पन, पुण्यनामा, सुनामा, सुचक्र, प्रियदर्शन, परिश्रुत, कोकनद, प्रियमाल्यानुलेपन, अजोदर, गजशिरा, स्कन्धाक्ष, शतलोचन, ज्वालाजिह्व, करालाक्ष, शितिकेश, जटी, हरि, परिश्रुत, कोकनद, कृष्णकेश, जटाधर, चतुर्दंष्ट्र, अष्टजिह्व, मेघनाद, पृथुश्रवा, विद्युताक्ष, धनुर्वक्त्र, जाठर, मारुताशन, उदाराक्ष, रथाक्ष, वज्रनाभ, वसुप्रभ, समुद्रवेग, शैलकम्पी, वृष, मेष, प्रवाह, नन्द, उपनन्द, धूम्र, श्वेत, कलिंग, सिद्धार्थ, वरद, प्रियक, नन्द, प्रतापी गोनन्द, आनन्द, प्रमोद, स्वस्तिक, ध्रुवक, क्षेमवाह, सुवाह, सिद्धपात्र, गोव्रज, कनकापीड, महापरिषदेश्वर, गायन, हसन, बाण, पराक्रमी, खड्ग, वैताली, गतितली, कथक, वातिक, हंसज, पंकदिग्धांग, समुद्रोन्मादन, रणोत्कट, प्रहास, श्वेतसिद्ध, नन्दन, कालकण्ठ, प्रभास, कुम्भाण्डकोदर, कालकक्ष, सित, भूतमथन, यज्ञवाह, सुवाह, देवयाजी, सोमप, मज्जान, महातेजा, क्रथ, क्राथ, तुहर, तुहार, पराक्रमी चित्रदेव, मधुर, सुप्रसाद, किरीटी, महाबल, वत्सल, मधुवर्ण, कलशोदर, धर्मद, मन्मथकर, शक्तिशाली सूचीवक्त्र, श्वेतवक्त्र, सुवक्त्र, चारुवक्त्र, पाण्डुर, दण्डबाहु, सुबाहु, रज, कोकिलक, अचल, कनकाक्ष, बालस्वामी, संचारक, कोकनद, गृध्रपत्र, जम्बुक, लोहवक्त्र, अजवक्त्र, जवन, कुम्भवक्त्र, कुम्भक, स्वर्णग्रीव, कृष्णौजा, हंसवक्त्र, चन्द्रभ, पाणिकूर्च, शम्बूक, पंचवक्त्र, शिक्षक, चापवक्त्र, जम्बूक, शाकवक्त और कुंजल॥५६—७६॥
</details>

<details open><summary>विश्वास-प्रस्तुतिः</summary>

योगयुक्ता महात्मानः सततं ब्राह्मणप्रियाः।  
पैतामहा महात्मानो महापारिषदाश्च ये ॥ ७७ ॥  
यौवनस्थाश्च बालाश्च वृद्धाश्च जनमेजय।  
सहस्रशः पारिषदाः कुमारमवतस्थिरे ॥ ७८ ॥
</details>

<details><summary>मूलम्</summary>

योगयुक्ता महात्मानः सततं ब्राह्मणप्रियाः।  
पैतामहा महात्मानो महापारिषदाश्च ये ॥ ७७ ॥  
यौवनस्थाश्च बालाश्च वृद्धाश्च जनमेजय।  
सहस्रशः पारिषदाः कुमारमवतस्थिरे ॥ ७८ ॥
</details>

<details><summary>अनुवाद (हिन्दी)</summary>

जनमेजय! ये सब पार्षद योगयुक्त, महामना तथा निरन्तर ब्राह्मणोंसे प्रेम रखनेवाले हैं। इनके सिवा, पितामह ब्रह्माजीके दिये हुए जो महामना महापार्षद हैं, वे तथा दूसरे बालक, तरुण एवं वृद्ध सहस्रों पार्षद कुमारकी सेवामें उपस्थित हुए॥७७-७८॥
</details>

<details open><summary>विश्वास-प्रस्तुतिः</summary>

वक्त्रैर्नानाविधैर्ये तु शृणु ताञ्जनमेजय।  
कूर्मकुक्कुटवक्त्राश्च शशोलूकमुखास्तथा ॥ ७९ ॥  
खरोष्ट्रमवदनाश्चान्ये वराहवदनास्तथा ।
</details>

<details><summary>मूलम्</summary>

वक्त्रैर्नानाविधैर्ये तु शृणु ताञ्जनमेजय।  
कूर्मकुक्कुटवक्त्राश्च शशोलूकमुखास्तथा ॥ ७९ ॥  
खरोष्ट्रमवदनाश्चान्ये वराहवदनास्तथा ।
</details>

<details><summary>अनुवाद (हिन्दी)</summary>

जनमेजय! उन सबके नाना प्रकारके मुख थे। किनके कैसे मुख थे? यह बताता हूँ, सुनो। कुछ पार्षदोंके मुख कछुओं और मुर्गोंके समान थे, कितनोंके मुख खरगोश, उल्लू, गदहा, ऊँट और सूअरके समान थे॥७९॥
</details>

<details open><summary>विश्वास-प्रस्तुतिः</summary>

मार्जारशशवक्त्राश्च दीर्घवक्त्राश्च भारत ॥ ८० ॥  
नकुलोलूकवक्त्राश्च काकवक्त्रास्तथा परे ।  
आखुबभ्रुकवक्त्राश्च मयूरवदनास्तथा ॥ ८१ ॥
</details>

<details><summary>मूलम्</summary>

मार्जारशशवक्त्राश्च दीर्घवक्त्राश्च भारत ॥ ८० ॥  
नकुलोलूकवक्त्राश्च काकवक्त्रास्तथा परे ।  
आखुबभ्रुकवक्त्राश्च मयूरवदनास्तथा ॥ ८१ ॥
</details>

<details><summary>अनुवाद (हिन्दी)</summary>

भारत! बहुतोंके मुख बिल्ली और खरगोशके समान थे। किन्हींके मुख बहुत बड़े थे और किन्हींके नेवले, उल्लू, कौए, चूहे, बभ्रु तथा मयूरके मुखोंके समान थे॥८०-८१॥
</details>

<details open><summary>विश्वास-प्रस्तुतिः</summary>

मत्स्यमेषाननाश्चान्ये अजाविमहिषाननाः ।  
ऋक्षशार्दूलवक्त्राश्च द्वीपिसिंहाननास्तथा ॥ ८२ ॥
</details>

<details><summary>मूलम्</summary>

मत्स्यमेषाननाश्चान्ये अजाविमहिषाननाः ।  
ऋक्षशार्दूलवक्त्राश्च द्वीपिसिंहाननास्तथा ॥ ८२ ॥
</details>

<details><summary>अनुवाद (हिन्दी)</summary>

किन्हीं-किन्हींके मुख मछली, मेढे, बकरी, भेड़, भैंसे, रीछ, व्याघ्र, भेड़िये तथा सिंहोंके समान थे॥८२॥
</details>

<details open><summary>विश्वास-प्रस्तुतिः</summary>

भीमा गजाननाश्चैव तथा नक्रमुखाश्च ये।  
गरुडाननाः कङ्कमुखा वृककाकमुखास्तथा ॥ ८३ ॥
</details>

<details><summary>मूलम्</summary>

भीमा गजाननाश्चैव तथा नक्रमुखाश्च ये।  
गरुडाननाः कङ्कमुखा वृककाकमुखास्तथा ॥ ८३ ॥
</details>

<details><summary>अनुवाद (हिन्दी)</summary>

किन्हींके मुख हाथीके समान थे, इसलिये वे बड़े भयानक जान पड़ते थे। कुछ पार्षदोंके मुख मगर, गरुड़, कंक भेड़ियों और कौओंके समान जान पड़ते थे॥
</details>

<details open><summary>विश्वास-प्रस्तुतिः</summary>

गोखरोष्ट्रमुखाश्चान्ये वृषदंशमुखास्तथा ।  
महाजठरपादाङ्गास्तारकाक्षाश्च भारत ॥ ८४ ॥
</details>

<details><summary>मूलम्</summary>

गोखरोष्ट्रमुखाश्चान्ये वृषदंशमुखास्तथा ।  
महाजठरपादाङ्गास्तारकाक्षाश्च भारत ॥ ८४ ॥
</details>

<details><summary>अनुवाद (हिन्दी)</summary>

भारत! कुछ पार्षद गाय, गदहा, ऊँट और वनबिलावके समान मुख धारण करते थे। किन्हींके पेट, पैर और दूसरे-दूसरे अंग भी विशाल थे। उनकी आँखें तारोंके समान चमकती थीं॥८४॥
</details>

<details open><summary>विश्वास-प्रस्तुतिः</summary>

पारावतमुखाश्चान्ये तथा वृषमुखाः परे।  
कोकिलाभाननाश्चान्ये श्येनतित्तिरिकाननाः ॥ ८५ ॥
</details>

<details><summary>मूलम्</summary>

पारावतमुखाश्चान्ये तथा वृषमुखाः परे।  
कोकिलाभाननाश्चान्ये श्येनतित्तिरिकाननाः ॥ ८५ ॥
</details>

<details><summary>अनुवाद (हिन्दी)</summary>

कुछ पार्षदोंके मुख कबूतर, बैल, कोयल, बाज और तीतरोंके समान थे॥८५॥
</details>

<details open><summary>विश्वास-प्रस्तुतिः</summary>

कृकलासमुखाश्चैव विरजोऽम्बरधारिणः ।  
व्यालवक्त्राः शूलमुखाश्चण्डवक्त्राः शुभाननाः ॥ ८६ ॥
</details>

<details><summary>मूलम्</summary>

कृकलासमुखाश्चैव विरजोऽम्बरधारिणः ।  
व्यालवक्त्राः शूलमुखाश्चण्डवक्त्राः शुभाननाः ॥ ८६ ॥
</details>

<details><summary>अनुवाद (हिन्दी)</summary>

किन्हीं-किन्हींके मुख गिरगिटके समान जान पड़ते थे। कुछ बहुत ही श्वेत वस्त्र धारण करते थे। किन्हींके मुख सर्पोंके समान थे तो किन्हींके शूलके समान। किन्हींके मुखसे अत्यन्त क्रोध टपकता था और किन्हींके मुखपर सौम्यभाव छा रहा था॥८६॥
</details>

<details open><summary>विश्वास-प्रस्तुतिः</summary>

आशीविषाश्चीरधरा गोनासावदनास्तथा ।  
स्थूलोदराः कृशाङ्गाश्च स्थूलाङ्गाश्च कृशोदराः ॥ ८७ ॥
</details>

<details><summary>मूलम्</summary>

आशीविषाश्चीरधरा गोनासावदनास्तथा ।  
स्थूलोदराः कृशाङ्गाश्च स्थूलाङ्गाश्च कृशोदराः ॥ ८७ ॥
</details>

<details><summary>अनुवाद (हिन्दी)</summary>

कुछ विषधर सर्पोंके समान जान पड़ते थे। कोई चीर धारण करते थे और किन्हीं-किन्हींके मुख गायके नथुनोंके समान प्रतीत होते थे। किन्हींके पेट बहुत मोटे थे और किन्हींके अत्यन्त कृश। कोई शरीरसे बहुत दुबले-पतले थे तो कोई महास्थूलकाय दिखायी देते थे॥
</details>

<details open><summary>विश्वास-प्रस्तुतिः</summary>

ह्रस्वग्रीवा महाकर्णा नानाव्यालविभूषणाः ।  
गजेन्द्रचर्मवसनास्तथा कृष्णाजिनाम्बराः ॥ ८८ ॥
</details>

<details><summary>मूलम्</summary>

ह्रस्वग्रीवा महाकर्णा नानाव्यालविभूषणाः ।  
गजेन्द्रचर्मवसनास्तथा कृष्णाजिनाम्बराः ॥ ८८ ॥
</details>

<details><summary>अनुवाद (हिन्दी)</summary>

किन्हींकी गर्दन छोटी और कान बड़े-बड़े थे। नाना प्रकारके सर्पोंको उन्होंने आभूषणके रूपमें धारण कर रखा था। कोई अपने शरीरमें हाथीकी खाल लपेटे हुए थे तो कोई काला मृगछाला धारण करते थे॥८८॥
</details>

<details open><summary>विश्वास-प्रस्तुतिः</summary>

स्कन्धेमुखा महाराज तथाप्युदरतोमुखाः ।  
पृष्ठेमुखा हनुमुखास्तथा जङ्घामुखा अपि ॥ ८९ ॥
</details>

<details><summary>मूलम्</summary>

स्कन्धेमुखा महाराज तथाप्युदरतोमुखाः ।  
पृष्ठेमुखा हनुमुखास्तथा जङ्घामुखा अपि ॥ ८९ ॥
</details>

<details><summary>अनुवाद (हिन्दी)</summary>

महाराज! किन्हींके मुख कंधोंपर थे तो किन्हींके पेटमें। कोई पीठमें, कोई दाढ़ीमें और कोई जाँघोंमें ही मुख धारण करते थे॥८९॥
</details>

<details open><summary>विश्वास-प्रस्तुतिः</summary>

पार्श्वाननाश्च बहवो नानादेशमुखास्तथा ।  
तथा कीटपतङ्गानां सदृशास्या गणेश्वराः ॥ ९० ॥
</details>

<details><summary>मूलम्</summary>

पार्श्वाननाश्च बहवो नानादेशमुखास्तथा ।  
तथा कीटपतङ्गानां सदृशास्या गणेश्वराः ॥ ९० ॥
</details>

<details><summary>अनुवाद (हिन्दी)</summary>

बहुत-से ऐसे भी थे, जिनके मुख पार्श्वभागमें स्थित थे। शरीरके विभिन्न प्रदेशोंमें मुख धारण करनेवाले पार्षदोंकी संख्या भी कम नहीं थी। भिन्न-भिन्न गणोंके अधिपति कीट-पतंगोंके समान मुख धारण करते थे॥
</details>

<details open><summary>विश्वास-प्रस्तुतिः</summary>

नानाव्यालमुखाश्चान्ये बहुबाहुशिरोधराः ।  
नानावृक्षभुजाः केचित् कटिशीर्षास्तथा परे ॥ ९१ ॥
</details>

<details><summary>मूलम्</summary>

नानाव्यालमुखाश्चान्ये बहुबाहुशिरोधराः ।  
नानावृक्षभुजाः केचित् कटिशीर्षास्तथा परे ॥ ९१ ॥
</details>

<details><summary>अनुवाद (हिन्दी)</summary>

किन्हींके अनेक और सर्पाकार मुख थे। किन्हीं-किन्हींके बहुत-सी भुजाएँ और गर्दनें थीं। किन्हींकी बहुसंख्यक भुजाएँ नाना प्रकारके वृक्षोंके समान जान पड़ती थीं। किन्हीं-किन्हींके मस्तक उनके कटि-प्रदेशमें ही दिखायी देते थे॥
</details>

<details open><summary>विश्वास-प्रस्तुतिः</summary>

भुजङ्गभोगवदना नानागुल्मनिवासिनः ।  
चीरसंवृतगात्राश्च नानाकनकवाससः ॥ ९२ ॥
</details>

<details><summary>मूलम्</summary>

भुजङ्गभोगवदना नानागुल्मनिवासिनः ।  
चीरसंवृतगात्राश्च नानाकनकवाससः ॥ ९२ ॥
</details>

<details><summary>अनुवाद (हिन्दी)</summary>

किन्हींके सर्पाकार मुख थे। कोई नाना प्रकारके गुल्मों और लताओंसे अपनेको आच्छादित किये हुए थे। कोई चीर वस्त्रसे ही अपनेको ढके हुए थे और कोई नाना प्रकारके सुनहरे वस्त्र धारण करते थे॥९२॥
</details>

<details open><summary>विश्वास-प्रस्तुतिः</summary>

नानावेषधराश्चैव नानामाल्यानुलेपनाः ।  
नानावस्त्रधराश्चैव चर्मवासस एव च ॥ ९३ ॥
</details>

<details><summary>मूलम्</summary>

नानावेषधराश्चैव नानामाल्यानुलेपनाः ।  
नानावस्त्रधराश्चैव चर्मवासस एव च ॥ ९३ ॥
</details>

<details><summary>अनुवाद (हिन्दी)</summary>

वे नाना प्रकारके वेश, भाँति-भाँतिकी माला और चन्दन तथा अनेक प्रकारके वस्त्र धारण करते थे। कोई-कोई चमड़ेका ही वस्त्र पहनते थे॥९३॥
</details>

<details open><summary>विश्वास-प्रस्तुतिः</summary>

उष्णीषिणो मुकुटिनः सुग्रीवाश्च सुवर्चसः।  
किरीटिनः पञ्चशिखास्तथा काञ्चनमूर्धजाः ॥ ९४ ॥
</details>

<details><summary>मूलम्</summary>

उष्णीषिणो मुकुटिनः सुग्रीवाश्च सुवर्चसः।  
किरीटिनः पञ्चशिखास्तथा काञ्चनमूर्धजाः ॥ ९४ ॥
</details>

<details><summary>अनुवाद (हिन्दी)</summary>

किन्हींके मस्तकपर पगड़ी थी तो किन्हींके सिरपर मुकुट शोभा पाते थे। किन्हींकी गर्दन और अंगकान्ति बड़ी ही सुन्दर थी। कोई किरीट धारण करते और कोई सिरपर पाँच शिखाएँ रखते थे। किन्हींके सिरके बाल सुनहरे रंगके थे॥९४॥
</details>

<details open><summary>विश्वास-प्रस्तुतिः</summary>

त्रिशिखा द्विशिखाश्चैव तथा सप्तशिखाः परे।  
शिखण्डिनो मुकुटिनो मुण्डाश्च जटिलास्तथा ॥ ९५ ॥
</details>

<details><summary>मूलम्</summary>

त्रिशिखा द्विशिखाश्चैव तथा सप्तशिखाः परे।  
शिखण्डिनो मुकुटिनो मुण्डाश्च जटिलास्तथा ॥ ९५ ॥
</details>

<details><summary>अनुवाद (हिन्दी)</summary>

कोई दो, कोई तीन और कोई सात शिखाएँ रखते थे। कोई माथेपर मोरपंख और कोई मुकुट धारण करते थे। कोई मूँड़ मुड़ाये और कोई जटा बढ़ाये हुए थे॥९५॥
</details>

<details open><summary>विश्वास-प्रस्तुतिः</summary>

चित्रमालाधराः केचित् केचिद् रोमाननास्तथा।  
विग्रहैकरसा नित्यमजेयाः सुरसत्तमैः ॥ ९६ ॥
</details>

<details><summary>मूलम्</summary>

चित्रमालाधराः केचित् केचिद् रोमाननास्तथा।  
विग्रहैकरसा नित्यमजेयाः सुरसत्तमैः ॥ ९६ ॥
</details>

<details><summary>अनुवाद (हिन्दी)</summary>

कोई विचित्र माला धारण किये हुए थे और किन्हींके मुखपर बहुत-से रोयें जमे हुए थे। उन सबको लड़ाई-झगड़ेमें ही रस आता था। वे सदा श्रेष्ठ देवताओंके लिये भी अजेय थे॥९६॥
</details>

<details open><summary>विश्वास-प्रस्तुतिः</summary>

कृष्णा निर्मांसवक्त्राश्च दीर्घपृष्ठास्तनूदराः ।  
स्थूलपृष्ठा ह्रस्वपृष्ठाः प्रलम्बोदरमेहनाः ॥ ९७ ॥
</details>

<details><summary>मूलम्</summary>

कृष्णा निर्मांसवक्त्राश्च दीर्घपृष्ठास्तनूदराः ।  
स्थूलपृष्ठा ह्रस्वपृष्ठाः प्रलम्बोदरमेहनाः ॥ ९७ ॥
</details>

<details><summary>अनुवाद (हिन्दी)</summary>

कोई काले थे, किन्हींके मुखपर मांसरहित हड्डियोंका ढाँचामात्र था। किन्हींकी पीठ बहुत बड़ी थी और पेट भीतरको धँसा हुआ था। किन्हींकी पीठ मोटी और किन्हींकी छोटी थी। किन्हींके पेट और मूत्रेन्द्रिय दोनों बड़े थे॥९७॥
</details>

<details open><summary>विश्वास-प्रस्तुतिः</summary>

महाभुजा ह्रस्वभुजा ह्रस्वगात्राश्च वामनाः।  
कुब्जाश्च ह्रस्वजङ्घाश्च हस्तिकर्णशिरोधराः ॥ ९८ ॥
</details>

<details><summary>मूलम्</summary>

महाभुजा ह्रस्वभुजा ह्रस्वगात्राश्च वामनाः।  
कुब्जाश्च ह्रस्वजङ्घाश्च हस्तिकर्णशिरोधराः ॥ ९८ ॥
</details>

<details><summary>अनुवाद (हिन्दी)</summary>

किन्हींकी भुजाएँ विशाल थीं तो किन्हींकी बहुत छोटी। कोई छोटे-छोटे अंगोंवाले और बौने थे। कोई कुबड़े थे तो किन्हीं-किन्हींकी जाँघें बहुत छोटी थीं। कोई हाथीके समान कान और गर्दन धारण करते थे॥९८॥
</details>

<details open><summary>विश्वास-प्रस्तुतिः</summary>

हस्तिनासाः कूर्मनासा वृकनासास्तथा परे।  
दीर्घोच्छ्‌वासा दीर्घजङ्घा विकराला ह्यधोमुखाः ॥ ९९ ॥
</details>

<details><summary>मूलम्</summary>

हस्तिनासाः कूर्मनासा वृकनासास्तथा परे।  
दीर्घोच्छ्‌वासा दीर्घजङ्घा विकराला ह्यधोमुखाः ॥ ९९ ॥
</details>

<details><summary>अनुवाद (हिन्दी)</summary>

किन्हींकी नाक हाथी-जैसी, किन्हींकी कछुओंके समान और किन्हींकी भेड़ियों-जैसी थी। कोई लंबी साँस लेते थे। किन्हींकी जाँघें बहुत बड़ी थीं। किन्हींका मुख नीचेकी ओर था और वे विकराल दिखायी देते थे॥९९॥
</details>

<details open><summary>विश्वास-प्रस्तुतिः</summary>

महादंष्ट्राः ह्रस्वदंष्ट्राश्चतुर्दंष्ट्रास्तथा परे ।  
वारणेन्द्रनिभाश्चान्ये भीमा राजन् सहस्रशः ॥ १०० ॥
</details>

<details><summary>मूलम्</summary>

महादंष्ट्राः ह्रस्वदंष्ट्राश्चतुर्दंष्ट्रास्तथा परे ।  
वारणेन्द्रनिभाश्चान्ये भीमा राजन् सहस्रशः ॥ १०० ॥
</details>

<details><summary>अनुवाद (हिन्दी)</summary>

किन्हींकी दाढ़ें बड़ी, किन्हींकी छोटी और किन्हींकी चार थीं। राजन्! दूसरे भी सहस्रों पार्षद गजराजके समान विशालकाय एवं भयंकर थे॥१००॥
</details>

<details open><summary>विश्वास-प्रस्तुतिः</summary>

सुविभक्तशरीराश्च दीप्तिमन्तः स्वलंकृताः ।  
पिङ्गाक्षाः शङ्कुकर्णाश्च रक्तनासाश्च भारत ॥ १०१ ॥
</details>

<details><summary>मूलम्</summary>

सुविभक्तशरीराश्च दीप्तिमन्तः स्वलंकृताः ।  
पिङ्गाक्षाः शङ्कुकर्णाश्च रक्तनासाश्च भारत ॥ १०१ ॥
</details>

<details><summary>अनुवाद (हिन्दी)</summary>

उनके शरीरके सभी अंग सुन्दर विभागपूर्वक देखे जाते थे। वे दीप्तिमान् तथा वस्त्राभूषणोंसे विभूषित थे। भारत! उनके नेत्र पिंगलवर्णके थे, कान शंकुके समान जान पड़ते थे और नासिका लाल रंगकी थी॥१०१॥
</details>

<details open><summary>विश्वास-प्रस्तुतिः</summary>

पृथुदंष्ट्रा महादंष्ट्राः स्थूलौष्ठा हरिमूर्धजाः।  
नानापादौष्ठदंष्ट्राश्च नानाहस्तशिरोधराः ॥ १०२ ॥
</details>

<details><summary>मूलम्</summary>

पृथुदंष्ट्रा महादंष्ट्राः स्थूलौष्ठा हरिमूर्धजाः।  
नानापादौष्ठदंष्ट्राश्च नानाहस्तशिरोधराः ॥ १०२ ॥
</details>

<details><summary>अनुवाद (हिन्दी)</summary>

किन्हींकी दाढ़ें बड़ी और किन्हींकी मोटी थीं। किन्हींके ओठ मोटे और सिरके बाल नीले थे। किन्हींके पैर, ओठ, दाढ़ें, हाथ और गर्दनें नाना प्रकारकी और अनेक थीं॥१०२॥
</details>

<details open><summary>विश्वास-प्रस्तुतिः</summary>

नानाचर्मभिराच्छन्ना नानाभाषाश्च भारत ।  
कुशला देशभाषासु जल्पन्तोऽन्योन्यमीश्वराः ॥ १०३ ॥
</details>

<details><summary>मूलम्</summary>

नानाचर्मभिराच्छन्ना नानाभाषाश्च भारत ।  
कुशला देशभाषासु जल्पन्तोऽन्योन्यमीश्वराः ॥ १०३ ॥
</details>

<details><summary>अनुवाद (हिन्दी)</summary>

भारत! कुछ लोग नाना प्रकारके चर्ममय वस्त्रोंसे आच्छादित, नाना प्रकारकी भाषाएँ बोलनेवाले, देशकी सभी भाषाओंमें कुशल एवं परस्पर बातचीत करनेमें समर्थ थे॥१०३॥
</details>

<details open><summary>विश्वास-प्रस्तुतिः</summary>

हृष्टाः परिपतन्ति स्म महापारिषदास्तथा।  
दीर्घग्रीवा दीर्घनखा दीर्घपादशिरोभुजाः ॥ १०४ ॥
</details>

<details><summary>मूलम्</summary>

हृष्टाः परिपतन्ति स्म महापारिषदास्तथा।  
दीर्घग्रीवा दीर्घनखा दीर्घपादशिरोभुजाः ॥ १०४ ॥
</details>

<details><summary>अनुवाद (हिन्दी)</summary>

वे महापार्षदगण हर्षमें भरकर चारों ओरसे दौड़े चले आ रहे थे। उनकी ग्रीवा, मस्तक, हाथ, पैर और नख सभी बड़े-बड़े थे॥१०४॥
</details>

<details open><summary>विश्वास-प्रस्तुतिः</summary>

पिङ्गाक्षा नीलकण्ठाश्च लम्बकर्णाश्च भारत।  
वृकोदरनिभाश्चैव केचिदञ्जनसंनिभाः ॥ १०५ ॥
</details>

<details><summary>मूलम्</summary>

पिङ्गाक्षा नीलकण्ठाश्च लम्बकर्णाश्च भारत।  
वृकोदरनिभाश्चैव केचिदञ्जनसंनिभाः ॥ १०५ ॥
</details>

<details><summary>अनुवाद (हिन्दी)</summary>

भरतनन्दन! उनकी आँखें भूरी थीं, कण्ठमें नीले रंगका चिह्न था और कान लंबे-लंबे थे। किन्हींका रंग भेड़ियोंके उदरके समान था तो कोई काजलके समान काले थे॥१०५॥
</details>

<details open><summary>विश्वास-प्रस्तुतिः</summary>

श्वेताक्षा लोहितग्रीवाः पिङ्गाक्षाश्च तथा परे।  
कल्माषा बहवो राजंश्चित्रवर्णाश्च भारत ॥ १०६ ॥
</details>

<details><summary>मूलम्</summary>

श्वेताक्षा लोहितग्रीवाः पिङ्गाक्षाश्च तथा परे।  
कल्माषा बहवो राजंश्चित्रवर्णाश्च भारत ॥ १०६ ॥
</details>

<details><summary>अनुवाद (हिन्दी)</summary>

किन्हींकी आँखें सफेद और गर्दन लाल थीं। कुछ लोगोंके नेत्र पिंगलवर्णके थे। भरतवंशी नरेश! बहुत-से पार्षद विचित्र वर्णवाले और चितकबरे थे॥१०६॥
</details>

<details open><summary>विश्वास-प्रस्तुतिः</summary>

चामरापीडकनिभाः श्वेतलोहितराजयः ।  
नानावर्णाः सवर्णाश्च मयूरसदृशप्रभाः ॥ १०७ ॥
</details>

<details><summary>मूलम्</summary>

चामरापीडकनिभाः श्वेतलोहितराजयः ।  
नानावर्णाः सवर्णाश्च मयूरसदृशप्रभाः ॥ १०७ ॥
</details>

<details><summary>अनुवाद (हिन्दी)</summary>

कितने ही पार्षदोंके शरीरका रंग चँवर तथा फूलोंके मुकुट-सा सफेद था। कुछ लोगोंके अंगोंमें श्वेत और लाल रंगोंकी पंक्तियाँ दिखायी देती थीं। कुछ पार्षद एक-दूसरेसे भिन्न रंगके थे और बहुत-से समान रंगवाले भी थे। किन्हीं-किन्हींकी कान्ति मोरोंके समान थी॥१०७॥
</details>

<details open><summary>विश्वास-प्रस्तुतिः</summary>

पुनः प्रहरणान्येषां कीर्त्यमानानि मे शृणु।  
शेषैः कृतः पारिषदैरायुधानां परिग्रहः ॥ १०८ ॥
</details>

<details><summary>मूलम्</summary>

पुनः प्रहरणान्येषां कीर्त्यमानानि मे शृणु।  
शेषैः कृतः पारिषदैरायुधानां परिग्रहः ॥ १०८ ॥
</details>

<details><summary>अनुवाद (हिन्दी)</summary>

अब शेष पार्षदोंने जिन आयुधोंको ग्रहण किया था, उनके नाम बता रहा हूँ, सुनो॥१०८॥
</details>

<details open><summary>विश्वास-प्रस्तुतिः</summary>

पाशोद्यतकराः केचिद् व्यादितास्याः खराननाः।  
पृष्ठाक्षा नीलकण्ठाश्च तथा परिघबाहवः ॥ १०९ ॥
</details>

<details><summary>मूलम्</summary>

पाशोद्यतकराः केचिद् व्यादितास्याः खराननाः।  
पृष्ठाक्षा नीलकण्ठाश्च तथा परिघबाहवः ॥ १०९ ॥
</details>

<details><summary>अनुवाद (हिन्दी)</summary>

कुछ पार्षद हाथोंमें पाश लिये हुए थे, कोई मुँह बाये खड़े थे, किन्हींके मुख गदहोंके समान थे, कितनोंकी आँखें पृष्ठभागमें थीं और कितनोंके कण्ठोंमें नील रंगका चिह्न था। बहुत-से पार्षदोंकी भुजाएँ ही परिघके समान थीं॥१०९॥
</details>

<details open><summary>विश्वास-प्रस्तुतिः</summary>

शतघ्नीचक्रहस्ताश्च तथा मुसलपाणयः ।  
असिमुद्‌गरहस्ताश्च दण्डहस्ताश्च भारत ॥ ११० ॥
</details>

<details><summary>मूलम्</summary>

शतघ्नीचक्रहस्ताश्च तथा मुसलपाणयः ।  
असिमुद्‌गरहस्ताश्च दण्डहस्ताश्च भारत ॥ ११० ॥
</details>

<details><summary>अनुवाद (हिन्दी)</summary>

भरतनन्दन! किन्हींके हाथोंमें शतघ्नी थी तो किन्हींके चक्र। कोई हाथमें मुसल लिये हुए थे तो कोई तलवार, मुद्‌गर और डंडे लेकर खड़े थे॥११०॥
</details>

<details open><summary>विश्वास-प्रस्तुतिः</summary>

गदाभुशुण्डिहस्ताश्च तथा तोमरपाणयः ।  
आयुधैर्विविधैर्घोरैर्महात्मानो महाजवाः ॥ १११ ॥
</details>

<details><summary>मूलम्</summary>

गदाभुशुण्डिहस्ताश्च तथा तोमरपाणयः ।  
आयुधैर्विविधैर्घोरैर्महात्मानो महाजवाः ॥ १११ ॥
</details>

<details><summary>अनुवाद (हिन्दी)</summary>

किन्हींके हाथोंमें गदा, तोमर और भुशुण्डि शोभा पा रहे थे। वे महावेगशाली महामनस्वी पार्षद नाना प्रकारके भयंकर अस्त्र-शस्त्रोंसे सम्पन्न थे॥१११॥
</details>

<details open><summary>विश्वास-प्रस्तुतिः</summary>

महाबला महावेगा महापारिषदास्तथा ।  
अभिषेकं कुमारस्य दृष्ट्वा हृष्टा रणप्रियाः ॥ ११२ ॥
</details>

<details><summary>मूलम्</summary>

महाबला महावेगा महापारिषदास्तथा ।  
अभिषेकं कुमारस्य दृष्ट्वा हृष्टा रणप्रियाः ॥ ११२ ॥
</details>

<details><summary>अनुवाद (हिन्दी)</summary>

उनका बल और वेग महान् था। वे युद्धप्रेमी महा-पार्षदगण कुमारका अभिषेक देखकर बड़े प्रसन्न हुए॥
</details>

<details open><summary>विश्वास-प्रस्तुतिः</summary>

घण्टाजालपिनद्धाङ्गा ननृतुस्ते महौजसः ।  
एते चान्ये च बहवो महापारिषदा नृप ॥ ११३ ॥  
उपतस्थुर्महात्मानं कार्तिकेयं यशस्विनम् ।
</details>

<details><summary>मूलम्</summary>

घण्टाजालपिनद्धाङ्गा ननृतुस्ते महौजसः ।  
एते चान्ये च बहवो महापारिषदा नृप ॥ ११३ ॥  
उपतस्थुर्महात्मानं कार्तिकेयं यशस्विनम् ।
</details>

<details><summary>अनुवाद (हिन्दी)</summary>

वे अपने अंगोंमें छोटी-छोटी घंटियोंसे युक्त जालीदार वस्त्र पहने हुए थे। उनमें महान् ओज भरा था। नरेश्वर! वे हर्षमें भरकर नृत्य कर रहे थे। ये तथा और भी बहुत-से महापार्षदगण यशस्वी महात्मा कार्तिकेयकी सेवामें उपस्थित हुए थे॥११३॥
</details>

<details open><summary>विश्वास-प्रस्तुतिः</summary>

दिव्याश्चाप्यान्तरिक्षाश्च पार्थिवाश्चानिलोपमाः ॥ ११४ ॥  
व्यादिष्टा दैवतैः शूराः स्कन्दस्यानुचराभवन्।
</details>

<details><summary>मूलम्</summary>

दिव्याश्चाप्यान्तरिक्षाश्च पार्थिवाश्चानिलोपमाः ॥ ११४ ॥  
व्यादिष्टा दैवतैः शूराः स्कन्दस्यानुचराभवन्।
</details>

<details><summary>अनुवाद (हिन्दी)</summary>

देवताओंकी आज्ञा पाकर देवलोक, अन्तरिक्षलोक तथा भूलोकके वायुतुल्य वेगशाली शूरवीर पार्षद स्कन्दके अनुचर हुए थे॥११४॥
</details>

<details open><summary>विश्वास-प्रस्तुतिः</summary>

तादृशानां सहस्राणि प्रयुतान्यर्बुदानि च।  
अभिषिक्तं महात्मानं परिवार्योपतस्थिरे ॥ ११५ ॥
</details>

<details><summary>मूलम्</summary>

तादृशानां सहस्राणि प्रयुतान्यर्बुदानि च।  
अभिषिक्तं महात्मानं परिवार्योपतस्थिरे ॥ ११५ ॥
</details>

<details><summary>अनुवाद (हिन्दी)</summary>

ऐसे-ऐसे सहस्रों, लाखों और अरबों पार्षद अभिषेकके पश्चात् महात्मा स्कन्दको चारों ओरसे घेरकर खड़े हो गये॥११५॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि गदापर्वणि बलरामतीर्थयात्रायां सारस्वतोपाख्याने स्कन्दाभिषेके पञ्चचत्वारिंशोऽध्यायः॥४५॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वके अन्तर्गत गदापर्वमें बलरामजीकी तीर्थयात्रा और सारस्वतोपाख्यानके प्रसंगमें स्कन्दका अभिषेकविषयक पैंतालीसवाँ अध्याय पूरा हुआ॥४५॥
</details>

[^*]: एक प्रयुत दस लाखके बराबर होता है।
