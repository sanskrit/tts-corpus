+++
title_full = "049 इन्द्रतीर्थ, रामतीर्थ, यमुनातीर्थ और आदित्यतीर्थकी महिमा"
title = "०४९ सारस्वतोपाख्याने"

+++

<details><summary>भागसूचना</summary>

एकोनपञ्चाशत्तमोऽध्यायः
</details>

<details><summary>सूचना (हिन्दी)</summary>

इन्द्रतीर्थ, रामतीर्थ, यमुनातीर्थ और आदित्यतीर्थकी महिमा
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

इन्द्रतीर्थं ततो गत्वा यदूनां प्रवरो बलः।  
विप्रेभ्यो धनरत्नानि ददौ स्नात्वा यथाविधि ॥ १ ॥
</details>

<details><summary>मूलम्</summary>

इन्द्रतीर्थं ततो गत्वा यदूनां प्रवरो बलः।  
विप्रेभ्यो धनरत्नानि ददौ स्नात्वा यथाविधि ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! वहाँसे इन्द्र-तीर्थमें जाकर स्नान करके यदुकुलतिलक बलरामजीने ब्राह्मणोंको विधिपूर्वक धन और रत्नोंका दान किया॥१॥
</details>

<details open><summary>विश्वास-प्रस्तुतिः</summary>

तत्र ह्यमरराजोऽसावीजे क्रतुशतेन च।  
बृहस्पतेश्च देवेशः प्रददौ विपुलं धनम् ॥ २ ॥
</details>

<details><summary>मूलम्</summary>

तत्र ह्यमरराजोऽसावीजे क्रतुशतेन च।  
बृहस्पतेश्च देवेशः प्रददौ विपुलं धनम् ॥ २ ॥
</details>

<details><summary>अनुवाद (हिन्दी)</summary>

उस तीर्थमें देवेश्वर देवराज इन्द्रने सौ यज्ञोंका अनुष्ठान किया था और बृहस्पतिजीको प्रचुर धन दिया था॥
</details>

<details open><summary>विश्वास-प्रस्तुतिः</summary>

निरर्गलान् सजारूथ्यान्‌ सर्वान्‌ विविधदक्षिणान्।  
आजहार क्रतूंस्तत्र यथोक्तान् वेदपारगैः ॥ ३ ॥
</details>

<details><summary>मूलम्</summary>

निरर्गलान् सजारूथ्यान्‌ सर्वान्‌ विविधदक्षिणान्।  
आजहार क्रतूंस्तत्र यथोक्तान् वेदपारगैः ॥ ३ ॥
</details>

<details><summary>अनुवाद (हिन्दी)</summary>

नाना प्रकारकी दक्षिणाओंसे युक्त एवं पुष्ट उन सभी शास्त्रोक्त यज्ञोंको इन्द्रने वेदोंके पारंगत विद्वान् ब्राह्मणोंके साथ बिना किसी विघ्न-बाधाके वहाँ पूर्ण कर लिया॥३॥
</details>

<details open><summary>विश्वास-प्रस्तुतिः</summary>

तान् क्रतून् भरतश्रेष्ठ शतकृत्वो महाद्युतिः।  
पूरयामास विधिवत् ततः ख्यातः शतक्रतुः ॥ ४ ॥
</details>

<details><summary>मूलम्</summary>

तान् क्रतून् भरतश्रेष्ठ शतकृत्वो महाद्युतिः।  
पूरयामास विधिवत् ततः ख्यातः शतक्रतुः ॥ ४ ॥
</details>

<details><summary>अनुवाद (हिन्दी)</summary>

भरतश्रेष्ठ! महातेजस्वी इन्द्रने उन यज्ञोंको सौ बार विधिपूर्वक पूर्ण किया, इसलिये इन्द्र शतक्रतु नामसे विख्यात हो गये॥४॥
</details>

<details open><summary>विश्वास-प्रस्तुतिः</summary>

तस्य नाम्ना च तत् तीर्थं शिवं पुण्यं सनातनम्।  
इन्द्रतीर्थमिति ख्यातं सर्वपापप्रमोचनम् ॥ ५ ॥
</details>

<details><summary>मूलम्</summary>

तस्य नाम्ना च तत् तीर्थं शिवं पुण्यं सनातनम्।  
इन्द्रतीर्थमिति ख्यातं सर्वपापप्रमोचनम् ॥ ५ ॥
</details>

<details><summary>अनुवाद (हिन्दी)</summary>

उन्हींके नामसे वह सर्वपापापहारी, कल्याणकारी एवं सनातन पुण्य तीर्थ ‘इन्द्रतीर्थ’ कहलाने लगा॥५॥
</details>

<details open><summary>विश्वास-प्रस्तुतिः</summary>

उपस्पृश्य च तत्रापि विधिवन्मुसलायुधः।  
ब्राह्मणान् पूजयित्वा च सदाच्छादनभोजनैः ॥ ६ ॥  
शुभं तीर्थवरं तस्माद् रामतीर्थं जगाम ह।
</details>

<details><summary>मूलम्</summary>

उपस्पृश्य च तत्रापि विधिवन्मुसलायुधः।  
ब्राह्मणान् पूजयित्वा च सदाच्छादनभोजनैः ॥ ६ ॥  
शुभं तीर्थवरं तस्माद् रामतीर्थं जगाम ह।
</details>

<details><summary>अनुवाद (हिन्दी)</summary>

मुसलधारी बलरामजी वहाँ भी विधिपूर्वक स्नान तथा उत्तम भोजन-वस्त्रद्वारा ब्राह्मणोंका पूजन करके वहाँसे शुभ तीर्थप्रवर रामतीर्थमें चले गये॥६॥
</details>

<details open><summary>विश्वास-प्रस्तुतिः</summary>

यत्र रामो महाभागो भार्गवः सुमहातपाः ॥ ७ ॥  
असकृत् पृथिवीं जित्वा हतक्षत्रियपुङ्गवाम्।  
उपाध्यायं पुरस्कृत्य कश्यपं मुनिसत्तमम् ॥ ८ ॥  
अयजद् वाजपेयेन सोऽश्वमेधशतेन च।  
प्रददौ दक्षिणां चैव पृथिवीं वै ससागराम् ॥ ९ ॥
</details>

<details><summary>मूलम्</summary>

यत्र रामो महाभागो भार्गवः सुमहातपाः ॥ ७ ॥  
असकृत् पृथिवीं जित्वा हतक्षत्रियपुङ्गवाम्।  
उपाध्यायं पुरस्कृत्य कश्यपं मुनिसत्तमम् ॥ ८ ॥  
अयजद् वाजपेयेन सोऽश्वमेधशतेन च।  
प्रददौ दक्षिणां चैव पृथिवीं वै ससागराम् ॥ ९ ॥
</details>

<details><summary>अनुवाद (हिन्दी)</summary>

जहाँ महातपस्वी भृगुवंशी महाभाग परशुरामजीने बारंबार क्षत्रियनरेशोंका संहार करके इस पृथ्वीको जीतनेके पश्चात् मुनिश्रेष्ठ कश्यपको आचार्यरूपसे आगे रखकर वाजपेय तथा एक सौ अश्वमेध-यज्ञद्वारा भगवान्‌का पूजन किया और दक्षिणारूपमें समुद्रोंसहित यह सारी पृथ्वी दे दी॥७—९॥
</details>

<details open><summary>विश्वास-प्रस्तुतिः</summary>

दत्त्वा च दानं विविधं नानारत्नसमन्वितम्।  
सगोहस्तिकदासीकं साजावि गतवान् वनम् ॥ १० ॥
</details>

<details><summary>मूलम्</summary>

दत्त्वा च दानं विविधं नानारत्नसमन्वितम्।  
सगोहस्तिकदासीकं साजावि गतवान् वनम् ॥ १० ॥
</details>

<details><summary>अनुवाद (हिन्दी)</summary>

नाना प्रकारके रत्न, गौ, हाथी, दास, दासी और भेड़-बकरोंसहित अनेक प्रकारके दान देकर वे वनमें चले गये॥१०॥
</details>

<details open><summary>विश्वास-प्रस्तुतिः</summary>

पुण्ये तीर्थवरे तत्र देवब्रह्मर्षिसेविते।  
मुनींश्चैवाभिवाद्याथ यमुनातीर्थमागमत् ॥ ११ ॥  
यत्रानयामास तदा राजसूयं महीपते।  
पुत्रोऽदितेर्महाभागो वरुणो वै सितप्रभः ॥ १२ ॥
</details>

<details><summary>मूलम्</summary>

पुण्ये तीर्थवरे तत्र देवब्रह्मर्षिसेविते।  
मुनींश्चैवाभिवाद्याथ यमुनातीर्थमागमत् ॥ ११ ॥  
यत्रानयामास तदा राजसूयं महीपते।  
पुत्रोऽदितेर्महाभागो वरुणो वै सितप्रभः ॥ १२ ॥
</details>

<details><summary>अनुवाद (हिन्दी)</summary>

पृथ्वीनाथ! देवताओं और ब्रह्मर्षियोंसे सेवित उस उत्तम पुण्यमय तीर्थमें मुनियोंको प्रणाम करके बलरामजी यमुनातीर्थमें आये, जहाँ अदितिके महाभाग पुत्र गौरकान्ति वरुणजीने राजसूय यज्ञका अनुष्ठान किया था॥११-१२॥
</details>

<details open><summary>विश्वास-प्रस्तुतिः</summary>

तत्र निर्जित्य संग्रामे मानुषान् देवतास्तथा।  
वरं क्रतुं समाजह्रे वरुणः परवीरहा ॥ १३ ॥
</details>

<details><summary>मूलम्</summary>

तत्र निर्जित्य संग्रामे मानुषान् देवतास्तथा।  
वरं क्रतुं समाजह्रे वरुणः परवीरहा ॥ १३ ॥
</details>

<details><summary>अनुवाद (हिन्दी)</summary>

शत्रुवीरोंका संहार करनेवाले वरुणने संग्राममें मनुष्यों और देवताओंको जीतकर उस श्रेष्ठ यज्ञका आयोजन किया था॥१३॥
</details>

<details open><summary>विश्वास-प्रस्तुतिः</summary>

तस्मिन् क्रतुवरे वृत्ते संग्रामः समजायत।  
देवानां दानवानां च त्रैलोक्यस्य भयावहः ॥ १४ ॥
</details>

<details><summary>मूलम्</summary>

तस्मिन् क्रतुवरे वृत्ते संग्रामः समजायत।  
देवानां दानवानां च त्रैलोक्यस्य भयावहः ॥ १४ ॥
</details>

<details><summary>अनुवाद (हिन्दी)</summary>

राजन्! वह श्रेष्ठ यज्ञ समाप्त होनेपर देवताओं और दानवोंमें घोर संग्राम हुआ था, जो तीनों लोकोंके लिये भयंकर था॥१४॥
</details>

<details open><summary>विश्वास-प्रस्तुतिः</summary>

राजसूये क्रतुश्रेष्ठे निवृत्ते जनमेजय।  
जायते सुमहाघोरः संग्रामः क्षत्रियान् प्रति ॥ १५ ॥
</details>

<details><summary>मूलम्</summary>

राजसूये क्रतुश्रेष्ठे निवृत्ते जनमेजय।  
जायते सुमहाघोरः संग्रामः क्षत्रियान् प्रति ॥ १५ ॥
</details>

<details><summary>अनुवाद (हिन्दी)</summary>

जनमेजय! क्रतुश्रेष्ठ राजसूयका अनुष्ठान पूर्ण हो जानेपर उस देशके क्षत्रियोंमें महाभयंकर संग्राम हुआ करता है॥१५॥
</details>

<details open><summary>विश्वास-प्रस्तुतिः</summary>

तत्रापि लाङ्गली देव ऋषीनभ्यर्च्य पूजया।  
इतरेभ्योऽप्यदाद् दानमर्थिभ्यः कामदो विभुः ॥ १६ ॥
</details>

<details><summary>मूलम्</summary>

तत्रापि लाङ्गली देव ऋषीनभ्यर्च्य पूजया।  
इतरेभ्योऽप्यदाद् दानमर्थिभ्यः कामदो विभुः ॥ १६ ॥
</details>

<details><summary>अनुवाद (हिन्दी)</summary>

सबकी इच्छा पूर्ण करनेवाले भगवान् हलधरने उस तीर्थमें भी स्नान एवं ऋषियोंका पूजन करके अन्य याचकोंको भी धन दान किया॥१६॥
</details>

<details open><summary>विश्वास-प्रस्तुतिः</summary>

वनमाली ततो हृष्टः स्तूयमानो महर्षिभिः।  
तस्मादादित्यतीर्थं च जगाम कमलेक्षणः ॥ १७ ॥
</details>

<details><summary>मूलम्</summary>

वनमाली ततो हृष्टः स्तूयमानो महर्षिभिः।  
तस्मादादित्यतीर्थं च जगाम कमलेक्षणः ॥ १७ ॥
</details>

<details><summary>अनुवाद (हिन्दी)</summary>

तदनन्तर महर्षियोंके मुखसे अपनी स्तुति सुनकर प्रसन्न हुए वनमालाधारी कमलनयन बलराम वहाँसे आदित्यतीर्थमें गये॥१७॥
</details>

<details open><summary>विश्वास-प्रस्तुतिः</summary>

यत्रेष्ट्वा भगवान् ज्योतिर्भास्करो राजसत्तम।  
ज्योतिषामाधिपत्यं च प्रभावं चाभ्यपद्यत ॥ १८ ॥
</details>

<details><summary>मूलम्</summary>

यत्रेष्ट्वा भगवान् ज्योतिर्भास्करो राजसत्तम।  
ज्योतिषामाधिपत्यं च प्रभावं चाभ्यपद्यत ॥ १८ ॥
</details>

<details><summary>अनुवाद (हिन्दी)</summary>

नृपश्रेष्ठ! वहीं यज्ञ करके ज्योतिर्मय भगवान् भास्करने ज्योतियोंका आधिपत्य एवं प्रभुत्व प्राप्त किया था॥१८॥
</details>

<details open><summary>विश्वास-प्रस्तुतिः</summary>

तस्या नद्यास्तु तीरे वै सर्वे देवाः सवासवाः।  
विश्वेदेवाः समरुतो गन्धर्वाप्सरसश्च ह ॥ १९ ॥  
द्वैपायनः शुकश्चैव कृष्णश्च मधुसूदनः।  
यक्षाश्च राक्षसाश्चैव पिशाचाश्च विशाम्पते ॥ २० ॥  
एते चान्ये च बहवो योगसिद्धाः सहस्रशः।
</details>

<details><summary>मूलम्</summary>

तस्या नद्यास्तु तीरे वै सर्वे देवाः सवासवाः।  
विश्वेदेवाः समरुतो गन्धर्वाप्सरसश्च ह ॥ १९ ॥  
द्वैपायनः शुकश्चैव कृष्णश्च मधुसूदनः।  
यक्षाश्च राक्षसाश्चैव पिशाचाश्च विशाम्पते ॥ २० ॥  
एते चान्ये च बहवो योगसिद्धाः सहस्रशः।
</details>

<details><summary>अनुवाद (हिन्दी)</summary>

प्रजानाथ! उसी नदीके तटपर इन्द्र आदि सम्पूर्ण देवता, विश्वेदेव, मरुद्‌गण, गन्धर्व, अप्सराएँ, द्वैपायन व्यास, शुकदेव, मधुसूदन श्रीकृष्ण, यक्ष, राक्षस एवं पिशाच—ये तथा और भी बहुत-से पुरुष सहस्रोंकी संख्यामें योगसिद्ध हो गये हैं॥१९-२०॥
</details>

<details open><summary>विश्वास-प्रस्तुतिः</summary>

तस्मिंस्तीर्थे सरस्वत्याः शिवे पुण्ये परंतप ॥ २१ ॥  
तत्र हत्वा पुरा विष्णुरसुरौ मधुकैटभौ।  
आप्लुत्य भरतश्रेष्ठ तीर्थप्रवर उत्तमे ॥ २२ ॥  
द्वैपायनश्च धर्मात्मा तत्रैवाप्लुत्य भारत।  
सम्प्राप्य परमं योगं सिद्धिं च परमां गतः ॥ २३ ॥
</details>

<details><summary>मूलम्</summary>

तस्मिंस्तीर्थे सरस्वत्याः शिवे पुण्ये परंतप ॥ २१ ॥  
तत्र हत्वा पुरा विष्णुरसुरौ मधुकैटभौ।  
आप्लुत्य भरतश्रेष्ठ तीर्थप्रवर उत्तमे ॥ २२ ॥  
द्वैपायनश्च धर्मात्मा तत्रैवाप्लुत्य भारत।  
सम्प्राप्य परमं योगं सिद्धिं च परमां गतः ॥ २३ ॥
</details>

<details><summary>अनुवाद (हिन्दी)</summary>

शत्रुओंको संताप देनेवाले भरतश्रेष्ठ! सरस्वतीके उस परम उत्तम कल्याणकारी पुण्यतीर्थमें पहले मधु और कैटभ नामक असुरोंका वध करके भगवान् विष्णुने स्नान किया था। भारत! इसी प्रकार धर्मात्मा द्वैपायन व्यासने भी उसी तीर्थमें गोता लगाया था। इससे उन्होंने परम योगको पाकर उत्तम सिद्धि प्राप्त कर ली॥
</details>

<details open><summary>विश्वास-प्रस्तुतिः</summary>

असितो देवलश्चैव तस्मिन्नेव महातपाः।  
परमं योगमास्थाय ऋषिर्योगमवाप्तवान् ॥ २४ ॥
</details>

<details><summary>मूलम्</summary>

असितो देवलश्चैव तस्मिन्नेव महातपाः।  
परमं योगमास्थाय ऋषिर्योगमवाप्तवान् ॥ २४ ॥
</details>

<details><summary>अनुवाद (हिन्दी)</summary>

महातपस्वी असित देवल ऋषिने उसी तीर्थमें परम योगका आश्रय ले योगसिद्धि पायी थी॥२४॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि गदापर्वणि बलदेवतीर्थयात्रायां सारस्वतोपाख्याने एकोनपञ्चाशत्तमोऽध्यायः ॥ ४९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वके अन्तर्गत गदापर्वमें बलदेवजीकी तीर्थयात्राके प्रसंगमें सारस्वतोपाख्यानविषयक उनचासवाँ अध्याय पूरा हुआ॥४९॥
</details>
