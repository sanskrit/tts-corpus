+++
title_full = "048 बदरपाचनतीर्थकी महिमाके प्रसंगमें श्रुतावती और अरुन्धतीके तपकी कथा"
title = "०४८ बदरपाचनतीर्थकथने"

+++

<details><summary>भागसूचना</summary>

अष्टचत्वारिंशोऽध्यायः
</details>

<details><summary>सूचना (हिन्दी)</summary>

बदरपाचनतीर्थकी महिमाके प्रसंगमें श्रुतावती और अरुन्धतीके तपकी कथा
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततस्तीर्थवरं रामो ययौ बदरपाचनम्।  
तपस्विसिद्धचरितं यत्र कन्या धृतव्रता ॥ १ ॥  
भरद्वाजस्य दुहिता रूपेणाप्रतिमा भुवि।  
श्रुतावती नाम विभो कुमारी ब्रह्मचारिणी ॥ २ ॥
</details>

<details><summary>मूलम्</summary>

ततस्तीर्थवरं रामो ययौ बदरपाचनम्।  
तपस्विसिद्धचरितं यत्र कन्या धृतव्रता ॥ १ ॥  
भरद्वाजस्य दुहिता रूपेणाप्रतिमा भुवि।  
श्रुतावती नाम विभो कुमारी ब्रह्मचारिणी ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! पहले कहा गया है कि वहाँसे बलरामजी बदरपाचन नामक श्रेष्ठ तीर्थमें गये, जहाँ तपस्वी और सिद्ध पुरुष विचरण करते हैं तथा जहाँ पूर्वकालमें उत्तम व्रत धारण करनेवाली भरद्वाजकी ब्रह्मचारिणी पुत्री कुमारी कन्या श्रुतावती, जिसके रूप और सौन्दर्यकी भूमण्डलमें कहीं तुलना नहीं थी, निवास करती थी॥१-२॥
</details>

<details open><summary>विश्वास-प्रस्तुतिः</summary>

तपश्चचार सात्युग्रं नियमैर्बहुभिर्वृता ।  
भर्ता मे देवराजः स्यादिति निश्चित्य भामिनी ॥ ३ ॥
</details>

<details><summary>मूलम्</summary>

तपश्चचार सात्युग्रं नियमैर्बहुभिर्वृता ।  
भर्ता मे देवराजः स्यादिति निश्चित्य भामिनी ॥ ३ ॥
</details>

<details><summary>अनुवाद (हिन्दी)</summary>

वह भामिनी बहुत-से नियमोंको धारण करके वहाँ अत्यन्त उग्र तपस्या कर रही थी। उसने अपनी तपस्याका यही उद्देश्य निश्चित कर लिया था कि देवराज इन्द्र मेरे पति हों॥३॥
</details>

<details open><summary>विश्वास-प्रस्तुतिः</summary>

समास्तस्या व्यतिक्रान्ता बह्व्यः कुरुकुलोद्‌वह।  
चरन्त्या नियमांस्तांस्तान् स्त्रीभिस्तीव्रान् सुदुश्चरान् ॥ ४ ॥
</details>

<details><summary>मूलम्</summary>

समास्तस्या व्यतिक्रान्ता बह्व्यः कुरुकुलोद्‌वह।  
चरन्त्या नियमांस्तांस्तान् स्त्रीभिस्तीव्रान् सुदुश्चरान् ॥ ४ ॥
</details>

<details><summary>अनुवाद (हिन्दी)</summary>

कुरुकुलभूषण! स्त्रियोंके लिये जिनका पालन अत्यन्त दुष्कर और दुःसह है, उन-उन कठोर नियमोंका पालन करती हुई श्रुतावतीके वहाँ अनेक वर्ष व्यतीत हो गये॥
</details>

<details open><summary>विश्वास-प्रस्तुतिः</summary>

तस्यास्तु तेन वृत्तेन तमसा च विशाम्पते।  
भक्त्या च भगवान् प्रीतः परया पाकशासनः ॥ ५ ॥
</details>

<details><summary>मूलम्</summary>

तस्यास्तु तेन वृत्तेन तमसा च विशाम्पते।  
भक्त्या च भगवान् प्रीतः परया पाकशासनः ॥ ५ ॥
</details>

<details><summary>अनुवाद (हिन्दी)</summary>

प्रजानाथ! उसके उस आचरण, तपस्या तथा पराभक्तिसे भगवान् पाकशासन (इन्द्र) बड़े प्रसन्न हुए॥
</details>

<details open><summary>विश्वास-प्रस्तुतिः</summary>

आजगामाश्रमं तस्यास्त्रिदशाधिपतिः प्रभुः ।  
आस्थाय रूपं विप्रर्षेर्वसिष्ठस्य महात्मनः ॥ ६ ॥
</details>

<details><summary>मूलम्</summary>

आजगामाश्रमं तस्यास्त्रिदशाधिपतिः प्रभुः ।  
आस्थाय रूपं विप्रर्षेर्वसिष्ठस्य महात्मनः ॥ ६ ॥
</details>

<details><summary>अनुवाद (हिन्दी)</summary>

वे शक्तिशाली देवराज ब्रह्मर्षि महात्मा वसिष्ठका रूप धारण करके उसके आश्रमपर आये॥६॥
</details>

<details open><summary>विश्वास-प्रस्तुतिः</summary>

सा तं दृष्ट्वोग्रतपसं वसिष्ठं तपतां वरम्।  
आचारैर्मुनिभिर्दृष्टैः पूजयामास भारत ॥ ७ ॥
</details>

<details><summary>मूलम्</summary>

सा तं दृष्ट्वोग्रतपसं वसिष्ठं तपतां वरम्।  
आचारैर्मुनिभिर्दृष्टैः पूजयामास भारत ॥ ७ ॥
</details>

<details><summary>अनुवाद (हिन्दी)</summary>

भरतनन्दन! उसने तपस्वी मुनियोंमें श्रेष्ठ और उग्र तपस्यापरायण वसिष्ठको देखकर मुनिजनोचित आचारोंद्वारा उनका पूजन किया॥७॥
</details>

<details open><summary>विश्वास-प्रस्तुतिः</summary>

उवाच नियमज्ञा च कल्याणी सा प्रियंवदा।  
भगवन् मुनिशार्दूल किमाज्ञापयसि प्रभो ॥ ८ ॥  
सर्वमद्य यथाशक्ति तव दास्यामि सुव्रत।  
शक्रभक्त्या च ते पाणिं न दास्यामि कथंचन ॥ ९ ॥
</details>

<details><summary>मूलम्</summary>

उवाच नियमज्ञा च कल्याणी सा प्रियंवदा।  
भगवन् मुनिशार्दूल किमाज्ञापयसि प्रभो ॥ ८ ॥  
सर्वमद्य यथाशक्ति तव दास्यामि सुव्रत।  
शक्रभक्त्या च ते पाणिं न दास्यामि कथंचन ॥ ९ ॥
</details>

<details><summary>अनुवाद (हिन्दी)</summary>

फिर नियमोंका ज्ञान रखनेवाली और मधुर एवं प्रिय वचन बोलनेवाली कल्याणमयी श्रुतावतीने इस प्रकार कहा—‘भगवन्! मुनिश्रेष्ठ! प्रभो! मेरे लिये क्या आज्ञा है? सुव्रत! आज मैं यथाशक्ति आपको सब कुछ दूँगी; परंतु इन्द्रके प्रति अनुराग रखनेके कारण अपना हाथ आपको किसी प्रकार नहीं दे सकूँगी॥८-९॥
</details>

<details open><summary>विश्वास-प्रस्तुतिः</summary>

व्रतैश्च नियमैश्चैव तपसा च तपोधन।  
शक्रस्तोषयितव्यो वै मया त्रिभुवनेश्वरः ॥ १० ॥
</details>

<details><summary>मूलम्</summary>

व्रतैश्च नियमैश्चैव तपसा च तपोधन।  
शक्रस्तोषयितव्यो वै मया त्रिभुवनेश्वरः ॥ १० ॥
</details>

<details><summary>अनुवाद (हिन्दी)</summary>

‘तपोधन! मुझे अपने व्रतों, नियमों तथा तपस्याद्वारा त्रिभुवनसम्राट् भगवान् इन्द्रको ही संतुष्ट करना है’॥१०॥
</details>

<details open><summary>विश्वास-प्रस्तुतिः</summary>

इत्युक्तो भगवान् देवः स्मयन्निव निरीक्ष्य ताम्।  
उवाच नियमं ज्ञात्वा सांत्वयन्निव भारत ॥ ११ ॥
</details>

<details><summary>मूलम्</summary>

इत्युक्तो भगवान् देवः स्मयन्निव निरीक्ष्य ताम्।  
उवाच नियमं ज्ञात्वा सांत्वयन्निव भारत ॥ ११ ॥
</details>

<details><summary>अनुवाद (हिन्दी)</summary>

भारत! श्रुतावतीके ऐसा कहनेपर भगवान् इन्द्रने मुसकराते हुए-से उसकी ओर देखा और उसके नियमको जानकर उसे सान्त्वना देते हुए-से कहा—॥११॥
</details>

<details open><summary>विश्वास-प्रस्तुतिः</summary>

उग्रं तपश्चरसि वै विदिता मेऽसि सुव्रते।  
यदर्थमयमारम्भस्तव कल्याणि हृद्‌गतः ॥ १२ ॥  
तच्च सर्वं यथाभूतं भविष्यति वरानने।
</details>

<details><summary>मूलम्</summary>

उग्रं तपश्चरसि वै विदिता मेऽसि सुव्रते।  
यदर्थमयमारम्भस्तव कल्याणि हृद्‌गतः ॥ १२ ॥  
तच्च सर्वं यथाभूतं भविष्यति वरानने।
</details>

<details><summary>अनुवाद (हिन्दी)</summary>

‘सुव्रते! मैं जानता हूँ तुम बड़ी उग्र तपस्या कर रही हो। कल्याणि! सुमुखि! जिस उद्देश्यसे तुमने यह अनुष्ठान आरम्भ किया है और तुम्हारे हृदयमें जो संकल्प है, वह सब यथार्थरूपसे सफल होगा॥१२॥
</details>

<details open><summary>विश्वास-प्रस्तुतिः</summary>

तपसा लभ्यते सर्वं यथाभूतं भविष्यति ॥ १३ ॥  
यथा स्थानानि दिव्यानि विबुधानां शुभानने।  
तपसा तानि प्राप्याणि तपोमूलं महत् सुखम् ॥ १४ ॥
</details>

<details><summary>मूलम्</summary>

तपसा लभ्यते सर्वं यथाभूतं भविष्यति ॥ १३ ॥  
यथा स्थानानि दिव्यानि विबुधानां शुभानने।  
तपसा तानि प्राप्याणि तपोमूलं महत् सुखम् ॥ १४ ॥
</details>

<details><summary>अनुवाद (हिन्दी)</summary>

‘शुभानने! तपस्यासे सब कुछ प्राप्त होता है। तुम्हारा मनोरथ भी यथावत् रूपसे सिद्ध होगा। देवताओंके जो दिव्य स्थान हैं, वे तपस्यासे प्राप्त होनेवाले हैं। महान् सुखका मूल कारण तपस्या ही है॥१३-१४॥
</details>

<details open><summary>विश्वास-प्रस्तुतिः</summary>

इति कृत्वा तपो घोरं देहं संन्यस्य मानवाः।  
देवत्वं यान्ति कल्याणि शृणुष्वैकं वचो मम ॥ १५ ॥
</details>

<details><summary>मूलम्</summary>

इति कृत्वा तपो घोरं देहं संन्यस्य मानवाः।  
देवत्वं यान्ति कल्याणि शृणुष्वैकं वचो मम ॥ १५ ॥
</details>

<details><summary>अनुवाद (हिन्दी)</summary>

‘कल्याणि! इस उद्देश्यसे मनुष्य घोर तपस्या करके अपने शरीरको त्यागकर देवत्व प्राप्त कर लेते हैं। अच्छा, अब तुम मेरी एक बात सुनो॥१५॥
</details>

<details open><summary>विश्वास-प्रस्तुतिः</summary>

पञ्च चैतानि सुभगे बदराणि शुभव्रते।  
पचेत्युक्त्वा तु भगवाञ्जगाम बलसूदनः ॥ १६ ॥  
आमन्त्र्यतां तु कल्याणीं ततो जप्यं जजाप सः।  
अविदूरे ततस्तस्मादाश्रमात् तीर्थमुत्तमम् ॥ १७ ॥
</details>

<details><summary>मूलम्</summary>

पञ्च चैतानि सुभगे बदराणि शुभव्रते।  
पचेत्युक्त्वा तु भगवाञ्जगाम बलसूदनः ॥ १६ ॥  
आमन्त्र्यतां तु कल्याणीं ततो जप्यं जजाप सः।  
अविदूरे ततस्तस्मादाश्रमात् तीर्थमुत्तमम् ॥ १७ ॥
</details>

<details><summary>अनुवाद (हिन्दी)</summary>

‘सुभगे! शुभव्रते! ये पाँच बेरके फल हैं। तुम इन्हें पका दो।’ ऐसा कहकर भगवान् इन्द्र कल्याणी श्रुतावतीसे पूछकर उस आश्रमसे थोड़ी ही दूरपर स्थित उत्तम तीर्थमें गये और वहाँ स्नान करके जप करने लगे॥१६-१७॥
</details>

<details open><summary>विश्वास-प्रस्तुतिः</summary>

इन्द्रतीर्थेति विख्यातं त्रिषु लोकेषु मानद।  
तस्या जिज्ञासनार्थं स भगवान् पाकशासनः ॥ १८ ॥  
बदराणामपचनं चकार विबुधाधिपः ।
</details>

<details><summary>मूलम्</summary>

इन्द्रतीर्थेति विख्यातं त्रिषु लोकेषु मानद।  
तस्या जिज्ञासनार्थं स भगवान् पाकशासनः ॥ १८ ॥  
बदराणामपचनं चकार विबुधाधिपः ।
</details>

<details><summary>अनुवाद (हिन्दी)</summary>

मानद! वह तीर्थ तीनों लोकोंमें इन्द्रतीर्थके नामसे विख्यात है। देवराज भगवान् पाकशासनने उस कन्याके मनोभावकी परीक्षा लेनेके लिये उन बेरके फलोंको पकने नहीं दिया॥१८॥
</details>

<details open><summary>विश्वास-प्रस्तुतिः</summary>

ततः प्रतप्ता सा राजन् वाग्यता विगतक्लमा ॥ १९ ॥  
तत्परा शुचिसंवीता पावके समधिश्रयत्।  
अपचद् राजशार्दूल बदराणि महाव्रता ॥ २० ॥
</details>

<details><summary>मूलम्</summary>

ततः प्रतप्ता सा राजन् वाग्यता विगतक्लमा ॥ १९ ॥  
तत्परा शुचिसंवीता पावके समधिश्रयत्।  
अपचद् राजशार्दूल बदराणि महाव्रता ॥ २० ॥
</details>

<details><summary>अनुवाद (हिन्दी)</summary>

राजन्! तदनन्तर शौचाचारसे सम्पन्न उस तपस्विनीने थकावटसे रहित हो मौनभावसे उन फलोंको आगपर चढ़ा दिया। नृपश्रेष्ठ! फिर वह महाव्रता कुमारी बड़ी तत्परताके साथ उन बेरके फलोंको पकाने लगी॥१९-२०॥
</details>

<details open><summary>विश्वास-प्रस्तुतिः</summary>

तस्याः पचन्त्याः सुमहान् कालोऽगात् पुरुषर्षभ।  
न च स्म तान्यपच्यन्त दिनं च क्षयमभ्यगात् ॥ २१ ॥
</details>

<details><summary>मूलम्</summary>

तस्याः पचन्त्याः सुमहान् कालोऽगात् पुरुषर्षभ।  
न च स्म तान्यपच्यन्त दिनं च क्षयमभ्यगात् ॥ २१ ॥
</details>

<details><summary>अनुवाद (हिन्दी)</summary>

पुरुषप्रवर! उन फलोंको पकाते हुए उसका बहुत समय व्यतीत हो गया, परंतु वे फल पक न सके। इतनेमें ही दिन समाप्त हो गया॥२१॥
</details>

<details open><summary>विश्वास-प्रस्तुतिः</summary>

हुताशनेन दग्धश्च यस्तस्याः काष्ठसंचयः।  
अकाष्ठमग्निं सा दृष्ट्वा स्वशरीरमथादहत् ॥ २२ ॥
</details>

<details><summary>मूलम्</summary>

हुताशनेन दग्धश्च यस्तस्याः काष्ठसंचयः।  
अकाष्ठमग्निं सा दृष्ट्वा स्वशरीरमथादहत् ॥ २२ ॥
</details>

<details><summary>अनुवाद (हिन्दी)</summary>

उसने जो ईंधन जमा कर रखे थे, वे सब आगमें जल गये। तब अग्निको ईंधनरहित देख उसने अपने शरीरको जलाना आरम्भ किया॥२२॥
</details>

<details open><summary>विश्वास-प्रस्तुतिः</summary>

पादौ प्रक्षिप्य सा पूर्वं पावके चारुदर्शना।  
दग्धौ दग्धौ पुनः पादावुपावर्तयतानघ ॥ २३ ॥
</details>

<details><summary>मूलम्</summary>

पादौ प्रक्षिप्य सा पूर्वं पावके चारुदर्शना।  
दग्धौ दग्धौ पुनः पादावुपावर्तयतानघ ॥ २३ ॥
</details>

<details><summary>अनुवाद (हिन्दी)</summary>

निष्पाप नरेश! मनोहर दिखायी देनेवाली उस कन्याने पहले अपने दोनों पैर आगमें डाल दिये। वे ज्यों-ज्यों जलने लगे, त्यों-ही-त्यों वह उन्हें आगके भीतर बढ़ाती गयी॥२३॥
</details>

<details open><summary>विश्वास-प्रस्तुतिः</summary>

चरणौ दह्यमानौ च नाचिन्तयदनिन्दिता।  
कुर्वाणा दुष्करं कर्म महर्षिप्रियकाम्यया ॥ २४ ॥
</details>

<details><summary>मूलम्</summary>

चरणौ दह्यमानौ च नाचिन्तयदनिन्दिता।  
कुर्वाणा दुष्करं कर्म महर्षिप्रियकाम्यया ॥ २४ ॥
</details>

<details><summary>अनुवाद (हिन्दी)</summary>

उस साध्वीने अपने जलते हुए चरणोंकी कुछ भी परवा नहीं की। वह महर्षिका प्रिय करनेकी इच्छासे दुष्कर कार्य कर रही थी॥२४॥
</details>

<details open><summary>विश्वास-प्रस्तुतिः</summary>

न वैमनस्यं तस्यास्तु मुखभेदोऽथवाभवत्।  
शरीरमग्निनाऽऽदीप्य जलमध्ये यथा स्थिता ॥ २५ ॥
</details>

<details><summary>मूलम्</summary>

न वैमनस्यं तस्यास्तु मुखभेदोऽथवाभवत्।  
शरीरमग्निनाऽऽदीप्य जलमध्ये यथा स्थिता ॥ २५ ॥
</details>

<details><summary>अनुवाद (हिन्दी)</summary>

उसके मनमें तनिक भी उदासी नहीं आयी। मुखकी कान्तिमें भी कोई अन्तर नहीं पड़ा। वह अपने शरीरको आगमें जलाकर भी ऐसी प्रसन्न थी, मानो जलके भीतर खड़ी हो॥२५॥
</details>

<details open><summary>विश्वास-प्रस्तुतिः</summary>

तच्चास्या वचनं नित्यमवर्तद्‌धृदि भारत।  
सर्वथा बदराण्येव पक्तव्यानीति कन्यका ॥ २६ ॥
</details>

<details><summary>मूलम्</summary>

तच्चास्या वचनं नित्यमवर्तद्‌धृदि भारत।  
सर्वथा बदराण्येव पक्तव्यानीति कन्यका ॥ २६ ॥
</details>

<details><summary>अनुवाद (हिन्दी)</summary>

भारत! उसके मनमें निरन्तर इसी बातका चिन्तन होता रहता था कि ‘इन बेरके फलोंको हर तरहसे पकाना है’॥
</details>

<details open><summary>विश्वास-प्रस्तुतिः</summary>

सा तन्मनसि कृत्वैव महर्षेर्वचनं शुभा।  
अपचद् बदराण्येव न चापच्यन्त भारत ॥ २७ ॥
</details>

<details><summary>मूलम्</summary>

सा तन्मनसि कृत्वैव महर्षेर्वचनं शुभा।  
अपचद् बदराण्येव न चापच्यन्त भारत ॥ २७ ॥
</details>

<details><summary>अनुवाद (हिन्दी)</summary>

भरतनन्दन! महर्षिके वचनको मनमें रखकर वह शुभलक्षणा कन्या उन बेरोंको पकाती ही रही, परंतु वे पक न सके॥२७॥
</details>

<details open><summary>विश्वास-प्रस्तुतिः</summary>

तस्यास्तु चरणौ वह्निर्ददाह भगवान् स्वयम्।  
न च तस्या मनोदुःखं स्वल्पमप्यभवत् तदा ॥ २८ ॥
</details>

<details><summary>मूलम्</summary>

तस्यास्तु चरणौ वह्निर्ददाह भगवान् स्वयम्।  
न च तस्या मनोदुःखं स्वल्पमप्यभवत् तदा ॥ २८ ॥
</details>

<details><summary>अनुवाद (हिन्दी)</summary>

भगवान् अग्निने स्वयं ही उसके दोनों पैरोंको जला दिया, तथापि उस समय उसके मनमें थोड़ा-सा भी दुःख नहीं हुआ॥२८॥
</details>

<details open><summary>विश्वास-प्रस्तुतिः</summary>

अथ तत्‌ कर्म दृष्ट्वास्याः प्रीतस्त्रिभुवनेश्वरः।  
ततः संदर्शयामास कन्यायै रूपमात्मनः ॥ २९ ॥
</details>

<details><summary>मूलम्</summary>

अथ तत्‌ कर्म दृष्ट्वास्याः प्रीतस्त्रिभुवनेश्वरः।  
ततः संदर्शयामास कन्यायै रूपमात्मनः ॥ २९ ॥
</details>

<details><summary>अनुवाद (हिन्दी)</summary>

उसका वह कर्म देखकर त्रिभुवनके स्वामी इन्द्र बड़े प्रसन्न हुए। फिर उन्होंने उस कन्याको अपना यथार्थ रूप दिखाया॥२९॥
</details>

<details open><summary>विश्वास-प्रस्तुतिः</summary>

उवाच च सुरश्रेष्ठस्तां कन्यां सुदृढव्रताम्।  
प्रीतोऽस्मि ते शुभे भक्त्या तपसा नियमेन च ॥ ३० ॥  
तस्माद् योऽभिमतः कामः स ते सम्पत्स्यते शुभे।  
देहं त्यक्त्वा महाभागे त्रिदिवे मयि वत्स्यसि ॥ ३१ ॥
</details>

<details><summary>मूलम्</summary>

उवाच च सुरश्रेष्ठस्तां कन्यां सुदृढव्रताम्।  
प्रीतोऽस्मि ते शुभे भक्त्या तपसा नियमेन च ॥ ३० ॥  
तस्माद् योऽभिमतः कामः स ते सम्पत्स्यते शुभे।  
देहं त्यक्त्वा महाभागे त्रिदिवे मयि वत्स्यसि ॥ ३१ ॥
</details>

<details><summary>अनुवाद (हिन्दी)</summary>

इसके बाद सुरश्रेष्ठ इन्द्रने दृढ़तापूर्वक उत्तम व्रतका पालन करनेवाली उस कन्यासे इस प्रकार कहा—‘शुभे! मैं तुम्हारी तपस्या, नियमपालन और भक्तिसे बहुत संतुष्ट हूँ। अतः कल्याणि! तुम्हारे मनमें जो अभीष्ट मनोरथ है, वह पूर्ण होगा। महाभागे! तुम इस शरीरका परित्याग करके स्वर्गलोकमें मेरे पास रहोगी॥३०-३१॥
</details>

<details open><summary>विश्वास-प्रस्तुतिः</summary>

इदं च ते तीर्थवरं स्थिरं लोके भविष्यति।  
सर्वपापापहं सुभ्रु नाम्ना बदरपाचनम् ॥ ३२ ॥
</details>

<details><summary>मूलम्</summary>

इदं च ते तीर्थवरं स्थिरं लोके भविष्यति।  
सर्वपापापहं सुभ्रु नाम्ना बदरपाचनम् ॥ ३२ ॥
</details>

<details><summary>अनुवाद (हिन्दी)</summary>

‘सुभ्रु! तुम्हारा यह श्रेष्ठ तीर्थ इस जगत्‌में सुस्थिर होगा, बदरपाचन नामसे प्रसिद्ध होकर सम्पूर्ण पापोंका नाश करनेवाला होगा॥३२॥
</details>

<details open><summary>विश्वास-प्रस्तुतिः</summary>

विख्यातं त्रिषु लोकेषु ब्रह्मर्षिभिरभिप्लुतम्।  
अस्मिन् खलु महाभागे शुभे तीर्थवरेऽनघे ॥ ३३ ॥  
त्यक्त्वा सप्तर्षयो जग्मुर्हिमवन्तमरुन्धतीम् ।
</details>

<details><summary>मूलम्</summary>

विख्यातं त्रिषु लोकेषु ब्रह्मर्षिभिरभिप्लुतम्।  
अस्मिन् खलु महाभागे शुभे तीर्थवरेऽनघे ॥ ३३ ॥  
त्यक्त्वा सप्तर्षयो जग्मुर्हिमवन्तमरुन्धतीम् ।
</details>

<details><summary>अनुवाद (हिन्दी)</summary>

‘यह तीनों लोकोंमें विख्यात है। बहुत-से ब्रह्मर्षियोंने इसमें स्नान किया है। पापरहित महाभागे! एक समय सप्तर्षिगण इस मंगलमय श्रेष्ठ तीर्थमें अरुन्धतीको छोड़कर हिमालय पर्वतपर गये थे॥३३॥
</details>

<details open><summary>विश्वास-प्रस्तुतिः</summary>

ततस्ते वै महाभागा गत्वा तत्र सुसंशिताः ॥ ३४ ॥  
वृत्त्यर्थं फलमूलानि समाहर्तुं ययुः किल।
</details>

<details><summary>मूलम्</summary>

ततस्ते वै महाभागा गत्वा तत्र सुसंशिताः ॥ ३४ ॥  
वृत्त्यर्थं फलमूलानि समाहर्तुं ययुः किल।
</details>

<details><summary>अनुवाद (हिन्दी)</summary>

‘वहाँ पहुँचकर कठोर व्रतका पालन करनेवाले वे महाभाग महर्षि जीवन-निर्वाहके निमित्त फल-मूल लानेके लिये वनमें गये॥३४॥
</details>

<details open><summary>विश्वास-प्रस्तुतिः</summary>

तेषां वृत्त्यर्थिनां तत्र वसतां हिमवद्‌वने ॥ ३५ ॥  
अनावृष्टिरनुप्राप्ता तदा द्वादशवार्षिकी ।
</details>

<details><summary>मूलम्</summary>

तेषां वृत्त्यर्थिनां तत्र वसतां हिमवद्‌वने ॥ ३५ ॥  
अनावृष्टिरनुप्राप्ता तदा द्वादशवार्षिकी ।
</details>

<details><summary>अनुवाद (हिन्दी)</summary>

‘जीविकाकी इच्छासे जब वे हिमालयके वनमें निवास करते थे, उन्हीं दिनों बारह वर्षोंतक इस देशमें वर्षा ही नहीं हुई॥३५॥
</details>

<details open><summary>विश्वास-प्रस्तुतिः</summary>

ते कृत्वा चाश्रमं तत्र न्यवसन्त तपस्विनः ॥ ३६ ॥  
अरुन्धत्यपि कल्याणी तपोनित्याभवत् तदा।
</details>

<details><summary>मूलम्</summary>

ते कृत्वा चाश्रमं तत्र न्यवसन्त तपस्विनः ॥ ३६ ॥  
अरुन्धत्यपि कल्याणी तपोनित्याभवत् तदा।
</details>

<details><summary>अनुवाद (हिन्दी)</summary>

‘वे तपस्वी मुनि वहीं आश्रम बनाकर रहने लगे। उस समय कल्याणी अरुन्धती भी प्रतिदिन तपस्यामें ही लगी रही॥३६॥
</details>

<details open><summary>विश्वास-प्रस्तुतिः</summary>

अरुन्धतीं ततो दृष्ट्वा तीव्रं नियममास्थिताम् ॥ ३७ ॥  
अथागमत् त्रिनयनः सुप्रीतो वरदस्तदा।
</details>

<details><summary>मूलम्</summary>

अरुन्धतीं ततो दृष्ट्वा तीव्रं नियममास्थिताम् ॥ ३७ ॥  
अथागमत् त्रिनयनः सुप्रीतो वरदस्तदा।
</details>

<details><summary>अनुवाद (हिन्दी)</summary>

‘अरुन्धतीको कठोर नियमका आश्रय लेकर तपस्या करती देख त्रिनेत्रधारी वरदायक भगवान् शंकर बड़े प्रसन्न हुए॥३७॥
</details>

<details open><summary>विश्वास-प्रस्तुतिः</summary>

ब्राह्मं रूपं ततः कृत्वा महादेवो महायशाः ॥ ३८ ॥  
तामभ्येत्याब्रवीद् देवो भिक्षामिच्छाम्यहं शुभे।
</details>

<details><summary>मूलम्</summary>

ब्राह्मं रूपं ततः कृत्वा महादेवो महायशाः ॥ ३८ ॥  
तामभ्येत्याब्रवीद् देवो भिक्षामिच्छाम्यहं शुभे।
</details>

<details><summary>अनुवाद (हिन्दी)</summary>

‘फिर वे महायशस्वी महादेवजी ब्राह्मणका रूप धारण करके उनके पास गये और बोले—‘शुभे! मैं भिक्षा चाहता हूँ’॥३८॥
</details>

<details open><summary>विश्वास-प्रस्तुतिः</summary>

प्रत्युवाच ततः सा तं ब्राह्मणं चारुदर्शना ॥ ३९ ॥  
क्षीणोऽन्नसंचयो विप्र बदराणीह भक्षय।
</details>

<details><summary>मूलम्</summary>

प्रत्युवाच ततः सा तं ब्राह्मणं चारुदर्शना ॥ ३९ ॥  
क्षीणोऽन्नसंचयो विप्र बदराणीह भक्षय।
</details>

<details><summary>अनुवाद (हिन्दी)</summary>

‘तब परम सुन्दरी अरुन्धतीने उन ब्राह्मण देवतासे कहा—‘विप्रवर! अन्नका संग्रह तो समाप्त हो गया। अब यहाँ ये बेर हैं, इन्हींको खाइये’॥३९॥
</details>

<details open><summary>विश्वास-प्रस्तुतिः</summary>

ततोऽब्रवीन्महादेवः पचस्वैतानि सुव्रते ॥ ४० ॥  
इत्युक्ता सापचत् तानि ब्राह्मणप्रियकाम्यया।  
अधिश्रित्य समिद्धेऽग्नौ बदराणि यशस्विनी ॥ ४१ ॥
</details>

<details><summary>मूलम्</summary>

ततोऽब्रवीन्महादेवः पचस्वैतानि सुव्रते ॥ ४० ॥  
इत्युक्ता सापचत् तानि ब्राह्मणप्रियकाम्यया।  
अधिश्रित्य समिद्धेऽग्नौ बदराणि यशस्विनी ॥ ४१ ॥
</details>

<details><summary>अनुवाद (हिन्दी)</summary>

‘तब महादेवजीने कहा—‘सुव्रते! इन बेरोंको पका दो।’ उनके इस प्रकार आदेश देनेपर यशस्विनी अरुन्धतीने ब्राह्मणका प्रिय करनेकी इच्छासे उन बेरोंको प्रज्वलित अग्निपर रखकर पकाना आरम्भ किया॥४०-४१॥
</details>

<details open><summary>विश्वास-प्रस्तुतिः</summary>

दिव्या मनोरमाः पुण्याः कथाः शुश्राव सा तदा।  
अतीता सा त्वनावृष्टिर्घोरा द्वादशवार्षिकी ॥ ४२ ॥  
अनश्नन्त्याः पचन्त्याश्च शृण्वन्त्याश्च कथाः शुभाः।  
दिनोपमः स तस्याथ कालोऽतीतः सुदारुणः ॥ ४३ ॥
</details>

<details><summary>मूलम्</summary>

दिव्या मनोरमाः पुण्याः कथाः शुश्राव सा तदा।  
अतीता सा त्वनावृष्टिर्घोरा द्वादशवार्षिकी ॥ ४२ ॥  
अनश्नन्त्याः पचन्त्याश्च शृण्वन्त्याश्च कथाः शुभाः।  
दिनोपमः स तस्याथ कालोऽतीतः सुदारुणः ॥ ४३ ॥
</details>

<details><summary>अनुवाद (हिन्दी)</summary>

‘उस समय उसे परम पवित्र मनोहर एवं दिव्य कथाएँ सुनायी देने लगीं। वह बिना खाये ही बेर पकाती और मंगलमयी कथाएँ सुनती रही। इतनेमें ही बारह वर्षोंकी वह भयंकर अनावृष्टि समाप्त हो गयी। वह अत्यन्त दारुण समय उसके लिये एक दिनके समान व्यतीत हो गया॥४२-४३॥
</details>

<details open><summary>विश्वास-प्रस्तुतिः</summary>

ततस्तु मुनयः प्राप्ताः फलान्यादाय पर्वतात्।  
ततः स भगवान् प्रीतः प्रोवाचारुन्धतीं ततः ॥ ४४ ॥  
उपसर्पस्व धर्मज्ञे यथापूर्वमिमानृषीन् ।  
प्रीतोऽस्मि तव धर्मज्ञे तपसा नियमेन च ॥ ४५ ॥
</details>

<details><summary>मूलम्</summary>

ततस्तु मुनयः प्राप्ताः फलान्यादाय पर्वतात्।  
ततः स भगवान् प्रीतः प्रोवाचारुन्धतीं ततः ॥ ४४ ॥  
उपसर्पस्व धर्मज्ञे यथापूर्वमिमानृषीन् ।  
प्रीतोऽस्मि तव धर्मज्ञे तपसा नियमेन च ॥ ४५ ॥
</details>

<details><summary>अनुवाद (हिन्दी)</summary>

‘तदनन्तर सप्तर्षिगण हिमालय पर्वतसे फल लेकर वहाँ आये। उस समय भगवान् शंकरने प्रसन्न होकर अरुन्धतीसे कहा—‘धर्मज्ञे! अब तुम पहलेके समान इन ऋषियोंके पास जाओ! धर्मको जाननेवाली देवि! मैं तुम्हारी तपस्या और नियमसे बहुत प्रसन्न हूँ॥४४-४५॥
</details>

<details open><summary>विश्वास-प्रस्तुतिः</summary>

ततः संदर्शयामास स्वरूपं भगवान् हरः।  
ततोऽब्रवीत् तदा तेभ्यस्तस्याश्च चरितं महत् ॥ ४६ ॥
</details>

<details><summary>मूलम्</summary>

ततः संदर्शयामास स्वरूपं भगवान् हरः।  
ततोऽब्रवीत् तदा तेभ्यस्तस्याश्च चरितं महत् ॥ ४६ ॥
</details>

<details><summary>अनुवाद (हिन्दी)</summary>

‘ऐसा कहकर भगवान् शंकरने अपने स्वरूपका दर्शन कराया और उन सप्तर्षियोंसे अरुन्धतीके महान् चरित्रका वर्णन किया॥४६॥
</details>

<details open><summary>विश्वास-प्रस्तुतिः</summary>

भवद्भिर्हिमवत्पृष्ठे यत् तपः समुपार्जितम्।  
अस्याश्च यत् तपो विप्रा न समं सन्मतं मम॥४७॥
</details>

<details><summary>मूलम्</summary>

भवद्भिर्हिमवत्पृष्ठे यत् तपः समुपार्जितम्।  
अस्याश्च यत् तपो विप्रा न समं सन्मतं मम॥४७॥
</details>

<details><summary>अनुवाद (हिन्दी)</summary>

‘वे बोले—‘विप्रवरो! आपलोगोंने हिमालयके शिखरपर रहकर जो तपस्या की है और अरुन्धतीने यहीं रहकर जो तप किया है, इन दोनोंमें कोई समानता नहीं है (अरुन्धतीका ही तप श्रेष्ठ है)॥४७॥
</details>

<details open><summary>विश्वास-प्रस्तुतिः</summary>

अनया हि तपस्विन्या तपस्तप्तं सुदुश्चरम्।  
अनश्नन्या पचन्त्या च समा द्वादश पारिताः ॥ ४८ ॥
</details>

<details><summary>मूलम्</summary>

अनया हि तपस्विन्या तपस्तप्तं सुदुश्चरम्।  
अनश्नन्या पचन्त्या च समा द्वादश पारिताः ॥ ४८ ॥
</details>

<details><summary>अनुवाद (हिन्दी)</summary>

‘इस तपस्विनीने बिना कुछ खाये-पीये बेर पकाते हुए बारह वर्ष बिता दिये हैं। इस प्रकार इसने दुष्कर तपका उपार्जन कर लिया है’॥४८॥
</details>

<details open><summary>विश्वास-प्रस्तुतिः</summary>

ततः प्रोवाच भगवांस्तामेवारुन्धतीं पुनः।  
वरं वृणीष्व कल्याणि यत् तेऽभिलषितं हृदि ॥ ४९ ॥
</details>

<details><summary>मूलम्</summary>

ततः प्रोवाच भगवांस्तामेवारुन्धतीं पुनः।  
वरं वृणीष्व कल्याणि यत् तेऽभिलषितं हृदि ॥ ४९ ॥
</details>

<details><summary>अनुवाद (हिन्दी)</summary>

‘इसके बाद भगवान् शंकरने पुनः अरुन्धतीसे कहा—‘कल्याणि! तुम्हारे मनमें जो अभिलाषा हो, उसके अनुसार कोई वर माँग लो’॥४९॥
</details>

<details open><summary>विश्वास-प्रस्तुतिः</summary>

साब्रवीत् पृथुताम्राक्षी देवं सप्तर्षिसंसदि।  
भगवान् यदि मे प्रीतस्तीर्थं स्यादिदमद्‌भुतम् ॥ ५० ॥  
सिद्धदेवर्षिदयितं नाम्ना बदरपाचनम् ।
</details>

<details><summary>मूलम्</summary>

साब्रवीत् पृथुताम्राक्षी देवं सप्तर्षिसंसदि।  
भगवान् यदि मे प्रीतस्तीर्थं स्यादिदमद्‌भुतम् ॥ ५० ॥  
सिद्धदेवर्षिदयितं नाम्ना बदरपाचनम् ।
</details>

<details><summary>अनुवाद (हिन्दी)</summary>

‘तब विशाल एवं अरुण नेत्रोंवाली अरुन्धतीने सप्तर्षियोंकी सभामें महादेवजीसे कहा—‘भगवान् यदि मुझपर प्रसन्न हैं तो यह स्थान बदरपाचन नामसे प्रसिद्ध होकर सिद्धों और देवर्षियोंका प्रिय एवं अद्भुत तीर्थ हो जाय॥
</details>

<details open><summary>विश्वास-प्रस्तुतिः</summary>

तथास्मिन् देवदेवेश त्रिरात्रमुषितः शुचिः ॥ ५१ ॥  
प्राप्नुयादुपवासेन फलं द्वादशवार्षिकम् ।
</details>

<details><summary>मूलम्</summary>

तथास्मिन् देवदेवेश त्रिरात्रमुषितः शुचिः ॥ ५१ ॥  
प्राप्नुयादुपवासेन फलं द्वादशवार्षिकम् ।
</details>

<details><summary>अनुवाद (हिन्दी)</summary>

‘देवदेवेश्वर! इस तीर्थमें तीन राततक पवित्र भावसे रहकर वास करनेसे मनुष्यको बारह वर्षोंके उपवासका फल प्राप्त हो’॥५१॥
</details>

<details open><summary>विश्वास-प्रस्तुतिः</summary>

एवमस्त्विति तां देवः प्रत्युवाच तपस्विनीम् ॥ ५२ ॥  
सप्तर्षिभिः स्तुतो देवस्ततो लोकं ययौ तदा।
</details>

<details><summary>मूलम्</summary>

एवमस्त्विति तां देवः प्रत्युवाच तपस्विनीम् ॥ ५२ ॥  
सप्तर्षिभिः स्तुतो देवस्ततो लोकं ययौ तदा।
</details>

<details><summary>अनुवाद (हिन्दी)</summary>

‘तब महादेवजीने उस तपस्विनीसे कहा—‘एवमस्तु’ (ऐसा ही हो)। फिर सप्तर्षियोंने उनकी स्तुति की। तत्पश्चात् महादेवजी अपने लोकमें चले गये॥५२॥
</details>

<details open><summary>विश्वास-प्रस्तुतिः</summary>

ऋषयो विस्मयं जग्मुस्तां दृष्ट्वा चाप्यरुन्धतीम् ॥ ५३ ॥  
अश्रान्तां चाविवर्णां च क्षुत्पिपासासमायुताम्।
</details>

<details><summary>मूलम्</summary>

ऋषयो विस्मयं जग्मुस्तां दृष्ट्वा चाप्यरुन्धतीम् ॥ ५३ ॥  
अश्रान्तां चाविवर्णां च क्षुत्पिपासासमायुताम्।
</details>

<details><summary>अनुवाद (हिन्दी)</summary>

‘अरुन्धती भूख-प्याससे युक्त होनेपर भी न तो थकी थी और न उसकी अंगकान्ति ही फीकी पड़ी थी। उसे देखकर ऋषियोंको बड़ा आश्चर्य हुआ॥५३॥
</details>

<details open><summary>विश्वास-प्रस्तुतिः</summary>

एवं सिद्धिः परा प्राप्ता अरुन्धत्या विशुद्धया ॥ ५४ ॥  
यथा त्वया महाभागे मदर्थं संशितव्रते।  
विशेषो हि त्वया भद्रे व्रते ह्यस्मिन् समर्पितः ॥ ५५ ॥
</details>

<details><summary>मूलम्</summary>

एवं सिद्धिः परा प्राप्ता अरुन्धत्या विशुद्धया ॥ ५४ ॥  
यथा त्वया महाभागे मदर्थं संशितव्रते।  
विशेषो हि त्वया भद्रे व्रते ह्यस्मिन् समर्पितः ॥ ५५ ॥
</details>

<details><summary>अनुवाद (हिन्दी)</summary>

‘कठोर व्रतका पालन करनेवाली महाभागे! इस प्रकार विशुद्धहृदया अरुन्धती देवीने यहाँ परम सिद्धि प्राप्त की थी, जैसी कि तुमने मेरे लिये तप करके सिद्धि पायी है। भद्रे! तुमने इस व्रतमें विशेष आत्मसमर्पण किया है॥५४-५५॥
</details>

<details open><summary>विश्वास-प्रस्तुतिः</summary>

तथा चेदं ददाम्यद्य नियमेन सुतोषितः।  
विशेषं तव कल्याणि प्रयच्छामि वरं वरे ॥ ५६ ॥
</details>

<details><summary>मूलम्</summary>

तथा चेदं ददाम्यद्य नियमेन सुतोषितः।  
विशेषं तव कल्याणि प्रयच्छामि वरं वरे ॥ ५६ ॥
</details>

<details><summary>अनुवाद (हिन्दी)</summary>

‘सती कल्याणि! मैं तुम्हारे नियमसे संतुष्ट होकर यह विशेष वर प्रदान करता हूँ॥५६॥
</details>

<details open><summary>विश्वास-प्रस्तुतिः</summary>

अरुन्धत्या वरस्तस्या यो दत्तो वै महात्मना।  
तस्य चाहं प्रभावेण तव कल्याणि तेजसा ॥ ५७ ॥  
प्रवक्ष्यामि परं भूयो वरमत्र यथाविधि।
</details>

<details><summary>मूलम्</summary>

अरुन्धत्या वरस्तस्या यो दत्तो वै महात्मना।  
तस्य चाहं प्रभावेण तव कल्याणि तेजसा ॥ ५७ ॥  
प्रवक्ष्यामि परं भूयो वरमत्र यथाविधि।
</details>

<details><summary>अनुवाद (हिन्दी)</summary>

‘कल्याणि! महात्मा भगवान् शंकरने अरुन्धती देवीको जो वर दिया था, तुम्हारे तेज और प्रभावसे मैं उससे भी बढ़कर उत्तम वर देता हूँ॥५७॥
</details>

<details open><summary>विश्वास-प्रस्तुतिः</summary>

यस्त्वेकां रजनीं तीर्थं वत्स्यते सुसमाहितः ॥ ५८ ॥  
स स्नात्वा प्राप्स्यते लोकान् देहन्यासात् सुदुर्लभान्।
</details>

<details><summary>मूलम्</summary>

यस्त्वेकां रजनीं तीर्थं वत्स्यते सुसमाहितः ॥ ५८ ॥  
स स्नात्वा प्राप्स्यते लोकान् देहन्यासात् सुदुर्लभान्।
</details>

<details><summary>अनुवाद (हिन्दी)</summary>

‘जो इस तीर्थमें एकाग्रचित्त होकर एक रात निवास करेगा, वह यहाँ स्नान करके देह-त्यागके पश्चात् उन पुण्यलोकोंमें जायगा, जो दूसरोंके लिये अत्यन्त दुर्लभ है’॥५८॥
</details>

<details open><summary>विश्वास-प्रस्तुतिः</summary>

इत्युक्त्वा भगवान् देवः सहस्राक्षः प्रतापवान् ॥ ५९ ॥  
श्रुतावतीं ततः पुण्यां जगाम त्रिदिवं पुनः।
</details>

<details><summary>मूलम्</summary>

इत्युक्त्वा भगवान् देवः सहस्राक्षः प्रतापवान् ॥ ५९ ॥  
श्रुतावतीं ततः पुण्यां जगाम त्रिदिवं पुनः।
</details>

<details><summary>अनुवाद (हिन्दी)</summary>

पुण्यमयी श्रुतावतीसे ऐसा कहकर सहस्र नेत्रधारी प्रतापी भगवान् इन्द्रदेव पुनः स्वर्गलोकमें चले गये॥५९॥
</details>

<details open><summary>विश्वास-प्रस्तुतिः</summary>

गते वज्रधरे राजंस्तत्र वर्षं पपात ह ॥ ६० ॥  
पुष्पाणां भरतश्रेष्ठ दिव्यानां पुण्यगन्धिनाम्।  
देवदुन्दुभयश्चापि नेदुस्तत्र महास्वनाः ॥ ६१ ॥
</details>

<details><summary>मूलम्</summary>

गते वज्रधरे राजंस्तत्र वर्षं पपात ह ॥ ६० ॥  
पुष्पाणां भरतश्रेष्ठ दिव्यानां पुण्यगन्धिनाम्।  
देवदुन्दुभयश्चापि नेदुस्तत्र महास्वनाः ॥ ६१ ॥
</details>

<details><summary>अनुवाद (हिन्दी)</summary>

राजन्! भरतश्रेष्ठ! वज्रधारी इन्द्रके चले जानेपर वहाँ पवित्र सुगन्धवाले दिव्य पुष्पोंकी वर्षा होने लगी और महान् शब्द करनेवाली देवदुन्दुभियाँ बज उठीं॥
</details>

<details open><summary>विश्वास-प्रस्तुतिः</summary>

मारुतश्च ववौ पुण्यः पुण्यगन्धो विशाम्पते।  
उत्सृज्य तु शुभा देहं जगामास्य च भार्यताम् ॥ ६२ ॥  
तपसोग्रेण तं लब्ध्वा तेन रेमे सहाच्युत।
</details>

<details><summary>मूलम्</summary>

मारुतश्च ववौ पुण्यः पुण्यगन्धो विशाम्पते।  
उत्सृज्य तु शुभा देहं जगामास्य च भार्यताम् ॥ ६२ ॥  
तपसोग्रेण तं लब्ध्वा तेन रेमे सहाच्युत।
</details>

<details><summary>अनुवाद (हिन्दी)</summary>

प्रजानाथ! पावन सुगंधसे युक्त पवित्र वायु चलने लगी। शुभलक्षणा श्रुतावती अपने शरीरको त्यागकर इन्द्रकी भार्या हो गयी। अच्युत! वह अपनी उग्र तपस्यासे इन्द्रको पाकर उनके साथ रमण करने लगी॥६२॥
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

का तस्या भगवन् माता क्व संवृद्धा च शोभना।  
श्रोतुमिच्छाम्यहं विप्र परं कौतूहलं हि मे ॥ ६३ ॥
</details>

<details><summary>मूलम्</summary>

का तस्या भगवन् माता क्व संवृद्धा च शोभना।  
श्रोतुमिच्छाम्यहं विप्र परं कौतूहलं हि मे ॥ ६३ ॥
</details>

<details><summary>अनुवाद (हिन्दी)</summary>

_जनमेजयने पूछा—_ भगवन्! शोभामयी श्रुतावतीकी माता कौन थी और वह कहाँ पली थी? यह मैं सुनना चाहता हूँ। विप्रवर! इसके लिये मेरे मनमें बड़ी उत्कण्ठा हो रही है।
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

भरद्वाजस्य विप्रर्षेः स्कन्नं रेतो महात्मनः ॥ ६४ ॥  
दृष्ट्वाप्सरसमायान्तीं घृताचीं पृथुलोचनाम् ।
</details>

<details><summary>मूलम्</summary>

भरद्वाजस्य विप्रर्षेः स्कन्नं रेतो महात्मनः ॥ ६४ ॥  
दृष्ट्वाप्सरसमायान्तीं घृताचीं पृथुलोचनाम् ।
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! एक दिन विशाल नेत्रोंवाली घृताची अप्सरा कहींसे आ रही थी। उसे देखकर महात्मा महर्षि भरद्वाजका वीर्य स्खलित हो गया॥
</details>

<details open><summary>विश्वास-प्रस्तुतिः</summary>

स तु जग्राह तद्रेतः करेण जपतां वरः ॥ ६५ ॥  
तदापतत् पर्णपुटे तत्र सा संभवत् सुता।
</details>

<details><summary>मूलम्</summary>

स तु जग्राह तद्रेतः करेण जपतां वरः ॥ ६५ ॥  
तदापतत् पर्णपुटे तत्र सा संभवत् सुता।
</details>

<details><summary>अनुवाद (हिन्दी)</summary>

जप करनेवालोंमें श्रेष्ठ ऋषिने उस वीर्यको अपने हाथमें ले लिया, परंतु वह तत्काल ही एक पत्तेके दोनेमें गिर पड़ा। वहीं वह कन्या प्रकट हो गयी॥६५॥
</details>

<details open><summary>विश्वास-प्रस्तुतिः</summary>

तस्यास्तु जातकर्मादि कृत्वा सर्वं तपोधनः ॥ ६६ ॥  
नाम चास्याः स कृतवान् भरद्वाजो महामुनिः।  
श्रुतावतीति धर्मात्मा देवर्षिगणसंसदि ।  
स्वे च तामाश्रमे न्यस्य जगाम हिमवद्वनम् ॥ ६७ ॥
</details>

<details><summary>मूलम्</summary>

तस्यास्तु जातकर्मादि कृत्वा सर्वं तपोधनः ॥ ६६ ॥  
नाम चास्याः स कृतवान् भरद्वाजो महामुनिः।  
श्रुतावतीति धर्मात्मा देवर्षिगणसंसदि ।  
स्वे च तामाश्रमे न्यस्य जगाम हिमवद्वनम् ॥ ६७ ॥
</details>

<details><summary>अनुवाद (हिन्दी)</summary>

तपस्याके धनी धर्मात्मा महामुनि भरद्वाजने उसके जातकर्म आदि सब संस्कार करके देवर्षियोंकी सभामें उसका नाम श्रुतावती रख दिया। फिर वे उस कन्याको अपने आश्रममें रखकर हिमालयके जंगलमें चले गये थे॥
</details>

<details open><summary>विश्वास-प्रस्तुतिः</summary>

तत्राप्युपस्पृश्य महानुभावो  
वसूनि दत्त्वा च महाद्विजेभ्यः।  
जगाम तीर्थं सुसमाहितात्मा  
शक्रस्य वृष्णिप्रवरस्तदानीम् ॥ ६८ ॥
</details>

<details><summary>मूलम्</summary>

तत्राप्युपस्पृश्य महानुभावो  
वसूनि दत्त्वा च महाद्विजेभ्यः।  
जगाम तीर्थं सुसमाहितात्मा  
शक्रस्य वृष्णिप्रवरस्तदानीम् ॥ ६८ ॥
</details>

<details><summary>अनुवाद (हिन्दी)</summary>

वृष्णिवंशावतंस महानुभाव बलरामजी उस तीर्थमें भी स्नान और श्रेष्ठ ब्राह्मणोंको धनका दान करके उस समय एकाग्रचित्त हो वहाँसे इन्द्र-तीर्थमें चले गये॥६८॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि गदापर्वणि बलदेवतीर्थयात्रायां सारस्वतोपाख्याने बदरपाचनतीर्थकथने अष्टचत्वारिंशोऽध्यायः॥४८॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वके अन्तर्गत गदापर्वमें बलदेवजीकी तीर्थयात्रा और सारस्वतोपाख्यानके प्रसंगमें बदरपाचनतीर्थका वर्णनविषयक अड़तालीसवाँ अध्याय पूरा हुआ॥४८॥
</details>
