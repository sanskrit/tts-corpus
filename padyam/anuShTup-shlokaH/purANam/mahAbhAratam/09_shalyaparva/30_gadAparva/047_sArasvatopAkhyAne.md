+++
title_full = "047 वरुणका अभिषेक तथा अग्नितीर्थ, ब्रह्मयोनि और कुबेरतीर्थकी उत्पत्तिका प्रसंग"
title = "०४७ सारस्वतोपाख्याने"

+++

<details><summary>भागसूचना</summary>

सप्तचत्वारिंशोऽध्यायः
</details>

<details><summary>सूचना (हिन्दी)</summary>

वरुणका अभिषेक तथा अग्नितीर्थ, ब्रह्मयोनि और कुबेरतीर्थकी उत्पत्तिका प्रसंग
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

अत्यद्भुतमिदं ब्रह्मन् श्रुतवानस्मि तत्त्वतः।  
अभिषेकं कुमारस्य विस्तरेण यथाविधि ॥ १ ॥
</details>

<details><summary>मूलम्</summary>

अत्यद्भुतमिदं ब्रह्मन् श्रुतवानस्मि तत्त्वतः।  
अभिषेकं कुमारस्य विस्तरेण यथाविधि ॥ १ ॥
</details>

<details><summary>अनुवाद (हिन्दी)</summary>

_जनमेजयने कहा—_ ब्रह्मन्! आज मैंने आपके मुखसे कुमारके विधिपूर्वक अभिषेकका यह अद्भुत वृत्तान्त यथार्थरूपसे और विस्तारपूर्वक सुना है॥१॥
</details>

<details open><summary>विश्वास-प्रस्तुतिः</summary>

यच्छ्रुत्वा पूतमात्मानं विजानामि तपोधन।  
प्रहृष्टानि च रोमाणि प्रसन्नं च मनो मम ॥ २ ॥
</details>

<details><summary>मूलम्</summary>

यच्छ्रुत्वा पूतमात्मानं विजानामि तपोधन।  
प्रहृष्टानि च रोमाणि प्रसन्नं च मनो मम ॥ २ ॥
</details>

<details><summary>अनुवाद (हिन्दी)</summary>

तपोधन! उसे सुनकर मैं अपने-आपको पवित्र हुआ समझता हूँ। हर्षसे मेरे रोयें खड़े हो गये हैं और मेरा मन प्रसन्नतासे भर गया है॥२॥
</details>

<details open><summary>विश्वास-प्रस्तुतिः</summary>

अभिषेकं कुमारस्य दैत्यानां च वधं तथा।  
श्रुत्वा मे परमा प्रीतिर्भूयः कौतूहलं हि मे ॥ ३ ॥
</details>

<details><summary>मूलम्</summary>

अभिषेकं कुमारस्य दैत्यानां च वधं तथा।  
श्रुत्वा मे परमा प्रीतिर्भूयः कौतूहलं हि मे ॥ ३ ॥
</details>

<details><summary>अनुवाद (हिन्दी)</summary>

कुमारके अभिषेक और उनके द्वारा दैत्योंके वधका वृत्तान्त सुनकर मुझे बड़ा आनन्द प्राप्त हुआ है और पुनः मेरे मनमें इस विषयको सुननेकी उत्कण्ठा जाग्रत् हो गयी है॥
</details>

<details open><summary>विश्वास-प्रस्तुतिः</summary>

अपां पतिः कथं ह्यस्मिन्नभिषिक्तः पुरा सुरैः।  
तन्मे ब्रूहि महाप्राज्ञ कुशलो ह्यसि सत्तम ॥ ४ ॥
</details>

<details><summary>मूलम्</summary>

अपां पतिः कथं ह्यस्मिन्नभिषिक्तः पुरा सुरैः।  
तन्मे ब्रूहि महाप्राज्ञ कुशलो ह्यसि सत्तम ॥ ४ ॥
</details>

<details><summary>अनुवाद (हिन्दी)</summary>

साधुशिरोमणे! महाप्राज्ञ! इस तीर्थमें देवताओंने पहले जलके स्वामी वरुणका अभिषेक किस प्रकार किया था, वह सब मुझे बताइये; क्योंकि आप प्रवचन करनेमें कुशल हैं॥४॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

शृणु राजन्निदं चित्रं पूर्वकल्पे यथातथम्।  
आदौ कृतयुगे राजन् वर्तमाने यथाविधि ॥ ५ ॥  
वरुणं देवताः सर्वा यमेत्येदमथाब्रुवन्।
</details>

<details><summary>मूलम्</summary>

शृणु राजन्निदं चित्रं पूर्वकल्पे यथातथम्।  
आदौ कृतयुगे राजन् वर्तमाने यथाविधि ॥ ५ ॥  
वरुणं देवताः सर्वा यमेत्येदमथाब्रुवन्।
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! इस विचित्र प्रसंगको यथार्थरूपसे सुनो। पूर्वकल्पकी बात है, जब आदि कृतयुग चल रहा था, उस समय सम्पूर्ण देवताओंने वरुणके पास जाकर इस प्रकार कहा—॥५॥
</details>

<details open><summary>विश्वास-प्रस्तुतिः</summary>

यथास्मान् सुरराट् शक्रो भयेभ्यः पाति सर्वदा ॥ ६ ॥  
तथा त्वमपि सर्वासां सरितां वै पतिर्भव।
</details>

<details><summary>मूलम्</summary>

यथास्मान् सुरराट् शक्रो भयेभ्यः पाति सर्वदा ॥ ६ ॥  
तथा त्वमपि सर्वासां सरितां वै पतिर्भव।
</details>

<details><summary>अनुवाद (हिन्दी)</summary>

‘जैसे देवराज इन्द्र सदा भयसे हमलोगोंकी रक्षा करते हैं, उसी प्रकार आप भी समस्त सरिताओंके अधिपति हो जाइये (और हमारी रक्षा कीजिये)॥६॥
</details>

<details open><summary>विश्वास-प्रस्तुतिः</summary>

वासश्च ते सदा देव सागरे मकरालये ॥ ७ ॥  
समुद्रोऽयं तव वशे भविष्यति नदीपतिः।  
सोमेन सार्धं च तव हानिवृद्धी भविष्यतः ॥ ८ ॥
</details>

<details><summary>मूलम्</summary>

वासश्च ते सदा देव सागरे मकरालये ॥ ७ ॥  
समुद्रोऽयं तव वशे भविष्यति नदीपतिः।  
सोमेन सार्धं च तव हानिवृद्धी भविष्यतः ॥ ८ ॥
</details>

<details><summary>अनुवाद (हिन्दी)</summary>

‘देव! मकरालय समुद्रमें आपका सदा निवासस्थान होगा और यह नदीपति समुद्र सदा आपके वशमें रहेगा। चन्द्रमाके साथ आपकी भी हानि और वृद्धि होगी’॥
</details>

<details open><summary>विश्वास-प्रस्तुतिः</summary>

एवमस्त्विति तान् देवान् वरुणो वाक्यमब्रवीत्।  
समागम्य ततः सर्वे वरुणं सागरालयम् ॥ ९ ॥  
अपां पतिं प्रचक्रुर्हि विधिदृष्टेन कर्मणा।
</details>

<details><summary>मूलम्</summary>

एवमस्त्विति तान् देवान् वरुणो वाक्यमब्रवीत्।  
समागम्य ततः सर्वे वरुणं सागरालयम् ॥ ९ ॥  
अपां पतिं प्रचक्रुर्हि विधिदृष्टेन कर्मणा।
</details>

<details><summary>अनुवाद (हिन्दी)</summary>

तब वरुणने उन देवताओंसे कहा—‘एवमस्तु’। इस प्रकार उनकी अनुमति पाकर सब देवता इकट्‌ठे होकर उन्होंने समुद्रनिवासी वरुणको शास्त्रीय विधिके अनुसार जलका राजा बना दिया॥९॥
</details>

<details open><summary>विश्वास-प्रस्तुतिः</summary>

अभिषिच्य ततो देवा वरुणं यादसां पतिम् ॥ १० ॥  
जग्मुः स्वान्येव स्थानानि पूजयित्वा जलेश्वरम्।
</details>

<details><summary>मूलम्</summary>

अभिषिच्य ततो देवा वरुणं यादसां पतिम् ॥ १० ॥  
जग्मुः स्वान्येव स्थानानि पूजयित्वा जलेश्वरम्।
</details>

<details><summary>अनुवाद (हिन्दी)</summary>

जलजन्तुओंके स्वामी जलेश्वर वरुणका अभिषेक और पूजन करके सम्पूर्ण देवता अपने-अपने स्थानको ही चले गये॥१०॥
</details>

<details open><summary>विश्वास-प्रस्तुतिः</summary>

अभिषिक्तस्ततो देवैर्वरुणोऽपि महायशाः ॥ ११ ॥  
सरितः सागरांश्चैव नदांश्चापि सरांसि च।  
पालयामास विधिना यथा देवान् शतक्रतुः ॥ १२ ॥
</details>

<details><summary>मूलम्</summary>

अभिषिक्तस्ततो देवैर्वरुणोऽपि महायशाः ॥ ११ ॥  
सरितः सागरांश्चैव नदांश्चापि सरांसि च।  
पालयामास विधिना यथा देवान् शतक्रतुः ॥ १२ ॥
</details>

<details><summary>अनुवाद (हिन्दी)</summary>

देवताओंद्वारा अभिषिक्त होकर महायशस्वी वरुण देवगणोंकी रक्षा करनेवाले इन्द्रके समान सरिताओं, सागरों, नदों और सरोवरोंका भी विधिपूर्वक पालन करने लगे॥
</details>

<details open><summary>विश्वास-प्रस्तुतिः</summary>

ततस्तत्राप्युपस्पृश्य दत्त्वा च विविधं वसु।  
अग्नितीर्थं महाप्राज्ञो जगामाथ प्रलम्बहा ॥ १३ ॥
</details>

<details><summary>मूलम्</summary>

ततस्तत्राप्युपस्पृश्य दत्त्वा च विविधं वसु।  
अग्नितीर्थं महाप्राज्ञो जगामाथ प्रलम्बहा ॥ १३ ॥
</details>

<details><summary>अनुवाद (हिन्दी)</summary>

प्रलम्बासुरका वध करनेवाले महाज्ञानी बलरामजी उस तीर्थमें स्नान और भाँति-भाँतिके धनका दान करके अग्नितीर्थमें गये॥१३॥
</details>

<details open><summary>विश्वास-प्रस्तुतिः</summary>

नष्टो न दृश्यते यत्र शमीगर्भे हुताशनः।  
लोकालोकविनाशे च प्रादुर्भूते तदानघ ॥ १४ ॥  
उपतस्थुः सुरा यत्र सर्वलोकपितामहम्।  
अग्निः प्रणष्टो भगवान् कारणं च न विद्महे ॥ १५ ॥  
सर्वभूतक्षयो मा भूत् सम्पादय विभोऽनलम्।
</details>

<details><summary>मूलम्</summary>

नष्टो न दृश्यते यत्र शमीगर्भे हुताशनः।  
लोकालोकविनाशे च प्रादुर्भूते तदानघ ॥ १४ ॥  
उपतस्थुः सुरा यत्र सर्वलोकपितामहम्।  
अग्निः प्रणष्टो भगवान् कारणं च न विद्महे ॥ १५ ॥  
सर्वभूतक्षयो मा भूत् सम्पादय विभोऽनलम्।
</details>

<details><summary>अनुवाद (हिन्दी)</summary>

निष्पाप नरेश! जब शमीके गर्भमें छिप जानेके कारण कहीं अग्निदेवका दर्शन नहीं हो रहा था और सम्पूर्ण जगत्‌के प्रकाश अथवा दृष्टिशक्तिके विनाशकी घड़ी उपस्थित हो गयी, तब सब देवता सर्वलोक-पितामह ब्रह्माजीकी सेवामें उपस्थित हुए और बोले—‘प्रभो! भगवान् अग्निदेव अदृश्य हो गये हैं। इसका क्या कारण है, यह हमारी समझमें नहीं आता। सम्पूर्ण भूतोंका विनाश न हो जाय, इसके लिये अग्निदेवको प्रकट कीजिये’॥१४-१५॥
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

किमर्थं भगवानग्निः प्रणष्टो लोकभावनः ॥ १६ ॥  
विज्ञातश्च कथं देवैस्तन्ममाचक्ष्व तत्त्वतः।
</details>

<details><summary>मूलम्</summary>

किमर्थं भगवानग्निः प्रणष्टो लोकभावनः ॥ १६ ॥  
विज्ञातश्च कथं देवैस्तन्ममाचक्ष्व तत्त्वतः।
</details>

<details><summary>अनुवाद (हिन्दी)</summary>

_जनमेजयने पूछा—_ ब्रह्मन्! लोकभावन भगवान् अग्नि क्यों अदृश्य हो गये थे और देवताओंने कैसे उनका पता लगाया? यह यथार्थरूपसे बताइये॥१६॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

भृगोः शापाद् भृशं भीतो जातवेदाः प्रतापवान् ॥ १७ ॥  
शमीगर्भमथासाद्य ननाश भगवांस्ततः ।
</details>

<details><summary>मूलम्</summary>

भृगोः शापाद् भृशं भीतो जातवेदाः प्रतापवान् ॥ १७ ॥  
शमीगर्भमथासाद्य ननाश भगवांस्ततः ।
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! एक समयकी बात है कि प्रतापी भगवान् अग्निदेव महर्षि भृगुके शापसे अत्यन्त भयभीत हो शमीके भीतर जाकर अदृश्य हो गये॥१७॥
</details>

<details open><summary>विश्वास-प्रस्तुतिः</summary>

प्रणष्टे तु तदा वह्नौ देवाः सर्वे सवासवाः ॥ १८ ॥  
अन्वैषन्त तदा नष्टं ज्वलनं भृशदुःखिताः।
</details>

<details><summary>मूलम्</summary>

प्रणष्टे तु तदा वह्नौ देवाः सर्वे सवासवाः ॥ १८ ॥  
अन्वैषन्त तदा नष्टं ज्वलनं भृशदुःखिताः।
</details>

<details><summary>अनुवाद (हिन्दी)</summary>

उस समय अग्निदेवके दिखायी न देनेपर इन्द्रसहित सम्पूर्ण देवता बहुत दुःखी हो उनकी खोज करने लगे॥
</details>

<details open><summary>विश्वास-प्रस्तुतिः</summary>

ततोऽग्नितीर्थमासाद्य शमीगर्भस्थमेव हि ॥ १९ ॥  
ददृशुर्ज्वलनं तत्र वसमानं यथाविधि।
</details>

<details><summary>मूलम्</summary>

ततोऽग्नितीर्थमासाद्य शमीगर्भस्थमेव हि ॥ १९ ॥  
ददृशुर्ज्वलनं तत्र वसमानं यथाविधि।
</details>

<details><summary>अनुवाद (हिन्दी)</summary>

तत्पश्चात् अग्नितीर्थमें आकर देवताओंने अग्निको शमीके गर्भमें विधिपूर्वक निवास करते देखा॥१९॥
</details>

<details open><summary>विश्वास-प्रस्तुतिः</summary>

देवाः सर्वे नरव्याघ्र बृहस्पतिपुरोगमाः ॥ २० ॥  
ज्वलनं तं समासाद्य प्रीताभूवन् सवासवाः।
</details>

<details><summary>मूलम्</summary>

देवाः सर्वे नरव्याघ्र बृहस्पतिपुरोगमाः ॥ २० ॥  
ज्वलनं तं समासाद्य प्रीताभूवन् सवासवाः।
</details>

<details><summary>अनुवाद (हिन्दी)</summary>

नरव्याघ्र! इन्द्रसहित सब देवता बृहस्पतिको आगे करके अग्निदेवके समीप आये और उन्हें देखकर बड़े प्रसन्न हुए॥२०॥
</details>

<details open><summary>विश्वास-प्रस्तुतिः</summary>

पुनर्यथागतं जग्मुः सर्वभक्षश्च सोऽभवत् ॥ २१ ॥  
भृगोः शापान्महाभाग यदुक्तं ब्रह्मवादिना।
</details>

<details><summary>मूलम्</summary>

पुनर्यथागतं जग्मुः सर्वभक्षश्च सोऽभवत् ॥ २१ ॥  
भृगोः शापान्महाभाग यदुक्तं ब्रह्मवादिना।
</details>

<details><summary>अनुवाद (हिन्दी)</summary>

महाभाग! फिर वे जैसे आये थे, वैसे लौट गये और अग्निदेव महर्षि भृगुके शापसे सर्वभक्षी हो गये। उन ब्रह्मवादी मुनिने जैसा कहा था, वैसा ही हुआ॥
</details>

<details open><summary>विश्वास-प्रस्तुतिः</summary>

तत्राप्याप्लुत्य मतिमान् ब्रह्मयोनिं जगाम ह ॥ २२ ॥  
ससर्ज भगवान् यत्र सर्वलोकपितामहः।
</details>

<details><summary>मूलम्</summary>

तत्राप्याप्लुत्य मतिमान् ब्रह्मयोनिं जगाम ह ॥ २२ ॥  
ससर्ज भगवान् यत्र सर्वलोकपितामहः।
</details>

<details><summary>अनुवाद (हिन्दी)</summary>

उस तीर्थमें गोता लगाकर बुद्धिमान् बलरामजी ब्रह्मयोनि तीर्थमें गये, जहाँ सर्वलोकपितामह ब्रह्माने सृष्टि की थी॥२२॥
</details>

<details open><summary>विश्वास-प्रस्तुतिः</summary>

तत्राप्लुत्य ततो ब्रह्मा सह देवैः प्रभुः पुरा ॥ २३ ॥  
ससर्ज तीर्थानि तथा देवतानां यथाविधि।
</details>

<details><summary>मूलम्</summary>

तत्राप्लुत्य ततो ब्रह्मा सह देवैः प्रभुः पुरा ॥ २३ ॥  
ससर्ज तीर्थानि तथा देवतानां यथाविधि।
</details>

<details><summary>अनुवाद (हिन्दी)</summary>

पूर्वकालमें देवताओंसहित भगवान् ब्रह्माने वहाँ स्नान करके विधिपूर्वक देवतीर्थोंकी रचना की थी॥२३॥
</details>

<details open><summary>विश्वास-प्रस्तुतिः</summary>

तत्र स्नात्वा च दत्त्वा च वसूनि विविधानि च॥२४॥  
कौबेरं प्रययौ तीर्थं तत्र तप्त्वा महत्तपः।  
धनाधिपत्यं सम्प्राप्तो राजन्नैलविलः प्रभुः ॥ २५ ॥
</details>

<details><summary>मूलम्</summary>

तत्र स्नात्वा च दत्त्वा च वसूनि विविधानि च॥२४॥  
कौबेरं प्रययौ तीर्थं तत्र तप्त्वा महत्तपः।  
धनाधिपत्यं सम्प्राप्तो राजन्नैलविलः प्रभुः ॥ २५ ॥
</details>

<details><summary>अनुवाद (हिन्दी)</summary>

राजन्! उस तीर्थमें स्नान और नाना प्रकारके धनका दान करके बलरामजी कुबेरतीर्थमें गये, जहाँ बड़ी भारी तपस्या करके भगवान् कुबेरने धनाध्यक्षका पद प्राप्त किया था॥२५॥
</details>

<details open><summary>विश्वास-प्रस्तुतिः</summary>

तत्रस्थमेव तं राजन् धनानि निधयस्तथा।  
उपतस्थुर्नरश्रेष्ठ तत् तीर्थं लाङ्गली बलः ॥ २६ ॥  
गत्वा स्नात्वा च विधिवद् ब्राह्मणेभ्यो धनं ददौ।
</details>

<details><summary>मूलम्</summary>

तत्रस्थमेव तं राजन् धनानि निधयस्तथा।  
उपतस्थुर्नरश्रेष्ठ तत् तीर्थं लाङ्गली बलः ॥ २६ ॥  
गत्वा स्नात्वा च विधिवद् ब्राह्मणेभ्यो धनं ददौ।
</details>

<details><summary>अनुवाद (हिन्दी)</summary>

नरेश्वर! वहीं उनके पास धन और निधियाँ पहुँच गयी थीं। नरश्रेष्ठ! हलधारी बलरामने उस तीर्थमें जाकर स्नानके पश्चात् ब्राह्मणोंके लिये विधिपूर्वक धनका दान किया॥२६॥
</details>

<details open><summary>विश्वास-प्रस्तुतिः</summary>

ददृशे तत्र तत् स्थानं कौबेरे काननोत्तमे ॥ २७ ॥  
पुरा यत्र तपस्तप्तं विपुलं सुमहात्मना।  
यक्षराज्ञा कुबेरेण वरा लब्धाश्च पुष्कलाः ॥ २८ ॥
</details>

<details><summary>मूलम्</summary>

ददृशे तत्र तत् स्थानं कौबेरे काननोत्तमे ॥ २७ ॥  
पुरा यत्र तपस्तप्तं विपुलं सुमहात्मना।  
यक्षराज्ञा कुबेरेण वरा लब्धाश्च पुष्कलाः ॥ २८ ॥
</details>

<details><summary>अनुवाद (हिन्दी)</summary>

तत्पश्चात् उन्होंने वहाँके एक उत्तम वनमें कुबेरके उस स्थानका दर्शन किया, जहाँ पूर्वकालमें महात्मा यक्षराज कुबेरने बड़ी भारी तपस्या की और बहुत-से वर प्राप्त किये॥२७-२८॥
</details>

<details open><summary>विश्वास-प्रस्तुतिः</summary>

धनाधिपत्यं सख्यं च रुद्रेणामिततेजसा।  
सुरत्वं लोकपालत्वं पुत्रं च नलकूबरम् ॥ २९ ॥  
यत्र लेभे महाबाहो धनाधिपतिरञ्जसा।
</details>

<details><summary>मूलम्</summary>

धनाधिपत्यं सख्यं च रुद्रेणामिततेजसा।  
सुरत्वं लोकपालत्वं पुत्रं च नलकूबरम् ॥ २९ ॥  
यत्र लेभे महाबाहो धनाधिपतिरञ्जसा।
</details>

<details><summary>अनुवाद (हिन्दी)</summary>

महाबाहो! धनपति कुबेरने वहाँ अमिततेजस्वी रुद्रके साथ मित्रता, धनका स्वामित्व, देवत्व, लोकपालत्व और नलकूबर नामक पुत्र अनायास ही प्राप्त कर लिये॥
</details>

<details open><summary>विश्वास-प्रस्तुतिः</summary>

अभिषिक्तश्च तत्रैव समागम्य मरुद्‌गणैः ॥ ३० ॥  
वाहनं चास्य तद् दत्तं हंसयुक्तं मनोजवम्।  
विमानं पुष्पकं दिव्यं नैर्ऋतैश्वर्यमेव च ॥ ३१ ॥
</details>

<details><summary>मूलम्</summary>

अभिषिक्तश्च तत्रैव समागम्य मरुद्‌गणैः ॥ ३० ॥  
वाहनं चास्य तद् दत्तं हंसयुक्तं मनोजवम्।  
विमानं पुष्पकं दिव्यं नैर्ऋतैश्वर्यमेव च ॥ ३१ ॥
</details>

<details><summary>अनुवाद (हिन्दी)</summary>

वहीं आकर देवताओंने उनका अभिषेक किया तथा उनके लिये हंसोंसे जुता हुआ और मनके समान वेगशाली वाहन दिव्य पुष्पक विमान दिया। साथ ही उन्हें यक्षोंका राजा बना दिया॥३०-३१॥
</details>

<details open><summary>विश्वास-प्रस्तुतिः</summary>

तत्राप्लुत्य बलो राजन्‌ दत्त्वा दायांश्च पुष्कलान्।  
जगाम त्वरितो रामस्तीर्थं श्वेतानुलेपनः ॥ ३२ ॥  
निषेवितं सर्वसत्त्वैर्नाम्ना बदरपाचनम् ।  
नानर्तुकवनोपेतं सदापुष्पफलं शुभम् ॥ ३३ ॥
</details>

<details><summary>मूलम्</summary>

तत्राप्लुत्य बलो राजन्‌ दत्त्वा दायांश्च पुष्कलान्।  
जगाम त्वरितो रामस्तीर्थं श्वेतानुलेपनः ॥ ३२ ॥  
निषेवितं सर्वसत्त्वैर्नाम्ना बदरपाचनम् ।  
नानर्तुकवनोपेतं सदापुष्पफलं शुभम् ॥ ३३ ॥
</details>

<details><summary>अनुवाद (हिन्दी)</summary>

राजन्! उस तीर्थमें स्नान और प्रचुर दान करके श्वेत चन्दनधारी बलरामजी शीघ्रतापूर्वक बदरपाचन नामक शुभ तीर्थमें गये, जो सब प्रकारके जीव-जन्तुओंसे सेवित, नाना ऋतुओंकी शोभासे सम्पन्न वनस्थलियोंसे युक्त तथा निरन्तर फूलों और फलोंसे भरा रहनेवाला था॥३२-३३॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि गदापर्वणि बलदेवतीर्थयात्रायां सारस्वतोपाख्याने सप्तचत्वारिंशोऽध्यायः ॥ ४७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वके अन्तर्गत गदापर्वमें बलदेवजीकी तीर्थयात्रा और सारस्वतोपाख्यानविषयक सैंतालीसवाँ अध्याय पूरा हुआ॥४७॥
</details>
