+++
title_full = "013 मद्रराज शल्यका अद्\u200cभुत पराक्रम"
title = "०१३"

+++

<details><summary>भागसूचना</summary>

त्रयोदशोऽध्यायः
</details>

<details><summary>सूचना (हिन्दी)</summary>

मद्रराज शल्यका अद्‌भुत पराक्रम
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

पीडिते धर्मराजे तु मद्रराजेन मारिष।  
सात्यकिर्भीमसेनश्च माद्रीपुत्रौ च पाण्डवौ ॥ १ ॥  
परिवार्य रथैः शल्यं पीडयामासुराहवे।
</details>

<details><summary>मूलम्</summary>

पीडिते धर्मराजे तु मद्रराजेन मारिष।  
सात्यकिर्भीमसेनश्च माद्रीपुत्रौ च पाण्डवौ ॥ १ ॥  
परिवार्य रथैः शल्यं पीडयामासुराहवे।
</details>

<details><summary>अनुवाद (हिन्दी)</summary>

_संजय कहते हैं—_ आर्य! जब मद्रराज शल्य धर्मराज युधिष्ठिरको पीड़ा देने लगे, तब सात्यकि, भीमसेन और माद्रीपुत्र पाण्डव नकुल-सहदेवने युद्धस्थलमें शल्यको रथोंद्वारा घेरकर उन्हें पीड़ा देना प्रारम्भ किया॥
</details>

<details open><summary>विश्वास-प्रस्तुतिः</summary>

तमेकं बहुभिर्दृष्ट्वा पीड्यमानं महारथैः ॥ २ ॥  
साधुवादो महाञ्जज्ञे सिद्धाश्चासन् प्रहर्षिताः।  
आश्चर्यमित्यभाषन्त मुनयश्चापि सङ्गताः ॥ ३ ॥
</details>

<details><summary>मूलम्</summary>

तमेकं बहुभिर्दृष्ट्वा पीड्यमानं महारथैः ॥ २ ॥  
साधुवादो महाञ्जज्ञे सिद्धाश्चासन् प्रहर्षिताः।  
आश्चर्यमित्यभाषन्त मुनयश्चापि सङ्गताः ॥ ३ ॥
</details>

<details><summary>अनुवाद (हिन्दी)</summary>

अकेले शल्यको अनेक महारथियोंद्वारा पीड़ित होते देख उनको सब ओरसे महान् साधुवाद प्राप्त होने लगा। वहाँ एकत्र हुए सिद्ध और महर्षि भी हर्षमें भरकर बोल उठे—‘आश्चर्य है’॥२-३॥
</details>

<details open><summary>विश्वास-प्रस्तुतिः</summary>

भीमसेनो रणे शल्यं शल्यभूतं पराक्रमे।  
एकेन विद्ध्वा बाणेन पुनर्विव्याध सप्तभिः ॥ ४ ॥
</details>

<details><summary>मूलम्</summary>

भीमसेनो रणे शल्यं शल्यभूतं पराक्रमे।  
एकेन विद्ध्वा बाणेन पुनर्विव्याध सप्तभिः ॥ ४ ॥
</details>

<details><summary>अनुवाद (हिन्दी)</summary>

भीमसेनने रणभूमिमें अपने पराक्रमके लिये कण्टकरूप शल्यको पहले एक बाणसे घायल करके फिर सात बाणोंसे बींध डाला॥४॥
</details>

<details open><summary>विश्वास-प्रस्तुतिः</summary>

सात्यकिश्च शतेनैनं धर्मपुत्रपरीप्सया ।  
मद्रेश्वरमवाकीर्य सिंहनादमथानदत् ॥ ५ ॥
</details>

<details><summary>मूलम्</summary>

सात्यकिश्च शतेनैनं धर्मपुत्रपरीप्सया ।  
मद्रेश्वरमवाकीर्य सिंहनादमथानदत् ॥ ५ ॥
</details>

<details><summary>अनुवाद (हिन्दी)</summary>

सात्यकि भी धर्मपुत्र युधिष्ठिरकी रक्षाके लिये मद्रराजको सौ बाणोंसे आच्छादित करके सिंहके समान दहाड़ने लगे॥५॥
</details>

<details open><summary>विश्वास-प्रस्तुतिः</summary>

नकुलः पञ्चभिश्चैनं सहदेवश्च पञ्चभिः।  
विद्ध्वा तं तु पुनस्तूर्णं ततो विव्याध सप्तभिः ॥ ६ ॥
</details>

<details><summary>मूलम्</summary>

नकुलः पञ्चभिश्चैनं सहदेवश्च पञ्चभिः।  
विद्ध्वा तं तु पुनस्तूर्णं ततो विव्याध सप्तभिः ॥ ६ ॥
</details>

<details><summary>अनुवाद (हिन्दी)</summary>

नकुल और सहदेवने पाँच-पाँच बाणोंसे शल्यको घायल करके फिर सात बाणोंसे उन्हें तुरंत ही बींध डाला॥
</details>

<details open><summary>विश्वास-प्रस्तुतिः</summary>

स तु शूरो रणे यत्तः पीडितस्तैर्महारथैः।  
विकृष्य कार्मुकं घोरं वेगघ्नं भारसाधनम् ॥ ७ ॥  
सात्यकिं पञ्चविंशत्या शल्यो विव्याध मारिष।  
भीमसेनं तु सप्तत्या नकुलं सप्तभिस्तथा ॥ ८ ॥
</details>

<details><summary>मूलम्</summary>

स तु शूरो रणे यत्तः पीडितस्तैर्महारथैः।  
विकृष्य कार्मुकं घोरं वेगघ्नं भारसाधनम् ॥ ७ ॥  
सात्यकिं पञ्चविंशत्या शल्यो विव्याध मारिष।  
भीमसेनं तु सप्तत्या नकुलं सप्तभिस्तथा ॥ ८ ॥
</details>

<details><summary>अनुवाद (हिन्दी)</summary>

माननीय नरेश! समरांगणमें शूरवीर शल्यने उन महारथियोंद्वारा पीड़ित होनेपर भी विजयके लिये यत्नशील हो भार सहन करनेमें समर्थ और शत्रुके वेगका नाश करनेवाले एक भयंकर धनुषको खींचकर सात्यकिको पचीस, भीमसेनको सत्तर और नकुलको सात बाण मारे॥
</details>

<details open><summary>विश्वास-प्रस्तुतिः</summary>

ततः सविशिखं चापं सहदेवस्य धन्विनः।  
छित्त्वा भल्लेन समरे विव्याधैनं त्रिसप्तभिः ॥ ९ ॥
</details>

<details><summary>मूलम्</summary>

ततः सविशिखं चापं सहदेवस्य धन्विनः।  
छित्त्वा भल्लेन समरे विव्याधैनं त्रिसप्तभिः ॥ ९ ॥
</details>

<details><summary>अनुवाद (हिन्दी)</summary>

तत्पश्चात् समरभूमिमें एक भल्लके द्वारा धनुर्धर सहदेवके बाणसहित धनुषको काटकर शल्यने उन्हें इक्कीस बाणोंसे घायल कर दिया॥९॥
</details>

<details open><summary>विश्वास-प्रस्तुतिः</summary>

सहदेवस्तु समरे मातुलं भूरिवर्चसम्।  
सज्यमन्यद् धनुः कृत्वा पञ्चभिः समताडयत् ॥ १० ॥  
शरैराशीविषाकारैर्ज्वलज्ज्वलनसंनिभैः ।
</details>

<details><summary>मूलम्</summary>

सहदेवस्तु समरे मातुलं भूरिवर्चसम्।  
सज्यमन्यद् धनुः कृत्वा पञ्चभिः समताडयत् ॥ १० ॥  
शरैराशीविषाकारैर्ज्वलज्ज्वलनसंनिभैः ।
</details>

<details><summary>अनुवाद (हिन्दी)</summary>

तब सहदेवने संग्राममें दूसरे धनुषपर प्रत्यंचा चढ़ाकर अपने अत्यन्त तेजस्वी मामाको विषधर सर्पोंके समान भयंकर और जलती हुई आगके समान प्रज्वलित पाँच बाणोंद्वारा घायल कर दिया॥१०॥
</details>

<details open><summary>विश्वास-प्रस्तुतिः</summary>

सारथिं चास्य समरे शरेणानतपर्वणा ॥ ११ ॥  
विव्याध भृशसंक्रुद्धस्तं वै भूयस्त्रिभिः शरैः।
</details>

<details><summary>मूलम्</summary>

सारथिं चास्य समरे शरेणानतपर्वणा ॥ ११ ॥  
विव्याध भृशसंक्रुद्धस्तं वै भूयस्त्रिभिः शरैः।
</details>

<details><summary>अनुवाद (हिन्दी)</summary>

साथ ही अत्यन्त कुपित होकर उन्होंने झुकी हुई गाँठवाले बाणसे उनके सारथिको भी पीट दिया और उन्हें भी पुनः तीन बाणोंसे घायल किया॥११॥
</details>

<details open><summary>विश्वास-प्रस्तुतिः</summary>

भीमसेनस्तु सप्तत्या सात्यकिर्नवभिः शरैः ॥ १२ ॥  
धर्मराजस्तथा षष्ट्या गात्रे शल्यं समार्पयत्।
</details>

<details><summary>मूलम्</summary>

भीमसेनस्तु सप्तत्या सात्यकिर्नवभिः शरैः ॥ १२ ॥  
धर्मराजस्तथा षष्ट्या गात्रे शल्यं समार्पयत्।
</details>

<details><summary>अनुवाद (हिन्दी)</summary>

तत्पश्चात् भीमसेनने सत्तर, सात्यकिने नौ और धर्मराज युधिष्ठिरने साठ बाणोंसे शल्यके शरीरको चोट पहुँचायी॥१२॥
</details>

<details open><summary>विश्वास-प्रस्तुतिः</summary>

ततः शल्यो महाराज निर्विद्धस्तैर्महारथैः ॥ १३ ॥  
सुस्राव रुधिरं गात्रैर्गैरिकं पर्वतो यथा।
</details>

<details><summary>मूलम्</summary>

ततः शल्यो महाराज निर्विद्धस्तैर्महारथैः ॥ १३ ॥  
सुस्राव रुधिरं गात्रैर्गैरिकं पर्वतो यथा।
</details>

<details><summary>अनुवाद (हिन्दी)</summary>

महाराज! उन महारथियोंद्वारा अत्यन्त घायल कर दिये जानेपर राजा शल्य अपने अंगोंसे रक्तकी धारा बहाने लगे, मानो पर्वत गेरु-मिश्रित जलका झरना बहा रहा हो॥१३॥
</details>

<details open><summary>विश्वास-प्रस्तुतिः</summary>

तांश्च सर्वान् महेष्वासान् पञ्चभिः पञ्चभिः शरैः ॥ १४ ॥  
विव्याध तरसा राजंस्तदद्भुतमिवाभवत् ।
</details>

<details><summary>मूलम्</summary>

तांश्च सर्वान् महेष्वासान् पञ्चभिः पञ्चभिः शरैः ॥ १४ ॥  
विव्याध तरसा राजंस्तदद्भुतमिवाभवत् ।
</details>

<details><summary>अनुवाद (हिन्दी)</summary>

राजन्! उन्होंने उन सभी महाधनुर्धरोंको पाँच-पाँच बाणोंसे वेगपूर्वक घायल कर दिया। वह उनके द्वारा अद्भुत-सा कार्य हुआ॥१४॥
</details>

<details open><summary>विश्वास-प्रस्तुतिः</summary>

ततोऽपरेण भल्लेन धर्मपुत्रस्य मारिष ॥ १५ ॥  
धनुश्चिच्छेद समरे सज्यं स सुमहारथः।
</details>

<details><summary>मूलम्</summary>

ततोऽपरेण भल्लेन धर्मपुत्रस्य मारिष ॥ १५ ॥  
धनुश्चिच्छेद समरे सज्यं स सुमहारथः।
</details>

<details><summary>अनुवाद (हिन्दी)</summary>

मान्यवर! तदनन्तर उन श्रेष्ठ महारथी शल्यने समरांगणमें एक दूसरे भल्लके द्वारा धर्मपुत्र युधिष्ठिरके प्रत्यंचासहित धनुषको काट डाला॥१५॥
</details>

<details open><summary>विश्वास-प्रस्तुतिः</summary>

अथान्यद् धनुरादाय धर्मपुत्रो युधिष्ठिरः ॥ १६ ॥  
साश्वसूतध्वजरथं शल्यं प्राच्छादयच्छरैः ।
</details>

<details><summary>मूलम्</summary>

अथान्यद् धनुरादाय धर्मपुत्रो युधिष्ठिरः ॥ १६ ॥  
साश्वसूतध्वजरथं शल्यं प्राच्छादयच्छरैः ।
</details>

<details><summary>अनुवाद (हिन्दी)</summary>

तब धर्मपुत्र युधिष्ठिरने दूसरा धनुष हाथमें लेकर घोड़े, सारथि, ध्वज और रथसहित शल्यको अपने बाणोंसे आच्छादित कर दिया॥१६॥
</details>

<details open><summary>विश्वास-प्रस्तुतिः</summary>

स च्छाद्यमानः समरे धर्मपुत्रस्य सायकैः ॥ १७ ॥  
युधिष्ठिरमथाविध्यद् दशभिर्निशितैः शरैः ।
</details>

<details><summary>मूलम्</summary>

स च्छाद्यमानः समरे धर्मपुत्रस्य सायकैः ॥ १७ ॥  
युधिष्ठिरमथाविध्यद् दशभिर्निशितैः शरैः ।
</details>

<details><summary>अनुवाद (हिन्दी)</summary>

समरांगणमें धर्मपुत्रके बाणोंसे आच्छादित होते हुए शल्यने युधिष्ठिरको दस पैने बाणोंसे बींध डाला॥१७॥
</details>

<details open><summary>विश्वास-प्रस्तुतिः</summary>

सात्यकिस्तु ततः क्रुद्धो धर्मपुत्रे शरार्दिते ॥ १८ ॥  
मद्राणामधिपं शूरं शरैर्विव्याध पञ्चभिः।
</details>

<details><summary>मूलम्</summary>

सात्यकिस्तु ततः क्रुद्धो धर्मपुत्रे शरार्दिते ॥ १८ ॥  
मद्राणामधिपं शूरं शरैर्विव्याध पञ्चभिः।
</details>

<details><summary>अनुवाद (हिन्दी)</summary>

जब धर्मपुत्र युधिष्ठिर शल्यके बाणोंसे पीड़ित हो गये, तब क्रोधमें भरे हुए सात्यकिने शूरवीर मद्रराजपर पाँच बाणोंका प्रहार किया॥१८॥
</details>

<details open><summary>विश्वास-प्रस्तुतिः</summary>

स सात्यकेः प्रचिच्छेद क्षुरप्रेण महद् धनुः ॥ १९ ॥  
भीमसेनमुखांस्तांश्च त्रिभिस्त्रिभिरताडयत् ।
</details>

<details><summary>मूलम्</summary>

स सात्यकेः प्रचिच्छेद क्षुरप्रेण महद् धनुः ॥ १९ ॥  
भीमसेनमुखांस्तांश्च त्रिभिस्त्रिभिरताडयत् ।
</details>

<details><summary>अनुवाद (हिन्दी)</summary>

यह देख शल्यने एक क्षुरप्रसे सात्यकिके विशाल धनुषको काट दिया और भीमसेन आदिको भी तीन-तीन बाणोंसे चोट पहुँचायी॥१९॥
</details>

<details open><summary>विश्वास-प्रस्तुतिः</summary>

तस्य क्रुद्धो महाराज सात्यकिः सत्यविक्रमः ॥ २० ॥  
तोमरं प्रेषयामास स्वर्णदण्डं महाधनम्।
</details>

<details><summary>मूलम्</summary>

तस्य क्रुद्धो महाराज सात्यकिः सत्यविक्रमः ॥ २० ॥  
तोमरं प्रेषयामास स्वर्णदण्डं महाधनम्।
</details>

<details><summary>अनुवाद (हिन्दी)</summary>

महाराज! तब सत्यपराक्रमी सात्यकिने कुपित हो शल्यपर सुवर्णमय दण्डसे विभूषित एक बहुमूल्य तोमरका प्रहार किया॥२०॥
</details>

<details open><summary>विश्वास-प्रस्तुतिः</summary>

भीमसेनोऽथ नाराचं ज्वलन्तमिव पन्नगम् ॥ २१ ॥  
नकुलः समरे शक्तिं सहदेवो गदां शुभाम्।  
धर्मराजः शतघ्नीं च जिघांसुः शल्यमाहवे ॥ २२ ॥
</details>

<details><summary>मूलम्</summary>

भीमसेनोऽथ नाराचं ज्वलन्तमिव पन्नगम् ॥ २१ ॥  
नकुलः समरे शक्तिं सहदेवो गदां शुभाम्।  
धर्मराजः शतघ्नीं च जिघांसुः शल्यमाहवे ॥ २२ ॥
</details>

<details><summary>अनुवाद (हिन्दी)</summary>

भीमसेनने प्रज्वलित सर्पके समान नाराच चलाया, नकुलने संग्रामभूमिमें शल्यपर शक्ति छोड़ी, सहदेवने सुन्दर गदा चलायी और धर्मराज युधिष्ठिरने रणक्षेत्रमें शल्यको मार डालनेकी इच्छासे उनपर शतघ्नीका प्रहार किया॥२१-२२॥
</details>

<details open><summary>विश्वास-प्रस्तुतिः</summary>

तानापतत एवाशु पञ्चानां वै भुजच्युतान्।  
वारयामास समरे शस्त्रसङ्घैः स मद्रराट् ॥ २३ ॥
</details>

<details><summary>मूलम्</summary>

तानापतत एवाशु पञ्चानां वै भुजच्युतान्।  
वारयामास समरे शस्त्रसङ्घैः स मद्रराट् ॥ २३ ॥
</details>

<details><summary>अनुवाद (हिन्दी)</summary>

परंतु मद्रराज शल्यने समरांगणमें अपने शस्त्रसमूहों द्वारा उन पाँचों वीरोंके हाथोंसे छूटे हुए उक्त सभी अस्त्रोंका शीघ्र ही निवारण कर दिया॥२३॥
</details>

<details open><summary>विश्वास-प्रस्तुतिः</summary>

सात्यकिप्रहितं शल्यो भल्लैश्चिच्छेद तोमरम्।  
प्रहितं भीमसेनेन शरं कनकभूषणम् ॥ २४ ॥  
द्विधा चिच्छेद समरे कृतहस्तः प्रतापवान्।
</details>

<details><summary>मूलम्</summary>

सात्यकिप्रहितं शल्यो भल्लैश्चिच्छेद तोमरम्।  
प्रहितं भीमसेनेन शरं कनकभूषणम् ॥ २४ ॥  
द्विधा चिच्छेद समरे कृतहस्तः प्रतापवान्।
</details>

<details><summary>अनुवाद (हिन्दी)</summary>

सिद्धहस्त एवं प्रतापी वीर शल्यने अपने भल्लोंद्वारा सात्यकिके चलाये हुए तोमरके टुकड़े-टुकड़े कर डाले और भीमसेनके छोड़े हुए सुवर्णभूषित बाणके दो खण्ड कर डाले॥२४॥
</details>

<details open><summary>विश्वास-प्रस्तुतिः</summary>

नकुलप्रेषितां शक्तिं हेमदण्डां भयावहाम् ॥ २५ ॥  
गदां च सहदेवेन शरौघैः समवारयत्।
</details>

<details><summary>मूलम्</summary>

नकुलप्रेषितां शक्तिं हेमदण्डां भयावहाम् ॥ २५ ॥  
गदां च सहदेवेन शरौघैः समवारयत्।
</details>

<details><summary>अनुवाद (हिन्दी)</summary>

इसी प्रकार उन्होंने नकुलकी चलायी हुई स्वर्ण-दण्ड-विभूषित भयंकर शक्तिका तथा सहदेवकी फेंकी हुई गदाका भी अपने बाणसमूहोंद्वारा निवारण कर दिया॥
</details>

<details open><summary>विश्वास-प्रस्तुतिः</summary>

शराभ्यां च शतघ्नीं तां राज्ञश्चिच्छेद भारत ॥ २६ ॥  
पश्यतां पाण्डुपुत्राणां सिंहनादं ननाद च।
</details>

<details><summary>मूलम्</summary>

शराभ्यां च शतघ्नीं तां राज्ञश्चिच्छेद भारत ॥ २६ ॥  
पश्यतां पाण्डुपुत्राणां सिंहनादं ननाद च।
</details>

<details><summary>अनुवाद (हिन्दी)</summary>

भारत! फिर शल्यने दो बाणोंसे राजा युधिष्ठिरकी उस शतघ्नीको भी पाण्डवोंके देखते-देखते काट डाला और सिंहके समान दहाड़ना आरम्भ किया॥२६॥
</details>

<details open><summary>विश्वास-प्रस्तुतिः</summary>

नामृष्यत्तत्र शैनेयः शत्रोर्विजयमाहवे ॥ २७ ॥  
अथान्यद् धनुरादाय सात्यकिः क्रोधमूर्च्छितः।  
द्वाभ्यां मद्रेश्वरं विद्ध्वा सारथिं च त्रिभिः शरैः ॥ २८ ॥
</details>

<details><summary>मूलम्</summary>

नामृष्यत्तत्र शैनेयः शत्रोर्विजयमाहवे ॥ २७ ॥  
अथान्यद् धनुरादाय सात्यकिः क्रोधमूर्च्छितः।  
द्वाभ्यां मद्रेश्वरं विद्ध्वा सारथिं च त्रिभिः शरैः ॥ २८ ॥
</details>

<details><summary>अनुवाद (हिन्दी)</summary>

युद्धमें शत्रुकी इस विजयको शिनिपौत्र सात्यकि नहीं सहन कर सके। उन्होंने दूसरा धनुष हाथमें लेकर क्रोधसे आतुर हो दो बाणोंसे मद्रराजको घायल करके तीनसे उनके सारथिको भी बींध डाला॥२७-२८॥
</details>

<details open><summary>विश्वास-प्रस्तुतिः</summary>

ततः शल्यो रणे राजन् सर्वांस्तान् दशभिः शरैः।  
विव्याध भृशसंक्रुद्धस्तोत्रैरिव महाद्विपान् ॥ २९ ॥
</details>

<details><summary>मूलम्</summary>

ततः शल्यो रणे राजन् सर्वांस्तान् दशभिः शरैः।  
विव्याध भृशसंक्रुद्धस्तोत्रैरिव महाद्विपान् ॥ २९ ॥
</details>

<details><summary>अनुवाद (हिन्दी)</summary>

राजन्! तब राजा शल्य रणभूमिमें अत्यन्त कुपित हो उठे और जैसे महावत अंकुशोंसे बड़े-बड़े हाथियोंको चोट पहुँचाते हैं, उसी प्रकार उन्होंने उन सब योद्धाओंको दस बाणोंसे घायल कर दिया॥२९॥
</details>

<details open><summary>विश्वास-प्रस्तुतिः</summary>

ते वार्यमाणाः समरे मद्रराज्ञा महारथाः।  
न शेकुः सम्मुखे स्थातुं तस्य शत्रुनिषूदनाः ॥ ३० ॥
</details>

<details><summary>मूलम्</summary>

ते वार्यमाणाः समरे मद्रराज्ञा महारथाः।  
न शेकुः सम्मुखे स्थातुं तस्य शत्रुनिषूदनाः ॥ ३० ॥
</details>

<details><summary>अनुवाद (हिन्दी)</summary>

समरांगणमें मद्रराज शल्यके द्वारा इस प्रकार रोके जाते हुए शत्रुसूदन पाण्डव-महारथी उनके सामने ठहर न सके॥
</details>

<details open><summary>विश्वास-प्रस्तुतिः</summary>

ततो दुर्योधनो राजा दृष्ट्वा शल्यस्य विक्रमम्।  
निहतान् पाण्डवान् मेने पञ्चालानथ सृञ्जयान् ॥ ३१ ॥
</details>

<details><summary>मूलम्</summary>

ततो दुर्योधनो राजा दृष्ट्वा शल्यस्य विक्रमम्।  
निहतान् पाण्डवान् मेने पञ्चालानथ सृञ्जयान् ॥ ३१ ॥
</details>

<details><summary>अनुवाद (हिन्दी)</summary>

उस समय राजा दुर्योधन शल्यका वह पराक्रम देखकर ऐसा समझने लगा कि अब पाण्डव, पांचाल और सृंजय अवश्य मार डाले जायँगे॥३१॥
</details>

<details open><summary>विश्वास-प्रस्तुतिः</summary>

ततो राजन् महाबाहुर्भीमसेनः प्रतापवान्।  
संत्यज्य मनसा प्राणान् मद्राधिपमयोधयत् ॥ ३२ ॥
</details>

<details><summary>मूलम्</summary>

ततो राजन् महाबाहुर्भीमसेनः प्रतापवान्।  
संत्यज्य मनसा प्राणान् मद्राधिपमयोधयत् ॥ ३२ ॥
</details>

<details><summary>अनुवाद (हिन्दी)</summary>

राजन्! तदनन्तर प्रतापी महाबाहु भीमसेन मनसे प्राणोंका मोह छोड़कर मद्रराज शल्यके साथ युद्ध करने लगे॥
</details>

<details open><summary>विश्वास-प्रस्तुतिः</summary>

नकुलः सहदेवश्च सात्यकिश्च महारथः।  
परिवार्य तदा शल्यं समन्ताद् व्यकिरन् शरैः ॥ ३३ ॥
</details>

<details><summary>मूलम्</summary>

नकुलः सहदेवश्च सात्यकिश्च महारथः।  
परिवार्य तदा शल्यं समन्ताद् व्यकिरन् शरैः ॥ ३३ ॥
</details>

<details><summary>अनुवाद (हिन्दी)</summary>

नकुल, सहदेव और महारथी सात्यकिने भी उस समय शल्यको घेरकर उनके ऊपर चारों ओरसे बाणोंकी वर्षा प्रारम्भ कर दी॥३३॥
</details>

<details open><summary>विश्वास-प्रस्तुतिः</summary>

स चतुर्भिर्महेष्वासैः पाण्डवानां महारथैः।  
वृतस्तान् योधयामास मद्रराजः प्रतापवान् ॥ ३४ ॥
</details>

<details><summary>मूलम्</summary>

स चतुर्भिर्महेष्वासैः पाण्डवानां महारथैः।  
वृतस्तान् योधयामास मद्रराजः प्रतापवान् ॥ ३४ ॥
</details>

<details><summary>अनुवाद (हिन्दी)</summary>

इन चार महाधनुर्धर पाण्डवपक्षके महारथियोंसे घिरे हुए प्रतापी मद्रराज शल्य उन सबके साथ युद्ध कर रहे थे॥३४॥
</details>

<details open><summary>विश्वास-प्रस्तुतिः</summary>

तस्य धर्मसुतो राजन् क्षुरप्रेण महाहवे।  
चक्ररक्षं जघानाशु मद्रराजस्य पार्थिवः ॥ ३५ ॥
</details>

<details><summary>मूलम्</summary>

तस्य धर्मसुतो राजन् क्षुरप्रेण महाहवे।  
चक्ररक्षं जघानाशु मद्रराजस्य पार्थिवः ॥ ३५ ॥
</details>

<details><summary>अनुवाद (हिन्दी)</summary>

राजन्! उन महासमरमें धर्मपुत्र राजा युधिष्ठिरने एक क्षुरप्रद्वारा मद्रराज शल्यके चक्ररक्षकको शीघ्र ही मार डाला॥३५॥
</details>

<details open><summary>विश्वास-प्रस्तुतिः</summary>

तस्मिंस्तु निहते शूरे चक्ररक्षे महारथे।  
मद्रराजोऽपि बलवान् सैनिकानावृणोच्छरैः ॥ ३६ ॥
</details>

<details><summary>मूलम्</summary>

तस्मिंस्तु निहते शूरे चक्ररक्षे महारथे।  
मद्रराजोऽपि बलवान् सैनिकानावृणोच्छरैः ॥ ३६ ॥
</details>

<details><summary>अनुवाद (हिन्दी)</summary>

अपने महारथी शूरवीर चक्ररक्षकके मारे जानेपर बलवान् मद्रराजने भी बाणोंद्वारा शत्रुपक्षके समस्त योद्धाओंको आच्छादित कर दिया॥३६॥
</details>

<details open><summary>विश्वास-प्रस्तुतिः</summary>

समावृतांस्ततस्तांस्तु राजन्‌ वीक्ष्य स्वसैनिकान्।  
चिन्तयामास समरे धर्मपुत्रो युधिष्ठिरः ॥ ३७ ॥
</details>

<details><summary>मूलम्</summary>

समावृतांस्ततस्तांस्तु राजन्‌ वीक्ष्य स्वसैनिकान्।  
चिन्तयामास समरे धर्मपुत्रो युधिष्ठिरः ॥ ३७ ॥
</details>

<details><summary>अनुवाद (हिन्दी)</summary>

राजन्! समरांगणमें अपने समस्त सैनिकोंको बाणोंसे ढका हुआ देख धर्मपुत्र युधिष्ठिर मन-ही-मन इस प्रकार चिन्ता करने लगे—॥३७॥
</details>

<details open><summary>विश्वास-प्रस्तुतिः</summary>

कथं नु समरे शक्यं तन्माधववचो महत्।  
न हि क्रुद्धो रणे राजा क्षपयेत बलं मम॥३८॥
</details>

<details><summary>मूलम्</summary>

कथं नु समरे शक्यं तन्माधववचो महत्।  
न हि क्रुद्धो रणे राजा क्षपयेत बलं मम॥३८॥
</details>

<details><summary>अनुवाद (हिन्दी)</summary>

‘इस युद्धस्थलमें भगवान् श्रीकृष्णकी कही हुई वह महत्त्वपूर्ण बात कैसे सिद्ध हो सकेगी? कहीं ऐसा न हो कि रणभूमिमें कुपित हुए महाराज शल्य मेरी सारी सेनाका संहार कर डालें॥३८॥
</details>

<details open><summary>विश्वास-प्रस्तुतिः</summary>

(अहं मद्‌भ्रातरश्चैव सात्यकिश्च महारथः।  
पञ्चालाः सृञ्जयाश्चैव न शक्ताः स्म हि मद्रपम्॥  
निहनिष्यति चैवाद्य मातुलोऽस्मान् महाबलः।  
गोविन्दवचनं सत्यं कथं भवति किं त्विदम्॥)
</details>

<details><summary>मूलम्</summary>

(अहं मद्‌भ्रातरश्चैव सात्यकिश्च महारथः।  
पञ्चालाः सृञ्जयाश्चैव न शक्ताः स्म हि मद्रपम्॥  
निहनिष्यति चैवाद्य मातुलोऽस्मान् महाबलः।  
गोविन्दवचनं सत्यं कथं भवति किं त्विदम्॥)
</details>

<details><summary>अनुवाद (हिन्दी)</summary>

‘मैं, मेरे भाई, महारथी सात्यकि तथा पांचाल और सृंजय योद्धा सब मिलकर भी मद्रराज शल्यको पराजित करनेमें समर्थ नहीं हो रहे हैं। जान पड़ता है ये महाबली मामा आज हमलोगोंका वध कर डालेंगे। फिर भगवान् श्रीकृष्णकी यह बात (कि शल्य मेरे हाथसे मारे जायँगे) कैसे सिद्ध होगी?’।
</details>

<details open><summary>विश्वास-प्रस्तुतिः</summary>

ततः सरथनागाश्वाः पाण्डवाः पाण्डुपूर्वज।  
मद्रराजं समासेदुः पीडयन्तः समन्ततः ॥ ३९ ॥
</details>

<details><summary>मूलम्</summary>

ततः सरथनागाश्वाः पाण्डवाः पाण्डुपूर्वज।  
मद्रराजं समासेदुः पीडयन्तः समन्ततः ॥ ३९ ॥
</details>

<details><summary>अनुवाद (हिन्दी)</summary>

पाण्डुके बड़े भाई महाराज धृतराष्ट्र! तदनन्तर रथ, हाथी और घोड़ोंसहित समस्त पाण्डवयोद्धा मद्रराज शल्यको सब ओरसे पीड़ा देते हुए उनपर चढ़ आये॥
</details>

<details open><summary>विश्वास-प्रस्तुतिः</summary>

नानाशस्त्रौघबहुलां शस्त्रवृष्टिं समुद्यताम् ।  
व्यधमत् समरे राजा महाभ्राणीव मारुतः ॥ ४० ॥
</details>

<details><summary>मूलम्</summary>

नानाशस्त्रौघबहुलां शस्त्रवृष्टिं समुद्यताम् ।  
व्यधमत् समरे राजा महाभ्राणीव मारुतः ॥ ४० ॥
</details>

<details><summary>अनुवाद (हिन्दी)</summary>

जैसे वायु बड़े-बड़े बादलोंको उड़ा देती है, उसी प्रकार समरांगणमें राजा शल्यने अनेक प्रकारके अस्त्र-शस्त्रोंसे परिपूर्ण उस उमड़ी हुई शस्त्रवर्षाको छिन्न-भिन्न कर डाला॥
</details>

<details open><summary>विश्वास-प्रस्तुतिः</summary>

ततः कनकपुङ्खां तां शल्यक्षिप्तां वियद्‌गताम्।  
शरवृष्टिमपश्याम शलभानामिवायतिम् ॥ ४१ ॥
</details>

<details><summary>मूलम्</summary>

ततः कनकपुङ्खां तां शल्यक्षिप्तां वियद्‌गताम्।  
शरवृष्टिमपश्याम शलभानामिवायतिम् ॥ ४१ ॥
</details>

<details><summary>अनुवाद (हिन्दी)</summary>

तत्पश्चात् शल्यके चलाये हुए सुनहरे पंखवाले बाणोंकी वर्षा आकाशमें टिड्डीदलोंके समान छा गयी, जिसे हमने अपनी आँखों देखा था॥४१॥
</details>

<details open><summary>विश्वास-प्रस्तुतिः</summary>

ते शरा मद्रराजेन प्रेषिता रणमूर्धनि।  
सम्पतन्तः स्म दृश्यन्ते शलभानां व्रजा इव ॥ ४२ ॥
</details>

<details><summary>मूलम्</summary>

ते शरा मद्रराजेन प्रेषिता रणमूर्धनि।  
सम्पतन्तः स्म दृश्यन्ते शलभानां व्रजा इव ॥ ४२ ॥
</details>

<details><summary>अनुवाद (हिन्दी)</summary>

युद्धके मुहानेपर मद्रराजके चलाये हुए वे बाण शलभसमूहोंके समान गिरते दिखायी देते थे॥४२॥
</details>

<details open><summary>विश्वास-प्रस्तुतिः</summary>

मद्रराजधनुर्मुक्तैः शरैः कनकभूषणैः ।  
निरन्तरमिवाकाशं सम्बभूव जनाधिप ॥ ४३ ॥
</details>

<details><summary>मूलम्</summary>

मद्रराजधनुर्मुक्तैः शरैः कनकभूषणैः ।  
निरन्तरमिवाकाशं सम्बभूव जनाधिप ॥ ४३ ॥
</details>

<details><summary>अनुवाद (हिन्दी)</summary>

नरेश्वर! मद्रराज शल्यके धनुषसे छूटे हुए उन सुवर्णभूषित बाणोंसे आकाश ठसाठस भर गया था॥४३॥
</details>

<details open><summary>विश्वास-प्रस्तुतिः</summary>

न पाण्डवानां नास्माकं तत्र किञ्चिद् व्यदृश्यत।  
बाणान्धकारे महति कृते तत्र महाहवे ॥ ४४ ॥
</details>

<details><summary>मूलम्</summary>

न पाण्डवानां नास्माकं तत्र किञ्चिद् व्यदृश्यत।  
बाणान्धकारे महति कृते तत्र महाहवे ॥ ४४ ॥
</details>

<details><summary>अनुवाद (हिन्दी)</summary>

उस महायुद्धमें बाणोंद्वारा महान् अन्धकार छा गया, जिससे वहाँ हमारी और पाण्डवोंकी कोई भी वस्तु दिखायी नहीं देती थी॥४४॥
</details>

<details open><summary>विश्वास-प्रस्तुतिः</summary>

मद्रराजेन बलिना लाघवाच्छरवृष्टिभिः ।  
चाल्यमानं तु तं दृष्ट्वा पाण्डवानां बलार्णवम् ॥ ४५ ॥  
विस्मयं परमं जग्मुर्देवगन्धर्वदानवाः ।
</details>

<details><summary>मूलम्</summary>

मद्रराजेन बलिना लाघवाच्छरवृष्टिभिः ।  
चाल्यमानं तु तं दृष्ट्वा पाण्डवानां बलार्णवम् ॥ ४५ ॥  
विस्मयं परमं जग्मुर्देवगन्धर्वदानवाः ।
</details>

<details><summary>अनुवाद (हिन्दी)</summary>

बलवान् मद्रराजके द्वारा शीघ्रतापूर्वक की जानेवाली उस बाण-वर्षासे पाण्डवोंके उस सैन्यसमुद्रको विचलित होते देख देवता, गन्धर्व और दानव अत्यन्त आश्चर्यमें पड़ गये॥४५॥
</details>

<details open><summary>विश्वास-प्रस्तुतिः</summary>

स तु तान् सर्वतो यत्तान् शरैः संछाद्य मारिष॥४६॥  
धर्मराजमवच्छाद्य सिंहवद् व्यनदन्मुहुः ।
</details>

<details><summary>मूलम्</summary>

स तु तान् सर्वतो यत्तान् शरैः संछाद्य मारिष॥४६॥  
धर्मराजमवच्छाद्य सिंहवद् व्यनदन्मुहुः ।
</details>

<details><summary>अनुवाद (हिन्दी)</summary>

मान्यवर! विजयके लिये प्रयत्न करनेवाले उन समस्त योद्धाओंको सब ओरसे बाणोंद्वारा आच्छादित करके शल्य धर्मराज युधिष्ठिरको भी ढककर बारंबार सिंहके समान गर्जना करने लगे॥४६॥
</details>

<details open><summary>विश्वास-प्रस्तुतिः</summary>

ते च्छन्नाः समरे तेन पाण्डवानां महारथाः ॥ ४७ ॥  
नाशक्नुवंस्तदा युद्धे प्रत्युद्यातुं महारथम्।
</details>

<details><summary>मूलम्</summary>

ते च्छन्नाः समरे तेन पाण्डवानां महारथाः ॥ ४७ ॥  
नाशक्नुवंस्तदा युद्धे प्रत्युद्यातुं महारथम्।
</details>

<details><summary>अनुवाद (हिन्दी)</summary>

समरांगणमें उनके बाणोंसे आच्छादित हुए पाण्डवोंके महारथी उस युद्धमें महारथी शल्यकी ओर आगे बढ़नेमें समर्थ न हो सके॥४७॥
</details>

<details open><summary>विश्वास-प्रस्तुतिः</summary>

धर्मराजपुरोगास्तु भीमसेनमुखा रथाः ।  
न जहुः समरे शूरं शल्यमाहवशोभिनम् ॥ ४८ ॥
</details>

<details><summary>मूलम्</summary>

धर्मराजपुरोगास्तु भीमसेनमुखा रथाः ।  
न जहुः समरे शूरं शल्यमाहवशोभिनम् ॥ ४८ ॥
</details>

<details><summary>अनुवाद (हिन्दी)</summary>

तो भी धर्मराजको आगे रखकर भीमसेन आदि रथी संग्राममें शोभा पानेवाले शूरवीर शल्यको वहाँ छोड़कर पीछे न हटे॥४८॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि शल्ययुद्धे त्रयोदशोऽध्यायः ॥ १३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वमें शल्यका युद्धविषयक तेरहवाँ अध्याय पूरा हुआ॥१३॥
</details>

<details><summary>सूचना (हिन्दी)</summary>

(दाक्षिणात्य अधिक पाठके २ श्लोक मिलाकर कुल ५० श्लोक हैं।)
</details>
