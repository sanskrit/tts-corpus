+++
title_full = "023 कौरवपक्षके सात सौ रथियोंका वध, उभय-पक्षकी सेनाओंका मर्यादाशून्य घोर संग्राम तथा शकुनिका कूट युद्ध और उसकी पराजय"
title = "०२३"

+++

<details><summary>भागसूचना</summary>

त्रयोविंशोऽध्यायः
</details>

<details><summary>सूचना (हिन्दी)</summary>

कौरवपक्षके सात सौ रथियोंका वध, उभयपक्षकी सेनाओंका मर्यादाशून्य घोर संग्राम तथा शकुनिका कूट युद्ध और उसकी पराजय
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

वर्तमाने तदा युद्धे घोररूपे भयानके।  
अभज्यत बलं तत्र तव पुत्रस्य पाण्डवैः ॥ १ ॥
</details>

<details><summary>मूलम्</summary>

वर्तमाने तदा युद्धे घोररूपे भयानके।  
अभज्यत बलं तत्र तव पुत्रस्य पाण्डवैः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! जब वह भयानक घोर युद्ध होने लगा, उस समय पाण्डवोंने आपके पुत्रकी सेनाके पाँव उखाड़ दिये॥१॥
</details>

<details open><summary>विश्वास-प्रस्तुतिः</summary>

तांस्तु यत्नेन महता संनिवार्य महारथान्।  
पुत्रस्ते योधयामास पाण्डवानामनीकिनीम् ॥ २ ॥
</details>

<details><summary>मूलम्</summary>

तांस्तु यत्नेन महता संनिवार्य महारथान्।  
पुत्रस्ते योधयामास पाण्डवानामनीकिनीम् ॥ २ ॥
</details>

<details><summary>अनुवाद (हिन्दी)</summary>

उन भागते हुए महारथियोंको महान् प्रयत्नसे रोककर आपका पुत्र पाण्डवोंकी सेनाके साथ युद्ध करने लगा॥२॥
</details>

<details open><summary>विश्वास-प्रस्तुतिः</summary>

निवृत्ताः सहसा योधास्तव पुत्रजयैषिणः।  
संनिवृत्तेषु तेष्वेवं युद्धमासीत् सुदारुणम् ॥ ३ ॥
</details>

<details><summary>मूलम्</summary>

निवृत्ताः सहसा योधास्तव पुत्रजयैषिणः।  
संनिवृत्तेषु तेष्वेवं युद्धमासीत् सुदारुणम् ॥ ३ ॥
</details>

<details><summary>अनुवाद (हिन्दी)</summary>

यह देख आपके पुत्रकी विजय चाहनेवाले योद्धा सहसा लौट पड़े। इस प्रकार उनके लौटनेपर उन सबमें अत्यन्त भयंकर युद्ध होने लगा॥३॥
</details>

<details open><summary>विश्वास-प्रस्तुतिः</summary>

तावकानां परेषां च देवासुररणोपमम्।  
परेषां तव सैन्ये वा नासीत् कश्चित् पराङ्‌मुखः ॥ ४ ॥
</details>

<details><summary>मूलम्</summary>

तावकानां परेषां च देवासुररणोपमम्।  
परेषां तव सैन्ये वा नासीत् कश्चित् पराङ्‌मुखः ॥ ४ ॥
</details>

<details><summary>अनुवाद (हिन्दी)</summary>

आपके और शत्रुओंके योद्धाओंका वह युद्ध देवासुर-संग्रामके समान भयंकर था। उस समय शत्रुओंकी अथवा आपकी सेनामें भी कोई युद्धसे विमुख नहीं होता था॥
</details>

<details open><summary>विश्वास-प्रस्तुतिः</summary>

अनुमानेन युध्यन्ते संज्ञाभिश्च परस्परम्।  
तेषां क्षयो महानासीद् युध्यतामितरेतरम् ॥ ५ ॥
</details>

<details><summary>मूलम्</summary>

अनुमानेन युध्यन्ते संज्ञाभिश्च परस्परम्।  
तेषां क्षयो महानासीद् युध्यतामितरेतरम् ॥ ५ ॥
</details>

<details><summary>अनुवाद (हिन्दी)</summary>

सब लोग अनुमानसे और नाम बतानेसे शत्रु तथा मित्रकी पहचान करके परस्पर युद्ध करते थे। परस्पर जूझते हुए उन वीरोंका वहाँ बड़ा भारी विनाश हो रहा था॥
</details>

<details open><summary>विश्वास-प्रस्तुतिः</summary>

ततो युधिष्ठिरो राजा क्रोधेन महता युतः।  
जिगीषमाणः संग्रामे धार्तराष्ट्रान् सराजकान् ॥ ६ ॥
</details>

<details><summary>मूलम्</summary>

ततो युधिष्ठिरो राजा क्रोधेन महता युतः।  
जिगीषमाणः संग्रामे धार्तराष्ट्रान् सराजकान् ॥ ६ ॥
</details>

<details><summary>अनुवाद (हिन्दी)</summary>

उस समय राजा युधिष्ठिर महान् क्रोधसे युक्त हो संग्राममें राजा दुर्योधनसहित आपके पुत्रोंको जीतना चाहते थे॥६॥
</details>

<details open><summary>विश्वास-प्रस्तुतिः</summary>

त्रिभिः शारद्वतं विद्ध्‌वा रुक्मपुङ्खैः शिलाशितैः।  
चतुर्भिर्निजघानाश्वान् नाराचैः कृतवर्मणः ॥ ७ ॥
</details>

<details><summary>मूलम्</summary>

त्रिभिः शारद्वतं विद्ध्‌वा रुक्मपुङ्खैः शिलाशितैः।  
चतुर्भिर्निजघानाश्वान् नाराचैः कृतवर्मणः ॥ ७ ॥
</details>

<details><summary>अनुवाद (हिन्दी)</summary>

उन्होंने शिलापर तेज किये हुए सुवर्णमय पंखवाले तीन बाणोंसे कृपाचार्यको घायल करके चार नाराचोंसे कृतवर्माके घोड़ोंको मार डाला॥७॥
</details>

<details open><summary>विश्वास-प्रस्तुतिः</summary>

अश्वत्थामा तु हार्दिक्यमपोवाह यशस्विनम्।  
अथ शारद्वतोऽष्टाभिः प्रत्यविद्ध्यद् युधिष्ठिरम् ॥ ८ ॥
</details>

<details><summary>मूलम्</summary>

अश्वत्थामा तु हार्दिक्यमपोवाह यशस्विनम्।  
अथ शारद्वतोऽष्टाभिः प्रत्यविद्ध्यद् युधिष्ठिरम् ॥ ८ ॥
</details>

<details><summary>अनुवाद (हिन्दी)</summary>

तब अश्वत्थामा यशस्वी कृतवर्माको अपने रथपर बिठाकर अन्यत्र हटा ले गया। तदनन्तर कृपाचार्यने आठ बाणोंसे राजा युधिष्ठिरको बींध डाला॥८॥
</details>

<details open><summary>विश्वास-प्रस्तुतिः</summary>

ततो दुर्योधनो राजा रथान् सप्तशतान् रणे।  
प्रैषयद् यत्र राजासौ धर्मपुत्रो युधिष्ठिरः ॥ ९ ॥
</details>

<details><summary>मूलम्</summary>

ततो दुर्योधनो राजा रथान् सप्तशतान् रणे।  
प्रैषयद् यत्र राजासौ धर्मपुत्रो युधिष्ठिरः ॥ ९ ॥
</details>

<details><summary>अनुवाद (हिन्दी)</summary>

इसके बाद राजा दुर्योधनने रणभूमिमें सात सौ रथियोंको वहाँ भेजा, जहाँ धर्मपुत्र युधिष्ठिर खड़े थे॥
</details>

<details open><summary>विश्वास-प्रस्तुतिः</summary>

ते रथा रथिभिर्युक्ता मनोमारुतरंहसः।  
अभ्यद्रवन्त संग्रामे कौन्तेयस्य रथं प्रति ॥ १० ॥
</details>

<details><summary>मूलम्</summary>

ते रथा रथिभिर्युक्ता मनोमारुतरंहसः।  
अभ्यद्रवन्त संग्रामे कौन्तेयस्य रथं प्रति ॥ १० ॥
</details>

<details><summary>अनुवाद (हिन्दी)</summary>

रथियोंसे युक्त और मन तथा वायुके समान वेगशाली वे रथ रणभूमिमें कुन्तीपुत्र युधिष्ठिरके रथकी ओर दौड़े॥१०॥
</details>

<details open><summary>विश्वास-प्रस्तुतिः</summary>

ते समन्तान्महाराज परिवार्य युधिष्ठिरम्।  
अदृश्यं सायकैश्चक्रुर्मेघा इव दिवाकरम् ॥ ११ ॥
</details>

<details><summary>मूलम्</summary>

ते समन्तान्महाराज परिवार्य युधिष्ठिरम्।  
अदृश्यं सायकैश्चक्रुर्मेघा इव दिवाकरम् ॥ ११ ॥
</details>

<details><summary>अनुवाद (हिन्दी)</summary>

महाराज! जैसे बादल सूर्यको ढक देते हैं, उसी प्रकार उन रथियोंने युधिष्ठिरको चारों ओरसे घेरकर अपने बाणोंद्वारा उन्हें अदृश्य कर दिया॥११॥
</details>

<details open><summary>विश्वास-प्रस्तुतिः</summary>

ते दृष्ट्वा धर्मराजानं कौरवेयैस्तथा कृतम्।  
नामृष्यन्त सुसंरब्धाः शिखण्डिप्रमुखा रथाः ॥ १२ ॥
</details>

<details><summary>मूलम्</summary>

ते दृष्ट्वा धर्मराजानं कौरवेयैस्तथा कृतम्।  
नामृष्यन्त सुसंरब्धाः शिखण्डिप्रमुखा रथाः ॥ १२ ॥
</details>

<details><summary>अनुवाद (हिन्दी)</summary>

धर्मराज युधिष्ठिरको कौरवोंद्वारा वैसी दशामें पहुँचाया गया देख अत्यन्त क्रोधमें भरे हुए शिखण्डी आदि रथी सहन न कर सके॥१२॥
</details>

<details open><summary>विश्वास-प्रस्तुतिः</summary>

रथैरश्ववरैर्युक्तैः किङ्किणीजालसंवृतैः ।  
आजग्मुरथ रक्षन्तः कुन्तीपुत्रं युधिष्ठिरम् ॥ १३ ॥
</details>

<details><summary>मूलम्</summary>

रथैरश्ववरैर्युक्तैः किङ्किणीजालसंवृतैः ।  
आजग्मुरथ रक्षन्तः कुन्तीपुत्रं युधिष्ठिरम् ॥ १३ ॥
</details>

<details><summary>अनुवाद (हिन्दी)</summary>

वे छोटी-छोटी घंटियोंकी जालीसे ढके और श्रेष्ठ अश्वोंसे जुते हुए रथोंद्वारा कुन्तीपुत्र राजा युधिष्ठिरकी रक्षाके लिये वहाँ आ पहुँचे॥१३॥
</details>

<details open><summary>विश्वास-प्रस्तुतिः</summary>

ततः प्रववृते रौद्रः संग्रामः शोणितोदकः।  
पाण्डवानां कुरूणां च यमराष्ट्रविवर्धनः ॥ १४ ॥
</details>

<details><summary>मूलम्</summary>

ततः प्रववृते रौद्रः संग्रामः शोणितोदकः।  
पाण्डवानां कुरूणां च यमराष्ट्रविवर्धनः ॥ १४ ॥
</details>

<details><summary>अनुवाद (हिन्दी)</summary>

तदनन्तर कौरवों और पाण्डवोंका अत्यन्त भयंकर संग्राम आरम्भ हो गया, जिसमें पानीकी तरह खून बहाया जाता था। वह युद्ध यमराजके राज्यकी वृद्धि करनेवाला था॥१४॥
</details>

<details open><summary>विश्वास-प्रस्तुतिः</summary>

रथान् सप्तशतान्‌ हत्वा कुरूणामाततायिनाम्।  
पाण्डवाः सह पञ्चालैः पुनरेवाभ्यवारयन् ॥ १५ ॥
</details>

<details><summary>मूलम्</summary>

रथान् सप्तशतान्‌ हत्वा कुरूणामाततायिनाम्।  
पाण्डवाः सह पञ्चालैः पुनरेवाभ्यवारयन् ॥ १५ ॥
</details>

<details><summary>अनुवाद (हिन्दी)</summary>

उस समय पांचालोंसहित पाण्डवोंने आततायी कौरवोंके उन सात सौ रथियोंको मारकर पुनः अन्य योद्धाओंको आगे बढ़नेसे रोका॥१५॥
</details>

<details open><summary>विश्वास-प्रस्तुतिः</summary>

तत्र युद्धं महच्चासीत् तव पुत्रस्य पाण्डवैः।  
न च तत् तादृशं दृष्टं नैव चापि परिश्रुतम्॥१६॥
</details>

<details><summary>मूलम्</summary>

तत्र युद्धं महच्चासीत् तव पुत्रस्य पाण्डवैः।  
न च तत् तादृशं दृष्टं नैव चापि परिश्रुतम्॥१६॥
</details>

<details><summary>अनुवाद (हिन्दी)</summary>

वहाँ आपके पुत्रका पाण्डवोंके साथ बड़ा भारी युद्ध हुआ। वैसा युद्ध मैंने न तो कभी देखा था और न मेरे सुननेमें ही आया था॥१६॥
</details>

<details open><summary>विश्वास-प्रस्तुतिः</summary>

वर्तमाने तदा युद्धे निर्मर्यादे समन्ततः।  
वध्यमानेषु योधेषु तावकेष्वितरेषु च ॥ १७ ॥  
विनदत्सु च योधेषु शङ्खवर्यैश्च पूरितैः।  
उत्क्रुष्टैः सिंहनादैश्च गर्जितैश्चैव धन्विनाम् ॥ १८ ॥  
अतिप्रवृत्ते युद्धे च छिद्यमानेषु मर्मसु।  
धावमानेषु योधेषु जयगृद्धिषु मारिष ॥ १९ ॥  
संहारे सर्वतो जाते पृथिव्यां शोकसम्भवे।  
बह्वीनामुत्तमस्त्रीणां सीमन्तोद्धरणे तथा ॥ २० ॥  
निर्मर्यादे महायुद्धे वर्तमाने सुदारुणे।  
प्रादुरासन् विनाशाय तदोत्पाताः सुदारुणाः ॥ २१ ॥
</details>

<details><summary>मूलम्</summary>

वर्तमाने तदा युद्धे निर्मर्यादे समन्ततः।  
वध्यमानेषु योधेषु तावकेष्वितरेषु च ॥ १७ ॥  
विनदत्सु च योधेषु शङ्खवर्यैश्च पूरितैः।  
उत्क्रुष्टैः सिंहनादैश्च गर्जितैश्चैव धन्विनाम् ॥ १८ ॥  
अतिप्रवृत्ते युद्धे च छिद्यमानेषु मर्मसु।  
धावमानेषु योधेषु जयगृद्धिषु मारिष ॥ १९ ॥  
संहारे सर्वतो जाते पृथिव्यां शोकसम्भवे।  
बह्वीनामुत्तमस्त्रीणां सीमन्तोद्धरणे तथा ॥ २० ॥  
निर्मर्यादे महायुद्धे वर्तमाने सुदारुणे।  
प्रादुरासन् विनाशाय तदोत्पाताः सुदारुणाः ॥ २१ ॥
</details>

<details><summary>अनुवाद (हिन्दी)</summary>

माननीय नरेश! जब सब ओरसे वह मर्यादाशून्य युद्ध होने लगा, आपके और शत्रुपक्षके योद्धा मारे जाने लगे, युद्धपरायण वीरोंकी गर्जना और श्रेष्ठ शंखोंकी ध्वनि होने लगी, धनुर्धरोंकी ललकार, सिंहनाद और गर्जनाओंके साथ जब वह युद्ध औचित्यकी सीमाको पार कर गया, योद्धाओंके मर्मस्थल विदीर्ण किये जाने लगे, विजयाभिलाषी योद्धा इधर-उधर दौड़ने लगे, रणभूमिमें सब ओर शोकजनक संहार होने लगा, बहुत-सी सुन्दरी स्त्रियोंके सीमन्तके सिन्दूर मिटाये जाने लगे तथा सारी मर्यादाओंको तोड़कर अत्यन्त भयंकर महायुद्ध चलने लगा, उस समय विनाशकी सूचना देनेवाले अति दारुण उत्पात प्रकट होने लगे॥१७—२१॥
</details>

<details open><summary>विश्वास-प्रस्तुतिः</summary>

चचाल शब्दं कुर्वाणा सपर्वतवना मही।  
सदण्डाः सोल्मुका राजन् कीर्यमाणाः समन्ततः ॥ २२ ॥  
उल्का पेतुर्दिवो भूमावाहत्य रविमण्डलम्।
</details>

<details><summary>मूलम्</summary>

चचाल शब्दं कुर्वाणा सपर्वतवना मही।  
सदण्डाः सोल्मुका राजन् कीर्यमाणाः समन्ततः ॥ २२ ॥  
उल्का पेतुर्दिवो भूमावाहत्य रविमण्डलम्।
</details>

<details><summary>अनुवाद (हिन्दी)</summary>

राजन्! पर्वत और वनोंसहित पृथ्वी भयानक शब्द करती हुई डोलने लगी और आकाशसे दण्ड तथा चलते हुए काष्ठोंसहित बहुत-सी उल्काएँ सूर्यमण्डलसे टकराकर सम्पूर्ण दिशाओंमें बिखरी पड़ती थीं॥२२॥
</details>

<details open><summary>विश्वास-प्रस्तुतिः</summary>

विष्वग्वाताः प्रादुरासन् नीचैः शर्करवर्षिणः ॥ २३ ॥  
अश्रूणि मुमुचुर्नागा वेपथुं चास्पृशन् भृशम्।
</details>

<details><summary>मूलम्</summary>

विष्वग्वाताः प्रादुरासन् नीचैः शर्करवर्षिणः ॥ २३ ॥  
अश्रूणि मुमुचुर्नागा वेपथुं चास्पृशन् भृशम्।
</details>

<details><summary>अनुवाद (हिन्दी)</summary>

चारों ओर नीचे बालू और कंकड़ बरसानेवाली हवाएँ चलने लगीं। हाथी आँसू बहाने और थर-थर काँपने लगे॥२३॥
</details>

<details open><summary>विश्वास-प्रस्तुतिः</summary>

एतान् घोराननादृत्य समुत्पातान् सुदारुणान् ॥ २४ ॥  
पुनर्युद्धाय संयत्ताः क्षत्रियास्तस्थुरव्यथाः ।  
रमणीये कुरुक्षेत्रे पुण्ये स्वर्गं यियासवः ॥ २५ ॥
</details>

<details><summary>मूलम्</summary>

एतान् घोराननादृत्य समुत्पातान् सुदारुणान् ॥ २४ ॥  
पुनर्युद्धाय संयत्ताः क्षत्रियास्तस्थुरव्यथाः ।  
रमणीये कुरुक्षेत्रे पुण्ये स्वर्गं यियासवः ॥ २५ ॥
</details>

<details><summary>अनुवाद (हिन्दी)</summary>

इन घोर एवं दारुण उत्पातोंकी अवहेलना करके क्षत्रियवीर मनमें व्यथासे रहित हो पुनः युद्धके लिये तैयार हो गये और स्वर्गमें जानेकी अभिलाषा ले रमणीय एवं पुण्यमय कुरुक्षेत्रमें उत्साहपूर्वक डट गये॥२४-२५॥
</details>

<details open><summary>विश्वास-प्रस्तुतिः</summary>

ततो गान्धारराजस्य पुत्रः शकुनिरब्रवीत्।  
युद्ध्यध्वमग्रतो यावत्‌ पृष्ठतो हन्मि पाण्डवान् ॥ २६ ॥
</details>

<details><summary>मूलम्</summary>

ततो गान्धारराजस्य पुत्रः शकुनिरब्रवीत्।  
युद्ध्यध्वमग्रतो यावत्‌ पृष्ठतो हन्मि पाण्डवान् ॥ २६ ॥
</details>

<details><summary>अनुवाद (हिन्दी)</summary>

तत्पश्चात् गान्धारराजके पुत्र शकुनिने कौरव-योद्धाओंसे कहा—‘वीरो! तुमलोग सामनेसे युद्ध करो और मैं पीछेसे पाण्डवोंका संहार करता हूँ’॥२६॥
</details>

<details open><summary>विश्वास-प्रस्तुतिः</summary>

ततो नः सम्प्रयातानां मद्रयोधास्तरस्विनः।  
हृष्टाः किलकिलाशब्दमकुर्वन्तापरे तथा ॥ २७ ॥
</details>

<details><summary>मूलम्</summary>

ततो नः सम्प्रयातानां मद्रयोधास्तरस्विनः।  
हृष्टाः किलकिलाशब्दमकुर्वन्तापरे तथा ॥ २७ ॥
</details>

<details><summary>अनुवाद (हिन्दी)</summary>

इस सलाहके अनुसार जब हमलोग चले तो मद्रदेशके वेगशाली योद्धा तथा अन्य सैनिक हर्षसे उल्लसित हो किलकारियाँ भरने लगे॥२७॥
</details>

<details open><summary>विश्वास-प्रस्तुतिः</summary>

अस्मांस्तु पुनरासाद्य लब्धलक्ष्या दुरासदाः।  
शरासनानि धुन्वन्तः शरवर्षैरवाकिरन् ॥ २८ ॥
</details>

<details><summary>मूलम्</summary>

अस्मांस्तु पुनरासाद्य लब्धलक्ष्या दुरासदाः।  
शरासनानि धुन्वन्तः शरवर्षैरवाकिरन् ॥ २८ ॥
</details>

<details><summary>अनुवाद (हिन्दी)</summary>

इतनेहीमें दुर्धर्ष पाण्डव पुनः हमारे पास आ पहुँचे और हमें अपने लक्ष्यके रूपमें पाकर धनुष हिलाते हुए हम लोगोंपर बाणोंकी वर्षा करने लगे॥२८॥
</details>

<details open><summary>विश्वास-प्रस्तुतिः</summary>

ततो हतं परैस्तत्र मद्रराजबलं तदा।  
दुर्योधनबलं दृष्ट्वा पुनरासीत् पराङ्‌मुखम् ॥ २९ ॥
</details>

<details><summary>मूलम्</summary>

ततो हतं परैस्तत्र मद्रराजबलं तदा।  
दुर्योधनबलं दृष्ट्वा पुनरासीत् पराङ्‌मुखम् ॥ २९ ॥
</details>

<details><summary>अनुवाद (हिन्दी)</summary>

थोड़ी ही देरमें शत्रुओंने वहाँ मद्रराजकी सेनाका संहार कर डाला। यह देख दुर्योधनकी सेना पुनः पीठ दिखाकर भागने लगी॥२९॥
</details>

<details open><summary>विश्वास-प्रस्तुतिः</summary>

गान्धारराजस्तु पुनर्वाक्यमाह ततो बली।  
निवर्तध्वमधर्मज्ञा युध्यध्वं किं सृतेन वः ॥ ३० ॥
</details>

<details><summary>मूलम्</summary>

गान्धारराजस्तु पुनर्वाक्यमाह ततो बली।  
निवर्तध्वमधर्मज्ञा युध्यध्वं किं सृतेन वः ॥ ३० ॥
</details>

<details><summary>अनुवाद (हिन्दी)</summary>

तब बलवान् गान्धारराज शकुनिने पुनः इस प्रकार कहा—‘अपने धर्मको न जाननेवाले पापियो! इस तरह तुम्हारे भागनेसे क्या होगा? लौटो और युद्ध करो’॥३०॥
</details>

<details open><summary>विश्वास-प्रस्तुतिः</summary>

अनीकं दशसाहस्रमश्वानां भरतर्षभ ।  
आसीद् गान्धारराजस्य विशालप्रासयोधिनाम् ॥ ३१ ॥  
बलेन तेन विक्रम्य वर्तमाने जनक्षये।  
पृष्ठतः पाण्डवानीकमभ्यघ्नन्निशितैः शरैः ॥ ३२ ॥
</details>

<details><summary>मूलम्</summary>

अनीकं दशसाहस्रमश्वानां भरतर्षभ ।  
आसीद् गान्धारराजस्य विशालप्रासयोधिनाम् ॥ ३१ ॥  
बलेन तेन विक्रम्य वर्तमाने जनक्षये।  
पृष्ठतः पाण्डवानीकमभ्यघ्नन्निशितैः शरैः ॥ ३२ ॥
</details>

<details><summary>अनुवाद (हिन्दी)</summary>

भरतश्रेष्ठ! उस समय गान्धारराज शकुनिके पास विशाल प्रास लेकर युद्ध करनेवाले घुड़सवारोंकी दस हजार सेना मौजूद थी। उसीको साथ लेकर वह उस जन-संहारकारी युद्धमें पाण्डव-सेनाके पिछले भागकी ओर गया और वे सब मिलकर पैने बाणोंसे उस सेनापर चोट करने लगे॥३१-३२॥
</details>

<details open><summary>विश्वास-प्रस्तुतिः</summary>

तदभ्रमिव वातेन क्षिप्यमाणं समन्ततः।  
अभज्यत महाराज पाण्डूनां सुमहद् बलम् ॥ ३३ ॥
</details>

<details><summary>मूलम्</summary>

तदभ्रमिव वातेन क्षिप्यमाणं समन्ततः।  
अभज्यत महाराज पाण्डूनां सुमहद् बलम् ॥ ३३ ॥
</details>

<details><summary>अनुवाद (हिन्दी)</summary>

महाराज! जैसे वायुके वेगसे मेघोंका दल सब ओरसे छिन्न-भिन्न हो जाता है, उसी प्रकार इस आक्रमणसे पाण्डवोंकी विशाल सेनाका व्यूह भंग हो गया॥३३॥
</details>

<details open><summary>विश्वास-प्रस्तुतिः</summary>

ततो युधिष्ठिरः प्रेक्ष्य भग्नं स्वबलमन्तिकात्।  
अभ्यनादयदव्यग्रः सहदेवं महाबलम् ॥ ३४ ॥
</details>

<details><summary>मूलम्</summary>

ततो युधिष्ठिरः प्रेक्ष्य भग्नं स्वबलमन्तिकात्।  
अभ्यनादयदव्यग्रः सहदेवं महाबलम् ॥ ३४ ॥
</details>

<details><summary>अनुवाद (हिन्दी)</summary>

तब युधिष्ठिरने पास ही अपनी सेनामें भगदड़ मची देख शान्तभावसे महाबली सहदेवको पुकारा॥३४॥
</details>

<details open><summary>विश्वास-प्रस्तुतिः</summary>

असौ सुबलपुत्रो नो जघनं पीड्य दंशितः।  
सैन्यानि सूदयत्येष पश्य पाण्डव दुर्मतिम् ॥ ३५ ॥
</details>

<details><summary>मूलम्</summary>

असौ सुबलपुत्रो नो जघनं पीड्य दंशितः।  
सैन्यानि सूदयत्येष पश्य पाण्डव दुर्मतिम् ॥ ३५ ॥
</details>

<details><summary>अनुवाद (हिन्दी)</summary>

और कहा—‘पाण्डुनन्दन! कवच धारण करके आया हुआ वह सुबलपुत्र शकुनि हमारी सेनाके पिछले भागको पीड़ा देकर सारे सैनिकोंका संहार कर रहा है; इस दुर्बुद्धिको देखो तो सही॥३५॥
</details>

<details open><summary>विश्वास-प्रस्तुतिः</summary>

गच्छ त्वं द्रौपदेयैश्च शकुनिं सौबलं जहि।  
रथानीकमहं धक्ष्ये पाञ्चालसहितोऽनघ ॥ ३६ ॥
</details>

<details><summary>मूलम्</summary>

गच्छ त्वं द्रौपदेयैश्च शकुनिं सौबलं जहि।  
रथानीकमहं धक्ष्ये पाञ्चालसहितोऽनघ ॥ ३६ ॥
</details>

<details><summary>अनुवाद (हिन्दी)</summary>

‘निष्पाप वीर! तुम द्रौपदीके पुत्रोंको साथ लेकर जाओ और सुबलपुत्र शकुनिको मार डालो। मैं पांचाल योद्धाओंके साथ यहीं रहकर शत्रुकी इस रथसेनाको भस्म कर डालूँगा॥३६॥
</details>

<details open><summary>विश्वास-प्रस्तुतिः</summary>

गच्छन्तु कुञ्जराः सर्वे वाजिनश्च सह त्वया।  
पादाताश्च त्रिसाहस्राः शकुनिं तैर्वृतो जहि ॥ ३७ ॥
</details>

<details><summary>मूलम्</summary>

गच्छन्तु कुञ्जराः सर्वे वाजिनश्च सह त्वया।  
पादाताश्च त्रिसाहस्राः शकुनिं तैर्वृतो जहि ॥ ३७ ॥
</details>

<details><summary>अनुवाद (हिन्दी)</summary>

‘तुम्हारे साथ सभी हाथीसवार, घुड़सवार और तीन हजार पैदल सैनिक भी जायँ तथा उन सबसे घिरे रहकर तुम शकुनिका नाश करो’॥३७॥
</details>

<details open><summary>विश्वास-प्रस्तुतिः</summary>

ततो गजाः सप्तशताश्चापपाणिभिरास्थिताः ।  
पञ्च चाश्वसहस्राणि सहदेवश्च वीर्यवान् ॥ ३८ ॥  
पादाताश्च त्रिसाहस्रा द्रौपदेयाश्च सर्वशः।  
रणे ह्यभ्यद्रवंस्ते तु शकुनिं युद्धदुर्मदम् ॥ ३९ ॥
</details>

<details><summary>मूलम्</summary>

ततो गजाः सप्तशताश्चापपाणिभिरास्थिताः ।  
पञ्च चाश्वसहस्राणि सहदेवश्च वीर्यवान् ॥ ३८ ॥  
पादाताश्च त्रिसाहस्रा द्रौपदेयाश्च सर्वशः।  
रणे ह्यभ्यद्रवंस्ते तु शकुनिं युद्धदुर्मदम् ॥ ३९ ॥
</details>

<details><summary>अनुवाद (हिन्दी)</summary>

तदनन्तर धर्मराजकी आज्ञाके अनुसार हाथमें धनुष लिये बैठे हुए सवारोंसे युक्त सात सौ हाथी, पाँच हजार घुड़सवार, पराक्रमी सहदेव, तीन हजार पैदल योद्धा और द्रौपदीके सभी पुत्र—इन सबने रणभूमिमें युद्ध-दुर्मद शकुनिपर धावा किया॥३८-३९॥
</details>

<details open><summary>विश्वास-प्रस्तुतिः</summary>

ततस्तु सौबलो राजन्नभ्यतिक्रम्य पाण्डवान्।  
जघान पृष्ठतः सेनां जयगृद्धः प्रतापवान् ॥ ४० ॥
</details>

<details><summary>मूलम्</summary>

ततस्तु सौबलो राजन्नभ्यतिक्रम्य पाण्डवान्।  
जघान पृष्ठतः सेनां जयगृद्धः प्रतापवान् ॥ ४० ॥
</details>

<details><summary>अनुवाद (हिन्दी)</summary>

राजन्! उधर विजयाभिलाषी प्रतापी सुबलपुत्र शकुनि पाण्डवोंका उल्लंघन करके पीछेकी ओरसे उनकी सेनाका संहार कर रहा था॥४०॥
</details>

<details open><summary>विश्वास-प्रस्तुतिः</summary>

अश्वारोहास्तु संरब्धाः पाण्डवानां तरस्विनाम्।  
प्राविशन् सौबलानीकमभ्यतिक्रम्य तान् रथान् ॥ ४१ ॥
</details>

<details><summary>मूलम्</summary>

अश्वारोहास्तु संरब्धाः पाण्डवानां तरस्विनाम्।  
प्राविशन् सौबलानीकमभ्यतिक्रम्य तान् रथान् ॥ ४१ ॥
</details>

<details><summary>अनुवाद (हिन्दी)</summary>

वेगशाली पाण्डवोंके घुड़सवारोंने अत्यन्त कुपित होकर उन कौरव रथियोंका उल्लंघन करके सुबलपुत्रकी सेनामें प्रवेश किया॥४१॥
</details>

<details open><summary>विश्वास-प्रस्तुतिः</summary>

ते तत्र सादिनः शूराः सौबलस्य महद् बलम्।  
रणमध्ये व्यतिष्ठन्त शरवर्षैरवाकिरन् ॥ ४२ ॥
</details>

<details><summary>मूलम्</summary>

ते तत्र सादिनः शूराः सौबलस्य महद् बलम्।  
रणमध्ये व्यतिष्ठन्त शरवर्षैरवाकिरन् ॥ ४२ ॥
</details>

<details><summary>अनुवाद (हिन्दी)</summary>

वे शूरवीर घुड़सवार वहाँ जाकर रणभूमिके मध्यभागमें खड़े हो गये और शकुनिकी उस विशाल सेनापर बाणोंकी वर्षा करने लगे॥४२॥
</details>

<details open><summary>विश्वास-प्रस्तुतिः</summary>

तदुद्यतगदाप्रासमकापुरुषसेवितम् ।  
प्रावर्तत महद् युद्धं राजन् दुर्मन्त्रिते तव ॥ ४३ ॥
</details>

<details><summary>मूलम्</summary>

तदुद्यतगदाप्रासमकापुरुषसेवितम् ।  
प्रावर्तत महद् युद्धं राजन् दुर्मन्त्रिते तव ॥ ४३ ॥
</details>

<details><summary>अनुवाद (हिन्दी)</summary>

राजन्! फिर तो आपकी कुमन्त्रणाके फलस्वरूप वह महान् युद्ध आरम्भ हो गया, जो कायरोंसे नहीं, वीर पुरुषोंसे सेवित था। उस समय सभी योद्धाओंके हाथोंमें गदा अथवा प्रास उठे रहते थे॥४३॥
</details>

<details open><summary>विश्वास-प्रस्तुतिः</summary>

उपारमन्त ज्याशब्दाः प्रेक्षका रथिनोऽभवन्।  
न हि स्वेषां परेषां वा विशेषः प्रत्यदृश्यत ॥ ४४ ॥
</details>

<details><summary>मूलम्</summary>

उपारमन्त ज्याशब्दाः प्रेक्षका रथिनोऽभवन्।  
न हि स्वेषां परेषां वा विशेषः प्रत्यदृश्यत ॥ ४४ ॥
</details>

<details><summary>अनुवाद (हिन्दी)</summary>

धनुषकी प्रत्यंचाके शब्द बंद हो गये। रथी योद्धा दर्शक बनकर तमाशा देखने लगे। उस समय अपने या शत्रुपक्षके योद्धाओंमें पराक्रमकी दृष्टिसे कोई अन्तर नहीं दिखायी देता था॥४४॥
</details>

<details open><summary>विश्वास-प्रस्तुतिः</summary>

शूरबाहुविसृष्टानां शक्तीनां भरतर्षभ ।  
ज्योतिषामिव सम्पातमपश्यन् कुरुपाण्डवाः ॥ ४५ ॥
</details>

<details><summary>मूलम्</summary>

शूरबाहुविसृष्टानां शक्तीनां भरतर्षभ ।  
ज्योतिषामिव सम्पातमपश्यन् कुरुपाण्डवाः ॥ ४५ ॥
</details>

<details><summary>अनुवाद (हिन्दी)</summary>

भरतश्रेष्ठ! शूरवीरोंकी भुजाओंसे छूटी हुई शक्तियाँ शत्रुओंपर इस प्रकार गिरती थीं, मानो आकाशसे तारे टूटकर पड़ रहे हों। कौरव-पाण्डवयोद्धाओंने इसे प्रत्यक्ष देखा था॥
</details>

<details open><summary>विश्वास-प्रस्तुतिः</summary>

ऋष्टिभिर्विमलाभिश्च तत्र तत्र विशाम्पते।  
सम्पतन्तीभिराकाशमावृतं बह्वशोभत ॥ ४६ ॥
</details>

<details><summary>मूलम्</summary>

ऋष्टिभिर्विमलाभिश्च तत्र तत्र विशाम्पते।  
सम्पतन्तीभिराकाशमावृतं बह्वशोभत ॥ ४६ ॥
</details>

<details><summary>अनुवाद (हिन्दी)</summary>

प्रजानाथ! वहाँ गिरती हुई निर्मल ऋष्टियोंसे व्याप्त हुए आकाशकी बड़ी शोभा हो रही थी॥४६॥
</details>

<details open><summary>विश्वास-प्रस्तुतिः</summary>

प्रासानां पततां राजन् रूपमासीत् समन्ततः।  
शलभानामिवाकाशे तदा भरतसत्तम ॥ ४७ ॥
</details>

<details><summary>मूलम्</summary>

प्रासानां पततां राजन् रूपमासीत् समन्ततः।  
शलभानामिवाकाशे तदा भरतसत्तम ॥ ४७ ॥
</details>

<details><summary>अनुवाद (हिन्दी)</summary>

भरतकुलभूषण नरेश! उस समय सब ओर गिरते हुए प्रासोंका स्वरूप आकाशमें छाये हुए टिड्डीदलोंके समान जान पड़ता था॥४७॥
</details>

<details open><summary>विश्वास-प्रस्तुतिः</summary>

रुधिरोक्षितसर्वाङ्गा विप्रविद्धैर्नियन्तृभिः ।  
हयाः परिपतन्ति स्म शतशोऽथ सहस्रशः ॥ ४८ ॥
</details>

<details><summary>मूलम्</summary>

रुधिरोक्षितसर्वाङ्गा विप्रविद्धैर्नियन्तृभिः ।  
हयाः परिपतन्ति स्म शतशोऽथ सहस्रशः ॥ ४८ ॥
</details>

<details><summary>अनुवाद (हिन्दी)</summary>

सैकड़ों और हजारों घोड़े अपने घायल सवारोंके साथ सारे अंगोंमें लहूलुहान होकर धरतीपर गिर रहे थे॥
</details>

<details open><summary>विश्वास-प्रस्तुतिः</summary>

अन्योन्यं परिपिष्टाश्च समासाद्य परस्परम्।  
आविक्षताः स्म दृश्यन्ते वमन्तो रुधिरं मुखैः ॥ ४९ ॥
</details>

<details><summary>मूलम्</summary>

अन्योन्यं परिपिष्टाश्च समासाद्य परस्परम्।  
आविक्षताः स्म दृश्यन्ते वमन्तो रुधिरं मुखैः ॥ ४९ ॥
</details>

<details><summary>अनुवाद (हिन्दी)</summary>

बहुत-से सैनिक परस्पर टकराकर एक-दूसरेसे पिस जाते और क्षत-विक्षत हो मुखोंसे रक्त वमन करते हुए दिखायी देते थे॥४९॥
</details>

<details open><summary>विश्वास-प्रस्तुतिः</summary>

ततोऽभवत्तमो घोरं सैन्येन रजसा वृते।  
तानपाक्रमतोऽद्राक्षं तस्माद् देशादरिंदम ॥ ५० ॥
</details>

<details><summary>मूलम्</summary>

ततोऽभवत्तमो घोरं सैन्येन रजसा वृते।  
तानपाक्रमतोऽद्राक्षं तस्माद् देशादरिंदम ॥ ५० ॥
</details>

<details><summary>अनुवाद (हिन्दी)</summary>

शत्रुदमन नरेश! तत्पश्चात् जब सेनाद्वारा उठी हुई धूलसे सब ओर घोर अन्धकार छा गया, उस समय हमने देखा कि बहुत-से योद्धा वहाँसे भागे जा रहे हैं॥५०॥
</details>

<details open><summary>विश्वास-प्रस्तुतिः</summary>

अश्वान् राजन् मनुष्यांश्च रजसा संवृते सति।  
भूमौ निपतिताश्चान्ये वमन्तो रुधिरं बहु ॥ ५१ ॥
</details>

<details><summary>मूलम्</summary>

अश्वान् राजन् मनुष्यांश्च रजसा संवृते सति।  
भूमौ निपतिताश्चान्ये वमन्तो रुधिरं बहु ॥ ५१ ॥
</details>

<details><summary>अनुवाद (हिन्दी)</summary>

राजन्! धूलसे सारा रणक्षेत्र भर जानेके कारण अँधेरेमें बहुत-से घोड़ों और मनुष्योंको भी हमने भागते देखा था। कितने ही योद्धा पृथ्वीपर गिरकर मुँहसे बहुत-सा रक्त वमन कर रहे थे॥५१॥
</details>

<details open><summary>विश्वास-प्रस्तुतिः</summary>

केशाकेशि समालग्ना न शेकुश्चेष्टितुं नराः।  
अन्योन्यमश्वपृष्ठेभ्यो विकर्षन्तो महाबलाः ॥ ५२ ॥
</details>

<details><summary>मूलम्</summary>

केशाकेशि समालग्ना न शेकुश्चेष्टितुं नराः।  
अन्योन्यमश्वपृष्ठेभ्यो विकर्षन्तो महाबलाः ॥ ५२ ॥
</details>

<details><summary>अनुवाद (हिन्दी)</summary>

बहुत-से मनुष्य परस्पर केश पकड़कर इतने सट गये थे कि कोई चेष्टा नहीं कर पाते थे। कितने ही महाबली योद्धा एक-दूसरेको घोड़ोंकी पीठोंसे खींच रहे थे॥५२॥
</details>

<details open><summary>विश्वास-प्रस्तुतिः</summary>

मल्ला इव समासाद्य निजघ्नुरितरेतरम्।  
अश्वैश्च व्यपकृष्यन्त बहवोऽत्र गतासवः ॥ ५३ ॥
</details>

<details><summary>मूलम्</summary>

मल्ला इव समासाद्य निजघ्नुरितरेतरम्।  
अश्वैश्च व्यपकृष्यन्त बहवोऽत्र गतासवः ॥ ५३ ॥
</details>

<details><summary>अनुवाद (हिन्दी)</summary>

बहुत-से सैनिक पहलवानोंकी भाँति परस्पर भिड़कर एक-दूसरेपर चोट करते थे। कितने ही प्राणशून्य होकर अश्वोंद्वारा इधर-उधर घसीटे जा रहे थे॥५३॥
</details>

<details open><summary>विश्वास-प्रस्तुतिः</summary>

भूमौ निपतिताश्चान्ये बहवो विजयैषिणः।  
तत्र तत्र व्यदृश्यन्त पुरुषाः शूरमानिनः ॥ ५४ ॥
</details>

<details><summary>मूलम्</summary>

भूमौ निपतिताश्चान्ये बहवो विजयैषिणः।  
तत्र तत्र व्यदृश्यन्त पुरुषाः शूरमानिनः ॥ ५४ ॥
</details>

<details><summary>अनुवाद (हिन्दी)</summary>

बहुतेरे विजयाभिलाषी तथा अपनेको शूरवीर माननेवाले पुरुष जहाँ-तहाँ पृथ्वीपर पड़े दिखायी देते थे॥
</details>

<details open><summary>विश्वास-प्रस्तुतिः</summary>

रक्तोक्षितैश्छिन्नभुजैरवकृष्टशिरोरुहैः ।  
व्यदृश्यत मही कीर्णा शतशोऽथ सहस्रशः ॥ ५५ ॥
</details>

<details><summary>मूलम्</summary>

रक्तोक्षितैश्छिन्नभुजैरवकृष्टशिरोरुहैः ।  
व्यदृश्यत मही कीर्णा शतशोऽथ सहस्रशः ॥ ५५ ॥
</details>

<details><summary>अनुवाद (हिन्दी)</summary>

कटी हुई बाँहों और खींचे गये केशोंवाले सैकड़ों और हजारों रक्तरंजित शरीरोंसे रणभूमि आच्छादित दिखायी देती थी॥५५॥
</details>

<details open><summary>विश्वास-प्रस्तुतिः</summary>

दूरं न शक्यं तत्रासीद् गन्तुमश्वेन केनचित्।  
साश्वारोहैर्हतैरश्वैरावृते वसुधातले ॥ ५६ ॥
</details>

<details><summary>मूलम्</summary>

दूरं न शक्यं तत्रासीद् गन्तुमश्वेन केनचित्।  
साश्वारोहैर्हतैरश्वैरावृते वसुधातले ॥ ५६ ॥
</details>

<details><summary>अनुवाद (हिन्दी)</summary>

सवारोंसहित घोड़ोंकी लाशोंसे पटे हुए भूतलपर किसीके लिये भी घोड़ेद्वारा दूरतक जाना असम्भव हो गया था॥५६॥
</details>

<details open><summary>विश्वास-प्रस्तुतिः</summary>

रुधिरोक्षितसन्नाहैरात्तशस्त्रैरुदायुधैः ।  
नानाप्रहरणैर्घोरैः परस्परवधैषिभिः ॥ ५७ ॥  
सुसंनिकृष्टैः संग्रामे हतभूयिष्ठसैनिकैः ।
</details>

<details><summary>मूलम्</summary>

रुधिरोक्षितसन्नाहैरात्तशस्त्रैरुदायुधैः ।  
नानाप्रहरणैर्घोरैः परस्परवधैषिभिः ॥ ५७ ॥  
सुसंनिकृष्टैः संग्रामे हतभूयिष्ठसैनिकैः ।
</details>

<details><summary>अनुवाद (हिन्दी)</summary>

योद्धाओंके कवच रक्तसे भीग गये थे। वे सब हाथोंमें अस्त्र-शस्त्र लिये धनुष उठाये नाना प्रकारके भयंकर आयुधोंद्वारा एक-दूसरेके वधकी इच्छा रखते थे। उस संग्राममें सभी योद्धा अत्यन्त निकट होकर युद्ध करते थे और उनमेंसे अधिकांश सैनिक मार डाले गये थे॥
</details>

<details open><summary>विश्वास-प्रस्तुतिः</summary>

स मुहूर्तं ततो युद्ध्‌वा सौबलोऽथ विशाम्पते ॥ ५८ ॥  
षट्‌साहस्रैर्हयैः शिष्टैरपायाच्छकुनिस्ततः ।
</details>

<details><summary>मूलम्</summary>

स मुहूर्तं ततो युद्ध्‌वा सौबलोऽथ विशाम्पते ॥ ५८ ॥  
षट्‌साहस्रैर्हयैः शिष्टैरपायाच्छकुनिस्ततः ।
</details>

<details><summary>अनुवाद (हिन्दी)</summary>

प्रजानाथ! शकुनि वहाँ दो घड़ी युद्ध करके शेष बचे हुए छः हजार घुड़सवारोंके साथ भाग निकला॥
</details>

<details open><summary>विश्वास-प्रस्तुतिः</summary>

तथैव पाण्डवानीकं रुधिरेण समुक्षितम् ॥ ५९ ॥  
षट्‌साहस्रैर्हयैः शिष्टैरपायाच्छ्रान्तवाहनम् ।
</details>

<details><summary>मूलम्</summary>

तथैव पाण्डवानीकं रुधिरेण समुक्षितम् ॥ ५९ ॥  
षट्‌साहस्रैर्हयैः शिष्टैरपायाच्छ्रान्तवाहनम् ।
</details>

<details><summary>अनुवाद (हिन्दी)</summary>

इसी प्रकार खूनसे नहायी हुई पाण्डव-सेना भी शेष छः हजार घुड़सवारोंके साथ युद्धसे निवृत्त हो गयी। उसके सारे वाहन थक गये थे॥५९॥
</details>

<details open><summary>विश्वास-प्रस्तुतिः</summary>

अश्वारोहाश्च पाण्डूनामब्रुवन् रुधिरोक्षिताः ॥ ६० ॥  
सुसंनिकृष्टे संग्रामे भूयिष्ठे त्यक्तजीविताः।
</details>

<details><summary>मूलम्</summary>

अश्वारोहाश्च पाण्डूनामब्रुवन् रुधिरोक्षिताः ॥ ६० ॥  
सुसंनिकृष्टे संग्रामे भूयिष्ठे त्यक्तजीविताः।
</details>

<details><summary>अनुवाद (हिन्दी)</summary>

उस समय उस निकटवर्ती महायुद्धमें प्राणोंका मोह छोड़कर जूझनेवाले पाण्डवसेनाके रक्तरंजित घुड़सवार इस प्रकार बोले—॥६०॥
</details>

<details open><summary>विश्वास-प्रस्तुतिः</summary>

न हि शक्यं रथैर्योद्धुं कुत एवं महागजैः ॥ ६१ ॥  
रथानेव रथा यान्तु कुञ्जराः कुञ्जरानपि।  
प्रतियातो हि शकुनिः स्वमनीकमवस्थितः ॥ ६२ ॥  
न पुनः सौबलो राजा युद्धमभ्यागमिष्यति।
</details>

<details><summary>मूलम्</summary>

न हि शक्यं रथैर्योद्धुं कुत एवं महागजैः ॥ ६१ ॥  
रथानेव रथा यान्तु कुञ्जराः कुञ्जरानपि।  
प्रतियातो हि शकुनिः स्वमनीकमवस्थितः ॥ ६२ ॥  
न पुनः सौबलो राजा युद्धमभ्यागमिष्यति।
</details>

<details><summary>अनुवाद (हिन्दी)</summary>

‘यहाँ रथोंद्वारा भी युद्ध नहीं किया जा सकता। फिर बड़े-बड़े हाथियोंकी तो बात ही क्या है? रथ रथोंका सामना करनेके लिये जायँ और हाथी हाथियोंका। शकुनि भागकर अपनी सेनामें चला गया। अब फिर राजा शकुनि युद्धमें नहीं आयेगा’॥६१-६२॥
</details>

<details open><summary>विश्वास-प्रस्तुतिः</summary>

ततस्तु द्रौपदेयाश्च ते च मत्ता महाद्विपाः ॥ ६३ ॥  
प्रययुर्यत्र पाञ्चाल्यो धृष्टद्युम्नो महारथः।
</details>

<details><summary>मूलम्</summary>

ततस्तु द्रौपदेयाश्च ते च मत्ता महाद्विपाः ॥ ६३ ॥  
प्रययुर्यत्र पाञ्चाल्यो धृष्टद्युम्नो महारथः।
</details>

<details><summary>अनुवाद (हिन्दी)</summary>

उनकी यह बात सुनकर द्रौपदीके पाँचों पुत्र और वे मतवाले हाथी वहीं चले गये, जहाँ पांचालराजकुमार महारथी धृष्टद्युम्न थे॥६३॥
</details>

<details open><summary>विश्वास-प्रस्तुतिः</summary>

सहदेवोऽपि कौरव्य रजोमेघे समुत्थिते ॥ ६४ ॥  
एकाकी प्रययौ तत्र यत्र राजा युधिष्ठिरः।
</details>

<details><summary>मूलम्</summary>

सहदेवोऽपि कौरव्य रजोमेघे समुत्थिते ॥ ६४ ॥  
एकाकी प्रययौ तत्र यत्र राजा युधिष्ठिरः।
</details>

<details><summary>अनुवाद (हिन्दी)</summary>

कुरुनन्दन! वहाँ धूलका बादल-सा घिर आया था। उस समय सहदेव भी अकेले ही, जहाँ राजा युधिष्ठिर थे, वहीं चले गये॥६४॥
</details>

<details open><summary>विश्वास-प्रस्तुतिः</summary>

ततस्तेषु प्रयातेषु शकुनिः सौबलः पुनः ॥ ६५ ॥  
पार्श्वतोऽभ्यहनत्‌ क्रुद्धो धृष्टद्युम्नस्य वाहिनीम्।
</details>

<details><summary>मूलम्</summary>

ततस्तेषु प्रयातेषु शकुनिः सौबलः पुनः ॥ ६५ ॥  
पार्श्वतोऽभ्यहनत्‌ क्रुद्धो धृष्टद्युम्नस्य वाहिनीम्।
</details>

<details><summary>अनुवाद (हिन्दी)</summary>

उन सबके चले जानेपर सुबलपुत्र शकुनि पुनः कुपित हो पार्श्वभागसे आकर धृष्टद्युम्नकी सेनाका संहार करने लगा॥६५॥
</details>

<details open><summary>विश्वास-प्रस्तुतिः</summary>

तत् पुनस्तुमुलं युद्धं प्राणांस्त्यक्त्वाभ्यवर्तत ॥ ६६ ॥  
तावकानां परेषां च परस्परवधैषिणाम्।
</details>

<details><summary>मूलम्</summary>

तत् पुनस्तुमुलं युद्धं प्राणांस्त्यक्त्वाभ्यवर्तत ॥ ६६ ॥  
तावकानां परेषां च परस्परवधैषिणाम्।
</details>

<details><summary>अनुवाद (हिन्दी)</summary>

फिर तो परस्पर वधकी इच्छावाले आपके और शत्रुपक्षके सैनिकोंमें प्राणोंका मोह छोड़कर भयंकर युद्ध होने लगा॥६६॥
</details>

<details open><summary>विश्वास-प्रस्तुतिः</summary>

ते चान्योन्यमवैक्षन्त तस्मिन् वीरसमागमे ॥ ६७ ॥  
योधाः पर्यपतन् राजन् शतशोऽथ सहस्रशः।
</details>

<details><summary>मूलम्</summary>

ते चान्योन्यमवैक्षन्त तस्मिन् वीरसमागमे ॥ ६७ ॥  
योधाः पर्यपतन् राजन् शतशोऽथ सहस्रशः।
</details>

<details><summary>अनुवाद (हिन्दी)</summary>

राजन्! शूरवीरोंके उस संघर्षमें सब ओरसे सैकड़ों-हजारों योद्धा टूट पड़े और वे एक-दूसरेकी और देखने लगे॥६७॥
</details>

<details open><summary>विश्वास-प्रस्तुतिः</summary>

असिभिश्छिद्यमानानां शिरसां लोकसंक्षये ॥ ६८ ॥  
प्रादुरासीन्महान् शब्दस्तालानां पततामिव ।
</details>

<details><summary>मूलम्</summary>

असिभिश्छिद्यमानानां शिरसां लोकसंक्षये ॥ ६८ ॥  
प्रादुरासीन्महान् शब्दस्तालानां पततामिव ।
</details>

<details><summary>अनुवाद (हिन्दी)</summary>

उस लोकसंहारकारी संग्राममें तलवारोंसे काटे जाते हुए मस्तक जब पृथ्वीपर गिरते थे, तब उनसे ताड़के फलोंके गिरनेकी-सी धमाकेकी आवाज होती थी॥६८॥
</details>

<details open><summary>विश्वास-प्रस्तुतिः</summary>

विमुक्तानां शरीराणां छिन्नानां पततां भुवि ॥ ६९ ॥  
सायुधानां च बाहूनामूरूणां च विशाम्पते।  
आसीत् कटकटाशब्दः सुमहाल्ँलोमहर्षणः ॥ ७० ॥
</details>

<details><summary>मूलम्</summary>

विमुक्तानां शरीराणां छिन्नानां पततां भुवि ॥ ६९ ॥  
सायुधानां च बाहूनामूरूणां च विशाम्पते।  
आसीत् कटकटाशब्दः सुमहाल्ँलोमहर्षणः ॥ ७० ॥
</details>

<details><summary>अनुवाद (हिन्दी)</summary>

प्रजानाथ! छिन्न-भिन्न होकर धरतीपर गिरनेवाले कवचशून्य शरीरों, आयुधोंसहित भुजाओं और जाँघोंका अत्यन्त भयंकर एवं रोमांचकारी कट-कट शब्द सुनायी पड़ता था॥६९-७०॥
</details>

<details open><summary>विश्वास-प्रस्तुतिः</summary>

निघ्नन्तो निशितैःशस्त्रैर्भ्रातॄन् पुत्रान् सखीनपि।  
योधाः परिपतन्ति स्म यथामिषकृते खगाः ॥ ७१ ॥
</details>

<details><summary>मूलम्</summary>

निघ्नन्तो निशितैःशस्त्रैर्भ्रातॄन् पुत्रान् सखीनपि।  
योधाः परिपतन्ति स्म यथामिषकृते खगाः ॥ ७१ ॥
</details>

<details><summary>अनुवाद (हिन्दी)</summary>

जैसे पक्षी मांसके लिये एक-दूसरेपर झपटते हैं, उसी प्रकार वहाँ योद्धा अपने तीखे शस्त्रोंद्वारा भाइयों, मित्रों और पुत्रोंका भी संहार करते हुए एक-दूसरेपर टूटे पड़ते थे॥७१॥
</details>

<details open><summary>विश्वास-प्रस्तुतिः</summary>

अन्योन्यं प्रतिसंरब्धाः समासाद्य परस्परम्।  
अहं पूर्वमहं पूर्वमिति न्यघ्नन् सहस्रशः ॥ ७२ ॥
</details>

<details><summary>मूलम्</summary>

अन्योन्यं प्रतिसंरब्धाः समासाद्य परस्परम्।  
अहं पूर्वमहं पूर्वमिति न्यघ्नन् सहस्रशः ॥ ७२ ॥
</details>

<details><summary>अनुवाद (हिन्दी)</summary>

दोनों पक्षोंके योद्धा एक-दूसरेसे भिड़कर परस्पर अत्यन्त कुपित हो ‘पहले मैं, पहले मैं’ ऐसा कहते हुए सहस्रों सैनिकोंका वध करने लगे॥७२॥
</details>

<details open><summary>विश्वास-प्रस्तुतिः</summary>

संघातेनासनभ्रष्टैरश्वारोहैर्गतासुभिः ।  
हयाः परिपतन्ति स्म शतशोऽथ सहस्रशः ॥ ७३ ॥
</details>

<details><summary>मूलम्</summary>

संघातेनासनभ्रष्टैरश्वारोहैर्गतासुभिः ।  
हयाः परिपतन्ति स्म शतशोऽथ सहस्रशः ॥ ७३ ॥
</details>

<details><summary>अनुवाद (हिन्दी)</summary>

शत्रुओंके आघातसे प्राणशून्य होकर आसनसे भ्रष्ट हुए अश्वारोहियोंके साथ सैकड़ों और हजारों घोड़े धराशायी होने लगे॥७३॥
</details>

<details open><summary>विश्वास-प्रस्तुतिः</summary>

स्फुरतां प्रतिपिष्टानामश्वानां शीघ्रगामिनाम् ।  
स्तनतां च मनुष्याणां सन्नद्धानां विशाम्पते ॥ ७४ ॥  
शक्त्यृष्टिप्रासशब्दश्च तुमुलः समपद्यत ।  
भिन्दतां परमर्माणि राजन् दुर्मन्त्रिते तव ॥ ७५ ॥
</details>

<details><summary>मूलम्</summary>

स्फुरतां प्रतिपिष्टानामश्वानां शीघ्रगामिनाम् ।  
स्तनतां च मनुष्याणां सन्नद्धानां विशाम्पते ॥ ७४ ॥  
शक्त्यृष्टिप्रासशब्दश्च तुमुलः समपद्यत ।  
भिन्दतां परमर्माणि राजन् दुर्मन्त्रिते तव ॥ ७५ ॥
</details>

<details><summary>अनुवाद (हिन्दी)</summary>

प्रजापालक नरेश! आपकी खोटी सलाहके अनुसार बहुत-से शीघ्रगामी अश्व गिरकर छटपटा रहे थे। कितने ही पिस गये थे और बहुत-से कवचधारी मनुष्य गर्जना करते हुए शत्रुओंके मर्म विदीर्ण कर रहे थे। उन सबके शक्ति, ऋष्टि और प्रासोंका भयंकर शब्द वहाँ गूँजने लगा था॥७४-७५॥
</details>

<details open><summary>विश्वास-प्रस्तुतिः</summary>

श्रमाभिभूताः संरब्धाः श्रान्तवाहाः पिपासवः।  
विक्षताश्च शितैः शस्त्रैरभ्यवर्तन्त तावकाः ॥ ७६ ॥
</details>

<details><summary>मूलम्</summary>

श्रमाभिभूताः संरब्धाः श्रान्तवाहाः पिपासवः।  
विक्षताश्च शितैः शस्त्रैरभ्यवर्तन्त तावकाः ॥ ७६ ॥
</details>

<details><summary>अनुवाद (हिन्दी)</summary>

आपके सैनिक परिश्रमसे थक गये थे, क्रोधमें भरे हुए थे, उनके वाहन भी थकावटसे चूर-चूर हो रहे थे और वे सब-के-सब प्याससे पीड़ित थे। उनके सारे अंग तीक्ष्ण शस्त्रोंसे क्षत-विक्षत हो गये थे॥७६॥
</details>

<details open><summary>विश्वास-प्रस्तुतिः</summary>

मत्ता रुधिरगन्धेन बहवोऽत्र विचेतसः।  
जघ्नुः परान् स्वकांश्चैव प्राप्तान् प्राप्ताननन्तरान् ॥ ७७ ॥
</details>

<details><summary>मूलम्</summary>

मत्ता रुधिरगन्धेन बहवोऽत्र विचेतसः।  
जघ्नुः परान् स्वकांश्चैव प्राप्तान् प्राप्ताननन्तरान् ॥ ७७ ॥
</details>

<details><summary>अनुवाद (हिन्दी)</summary>

वहाँ बहते हुए रक्तकी गन्धसे मतवाले हो बहुत-से सैनिक विवेकशक्ति खो बैठे थे और बारी-बारीसे अपने पास आये हुए शत्रुपक्षके तथा अपने पक्षके सैनिकोंका भी वध कर डालते थे॥७७॥
</details>

<details open><summary>विश्वास-प्रस्तुतिः</summary>

बहवश्च गतप्राणाः क्षत्रिया जयगृद्धिनः।  
भूमावभ्यपतन् राजन् शरवृष्टिभिरावृताः ॥ ७८ ॥
</details>

<details><summary>मूलम्</summary>

बहवश्च गतप्राणाः क्षत्रिया जयगृद्धिनः।  
भूमावभ्यपतन् राजन् शरवृष्टिभिरावृताः ॥ ७८ ॥
</details>

<details><summary>अनुवाद (हिन्दी)</summary>

राजन्! बहुत-से विजयाभिलाषी क्षत्रिय बाणोंकी वर्षासे आच्छादित हो प्राणोंका परित्याग करके पृथ्वीपर पड़े थे॥७८॥
</details>

<details open><summary>विश्वास-प्रस्तुतिः</summary>

वृकगृध्रशृगालानां तुमुले मोदनेऽहनि ।  
आसीद् बलक्षयो घोरस्तव पुत्रस्य पश्यतः ॥ ७९ ॥
</details>

<details><summary>मूलम्</summary>

वृकगृध्रशृगालानां तुमुले मोदनेऽहनि ।  
आसीद् बलक्षयो घोरस्तव पुत्रस्य पश्यतः ॥ ७९ ॥
</details>

<details><summary>अनुवाद (हिन्दी)</summary>

भेड़ियों, गीधों और सियारोंका आनन्द बढ़ानेवाले उस भयंकर दिनमें आपके पुत्रकी आँखोंके सामने कौरव-सेनाका घोर संहार हुआ॥७९॥
</details>

<details open><summary>विश्वास-प्रस्तुतिः</summary>

नराश्वकायैः संछन्ना भूमिरासीद् विशाम्पते।  
रुधिरोदकचित्रा च भीरूणां भयवर्धिनी ॥ ८० ॥
</details>

<details><summary>मूलम्</summary>

नराश्वकायैः संछन्ना भूमिरासीद् विशाम्पते।  
रुधिरोदकचित्रा च भीरूणां भयवर्धिनी ॥ ८० ॥
</details>

<details><summary>अनुवाद (हिन्दी)</summary>

प्रजानाथ! वह रणभूमि मनुष्यों और घोड़ोंकी लाशोंसे पट गयी थी तथा पानीकी तरह बहाये जाते हुए रक्तसे विचित्र शोभा धारण करके कायरोंका भय बढ़ा रही थी॥८०॥
</details>

<details open><summary>विश्वास-प्रस्तुतिः</summary>

असिभिः पट्टिशैः शूलैस्तक्षमाणाः पुनः पुनः।  
तावकाः पाण्डवेयाश्च न न्यवर्तन्त भारत ॥ ८१ ॥
</details>

<details><summary>मूलम्</summary>

असिभिः पट्टिशैः शूलैस्तक्षमाणाः पुनः पुनः।  
तावकाः पाण्डवेयाश्च न न्यवर्तन्त भारत ॥ ८१ ॥
</details>

<details><summary>अनुवाद (हिन्दी)</summary>

भारत! खड्गों, पट्टिशों और शूलोंसे एक-दूसरेको बारंबार घायल करते हुए आपके और पाण्डवोंके योद्धा युद्धसे पीछे नहीं हटते थे॥८१॥
</details>

<details open><summary>विश्वास-प्रस्तुतिः</summary>

प्रहरन्तो यथाशक्ति यावत् प्राणस्य धारणम्।  
योधाः परिपतन्ति स्म वमन्तो रुधिरं व्रणैः ॥ ८२ ॥
</details>

<details><summary>मूलम्</summary>

प्रहरन्तो यथाशक्ति यावत् प्राणस्य धारणम्।  
योधाः परिपतन्ति स्म वमन्तो रुधिरं व्रणैः ॥ ८२ ॥
</details>

<details><summary>अनुवाद (हिन्दी)</summary>

जबतक प्राण रहते, तबतक यथाशक्ति प्रहार करते हुए योद्धा अन्ततोगत्वा अपने घावोंसे रक्त बहाते हुए धराशायी हो जाते थे॥८२॥
</details>

<details open><summary>विश्वास-प्रस्तुतिः</summary>

शिरो गृहीत्वा केशेषु कबन्धः स्म प्रदृश्यते।  
उद्यम्य च शितं खड्गं रुधिरेण परिप्लुतम् ॥ ८३ ॥
</details>

<details><summary>मूलम्</summary>

शिरो गृहीत्वा केशेषु कबन्धः स्म प्रदृश्यते।  
उद्यम्य च शितं खड्गं रुधिरेण परिप्लुतम् ॥ ८३ ॥
</details>

<details><summary>अनुवाद (हिन्दी)</summary>

वहाँ कोई-कोई कबन्ध (धड़) ऐसा दिखायी दिया, जो एक हाथमें शत्रुके कटे हुए मस्तकको केशसहित पकड़े हुए और दूसरे हाथमें खूनसे रँगी हुई तीखी तलवार उठाये खड़ा था॥८३॥
</details>

<details open><summary>विश्वास-प्रस्तुतिः</summary>

तथोत्थितेषु बहुषु कबन्धेषु नराधिप।  
तथा रुधिरगन्धेन योधाः कश्मलमाविशन् ॥ ८४ ॥
</details>

<details><summary>मूलम्</summary>

तथोत्थितेषु बहुषु कबन्धेषु नराधिप।  
तथा रुधिरगन्धेन योधाः कश्मलमाविशन् ॥ ८४ ॥
</details>

<details><summary>अनुवाद (हिन्दी)</summary>

नरेश्वर! फिर उस तरहके बहुत-से कबन्ध उठे दिखायी देने लगे तथा रुधिरकी गन्धसे प्रायः सभी योद्धाओंपर मोह छा गया था॥८४॥
</details>

<details open><summary>विश्वास-प्रस्तुतिः</summary>

मन्दीभूते ततः शब्दे पाण्डवानां महद् बलम्।  
अल्पावशिष्टैस्तुरगैरभ्यवर्तत सौबलः ॥ ८५ ॥
</details>

<details><summary>मूलम्</summary>

मन्दीभूते ततः शब्दे पाण्डवानां महद् बलम्।  
अल्पावशिष्टैस्तुरगैरभ्यवर्तत सौबलः ॥ ८५ ॥
</details>

<details><summary>अनुवाद (हिन्दी)</summary>

तत्पश्चात् जब उस युद्धका कोलाहल कुछ कम हुआ, तब सुबलपुत्र शकुनि थोड़े-से बचे हुए घुड़सवारोंके साथ पुनः पाण्डवोंकी विशाल सेनापर टूट पड़ा॥८५॥
</details>

<details open><summary>विश्वास-प्रस्तुतिः</summary>

ततोऽभ्यधावंस्त्वरिताः पाण्डवा जयगृद्धिनः ।  
पदातयश्च नागाश्च सादिनश्चोद्यतायुधाः ॥ ८६ ॥  
कोष्ठकीकृत्य चाप्येनं परिक्षिप्य च सर्वशः।  
शस्त्रैर्नानाविधैर्जघ्नुर्युद्धपारं तितीर्षवः ॥ ८७ ॥
</details>

<details><summary>मूलम्</summary>

ततोऽभ्यधावंस्त्वरिताः पाण्डवा जयगृद्धिनः ।  
पदातयश्च नागाश्च सादिनश्चोद्यतायुधाः ॥ ८६ ॥  
कोष्ठकीकृत्य चाप्येनं परिक्षिप्य च सर्वशः।  
शस्त्रैर्नानाविधैर्जघ्नुर्युद्धपारं तितीर्षवः ॥ ८७ ॥
</details>

<details><summary>अनुवाद (हिन्दी)</summary>

तब विजयाभिलाषी पाण्डवोंने भी तुरंत उसपर धावा कर दिया। पाण्डव युद्धसे पार होना चाहते थे; अतः उनके पैदल, हाथीसवार और घुड़सवार सभी हथियार उठाये आगे बढ़े तथा शकुनिको सब ओरसे घेरकर उसे कोष्ठबद्ध करके नाना प्रकारके शस्त्रोंद्वारा घायल करने लगे॥८६-८७॥
</details>

<details open><summary>विश्वास-प्रस्तुतिः</summary>

त्वदीयास्तांस्तु सम्प्रेक्ष्य सर्वतः समभिद्रुतान्।  
रथाश्वपत्तिद्विरदाः पाण्डवानभिदुद्रुवुः ॥ ८८ ॥
</details>

<details><summary>मूलम्</summary>

त्वदीयास्तांस्तु सम्प्रेक्ष्य सर्वतः समभिद्रुतान्।  
रथाश्वपत्तिद्विरदाः पाण्डवानभिदुद्रुवुः ॥ ८८ ॥
</details>

<details><summary>अनुवाद (हिन्दी)</summary>

पाण्डव-सैनिकोंको सब ओरसे आक्रमण करते देख आपके रथी, घुड़सवार, पैदल और हाथीसवार भी पाण्डवोंपर टूट पड़े॥८८॥
</details>

<details open><summary>विश्वास-प्रस्तुतिः</summary>

केचित् पदातयः पद्भिर्मुष्टिभिश्च परस्परम्।  
निजघ्नुः समरे शूराः क्षीणशस्त्रास्ततोऽपतन् ॥ ८९ ॥
</details>

<details><summary>मूलम्</summary>

केचित् पदातयः पद्भिर्मुष्टिभिश्च परस्परम्।  
निजघ्नुः समरे शूराः क्षीणशस्त्रास्ततोऽपतन् ॥ ८९ ॥
</details>

<details><summary>अनुवाद (हिन्दी)</summary>

कुछ शूरवीर पैदल योद्धा समरांगणमें पैदलोंके साथ भिड़ गये और अस्त्र-शस्त्रोंके क्षीण हो जानेपर एक-दूसरेको मुक्कोंसे मारने लगे। इस प्रकार लड़ते-लड़ते वे पृथ्वीपर गिर पड़े॥८९॥
</details>

<details open><summary>विश्वास-प्रस्तुतिः</summary>

रथेभ्यो रथिनः पेतुर्द्विपेभ्यो हस्तिसादिनः।  
विमानेभ्यो दिवो भ्रष्ट्राः सिद्धाः पुण्यक्षयादिव ॥ ९० ॥
</details>

<details><summary>मूलम्</summary>

रथेभ्यो रथिनः पेतुर्द्विपेभ्यो हस्तिसादिनः।  
विमानेभ्यो दिवो भ्रष्ट्राः सिद्धाः पुण्यक्षयादिव ॥ ९० ॥
</details>

<details><summary>अनुवाद (हिन्दी)</summary>

जैसे सिद्ध पुरुष पुण्यक्षय होनेपर स्वर्गलोकके विमानोंसे नीचे गिर जाते हैं, उसी प्रकार वहाँ रथी रथोंसे और हाथीसवार हाथियोंसे पृथ्वीपर गिर पड़े॥९०॥
</details>

<details open><summary>विश्वास-प्रस्तुतिः</summary>

एवमन्योन्यमायत्ता योधा जघ्नुर्महाहवे ।  
पितॄन् भ्रातॄन् वयस्यांश्च पुत्रानपि तथा परे ॥ ९१ ॥
</details>

<details><summary>मूलम्</summary>

एवमन्योन्यमायत्ता योधा जघ्नुर्महाहवे ।  
पितॄन् भ्रातॄन् वयस्यांश्च पुत्रानपि तथा परे ॥ ९१ ॥
</details>

<details><summary>अनुवाद (हिन्दी)</summary>

इस प्रकार उस महायुद्धमें दूसरे-दूसरे योद्धा परस्पर विजयके लिये प्रयत्नशील हो पिता, भाई, मित्र और पुत्रोंका भी वध करने लगे॥९१॥
</details>

<details open><summary>विश्वास-प्रस्तुतिः</summary>

एवमासीदमर्यादं युद्धं भरतसत्तम ।  
प्रासासिबाणकलिले वर्तमाने सुदारुणे ॥ ९२ ॥
</details>

<details><summary>मूलम्</summary>

एवमासीदमर्यादं युद्धं भरतसत्तम ।  
प्रासासिबाणकलिले वर्तमाने सुदारुणे ॥ ९२ ॥
</details>

<details><summary>अनुवाद (हिन्दी)</summary>

भरतश्रेष्ठ! प्रास, खड्ग और बाणोंसे व्याप्त हुए उस अत्यन्त भयंकर रणक्षेत्रमें इस प्रकार मर्यादाशून्य युद्ध हो रहा था॥९२॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि संकुलयुद्धे त्रयोविंशोऽध्यायः ॥ २३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वमें संकुलयुद्धविषयक तेईसवाँ अध्याय पूरा हुआ॥२३॥
</details>
