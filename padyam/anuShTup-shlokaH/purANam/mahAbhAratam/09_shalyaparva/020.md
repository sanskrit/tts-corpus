+++
title_full = "020 धृष्टद्युम्नद्वारा राजा शाल्वके हाथीका और सात्यकिद्वारा राजा शाल्वका वध"
title = "०२०"

+++

<details><summary>भागसूचना</summary>

विंशोऽध्यायः
</details>

<details><summary>सूचना (हिन्दी)</summary>

धृष्टद्युम्नद्वारा राजा शाल्वके हाथीका और सात्यकिद्वारा राजा शाल्वका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

संनिवृत्ते जनौघे तु शाल्वो म्लेच्छगणाधिपः।  
अभ्यवर्तत संक्रुद्धः पाण्डवानां महद् बलम् ॥ १ ॥  
आस्थाय सुमहानागं प्रभिन्नं पर्वतोपमम्।  
दृप्तमैरावतप्रख्यममित्रगणमर्दनम् ॥ २ ॥
</details>

<details><summary>मूलम्</summary>

संनिवृत्ते जनौघे तु शाल्वो म्लेच्छगणाधिपः।  
अभ्यवर्तत संक्रुद्धः पाण्डवानां महद् बलम् ॥ १ ॥  
आस्थाय सुमहानागं प्रभिन्नं पर्वतोपमम्।  
दृप्तमैरावतप्रख्यममित्रगणमर्दनम् ॥ २ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! जब कौरवपक्षका जनसमूह पुनः युद्धके लिये लौट आया, उस समय म्लेच्छोंका राजा शाल्व अत्यन्त क्रुद्ध हो मदकी धारा बहानेवाले, पर्वतके समान विशालकाय, अभिमानी तथा ऐरावतके सदृश शत्रुसमुदायका संहार करनेमें समर्थ एक महान् गजराजपर आरूढ़ हो पाण्डवोंकी विशाल सेनाका सामना करनेके लिये आया॥१-२॥
</details>

<details open><summary>विश्वास-प्रस्तुतिः</summary>

योऽसौ महाभद्रकुलप्रसूतः  
सुपूजितो धार्तराष्ट्रेण नित्यम् ।  
सुकल्पितः शास्त्रविनिश्चयज्ञैः  
सदोपवाह्यः समरेषु राजन् ॥ ३ ॥
</details>

<details><summary>मूलम्</summary>

योऽसौ महाभद्रकुलप्रसूतः  
सुपूजितो धार्तराष्ट्रेण नित्यम् ।  
सुकल्पितः शास्त्रविनिश्चयज्ञैः  
सदोपवाह्यः समरेषु राजन् ॥ ३ ॥
</details>

<details><summary>अनुवाद (हिन्दी)</summary>

राजन्! वह हाथी महाभद्र नामक गजराजके कुलमें उत्पन्न हुआ था। धृतराष्ट्रपुत्र दुर्योधनने नित्य ही उसका आदर किया था, गजशास्त्रके ज्ञाता पुरुषोंने उसे अच्छी तरह सजाया था और सदा ही युद्धके अवसरोंपर वह सवारीके उपयोगमें लाया जाता था॥३॥
</details>

<details open><summary>विश्वास-प्रस्तुतिः</summary>

तमास्थितो राजवरो बभूव  
यथोदयस्थः सविता क्षपान्ते ।  
स तेन नागप्रवरेण राज-  
न्नभ्युद्ययौ पाण्डुसुतान् समेतान् ॥ ४ ॥  
शितैः पृषत्कैर्विददार वेगै-  
र्महेन्द्रवज्रप्रतिमैः सुघोरैः ।
</details>

<details><summary>मूलम्</summary>

तमास्थितो राजवरो बभूव  
यथोदयस्थः सविता क्षपान्ते ।  
स तेन नागप्रवरेण राज-  
न्नभ्युद्ययौ पाण्डुसुतान् समेतान् ॥ ४ ॥  
शितैः पृषत्कैर्विददार वेगै-  
र्महेन्द्रवज्रप्रतिमैः सुघोरैः ।
</details>

<details><summary>अनुवाद (हिन्दी)</summary>

राजाओंमें श्रेष्ठ शाल्व उस गजराजपर बैठकर प्रातःकाल उदयाचलपर स्थित हुए सूर्यदेवके समान सुशोभित होने लगा। महाराज! वह उस श्रेष्ठ हाथीके द्वारा वहाँ एकत्र हुए समस्त पाण्डवोंपर चढ़ आया और इन्द्रके वज्रकी भाँति अत्यन्त भयंकर तीखे बाणोंसे उन सबको वेगपूर्वक विदीर्ण करने लगा॥४॥
</details>

<details open><summary>विश्वास-प्रस्तुतिः</summary>

ततः शरान् वै सृजतो महारणे  
योधांश्च राजन् नयतो यमालयम् ॥ ५ ॥  
नास्यान्तरं ददृशुः स्वे परे वा  
यथा पुरा वज्रधरस्य दैत्याः।  
ऐरावणस्थस्य चमूविमर्दे-  
दैत्याः पुरा वासवस्येव राजन् ॥ ६ ॥
</details>

<details><summary>मूलम्</summary>

ततः शरान् वै सृजतो महारणे  
योधांश्च राजन् नयतो यमालयम् ॥ ५ ॥  
नास्यान्तरं ददृशुः स्वे परे वा  
यथा पुरा वज्रधरस्य दैत्याः।  
ऐरावणस्थस्य चमूविमर्दे-  
दैत्याः पुरा वासवस्येव राजन् ॥ ६ ॥
</details>

<details><summary>अनुवाद (हिन्दी)</summary>

राजन्! जैसे पूर्वकालमें ऐरावतपर बैठकर शत्रु-सेनाका संहार करते हुए वज्रधारी इन्द्रके बाण छोड़ने और विपक्षीको मार गिरानेके अन्तरको दैत्य और देवता नहीं देख पाते थे, उसी प्रकार उस महासमरमें शाल्वके बाण छोड़ने तथा सैनिकोंको यमलोक पहुँचानेमें कितनी देर लगती है, इसे अपने या शत्रुपक्षके योद्धा नहीं देख सके॥
</details>

<details open><summary>विश्वास-प्रस्तुतिः</summary>

ते पाण्डवाः सोमकाः सृञ्जयाश्च  
तमेकनागं ददृशुः समन्तात् ।  
सहस्रशो वै विचरन्तमेकं  
यथा महेन्द्रस्य गजं समीपे ॥ ७ ॥
</details>

<details><summary>मूलम्</summary>

ते पाण्डवाः सोमकाः सृञ्जयाश्च  
तमेकनागं ददृशुः समन्तात् ।  
सहस्रशो वै विचरन्तमेकं  
यथा महेन्द्रस्य गजं समीपे ॥ ७ ॥
</details>

<details><summary>अनुवाद (हिन्दी)</summary>

इन्द्रके ऐरावत हाथीकी भाँति म्लेच्छराजका वह गजराज यद्यपि रणभूमिमें अकेला ही निकट विचर रहा था, तो भी पाण्डव, सृंजय और सोमकयोद्धा उसे सहस्रोंकी संख्यामें देखते थे। उन्हें सब ओर वही वह दिखायी देता था॥७॥
</details>

<details open><summary>विश्वास-प्रस्तुतिः</summary>

संद्राव्यमाणं तु बलं परेषां  
परीतकल्पं विबभौ समन्ततः ।  
नैवावतस्थे समरे भृशं भयाद्  
विमृद्यमानं तु परस्परं तदा ॥ ८ ॥
</details>

<details><summary>मूलम्</summary>

संद्राव्यमाणं तु बलं परेषां  
परीतकल्पं विबभौ समन्ततः ।  
नैवावतस्थे समरे भृशं भयाद्  
विमृद्यमानं तु परस्परं तदा ॥ ८ ॥
</details>

<details><summary>अनुवाद (हिन्दी)</summary>

उस हाथीके द्वारा खदेड़ी जाती हुई वह सेना सब ओरसे घिरी हुई-सी जान पड़ती थी। अत्यन्त भयके कारण वह समरभूमिमें ठहर न सकी। उस समय सभी सैनिक आपसमें ही धक्के खाकर कुचले जाने लगे॥८॥
</details>

<details open><summary>विश्वास-प्रस्तुतिः</summary>

ततः प्रभग्ना सहसा महाचमूः  
सा पाण्डवी तेन नराधिपेन।  
दिशश्चतस्रः सहसा विधाविता  
गजेन्द्रवेगं तमपारयन्ती ॥ ९ ॥  
दृष्ट्वा च तां वेगवतीं प्रभग्नां  
सर्वे त्वदीया युधि योधमुख्याः।  
अपूजयंस्ते तु नराधिपं तं  
दध्मुश्च शङ्खान् शशिसंनिकाशान् ॥ १० ॥
</details>

<details><summary>मूलम्</summary>

ततः प्रभग्ना सहसा महाचमूः  
सा पाण्डवी तेन नराधिपेन।  
दिशश्चतस्रः सहसा विधाविता  
गजेन्द्रवेगं तमपारयन्ती ॥ ९ ॥  
दृष्ट्वा च तां वेगवतीं प्रभग्नां  
सर्वे त्वदीया युधि योधमुख्याः।  
अपूजयंस्ते तु नराधिपं तं  
दध्मुश्च शङ्खान् शशिसंनिकाशान् ॥ १० ॥
</details>

<details><summary>अनुवाद (हिन्दी)</summary>

म्लेच्छराज शाल्वने पाण्डवोंकी उस विशाल सेनामें सहसा भगदड़ मचा दी। उस गजराजके वेगको सहन न कर सकनेके कारण वह सेना तत्काल चारों दिशाओंमें भाग चली! उस वेगशालिनी सेनाको भागती देख युद्धस्थलमें खड़े हुए आपके सभी प्रधान-प्रधान योद्धा म्लेच्छराज शाल्वकी प्रशंसा करने और चन्द्रमाके समान उज्ज्वल शंख बजाने लगे॥९-१०॥
</details>

<details open><summary>विश्वास-प्रस्तुतिः</summary>

श्रुत्वा निनादं त्वथ कौरवाणां  
हर्षाद् विमुक्तं सह शङ्खशब्दैः।  
सेनापतिः पाण्डवसृञ्जयानां  
पाञ्चालपुत्रो ममृषे न कोपात् ॥ ११ ॥
</details>

<details><summary>मूलम्</summary>

श्रुत्वा निनादं त्वथ कौरवाणां  
हर्षाद् विमुक्तं सह शङ्खशब्दैः।  
सेनापतिः पाण्डवसृञ्जयानां  
पाञ्चालपुत्रो ममृषे न कोपात् ॥ ११ ॥
</details>

<details><summary>अनुवाद (हिन्दी)</summary>

शंखध्वनिके साथ कौरवोंका वह हर्षनाद सुनकर पाण्डवों और सृंजयोंके सेनापति पांचालराजकुमार धृष्टद्युम्न क्रोधपूर्वक उसे सहन न कर सके॥११॥
</details>

<details open><summary>विश्वास-प्रस्तुतिः</summary>

ततस्तु तं वै द्विरदं महात्मा  
प्रत्युद्ययौ त्वरमाणे जयाय ।  
जम्भो यथा शक्रसमागमे वै  
नागेन्द्रमैरावणमिन्द्रवाह्यम् ॥ १२ ॥
</details>

<details><summary>मूलम्</summary>

ततस्तु तं वै द्विरदं महात्मा  
प्रत्युद्ययौ त्वरमाणे जयाय ।  
जम्भो यथा शक्रसमागमे वै  
नागेन्द्रमैरावणमिन्द्रवाह्यम् ॥ १२ ॥
</details>

<details><summary>अनुवाद (हिन्दी)</summary>

तदनन्तर उन महामनस्वी धृष्टद्युम्नने बड़ी उतावलीके साथ विजय प्राप्त करनेके लिये उस हाथीपर चढ़ाई की। जैसे इन्द्रके साथ युद्ध छिड़नेपर जम्भासुरने इन्द्रवाहन नागराज ऐरावतपर धावा किया था॥१२॥
</details>

<details open><summary>विश्वास-प्रस्तुतिः</summary>

तमापतन्तं सहसा तु दृष्ट्वा  
पाञ्चालपुत्रं युधि राजसिंहः ।  
तं वै द्विपं प्रेषयामास तूर्णं  
वधाय राजन् द्रुपदात्मजस्य ॥ १३ ॥
</details>

<details><summary>मूलम्</summary>

तमापतन्तं सहसा तु दृष्ट्वा  
पाञ्चालपुत्रं युधि राजसिंहः ।  
तं वै द्विपं प्रेषयामास तूर्णं  
वधाय राजन् द्रुपदात्मजस्य ॥ १३ ॥
</details>

<details><summary>अनुवाद (हिन्दी)</summary>

राजन्! पांचालपुत्र धृष्टद्युम्नको युद्धमें सहसा आक्रमण करते देख नृपश्रेष्ठ शाल्वने उस हाथीको उनके वधके लिये तुरंत ही उनकी ओर बढ़ाया॥१३॥
</details>

<details open><summary>विश्वास-प्रस्तुतिः</summary>

स तं द्विपेन्द्रं सहसा पतन्त-  
मविध्यदग्निप्रतिमैः पृषत्कैः ।  
कर्मारधौतैर्निशितैर्ज्वलद्भि-  
र्नाराचमुख्यैस्त्रिभिरुग्रवेगैः ॥ १४ ॥
</details>

<details><summary>मूलम्</summary>

स तं द्विपेन्द्रं सहसा पतन्त-  
मविध्यदग्निप्रतिमैः पृषत्कैः ।  
कर्मारधौतैर्निशितैर्ज्वलद्भि-  
र्नाराचमुख्यैस्त्रिभिरुग्रवेगैः ॥ १४ ॥
</details>

<details><summary>अनुवाद (हिन्दी)</summary>

उस नागराजको सहसा आते देख धृष्टद्युम्नने अग्निके समान प्रज्वलित, कारीगरके साफ किये हुए, तेजधारवाले, तीन भयंकर वेगशाली उत्तम नाराचोंद्वारा घायल कर दिया॥१४॥
</details>

<details open><summary>विश्वास-प्रस्तुतिः</summary>

ततोऽपरान् पञ्चशतान् महात्मा  
नाराचमुख्यान् विससर्ज कुम्भे ।  
स तैस्तु विद्धः परमद्विपो रणे  
तदा परावृत्य भृशं प्रदुद्रुवे ॥ १५ ॥
</details>

<details><summary>मूलम्</summary>

ततोऽपरान् पञ्चशतान् महात्मा  
नाराचमुख्यान् विससर्ज कुम्भे ।  
स तैस्तु विद्धः परमद्विपो रणे  
तदा परावृत्य भृशं प्रदुद्रुवे ॥ १५ ॥
</details>

<details><summary>अनुवाद (हिन्दी)</summary>

तत्पश्चात् महामना धृष्टद्युम्नने उसके कुम्भस्थलको लक्ष्य करके पाँच सौ उत्तम नाराच और छोड़े। उनके द्वारा अत्यन्त घायल हुआ वह महान् गजराज युद्धसे मुँह मोड़कर वेगपूर्वक भागने लगा॥१५॥
</details>

<details open><summary>विश्वास-प्रस्तुतिः</summary>

तं नागराजं सहसा प्रणुन्नं  
विद्राव्यमाणं विनिवर्त्य शाल्वः ।  
तोत्राङ्कुशैः प्रेषयामास तूर्णं  
पाञ्चालराजस्य रथं प्रदिश्य ॥ १६ ॥
</details>

<details><summary>मूलम्</summary>

तं नागराजं सहसा प्रणुन्नं  
विद्राव्यमाणं विनिवर्त्य शाल्वः ।  
तोत्राङ्कुशैः प्रेषयामास तूर्णं  
पाञ्चालराजस्य रथं प्रदिश्य ॥ १६ ॥
</details>

<details><summary>अनुवाद (हिन्दी)</summary>

उस नागराजको सहसा पीड़ित होकर भागते देख शाल्वराजने पुनः युद्धकी ओर लौटाया और पीड़ा देनेवाले अंकुशोंसे मारकर उसे तुरंत ही पांचालराजके रथकी ओर दौड़ाया॥१६॥
</details>

<details open><summary>विश्वास-प्रस्तुतिः</summary>

दृष्ट्वाऽऽपतन्तं सहसा तु नागं  
धृष्टद्युम्नः स्वरथाच्छ्रीघ्रमेव ।  
गदां प्रगृह्योग्रजवेन वीरो  
भूमिं प्रपन्नो भयविह्वलाङ्गः ॥ १७ ॥
</details>

<details><summary>मूलम्</summary>

दृष्ट्वाऽऽपतन्तं सहसा तु नागं  
धृष्टद्युम्नः स्वरथाच्छ्रीघ्रमेव ।  
गदां प्रगृह्योग्रजवेन वीरो  
भूमिं प्रपन्नो भयविह्वलाङ्गः ॥ १७ ॥
</details>

<details><summary>अनुवाद (हिन्दी)</summary>

हाथीको सहसा आक्रमण करते देख वीर धृष्टद्युम्न हाथमें गदा ले शीघ्र ही अत्यन्त वेगपूर्वक अपने रथसे कूदकर पृथ्वीपर आ गये। उस समय उनके सारे अंग भयसे व्याकुल हो रहे थे॥१७॥
</details>

<details open><summary>विश्वास-प्रस्तुतिः</summary>

स तं रथं हेमविभूषिताङ्गं  
साश्वं ससूतं सहसा विमृद्य।  
उत्क्षिप्य हस्तेन नदन् महाद्विपो  
विपोथयामास वसुन्धरातले ॥ १८ ॥
</details>

<details><summary>मूलम्</summary>

स तं रथं हेमविभूषिताङ्गं  
साश्वं ससूतं सहसा विमृद्य।  
उत्क्षिप्य हस्तेन नदन् महाद्विपो  
विपोथयामास वसुन्धरातले ॥ १८ ॥
</details>

<details><summary>अनुवाद (हिन्दी)</summary>

गर्जना करते हुए उस विशालकाय हाथीने धृष्टद्युम्नके उस सुवर्णभूषित रथको घोड़ों और सारथि-सहित सहसा कुचल डाला और सूँड़से ऊपर उठाकर पृथ्वीपर दे मारा॥१८॥
</details>

<details open><summary>विश्वास-प्रस्तुतिः</summary>

पाञ्जालराजस्य सुतं च दृष्ट्वा  
तदार्दितं नागवरेण तेन ।  
तमभ्यधावत् सहसा जवेन  
भीमः शिखण्डी च शिनेश्च नप्ता ॥ १९ ॥
</details>

<details><summary>मूलम्</summary>

पाञ्जालराजस्य सुतं च दृष्ट्वा  
तदार्दितं नागवरेण तेन ।  
तमभ्यधावत् सहसा जवेन  
भीमः शिखण्डी च शिनेश्च नप्ता ॥ १९ ॥
</details>

<details><summary>अनुवाद (हिन्दी)</summary>

पांचालराजकुमार धृष्टद्युम्नको उस गजराजके द्वारा पीड़ित हुआ देख भीमसेन, शिखण्डी और सात्यकि सहसा बड़े वेगसे उसकी ओर दौड़े॥१९॥
</details>

<details open><summary>विश्वास-प्रस्तुतिः</summary>

शरैश्च वेगं सहसा निगृह्य  
तस्याभितो व्यापततो गजस्य ।  
स संगृहीतो रथिभिर्गजो वै  
चचाल तैर्वार्यमाणश्च संख्ये ॥ २० ॥
</details>

<details><summary>मूलम्</summary>

शरैश्च वेगं सहसा निगृह्य  
तस्याभितो व्यापततो गजस्य ।  
स संगृहीतो रथिभिर्गजो वै  
चचाल तैर्वार्यमाणश्च संख्ये ॥ २० ॥
</details>

<details><summary>अनुवाद (हिन्दी)</summary>

उन रथियोंने सब ओर आक्रमण करनेवाले उस हाथीके वेगको सहसा अपने बाणोंद्वारा अवरुद्ध कर दिया। उनके द्वारा अपनी प्रगति रुक जानेके कारण वह निगृहीत-सा होकर विचलित हो उठा॥२०॥
</details>

<details open><summary>विश्वास-प्रस्तुतिः</summary>

ततः पृषत्कान् प्रववर्ष राजा  
सूर्यो यथा रश्मिजालं समन्तात्।  
तैराशुगैर्वध्यमाना रथौघाः  
प्रदुद्रुवुः सहितास्तत्र तत्र ॥ २१ ॥
</details>

<details><summary>मूलम्</summary>

ततः पृषत्कान् प्रववर्ष राजा  
सूर्यो यथा रश्मिजालं समन्तात्।  
तैराशुगैर्वध्यमाना रथौघाः  
प्रदुद्रुवुः सहितास्तत्र तत्र ॥ २१ ॥
</details>

<details><summary>अनुवाद (हिन्दी)</summary>

तदनन्तर जैसे सूर्यदेव सब ओर अपनी किरणोंका प्रसार करते हैं, उसी प्रकार राजा शाल्वने बाणोंकी वर्षा आरम्भ कर दी। उन शीघ्रगामी बाणोंकी मार खाकर वे पाण्डव रथी एक साथ इधर-उधर भागने लगे॥२१॥
</details>

<details open><summary>विश्वास-प्रस्तुतिः</summary>

तत् कर्म शाल्वस्य समीक्ष्य सर्वे  
पाञ्चालपुत्रा नृप सृञ्जयाश्च ।  
हाहाकारैर्नादयन्ति स्म युद्धे  
द्विपं समन्ताद् रुरुधुर्नराग्र्याः ॥ २२ ॥
</details>

<details><summary>मूलम्</summary>

तत् कर्म शाल्वस्य समीक्ष्य सर्वे  
पाञ्चालपुत्रा नृप सृञ्जयाश्च ।  
हाहाकारैर्नादयन्ति स्म युद्धे  
द्विपं समन्ताद् रुरुधुर्नराग्र्याः ॥ २२ ॥
</details>

<details><summary>अनुवाद (हिन्दी)</summary>

नरेश्वर! शास्त्रका वह पराक्रम देखकर समस्त नरश्रेष्ठ पांचाल तथा सृंजय अपने हाहाकारोंसे सम्पूर्ण दिशाओंको प्रतिध्वनित करने लगे। उन्होंने युद्धभूमिमें उस हाथीको चारों ओरसे घेर लिया॥२२॥
</details>

<details open><summary>विश्वास-प्रस्तुतिः</summary>

पाञ्चालपुत्रस्त्वरितस्तु शूरो  
गदां प्रगृह्याचलशृङ्गकल्पाम् ।  
ससम्भ्रमं भारत शत्रुघाती  
जवेन वीरोऽनुससार नागम् ॥ २३ ॥
</details>

<details><summary>मूलम्</summary>

पाञ्चालपुत्रस्त्वरितस्तु शूरो  
गदां प्रगृह्याचलशृङ्गकल्पाम् ।  
ससम्भ्रमं भारत शत्रुघाती  
जवेन वीरोऽनुससार नागम् ॥ २३ ॥
</details>

<details><summary>अनुवाद (हिन्दी)</summary>

भारत! इसी समय शत्रुघाती शूरवीर पांचालराजकुमार धृष्टद्युम्नने तुरंत ही पर्वतशिखरके समान विशाल गदा हाथमें लेकर बड़े वेगसे उस हाथीपर आक्रमण किया॥
</details>

<details open><summary>विश्वास-प्रस्तुतिः</summary>

ततस्तु नागं धरणीधराभं  
मदं स्रवन्तं जलदप्रकाशम् ।  
गदां समाविद्ध्य भृशं जघान  
पाञ्चालराजस्य सुतस्तरस्वी ॥ २४ ॥
</details>

<details><summary>मूलम्</summary>

ततस्तु नागं धरणीधराभं  
मदं स्रवन्तं जलदप्रकाशम् ।  
गदां समाविद्ध्य भृशं जघान  
पाञ्चालराजस्य सुतस्तरस्वी ॥ २४ ॥
</details>

<details><summary>अनुवाद (हिन्दी)</summary>

पांचालराजके वेगवान् पुत्रने मेघोंके समान मदकी वर्षा करनेवाले उस पर्वताकार गजराजपर अपनी गदा घुमाकर बड़े वेगसे प्रहार किया॥२४॥
</details>

<details open><summary>विश्वास-प्रस्तुतिः</summary>

स भिन्नकुम्भः सहसा विनद्य  
मुखात् प्रभूतं क्षतजं विमुञ्चन्।  
पपात नागो धरणीधराभः  
क्षितिप्रकम्पाच्चलितो यथाद्रिः ॥ २५ ॥
</details>

<details><summary>मूलम्</summary>

स भिन्नकुम्भः सहसा विनद्य  
मुखात् प्रभूतं क्षतजं विमुञ्चन्।  
पपात नागो धरणीधराभः  
क्षितिप्रकम्पाच्चलितो यथाद्रिः ॥ २५ ॥
</details>

<details><summary>अनुवाद (हिन्दी)</summary>

गदाके आघातसे हाथीका कुम्भस्थल फट गया और वह पर्वतके समान विशालकाय गजराज सहसा चीत्कार करके मुँहसे रक्तवमन करता हुआ गिर पड़ा, मानो भूकम्प आनेसे कोई पहाड़ ढह गया हो॥२५॥
</details>

<details open><summary>विश्वास-प्रस्तुतिः</summary>

निपात्यमाने तु तदा गजेन्द्रे  
हाहाकृते तव पुत्रस्य सैन्ये।  
स शाल्वराजस्य शिनिप्रवीरो  
जहार भल्लेन शिरः शितेन ॥ २६ ॥
</details>

<details><summary>मूलम्</summary>

निपात्यमाने तु तदा गजेन्द्रे  
हाहाकृते तव पुत्रस्य सैन्ये।  
स शाल्वराजस्य शिनिप्रवीरो  
जहार भल्लेन शिरः शितेन ॥ २६ ॥
</details>

<details><summary>अनुवाद (हिन्दी)</summary>

जब वह गजराज गिराया जाने लगा, उस समय आपके पुत्रकी सेनामें हाहाकार मच गया। इतनेहीमें शिनिवंशके प्रमुख वीर सात्यकिने एक तीखे भल्लसे शाल्वराजका सिर काट दिया॥२६॥
</details>

<details open><summary>विश्वास-प्रस्तुतिः</summary>

हृतोत्तमाङ्गो युधि सात्वतेन  
पपात भूमौ सह नागराज्ञा।  
यथाद्रिशृङ्गं सुमहत् प्रणुन्नं  
वज्रेण देवाधिपचोदितेन ॥ २७ ॥
</details>

<details><summary>मूलम्</summary>

हृतोत्तमाङ्गो युधि सात्वतेन  
पपात भूमौ सह नागराज्ञा।  
यथाद्रिशृङ्गं सुमहत् प्रणुन्नं  
वज्रेण देवाधिपचोदितेन ॥ २७ ॥
</details>

<details><summary>अनुवाद (हिन्दी)</summary>

रणभूमिमें सात्यकिद्वारा मस्तक कट जानेपर शाल्वराज भी उस गजराजके साथ ही धराशायी हो गया, मानो देवराज इन्द्रके चलाये हुए वज्रसे कटकर कोई विशाल पर्वतशिखर पृथ्वीपर गिर पड़ा हो॥२७॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि शाल्ववधे विंशोऽध्यायः ॥ २० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वमें शास्त्रका वधविषयक बीसवाँ अध्याय पूरा हुआ॥२०॥
</details>
