+++
title_full = "014 अर्जुन और अश्वत्थामाका युद्ध तथा पांचाल वीर सुरथका वध"
title = "०१४"

+++

<details><summary>भागसूचना</summary>

चतुर्दशोऽध्यायः
</details>

<details><summary>सूचना (हिन्दी)</summary>

अर्जुन और अश्वत्थामाका युद्ध तथा पांचाल वीर सुरथका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

अर्जुनो द्रौणिना विद्धो युद्धे बहुभिरायसैः।  
तस्य चानुचरैः शूरैस्त्रिगर्तानां महारथैः ॥ १ ॥
</details>

<details><summary>मूलम्</summary>

अर्जुनो द्रौणिना विद्धो युद्धे बहुभिरायसैः।  
तस्य चानुचरैः शूरैस्त्रिगर्तानां महारथैः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! दूसरी ओर द्रोणपुत्र अश्वत्थामा तथा उसके पीछे चलनेवाले त्रिगर्तदेशीय शूरवीर महारथियोंने अर्जुनको लोहेके बने हुए बहुत-से बाणोंद्वारा घायल कर दिया॥१॥
</details>

<details open><summary>विश्वास-प्रस्तुतिः</summary>

द्रौणिं विव्याध समरे त्रिभिरेव शिलीमुखैः।  
तथेतरान् महेष्वासान् द्वाभ्यां द्वाभ्यां धनंजयः ॥ २ ॥
</details>

<details><summary>मूलम्</summary>

द्रौणिं विव्याध समरे त्रिभिरेव शिलीमुखैः।  
तथेतरान् महेष्वासान् द्वाभ्यां द्वाभ्यां धनंजयः ॥ २ ॥
</details>

<details><summary>अनुवाद (हिन्दी)</summary>

तब अर्जुनने समरभूमिमें तीन बाणोंसे अश्वत्थामाको और दो-दो बाणोंसे अन्य महाधनुर्धरोंको बींध डाला॥
</details>

<details open><summary>विश्वास-प्रस्तुतिः</summary>

भूयश्चैव महाराज शरवर्षैरवाकिरत् ।  
शरकण्टकितास्ते तु तावका भरतर्षभ ॥ ३ ॥  
न जहुः पार्थमासाद्य ताड्यमानाः शितैः शरैः।
</details>

<details><summary>मूलम्</summary>

भूयश्चैव महाराज शरवर्षैरवाकिरत् ।  
शरकण्टकितास्ते तु तावका भरतर्षभ ॥ ३ ॥  
न जहुः पार्थमासाद्य ताड्यमानाः शितैः शरैः।
</details>

<details><summary>अनुवाद (हिन्दी)</summary>

महाराज! भरतश्रेष्ठ! तत्पश्चात् अर्जुनने पुनः उन सबको अपने बाणोंकी वर्षासे आच्छादित कर दिया। अर्जुनके पैने बाणोंकी मार खाकर उन बाणोंसे कण्टकयुक्त होकर भी आपके सैनिक अर्जुनको छोड़ न सके॥३॥
</details>

<details open><summary>विश्वास-प्रस्तुतिः</summary>

अर्जुनं रथवंशेन द्रोणपुत्रपुरोगमाः ॥ ४ ॥  
अयोधयन्त समरे परिवार्य महारथाः।
</details>

<details><summary>मूलम्</summary>

अर्जुनं रथवंशेन द्रोणपुत्रपुरोगमाः ॥ ४ ॥  
अयोधयन्त समरे परिवार्य महारथाः।
</details>

<details><summary>अनुवाद (हिन्दी)</summary>

समरांगणमें द्रोणपुत्रको आगे करके कौरव महारथी अर्जुनको रथसमूहसे घेरकर उनके साथ युद्ध करने लगे॥
</details>

<details open><summary>विश्वास-प्रस्तुतिः</summary>

तैस्तु क्षिप्ताः शरा राजन् कार्तस्वरविभूषिताः ॥ ५ ॥  
अर्जुनस्य रथोपस्थं पूरयामासुरञ्जसा ।
</details>

<details><summary>मूलम्</summary>

तैस्तु क्षिप्ताः शरा राजन् कार्तस्वरविभूषिताः ॥ ५ ॥  
अर्जुनस्य रथोपस्थं पूरयामासुरञ्जसा ।
</details>

<details><summary>अनुवाद (हिन्दी)</summary>

राजन्! उनके चलाये हुए सुवर्णभूषित बाणोंने अर्जुनके रथकी बैठकको अनायास ही भर दिया॥५॥
</details>

<details open><summary>विश्वास-प्रस्तुतिः</summary>

तथा कृष्णौ महेष्वासौ वृषभौ सर्वधन्विनाम् ॥ ६ ॥  
शरैर्वीक्ष्य विनुन्नाङ्गौ प्रहृष्टा युद्धदुर्मदाः।
</details>

<details><summary>मूलम्</summary>

तथा कृष्णौ महेष्वासौ वृषभौ सर्वधन्विनाम् ॥ ६ ॥  
शरैर्वीक्ष्य विनुन्नाङ्गौ प्रहृष्टा युद्धदुर्मदाः।
</details>

<details><summary>अनुवाद (हिन्दी)</summary>

सम्पूर्ण धनुर्धरोंमें श्रेष्ठ तथा महाधनुर्धर श्रीकृष्ण और अर्जुनके सम्पूर्ण अंगोंको बाणोंसे व्यथित हुआ देख रणदुर्मद कौरवयोद्धा बड़े प्रसन्न हुए॥६॥
</details>

<details open><summary>विश्वास-प्रस्तुतिः</summary>

कूबरं रथचक्राणि ईषा योक्त्राणि वा विभो ॥ ७ ॥  
युगं चैवानुकर्षं च शरभूतमभूत्तदा।
</details>

<details><summary>मूलम्</summary>

कूबरं रथचक्राणि ईषा योक्त्राणि वा विभो ॥ ७ ॥  
युगं चैवानुकर्षं च शरभूतमभूत्तदा।
</details>

<details><summary>अनुवाद (हिन्दी)</summary>

प्रभो! अर्जुनके रथके पहिये, कूबर, ईषादण्ड, लगाम या जोते, जूआ और अनुकर्ष—ये सब-के-सब उस समय बाणमय हो रहे थे॥७॥
</details>

<details open><summary>विश्वास-प्रस्तुतिः</summary>

नैतादृशं दृष्टपूर्वं राजन् नैव च न श्रुतम् ॥ ८ ॥  
यादृशं तत्र पार्थस्य तावकाः सम्प्रचक्रिरे।
</details>

<details><summary>मूलम्</summary>

नैतादृशं दृष्टपूर्वं राजन् नैव च न श्रुतम् ॥ ८ ॥  
यादृशं तत्र पार्थस्य तावकाः सम्प्रचक्रिरे।
</details>

<details><summary>अनुवाद (हिन्दी)</summary>

राजन्! वहाँ आपके योद्धाओंने अर्जुनकी जैसी अवस्था कर दी थी, वैसी पहले कभी न तो देखी गयी और न सुनी ही गयी थी॥८॥
</details>

<details open><summary>विश्वास-प्रस्तुतिः</summary>

स रथः सर्वतो भाति चित्रपुङ्खैः शितैः शरैः ॥ ९ ॥  
उल्काशतैः सम्प्रदीप्तं विमानमिव भूतले।
</details>

<details><summary>मूलम्</summary>

स रथः सर्वतो भाति चित्रपुङ्खैः शितैः शरैः ॥ ९ ॥  
उल्काशतैः सम्प्रदीप्तं विमानमिव भूतले।
</details>

<details><summary>अनुवाद (हिन्दी)</summary>

विचित्र पंखवाले पैने बाणोंद्वारा सब ओरसे व्याप्त हुआ अर्जुनका रथ भूतलपर सैकड़ों मसालोंसे प्रकाशित होनेवाले विमानके समान शोभा पाता था॥९॥
</details>

<details open><summary>विश्वास-प्रस्तुतिः</summary>

ततोऽर्जुनो महाराज शरैः संनतपर्वभिः ॥ १० ॥  
अवाकिरत्तां पृतनां मेघो वृष्ट्येव पर्वतम्।
</details>

<details><summary>मूलम्</summary>

ततोऽर्जुनो महाराज शरैः संनतपर्वभिः ॥ १० ॥  
अवाकिरत्तां पृतनां मेघो वृष्ट्येव पर्वतम्।
</details>

<details><summary>अनुवाद (हिन्दी)</summary>

महाराज! तदनन्तर अर्जुनने झुकी हुई गाँठवाले बाणोंद्वारा आपकी उस सेनाको उसी प्रकार ढक दिया, जैसे मेघ पानीकी वर्षासे पर्वतको आच्छादित कर देता है॥१०॥
</details>

<details open><summary>विश्वास-प्रस्तुतिः</summary>

ते वध्यमानाः समरे पार्थनामाङ्कितैः शरैः ॥ ११ ॥  
पार्थभूतममन्यन्त प्रेक्षमाणास्तथाविधम् ।
</details>

<details><summary>मूलम्</summary>

ते वध्यमानाः समरे पार्थनामाङ्कितैः शरैः ॥ ११ ॥  
पार्थभूतममन्यन्त प्रेक्षमाणास्तथाविधम् ।
</details>

<details><summary>अनुवाद (हिन्दी)</summary>

समरभूमिमें अर्जुनके नामसे अंकित बाणोंकी चोट खाते हुए कौरव-सैनिक उन्हें उसी रूपमें देखते हुए सब कुछ अर्जुनमय ही मानने लगे॥११॥
</details>

<details open><summary>विश्वास-प्रस्तुतिः</summary>

कोपोद्धूतशरज्वालो धनुःशब्दानिलो महान् ॥ १२ ॥  
सैन्येन्धनं ददाहाशु तावकं पार्थपावकः।
</details>

<details><summary>मूलम्</summary>

कोपोद्धूतशरज्वालो धनुःशब्दानिलो महान् ॥ १२ ॥  
सैन्येन्धनं ददाहाशु तावकं पार्थपावकः।
</details>

<details><summary>अनुवाद (हिन्दी)</summary>

अर्जुनरूपी महान् अग्निने क्रोधसे प्रज्वलित हुई बाणमयी ज्वालाएँ फैलाकर धनुषकी टंकाररूपी वायुसे प्रेरित हो आपके सैन्यरूपी ईंधनको शीघ्रतापूर्वक जलाना आरम्भ किया॥१२॥
</details>

<details open><summary>विश्वास-प्रस्तुतिः</summary>

चक्राणां पततां चापि युगानां च धरातले ॥ १३ ॥  
तूणीराणां पताकानां ध्वजानां च रथैः सह।  
ईषाणामनुकर्षाणां त्रिवेणूनां च भारत ॥ १४ ॥  
अक्षाणामथ योक्त्राणां प्रतोदानां च सर्वशः।  
शिरसां पततां चापि कुण्डलोष्णीषधारिणाम् ॥ १५ ॥  
भुजानां च महाभाग स्कन्धानां च समन्ततः।  
छत्राणां व्यजनैः सार्धं मुकुटानां च राशयः ॥ १६ ॥  
समदृश्यन्त पार्थस्य रथमार्गेषु भारत।
</details>

<details><summary>मूलम्</summary>

चक्राणां पततां चापि युगानां च धरातले ॥ १३ ॥  
तूणीराणां पताकानां ध्वजानां च रथैः सह।  
ईषाणामनुकर्षाणां त्रिवेणूनां च भारत ॥ १४ ॥  
अक्षाणामथ योक्त्राणां प्रतोदानां च सर्वशः।  
शिरसां पततां चापि कुण्डलोष्णीषधारिणाम् ॥ १५ ॥  
भुजानां च महाभाग स्कन्धानां च समन्ततः।  
छत्राणां व्यजनैः सार्धं मुकुटानां च राशयः ॥ १६ ॥  
समदृश्यन्त पार्थस्य रथमार्गेषु भारत।
</details>

<details><summary>अनुवाद (हिन्दी)</summary>

भारत! महाभाग! अर्जुनके रथके मार्गोंमें धरतीपर गिरते हुए रथके पहियों, जूओं, तरकसों, पताकाओं, ध्वजों, रथों, हरसों, अनुकर्षों, त्रिवेणु नामक काष्ठों, धुरों, रस्सियों, चाबुकों, कुण्डल और पगड़ी धारण करनेवाले मस्तकों, भुजाओं, कंधों, छत्रों, व्यजनों और मुकुटोंके ढेर-के-ढेर दिखायी देने लगे॥१३—१६॥
</details>

<details open><summary>विश्वास-प्रस्तुतिः</summary>

ततः क्रुद्धस्य पार्थस्य रथमार्गे विशाम्पते ॥ १७ ॥  
अगम्यरूपा पृथिवी मांसशोणितकर्दमा ।
</details>

<details><summary>मूलम्</summary>

ततः क्रुद्धस्य पार्थस्य रथमार्गे विशाम्पते ॥ १७ ॥  
अगम्यरूपा पृथिवी मांसशोणितकर्दमा ।
</details>

<details><summary>अनुवाद (हिन्दी)</summary>

प्रजानाथ! कुपित हुए अर्जुनके रथके मार्गकी भूमिपर मांस और रक्तकी कीच जम जानेके कारण वहाँ चलना-फिरना असम्भव हो गया॥१७॥
</details>

<details open><summary>विश्वास-प्रस्तुतिः</summary>

भीरूणां त्रासजननी शूराणां हर्षवर्धिनी ॥ १८ ॥  
बभूव भरतश्रेष्ठ रुद्रस्याक्रीडनं यथा।
</details>

<details><summary>मूलम्</summary>

भीरूणां त्रासजननी शूराणां हर्षवर्धिनी ॥ १८ ॥  
बभूव भरतश्रेष्ठ रुद्रस्याक्रीडनं यथा।
</details>

<details><summary>अनुवाद (हिन्दी)</summary>

भरतश्रेष्ठ! वह रणभूमि रुद्रदेवके क्रीडास्थल (श्मशान)-की भाँति कायरोंके मनमें भय उत्पन्न करनेवाली और शूरवीरोंका हर्ष बढ़ानेवाली थी॥१८॥
</details>

<details open><summary>विश्वास-प्रस्तुतिः</summary>

हत्वा तु समरे पार्थः सहस्रे द्वे परंतपः ॥ १९ ॥  
रथानां सवरूथानां विधूमोऽग्निरिव ज्वलन्।
</details>

<details><summary>मूलम्</summary>

हत्वा तु समरे पार्थः सहस्रे द्वे परंतपः ॥ १९ ॥  
रथानां सवरूथानां विधूमोऽग्निरिव ज्वलन्।
</details>

<details><summary>अनुवाद (हिन्दी)</summary>

शत्रुओंको संताप देनेवाले पार्थ समरांगणमें आवरणसहित दो सहस्र रथोंका संहार करके धूमरहित प्रज्वलित अग्निके समान प्रकाशित हो रहे थे॥१९॥
</details>

<details open><summary>विश्वास-प्रस्तुतिः</summary>

यथा हि भगवानग्निर्जगद् दग्ध्वा चराचरम् ॥ २० ॥  
विधूमो दृश्यते राजंस्तथा पार्थो धनंजयः।
</details>

<details><summary>मूलम्</summary>

यथा हि भगवानग्निर्जगद् दग्ध्वा चराचरम् ॥ २० ॥  
विधूमो दृश्यते राजंस्तथा पार्थो धनंजयः।
</details>

<details><summary>अनुवाद (हिन्दी)</summary>

राजन्! जैसे चराचर जगत्‌को दग्ध करके भगवान् अग्निदेव धूमरहित देखे जाते हैं, उसी प्रकार कुन्तीकुमार अर्जुन भी देदीप्यमान हो रहे थे॥२०॥
</details>

<details open><summary>विश्वास-प्रस्तुतिः</summary>

द्रौणिस्तु समरे दृष्ट्वा पाण्डवस्य पराक्रमम् ॥ २१ ॥  
रथेनातिपताकेन पाण्डवं प्रत्यवारयत् ।
</details>

<details><summary>मूलम्</summary>

द्रौणिस्तु समरे दृष्ट्वा पाण्डवस्य पराक्रमम् ॥ २१ ॥  
रथेनातिपताकेन पाण्डवं प्रत्यवारयत् ।
</details>

<details><summary>अनुवाद (हिन्दी)</summary>

संग्रामभूमिमें पाण्डुपुत्र अर्जुनका वह पराक्रम देखकर द्रोणकुमार अश्वत्थामाने अत्यन्त ऊँची पताकावाले रथके द्वारा आकर उन्हें रोका॥२१॥
</details>

<details open><summary>विश्वास-प्रस्तुतिः</summary>

तावुभौ पुरुषव्याघ्रौ तावुभौ धन्विनां वरौ ॥ २२ ॥  
समीयतुस्तदान्योन्यं परस्परवधैषिणौ ।
</details>

<details><summary>मूलम्</summary>

तावुभौ पुरुषव्याघ्रौ तावुभौ धन्विनां वरौ ॥ २२ ॥  
समीयतुस्तदान्योन्यं परस्परवधैषिणौ ।
</details>

<details><summary>अनुवाद (हिन्दी)</summary>

वे दोनों ही मनुष्योंमें व्याघ्रके समान पराक्रमी थे और दोनों ही धनुर्धरोंमें श्रेष्ठ समझे जाते थे। उस समय परस्पर वधकी इच्छासे दोनों ही एक-दूसरेके साथ भिड़ गये॥२२॥
</details>

<details open><summary>विश्वास-प्रस्तुतिः</summary>

तयोरासीन्महाराज बाणवर्षं सुदारुणम् ॥ २३ ॥  
जीमूतयोर्यथा वृष्टिस्तपान्ते भरतर्षभ ।
</details>

<details><summary>मूलम्</summary>

तयोरासीन्महाराज बाणवर्षं सुदारुणम् ॥ २३ ॥  
जीमूतयोर्यथा वृष्टिस्तपान्ते भरतर्षभ ।
</details>

<details><summary>अनुवाद (हिन्दी)</summary>

महाराज! भरतश्रेष्ठ! जैसे वर्षा-ऋतुमें दो मेघखण्ड पानी बरसा रहे हों, उसी प्रकार उन दोनोंके बाणोंकी वहाँ अत्यन्त भयंकर वर्षा होने लगी॥२३॥
</details>

<details open><summary>विश्वास-प्रस्तुतिः</summary>

अन्योन्यस्पर्धिनौ तौ तु शरैः संनतपर्वभिः ॥ २४ ॥  
ततक्षतुस्तदान्योन्यं शृङ्गाभ्यां वृषभाविव ।
</details>

<details><summary>मूलम्</summary>

अन्योन्यस्पर्धिनौ तौ तु शरैः संनतपर्वभिः ॥ २४ ॥  
ततक्षतुस्तदान्योन्यं शृङ्गाभ्यां वृषभाविव ।
</details>

<details><summary>अनुवाद (हिन्दी)</summary>

जैसे दो साँड़ परस्पर सींगोंसे प्रहार करते हैं, उसी प्रकार आपसमें लाग-डाँट रखनेवाले वे दोनों वीर झुकी हुई गाँठवाले बाणोंद्वारा एक-दूसरेको क्षत-विक्षत करने लगे॥२४॥
</details>

<details open><summary>विश्वास-प्रस्तुतिः</summary>

तयोर्युद्धं महाराज चिरं सममिवाभवत् ॥ २५ ॥  
शस्त्राणां सङ्गमश्चैव घोरस्तत्राभवत् पुनः।
</details>

<details><summary>मूलम्</summary>

तयोर्युद्धं महाराज चिरं सममिवाभवत् ॥ २५ ॥  
शस्त्राणां सङ्गमश्चैव घोरस्तत्राभवत् पुनः।
</details>

<details><summary>अनुवाद (हिन्दी)</summary>

महाराज! बहुत देरतक तो उन दोनोंका युद्ध एक-सा चलता रहा। फिर उनमें वहाँ अस्त्र-शस्त्रोंका घोर संघर्ष आरम्भ हो गया॥२५॥
</details>

<details open><summary>विश्वास-प्रस्तुतिः</summary>

ततोऽर्जुनं द्वादशभी रुक्मपुङ्खैः सुतेजनैः ॥ २६ ॥  
वासुदेवं च दशभिर्द्रौणिर्विव्याध भारत।
</details>

<details><summary>मूलम्</summary>

ततोऽर्जुनं द्वादशभी रुक्मपुङ्खैः सुतेजनैः ॥ २६ ॥  
वासुदेवं च दशभिर्द्रौणिर्विव्याध भारत।
</details>

<details><summary>अनुवाद (हिन्दी)</summary>

भरतनन्दन! तब अश्वत्थामाने अत्यन्त तेज किये हुए सुवर्णमय पंखवाले बारह बाणोंसे अर्जुनको और दस सायकोंसे श्रीकृष्णको भी घायल कर दिया॥२६॥
</details>

<details open><summary>विश्वास-प्रस्तुतिः</summary>

ततः प्रहर्षाद् बीभत्सुर्व्याक्षिपद् गाण्डिवं धनुः ॥ २७ ॥  
मानयित्वा मुहूर्तं तु गुरुपुत्रं महाहवे।
</details>

<details><summary>मूलम्</summary>

ततः प्रहर्षाद् बीभत्सुर्व्याक्षिपद् गाण्डिवं धनुः ॥ २७ ॥  
मानयित्वा मुहूर्तं तु गुरुपुत्रं महाहवे।
</details>

<details><summary>अनुवाद (हिन्दी)</summary>

तदनन्तर उस महासमरमें दो घड़ीतक गुरुपुत्रका आदर करके अर्जुनने बड़े हर्ष और उत्साहके साथ गाण्डीव धनुषको खींचना आरम्भ किया॥२७॥
</details>

<details open><summary>विश्वास-प्रस्तुतिः</summary>

व्यश्वसूतरथं चक्रे सव्यसाची परंतपः ॥ २८ ॥  
मृदुपूर्वं ततश्चैनं पुनः पुनरताडयत्।
</details>

<details><summary>मूलम्</summary>

व्यश्वसूतरथं चक्रे सव्यसाची परंतपः ॥ २८ ॥  
मृदुपूर्वं ततश्चैनं पुनः पुनरताडयत्।
</details>

<details><summary>अनुवाद (हिन्दी)</summary>

शत्रुओंको संताप देनेवाले सव्यसाचीने अश्वत्थामाके घोड़े, सारथि एवं रथको चौपट कर दिया। फिर वे हलके हाथों बाण चलाकर बारंबार उसे घायल करने लगे॥२८॥
</details>

<details open><summary>विश्वास-प्रस्तुतिः</summary>

हताश्वे तु रथे तिष्ठन् द्रोणपुत्रस्त्वयस्मयम् ॥ २९ ॥  
मुसलं पाण्डुपुत्राय चिक्षेप परिघोपमम्।
</details>

<details><summary>मूलम्</summary>

हताश्वे तु रथे तिष्ठन् द्रोणपुत्रस्त्वयस्मयम् ॥ २९ ॥  
मुसलं पाण्डुपुत्राय चिक्षेप परिघोपमम्।
</details>

<details><summary>अनुवाद (हिन्दी)</summary>

जिसके घोड़े मार डाले गये थे, उसी रथपर खड़े हुए द्रोणपुत्रने पाण्डुकुमार अर्जुनपर लोहेका एक मुसल चलाया, जो परिघके समान प्रतीत होता था॥२९॥
</details>

<details open><summary>विश्वास-प्रस्तुतिः</summary>

तमापतन्तं सहसा हेमपट्टविभूषितम् ॥ ३० ॥  
चिच्छेद सप्तधा वीरः पार्थः शत्रुनिबर्हणः।
</details>

<details><summary>मूलम्</summary>

तमापतन्तं सहसा हेमपट्टविभूषितम् ॥ ३० ॥  
चिच्छेद सप्तधा वीरः पार्थः शत्रुनिबर्हणः।
</details>

<details><summary>अनुवाद (हिन्दी)</summary>

शत्रुओंका संहार करनेवाले वीर अर्जुनने सहसा अपनी ओर आते हुए उस सुवर्णपत्रविभूषित मुसलके सात टुकड़े कर डाले॥३०॥
</details>

<details open><summary>विश्वास-प्रस्तुतिः</summary>

स च्छिन्नं मुसलं दृष्ट्वा द्रौणिः परमकोपनः ॥ ३१ ॥  
आददे परिघं घोरं नगेन्द्रशिखरोपमम्।
</details>

<details><summary>मूलम्</summary>

स च्छिन्नं मुसलं दृष्ट्वा द्रौणिः परमकोपनः ॥ ३१ ॥  
आददे परिघं घोरं नगेन्द्रशिखरोपमम्।
</details>

<details><summary>अनुवाद (हिन्दी)</summary>

अपने मुसलको कटा हुआ देख अश्वत्थामाको बड़ा क्रोध हुआ और उसने पर्वतशिखरके समान एक भयंकर परिघ हाथमें ले लिया॥३१॥
</details>

<details open><summary>विश्वास-प्रस्तुतिः</summary>

चिक्षेप चैव पार्थाय द्रौणिर्युद्धविशारदः ॥ ३२ ॥  
तमन्तकमिव क्रुद्धं परिघं प्रेक्ष्य पाण्डवः।  
अर्जुनस्त्वरितो जघ्ने पञ्चभिः सायकोत्तमैः ॥ ३३ ॥
</details>

<details><summary>मूलम्</summary>

चिक्षेप चैव पार्थाय द्रौणिर्युद्धविशारदः ॥ ३२ ॥  
तमन्तकमिव क्रुद्धं परिघं प्रेक्ष्य पाण्डवः।  
अर्जुनस्त्वरितो जघ्ने पञ्चभिः सायकोत्तमैः ॥ ३३ ॥
</details>

<details><summary>अनुवाद (हिन्दी)</summary>

युद्धविशारद द्रोणपुत्रने वह परिघ अर्जुनपर दे मारा। क्रोधमें भरे हुए यमराजके समान उस परिघको देखकर पाण्डुपुत्र अर्जुनने तुरंत ही पाँच उत्तम बाणोंद्वारा उसे काट गिराया॥३२-३३॥
</details>

<details open><summary>विश्वास-प्रस्तुतिः</summary>

स च्छिन्नः पतितो भूमौ पार्थबाणैर्महाहवे।  
दारयन् पृथिवीन्द्राणां मनांसीव च भारत ॥ ३४ ॥
</details>

<details><summary>मूलम्</summary>

स च्छिन्नः पतितो भूमौ पार्थबाणैर्महाहवे।  
दारयन् पृथिवीन्द्राणां मनांसीव च भारत ॥ ३४ ॥
</details>

<details><summary>अनुवाद (हिन्दी)</summary>

भारत! उस महासमरमें पार्थके बाणोंसे कटकर वह परिघ राजाओंके हृदयोंको विदीर्ण करता हुआ-सा पृथ्वीपर गिर पड़ा॥३४॥
</details>

<details open><summary>विश्वास-प्रस्तुतिः</summary>

ततोऽपरैस्त्रिभिर्भल्लैर्द्रौणिं विव्याध पाण्डवः ।  
सोऽतिविद्धो बलवता पार्थेन सुमहात्मना ॥ ३५ ॥  
नाकम्पत तदा द्रौणिः पौरुषे स्वे व्यवस्थितः।
</details>

<details><summary>मूलम्</summary>

ततोऽपरैस्त्रिभिर्भल्लैर्द्रौणिं विव्याध पाण्डवः ।  
सोऽतिविद्धो बलवता पार्थेन सुमहात्मना ॥ ३५ ॥  
नाकम्पत तदा द्रौणिः पौरुषे स्वे व्यवस्थितः।
</details>

<details><summary>अनुवाद (हिन्दी)</summary>

तत्पश्चात् पाण्डुकुमार अर्जुनने दूसरे तीन भल्लोंसे द्रोणपुत्रको घायल कर दिया। महामनस्वी बलवान् वीर अर्जुनके द्वारा अत्यन्त घायल होकर भी अश्वत्थामा अपने पुरुषार्थका आश्रय ले तनिक भी कम्पित नहीं हुआ॥
</details>

<details open><summary>विश्वास-प्रस्तुतिः</summary>

सुरथं च ततो राजन् भारद्वाजो महारथम् ॥ ३६ ॥  
अवाकिरच्छरव्रातैः सर्वक्षत्रस्य पश्यतः ।
</details>

<details><summary>मूलम्</summary>

सुरथं च ततो राजन् भारद्वाजो महारथम् ॥ ३६ ॥  
अवाकिरच्छरव्रातैः सर्वक्षत्रस्य पश्यतः ।
</details>

<details><summary>अनुवाद (हिन्दी)</summary>

राजन्! तब भारद्वाजनन्दन अश्वत्थामाने सम्पूर्ण क्षत्रियोंके देखते-देखते महारथी सुरथको अपने बाणसमूहोंसे आच्छादित कर दिया॥३६॥
</details>

<details open><summary>विश्वास-प्रस्तुतिः</summary>

ततस्तु सुरथोऽप्याजौ पञ्चालानां महारथः ॥ ३७ ॥  
रथेन मेघघोषेण द्रौणिमेवाभ्यधावत ।
</details>

<details><summary>मूलम्</summary>

ततस्तु सुरथोऽप्याजौ पञ्चालानां महारथः ॥ ३७ ॥  
रथेन मेघघोषेण द्रौणिमेवाभ्यधावत ।
</details>

<details><summary>अनुवाद (हिन्दी)</summary>

तब युद्धस्थलमें पांचाल महारथी सुरथने भी मेघके समान गम्भीर घोष करनेवाले रथके द्वारा अश्वत्थामापर ही धावा किया॥३७॥
</details>

<details open><summary>विश्वास-प्रस्तुतिः</summary>

विकर्षन् वै धनुः श्रेष्ठं सर्वभारसहं दृढम् ॥ ३८ ॥  
ज्वलनाशीविषनिभैः शरैश्चैनमवाकिरत् ।
</details>

<details><summary>मूलम्</summary>

विकर्षन् वै धनुः श्रेष्ठं सर्वभारसहं दृढम् ॥ ३८ ॥  
ज्वलनाशीविषनिभैः शरैश्चैनमवाकिरत् ।
</details>

<details><summary>अनुवाद (हिन्दी)</summary>

सब प्रकारके भारोंको सहन करनेमें समर्थ, सुदृढ़ एवं उत्तम धनुषको खींचकर सुरथने अग्नि और विषैले सर्पोंके समान भयंकर बाणोंकी वर्षा करके अश्वत्थामाको ढक दिया॥३८॥
</details>

<details open><summary>विश्वास-प्रस्तुतिः</summary>

सुरथं तं ततः क्रुद्धमापतन्तं महारथम् ॥ ३९ ॥  
चुकोप समरे द्रौणिर्दण्डाहत इवोरगः।
</details>

<details><summary>मूलम्</summary>

सुरथं तं ततः क्रुद्धमापतन्तं महारथम् ॥ ३९ ॥  
चुकोप समरे द्रौणिर्दण्डाहत इवोरगः।
</details>

<details><summary>अनुवाद (हिन्दी)</summary>

महारथी सुरथको क्रोधपूर्वक आक्रमण करते देख अश्वत्थामा समरमें डंडेकी चोट खाये हुए सर्पके समान अत्यन्त कुपित हो उठा॥३९॥
</details>

<details open><summary>विश्वास-प्रस्तुतिः</summary>

त्रिशिखां भ्रुकुटीं कृत्वा सृक्किणी परिसंलिहन् ॥ ४० ॥  
उद्वीक्ष्य सुरथं रोषाद् धनुर्ज्यामवमृज्य च।  
मुमोच तीक्ष्णं नाराचं यमदण्डोपमद्युतिम् ॥ ४१ ॥
</details>

<details><summary>मूलम्</summary>

त्रिशिखां भ्रुकुटीं कृत्वा सृक्किणी परिसंलिहन् ॥ ४० ॥  
उद्वीक्ष्य सुरथं रोषाद् धनुर्ज्यामवमृज्य च।  
मुमोच तीक्ष्णं नाराचं यमदण्डोपमद्युतिम् ॥ ४१ ॥
</details>

<details><summary>अनुवाद (हिन्दी)</summary>

वह भौंहोंको तीन जगहसे टेढ़ी करके अपने गलफरोंको चाटने लगा और सुरथकी ओर रोषपूर्वक देखकर धनुषकी प्रत्यंचाको साफ करके उसने यमदण्डके समान तेजस्वी तीखे नाराचका प्रहार किया॥४०-४१॥
</details>

<details open><summary>विश्वास-प्रस्तुतिः</summary>

स तस्य हृदयं भित्त्वा प्रविवेशातिवेगितः।  
शक्राशनिरिवोत्सृष्टो विदार्य धरणीतलम् ॥ ४२ ॥
</details>

<details><summary>मूलम्</summary>

स तस्य हृदयं भित्त्वा प्रविवेशातिवेगितः।  
शक्राशनिरिवोत्सृष्टो विदार्य धरणीतलम् ॥ ४२ ॥
</details>

<details><summary>अनुवाद (हिन्दी)</summary>

जैसे इन्द्रका छोड़ा हुआ अत्यन्त वेगशाली वज्र पृथ्वी फाड़कर उसके भीतर घुस जाता है, उसी प्रकार वह नाराच वेगपूर्वक सुरथकी छाती छेदकर उसके भीतर समा गया॥४२॥
</details>

<details open><summary>विश्वास-प्रस्तुतिः</summary>

ततः स पतितो भूमौ नाराचेन समाहतः।  
वज्रेण च यथा शृङ्गं पर्वतस्येव दीर्यतः ॥ ४३ ॥
</details>

<details><summary>मूलम्</summary>

ततः स पतितो भूमौ नाराचेन समाहतः।  
वज्रेण च यथा शृङ्गं पर्वतस्येव दीर्यतः ॥ ४३ ॥
</details>

<details><summary>अनुवाद (हिन्दी)</summary>

नाराचसे घायल हुआ सुरथ वज्रसे विदीर्ण हुए पर्वतके शिखरकी भाँति पृथ्वीपर गिर पड़ा॥४३॥
</details>

<details open><summary>विश्वास-प्रस्तुतिः</summary>

तस्मिन् विनिहते वीरे द्रोणपुत्रः प्रतापवान्।  
आरुरोह रथं तूर्णं तमेव रथिनां वरः ॥ ४४ ॥
</details>

<details><summary>मूलम्</summary>

तस्मिन् विनिहते वीरे द्रोणपुत्रः प्रतापवान्।  
आरुरोह रथं तूर्णं तमेव रथिनां वरः ॥ ४४ ॥
</details>

<details><summary>अनुवाद (हिन्दी)</summary>

उस वीरके मारे जानेपर रथियोंमें श्रेष्ठ प्रतापी द्रोणपुत्र अश्वत्थामा तुरंत ही उसी रथपर आरूढ़ हो गया॥४४॥
</details>

<details open><summary>विश्वास-प्रस्तुतिः</summary>

ततः सज्जो महाराज द्रौणिराहवदुर्मदः।  
अर्जुनं योधयामास संशप्तकवृतो रणे ॥ ४५ ॥
</details>

<details><summary>मूलम्</summary>

ततः सज्जो महाराज द्रौणिराहवदुर्मदः।  
अर्जुनं योधयामास संशप्तकवृतो रणे ॥ ४५ ॥
</details>

<details><summary>अनुवाद (हिन्दी)</summary>

महाराज! फिर युद्धसज्जासे सुसज्जित हो रणभूमिमें संशप्तकोंसे घिरा हुआ रणदुर्मद द्रोणकुमार अर्जुनके साथ युद्ध करने लगा॥४५॥
</details>

<details open><summary>विश्वास-प्रस्तुतिः</summary>

तत्र युद्धं महच्चासीदर्जुनस्य परैः सह।  
मध्यंदिनगते सूर्ये यमराष्ट्रविवर्धनम् ॥ ४६ ॥
</details>

<details><summary>मूलम्</summary>

तत्र युद्धं महच्चासीदर्जुनस्य परैः सह।  
मध्यंदिनगते सूर्ये यमराष्ट्रविवर्धनम् ॥ ४६ ॥
</details>

<details><summary>अनुवाद (हिन्दी)</summary>

वहाँ दोपहर होते-होते अर्जुनका शत्रुओंके साथ महाघोर युद्ध होने लगा, जो यमराजके राष्ट्रकी वृद्धि करनेवाला था॥४६॥
</details>

<details open><summary>विश्वास-प्रस्तुतिः</summary>

तत्राश्चर्यमपश्याम दृष्ट्वा तेषां पराक्रमम्।  
यदेको युगपद् वीरान् समयोधयदर्जुनः ॥ ४७ ॥
</details>

<details><summary>मूलम्</summary>

तत्राश्चर्यमपश्याम दृष्ट्वा तेषां पराक्रमम्।  
यदेको युगपद् वीरान् समयोधयदर्जुनः ॥ ४७ ॥
</details>

<details><summary>अनुवाद (हिन्दी)</summary>

उस समय उन कौरवपक्षीय वीरोंका पराक्रम देखकर हमने एक और आश्चर्यकी बात यह देखी कि अर्जुन अकेले ही एक ही समय उन सभी वीरोंके साथ युद्ध कर रहे हैं॥
</details>

<details open><summary>विश्वास-प्रस्तुतिः</summary>

विमर्दः सुमहानासीदेकस्य बहुभिः सह।  
शतक्रतुर्यथा पूर्वं महत्या दैत्यसेनया ॥ ४८ ॥
</details>

<details><summary>मूलम्</summary>

विमर्दः सुमहानासीदेकस्य बहुभिः सह।  
शतक्रतुर्यथा पूर्वं महत्या दैत्यसेनया ॥ ४८ ॥
</details>

<details><summary>अनुवाद (हिन्दी)</summary>

जैसे पूर्वकालमें विशाल दैत्यसेनाके साथ इन्द्रका युद्ध हुआ था, उसी प्रकार एकमात्र अर्जुनका बहुसंख्यक विपक्षियोंके साथ महान् संग्राम होने लगा॥४८॥
</details>

<details><summary>मूलम् (समाप्तिः)</summary>

इति श्रीमहाभारते शल्यपर्वणि संकुलयुद्धे चतुर्दशोध्यायः ॥ १४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शल्यपर्वमें संकुलयुद्धविषयक चौदहवाँ अध्याय पूरा हुआ॥१४॥
</details>
