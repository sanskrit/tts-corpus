+++
title_full = "365 नागराजसे विदा ले ब्राह्मणका च्यवनमुनिसे उञ्छवृत्तिकी दीक्षा लेकर साधनपरायण होना और इस कथाकी परम्पराका वर्णन"
title = "३६५ उञ्छवृत्त्युपाख्याने"

+++

<details><summary>भागसूचना</summary>

पञ्चषष्ट्यधिकत्रिशततमोऽध्यायः
</details>

<details><summary>सूचना (हिन्दी)</summary>

नागराजसे विदा ले ब्राह्मणका च्यवनमुनिसे उञ्छवृत्तिकी दीक्षा लेकर साधनपरायण होना और इस कथाकी परम्पराका वर्णन
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

स चामन्त्र्योरगश्रेष्ठं ब्राह्मणः कृतनिश्चयः।  
दीक्षाकाङ्क्षी तदा राजंश्च्यवनं भार्गवं श्रितः ॥ १ ॥
</details>

<details><summary>मूलम्</summary>

स चामन्त्र्योरगश्रेष्ठं ब्राह्मणः कृतनिश्चयः।  
दीक्षाकाङ्क्षी तदा राजंश्च्यवनं भार्गवं श्रितः ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! इस प्रकार नागराजकी अनुमति लेकर वह दृढ़ निश्चयवाला ब्राह्मण उञ्छव्रतकी दीक्षा लेनेके लिये भृगुवंशी च्यवन ऋषिके पास गया॥१॥
</details>

<details open><summary>विश्वास-प्रस्तुतिः</summary>

स तेन कृतसंस्कारो धर्ममेवाधितस्थिवान्।  
तथैव च कथामेतां राजन् कथितवांस्तदा ॥ २ ॥
</details>

<details><summary>मूलम्</summary>

स तेन कृतसंस्कारो धर्ममेवाधितस्थिवान्।  
तथैव च कथामेतां राजन् कथितवांस्तदा ॥ २ ॥
</details>

<details><summary>अनुवाद (हिन्दी)</summary>

उन्होंने उसका दीक्षा-संस्कार सम्पन्न किया और वह धर्मका ही आश्रय लेकर रहने लगा। राजन्! उसने उञ्छवृत्तिकी महिमासे सम्बन्ध रखनेवाली इस कथाको च्यवन मुनिसे भी कहा॥२॥
</details>

<details open><summary>विश्वास-प्रस्तुतिः</summary>

भार्गवेणापि राजेन्द्र जनकस्य निवेशने।  
कथैषा कथिता पुण्या नारदाय महात्मने ॥ ३ ॥
</details>

<details><summary>मूलम्</summary>

भार्गवेणापि राजेन्द्र जनकस्य निवेशने।  
कथैषा कथिता पुण्या नारदाय महात्मने ॥ ३ ॥
</details>

<details><summary>अनुवाद (हिन्दी)</summary>

राजेन्द्र! च्यवनने भी राजा जनकके दरबारमें महात्मा नारदजीसे यह पवित्र कथा कही॥३॥
</details>

<details open><summary>विश्वास-प्रस्तुतिः</summary>

नारदेनापि राजेन्द्र देवेन्द्रस्य निवेशने।  
कथिता भरतश्रेष्ठ पृष्टेनाक्लिष्टकर्मणा ॥ ४ ॥
</details>

<details><summary>मूलम्</summary>

नारदेनापि राजेन्द्र देवेन्द्रस्य निवेशने।  
कथिता भरतश्रेष्ठ पृष्टेनाक्लिष्टकर्मणा ॥ ४ ॥
</details>

<details><summary>अनुवाद (हिन्दी)</summary>

नृपश्रेष्ठ! भरतभूषण! फिर अनायास ही उत्तम कर्म करनेवाले नारदजीने भी देवराज इन्द्रके भवनमें उनके पूछनेपर यह कथा सुनायी॥४॥
</details>

<details open><summary>विश्वास-प्रस्तुतिः</summary>

देवराजेन च पुरा कथितैषा कथा शुभा।  
समस्तेभ्यः प्रशस्तेभ्यो विप्रेभ्यो वसुधाधिप ॥ ५ ॥
</details>

<details><summary>मूलम्</summary>

देवराजेन च पुरा कथितैषा कथा शुभा।  
समस्तेभ्यः प्रशस्तेभ्यो विप्रेभ्यो वसुधाधिप ॥ ५ ॥
</details>

<details><summary>अनुवाद (हिन्दी)</summary>

पृथ्वीनाथ! तत्पश्चात् पूर्वकालमें देवराज इन्द्रने सभी श्रेष्ठ ब्राह्मणोंके समक्ष यह शुभ कथा कही॥५॥
</details>

<details open><summary>विश्वास-प्रस्तुतिः</summary>

यदा च मम रामेण युद्धमासीत् सुदारुणम्।  
वसुभिश्च तदा राजन् कथेयं कथिता मम ॥ ६ ॥
</details>

<details><summary>मूलम्</summary>

यदा च मम रामेण युद्धमासीत् सुदारुणम्।  
वसुभिश्च तदा राजन् कथेयं कथिता मम ॥ ६ ॥
</details>

<details><summary>अनुवाद (हिन्दी)</summary>

राजन्! जब परशुरामजीके साथ मेरा भयंकर युद्ध हुआ था, उस समय वसुओंने मुझे यह कथा सुनायी थी॥
</details>

<details open><summary>विश्वास-प्रस्तुतिः</summary>

पृच्छमानाय तत्त्वेन मया चैवोत्तमा तव।  
कथेयं कथिता पुण्या धर्म्या धर्मभृतां वर ॥ ७ ॥
</details>

<details><summary>मूलम्</summary>

पृच्छमानाय तत्त्वेन मया चैवोत्तमा तव।  
कथेयं कथिता पुण्या धर्म्या धर्मभृतां वर ॥ ७ ॥
</details>

<details><summary>अनुवाद (हिन्दी)</summary>

धर्मात्माओंमें श्रेष्ठ युधिष्ठिर! इस समय जब तुमने परम धर्मके सम्बन्धमें मुझसे प्रश्न किया है, तब उसीके उत्तरमें मैंने यथार्थरूपसे यह पुण्यमयी धर्मसम्मत श्रेष्ठ कथा तुमसे कही है॥७॥
</details>

<details open><summary>विश्वास-प्रस्तुतिः</summary>

यदयं परमो धर्मो यन्मां पृच्छसि भारत।  
आसीद् धीरो ह्यनाकाङ्क्षी धर्मार्थकरणे नृप ॥ ८ ॥
</details>

<details><summary>मूलम्</summary>

यदयं परमो धर्मो यन्मां पृच्छसि भारत।  
आसीद् धीरो ह्यनाकाङ्क्षी धर्मार्थकरणे नृप ॥ ८ ॥
</details>

<details><summary>अनुवाद (हिन्दी)</summary>

भरतनन्दन नरेश्वर! तुमने जिसके विषयमें मुझसे पूछा था, वह श्रेष्ठ धर्म यही है। वह धीर ब्राह्मण निष्काम-भावसे धर्म और अर्थसम्बन्धी कार्यमें संलग्न रहता था॥
</details>

<details open><summary>विश्वास-प्रस्तुतिः</summary>

स च किल कृतनिश्चयो द्विजो  
भुजगपतिप्रतिदेशितात्मकृत्यः ।  
यमनियमसहो वनान्तरं  
परिगणितोञ्छशिलाशनः प्रविष्टः ॥ ९ ॥
</details>

<details><summary>मूलम्</summary>

स च किल कृतनिश्चयो द्विजो  
भुजगपतिप्रतिदेशितात्मकृत्यः ।  
यमनियमसहो वनान्तरं  
परिगणितोञ्छशिलाशनः प्रविष्टः ॥ ९ ॥
</details>

<details><summary>अनुवाद (हिन्दी)</summary>

नागराजके उपदेशके अनुसार अपने कर्तव्यको समझकर उस ब्राह्मणने उसके पालनका दृढ़ निश्चय कर लिया और दूसरे वनमें जाकर उञ्छशिलवृत्तिसे प्राप्त हुए परिमित अन्नका भोजन करता हुआ यम-नियमका पालन करने लगा॥९॥
</details>

<details><summary>मूलम् (समाप्तिः)</summary>

इति श्रीमहाभारते शतसाहस्र्यां संहितायां वैयासिक्यां शान्तिपर्वणि मोक्षधर्मपर्वणि उञ्छवृत्त्युपाख्याने पञ्चषष्ट्यधिकत्रिशततमोऽध्यायः॥३६५॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें उञ्छवृत्तिका उपाख्यानविषयक तीन सौ पैंसठवाँ अध्याय पूरा हुआ॥३६५॥
</details>

<details><summary>सूचना (हिन्दी)</summary>

शान्तिपर्व सम्पूर्णम्
</details>



<details><summary>नमस्कारः</summary>

॥ ॐ श्रीपरमात्मने नमः ॥
</details>

<details><summary>Misc Detail</summary>

महाभारत-सार
</details>

<details open><summary>विश्वास-प्रस्तुतिः</summary>

मातापितृसहस्राणि पुत्रदारशतानि च ।  
संसारेष्वनुभूतानि यान्ति यास्यन्ति चापरे॥
</details>

<details><summary>मूलम्</summary>

मातापितृसहस्राणि पुत्रदारशतानि च ।  
संसारेष्वनुभूतानि यान्ति यास्यन्ति चापरे॥
</details>

<details><summary>अनुवाद (हिन्दी)</summary>

‘मनुष्य इस जगत्‌में हजारों माता-पिताओं तथा सैकड़ों स्त्री-पुत्रोंके संयोग-वियोगका अनुभव कर चुके हैं, करते हैं और करते रहेंगे।’
</details>

<details open><summary>विश्वास-प्रस्तुतिः</summary>

हर्षस्थानसहस्राणि भयस्थानशतानि च ।  
दिवसे दिवसे मूढमाविशन्ति न पण्डितम्॥
</details>

<details><summary>मूलम्</summary>

हर्षस्थानसहस्राणि भयस्थानशतानि च ।  
दिवसे दिवसे मूढमाविशन्ति न पण्डितम्॥
</details>

<details><summary>अनुवाद (हिन्दी)</summary>

‘अज्ञानी पुरुषको प्रतिदिन हर्षके हजारों और भयके सैकड़ों अवसर प्राप्त होते रहते हैं; किन्तु विद्वान् पुरुषके मनपर उनका कोई प्रभाव नहीं पड़ता है।’
</details>

<details open><summary>विश्वास-प्रस्तुतिः</summary>

ऊर्ध्वबाहुर्विरौम्येष न च कश्चिच्छृणोति मे।  
धर्मादर्थश्च कामश्च स किमर्थं न सेव्यते॥
</details>

<details><summary>मूलम्</summary>

ऊर्ध्वबाहुर्विरौम्येष न च कश्चिच्छृणोति मे।  
धर्मादर्थश्च कामश्च स किमर्थं न सेव्यते॥
</details>

<details><summary>अनुवाद (हिन्दी)</summary>

‘मैं दोनों हाथ ऊपर उठाकर पुकार-पुकारकर कह रहा हूँ, पर मेरी बात कोई नहीं सुनता। धर्मसे मोक्ष तो सिद्ध होता ही है; अर्थ और काम भी सिद्ध होते हैं तो भी लोग उसका सेवन क्यों नहीं करते!’
</details>

<details open><summary>विश्वास-प्रस्तुतिः</summary>

न जातु कामान्न भयान्न लोभाद्  
धर्मं त्यजेज्जीवितस्यापि हेतोः ।  
नित्यो धर्मः सुखदुःखे त्वनित्ये  
जीवो नित्यो हेतुरस्य त्वनित्यः॥
</details>

<details><summary>मूलम्</summary>

न जातु कामान्न भयान्न लोभाद्  
धर्मं त्यजेज्जीवितस्यापि हेतोः ।  
नित्यो धर्मः सुखदुःखे त्वनित्ये  
जीवो नित्यो हेतुरस्य त्वनित्यः॥
</details>

<details><summary>अनुवाद (हिन्दी)</summary>

‘कामनासे, भयसे, लोभसे अथवा प्राण बचानेके लिये भी धर्मका त्याग न करे। धर्म नित्य है और सुख-दुःख अनित्य। इसी प्रकार जीवात्मा नित्य है और उसके बन्धनका हेतु अनित्य।’
</details>

<details open><summary>विश्वास-प्रस्तुतिः</summary>

इमां भारतसावित्रीं प्रातरुत्थाय यः पठेत्।  
स भारतफलं प्राप्य परं ब्रह्माधिगच्छति॥
</details>

<details><summary>मूलम्</summary>

इमां भारतसावित्रीं प्रातरुत्थाय यः पठेत्।  
स भारतफलं प्राप्य परं ब्रह्माधिगच्छति॥
</details>

<details><summary>अनुवाद (हिन्दी)</summary>

‘यह महाभारतका सारभूत उपदेश ‘भारत-सावित्री’ के नामसे प्रसिद्ध है। जो प्रतिदिन सबेरे उठकर इसका पाठ करता है, वह सम्पूर्ण महाभारतके अध्ययनका फल पाकर परब्रह्म परमात्माको प्राप्त कर लेता है।’
</details>

<details><summary>Misc Detail</summary>

[[—महाभारत, स्वर्गारोहण० ५।६०—६४]]
</details>


