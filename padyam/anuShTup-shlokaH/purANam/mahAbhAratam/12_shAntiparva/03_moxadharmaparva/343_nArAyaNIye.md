+++
title_full = "343 जनमेजयका प्रश्न, देवर्षि नारदका श्वेतद्वीपसे लौटकर नर-नारायणके पास जाना और उनके पूछनेपर उनसे वहाँके महत्त्वपूर्ण दृश्यका वर्णन करना"
title = "३४३ नारायणीये"

+++

<details><summary>भागसूचना</summary>

त्रिचत्वारिंशदधिकत्रिशततमोऽध्यायः
</details>

<details><summary>सूचना (हिन्दी)</summary>

जनमेजयका प्रश्न, देवर्षि नारदका श्वेतद्वीपसे लौटकर नर-नारायणके पास जाना और उनके पूछनेपर उनसे वहाँके महत्त्वपूर्ण दृश्यका वर्णन करना
</details>

<details open><summary>मूलम् (वचनम्)</summary>

शौनक उवाच
</details>

<details open><summary>विश्वास-प्रस्तुतिः</summary>

सौते सुमहदाख्यानं भवता परिकीर्तितम्।  
यच्छ्रुत्वा मुनयः सर्वे विस्मयं परमं गताः ॥ १ ॥
</details>

<details><summary>मूलम्</summary>

सौते सुमहदाख्यानं भवता परिकीर्तितम्।  
यच्छ्रुत्वा मुनयः सर्वे विस्मयं परमं गताः ॥ १ ॥
</details>

<details><summary>अनुवाद (हिन्दी)</summary>

_शौनकने कहा—_ सूतनन्दन! आपने यह बहुत बड़ा आख्यान सुनाया है। इसे सुनकर समस्त ऋषियोंको बड़ा आश्चर्य हुआ है॥१॥
</details>

<details open><summary>विश्वास-प्रस्तुतिः</summary>

सर्वाश्रमाभिगमनं सर्वतीर्थावगाहनम् ।  
न तथा फलदं सौते नारायणकथा यथा ॥ २ ॥
</details>

<details><summary>मूलम्</summary>

सर्वाश्रमाभिगमनं सर्वतीर्थावगाहनम् ।  
न तथा फलदं सौते नारायणकथा यथा ॥ २ ॥
</details>

<details><summary>अनुवाद (हिन्दी)</summary>

सूतकुमार! सम्पूर्ण ऋषि-आश्रमोंकी यात्रा करना और समस्त तीर्थोंमें स्नान करना भी वैसा फलदायक नहीं है, जैसी कि भगवान् नारायणकी कथा है॥२॥
</details>

<details open><summary>विश्वास-प्रस्तुतिः</summary>

पाविताङ्गाः स्म संवृत्ताः श्रुत्वेमामादितः कथाम्।  
नारायणाश्रयां पुण्यां सर्वपापप्रमोचनीम् ॥ ३ ॥
</details>

<details><summary>मूलम्</summary>

पाविताङ्गाः स्म संवृत्ताः श्रुत्वेमामादितः कथाम्।  
नारायणाश्रयां पुण्यां सर्वपापप्रमोचनीम् ॥ ३ ॥
</details>

<details><summary>अनुवाद (हिन्दी)</summary>

समस्त पापोंसे छुड़ानेवाली नारायणसम्बन्धिनी इस पुण्यमयी कथाको आरम्भसे ही सुनकर हमारे तन-मन पवित्र हो गये॥३॥
</details>

<details open><summary>विश्वास-प्रस्तुतिः</summary>

दुर्दर्शो भगवान् देवः सर्वलोकनमस्कृतः।  
सब्रह्मकैः सुरैः कृत्स्नैरन्यैश्चैव महर्षिभिः ॥ ४ ॥
</details>

<details><summary>मूलम्</summary>

दुर्दर्शो भगवान् देवः सर्वलोकनमस्कृतः।  
सब्रह्मकैः सुरैः कृत्स्नैरन्यैश्चैव महर्षिभिः ॥ ४ ॥
</details>

<details><summary>अनुवाद (हिन्दी)</summary>

सर्वलोकवन्दित भगवान् नारायणदेवका दर्शन तो ब्रह्मा आदि सम्पूर्ण देवताओं तथा अन्यान्य महर्षियोंके लिये भी दुर्लभ है॥४॥
</details>

<details open><summary>विश्वास-प्रस्तुतिः</summary>

दृष्टवान् नारदो यत्तु देवं नारायणं हरिम्।  
नूनमेतद्ध्यनुमतं तस्य देवस्य सूतज ॥ ५ ॥
</details>

<details><summary>मूलम्</summary>

दृष्टवान् नारदो यत्तु देवं नारायणं हरिम्।  
नूनमेतद्ध्यनुमतं तस्य देवस्य सूतज ॥ ५ ॥
</details>

<details><summary>अनुवाद (हिन्दी)</summary>

सूतनन्दन! नारदजीने जो देवदेव नारायण हरिका दर्शन कर लिया, यह निश्चय ही उन भगवान्‌की अनुमतिसे ही सम्भव हुआ॥५॥
</details>

<details open><summary>विश्वास-प्रस्तुतिः</summary>

यद् दृष्टवान् जगन्नाथमनिरुद्धतनौ स्थितम्।  
यत् प्राद्रवत् पुनर्भूयो नारदो देवसत्तमौ ॥ ६ ॥  
नरनारायणौ द्रष्टुं कारणं तद् ब्रवीहि मे।
</details>

<details><summary>मूलम्</summary>

यद् दृष्टवान् जगन्नाथमनिरुद्धतनौ स्थितम्।  
यत् प्राद्रवत् पुनर्भूयो नारदो देवसत्तमौ ॥ ६ ॥  
नरनारायणौ द्रष्टुं कारणं तद् ब्रवीहि मे।
</details>

<details><summary>अनुवाद (हिन्दी)</summary>

नारदजीने जो अनिरुद्ध-विग्रहमें स्थित हुए जगन्नाथ श्रीहरिका दर्शन किया और पुनः जो वे वहाँसे देवश्रेष्ठ नर-नारायणका दर्शन करनेके लिये उनके पास दौड़े गये, इसका क्या कारण है? यह मुझे बताइये॥६॥
</details>

<details open><summary>मूलम् (वचनम्)</summary>

सौतिरुवाच
</details>

<details open><summary>विश्वास-प्रस्तुतिः</summary>

तस्मिन् यज्ञे वर्तमाने राज्ञः पारिक्षितस्य वै ॥ ७ ॥  
कर्मान्तरेषु विधिवद् वर्तमानेषु शौनक।  
कृष्णद्वैपायनं व्यासमृषिं वेदनिधिं प्रभुम् ॥ ८ ॥  
परिपप्रच्छ राजेन्द्रः पितामहपितामहम् ।
</details>

<details><summary>मूलम्</summary>

तस्मिन् यज्ञे वर्तमाने राज्ञः पारिक्षितस्य वै ॥ ७ ॥  
कर्मान्तरेषु विधिवद् वर्तमानेषु शौनक।  
कृष्णद्वैपायनं व्यासमृषिं वेदनिधिं प्रभुम् ॥ ८ ॥  
परिपप्रच्छ राजेन्द्रः पितामहपितामहम् ।
</details>

<details><summary>अनुवाद (हिन्दी)</summary>

_सूतपुत्रने कहा—_ शौनक! राजा जनमेजयका वह यज्ञ विधिपूर्वक चल रहा था। उसमें विभिन्न कर्मोंके बीचमें अवकाश मिलनेपर राजेन्द्र जनमेजयने अपने पितामहोंके पितामह वेदनिधि भगवान् कृष्णद्वैपायन महर्षि व्याससे इस प्रकार पूछा॥७-८॥
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

श्वेतद्वीपान्निवृत्तेन नारदेन सुरर्षिणा ॥ ९ ॥  
ध्यायता भगवद्वाक्यं चेष्टितं किमतः परम्।
</details>

<details><summary>मूलम्</summary>

श्वेतद्वीपान्निवृत्तेन नारदेन सुरर्षिणा ॥ ९ ॥  
ध्यायता भगवद्वाक्यं चेष्टितं किमतः परम्।
</details>

<details><summary>अनुवाद (हिन्दी)</summary>

_जनमेजय बोले—_ भगवन्! भगवान् नारायणके कथनपर विचार करते हुए देवर्षि नारद जब श्वेतद्वीपसे लौट आये, तब उसके बाद उन्होंने क्या किया?॥९॥
</details>

<details open><summary>विश्वास-प्रस्तुतिः</summary>

बदर्याश्रममागम्य समागम्य च तावृषी ॥ १० ॥  
कियन्तं कालमवसत् कां कथां पृष्टवांश्च सः।
</details>

<details><summary>मूलम्</summary>

बदर्याश्रममागम्य समागम्य च तावृषी ॥ १० ॥  
कियन्तं कालमवसत् कां कथां पृष्टवांश्च सः।
</details>

<details><summary>अनुवाद (हिन्दी)</summary>

बदरिकाश्रममें आकर उन दोनों ऋषियोंसे मिलनेके पश्चात् नारदजीने वहाँ कितने समयतक निवास किया और उन दोनोंसे कौन-सी कथा पूछी?॥१०॥
</details>

<details open><summary>विश्वास-प्रस्तुतिः</summary>

इदं शतसहस्राद्धि भारताख्यानविस्तरात् ॥ ११ ॥  
आमन्थ्य मतिमन्थेन ज्ञानोदधिमनुत्तमम् ।
</details>

<details><summary>मूलम्</summary>

इदं शतसहस्राद्धि भारताख्यानविस्तरात् ॥ ११ ॥  
आमन्थ्य मतिमन्थेन ज्ञानोदधिमनुत्तमम् ।
</details>

<details><summary>अनुवाद (हिन्दी)</summary>

एक लाख श्लोकोंसे युक्त विस्तृत महाभारत इतिहाससे निकालकर जो आपने यह सारभूत कथा सुनायी है, यह बुद्धिरूपी मथानीके द्वारा ज्ञानके उत्तम समुद्रको मथकर निकाले गये अमृतके समान है॥११॥
</details>

<details open><summary>विश्वास-प्रस्तुतिः</summary>

नवनीतं यथा दध्नो मलयाच्चन्दनं यथा ॥ १२ ॥  
आरण्यकं च वेदेभ्य ओषधिभ्योऽमृतं यथा।  
समुद्‌धृतमिदं ब्रह्मन् कथामृतमिदं तथा ॥ १३ ॥
</details>

<details><summary>मूलम्</summary>

नवनीतं यथा दध्नो मलयाच्चन्दनं यथा ॥ १२ ॥  
आरण्यकं च वेदेभ्य ओषधिभ्योऽमृतं यथा।  
समुद्‌धृतमिदं ब्रह्मन् कथामृतमिदं तथा ॥ १३ ॥
</details>

<details><summary>अनुवाद (हिन्दी)</summary>

ब्रह्मन्! जैसे दहीसे मक्खन, मलयपर्वतसे चन्दन, वेदोंसे आरण्यक और ओषधियोंसे अमृत निकाला गया है, उसी प्रकार आपने यह कथारूपी अमृत निकालकर रखा है॥१२-१३॥
</details>

<details open><summary>विश्वास-प्रस्तुतिः</summary>

तपोनिधे त्वयोक्तं हि नारायणकथाश्रयम्।  
स ईशो भगवान् देवः सर्वभूतात्मभावनः ॥ १४ ॥
</details>

<details><summary>मूलम्</summary>

तपोनिधे त्वयोक्तं हि नारायणकथाश्रयम्।  
स ईशो भगवान् देवः सर्वभूतात्मभावनः ॥ १४ ॥
</details>

<details><summary>अनुवाद (हिन्दी)</summary>

तपोनिधे! आपने भगवान् नारयणकी कथासे सम्बन्ध रखनेवाली जो बातें कही हैं, वे सब इस ग्रन्थकी सारभूत हैं। सबके ईश्वर भगवान् नारायणदेव सम्पूर्ण भूतोंको उत्पन्न करनेवाले हैं॥१४॥
</details>

<details open><summary>विश्वास-प्रस्तुतिः</summary>

अहो नारायणं तेजो दुर्दर्शं द्विजसत्तम।  
यत्राविशन्ति कल्पान्ते सर्वे ब्रह्मादयः सुराः ॥ १५ ॥  
ऋषयश्च सगन्धर्वा यच्च किंचिच्चराचरम्।  
न ततोऽस्ति परं मन्ये पावनं दिवि चेह च॥१६॥
</details>

<details><summary>मूलम्</summary>

अहो नारायणं तेजो दुर्दर्शं द्विजसत्तम।  
यत्राविशन्ति कल्पान्ते सर्वे ब्रह्मादयः सुराः ॥ १५ ॥  
ऋषयश्च सगन्धर्वा यच्च किंचिच्चराचरम्।  
न ततोऽस्ति परं मन्ये पावनं दिवि चेह च॥१६॥
</details>

<details><summary>अनुवाद (हिन्दी)</summary>

द्विजश्रेष्ठ! उन भगवान् नारायणका तेज अद्‌भुत है। मनुष्यके लिये उसकी ओर देखना भी कठिन है। कल्पके अन्तमें जिनके भीतर ब्रह्मा आदि सम्पूर्ण देवता, ऋषि, गन्धर्व तथा जो कुछ भी चराचर जगत् है, वह सब विलीन हो जाता है, उनसे बढ़कर परम पावन एवं महान् इस भूतल और स्वर्गलोकमें मैं दूसरे किसीको नहीं मानता॥१५-१६॥
</details>

<details open><summary>विश्वास-प्रस्तुतिः</summary>

सर्वाश्रमाभिगमनं सर्वतीर्थावगाहनम् ।  
न तथा फलदं चापि नारायणकथा यथा ॥ १७ ॥
</details>

<details><summary>मूलम्</summary>

सर्वाश्रमाभिगमनं सर्वतीर्थावगाहनम् ।  
न तथा फलदं चापि नारायणकथा यथा ॥ १७ ॥
</details>

<details><summary>अनुवाद (हिन्दी)</summary>

सम्पूर्ण ऋषि-आश्रमोंकी यात्रा करना और समस्त तीर्थोंमें स्नान करना भी वैसा फल देनेवाला नहीं है, जैसा कि भगवान् नारायणकी कथा प्रदान करती है॥१७॥
</details>

<details open><summary>विश्वास-प्रस्तुतिः</summary>

सर्वथा पाविताः स्मेह श्रुत्वेमामादितः कथाम्।  
हरेर्विश्वेश्वरस्येह सर्वपापप्रणाशनीम् ॥ १८ ॥
</details>

<details><summary>मूलम्</summary>

सर्वथा पाविताः स्मेह श्रुत्वेमामादितः कथाम्।  
हरेर्विश्वेश्वरस्येह सर्वपापप्रणाशनीम् ॥ १८ ॥
</details>

<details><summary>अनुवाद (हिन्दी)</summary>

सम्पूर्ण विश्वके स्वामी श्रीहरिकी कथा सब पापोंका नाश करनेवाली है। उसे आरम्भसे ही सुनकर हम सब लोग यहाँ सर्वथा पवित्र हो गये हैं॥१८॥
</details>

<details open><summary>विश्वास-प्रस्तुतिः</summary>

न चित्रं कृतवांस्तत्र यदार्यो मे धनंजयः।  
वासुदेवसहायो यः प्राप्तवाञ्जयमुत्तमम् ॥ १९ ॥
</details>

<details><summary>मूलम्</summary>

न चित्रं कृतवांस्तत्र यदार्यो मे धनंजयः।  
वासुदेवसहायो यः प्राप्तवाञ्जयमुत्तमम् ॥ १९ ॥
</details>

<details><summary>अनुवाद (हिन्दी)</summary>

मेरे पितामह अर्जुनने जो भगवान् वासुदेवकी सहायता पाकर उत्तम विजय प्राप्त कर ली, वह वहाँ उन्होंने कोई अद्‌भुत कार्य नहीं किया है॥१९॥
</details>

<details open><summary>विश्वास-प्रस्तुतिः</summary>

न चास्य किंचिदप्राप्यं मन्ये लोकेष्वपि त्रिषु।  
त्रैलोक्यनाथो विष्णुः स यथाऽऽसीत्‌ साह्यकृत् स वै ॥ २० ॥
</details>

<details><summary>मूलम्</summary>

न चास्य किंचिदप्राप्यं मन्ये लोकेष्वपि त्रिषु।  
त्रैलोक्यनाथो विष्णुः स यथाऽऽसीत्‌ साह्यकृत् स वै ॥ २० ॥
</details>

<details><summary>अनुवाद (हिन्दी)</summary>

त्रिलोकीनाथ भगवान् कृष्ण ही जब उनके सहायक थे, तब उनके लिये तीनों लोकोंमें किसी वस्तुकी प्राप्ति असम्भव रही हो, यह मैं नहीं मानता॥
</details>

<details open><summary>विश्वास-प्रस्तुतिः</summary>

धन्याश्च सर्व एवासन् ब्रह्मंस्ते मम पूर्वजाः।  
हिताय श्रेयसे चैव येषामासीज्जनार्दनः ॥ २१ ॥
</details>

<details><summary>मूलम्</summary>

धन्याश्च सर्व एवासन् ब्रह्मंस्ते मम पूर्वजाः।  
हिताय श्रेयसे चैव येषामासीज्जनार्दनः ॥ २१ ॥
</details>

<details><summary>अनुवाद (हिन्दी)</summary>

ब्रह्मन्! मेरे सभी पूर्वज धन्य थे, जिनका हित और कल्याण करनेके लिये साक्षात् जनार्दन तैयार रहते थे॥
</details>

<details open><summary>विश्वास-प्रस्तुतिः</summary>

तपसाथ सुदृश्यो हि भगवान् लोकपूजितः।  
यं दृष्टवन्तस्ते साक्षाच्छ्रीवत्साङ्कविभूषणम् ॥ २२ ॥
</details>

<details><summary>मूलम्</summary>

तपसाथ सुदृश्यो हि भगवान् लोकपूजितः।  
यं दृष्टवन्तस्ते साक्षाच्छ्रीवत्साङ्कविभूषणम् ॥ २२ ॥
</details>

<details><summary>अनुवाद (हिन्दी)</summary>

लोकपूजित भगवान् नारायणका दर्शन तो तपस्यासे ही हो सकता है; किंतु मेरे पितामहोंने श्रीवत्सके चिह्नसे विभूषित उन भगवान्‌का साक्षात् दर्शन अनायास ही पा लिया था॥२२॥
</details>

<details open><summary>विश्वास-प्रस्तुतिः</summary>

तेभ्यो धन्यतरश्चैव नारदः परमेष्ठिजः।  
न चाल्पतेजसमृषिं वेद्मि नारदमव्ययम् ॥ २३ ॥  
श्वेतद्वीपं समासाद्य येन दृष्टः स्वयं हरिः।  
देवप्रसादानुगतं व्यक्तं तत् तस्य दर्शनम् ॥ २४ ॥
</details>

<details><summary>मूलम्</summary>

तेभ्यो धन्यतरश्चैव नारदः परमेष्ठिजः।  
न चाल्पतेजसमृषिं वेद्मि नारदमव्ययम् ॥ २३ ॥  
श्वेतद्वीपं समासाद्य येन दृष्टः स्वयं हरिः।  
देवप्रसादानुगतं व्यक्तं तत् तस्य दर्शनम् ॥ २४ ॥
</details>

<details><summary>अनुवाद (हिन्दी)</summary>

उन सबसे भी अधिक धन्यवादके योग्य ब्रह्मपुत्र नारदजी हैं। मैं अविनाशी नारदजीको कम तेजस्वी ऋषि नहीं समझता, जिन्होंने श्वेतद्वीपमें पहुँचकर साक्षात् श्रीहरिका दर्शन प्राप्त कर लिया। उनका वह भगवद्-दर्शन स्पष्ट ही उन भगवान्‌की कृपाका फल है॥
</details>

<details open><summary>विश्वास-प्रस्तुतिः</summary>

तद् दृष्टवांस्तदा देवमनिरुद्धतनौ स्थितम्।  
बदरीमाश्रमं यत् तु नारदः प्राद्रवत् पुनः ॥ २५ ॥  
नरनारायणौ द्रष्टुं किं तु तत् कारणं मुने।
</details>

<details><summary>मूलम्</summary>

तद् दृष्टवांस्तदा देवमनिरुद्धतनौ स्थितम्।  
बदरीमाश्रमं यत् तु नारदः प्राद्रवत् पुनः ॥ २५ ॥  
नरनारायणौ द्रष्टुं किं तु तत् कारणं मुने।
</details>

<details><summary>अनुवाद (हिन्दी)</summary>

मुने! नारदजीने उस समय श्वेतद्वीपमें जाकर जो अनिरुद्ध-विग्रहमें स्थित नारायणदेवका साक्षात्कार किया तथा पुनः नर-नारायणका दर्शन करनेके लिये जो बदरिकाश्रमको प्रस्थान किया, इसका क्या कारण है?॥२५॥
</details>

<details open><summary>विश्वास-प्रस्तुतिः</summary>

श्वेतद्वीपान्निवृत्तश्च नारदः परमेष्ठिजः ॥ २६ ॥  
बदरीमाश्रमं प्राप्य समागम्य च तावृषी।  
कियन्तं कालमवसत् प्रश्नान्‌ कान् पृष्टवांश्च ह ॥ २७ ॥
</details>

<details><summary>मूलम्</summary>

श्वेतद्वीपान्निवृत्तश्च नारदः परमेष्ठिजः ॥ २६ ॥  
बदरीमाश्रमं प्राप्य समागम्य च तावृषी।  
कियन्तं कालमवसत् प्रश्नान्‌ कान् पृष्टवांश्च ह ॥ २७ ॥
</details>

<details><summary>अनुवाद (हिन्दी)</summary>

ब्रह्मपुत्र नारदजी श्वेतद्वीपसे लौटनेपर जब बदरिकाश्रममें पहुँचकर उन दोनों ऋषियोंसे मिले, तब वहाँ उन्होंने कितने समयतक निवास किया? और वहाँ उनसे किन-किन प्रश्नोंको पूछा?॥२६-२७॥
</details>

<details open><summary>विश्वास-प्रस्तुतिः</summary>

श्वेतद्वीपादुपावृत्ते तस्मिन् वा सुमहात्मनि।  
किमब्रूतां महात्मानौ नरनारायणावृषी ॥ २८ ॥  
तदेतन्मे यथातत्त्वं सर्वमाख्यातुमर्हसि ।
</details>

<details><summary>मूलम्</summary>

श्वेतद्वीपादुपावृत्ते तस्मिन् वा सुमहात्मनि।  
किमब्रूतां महात्मानौ नरनारायणावृषी ॥ २८ ॥  
तदेतन्मे यथातत्त्वं सर्वमाख्यातुमर्हसि ।
</details>

<details><summary>अनुवाद (हिन्दी)</summary>

श्वेतद्वीपसे लौटे हुए उन नारदजीसे महात्मा नर-नारायण ऋषियोंने क्या बात की थी? ये सब बातें आप यथार्थरूपसे बतानेकी कृपा करें॥२८॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

नमो भगवते तस्मै व्यासायामिततेजसे ॥ २९ ॥  
यस्य प्रसादाद् वक्ष्यामि नारायणकथामिमाम्।
</details>

<details><summary>मूलम्</summary>

नमो भगवते तस्मै व्यासायामिततेजसे ॥ २९ ॥  
यस्य प्रसादाद् वक्ष्यामि नारायणकथामिमाम्।
</details>

<details><summary>अनुवाद (हिन्दी)</summary>

_वैशम्पायनजीने कहा—_ अमिततेजस्वी भगवान् व्यासको नमस्कार है, जिनके कृपाप्रसादसे मैं भगवान् नारायणकी यह कथा कह रहा हूँ॥२९॥
</details>

<details open><summary>विश्वास-प्रस्तुतिः</summary>

प्राप्य श्वेतं महाद्वीपं दृष्ट्वा च हरिमव्ययम् ॥ ३० ॥  
निवृत्तो नारदो राजंस्तरसा मेरुमागमत्।  
हृदयेनोद्वहन् भारं यदुक्तं परमात्मना ॥ ३१ ॥
</details>

<details><summary>मूलम्</summary>

प्राप्य श्वेतं महाद्वीपं दृष्ट्वा च हरिमव्ययम् ॥ ३० ॥  
निवृत्तो नारदो राजंस्तरसा मेरुमागमत्।  
हृदयेनोद्वहन् भारं यदुक्तं परमात्मना ॥ ३१ ॥
</details>

<details><summary>अनुवाद (हिन्दी)</summary>

राजन्! श्वेतनामक महाद्वीपमें जाकर वहाँ अविनाशी श्रीहरिका दर्शन करके जब नारदजी लौटे, तब बड़े वेगसे मेरुपर्वतपर आ पहुँचे। परमात्मा श्रीहरिने उनसे जो कुछ कहा था, उस कार्यभारको वे हृदयसे ढो रहे थे॥३०-३१॥
</details>

<details open><summary>विश्वास-प्रस्तुतिः</summary>

पश्चादस्याभवद् राजन्नात्मनः साध्वसं महत्।  
यद् गत्वा दूरमध्वानं क्षेमी पुनरिहागतः ॥ ३२ ॥
</details>

<details><summary>मूलम्</summary>

पश्चादस्याभवद् राजन्नात्मनः साध्वसं महत्।  
यद् गत्वा दूरमध्वानं क्षेमी पुनरिहागतः ॥ ३२ ॥
</details>

<details><summary>अनुवाद (हिन्दी)</summary>

नरेश्वर! तत्पश्चात् उनके मनमें यह सोचकर बड़ा भारी विस्मय हुआ कि मैं इतनी दूरका मार्ग तै करके पुनः यहाँ सकुशल कैसे लौट आया?॥३२॥
</details>

<details open><summary>विश्वास-प्रस्तुतिः</summary>

मेरोः प्रचक्राम ततः पर्वतं गन्धमादनम्।  
निपपात च खात् तूर्णं विशालां बदरीमनु ॥ ३३ ॥
</details>

<details><summary>मूलम्</summary>

मेरोः प्रचक्राम ततः पर्वतं गन्धमादनम्।  
निपपात च खात् तूर्णं विशालां बदरीमनु ॥ ३३ ॥
</details>

<details><summary>अनुवाद (हिन्दी)</summary>

तदनन्तर वे मेरुसे गन्धमादन पर्वतकी ओर चले और बदरीविशालतीर्थके समीप तुरंत ही आकाशसे नीचे उतर पड़े॥३३॥
</details>

<details open><summary>विश्वास-प्रस्तुतिः</summary>

ततः स ददृशे देवौ पुराणावृषिसत्तमौ।  
तपश्चरन्तौ सुमहदात्मनिष्ठौ महाव्रतौ ॥ ३४ ॥
</details>

<details><summary>मूलम्</summary>

ततः स ददृशे देवौ पुराणावृषिसत्तमौ।  
तपश्चरन्तौ सुमहदात्मनिष्ठौ महाव्रतौ ॥ ३४ ॥
</details>

<details><summary>अनुवाद (हिन्दी)</summary>

वहाँ उन्होंने उन दोनों पुरातन देवता ऋषिश्रेष्ठ नर-नारायणका दर्शन किया, जो आत्मनिष्ठ हो महान् व्रत लेकर बड़ी भारी तपस्या कर रहे थे॥३४॥
</details>

<details open><summary>विश्वास-प्रस्तुतिः</summary>

तेजसाभ्यधिकौ सूर्यात् सर्वलोकविरोचनात् ।  
श्रीवत्सलक्षणौ पूज्यौ जटामण्डलधारिणौ ॥ ३५ ॥
</details>

<details><summary>मूलम्</summary>

तेजसाभ्यधिकौ सूर्यात् सर्वलोकविरोचनात् ।  
श्रीवत्सलक्षणौ पूज्यौ जटामण्डलधारिणौ ॥ ३५ ॥
</details>

<details><summary>अनुवाद (हिन्दी)</summary>

वे दोनों सम्पूर्ण लोकोंको प्रकाशित करनेवाले सूर्यसे भी अधिक तेजस्वी थे। उन पूज्य महात्माओंके वक्षःस्थलमें श्रीवत्सके चिह्न सुशोभित हो रहे थे और वे अपने मस्तकपर जटामण्डल धारण किये हुए थे॥
</details>

<details open><summary>विश्वास-प्रस्तुतिः</summary>

जालपादभुजौ तौ तु पादयोश्चक्रलक्षणौ।  
व्यूढोरस्कौ दीर्घभुजौ तथा मुष्कचतुष्किणौ ॥ ३६ ॥  
षष्टिदन्तावष्टदंष्ट्रौ मेघौघसदृशस्वनौ ।  
स्वास्यौ पृथुललाटौ च सुभ्रू सुहनुनासिकौ ॥ ३७ ॥
</details>

<details><summary>मूलम्</summary>

जालपादभुजौ तौ तु पादयोश्चक्रलक्षणौ।  
व्यूढोरस्कौ दीर्घभुजौ तथा मुष्कचतुष्किणौ ॥ ३६ ॥  
षष्टिदन्तावष्टदंष्ट्रौ मेघौघसदृशस्वनौ ।  
स्वास्यौ पृथुललाटौ च सुभ्रू सुहनुनासिकौ ॥ ३७ ॥
</details>

<details><summary>अनुवाद (हिन्दी)</summary>

उनके हाथोंमें हंसका और चरणोंमें चक्रका चिह्न था। विशाल वक्षःस्थल, बड़ी-बड़ी भुजाएँ, अण्डकोशमें चार-चार बीज, मुखमें साठ दाँत और आठ दाढ़ें, मेघके समान गम्भीर स्वर, सुन्दर मुख, चौड़े ललाट, बाँकी भौंहें, सुन्दर ठोढ़ी और मनोहर नासिकासे उन दोनोंकी अपूर्व शोभा हो रही थी॥३६-३७॥
</details>

<details open><summary>विश्वास-प्रस्तुतिः</summary>

आतपत्रेण सदृशे शिरसी देवयोस्तयोः।  
एवं लक्षणसम्पन्नौ महापुरुषसंज्ञितौ ॥ ३८ ॥  
तौ दृष्ट्वा नारदो हृष्टस्ताभ्यां च प्रतिपूजितः।  
स्वागतेनाभिभाष्याथ पृष्टश्चानामयं तथा ॥ ३९ ॥
</details>

<details><summary>मूलम्</summary>

आतपत्रेण सदृशे शिरसी देवयोस्तयोः।  
एवं लक्षणसम्पन्नौ महापुरुषसंज्ञितौ ॥ ३८ ॥  
तौ दृष्ट्वा नारदो हृष्टस्ताभ्यां च प्रतिपूजितः।  
स्वागतेनाभिभाष्याथ पृष्टश्चानामयं तथा ॥ ३९ ॥
</details>

<details><summary>अनुवाद (हिन्दी)</summary>

उन दोनों देवताओंके मस्तक छत्रके समान प्रतीत होते थे। ऐसे शुभलक्षणोंसे सम्पन्न उन दोनों महापुरुषोंका दर्शन करके नारदजीको बड़ी प्रसन्नता हुई। भगवान् नर और नारायणने भी नारदजीका स्वागत-सत्कार करके उनका कुशल-समाचार पूछा॥३८-३९॥
</details>

<details open><summary>विश्वास-प्रस्तुतिः</summary>

बभूवान्तर्गतमतिर्निरीक्ष्य पुरुषोत्तमौ ।  
सदोगतास्तत्र ये वै सर्वभूतनमस्कृताः ॥ ४० ॥  
श्वेतद्वीपे मया दृष्टास्तादृशावृषिसत्तमौ ।
</details>

<details><summary>मूलम्</summary>

बभूवान्तर्गतमतिर्निरीक्ष्य पुरुषोत्तमौ ।  
सदोगतास्तत्र ये वै सर्वभूतनमस्कृताः ॥ ४० ॥  
श्वेतद्वीपे मया दृष्टास्तादृशावृषिसत्तमौ ।
</details>

<details><summary>अनुवाद (हिन्दी)</summary>

तदनन्तर नारदजीने उन दोनों पुरुषोत्तमोंकी ओर देखकर मन-ही-मन विचार किया, अहो! मैंने श्वेतद्वीपमें भगवान्‌की सभाके भीतर जिन सर्वभूतवन्दित सदस्योंको देखा था, ये दोनों ऋषिश्रेष्ठ भी वैसे ही हैं॥
</details>

<details open><summary>विश्वास-प्रस्तुतिः</summary>

इति संचिन्त्य मनसा कृत्वा चाभिप्रदक्षिणम् ॥ ४१ ॥  
स चोपविविशे तत्र पीठे कुशमये शुभे।
</details>

<details><summary>मूलम्</summary>

इति संचिन्त्य मनसा कृत्वा चाभिप्रदक्षिणम् ॥ ४१ ॥  
स चोपविविशे तत्र पीठे कुशमये शुभे।
</details>

<details><summary>अनुवाद (हिन्दी)</summary>

मन-ही-मन ऐसा सोचकर वे उन दोनोंकी प्रदक्षिणा करके एक सुन्दर कुशासनपर बैठ गये॥४१॥
</details>

<details open><summary>विश्वास-प्रस्तुतिः</summary>

ततस्तौ तपसां वासौ यशसां तेजसामपि ॥ ४२ ॥  
ऋषी शमदमोपेतौ कृत्वा पौर्वाह्णिकं विधिम्।  
पश्चान्नारदमव्यग्रौ पाद्यार्घ्याभ्यामथार्चतः ॥ ४३ ॥
</details>

<details><summary>मूलम्</summary>

ततस्तौ तपसां वासौ यशसां तेजसामपि ॥ ४२ ॥  
ऋषी शमदमोपेतौ कृत्वा पौर्वाह्णिकं विधिम्।  
पश्चान्नारदमव्यग्रौ पाद्यार्घ्याभ्यामथार्चतः ॥ ४३ ॥
</details>

<details><summary>अनुवाद (हिन्दी)</summary>

तदनन्तर तपस्या, यश और तेजके भी निवासस्थान वे शम-दमसम्पन्न दोनों ऋषि पूर्वाह्णकालका नित्य कर्म पूर्ण करके फिर शान्त-भावसे पाद्य और अर्घ्य आदि निवेदन करके नारदजीकी पूजा करने लगे॥४२-४३॥
</details>

<details open><summary>विश्वास-प्रस्तुतिः</summary>

पीठयोश्चोपविष्टौ तौ कृतातिथ्याह्निकौ नृप।  
तेषु तत्रोपविष्टेषु स देशोऽभिव्यराजत ॥ ४४ ॥  
आज्याहुतिमहाज्वालैर्यज्ञवाटो यथाग्निभिः ।
</details>

<details><summary>मूलम्</summary>

पीठयोश्चोपविष्टौ तौ कृतातिथ्याह्निकौ नृप।  
तेषु तत्रोपविष्टेषु स देशोऽभिव्यराजत ॥ ४४ ॥  
आज्याहुतिमहाज्वालैर्यज्ञवाटो यथाग्निभिः ।
</details>

<details><summary>अनुवाद (हिन्दी)</summary>

नरेश्वर! अपने नित्यकर्म तथा नारदजीका आतिथ्य-सत्कार करके वे दोनों ऋषि भी कुशासनपर बैठ गये। वहाँ उन तीनोंके बैठ जानेपर वह प्रदेश घीकी आहुतिसे प्रज्वलित विशाल लपटोंवाले तीन अग्नियोंसे प्रकाशित यज्ञमण्डपकी भाँति सुशोभित होने लगा॥४४॥
</details>

<details open><summary>विश्वास-प्रस्तुतिः</summary>

अथ नारायणस्तत्र नारदं वाक्यमब्रवीत् ॥ ४५ ॥  
सुखोपविष्टं विश्रान्तं कृतातिथ्यं सुखस्थितम्।
</details>

<details><summary>मूलम्</summary>

अथ नारायणस्तत्र नारदं वाक्यमब्रवीत् ॥ ४५ ॥  
सुखोपविष्टं विश्रान्तं कृतातिथ्यं सुखस्थितम्।
</details>

<details><summary>अनुवाद (हिन्दी)</summary>

इसके बाद वहाँ आतिथ्य ग्रहण करके सुखपूर्वक बैठकर विश्राम करते हुए नारदजीसे नारायणने इस प्रकार कहा॥४५॥
</details>

<details open><summary>मूलम् (वचनम्)</summary>

नरनारायणावूचतुः
</details>

<details open><summary>विश्वास-प्रस्तुतिः</summary>

अपीदानीं स भगवान् परमात्मा सनातनः ॥ ४६ ॥  
श्वेतद्वीपे त्वया दृष्ट आवयोः प्रकृतिः परा।
</details>

<details><summary>मूलम्</summary>

अपीदानीं स भगवान् परमात्मा सनातनः ॥ ४६ ॥  
श्वेतद्वीपे त्वया दृष्ट आवयोः प्रकृतिः परा।
</details>

<details><summary>अनुवाद (हिन्दी)</summary>

_नर-नारायण बोले—_ देवर्षे! क्या तुमने इस समय श्वेतद्वीपमें जाकर हम दोनोंका परम कारणरूप सनातन परमात्मा भगवान्‌का दर्शन कर लिया?॥४६॥
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

दृष्टो मे पुरुषः श्रीमान् विश्वरूपधरोऽव्ययः ॥ ४७ ॥  
सर्वे लोका हि तत्रस्थास्तथा देवाः सहर्षिभिः।
</details>

<details><summary>मूलम्</summary>

दृष्टो मे पुरुषः श्रीमान् विश्वरूपधरोऽव्ययः ॥ ४७ ॥  
सर्वे लोका हि तत्रस्थास्तथा देवाः सहर्षिभिः।
</details>

<details><summary>अनुवाद (हिन्दी)</summary>

_नारदजीने कहा—_ भगवन्! मैंने विश्वरूपधारी उन अविनाशी एवं कान्तिमान् परम पुरुषका दर्शन कर लिया। ऋषियोंसहित देवता तथा सम्पूर्ण लोक उन्हींके भीतर विराजमान हैं॥४७॥
</details>

<details open><summary>विश्वास-प्रस्तुतिः</summary>

अद्यापि चैनं पश्यामि युवां पश्चन् सनातनौ ॥ ४८ ॥  
यैर्लक्षणैरुपेतः स हरिरव्यक्तरूपधृक् ।  
तैर्लक्षणैरुपेतौ हि व्यक्तरूपधरौ युवाम् ॥ ४९ ॥
</details>

<details><summary>मूलम्</summary>

अद्यापि चैनं पश्यामि युवां पश्चन् सनातनौ ॥ ४८ ॥  
यैर्लक्षणैरुपेतः स हरिरव्यक्तरूपधृक् ।  
तैर्लक्षणैरुपेतौ हि व्यक्तरूपधरौ युवाम् ॥ ४९ ॥
</details>

<details><summary>अनुवाद (हिन्दी)</summary>

मैं इस समय भी आप दोनों सनातन पुरुषोंको देखकर यहीं श्वेतद्वीपनिवासी भगवान्‌की झाँकी कर रहा हूँ। वहाँ मैंने अव्यक्तरूपधारी श्रीहरिको जिन लक्षणोंसे सम्पन्न देखा था, आप दोनों व्यक्तरूपधारी पुरुष भी उन्हीं लक्षणोंसे सुशोभित हैं॥४८-४९॥
</details>

<details open><summary>विश्वास-प्रस्तुतिः</summary>

दृष्टौ युवां मया तत्र तस्य देवस्य पार्श्वतः।  
इहैव चागतोऽस्म्यद्य विसृष्टः परमात्मना ॥ ५० ॥
</details>

<details><summary>मूलम्</summary>

दृष्टौ युवां मया तत्र तस्य देवस्य पार्श्वतः।  
इहैव चागतोऽस्म्यद्य विसृष्टः परमात्मना ॥ ५० ॥
</details>

<details><summary>अनुवाद (हिन्दी)</summary>

इतना ही नहीं, मैंने आप दोनोंको वहाँ भी परमदेवके पास उपस्थित देखा था और उन्हीं परमात्माके भेजनेसे आज मैं फिर यहाँ आया हूँ॥५०॥
</details>

<details open><summary>विश्वास-प्रस्तुतिः</summary>

को हि नाम भवेत् तस्य तेजसा यशसा श्रिया।  
सदृशस्त्रिषु लोकेषु ऋते धर्मात्मजौ युवाम् ॥ ५१ ॥
</details>

<details><summary>मूलम्</summary>

को हि नाम भवेत् तस्य तेजसा यशसा श्रिया।  
सदृशस्त्रिषु लोकेषु ऋते धर्मात्मजौ युवाम् ॥ ५१ ॥
</details>

<details><summary>अनुवाद (हिन्दी)</summary>

तीनों लोकोंमें धर्मके पुत्र आप दोनों महापुरुषोंके सिवा दूसरा कौन है, जो तेज, यश और श्रीमें उन्हीं परमेश्वरके समान हो॥५१॥
</details>

<details open><summary>विश्वास-प्रस्तुतिः</summary>

तेन मे कथितः कृत्स्नो धर्मः क्षेत्रज्ञसंज्ञितः।  
प्रादुर्भावाश्च कथिता भविष्या इह ये यथा ॥ ५२ ॥
</details>

<details><summary>मूलम्</summary>

तेन मे कथितः कृत्स्नो धर्मः क्षेत्रज्ञसंज्ञितः।  
प्रादुर्भावाश्च कथिता भविष्या इह ये यथा ॥ ५२ ॥
</details>

<details><summary>अनुवाद (हिन्दी)</summary>

उन भगवान् श्रीहरिने मुझसे सम्पूर्ण धर्मका वर्णन किया था। क्षेत्रज्ञका भी परिचय दिया था और यहाँ भविष्यमें उनके जो अवतार जैसे होनेवाले हैं, उन्हें भी बताया था॥५२॥
</details>

<details open><summary>विश्वास-प्रस्तुतिः</summary>

तत्र ये पुरुषाः श्वेताः पञ्चेन्द्रियविवर्जिताः।  
प्रतिबुद्धाश्च ते सर्वे भक्ताश्च पुरुषोत्तमम् ॥ ५३ ॥
</details>

<details><summary>मूलम्</summary>

तत्र ये पुरुषाः श्वेताः पञ्चेन्द्रियविवर्जिताः।  
प्रतिबुद्धाश्च ते सर्वे भक्ताश्च पुरुषोत्तमम् ॥ ५३ ॥
</details>

<details><summary>अनुवाद (हिन्दी)</summary>

वहाँ जो चन्द्रमाके समान गौरवर्णके पुरुष थे, वे सब-के-सब पाँचों इन्द्रियोंसे रहित अर्थात् पाञ्च-भौतिक शरीरसे शून्य, ज्ञानवान् तथा पुरुषोत्तम श्रीविष्णुके भक्त थे॥५३॥
</details>

<details open><summary>विश्वास-प्रस्तुतिः</summary>

तेऽर्चयन्ति सदा देवं तैः सार्धं रमते च सः।  
प्रियभक्तो हि भगवान् परमात्मा द्विजप्रियः ॥ ५४ ॥
</details>

<details><summary>मूलम्</summary>

तेऽर्चयन्ति सदा देवं तैः सार्धं रमते च सः।  
प्रियभक्तो हि भगवान् परमात्मा द्विजप्रियः ॥ ५४ ॥
</details>

<details><summary>अनुवाद (हिन्दी)</summary>

वे सदा उन नारायणदेवकी पूजा-अर्चा करते रहते हैं और भगवान् भी सदा उनके साथ प्रसन्नतापूर्वक क्रीड़ा करते रहते हैं। भगवान्‌को अपने भक्त बहुत ही प्रिय हैं तथा वे परमात्मा श्रीहरि ब्राह्मणोंके भी प्रेमी हैं॥५४॥
</details>

<details open><summary>विश्वास-प्रस्तुतिः</summary>

रमते सोऽर्च्यमानो हि सदा भागवतप्रियः।  
विश्वभुक् सर्वगो देवो माधवो भक्तवत्सलः ॥ ५५ ॥
</details>

<details><summary>मूलम्</summary>

रमते सोऽर्च्यमानो हि सदा भागवतप्रियः।  
विश्वभुक् सर्वगो देवो माधवो भक्तवत्सलः ॥ ५५ ॥
</details>

<details><summary>अनुवाद (हिन्दी)</summary>

वे विश्वका पालन करनेवाले सर्वव्यापी भगवान् बड़े भक्तवत्सल हैं। भगवद्भक्तोंके प्रेमी और प्रियतम श्रीहरि उनसे पूजित हो वहाँ सदा सुप्रसन्न रहते हैं॥
</details>

<details open><summary>विश्वास-प्रस्तुतिः</summary>

स कर्ता कारणं चैव कार्यं चातिबलद्युतिः।  
हेतुश्चाज्ञा विधानं च तत्त्वं चैव महायशाः ॥ ५६ ॥
</details>

<details><summary>मूलम्</summary>

स कर्ता कारणं चैव कार्यं चातिबलद्युतिः।  
हेतुश्चाज्ञा विधानं च तत्त्वं चैव महायशाः ॥ ५६ ॥
</details>

<details><summary>अनुवाद (हिन्दी)</summary>

वे ही कर्ता, कारण और कार्य हैं। उनका बल और तेज अनन्त है। वे महायशस्वी भगवान् ही हेतु, आज्ञा, विधि और तत्त्वरूप हैं॥५६॥
</details>

<details open><summary>विश्वास-प्रस्तुतिः</summary>

तपसा योज्य सोऽऽत्मानं श्वेतद्वीपात् परं हि यत्।  
तेज इत्यभिविख्यातं स्वयंभासाऽवभासितम् ॥ ५७ ॥
</details>

<details><summary>मूलम्</summary>

तपसा योज्य सोऽऽत्मानं श्वेतद्वीपात् परं हि यत्।  
तेज इत्यभिविख्यातं स्वयंभासाऽवभासितम् ॥ ५७ ॥
</details>

<details><summary>अनुवाद (हिन्दी)</summary>

वे अपने आपको तपस्यामें लगाकर श्वेतद्वीपसे भी परे प्रकाशमान तेजोमय स्वरूपसे विख्यात हैं। उनका वह तेज अपने ही प्रकाशसे प्रकाशित है॥५७॥
</details>

<details open><summary>विश्वास-प्रस्तुतिः</summary>

शान्तिः सा त्रिषु लोकेषु विहिता भावितात्मना।  
एतया शुभया बुद्ध्या नैष्ठिकं व्रतमास्थितः ॥ ५८ ॥
</details>

<details><summary>मूलम्</summary>

शान्तिः सा त्रिषु लोकेषु विहिता भावितात्मना।  
एतया शुभया बुद्ध्या नैष्ठिकं व्रतमास्थितः ॥ ५८ ॥
</details>

<details><summary>अनुवाद (हिन्दी)</summary>

उन पूतात्मा परमात्माने तीनों लोकोंमें उस शान्तिका विस्तार किया है। अपनी इस कल्याणमयी बुद्धिके द्वारा वे नैष्ठिक व्रतका आश्रय लेकर स्थित हैं॥५८॥
</details>

<details open><summary>विश्वास-प्रस्तुतिः</summary>

न तत्र सूर्यस्तपति न सोमोऽभिविराजते।  
न वायुर्वाति देवेशे तपश्चरति दुश्चरम् ॥ ५९ ॥
</details>

<details><summary>मूलम्</summary>

न तत्र सूर्यस्तपति न सोमोऽभिविराजते।  
न वायुर्वाति देवेशे तपश्चरति दुश्चरम् ॥ ५९ ॥
</details>

<details><summary>अनुवाद (हिन्दी)</summary>

वहाँ सूर्य नहीं तपते, चन्द्रमा नहीं प्रकाशित होते तथा दुष्कर तपस्यामें लगे हुए देवेश्वर श्रीहरिके समीप यह लौकिक वायु भी नहीं चलती है॥५९॥
</details>

<details open><summary>विश्वास-प्रस्तुतिः</summary>

वेदीमष्टनलोत्सेधां भूमावास्थाय विश्वकृत् ।  
एकपादस्थितो देव ऊर्ध्वबाहुरुदङ्‌मुखः ॥ ६० ॥
</details>

<details><summary>मूलम्</summary>

वेदीमष्टनलोत्सेधां भूमावास्थाय विश्वकृत् ।  
एकपादस्थितो देव ऊर्ध्वबाहुरुदङ्‌मुखः ॥ ६० ॥
</details>

<details><summary>अनुवाद (हिन्दी)</summary>

वहाँकी भूमिपर एक ऊँची वेदी बनी है, जिसकी ऊँचाई आठ अंगुलियोंकी लंबाईके बराबर है। उसपर आरूढ़ हो वे विश्वकर्ता परमात्मा दोनों भुजाएँ ऊपर उठाये और उत्तरकी ओर मुँह किये एक पैरसे खड़े हैं॥
</details>

<details open><summary>विश्वास-प्रस्तुतिः</summary>

साङ्गानावर्तयन् वेदांस्तपस्तेपे सुदुश्चरम् ।  
यद् ब्रह्मा ऋषयश्चैव स्वयं पशुपतिश्च यत् ॥ ६१ ॥  
शेषाश्च विबुधश्रेष्ठा दैत्यदानवराक्षसाः ।  
नागाः सुपर्णा गन्धर्वाः सिद्धा राजर्षयश्च ये ॥ ६२ ॥  
हव्यं कव्यं च सततं विधियुक्तं प्रयुञ्जते।  
कृत्स्नं तु तस्य देवस्य चरणावुपतिष्ठति ॥ ६३ ॥
</details>

<details><summary>मूलम्</summary>

साङ्गानावर्तयन् वेदांस्तपस्तेपे सुदुश्चरम् ।  
यद् ब्रह्मा ऋषयश्चैव स्वयं पशुपतिश्च यत् ॥ ६१ ॥  
शेषाश्च विबुधश्रेष्ठा दैत्यदानवराक्षसाः ।  
नागाः सुपर्णा गन्धर्वाः सिद्धा राजर्षयश्च ये ॥ ६२ ॥  
हव्यं कव्यं च सततं विधियुक्तं प्रयुञ्जते।  
कृत्स्नं तु तस्य देवस्य चरणावुपतिष्ठति ॥ ६३ ॥
</details>

<details><summary>अनुवाद (हिन्दी)</summary>

वे अंगोंसहित सम्पूर्ण वेदोंकी आवृत्ति करते हुए अत्यन्त कठोर तपस्यामें संलग्न हैं। ब्रह्मा, स्वयं महादेव, सम्पूर्ण ऋषि और शेष, श्रेष्ठ देवता तथा दैत्य, दानव, राक्षस, नाग, गरुड, गन्धर्व, सिद्ध एवं राजर्षिगण सदा विधिपूर्वक जो हव्य और कव्य अर्पण करते हैं, वह सब कुछ उन्हीं भगवान्‌के चरणोंमें उपस्थित होता है॥६१—६३॥
</details>

<details open><summary>विश्वास-प्रस्तुतिः</summary>

याः क्रियाः सम्प्रयुक्ताश्च एकान्तगतबुद्धिभिः।  
ताः सर्वाः शिरसा देवः प्रतिगृह्णाति वै स्वयम् ॥ ६४ ॥
</details>

<details><summary>मूलम्</summary>

याः क्रियाः सम्प्रयुक्ताश्च एकान्तगतबुद्धिभिः।  
ताः सर्वाः शिरसा देवः प्रतिगृह्णाति वै स्वयम् ॥ ६४ ॥
</details>

<details><summary>अनुवाद (हिन्दी)</summary>

जिनकी बुद्धि अनन्य भावसे एकमात्र भगवान्‌में ही लगी हुई है, उन भक्तोंद्वारा जो क्रियाएँ समर्पित की जाती हैं, उन सबको वे भगवान् स्वयं शिरोधार्य करते हैं॥६४॥
</details>

<details open><summary>विश्वास-प्रस्तुतिः</summary>

न तस्यान्यः प्रियतरः प्रतिबुद्धैर्महात्मभिः।  
विद्यते त्रिषु लोकेषु ततोऽस्यैकान्तिकं गतः ॥ ६५ ॥
</details>

<details><summary>मूलम्</summary>

न तस्यान्यः प्रियतरः प्रतिबुद्धैर्महात्मभिः।  
विद्यते त्रिषु लोकेषु ततोऽस्यैकान्तिकं गतः ॥ ६५ ॥
</details>

<details><summary>अनुवाद (हिन्दी)</summary>

वहाँके ज्ञानी-महात्मा भक्तोंसे बढ़कर भगवान्‌को तीनों लोकोंमें दूसरा कोई प्रिय नहीं है; अतः मैं अनन्य भावसे उन्हींकी शरणमें गया हूँ॥६५॥
</details>

<details open><summary>विश्वास-प्रस्तुतिः</summary>

इह चैवागतस्तेन विसृष्टः परमात्मना।  
एवं मे भगवान् देवः स्वयमाख्यातवान् हरिः।  
आसिष्ये तत्परो भूत्वा युवाभ्यां सह नित्यशः ॥ ६६ ॥
</details>

<details><summary>मूलम्</summary>

इह चैवागतस्तेन विसृष्टः परमात्मना।  
एवं मे भगवान् देवः स्वयमाख्यातवान् हरिः।  
आसिष्ये तत्परो भूत्वा युवाभ्यां सह नित्यशः ॥ ६६ ॥
</details>

<details><summary>अनुवाद (हिन्दी)</summary>

यहाँ भी मैं उन्हीं परमात्माके भेजनेसे आया हूँ। स्वयं भगवान् श्रीहरिने मुझसे ऐसा कहा था। अब मैं उन्हींकी आराधनामें तत्पर हो आप दोनोंके साथ यहाँ नित्य निवास करूँगा॥६६॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि मोक्षधर्मपर्वणि नारायणीये त्रिचत्वारिंशदधिकत्रिशततमोऽध्यायः ॥ ३४३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें नारायणकी महिमाविषयक तीन सौ तैंतालीसवाँ अध्याय पूरा हुआ॥३४३॥
</details>
