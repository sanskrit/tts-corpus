+++
title_full = "363 उञ्छ एवं शिलवृत्तिसे सिद्ध हुए पुरुषकी दिव्य गति"
title = "३६३ उञ्छवृत्त्युपाख्याने"

+++


नैष देवोऽनिलसखो नासुरो न च पन्नगः।  
उञ्छवृत्तिव्रते सिद्धो मुनिरेष दिवं गतः ॥ १ ॥

एष मूलफलाहारः शीर्णपर्णाशनस्तथा ।  
अब्भक्षो वायुभक्षश्च आसीद् विप्रः समाहितः ॥ २ ॥

भवश्चानेन विप्रेण संहिताभिरभिष्टुतः ।  
स्वर्गद्वारे कृतोद्योगो येनासौ त्रिदिवं गतः ॥ ३ ॥

असङ्गतिरनाकाङ्क्षी नित्यमुञ्छशिलाशनः ।  
सर्वभूतहिते युक्त एष विप्रो भुजङ्गम ॥ ४ ॥

न हि देवा न गन्धर्वा नासुरा न च पन्नगाः।  
प्रभवन्तीह भूतानां प्राप्तानामुत्तमां गतिम् ॥ ५ ॥

एतदेवंविधं दृष्टमाश्चर्यं तत्र मे द्विज।  
संसिद्धो मानुषः कार्म योऽसौ सिद्धगतिं गतः।  
सूर्येण सहितो ब्रह्मन् पृथिवीं परिवर्तते ॥ ६ ॥

[^*]: ‘उञ्छः कणश आदानं कणिशाद्यर्जनं शिलम्।’'''कटे हुए खेतसे वहाँ गिरे हुए अन्नके दाने बीनकर लाना अथवा बाजार उठ जानेपर वहाँ बिखरे हुए अनाजके एक-एक दानेको बीन लाना ‘उञ्छ’ कहलाता है। इसी तरह धान, गेहूँ और जौ आदिकी बाल बीनकर लाना ‘शिल’ कहा गया है।'''