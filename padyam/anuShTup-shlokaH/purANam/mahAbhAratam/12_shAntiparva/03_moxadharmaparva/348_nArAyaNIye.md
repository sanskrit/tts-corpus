+++
title_full = "348 सात्वत-धर्मकी उपदेश-परम्परा तथा भगवान्\u200cके प्रति ऐकान्तिक भावकी महिमा"
title = "३४८ नारायणीये"

+++

<details><summary>भागसूचना</summary>

अष्टचत्वारिंशदधिकत्रिशततमोऽध्यायः
</details>

<details><summary>सूचना (हिन्दी)</summary>

सात्वत-धर्मकी उपदेश-परम्परा तथा भगवान्‌के प्रति ऐकान्तिक भावकी महिमा
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

अहो ह्येकान्तिनः सर्वान् प्रीणाति भगवान् हरिः।  
विधिप्रयुक्तां पूजां च गृह्णाति भगवान् स्वयम् ॥ १ ॥
</details>

<details><summary>मूलम्</summary>

अहो ह्येकान्तिनः सर्वान् प्रीणाति भगवान् हरिः।  
विधिप्रयुक्तां पूजां च गृह्णाति भगवान् स्वयम् ॥ १ ॥
</details>

<details><summary>अनुवाद (हिन्दी)</summary>

_जनमेजयने कहा—_ ब्रह्मन्! भगवान् अनन्यभावसे भजन करनेवाले सभी भक्तोंको प्रसन्न करते और उनकी विधिवत् की हुई पूजाको स्वयं ग्रहण करते हैं; यह कितने आनन्दकी बात है॥१॥
</details>

<details open><summary>विश्वास-प्रस्तुतिः</summary>

ये तु दग्धेन्धना लोके पुण्यपापविवर्जिताः।  
तेषां त्वयाभिनिर्दिष्टा पारम्पर्यागता गतिः ॥ २ ॥
</details>

<details><summary>मूलम्</summary>

ये तु दग्धेन्धना लोके पुण्यपापविवर्जिताः।  
तेषां त्वयाभिनिर्दिष्टा पारम्पर्यागता गतिः ॥ २ ॥
</details>

<details><summary>अनुवाद (हिन्दी)</summary>

संसारमें जिन लोगोंकी वासनाएँ दग्ध हो गयी हैं और जो पुण्य-पापसे रहित हो गये हैं, उन्हें परम्परासे जो गति प्राप्त होती है, उसका भी आपने वर्णन किया है॥
</details>

<details open><summary>विश्वास-प्रस्तुतिः</summary>

चतुर्थ्यां चैव ते गत्यां गच्छन्ति पुरुषोत्तमम्।  
एकान्तिनस्तु पुरुषा गच्छन्ति परमं पदम् ॥ ३ ॥
</details>

<details><summary>मूलम्</summary>

चतुर्थ्यां चैव ते गत्यां गच्छन्ति पुरुषोत्तमम्।  
एकान्तिनस्तु पुरुषा गच्छन्ति परमं पदम् ॥ ३ ॥
</details>

<details><summary>अनुवाद (हिन्दी)</summary>

जो भगवान्‌के अनन्य भक्त हैं, वे साधुपुरुष अनिरुद्ध, प्रद्युम्न और संकर्षणकी अपेक्षा न रखकर वासुदेवसंज्ञक चौथी गतिमें पहुँचकर भगवान् पुरुषोत्तम एवं उनके परमपदको प्राप्त कर लेते हैं॥३॥
</details>

<details open><summary>विश्वास-प्रस्तुतिः</summary>

नूनमेकान्तधर्मोऽयं श्रेष्ठो नारायणप्रियः ।  
अगत्वा गतयस्तिस्रो यद् गच्छत्यव्ययं हरिम् ॥ ४ ॥
</details>

<details><summary>मूलम्</summary>

नूनमेकान्तधर्मोऽयं श्रेष्ठो नारायणप्रियः ।  
अगत्वा गतयस्तिस्रो यद् गच्छत्यव्ययं हरिम् ॥ ४ ॥
</details>

<details><summary>अनुवाद (हिन्दी)</summary>

निश्चय ही यह अनन्यभावसे भगवान्‌का भजनरूप धर्म श्रेष्ठ एवं श्रीनारायणको परम प्रिय है; क्योंकि इसका आश्रय लेनेवाले भक्तजन उक्त तीन गतियोंको प्राप्त न होकर सीधे चौथी गतिमें पहुँचकर अविनाशी श्रीहरिको प्राप्त कर लेते हैं॥४॥
</details>

<details open><summary>विश्वास-प्रस्तुतिः</summary>

सहोपनिषदान् वेदान् ये विप्राः सम्यगास्थिताः।  
पठन्ति विधिमास्थाय ये चापि यतिधर्मिणः ॥ ५ ॥  
तेभ्यो विशिष्टां जानामि गतिमेकान्तिनां नृणाम्।
</details>

<details><summary>मूलम्</summary>

सहोपनिषदान् वेदान् ये विप्राः सम्यगास्थिताः।  
पठन्ति विधिमास्थाय ये चापि यतिधर्मिणः ॥ ५ ॥  
तेभ्यो विशिष्टां जानामि गतिमेकान्तिनां नृणाम्।
</details>

<details><summary>अनुवाद (हिन्दी)</summary>

जो ब्राह्मण उपनिषदोंसहित सम्पूर्ण वेदोंका भलीभाँति आश्रय ले उनका विधिपूर्वक स्वाध्याय करते हैं तथा जो संन्यासधर्मका पालन करनेवाले हैं, इन सबसे उत्तम गति उन्हींको प्राप्त होती है, जो भगवान्‌के अनन्य भक्त होते हैं॥५॥
</details>

<details open><summary>विश्वास-प्रस्तुतिः</summary>

केनैष धर्मः कथितो देवेन ऋषिणापि वा ॥ ६ ॥  
एकान्तिनां च का चर्या कदा चोत्पादिता विभो।  
एतन्मे संशयं छिन्धि परं कौतूहलं हि मे ॥ ७ ॥
</details>

<details><summary>मूलम्</summary>

केनैष धर्मः कथितो देवेन ऋषिणापि वा ॥ ६ ॥  
एकान्तिनां च का चर्या कदा चोत्पादिता विभो।  
एतन्मे संशयं छिन्धि परं कौतूहलं हि मे ॥ ७ ॥
</details>

<details><summary>अनुवाद (हिन्दी)</summary>

भगवन्! इस भक्तिरूप धर्मका किस देवता अथवा ऋषिने उपदेश किया है? अनन्य भक्तोंकी जीवनचर्या क्या है? और वह कबसे प्रचलित हुई? मेरे इस संशयका निवारण कीजिये। इस विषयको सुननेके लिये मेरे मनमें बड़ी उत्कण्ठा हो रही है॥६-७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

समुपोढेष्वनीकेषु कुरुपाण्डवयोर्मृधे ।  
अर्जुने विमनस्के च गीता भगवता स्वयम् ॥ ८ ॥
</details>

<details><summary>मूलम्</summary>

समुपोढेष्वनीकेषु कुरुपाण्डवयोर्मृधे ।  
अर्जुने विमनस्के च गीता भगवता स्वयम् ॥ ८ ॥
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! जिस समय कौरव और पाण्डवोंकी सेनाएँ युद्धके लिये आमने-सामने डटी हुई थीं और अर्जुन युद्धसे अनमने हो रहे थे, उस समय स्वयं भगवान्‌ने उन्हें गीतामें इस धर्मका उपदेश दिया॥८॥
</details>

<details open><summary>विश्वास-प्रस्तुतिः</summary>

अगतिश्च गतिश्चैव पूर्वं ते कथिता मया।  
गहनो ह्येष धर्मो वै दुर्विज्ञेयोऽकृतात्मभिः ॥ ९ ॥
</details>

<details><summary>मूलम्</summary>

अगतिश्च गतिश्चैव पूर्वं ते कथिता मया।  
गहनो ह्येष धर्मो वै दुर्विज्ञेयोऽकृतात्मभिः ॥ ९ ॥
</details>

<details><summary>अनुवाद (हिन्दी)</summary>

मैंने पहले तुमसे गति और अगतिका स्वरूप भी बताया था। यह धर्म गहन तथा अजितात्मा पुरुषोंके लिये दुर्गम है॥९॥
</details>

<details open><summary>विश्वास-प्रस्तुतिः</summary>

सम्मितः सामवेदेन पुरैवादियुगे कृतः।  
धार्यते स्वयमीशेन राजन् नारायणेन च ॥ १० ॥
</details>

<details><summary>मूलम्</summary>

सम्मितः सामवेदेन पुरैवादियुगे कृतः।  
धार्यते स्वयमीशेन राजन् नारायणेन च ॥ १० ॥
</details>

<details><summary>अनुवाद (हिन्दी)</summary>

राजन्! यह धर्म सामवेदके समान है। प्राचीनकालके सत्ययुगसे ही यह प्रचलित हुआ है। स्वयं जगदीश्वर भगवान् नारायण ही इस धर्मको धारण करते हैं॥१०॥
</details>

<details open><summary>विश्वास-प्रस्तुतिः</summary>

एतदर्थं महाराज पृष्टः पार्थेन नारदः।  
ऋषिमध्ये महाभागः शृण्वतोः कृष्णभीष्मयोः ॥ ११ ॥
</details>

<details><summary>मूलम्</summary>

एतदर्थं महाराज पृष्टः पार्थेन नारदः।  
ऋषिमध्ये महाभागः शृण्वतोः कृष्णभीष्मयोः ॥ ११ ॥
</details>

<details><summary>अनुवाद (हिन्दी)</summary>

महाराज! कुन्तीपुत्र युधिष्ठिरने ऋषियोंके बीचमें महाभाग नारदजीसे यही विषय पूछा था। उस समय श्रीकृष्ण और भीष्म भी इस विषयको सुन रहे थे॥११॥
</details>

<details open><summary>विश्वास-प्रस्तुतिः</summary>

गुरुणा च मयाप्येष कथितो नृपसत्तम।  
यथा तत् कथितं तत्र नारदेन तथा शृणु ॥ १२ ॥
</details>

<details><summary>मूलम्</summary>

गुरुणा च मयाप्येष कथितो नृपसत्तम।  
यथा तत् कथितं तत्र नारदेन तथा शृणु ॥ १२ ॥
</details>

<details><summary>अनुवाद (हिन्दी)</summary>

नृपश्रेष्ठ! मेरे गुरु व्यासजीने और मैंने भी यह विषय कहा था; परंतु वहाँ नारदजीने उस विषयका जैसा वर्णन किया था, उसे बताता हूँ, सुनो॥१२॥
</details>

<details open><summary>विश्वास-प्रस्तुतिः</summary>

यदासीन्मानसं जन्म नारायणमुखोद्‌गतम् ।  
ब्रह्मणः पृथिवीपाल तदा नारायणः स्वयम् ॥ १३ ॥  
तेन धर्मेण कृतवान् दैवं पित्र्यं च भारत।  
फेनपा ऋषयश्चैव तं धर्मं प्रतिपेदिरे ॥ १४ ॥
</details>

<details><summary>मूलम्</summary>

यदासीन्मानसं जन्म नारायणमुखोद्‌गतम् ।  
ब्रह्मणः पृथिवीपाल तदा नारायणः स्वयम् ॥ १३ ॥  
तेन धर्मेण कृतवान् दैवं पित्र्यं च भारत।  
फेनपा ऋषयश्चैव तं धर्मं प्रतिपेदिरे ॥ १४ ॥
</details>

<details><summary>अनुवाद (हिन्दी)</summary>

भूपाल! सृष्टिके आदिमें जब भगवान् नारायणके मुखसे ब्रह्माजीका मानसिक जन्म हुआ था, उस समय साक्षात् नारायणने उन्हें इस धर्मका उपदेश किया था। भरतनन्दन! नारायणने उस धर्मसे देवताओं और पितरोंका पूजनादि कर्म किया था। फिर फेनप ऋषियोंने उस धर्मको ग्रहण किया॥१३-१४॥
</details>

<details open><summary>विश्वास-प्रस्तुतिः</summary>

वैखानसाः फेनपेभ्यो धर्मं तं प्रतिपेदिरे।  
वैखानसेभ्यः सोमस्तु ततः सोऽन्तर्दधे पुनः ॥ १५ ॥
</details>

<details><summary>मूलम्</summary>

वैखानसाः फेनपेभ्यो धर्मं तं प्रतिपेदिरे।  
वैखानसेभ्यः सोमस्तु ततः सोऽन्तर्दधे पुनः ॥ १५ ॥
</details>

<details><summary>अनुवाद (हिन्दी)</summary>

फेनपोंसे वैखानसोंने उस धर्मको उपलब्ध किया। उनसे सोमने उसे ग्रहण किया। तदनन्तर वह धर्म फिर लुप्त हो गया॥१५॥
</details>

<details open><summary>विश्वास-प्रस्तुतिः</summary>

यदासीच्चाक्षुषं जन्म द्वितीयं ब्रह्मणो नृप।  
तदा पितामहेनैव सोमाद् धर्मः परिश्रुतः ॥ १६ ॥  
नारायणात्मको राजन् रुद्राय प्रददौ च तम्।
</details>

<details><summary>मूलम्</summary>

यदासीच्चाक्षुषं जन्म द्वितीयं ब्रह्मणो नृप।  
तदा पितामहेनैव सोमाद् धर्मः परिश्रुतः ॥ १६ ॥  
नारायणात्मको राजन् रुद्राय प्रददौ च तम्।
</details>

<details><summary>अनुवाद (हिन्दी)</summary>

नरेश्वर! जब ब्रह्माजीका नेत्रजनित द्वितीय जन्म हुआ, तब उन्होंने सोमसे उस नारायण-स्वरूप धर्मको सुना था। राजन्! ब्रह्माजीने रुद्रको इसका उपदेश दिया॥१६॥
</details>

<details open><summary>विश्वास-प्रस्तुतिः</summary>

ततो योगस्थितो रुद्रः पुरा कृतयुगे नृप ॥ १७ ॥  
बालखिल्यानृषीन् सर्वान् धर्ममेतदपाठयत् ।  
अन्तर्दधे ततो भूयस्तस्य देवस्य मायया ॥ १८ ॥
</details>

<details><summary>मूलम्</summary>

ततो योगस्थितो रुद्रः पुरा कृतयुगे नृप ॥ १७ ॥  
बालखिल्यानृषीन् सर्वान् धर्ममेतदपाठयत् ।  
अन्तर्दधे ततो भूयस्तस्य देवस्य मायया ॥ १८ ॥
</details>

<details><summary>अनुवाद (हिन्दी)</summary>

नरेश्वर! तत्पश्चात् योगनिष्ठ रुद्रने पूर्वकालके कृतयुगमें सम्पूर्ण बालखिल्य ऋषियोंको इस धर्मसे अवगत कराया; तदनन्तर भगवान् विष्णुकी मायासे वह धर्म फिर लुप्त हो गया॥१७-१८॥
</details>

<details open><summary>विश्वास-प्रस्तुतिः</summary>

तृतीयं ब्रह्मणो जन्म यदासीद् वाचिकं महत्।  
तत्रैष धर्मः सम्भूतः स्वयं नारायणान्नृप ॥ १९ ॥
</details>

<details><summary>मूलम्</summary>

तृतीयं ब्रह्मणो जन्म यदासीद् वाचिकं महत्।  
तत्रैष धर्मः सम्भूतः स्वयं नारायणान्नृप ॥ १९ ॥
</details>

<details><summary>अनुवाद (हिन्दी)</summary>

राजन्! जब भगवान्‌की वाणीसे ब्रह्माजीका तीसरा महत्त्वपूर्ण जन्म हुआ, तब फिर साक्षात् नारायणसे ही यह धर्म प्रकट हुआ॥१९॥
</details>

<details open><summary>विश्वास-प्रस्तुतिः</summary>

सुपर्णो नाम तमृषिः प्राप्तवान् पुरुषोत्तमात्।  
तपसा वै सुतप्तेन दमेन नियमेन च ॥ २० ॥
</details>

<details><summary>मूलम्</summary>

सुपर्णो नाम तमृषिः प्राप्तवान् पुरुषोत्तमात्।  
तपसा वै सुतप्तेन दमेन नियमेन च ॥ २० ॥
</details>

<details><summary>अनुवाद (हिन्दी)</summary>

सुपर्ण नामक ऋषिने इन्द्रियसंयम और मनोनिग्रह-पूर्वक भलीभाँति तपस्या करके भगवान् पुरुषोत्तमसे इस धर्मको प्राप्त किया॥२०॥
</details>

<details open><summary>विश्वास-प्रस्तुतिः</summary>

त्रिःपरिक्रान्तवानेतत् सुपर्णो धर्ममुत्तमम् ।  
यस्मात् तस्माद् व्रतं ह्येतत् त्रिसौपर्णमिहोच्यते ॥ २१ ॥
</details>

<details><summary>मूलम्</summary>

त्रिःपरिक्रान्तवानेतत् सुपर्णो धर्ममुत्तमम् ।  
यस्मात् तस्माद् व्रतं ह्येतत् त्रिसौपर्णमिहोच्यते ॥ २१ ॥
</details>

<details><summary>अनुवाद (हिन्दी)</summary>

सुपर्णने प्रतिदिन इस उत्तम धर्मकी तीन आवृत्ति की थी, इसलिये इस व्रत या धर्मको यहाँ ‘त्रिसौपर्ण’ कहते हैं॥२१॥
</details>

<details open><summary>विश्वास-प्रस्तुतिः</summary>

ऋग्वेदपाठपठितं व्रतमेतद्धि दुश्चरम् ।  
सुपर्णाच्चाप्यधिगतो धर्म एष सनातनः ॥ २२ ॥  
वायुना द्विपदां श्रेष्ठ कथितो जगदायुषा।
</details>

<details><summary>मूलम्</summary>

ऋग्वेदपाठपठितं व्रतमेतद्धि दुश्चरम् ।  
सुपर्णाच्चाप्यधिगतो धर्म एष सनातनः ॥ २२ ॥  
वायुना द्विपदां श्रेष्ठ कथितो जगदायुषा।
</details>

<details><summary>अनुवाद (हिन्दी)</summary>

यह दुष्कर धर्म ऋग्वेदके पाठमें स्पष्टरूपसे पढ़ा गया है। नरश्रेष्ठ! सुपर्णसे उस सनातन धर्मको इस जगत्‌के प्राणस्वरूप वायुने प्राप्त किया॥२२॥
</details>

<details open><summary>विश्वास-प्रस्तुतिः</summary>

वायोः सकाशात् प्राप्तश्च ऋषिभिर्विघसाशिभिः ॥ २३ ॥  
ततो महोदधिश्चैव प्राप्तवान् धर्ममुत्तमम्।  
अन्तर्दधे ततो भूयो नारायणसमाहितः ॥ २४ ॥
</details>

<details><summary>मूलम्</summary>

वायोः सकाशात् प्राप्तश्च ऋषिभिर्विघसाशिभिः ॥ २३ ॥  
ततो महोदधिश्चैव प्राप्तवान् धर्ममुत्तमम्।  
अन्तर्दधे ततो भूयो नारायणसमाहितः ॥ २४ ॥
</details>

<details><summary>अनुवाद (हिन्दी)</summary>

वायुसे विघसाशी ऋषियोंने इस धर्मका उपदेश ग्रहण किया। उनसे महोदधिको इस उत्तम धर्मकी प्राप्ति हुई। तत्पश्चात् यह धर्म फिर लुप्त होकर भगवान् नारायणमें विलीन हो गया॥२३-२४॥
</details>

<details open><summary>विश्वास-प्रस्तुतिः</summary>

यदा भूयः श्रवणजा सृष्टिरासीन्महात्मनः।  
ब्रह्मणः पुरुषव्याघ्र तत्र कीर्तयतः शृणु ॥ २५ ॥
</details>

<details><summary>मूलम्</summary>

यदा भूयः श्रवणजा सृष्टिरासीन्महात्मनः।  
ब्रह्मणः पुरुषव्याघ्र तत्र कीर्तयतः शृणु ॥ २५ ॥
</details>

<details><summary>अनुवाद (हिन्दी)</summary>

पुरुषसिंह! जब पुनः भगवान्‌के कानोंसे महात्मा ब्रह्माजीकी चौथी बार उत्पत्ति हुई, तब जिस प्रकार इस धर्मका प्रादुर्भाव हुआ था, वह बताता हूँ, सुनो॥२५॥
</details>

<details open><summary>विश्वास-प्रस्तुतिः</summary>

जगत्स्रष्टुमना देवो हरिर्नारायणः स्वयम्।  
चिन्तयामास पुरुषं जगत्सर्गकरं प्रभुम् ॥ २६ ॥
</details>

<details><summary>मूलम्</summary>

जगत्स्रष्टुमना देवो हरिर्नारायणः स्वयम्।  
चिन्तयामास पुरुषं जगत्सर्गकरं प्रभुम् ॥ २६ ॥
</details>

<details><summary>अनुवाद (हिन्दी)</summary>

साक्षात् भगवान् नारायण हरिने जगत्‌की सृष्टि करनेकी इच्छासे एक ऐसे पुरुषका चिन्तन किया, जो संसारकी सृष्टि करनेमें पूर्णतः समर्थ हो॥२६॥
</details>

<details open><summary>विश्वास-प्रस्तुतिः</summary>

अथ चिन्तयतस्तस्य कर्णाभ्यां पुरुषः स्मृतः।  
प्रजासर्गकरो ब्रह्मा तमुवाच जगत्पतिः ॥ २७ ॥  
सृज प्रजाः पुत्र सर्वा मुखतः पादतस्तथा।
</details>

<details><summary>मूलम्</summary>

अथ चिन्तयतस्तस्य कर्णाभ्यां पुरुषः स्मृतः।  
प्रजासर्गकरो ब्रह्मा तमुवाच जगत्पतिः ॥ २७ ॥  
सृज प्रजाः पुत्र सर्वा मुखतः पादतस्तथा।
</details>

<details><summary>अनुवाद (हिन्दी)</summary>

कहा जाता है, चिन्तन करते समय भगवान्‌के दोनों कानोंसे एक पुरुषका प्रादुर्भाव हुआ। वही प्रजाकी सृष्टि करनेवाला ब्रह्मा हुआ। जगदीश्वर नारायणने ब्रह्मासे कहा—‘बेटा! तुम अपने मुखसे लेकर पैरतकके अंगोंसे समस्त प्रजाकी सृष्टि करो॥२७॥
</details>

<details open><summary>विश्वास-प्रस्तुतिः</summary>

श्रेयस्तव विधास्यामि बलं तेजश्च सुव्रत ॥ २८ ॥  
धर्मं च मत्तो गृह्णीष्व सात्वतं नाम नामतः।  
तेन सृष्टं कृतयुगं स्थापयस्व यथाविधि ॥ २९ ॥
</details>

<details><summary>मूलम्</summary>

श्रेयस्तव विधास्यामि बलं तेजश्च सुव्रत ॥ २८ ॥  
धर्मं च मत्तो गृह्णीष्व सात्वतं नाम नामतः।  
तेन सृष्टं कृतयुगं स्थापयस्व यथाविधि ॥ २९ ॥
</details>

<details><summary>अनुवाद (हिन्दी)</summary>

‘उत्तम व्रतका पालन करनेवाले पुत्र! मैं तुम्हारा कल्याण करूँगा और तुम्हारे भीतर तेज एवं बलकी वृद्धि करता रहूँगा। तुम मुझसे इस सात्वत नामक धर्मको ग्रहण करो और उसके द्वारा विधिपूर्वक सत्ययुगकी सृष्टि करके उसकी स्थापना करो’॥२८-२९॥
</details>

<details open><summary>विश्वास-प्रस्तुतिः</summary>

ततो ब्रह्मा नमश्चक्रे देवाय हरिमेधसे।  
धर्मं चाग्य्रं स जग्राह सरहस्यं ससंग्रहम् ॥ ३० ॥  
आरण्यकेन सहितं नारायणमुखोद्‌भवम् ।
</details>

<details><summary>मूलम्</summary>

ततो ब्रह्मा नमश्चक्रे देवाय हरिमेधसे।  
धर्मं चाग्य्रं स जग्राह सरहस्यं ससंग्रहम् ॥ ३० ॥  
आरण्यकेन सहितं नारायणमुखोद्‌भवम् ।
</details>

<details><summary>अनुवाद (हिन्दी)</summary>

तदनन्तर ब्रह्माने भगवान् श्रीहरिको नमस्कार किया और उन्हीं नारायणदेवके मुखसे प्रकट आरण्यक, रहस्य तथा संग्रहसहित उस श्रेष्ठ धर्मका उपदेश ग्रहण किया॥३०॥
</details>

<details open><summary>विश्वास-प्रस्तुतिः</summary>

उपदिश्य ततो धर्मं ब्रह्मणेऽमिततेजसे ॥ ३१ ॥  
त्वं कर्ता युगधर्माणां निराशीः कर्मसंज्ञितम्।
</details>

<details><summary>मूलम्</summary>

उपदिश्य ततो धर्मं ब्रह्मणेऽमिततेजसे ॥ ३१ ॥  
त्वं कर्ता युगधर्माणां निराशीः कर्मसंज्ञितम्।
</details>

<details><summary>अनुवाद (हिन्दी)</summary>

अमिततेजस्वी ब्रह्माको इस धर्मका उपदेश देकर उस समय भगवान्‌ने उनसे कहा—‘तुम निष्कामभावसे सारे कर्म करते हुए युगधर्मोंके प्रवर्तक बनो’॥३१॥
</details>

<details open><summary>विश्वास-प्रस्तुतिः</summary>

जगाम तमसः पारं यत्राव्यक्तं व्यवस्थितम् ॥ ३२ ॥  
ततोऽथ वरदो देवो ब्रह्मा लोकपितामहः।  
असृजत्‌ स ततो लोकान् कृत्स्नान् स्थावरजङ्गमान् ॥ ३३ ॥
</details>

<details><summary>मूलम्</summary>

जगाम तमसः पारं यत्राव्यक्तं व्यवस्थितम् ॥ ३२ ॥  
ततोऽथ वरदो देवो ब्रह्मा लोकपितामहः।  
असृजत्‌ स ततो लोकान् कृत्स्नान् स्थावरजङ्गमान् ॥ ३३ ॥
</details>

<details><summary>अनुवाद (हिन्दी)</summary>

यह आदेश देकर वे अज्ञानान्धकारसे परे विराजमान अपने परम अव्यक्त धामको चले गये। तदनन्तर वरदायक देवता लोकपितामह ब्रह्माने सम्पूर्ण चराचर लोकोंकी सृष्टि की॥३२-३३॥
</details>

<details open><summary>विश्वास-प्रस्तुतिः</summary>

ततः प्रावर्तत तदा आदौ कृतयुगं शुभम्।  
ततो हि सात्वतो धर्मो व्याप्य लोकानवस्थितः ॥ ३४ ॥
</details>

<details><summary>मूलम्</summary>

ततः प्रावर्तत तदा आदौ कृतयुगं शुभम्।  
ततो हि सात्वतो धर्मो व्याप्य लोकानवस्थितः ॥ ३४ ॥
</details>

<details><summary>अनुवाद (हिन्दी)</summary>

फिर तो सृष्टिके आरम्भमें कल्याणकारी कृतयुगकी प्रवृत्ति हुई और तबसे सात्वतधर्म सारे संसारमें व्याप्त हो गया॥३४॥
</details>

<details open><summary>विश्वास-प्रस्तुतिः</summary>

तेनैवाद्येन धर्मेण ब्रह्मा लोकविसर्गकृत्।  
पूजयामास देवेशं हरिं नारायणं प्रभुम् ॥ ३५ ॥
</details>

<details><summary>मूलम्</summary>

तेनैवाद्येन धर्मेण ब्रह्मा लोकविसर्गकृत्।  
पूजयामास देवेशं हरिं नारायणं प्रभुम् ॥ ३५ ॥
</details>

<details><summary>अनुवाद (हिन्दी)</summary>

लोकस्रष्टा ब्रह्माने उसी आदिधर्मके द्वारा देवेश्वर भगवान् नारायण हरिकी आराधना की॥३५॥
</details>

<details open><summary>विश्वास-प्रस्तुतिः</summary>

धर्मप्रतिष्ठाहेतोश्च मनुं स्वारोचिषं ततः।  
अध्यापयामास तदा लोकानां हितकाम्यया ॥ ३६ ॥
</details>

<details><summary>मूलम्</summary>

धर्मप्रतिष्ठाहेतोश्च मनुं स्वारोचिषं ततः।  
अध्यापयामास तदा लोकानां हितकाम्यया ॥ ३६ ॥
</details>

<details><summary>अनुवाद (हिन्दी)</summary>

फिर इस धर्मकी प्रतिष्ठाके लिये समस्त लोकोंके हितकी कामनासे उन्होंने स्वारोचिषमनुको उस समय इस धर्मका उपदेश किया॥३६॥
</details>

<details open><summary>विश्वास-प्रस्तुतिः</summary>

ततः स्वरोचिषः पुत्रं स्वयं शङ्खपदं नृप।  
अध्यापयत् पुराव्यग्रः सर्वलोकपतिर्विभुः ॥ ३७ ॥
</details>

<details><summary>मूलम्</summary>

ततः स्वरोचिषः पुत्रं स्वयं शङ्खपदं नृप।  
अध्यापयत् पुराव्यग्रः सर्वलोकपतिर्विभुः ॥ ३७ ॥
</details>

<details><summary>अनुवाद (हिन्दी)</summary>

नरेश्वर! उन दिनों स्वारोचिष मनु ही सम्पूर्ण लोकोंके अधिपति एवं प्रभु थे। उन्होंने शान्तभावसे पहले अपने पुत्र शंखपदको स्वयं इस धर्मका ज्ञान प्रदान किया॥३७॥
</details>

<details open><summary>विश्वास-प्रस्तुतिः</summary>

ततः शङ्खपदश्चापि पुत्रमात्मजमौरसम् ।  
दिशां पालं सुवर्णाभमध्यापयत भारत।  
सोऽन्तर्दधे ततो भूयः प्राप्ते त्रेतायुगे पुनः ॥ ३८ ॥
</details>

<details><summary>मूलम्</summary>

ततः शङ्खपदश्चापि पुत्रमात्मजमौरसम् ।  
दिशां पालं सुवर्णाभमध्यापयत भारत।  
सोऽन्तर्दधे ततो भूयः प्राप्ते त्रेतायुगे पुनः ॥ ३८ ॥
</details>

<details><summary>अनुवाद (हिन्दी)</summary>

भारत! फिर शंखपदने भी अपने औरस पुत्र दिक्पाल सुवर्णाभको इस धर्मका अध्ययन कराया। इसके बाद त्रेतायुग प्राप्त होनेपर वह धर्म फिर लुप्त हो गया॥३८॥
</details>

<details open><summary>विश्वास-प्रस्तुतिः</summary>

नासिक्ये जन्मनि पुरा ब्रह्मणः पार्थिवोत्तम।  
धर्ममेतं स्वयं देवो हरिर्नारायणः प्रभुः ॥ ३९ ॥  
तज्जगादारविन्दाक्षो ब्रह्मणः पश्यतस्तदा ।
</details>

<details><summary>मूलम्</summary>

नासिक्ये जन्मनि पुरा ब्रह्मणः पार्थिवोत्तम।  
धर्ममेतं स्वयं देवो हरिर्नारायणः प्रभुः ॥ ३९ ॥  
तज्जगादारविन्दाक्षो ब्रह्मणः पश्यतस्तदा ।
</details>

<details><summary>अनुवाद (हिन्दी)</summary>

नृपश्रेष्ठ! फिर पूर्वकालमें ब्रह्माजीने नासिकाके द्वारा जब पाँचवाँ जन्म ग्रहण किया, तब स्वयं कमलनयन भगवान् नारायण हरिने ब्रह्माजीके सामने इस धर्मका उपदेश दिया॥३९॥
</details>

<details open><summary>विश्वास-प्रस्तुतिः</summary>

सनत्कुमारो भगवांस्ततः प्राधीतवान् नृप ॥ ४० ॥  
सनत्कुमारादपि च वीरणो वै प्रजापतिः।  
कृतादौ कुरुशार्दूल धर्ममेतदधीतवान् ॥ ४१ ॥
</details>

<details><summary>मूलम्</summary>

सनत्कुमारो भगवांस्ततः प्राधीतवान् नृप ॥ ४० ॥  
सनत्कुमारादपि च वीरणो वै प्रजापतिः।  
कृतादौ कुरुशार्दूल धर्ममेतदधीतवान् ॥ ४१ ॥
</details>

<details><summary>अनुवाद (हिन्दी)</summary>

नरेश्वर! तत्पश्चात् भगवान् सनत्कुमारने उनसे उस सात्वत-धर्मका उपदेश ग्रहण किया। कुरुश्रेष्ठ! सनत्कुमारसे वीरण प्रजापतिने कृतयुगके आदिमें इस धर्मका उपदेश ग्रहण किया॥४०-४१॥
</details>

<details open><summary>विश्वास-प्रस्तुतिः</summary>

वीरणश्चाप्यधीत्यैनं रैभ्याय मुनये ददौ।  
रैभ्यः पुत्राय शुद्धाय सुव्रताय सुमेधसे ॥ ४२ ॥  
कुक्षिनाम्ने स प्रददौ दिशां पालाय धर्मिणे।  
ततोऽप्यन्तर्दधे भूयो नारायणमुखोद्‌भवः ॥ ४३ ॥
</details>

<details><summary>मूलम्</summary>

वीरणश्चाप्यधीत्यैनं रैभ्याय मुनये ददौ।  
रैभ्यः पुत्राय शुद्धाय सुव्रताय सुमेधसे ॥ ४२ ॥  
कुक्षिनाम्ने स प्रददौ दिशां पालाय धर्मिणे।  
ततोऽप्यन्तर्दधे भूयो नारायणमुखोद्‌भवः ॥ ४३ ॥
</details>

<details><summary>अनुवाद (हिन्दी)</summary>

वीरणने इसका अध्ययन करके रैभ्यमुनिको उपदेश दिया। रैभ्यने उत्तम व्रतका पालन करनेवाले श्रेष्ठ बुद्धिसे युक्त धर्मात्मा एवं शुद्ध आचार-विचारवाले अपने पुत्र दिक्पाल कुक्षिको इसका उपदेश दिया। तदनन्तर नारायणके मुखसे निकला हुआ यह सात्वत धर्म फिर लुप्त हो गया॥४२-४३॥
</details>

<details open><summary>विश्वास-प्रस्तुतिः</summary>

अण्डजे जन्मनि पुनर्ब्रह्मणे हरियोनये।  
एष धर्मः समुद्‌भूतो नारायणमुखात् पुनः ॥ ४४ ॥
</details>

<details><summary>मूलम्</summary>

अण्डजे जन्मनि पुनर्ब्रह्मणे हरियोनये।  
एष धर्मः समुद्‌भूतो नारायणमुखात् पुनः ॥ ४४ ॥
</details>

<details><summary>अनुवाद (हिन्दी)</summary>

इसके बाद जब ब्रह्माजीका अण्डसे छठा जन्म हुआ, तब भगवान्‌से उत्पन्न हुए ब्रह्माजीके लिये पुनः भगवान् नारायणके मुखसे यह धर्म प्रकट हुआ॥४४॥
</details>

<details open><summary>विश्वास-प्रस्तुतिः</summary>

गृहीतो ब्रह्मणा राजन् प्रयुक्तश्च यथाविधि।  
अध्यापिताश्च मुनयो नाम्ना बर्हिषदो नृप ॥ ४५ ॥
</details>

<details><summary>मूलम्</summary>

गृहीतो ब्रह्मणा राजन् प्रयुक्तश्च यथाविधि।  
अध्यापिताश्च मुनयो नाम्ना बर्हिषदो नृप ॥ ४५ ॥
</details>

<details><summary>अनुवाद (हिन्दी)</summary>

राजन्! ब्रह्माजीने इस धर्मको ग्रहण किया और वे विधिपूर्वक उसे अपने उपयोगमें लाये। नरेश्वर! फिर उन्होंने बर्हिषद् नामवाले मुनियोंको इसका अध्ययन कराया॥४५॥
</details>

<details open><summary>विश्वास-प्रस्तुतिः</summary>

बर्हिषद्भ्यश्च सम्प्राप्तः सामवेदान्तगं द्विजम्।  
ज्येष्ठं नामाभिविख्यातं ज्येष्ठसामव्रतो हरिः ॥ ४६ ॥
</details>

<details><summary>मूलम्</summary>

बर्हिषद्भ्यश्च सम्प्राप्तः सामवेदान्तगं द्विजम्।  
ज्येष्ठं नामाभिविख्यातं ज्येष्ठसामव्रतो हरिः ॥ ४६ ॥
</details>

<details><summary>अनुवाद (हिन्दी)</summary>

बर्हिषद् नामक ऋषियोंसे इस धर्मका उपदेश ज्येष्ठ नामसे प्रसिद्ध एक ब्राह्मणको मिला, जो सामवेदके पारंगत विद्वान् थे। ज्येष्ठसामकी उपासनाका उन्होंने व्रत ले रखा था। इसलिये वे ज्येष्ठसामव्रती हरि कहलाते थे॥४६॥
</details>

<details open><summary>विश्वास-प्रस्तुतिः</summary>

ज्येष्ठाच्चाप्यनुसंक्रान्तो राजानमविकम्पनम् ।  
अन्तर्दधे ततो राजन्नेष धर्मः प्रभो हरेः ॥ ४७ ॥
</details>

<details><summary>मूलम्</summary>

ज्येष्ठाच्चाप्यनुसंक्रान्तो राजानमविकम्पनम् ।  
अन्तर्दधे ततो राजन्नेष धर्मः प्रभो हरेः ॥ ४७ ॥
</details>

<details><summary>अनुवाद (हिन्दी)</summary>

राजन्! ज्येष्ठसे राजा अविकम्पनको इस धर्मका उपदेश प्राप्त हुआ। प्रभो! तदनन्तर यह भागवत-धर्म फिर लुप्त हो गया॥४७॥
</details>

<details open><summary>विश्वास-प्रस्तुतिः</summary>

यदिदं सप्तमं जन्म पद्मजं ब्रह्मणो नृप।  
तत्रैष धर्मः कथितः स्वयं नारायणेन ह ॥ ४८ ॥  
पितामहाय शुद्धाय युगादौ लोकधारिणे।  
पितामहश्च दक्षाय धर्ममेतं पुरा ददौ ॥ ४९ ॥
</details>

<details><summary>मूलम्</summary>

यदिदं सप्तमं जन्म पद्मजं ब्रह्मणो नृप।  
तत्रैष धर्मः कथितः स्वयं नारायणेन ह ॥ ४८ ॥  
पितामहाय शुद्धाय युगादौ लोकधारिणे।  
पितामहश्च दक्षाय धर्ममेतं पुरा ददौ ॥ ४९ ॥
</details>

<details><summary>अनुवाद (हिन्दी)</summary>

नरेश्वर! यह जो ब्रह्माजीका भगवान्‌के नाभिकमलसे सातवाँ जन्म हुआ है, इसमें स्वयं नारायणने ही कल्पके आरम्भमें जगद्धाता शुद्धस्वरूप ब्रह्माको इस धर्मका उपदेश दिया; फिर ब्रह्माजीने सबसे पहले प्रजापति दक्षको इस धर्मकी शिक्षा दी॥४८-४९॥
</details>

<details open><summary>विश्वास-प्रस्तुतिः</summary>

ततो ज्येष्ठे तु दौहित्रे प्रादाद् दक्षो नृपोत्तम।  
आदित्ये सवितुर्ज्येष्ठे विवस्वाञ्जगृहे ततः ॥ ५० ॥
</details>

<details><summary>मूलम्</summary>

ततो ज्येष्ठे तु दौहित्रे प्रादाद् दक्षो नृपोत्तम।  
आदित्ये सवितुर्ज्येष्ठे विवस्वाञ्जगृहे ततः ॥ ५० ॥
</details>

<details><summary>अनुवाद (हिन्दी)</summary>

नृपश्रेष्ठ! इसके बाद दक्षने अपने ज्येष्ठ दौहित्र-अदितिके सवितासे भी बड़े पुत्रको इस धर्मका उपदेश दिया। उन्हींसे विवस्वान् (सूर्य) ने इस धर्मका उपदेश ग्रहण किया॥५०॥
</details>

<details open><summary>विश्वास-प्रस्तुतिः</summary>

त्रेतायुगादौ च ततो विवस्वान् मनवे ददौ।  
मनुश्च लोकभूत्यर्थं सुतायेक्ष्वाकवे ददौ ॥ ५१ ॥
</details>

<details><summary>मूलम्</summary>

त्रेतायुगादौ च ततो विवस्वान् मनवे ददौ।  
मनुश्च लोकभूत्यर्थं सुतायेक्ष्वाकवे ददौ ॥ ५१ ॥
</details>

<details><summary>अनुवाद (हिन्दी)</summary>

फिर त्रेतायुगके आरम्भमें सूर्यने मनुको और मनुने सम्पूर्ण जगत्‌के कल्याणके लिये अपने पुत्र इक्ष्वाकुको इसका उपदेश दिया॥५१॥
</details>

<details open><summary>विश्वास-प्रस्तुतिः</summary>

इक्ष्वाकुणा च कथितो व्याप्य लोकानवस्थितः।  
गमिष्यति क्षयान्ते च पुनर्नारायणं नृप ॥ ५२ ॥
</details>

<details><summary>मूलम्</summary>

इक्ष्वाकुणा च कथितो व्याप्य लोकानवस्थितः।  
गमिष्यति क्षयान्ते च पुनर्नारायणं नृप ॥ ५२ ॥
</details>

<details><summary>अनुवाद (हिन्दी)</summary>

इक्ष्वाकुके उपदेशसे इस सात्वत धर्मका सम्पूर्ण जगत्‌में प्रचार और प्रसार हो गया। नरेश्वर! कल्पान्तमें यह धर्म फिर भगवान् नारायणको ही प्राप्त हो जायगा॥
</details>

<details open><summary>विश्वास-प्रस्तुतिः</summary>

यतीनां चापि यो धर्मः स ते पूर्वं नृपोत्तम।  
कथितो हरिगीतासु समासविधिकल्पितः ॥ ५३ ॥
</details>

<details><summary>मूलम्</summary>

यतीनां चापि यो धर्मः स ते पूर्वं नृपोत्तम।  
कथितो हरिगीतासु समासविधिकल्पितः ॥ ५३ ॥
</details>

<details><summary>अनुवाद (हिन्दी)</summary>

नृपश्रेष्ठ! यतियोंका जो धर्म है, वह मैंने पहले ही तुम्हें हरिगीतामें संक्षेप शैलीसे बता दिया है॥५३॥
</details>

<details open><summary>विश्वास-प्रस्तुतिः</summary>

नारदेन सुसम्प्राप्तः सरहस्यः ससंग्रहः।  
एष धर्मो जगन्नाथात् साक्षान्नारायणान्नृप ॥ ५४ ॥
</details>

<details><summary>मूलम्</summary>

नारदेन सुसम्प्राप्तः सरहस्यः ससंग्रहः।  
एष धर्मो जगन्नाथात् साक्षान्नारायणान्नृप ॥ ५४ ॥
</details>

<details><summary>अनुवाद (हिन्दी)</summary>

महाराज! नारदजीने रहस्य और संग्रहसहित इस धर्मको साक्षात् जगदीश्वर नारायणसे भलीभाँति प्राप्त किया था॥५४॥
</details>

<details open><summary>विश्वास-प्रस्तुतिः</summary>

एवमेष महान् धर्म आद्यो राजन् सनातनः।  
दुर्विज्ञेयो दुष्करश्च सात्वतैर्धार्यते सदा ॥ ५५ ॥
</details>

<details><summary>मूलम्</summary>

एवमेष महान् धर्म आद्यो राजन् सनातनः।  
दुर्विज्ञेयो दुष्करश्च सात्वतैर्धार्यते सदा ॥ ५५ ॥
</details>

<details><summary>अनुवाद (हिन्दी)</summary>

राजन्! इस प्रकार यह आदि एवं महान् धर्म सनातनकालसे चला आ रहा है। यह दूसरोंके लिये दुर्ज्ञेय और दुष्कर है। भगवान्‌के भक्त सदा ही इस धर्मको धारण करते हैं॥५५॥
</details>

<details open><summary>विश्वास-प्रस्तुतिः</summary>

धर्मज्ञानेन चैतेन सुप्रयुक्तेन कर्मणा।  
अहिंसाधर्मयुक्तेन प्रीयते हरिरीश्वरः ॥ ५६ ॥
</details>

<details><summary>मूलम्</summary>

धर्मज्ञानेन चैतेन सुप्रयुक्तेन कर्मणा।  
अहिंसाधर्मयुक्तेन प्रीयते हरिरीश्वरः ॥ ५६ ॥
</details>

<details><summary>अनुवाद (हिन्दी)</summary>

इस धर्मको जाननेसे और अहिंसाभावसे युक्त इस सात्वतधर्मको क्रियारूपसे आचरणमें लानेसे जगदीश्वर श्रीहरि प्रसन्न होते हैं॥५६॥
</details>

<details open><summary>विश्वास-प्रस्तुतिः</summary>

एकव्यूहविभागो वा क्वचिद् द्विर्व्यूहसंज्ञितः।  
त्रिर्व्यूहश्चापि संख्यातश्चतुर्व्यूहश्च दृश्यते ॥ ५७ ॥
</details>

<details><summary>मूलम्</summary>

एकव्यूहविभागो वा क्वचिद् द्विर्व्यूहसंज्ञितः।  
त्रिर्व्यूहश्चापि संख्यातश्चतुर्व्यूहश्च दृश्यते ॥ ५७ ॥
</details>

<details><summary>अनुवाद (हिन्दी)</summary>

भगवान्‌के भक्तोंद्वारा कभी केवल एक व्यूह—भगवान् वासुदेवकी, कभी दो व्यूह—वासुदेव और संकर्षणकी, कभी प्रद्युम्नसहित तीन व्यूहोंकी और कभी अनिरुद्धसहित चार व्यूहोंकी उपासना देखी जाती है॥
</details>

<details open><summary>विश्वास-प्रस्तुतिः</summary>

हरिरेव हि क्षेत्रज्ञो निर्ममो निष्कलस्तथा।  
जीवश्च सर्वभूतेषु पञ्चभूतगुणातिगः ॥ ५८ ॥
</details>

<details><summary>मूलम्</summary>

हरिरेव हि क्षेत्रज्ञो निर्ममो निष्कलस्तथा।  
जीवश्च सर्वभूतेषु पञ्चभूतगुणातिगः ॥ ५८ ॥
</details>

<details><summary>अनुवाद (हिन्दी)</summary>

भगवान् श्रीहरि ही क्षेत्रज्ञ हैं, ममतारहित और निष्कल हैं। ये ही सम्पूर्ण भूतोंमें पाञ्चभौतिक गुणोंसे अतीत जीवात्मारूपसे विराजमान हैं॥५८॥
</details>

<details open><summary>विश्वास-प्रस्तुतिः</summary>

मनश्च प्रथितं राजन् पञ्चेन्द्रियसमीरणम्।  
एष लोकविधिर्धीमानेष लोकविसर्गकृत् ॥ ५९ ॥
</details>

<details><summary>मूलम्</summary>

मनश्च प्रथितं राजन् पञ्चेन्द्रियसमीरणम्।  
एष लोकविधिर्धीमानेष लोकविसर्गकृत् ॥ ५९ ॥
</details>

<details><summary>अनुवाद (हिन्दी)</summary>

राजन्! पाँचों इन्द्रियोंका प्रेरक जो विख्यात मन है, वह भी श्रीहरि ही हैं। ये बुद्धिमान् श्रीहरि ही सम्पूर्ण जगत्‌के प्रेरक और स्रष्टा हैं॥५९॥
</details>

<details open><summary>विश्वास-प्रस्तुतिः</summary>

अकर्ता चैव कर्ता च कार्यं कारणमेव च।  
यथेच्छति तथा राजन् क्रीडते पुरुषोऽव्ययः ॥ ६० ॥
</details>

<details><summary>मूलम्</summary>

अकर्ता चैव कर्ता च कार्यं कारणमेव च।  
यथेच्छति तथा राजन् क्रीडते पुरुषोऽव्ययः ॥ ६० ॥
</details>

<details><summary>अनुवाद (हिन्दी)</summary>

नरेश्वर! ये अविनाशी पुरुष नारायण ही अकर्ता, कर्ता, कार्य तथा कारण हैं। ये जैसा चाहते हैं, वैसे ही क्रीड़ा करते हैं॥६०॥
</details>

<details open><summary>विश्वास-प्रस्तुतिः</summary>

एष एकान्तधर्मस्ते कीर्तितो नृपसत्तम।  
मया गुरुप्रसादेन दुर्विज्ञेयोऽकृतात्मभिः ॥ ६१ ॥
</details>

<details><summary>मूलम्</summary>

एष एकान्तधर्मस्ते कीर्तितो नृपसत्तम।  
मया गुरुप्रसादेन दुर्विज्ञेयोऽकृतात्मभिः ॥ ६१ ॥
</details>

<details><summary>अनुवाद (हिन्दी)</summary>

नृपश्रेष्ठ! यह मैंने तुमसे गुरुकृपासे ज्ञात हुए अनन्य भक्तिरूप धर्मका वर्णन किया है। जिनका अन्तःकरण पवित्र नहीं है, ऐसे लोगोंके लिये इस धर्मका ज्ञान होना बहुत ही कठिन है॥६१॥
</details>

<details open><summary>विश्वास-प्रस्तुतिः</summary>

एकान्तिनो हि पुरुषा दुर्लभा बहवो नृप।  
यद्येकान्तिभिराकीर्णं जगत् स्यात् कुरुनन्दन ॥ ६२ ॥  
अहिंसकैरात्मविद्भिः सर्वभूतहिते रतैः ।  
भवेत् कृतयुगप्राप्तिराशीःकर्मविवर्जिता ॥ ६३ ॥
</details>

<details><summary>मूलम्</summary>

एकान्तिनो हि पुरुषा दुर्लभा बहवो नृप।  
यद्येकान्तिभिराकीर्णं जगत् स्यात् कुरुनन्दन ॥ ६२ ॥  
अहिंसकैरात्मविद्भिः सर्वभूतहिते रतैः ।  
भवेत् कृतयुगप्राप्तिराशीःकर्मविवर्जिता ॥ ६३ ॥
</details>

<details><summary>अनुवाद (हिन्दी)</summary>

नरेश्वर! भगवान्‌के अनन्य भक्त दुर्लभ हैं, क्योंकि ऐसे पुरुष बहुत नहीं हुआ करते। कुरुनन्दन! यदि सम्पूर्ण भूतोंके हितमें तत्पर रहनेवाले, आत्मज्ञानी, अहिंसक एवं अनन्य भक्तोंसे जगत् भर जाय तो यहाँ सर्वत्र सत्ययुग ही छा जाय और कहीं भी सकाम कर्मोंका अनुष्ठान न हो॥६२-६३॥
</details>

<details open><summary>विश्वास-प्रस्तुतिः</summary>

एवं स भगवान् व्यासो गुरुर्मम विशाम्पते।  
कथयामास धर्मज्ञो धर्मराज्ञे द्विजोत्तमः ॥ ६४ ॥  
ऋषीणां संनिधौ राजन् शृण्वतोः कृष्णभीष्मयोः।
</details>

<details><summary>मूलम्</summary>

एवं स भगवान् व्यासो गुरुर्मम विशाम्पते।  
कथयामास धर्मज्ञो धर्मराज्ञे द्विजोत्तमः ॥ ६४ ॥  
ऋषीणां संनिधौ राजन् शृण्वतोः कृष्णभीष्मयोः।
</details>

<details><summary>अनुवाद (हिन्दी)</summary>

प्रजानाथ! इस प्रकार मेरे धर्मज्ञ गुरु द्विजश्रेष्ठ भगवान् व्यासने श्रीकृष्ण और भीष्मके सुनते हुए ऋषि-मुनियोंके समीप धर्मराजको इस धर्मका उपदेश किया था॥६४॥
</details>

<details open><summary>विश्वास-प्रस्तुतिः</summary>

तस्याप्यकथयत् पूर्वं नारदः सुमहातपाः ॥ ६५ ॥  
देवं परमकं ब्रह्म श्वेतं चन्द्राभमच्युतम्।  
यत्र चैकान्तिनो यान्ति नारायणपरायणाः ॥ ६६ ॥
</details>

<details><summary>मूलम्</summary>

तस्याप्यकथयत् पूर्वं नारदः सुमहातपाः ॥ ६५ ॥  
देवं परमकं ब्रह्म श्वेतं चन्द्राभमच्युतम्।  
यत्र चैकान्तिनो यान्ति नारायणपरायणाः ॥ ६६ ॥
</details>

<details><summary>अनुवाद (हिन्दी)</summary>

राजन्! उनसे भी प्राचीनकालमें महातपस्वी नारदजीने इसका प्रतिपादन किया था। नारायणकी आराधनामें लगे हुए अनन्य भक्त चन्द्रमाके समान गौरवर्णवाले उन्हीं परब्रह्मस्वरूप भगवान् अच्युतको प्राप्त होते हैं॥६५-६६॥
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

एवं बहुविधं धर्मं प्रतिबुद्धैर्निषेवितम्।  
न कुर्वन्ति कथं विप्रा अन्ये नानाव्रते स्थिताः ॥ ६७ ॥
</details>

<details><summary>मूलम्</summary>

एवं बहुविधं धर्मं प्रतिबुद्धैर्निषेवितम्।  
न कुर्वन्ति कथं विप्रा अन्ये नानाव्रते स्थिताः ॥ ६७ ॥
</details>

<details><summary>अनुवाद (हिन्दी)</summary>

_जनमेजयने पूछा—_ मुने! इस प्रकार ज्ञानी पुरुषोंद्वारा सेवित जो यह अनेक सद्‌गुणोंसे सम्पन्न धर्म है, इसे नाना प्रकारके व्रतोंमें लगे हुए दूसरे ब्राह्मण क्यों आचरणमें नहीं लाते हैं?॥६७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तिस्रः प्रकृतयो राजन् देहबन्धेषु निर्मिताः।  
सात्त्विकी राजसी चैव तामसी चैव भारत ॥ ६८ ॥
</details>

<details><summary>मूलम्</summary>

तिस्रः प्रकृतयो राजन् देहबन्धेषु निर्मिताः।  
सात्त्विकी राजसी चैव तामसी चैव भारत ॥ ६८ ॥
</details>

<details><summary>अनुवाद (हिन्दी)</summary>

_वैशम्पायनजीने कहा—_ भरतनन्दन! शरीरके बन्धनमें बँधे हुए जो जीव हैं, उनके लिये ईश्वरने तीन प्रकारकी प्रकृतियाँ बनायी हैं—सात्त्विकी, राजसी और तामसी॥६८॥
</details>

<details open><summary>विश्वास-प्रस्तुतिः</summary>

देहबन्धेषु पुरुषः श्रेष्ठः कुरुकुलोद्वह।  
सात्त्विकः पुरुषव्याघ्र भवेन्मोक्षाय निश्चितः ॥ ६९ ॥
</details>

<details><summary>मूलम्</summary>

देहबन्धेषु पुरुषः श्रेष्ठः कुरुकुलोद्वह।  
सात्त्विकः पुरुषव्याघ्र भवेन्मोक्षाय निश्चितः ॥ ६९ ॥
</details>

<details><summary>अनुवाद (हिन्दी)</summary>

पुरुषसिंह! कुरुकुलधुरंधर वीर! इन तीन प्रकृतियोंवाले जीवोंमें जो सात्त्विकी प्रकृतिसे युक्त सात्त्विक पुरुष है, वही श्रेष्ठ है; क्योंकि वही मोक्षका निश्चित अधिकारी है॥६९॥
</details>

<details open><summary>विश्वास-प्रस्तुतिः</summary>

अत्रापि स विजानाति पुरुषं ब्रह्मवित्तमम्।  
नारायणपरो मोक्षस्ततो वै सात्त्विकः स्मृतः ॥ ७० ॥
</details>

<details><summary>मूलम्</summary>

अत्रापि स विजानाति पुरुषं ब्रह्मवित्तमम्।  
नारायणपरो मोक्षस्ततो वै सात्त्विकः स्मृतः ॥ ७० ॥
</details>

<details><summary>अनुवाद (हिन्दी)</summary>

यहाँ भी वह इस बातको अच्छी तरह जानता है कि परमपुरुष नारायण सर्वोत्तम वेदवेत्ता हैं और मोक्षके परम आश्रय भगवान् नारायण ही हैं, इसीलिये वह मनुष्य सात्त्विक माना गया है॥७०॥
</details>

<details open><summary>विश्वास-प्रस्तुतिः</summary>

मनीषितं च प्राप्नोति चिन्तयन् पुरुषोत्तमम्।  
एकान्तभक्तिः सततं नारायणपरायणः ॥ ७१ ॥
</details>

<details><summary>मूलम्</summary>

मनीषितं च प्राप्नोति चिन्तयन् पुरुषोत्तमम्।  
एकान्तभक्तिः सततं नारायणपरायणः ॥ ७१ ॥
</details>

<details><summary>अनुवाद (हिन्दी)</summary>

भगवान् नारायणके आश्रित उनका अनन्य भक्त अपने मनके अभीष्ट भगवान् पुरुषोत्तमका निरन्तर चिन्तन करता हुआ उनको प्राप्त कर लेता है॥७१॥
</details>

<details open><summary>विश्वास-प्रस्तुतिः</summary>

मनीषिणो हि ये केचिद् यतयो मोक्षधर्मिणः।  
तेषां विच्छिन्नतृष्णानां योगक्षेमवहो हरिः ॥ ७२ ॥
</details>

<details><summary>मूलम्</summary>

मनीषिणो हि ये केचिद् यतयो मोक्षधर्मिणः।  
तेषां विच्छिन्नतृष्णानां योगक्षेमवहो हरिः ॥ ७२ ॥
</details>

<details><summary>अनुवाद (हिन्दी)</summary>

मोक्षधर्ममें तत्पर रहनेवाले जो कोई भी मनीषी यति हैं तथा जिनकी तृष्णाका सर्वथा नाश हो गया है, उनके योग-क्षेमका भार स्वयं भगवान् नारायण वहन करते हैं॥७२॥
</details>

<details open><summary>विश्वास-प्रस्तुतिः</summary>

जायमानं हि पुरुषं यं पश्येन्मधुसूदनः।  
सात्त्विकस्तु स विज्ञेयो भवेन्मोक्षे च निश्चितः ॥ ७३ ॥
</details>

<details><summary>मूलम्</summary>

जायमानं हि पुरुषं यं पश्येन्मधुसूदनः।  
सात्त्विकस्तु स विज्ञेयो भवेन्मोक्षे च निश्चितः ॥ ७३ ॥
</details>

<details><summary>अनुवाद (हिन्दी)</summary>

जन्म-मरणके चक्करमें पड़े हुए जिस पुरुषको भगवान् मधुसूदन अपनी कृपा-दृष्टिसे देख लेते हैं, उसे सात्त्विक जानना चाहिये। वह मोक्षका सुनिश्चित अधिकारी हो जाता है॥७३॥
</details>

<details open><summary>विश्वास-प्रस्तुतिः</summary>

सांख्ययोगेन तुल्यो हि धर्म एकान्तसेवितः।  
नारायणात्मके मोक्षे ततो यान्ति परां गतिम् ॥ ७४ ॥
</details>

<details><summary>मूलम्</summary>

सांख्ययोगेन तुल्यो हि धर्म एकान्तसेवितः।  
नारायणात्मके मोक्षे ततो यान्ति परां गतिम् ॥ ७४ ॥
</details>

<details><summary>अनुवाद (हिन्दी)</summary>

एकान्त भक्तोंद्वारा सेवित धर्म सांख्य और योगके तुल्य है। उसके सेवनसे मनुष्य नारायणस्वरूप मोक्षमें ही परम गतिको प्राप्त होते हैं॥७४॥
</details>

<details open><summary>विश्वास-प्रस्तुतिः</summary>

नारायणेन दृष्टस्तु प्रतिबुद्धो भवेत् पुमान्।  
एवमात्मेच्छया राजन् प्रतिबुद्धो न जायते ॥ ७५ ॥
</details>

<details><summary>मूलम्</summary>

नारायणेन दृष्टस्तु प्रतिबुद्धो भवेत् पुमान्।  
एवमात्मेच्छया राजन् प्रतिबुद्धो न जायते ॥ ७५ ॥
</details>

<details><summary>अनुवाद (हिन्दी)</summary>

राजन्! जिसपर भगवान् नारायणकी कृपादृष्टि हो जाती है, वह पुरुष ही ज्ञानवान् होता है। इस तरह अपनी इच्छामात्रसे कोई ज्ञानी नहीं होता॥७५॥
</details>

<details open><summary>विश्वास-प्रस्तुतिः</summary>

राजसी तामसी चैव व्यामिश्रे प्रकृती स्मृते।  
तदात्मकं हि पुरुषं जायमानं विशाम्पते ॥ ७६ ॥  
प्रवृत्तिलक्षणैर्युक्तं नावेक्षति हरिः स्वयम्।
</details>

<details><summary>मूलम्</summary>

राजसी तामसी चैव व्यामिश्रे प्रकृती स्मृते।  
तदात्मकं हि पुरुषं जायमानं विशाम्पते ॥ ७६ ॥  
प्रवृत्तिलक्षणैर्युक्तं नावेक्षति हरिः स्वयम्।
</details>

<details><summary>अनुवाद (हिन्दी)</summary>

प्रजानाथ! राजसी और तामसी—ये दो प्रकृतियाँ दोषोंसे मिश्रित होती हैं। जो पुरुष राजस और तामस प्रकृतिसे युक्त होकर जन्म धारण करता है, वह प्रायः सकाम कर्ममें प्रवृत्तिके लक्षणोंसे युक्त होता है। अतः भगवान् श्रीहरि उसकी ओर नहीं देखते॥७६॥
</details>

<details open><summary>विश्वास-प्रस्तुतिः</summary>

पश्यत्येनं जायमानं ब्रह्मा लोकपितामहः ॥ ७७ ॥  
रजसा तमसा चैव मानसं समभिप्लुतम्।
</details>

<details><summary>मूलम्</summary>

पश्यत्येनं जायमानं ब्रह्मा लोकपितामहः ॥ ७७ ॥  
रजसा तमसा चैव मानसं समभिप्लुतम्।
</details>

<details><summary>अनुवाद (हिन्दी)</summary>

ऐसा पुरुष जब जन्म लेता है, तब उसपर लोकपितामह ब्रह्माकी कृपादृष्टि होती है (और वे उसे प्रवृत्तिमार्गमें नियुक्त कर देते हैं)। उसका मन रजोगुण और तमोगुणके प्रवाहमें डूबा रहता है॥७७॥
</details>

<details open><summary>विश्वास-प्रस्तुतिः</summary>

कामं देवा ऋषयश्च सत्त्वस्था नृपसत्तम ॥ ७८ ॥  
हीनाः सत्त्वेन शुद्धेन ततो वैकारिकाः स्मृताः।
</details>

<details><summary>मूलम्</summary>

कामं देवा ऋषयश्च सत्त्वस्था नृपसत्तम ॥ ७८ ॥  
हीनाः सत्त्वेन शुद्धेन ततो वैकारिकाः स्मृताः।
</details>

<details><summary>अनुवाद (हिन्दी)</summary>

नृपश्रेष्ठ! देवता और ऋषि कामनायुक्त सत्त्वगुणमें स्थित होते हैं। उनमें भी शुद्ध सत्त्वगुणकी कमी होती है, इसलिये वे वैकारिक माने जाते हैं॥७८॥
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

कथं वैकारिको गच्छेत् पुरुषः पुरुषोत्तमम् ॥ ७९ ॥  
वद सर्वं यथादृष्टं प्रवृत्तिं च यथाक्रमम्।
</details>

<details><summary>मूलम्</summary>

कथं वैकारिको गच्छेत् पुरुषः पुरुषोत्तमम् ॥ ७९ ॥  
वद सर्वं यथादृष्टं प्रवृत्तिं च यथाक्रमम्।
</details>

<details><summary>अनुवाद (हिन्दी)</summary>

_जनमेजयने पूछा—_ मुने! वैकारिक पुरुष भगवान् पुरुषोत्तमको कैसे प्राप्त कर सकता है? यह सब आप अपने अनुभवके अनुसार बताइये और उसकी प्रवृत्तिका भी क्रमशः वर्णन कीजिये॥७९॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

सुसुक्ष्मं सत्त्वसंयुक्तं संयुक्तं त्रिभिरक्षरैः ॥ ८० ॥  
पुरुषः पुरुषं गच्छेन्निष्क्रियः पञ्चविंशकः।
</details>

<details><summary>मूलम्</summary>

सुसुक्ष्मं सत्त्वसंयुक्तं संयुक्तं त्रिभिरक्षरैः ॥ ८० ॥  
पुरुषः पुरुषं गच्छेन्निष्क्रियः पञ्चविंशकः।
</details>

<details><summary>अनुवाद (हिन्दी)</summary>

_वैशम्पायनजीने कहा—_ जो अत्यन्त सूक्ष्म, सत्त्वगुणसे संयुक्त तथा अकार, उकार और मकार—इन तीन अक्षरोंसे युक्त प्रणवस्वरूप है, उस परम पुरुष परमात्माको पचीसवाँ तत्त्वरूप पुरुष (जीवात्मा) कर्तृत्वके अहंकारसे शून्य होनेपर प्राप्त करता है॥८०॥
</details>

<details open><summary>विश्वास-प्रस्तुतिः</summary>

एवमेकं सांख्ययोगं वेदारण्यकमेव च ॥ ८१ ॥  
परस्पराङ्गान्येतानि पाञ्चरात्रं च कथ्यते।  
एष एकान्तिनां धर्मो नारायणपरात्मकः ॥ ८२ ॥
</details>

<details><summary>मूलम्</summary>

एवमेकं सांख्ययोगं वेदारण्यकमेव च ॥ ८१ ॥  
परस्पराङ्गान्येतानि पाञ्चरात्रं च कथ्यते।  
एष एकान्तिनां धर्मो नारायणपरात्मकः ॥ ८२ ॥
</details>

<details><summary>अनुवाद (हिन्दी)</summary>

इस प्रकार आत्मा और अनात्माका विवेक करानेवाला सांख्य, चित्तवृत्तियोंके निरोधका उपदेश देनेवाला योग, जीव और ब्रह्मके अभेदका बोध करानेवाला वेदोंका आरण्यकभाग (उपनिषद्) तथा भक्तिमार्गका प्रतिपादन करनेवाला पाञ्चरात्र आगम—ये सब शास्त्र एक लक्ष्यके साधक होनेके कारण एक बताये जाते हैं। ये सब एक-दूसरेके अंग हैं। सारे कर्मोंको भगवान् नारायणके चरणारविन्दोंमें समर्पित कर देना यह एकान्त भक्तोंका धर्म है॥८१-८२॥
</details>

<details open><summary>विश्वास-प्रस्तुतिः</summary>

यथा समुद्रात् प्रसृता जलौघा-  
स्तमेव राजन् पुनराविशन्ति ।  
इमे तथा ज्ञानमहाजलौघा  
नारायणं वै पुनराविशन्ति ॥ ८३ ॥
</details>

<details><summary>मूलम्</summary>

यथा समुद्रात् प्रसृता जलौघा-  
स्तमेव राजन् पुनराविशन्ति ।  
इमे तथा ज्ञानमहाजलौघा  
नारायणं वै पुनराविशन्ति ॥ ८३ ॥
</details>

<details><summary>अनुवाद (हिन्दी)</summary>

राजन्! जैसे सारे जल-प्रवाह समुद्रसे ही प्रसारको प्राप्त होते हैं और फिर उस समुद्रमें ही आकर मिल जाते हैं, उसी प्रकार ज्ञानरूपी जलके महान् प्रवाह नारायणसे ही प्रकट होकर फिर उन्हींमें लीन हो जाते हैं॥८३॥
</details>

<details open><summary>विश्वास-प्रस्तुतिः</summary>

एष ते कथितो धर्मः सात्वतः कुरुनन्दन।  
कुरुष्वैनं यथान्यायं यदि शक्तोऽसि भारत ॥ ८४ ॥
</details>

<details><summary>मूलम्</summary>

एष ते कथितो धर्मः सात्वतः कुरुनन्दन।  
कुरुष्वैनं यथान्यायं यदि शक्तोऽसि भारत ॥ ८४ ॥
</details>

<details><summary>अनुवाद (हिन्दी)</summary>

भरतभूषण! कुरुनन्दन! यह तुम्हें सात्वत-धर्मका परिचय दिया गया है। यदि तुमसे हो सके तो यथोचितरूपसे इस धर्मका पालन करो॥८४॥
</details>

<details open><summary>विश्वास-प्रस्तुतिः</summary>

एवं हि स महाभागो नारदो गुरवे मम।  
श्वेतानां यतिनां चाह एकान्तगतिमव्ययाम् ॥ ८५ ॥
</details>

<details><summary>मूलम्</summary>

एवं हि स महाभागो नारदो गुरवे मम।  
श्वेतानां यतिनां चाह एकान्तगतिमव्ययाम् ॥ ८५ ॥
</details>

<details><summary>अनुवाद (हिन्दी)</summary>

इस प्रकार महाभाग नारदजीने मेरे गुरु व्यासजीसे श्वेतवस्त्रधारी गृहस्थों और काषायवस्त्रधारी संन्यासियोंकी अविनश्वर एकान्त गतिका वर्णन किया है॥८५॥
</details>

<details open><summary>विश्वास-प्रस्तुतिः</summary>

व्यासश्चाकथयत् प्रीत्या धर्मपुत्राय धीमते।  
स एवायं मया तुभ्यमाख्यातः प्रसृतो गुरोः ॥ ८६ ॥
</details>

<details><summary>मूलम्</summary>

व्यासश्चाकथयत् प्रीत्या धर्मपुत्राय धीमते।  
स एवायं मया तुभ्यमाख्यातः प्रसृतो गुरोः ॥ ८६ ॥
</details>

<details><summary>अनुवाद (हिन्दी)</summary>

व्यासजीने भी बुद्धिमान् धर्मपुत्र युधिष्ठिरको प्रेमपूर्वक इस धर्मका उपदेश दिया। गुरुके मुखसे प्रकट हुए उसी धर्मका मैंने यहाँ तुम्हारे लिये वर्णन किया है॥८६॥
</details>

<details open><summary>विश्वास-प्रस्तुतिः</summary>

इत्थं हि दुश्चरो धर्म एष पार्थिवसत्तम।  
यथैव त्वं तथैवान्ये भवन्तीह विमोहिताः ॥ ८७ ॥
</details>

<details><summary>मूलम्</summary>

इत्थं हि दुश्चरो धर्म एष पार्थिवसत्तम।  
यथैव त्वं तथैवान्ये भवन्तीह विमोहिताः ॥ ८७ ॥
</details>

<details><summary>अनुवाद (हिन्दी)</summary>

नृपश्रेष्ठ! इस तरह यह धर्म दुष्कर है। तुम्हारी तरह दूसरे लोग भी इसके विषयमें मोहित हो जाते हैं॥८७॥
</details>

<details open><summary>विश्वास-प्रस्तुतिः</summary>

कृष्ण एव हि लोकानां भावनो मोहनस्तथा।  
संहारकारकश्चैव कारणं च विशांपते ॥ ८८ ॥
</details>

<details><summary>मूलम्</summary>

कृष्ण एव हि लोकानां भावनो मोहनस्तथा।  
संहारकारकश्चैव कारणं च विशांपते ॥ ८८ ॥
</details>

<details><summary>अनुवाद (हिन्दी)</summary>

प्रजानाथ! भगवान् श्रीकृष्ण ही सम्पूर्ण लोकोंके पालक, मोहक, संहारक तथा कारण हैं (अतः तुम उन्हींका भक्तिभावसे भजन करो।)॥८८॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि मोक्षधर्मपर्वणि नारायणीये ऐकान्तिकभावेऽष्टचत्वारिंशदधिकत्रिशततमोऽध्यायः ॥ ३४८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें नारायणकी महिमा एवं उनके प्रति ऐकान्तिकभावविषयक तीन सौ अड़तालीसवाँ अध्याय पूरा हुआ॥३४८॥
</details>
