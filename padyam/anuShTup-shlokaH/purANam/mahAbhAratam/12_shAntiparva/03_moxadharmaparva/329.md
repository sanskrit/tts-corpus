+++
title_full = "329 शुकदेवजीको नारदजीका वैराग्य और ज्ञानका उपदेश"
title = "३२९"

+++

<details><summary>भागसूचना</summary>

एकोनत्रिंशदधिकत्रिशततमोऽध्यायः
</details>

<details><summary>सूचना (हिन्दी)</summary>

शुकदेवजीको नारदजीका वैराग्य और ज्ञानका उपदेश
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एतस्मिन्नन्तरे शून्ये नारदः समुपागमत्।  
शुकं स्वाध्यायनिरतं वेदार्थान् वक्तुमीप्सितान् ॥ १ ॥
</details>

<details><summary>मूलम्</summary>

एतस्मिन्नन्तरे शून्ये नारदः समुपागमत्।  
शुकं स्वाध्यायनिरतं वेदार्थान् वक्तुमीप्सितान् ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! व्यासजीके चले जानेके बाद उस सूने आश्रममें स्वाध्यायपरायण शुकदेवसे अपना इच्छित वेदोंका अर्थ कहनेके लिये देवर्षि नारदजी पधारे॥१॥
</details>

<details open><summary>विश्वास-प्रस्तुतिः</summary>

देवर्षिं तु शुको दृष्ट्वा नारदं समुपस्थितम्।  
अर्घ्यपूर्वेण विधिना वेदोक्तेनाभ्यपूजयत् ॥ २ ॥
</details>

<details><summary>मूलम्</summary>

देवर्षिं तु शुको दृष्ट्वा नारदं समुपस्थितम्।  
अर्घ्यपूर्वेण विधिना वेदोक्तेनाभ्यपूजयत् ॥ २ ॥
</details>

<details><summary>अनुवाद (हिन्दी)</summary>

देवर्षि नारदको उपस्थित देख शुकदेवने वेदोक्त विधिसे अर्घ्य आदि निवेदन करके उनका पूजन किया॥२॥
</details>

<details open><summary>विश्वास-प्रस्तुतिः</summary>

नारदोथाब्रवीत् प्रीतो ब्रूहि धर्मभृतां वर।  
केन त्वां श्रेयसा वत्स योजयामीति हृष्टवत् ॥ ३ ॥
</details>

<details><summary>मूलम्</summary>

नारदोथाब्रवीत् प्रीतो ब्रूहि धर्मभृतां वर।  
केन त्वां श्रेयसा वत्स योजयामीति हृष्टवत् ॥ ३ ॥
</details>



<details><summary>अनुवाद (हिन्दी)</summary>

उस समय नारदजीने प्रसन्न होकर कहा—‘वत्स! तुम धर्मात्माओंमें श्रेष्ठ हो। बताओ, तुम्हें किस श्रेष्ठ वस्तुकी प्राप्ति कराऊँ?’ यह बात उन्होंने बड़े हर्षके साथ कही॥३॥
</details>

<details open><summary>विश्वास-प्रस्तुतिः</summary>

नारदस्य वचः श्रुत्वा शुकः प्रोवाच भारत।  
अस्मिल्ँलोके हितं यत् स्यात् तेन मां योक्तुमर्हसि ॥ ४ ॥
</details>

<details><summary>मूलम्</summary>

नारदस्य वचः श्रुत्वा शुकः प्रोवाच भारत।  
अस्मिल्ँलोके हितं यत् स्यात् तेन मां योक्तुमर्हसि ॥ ४ ॥
</details>

<details><summary>अनुवाद (हिन्दी)</summary>

भरतनन्दन! नारदजीकी यह बात सुनकर शुकदेवने कहा—‘इस लोकमें जो परम कल्याणका साधन हो, उसीका मुझे उपदेश देनेकी कृपा करें’॥४॥
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

तत्त्वं जिज्ञासतां पूर्वमृषीणां भावितात्मनाम्।  
सनत्कुमारो भगवानिदं वचनमब्रवीत् ॥ ५ ॥
</details>

<details><summary>मूलम्</summary>

तत्त्वं जिज्ञासतां पूर्वमृषीणां भावितात्मनाम्।  
सनत्कुमारो भगवानिदं वचनमब्रवीत् ॥ ५ ॥
</details>

<details><summary>अनुवाद (हिन्दी)</summary>

_नारदजीने कहा—_ वत्स! पूर्वकालकी बात है, पवित्र अन्तःकरणवाले ऋषियोंने तत्त्वज्ञान प्राप्त करनेकी इच्छासे प्रश्न किया। उसके उत्तरमें भगवान् सनत्कुमारने यह उपदेश दिया॥५॥
</details>

<details open><summary>विश्वास-प्रस्तुतिः</summary>

नास्ति विद्यासमं चक्षुर्नास्ति सत्यसमं तपः।  
नास्ति रागसमं दुःखं नास्ति त्यागसमं सुखम् ॥ ६ ॥
</details>

<details><summary>मूलम्</summary>

नास्ति विद्यासमं चक्षुर्नास्ति सत्यसमं तपः।  
नास्ति रागसमं दुःखं नास्ति त्यागसमं सुखम् ॥ ६ ॥
</details>

<details><summary>अनुवाद (हिन्दी)</summary>

विद्याके समान कोई नेत्र नहीं है। सत्यके समान कोई तप नहीं है। रागके समान कोई दुःख नहीं है और त्यागके सदृश कोई सुख नहीं है॥६॥
</details>

<details open><summary>विश्वास-प्रस्तुतिः</summary>

निवृत्तिः कर्मणः पापात् सततं पुण्यशीलता।  
सद्‌वृत्तिः समुदाचारः श्रेय एतदनुत्तमम् ॥ ७ ॥
</details>

<details><summary>मूलम्</summary>

निवृत्तिः कर्मणः पापात् सततं पुण्यशीलता।  
सद्‌वृत्तिः समुदाचारः श्रेय एतदनुत्तमम् ॥ ७ ॥
</details>

<details><summary>अनुवाद (हिन्दी)</summary>

पापकर्मोंसे दूर रहना, सदा पुण्यकर्मोंका अनुष्ठान करना, श्रेष्ठ पुरुषोंके-से बर्ताव और सदाचारका पालन करना—यही सर्वोत्तम श्रेय (कल्याण)-का साधन है॥७॥
</details>

<details open><summary>विश्वास-प्रस्तुतिः</summary>

मानुष्यमसुखं प्राप्य यः सज्जति स मुह्यति।  
नालं स दुःखमोक्षाय संयोगो दुःखलक्षणम् ॥ ८ ॥
</details>

<details><summary>मूलम्</summary>

मानुष्यमसुखं प्राप्य यः सज्जति स मुह्यति।  
नालं स दुःखमोक्षाय संयोगो दुःखलक्षणम् ॥ ८ ॥
</details>

<details><summary>अनुवाद (हिन्दी)</summary>

जहाँ सुखका नाम भी नहीं है, ऐसे इस मानव-शरीरको पाकर जो विषयोंमें आसक्त होता है, वह मोहको प्राप्त होता है। विषयोंका संयोग दुःखरूप ही है, अतः दुःखोंसे छुटकारा नहीं दिला सकता॥८॥
</details>

<details open><summary>विश्वास-प्रस्तुतिः</summary>

सक्तस्य बुद्धिश्चलति मोहजालविवर्धनी ।  
मोहजालावृतो दुःखमिह चामुत्र सोऽश्नुते ॥ ९ ॥
</details>

<details><summary>मूलम्</summary>

सक्तस्य बुद्धिश्चलति मोहजालविवर्धनी ।  
मोहजालावृतो दुःखमिह चामुत्र सोऽश्नुते ॥ ९ ॥
</details>

<details><summary>अनुवाद (हिन्दी)</summary>

विषयासक्त पुरुषकी बुद्धि चंचल होती है। वह मोहजालको बढ़ानेवाली है, मोहजालसे बँधा हुआ पुरुष इस लोक तथा परलोकमें दुःख ही भोगता है॥९॥
</details>

<details open><summary>विश्वास-प्रस्तुतिः</summary>

सर्वोपायात् तु कामस्य क्रोधस्य च विनिग्रहः।  
कार्यः श्रेयोऽर्थिना तौ हि श्रेयोघातार्थमुद्यतौ ॥ १० ॥
</details>

<details><summary>मूलम्</summary>

सर्वोपायात् तु कामस्य क्रोधस्य च विनिग्रहः।  
कार्यः श्रेयोऽर्थिना तौ हि श्रेयोघातार्थमुद्यतौ ॥ १० ॥
</details>

<details><summary>अनुवाद (हिन्दी)</summary>

जिसे कल्याणप्राप्तिकी इच्छा हो, उसे सभी उपायोंसे काम और क्रोधको दबाना चाहिये; क्योंकि ये दोनों दोष कल्याणका नाश करनेके लिये उद्यत रहते हैं॥१०॥
</details>

<details open><summary>विश्वास-प्रस्तुतिः</summary>

नित्यं क्रोधात्‌ तपो रक्षेच्छ्रियं रक्षेच्च मत्सरात्।  
विद्यां मानावमानाभ्यामात्मानं तु प्रमादतः ॥ ११ ॥
</details>

<details><summary>मूलम्</summary>

नित्यं क्रोधात्‌ तपो रक्षेच्छ्रियं रक्षेच्च मत्सरात्।  
विद्यां मानावमानाभ्यामात्मानं तु प्रमादतः ॥ ११ ॥
</details>

<details><summary>अनुवाद (हिन्दी)</summary>

मनुष्यको चाहिये कि वह सदा तपको क्रोधसे, लक्ष्मीको डाहसे, विद्याको मानापमानसे और अपने-आपको प्रमादसे बचावे॥११॥
</details>

<details open><summary>विश्वास-प्रस्तुतिः</summary>

आनृशंस्यं परो धर्मः क्षमा च परमं बलम्।  
आत्मज्ञानं परं ज्ञानं न सत्याद् विद्यते परम् ॥ १२ ॥
</details>

<details><summary>मूलम्</summary>

आनृशंस्यं परो धर्मः क्षमा च परमं बलम्।  
आत्मज्ञानं परं ज्ञानं न सत्याद् विद्यते परम् ॥ १२ ॥
</details>

<details><summary>अनुवाद (हिन्दी)</summary>

क्रूर स्वभावका परित्याग सबसे बड़ा धर्म है। क्षमा सबसे बड़ा बल है। आत्माका ज्ञान ही सबसे उत्कृष्ट ज्ञान है और सत्यसे बढ़कर तो कुछ है ही नहीं॥१२॥
</details>

<details open><summary>विश्वास-प्रस्तुतिः</summary>

सत्यस्य वचनं श्रेयः सत्यादपि हितं वदेत्।  
यद् भूतहितमत्यन्तमेतत् सत्यं मतं मम ॥ १३ ॥
</details>

<details><summary>मूलम्</summary>

सत्यस्य वचनं श्रेयः सत्यादपि हितं वदेत्।  
यद् भूतहितमत्यन्तमेतत् सत्यं मतं मम ॥ १३ ॥
</details>

<details><summary>अनुवाद (हिन्दी)</summary>

सत्य बोलना सबसे श्रेष्ठ है; परंतु सत्यसे भी श्रेष्ठ है हितकारक वचन बोलना। जिससे प्राणियोंका अत्यन्त हित होता हो, वही मेरे विचारसे सत्य है॥१३॥
</details>

<details open><summary>विश्वास-प्रस्तुतिः</summary>

सर्वारम्भपरित्यागी निराशीर्निष्परिग्रहः ।  
येन सर्वं परित्यक्तं स विद्वान् स च पण्डितः॥१४॥
</details>

<details><summary>मूलम्</summary>

सर्वारम्भपरित्यागी निराशीर्निष्परिग्रहः ।  
येन सर्वं परित्यक्तं स विद्वान् स च पण्डितः॥१४॥
</details>

<details><summary>अनुवाद (हिन्दी)</summary>

जो कार्य आरम्भ करनेके सभी संकल्पोंको छोड़ चुका है, जिसके मनमें कोई कामना नहीं है, जो किसी वस्तुका संग्रह नहीं करता तथा जिसने सब कुछ त्याग दिया है, वही विद्वान् है और वही पण्डित॥१४॥
</details>

<details open><summary>विश्वास-प्रस्तुतिः</summary>

इन्द्रियैरिन्द्रियार्थान् यश्चरत्यात्मवशैरिह ।  
असज्जमानः शान्तात्मा निर्विकारः समाहितः ॥ १५ ॥  
आत्मभूतैरतद्‌भूतः सह चैव विनैव च।  
स विमुक्तः परं श्रेयो नचिरेणाधितिष्ठति ॥ १६ ॥
</details>

<details><summary>मूलम्</summary>

इन्द्रियैरिन्द्रियार्थान् यश्चरत्यात्मवशैरिह ।  
असज्जमानः शान्तात्मा निर्विकारः समाहितः ॥ १५ ॥  
आत्मभूतैरतद्‌भूतः सह चैव विनैव च।  
स विमुक्तः परं श्रेयो नचिरेणाधितिष्ठति ॥ १६ ॥
</details>

<details><summary>अनुवाद (हिन्दी)</summary>

जो अपने वशमें की हुई इन्द्रियोंके द्वारा यहाँ अनासक्त भावसे विषयोंका अनुभव करता है, जिसका चित्त शान्त, निर्विकार और एकाग्र है तथा जो आत्मस्वरूप प्रतीत होनेवाले देह और इन्द्रियाँ हैं, उनके साथ रहकर भी उनसे तद्रूप न हो अलग-सा ही रहता है, वह मुक्त है और उसे बहुत शीघ्र परम कल्याणकी प्राप्ति होती है॥१५-१६॥
</details>

<details open><summary>विश्वास-प्रस्तुतिः</summary>

अदर्शनमसंस्पर्शस्तथासम्भाषणं सदा ।  
यस्य भूतैः सह मुने स श्रेयो विन्दते परम्॥१७॥
</details>

<details><summary>मूलम्</summary>

अदर्शनमसंस्पर्शस्तथासम्भाषणं सदा ।  
यस्य भूतैः सह मुने स श्रेयो विन्दते परम्॥१७॥
</details>

<details><summary>अनुवाद (हिन्दी)</summary>

मुने! जिसकी किसी प्राणीकी ओर दृष्टि नहीं जाती, जो किसीका स्पर्श तथा किसीसे बातचीत नहीं करता, वह परम कल्याणको प्राप्त होता है॥१७॥
</details>

<details open><summary>विश्वास-प्रस्तुतिः</summary>

न हिंस्यात् सर्वभूतानि मैत्रायणगतश्चरेत्।  
नेदं जन्म समासाद्य वैरं कुर्वीत केनचित् ॥ १८ ॥
</details>

<details><summary>मूलम्</summary>

न हिंस्यात् सर्वभूतानि मैत्रायणगतश्चरेत्।  
नेदं जन्म समासाद्य वैरं कुर्वीत केनचित् ॥ १८ ॥
</details>

<details><summary>अनुवाद (हिन्दी)</summary>

किसी भी प्राणीकी हिंसा न करे। सबके प्रति मित्रभाव रखते हुए विचरे तथा यह मनुष्य-जन्म पाकर किसीके साथ वैर न करे॥१८॥
</details>

<details open><summary>विश्वास-प्रस्तुतिः</summary>

आकिञ्चन्यं सुसंतोषो निराशीस्त्वमचापलम् ।  
एतदाहुः परं श्रेय आत्मज्ञस्य जितात्मनः ॥ १९ ॥
</details>

<details><summary>मूलम्</summary>

आकिञ्चन्यं सुसंतोषो निराशीस्त्वमचापलम् ।  
एतदाहुः परं श्रेय आत्मज्ञस्य जितात्मनः ॥ १९ ॥
</details>

<details><summary>अनुवाद (हिन्दी)</summary>

जो आत्मतत्त्वका ज्ञाता तथा मनको वशमें रखनेवाला है, उसके लिये यही परम कल्याणका साधन बताया गया है कि वह किसी वस्तुका संग्रह न करे, संतोष रखे तथा कामना और चंचलताको त्याग दे॥१९॥
</details>

<details open><summary>विश्वास-प्रस्तुतिः</summary>

परिग्रहं परित्यज्य भव तात जितेन्द्रियः।  
अशोकं स्थानमातिष्ठ इह चामुत्र चाभयम् ॥ २० ॥
</details>

<details><summary>मूलम्</summary>

परिग्रहं परित्यज्य भव तात जितेन्द्रियः।  
अशोकं स्थानमातिष्ठ इह चामुत्र चाभयम् ॥ २० ॥
</details>

<details><summary>अनुवाद (हिन्दी)</summary>

तात शुकदेव! तुम संग्रहका त्याग करके जितेन्द्रिय हो जाओ तथा उस पदको प्राप्त करो, जो इस लोक और परलोकमें भी निर्भय एवं सर्वथा शोकरहित है॥२०॥
</details>

<details open><summary>विश्वास-प्रस्तुतिः</summary>

निरामिषा न शोचन्ति त्यजेदामिषमात्मनः।  
परित्यज्यामिषं सौम्य दुःखतापाद् विमोक्ष्यसे ॥ २१ ॥
</details>

<details><summary>मूलम्</summary>

निरामिषा न शोचन्ति त्यजेदामिषमात्मनः।  
परित्यज्यामिषं सौम्य दुःखतापाद् विमोक्ष्यसे ॥ २१ ॥
</details>

<details><summary>अनुवाद (हिन्दी)</summary>

जिन्होंने भोगोंका परित्याग कर दिया है, वे कभी शोकमें नहीं पड़ते, इसलिये प्रत्येक-मनुष्यको भोगासक्तिका त्याग करना चाहिये। सौम्य! भोगोंका त्याग कर देनेपर तुम दुःख और संतापसे छूट जाओगे॥२१॥
</details>

<details open><summary>विश्वास-प्रस्तुतिः</summary>

तपोनित्येन दान्तेन मुनिना संयतात्मना।  
अजितं जेतुकामेन भाव्यं सङ्गेष्वसङ्गिना ॥ २२ ॥
</details>

<details><summary>मूलम्</summary>

तपोनित्येन दान्तेन मुनिना संयतात्मना।  
अजितं जेतुकामेन भाव्यं सङ्गेष्वसङ्गिना ॥ २२ ॥
</details>

<details><summary>अनुवाद (हिन्दी)</summary>

जो अजित (परमात्मा)-को जीतनेकी इच्छा रखता हो, उसे तपस्वी, जितेन्द्रिय, मननशील, संयतचित्त और विषयोंमें अनासक्त रहना चाहिये॥२२॥
</details>

<details open><summary>विश्वास-प्रस्तुतिः</summary>

गुणसङ्गेष्वनासक्त एकचर्यारतः सदा ।  
ब्राह्मणो नचिरादेव सुखमायात्यनुत्तमम् ॥ २३ ॥
</details>

<details><summary>मूलम्</summary>

गुणसङ्गेष्वनासक्त एकचर्यारतः सदा ।  
ब्राह्मणो नचिरादेव सुखमायात्यनुत्तमम् ॥ २३ ॥
</details>

<details><summary>अनुवाद (हिन्दी)</summary>

जो ब्राह्मण त्रिगुणात्मक विषयोंमें आसक्त न होकर सदा एकान्तवास करता है, वह शीघ्र ही सर्वोत्तम सुखरूप मोक्षको प्राप्त कर लेता है॥२३॥
</details>

<details open><summary>विश्वास-प्रस्तुतिः</summary>

द्वन्द्वारामेषु भूतेषु य एको रमते मुनिः।  
विद्धि प्रज्ञानतृप्तं तं ज्ञानतृप्तो न शोचति ॥ २४ ॥
</details>

<details><summary>मूलम्</summary>

द्वन्द्वारामेषु भूतेषु य एको रमते मुनिः।  
विद्धि प्रज्ञानतृप्तं तं ज्ञानतृप्तो न शोचति ॥ २४ ॥
</details>

<details><summary>अनुवाद (हिन्दी)</summary>

जो मुनि मैथुनमें सुख माननेवाले प्राणियोंके बीचमें रहकर भी अकेले रहनेमें ही आनन्द मानता है, उसे विज्ञानसे परितृप्त समझना चाहिये। जो ज्ञानसे तृप्त होता है, वह कभी शोक नहीं करता॥२४॥
</details>

<details open><summary>विश्वास-प्रस्तुतिः</summary>

शुभैर्लभति देवत्वं व्यामिश्रैर्जन्म मानुषम्।  
अशुभैश्चाप्यधो जन्म कर्मभिर्लभतेऽवशः ॥ २५ ॥
</details>

<details><summary>मूलम्</summary>

शुभैर्लभति देवत्वं व्यामिश्रैर्जन्म मानुषम्।  
अशुभैश्चाप्यधो जन्म कर्मभिर्लभतेऽवशः ॥ २५ ॥
</details>

<details><summary>अनुवाद (हिन्दी)</summary>

जीव सदा कर्मोंके अधीन रहता है। वह शुभ कर्मोंके अनुष्ठानसे देवता होता है, दोनोंके सम्मिश्रणसे मनुष्य-जन्म पाता है और केवल अशुभ कर्मोंसे पशु-पक्षी आदि नीच योनियोंमें जन्म लेता है॥२५॥
</details>

<details open><summary>विश्वास-प्रस्तुतिः</summary>

तत्र मृत्युजरादुःखै सततं समभिद्रुतः।  
संसारे पच्यते जन्तुस्तत्कथं नावबुद्ध्यसे ॥ २६ ॥
</details>

<details><summary>मूलम्</summary>

तत्र मृत्युजरादुःखै सततं समभिद्रुतः।  
संसारे पच्यते जन्तुस्तत्कथं नावबुद्ध्यसे ॥ २६ ॥
</details>

<details><summary>अनुवाद (हिन्दी)</summary>

उन-उन योनियोंमें जीवको सदा जरा-मृत्यु और नाना प्रकारके दुःखोंसे संतप्त होना पड़ता है। इस प्रकार संसारमें जन्म लेनेवाला प्रत्येक प्राणी संतापकी आगमें पकाया जाता है—इस बातकी ओर तुम क्यों नहीं ध्यान देते?॥२६॥
</details>

<details open><summary>विश्वास-प्रस्तुतिः</summary>

अहिते हितसंज्ञस्त्वमध्रुवे ध्रुवसंज्ञकः ।  
अनर्थे चार्थसंज्ञस्त्वं किमर्थं नावबुद्ध्यसे ॥ २७ ॥
</details>

<details><summary>मूलम्</summary>

अहिते हितसंज्ञस्त्वमध्रुवे ध्रुवसंज्ञकः ।  
अनर्थे चार्थसंज्ञस्त्वं किमर्थं नावबुद्ध्यसे ॥ २७ ॥
</details>

<details><summary>अनुवाद (हिन्दी)</summary>

तुमने अहितमें ही हित-बुद्धि कर ली है, जो अध्रुव (विनाशशील) वस्तुएँ हैं, उन्हींको ‘ध्रुव’ (अविनाशी) नाम दे रखा है और अनर्थमें ही तुम्हें अर्थका बोध हो रहा है। यह बात तुम्हारी समझमें क्यों नहीं आती है?॥२७॥
</details>

<details open><summary>विश्वास-प्रस्तुतिः</summary>

संवेष्ट्यमानं बहुभिर्मोहात् तन्तुभिरात्मजैः ।  
कोषकार इवात्मानं वेष्टयन् नावबुध्यसे ॥ २८ ॥
</details>

<details><summary>मूलम्</summary>

संवेष्ट्यमानं बहुभिर्मोहात् तन्तुभिरात्मजैः ।  
कोषकार इवात्मानं वेष्टयन् नावबुध्यसे ॥ २८ ॥
</details>

<details><summary>अनुवाद (हिन्दी)</summary>

जैसे रेशमका कीड़ा अपने ही शरीरसे उत्पन्न हुए तन्तुओंद्वारा अपने-आपको आच्छादित कर लेता है, उसी प्रकार तुम भी मोहवश अपनेहीसे उत्पन्न सम्बन्धके बन्धनोंद्वारा अपने-आपको बाँधते जा रहे हो तो भी यह बात तुम्हारी समझमें नहीं आ रही है॥२८॥
</details>

<details open><summary>विश्वास-प्रस्तुतिः</summary>

अलें परिग्रहेणेह दोषवान् हि परिग्रहः।  
कृमिर्हि कोषकारस्तु बध्यते स परिग्रहात् ॥ २९ ॥
</details>

<details><summary>मूलम्</summary>

अलें परिग्रहेणेह दोषवान् हि परिग्रहः।  
कृमिर्हि कोषकारस्तु बध्यते स परिग्रहात् ॥ २९ ॥
</details>

<details><summary>अनुवाद (हिन्दी)</summary>

यहाँ विभिन्न वस्तुओंके संग्रहकी कोई आवश्यकता नहीं है, क्योंकि संग्रहसे महान् दोष प्रकट होता है। रेशमका कीड़ा अपने संग्रह-दोषके कारण ही बन्धनमें पड़ता है॥२९॥
</details>

<details open><summary>विश्वास-प्रस्तुतिः</summary>

पुत्रदारकुटुम्बेषु सक्ताः सीदन्ति जन्तवः।  
सरःपङ्कार्णवे मग्ना जीर्णा वनगजा इव ॥ ३० ॥
</details>

<details><summary>मूलम्</summary>

पुत्रदारकुटुम्बेषु सक्ताः सीदन्ति जन्तवः।  
सरःपङ्कार्णवे मग्ना जीर्णा वनगजा इव ॥ ३० ॥
</details>

<details><summary>अनुवाद (हिन्दी)</summary>

स्त्री-पुत्र और कुटुम्बमें आसक्त रहनेवाले प्राणी उसी प्रकार कष्ट पाते हैं, जैसे जंगलके बूढ़े हाथी तालाबके दलदलमें फँसकर दुःख उठाते हैं॥३०॥
</details>

<details open><summary>विश्वास-प्रस्तुतिः</summary>

महाजालसमाकृष्टान् स्थले मत्स्यानिवोद्‌धृतान् ।  
स्नेहजालसमाकृष्टान् पश्य जन्तून् सुदुःखितान् ॥ ३१ ॥
</details>

<details><summary>मूलम्</summary>

महाजालसमाकृष्टान् स्थले मत्स्यानिवोद्‌धृतान् ।  
स्नेहजालसमाकृष्टान् पश्य जन्तून् सुदुःखितान् ॥ ३१ ॥
</details>

<details><summary>अनुवाद (हिन्दी)</summary>

जिस प्रकार महान् जालमें फँसकर पानीसे बाहर आये हुए मत्स्य तड़पते हैं, उसी प्रकार स्नेहजालसे आकृष्ट होकर अत्यन्त कष्ट उठाते हुए इन प्राणियोंकी ओर दृष्टिपात करो॥३१॥
</details>

<details open><summary>विश्वास-प्रस्तुतिः</summary>

कुटुम्बं पुत्रदारांश्च शरीरं संचयाश्च ये।  
पारक्यमध्रुवं सर्वं किं स्वं सुकृतदुष्कृतम् ॥ ३२ ॥
</details>

<details><summary>मूलम्</summary>

कुटुम्बं पुत्रदारांश्च शरीरं संचयाश्च ये।  
पारक्यमध्रुवं सर्वं किं स्वं सुकृतदुष्कृतम् ॥ ३२ ॥
</details>

<details><summary>अनुवाद (हिन्दी)</summary>

संसारमें कुटुम्ब, स्त्री, पुत्र, शरीर और संग्रह—सब कुछ पराया है। सब नाशवान् है। इसमें अपना क्या है, केवल पाप और पुण्य॥३२॥
</details>

<details open><summary>विश्वास-प्रस्तुतिः</summary>

यदा सर्वं परित्यज्य गन्तव्यमवशेन ते।  
अनर्थे किं प्रसक्तस्त्वं स्वमर्थं नानुतिष्ठसि ॥ ३३ ॥
</details>

<details><summary>मूलम्</summary>

यदा सर्वं परित्यज्य गन्तव्यमवशेन ते।  
अनर्थे किं प्रसक्तस्त्वं स्वमर्थं नानुतिष्ठसि ॥ ३३ ॥
</details>

<details><summary>अनुवाद (हिन्दी)</summary>

जब सब कुछ छोड़कर तुम्हें यहाँसे विवश होकर चल देना है, तब इस अनर्थमय जगत्‌में क्यों आसक्त हो रहे हो? अपने वास्तविक अर्थ—मोक्षका साधन क्यों नहीं करते हो?॥३३॥
</details>

<details open><summary>विश्वास-प्रस्तुतिः</summary>

अविश्रान्तमनालम्बमपाथेयमदैशिकम् ।  
तमःकान्तारमध्वानं कथमेको गमिष्यसि ॥ ३४ ॥
</details>

<details><summary>मूलम्</summary>

अविश्रान्तमनालम्बमपाथेयमदैशिकम् ।  
तमःकान्तारमध्वानं कथमेको गमिष्यसि ॥ ३४ ॥
</details>

<details><summary>अनुवाद (हिन्दी)</summary>

जहाँ ठहरनेके लिये कोई स्थान नहीं, कोई सहारा देनेवाला नहीं, राहखर्च नहीं तथा अपने देशका कोई साथी अथवा राह बतानेवाला नहीं है, जो अन्धकारसे व्याप्त और दुर्गम है, उस मार्गपर तुम अकेले कैसे चल सकोगे?॥
</details>

<details open><summary>विश्वास-प्रस्तुतिः</summary>

न हि त्वां प्रस्थितं कश्चित्‌ पृष्ठतोऽनुगमिष्यति।  
सुकृतं दुष्कृतं च त्वां यास्यन्तमनुयास्यति ॥ ३५ ॥
</details>

<details><summary>मूलम्</summary>

न हि त्वां प्रस्थितं कश्चित्‌ पृष्ठतोऽनुगमिष्यति।  
सुकृतं दुष्कृतं च त्वां यास्यन्तमनुयास्यति ॥ ३५ ॥
</details>

<details><summary>अनुवाद (हिन्दी)</summary>

जब तुम परलोककी राह लोगे, उस समय तुम्हारे पीछे कोई नहीं जायगा। केवल तुम्हारा किया हुआ पुण्य या पाप ही वहाँ जाते समय तुम्हारा अनुसरण करेगा॥३५॥
</details>

<details open><summary>विश्वास-प्रस्तुतिः</summary>

विद्या कर्म च शौचं च ज्ञानं च बहुविस्तरम्।  
अर्थार्थमनुसार्यन्ते सिद्धार्थश्च विमुच्यते ॥ ३६ ॥
</details>

<details><summary>मूलम्</summary>

विद्या कर्म च शौचं च ज्ञानं च बहुविस्तरम्।  
अर्थार्थमनुसार्यन्ते सिद्धार्थश्च विमुच्यते ॥ ३६ ॥
</details>

<details><summary>अनुवाद (हिन्दी)</summary>

अर्थ (परमात्मा) की प्राप्तिके लिये ही विद्या, कर्म, पवित्रता और अत्यन्त विस्तृत ज्ञानका सहारा लिया जाता है। जब कार्यकी सिद्धि (परमात्माकी प्राप्ति) हो जाती है, तब मनुष्य मुक्त हो जाता है॥३६॥
</details>

<details open><summary>विश्वास-प्रस्तुतिः</summary>

निबन्धनी रज्जुरेषा या ग्रामे वसतो रतिः।  
छित्त्वैतां सुकृतो यान्ति नैनां छिन्दन्ति दुष्कृतः ॥ ३७ ॥
</details>

<details><summary>मूलम्</summary>

निबन्धनी रज्जुरेषा या ग्रामे वसतो रतिः।  
छित्त्वैतां सुकृतो यान्ति नैनां छिन्दन्ति दुष्कृतः ॥ ३७ ॥
</details>

<details><summary>अनुवाद (हिन्दी)</summary>

गाँवोंमें रहनेवाले मनुष्यकी विषयोंके प्रति जो आसक्ति होती है, वह उसे बाँधनेवाली रस्सीके समान है। पुण्यात्मा पुरुष उसे काटकर आगे—परमार्थके पथपर बढ़ जाते हैं; किंतु जो पापी हैं, वे उसे नहीं काट पाते॥३७॥
</details>

<details open><summary>विश्वास-प्रस्तुतिः</summary>

रूपकूलां मनःस्रोतां स्पर्शद्वीपां रसावहाम्।  
गन्धपङ्कां शब्दजलां स्वर्गमार्गदुरावहाम् ॥ ३८ ॥  
क्षमारित्रां सत्यमयीं धर्मस्थैर्यवटारकाम् ।  
त्यागवाताध्वगां शीघ्रां नौतार्यां तां नदीं तरेत् ॥ ३९ ॥
</details>

<details><summary>मूलम्</summary>

रूपकूलां मनःस्रोतां स्पर्शद्वीपां रसावहाम्।  
गन्धपङ्कां शब्दजलां स्वर्गमार्गदुरावहाम् ॥ ३८ ॥  
क्षमारित्रां सत्यमयीं धर्मस्थैर्यवटारकाम् ।  
त्यागवाताध्वगां शीघ्रां नौतार्यां तां नदीं तरेत् ॥ ३९ ॥
</details>

<details><summary>अनुवाद (हिन्दी)</summary>

यह संसार एक नदीके समान है, जिसका उपादान या उद्‌गम सत्य है, रूप इसका किनारा, मन स्रोत, स्पर्श द्वीप और रस ही प्रवाह है, गन्ध उस नदीकी कीचड़, शब्द जल और स्वर्गरूपी दुर्गम घाट है। शरीररूपी नौकाकी सहायतासे उसे पार किया जा सकता है। क्षमा इसको खेनेवाली लग्गी और धर्म इसको स्थिर करनेवाली रस्सी (लंगर) है। यदि त्यागरूपी अनुकूल पवनका सहारा मिले तो इस शीघ्रगामिनी नदीको पार किया जा सकता है। इसे पार करनेका अवश्य प्रयत्न करे॥३८-३९॥
</details>

<details open><summary>विश्वास-प्रस्तुतिः</summary>

त्यज धर्ममधर्मं च तथा सत्यानृते त्यज।  
उभे सत्यानृते त्यक्त्वा येन त्यजसि तं त्यज ॥ ४० ॥
</details>

<details><summary>मूलम्</summary>

त्यज धर्ममधर्मं च तथा सत्यानृते त्यज।  
उभे सत्यानृते त्यक्त्वा येन त्यजसि तं त्यज ॥ ४० ॥
</details>

<details><summary>अनुवाद (हिन्दी)</summary>

धर्म और अधर्मको छोड़ो। सत्य और असत्यको भी त्याग दो और उन दोनोंका त्याग करके जिसके द्वारा त्याग करते हो, उसको भी त्याग दो॥४०॥
</details>

<details open><summary>विश्वास-प्रस्तुतिः</summary>

त्यज धर्ममसंकल्पादधर्मं चाप्यलिप्सया ।  
उभे सत्यानृते बुद्ध्या बुद्धिं परमनिश्चयात् ॥ ४१ ॥
</details>

<details><summary>मूलम्</summary>

त्यज धर्ममसंकल्पादधर्मं चाप्यलिप्सया ।  
उभे सत्यानृते बुद्ध्या बुद्धिं परमनिश्चयात् ॥ ४१ ॥
</details>

<details><summary>अनुवाद (हिन्दी)</summary>

संकल्पके त्यागद्वारा धर्मको और लिप्साके अभावद्वारा अधर्मको भी त्याग दो। फिर बुद्धिके द्वारा सत्य और असत्यका त्याग करके परमतत्त्वके निश्चयद्वारा बुद्धिको भी त्याग दो॥४१॥
</details>

<details open><summary>विश्वास-प्रस्तुतिः</summary>

अस्थिस्थूणं स्नायुयुतं मांसशोणितलेपनम् ।  
चर्मावनद्धं दुर्गन्धिं पूर्णं मूत्रपुरीषयोः ॥ ४२ ॥  
जराशोकसमाविष्टं रोगायतनमातुरम् ।  
रजस्वलमनित्यं च भूतावासमिमं त्यज ॥ ४३ ॥
</details>

<details><summary>मूलम्</summary>

अस्थिस्थूणं स्नायुयुतं मांसशोणितलेपनम् ।  
चर्मावनद्धं दुर्गन्धिं पूर्णं मूत्रपुरीषयोः ॥ ४२ ॥  
जराशोकसमाविष्टं रोगायतनमातुरम् ।  
रजस्वलमनित्यं च भूतावासमिमं त्यज ॥ ४३ ॥
</details>

<details><summary>अनुवाद (हिन्दी)</summary>

यह शरीर पंचभूतोंका घर है। इसमें हड्डियोंके खंभे लगे हैं। यह नस-नाड़ियोंसे बँधा हुआ, रक्त-मांससे लिपा हुआ और चमड़ेसे मढ़ा हुआ है। इसमें मल-मूत्र भरा है, जिससे दुर्गन्ध आती रहती है। यह बुढ़ापा और शोकसे व्याप्त, रोगोंका घर, दुःखरूप, रजोगुणरूपी धूलसे ढका हुआ और अनित्य है; अतः तुम्हें इसकी आसक्तिको त्याग देना चाहिये॥
</details>

<details open><summary>विश्वास-प्रस्तुतिः</summary>

इदं विश्वं जगत् सर्वमजगच्चापि यद् भवेत्।  
महाभूतात्मकं सर्वं महद् यत् परमाश्रयात् ॥ ४४ ॥  
इन्द्रियाणि च पञ्चैव तमः सत्त्वं रजस्तथा।  
इत्येष सप्तदशको राशिरव्यक्तसंज्ञकः ॥ ४५ ॥
</details>

<details><summary>मूलम्</summary>

इदं विश्वं जगत् सर्वमजगच्चापि यद् भवेत्।  
महाभूतात्मकं सर्वं महद् यत् परमाश्रयात् ॥ ४४ ॥  
इन्द्रियाणि च पञ्चैव तमः सत्त्वं रजस्तथा।  
इत्येष सप्तदशको राशिरव्यक्तसंज्ञकः ॥ ४५ ॥
</details>

<details><summary>अनुवाद (हिन्दी)</summary>

यह सम्पूर्ण चराचर जगत् पंचमहाभूतोंसे उत्पन्न हुआ है। इसलिये महाभूतस्वरूप ही है। जो शरीरसे परे है, वह महत्तत्त्व अर्थात् बुद्धि, पाँच इन्द्रियाँ, पाँच सूक्ष्म महाभूत अर्थात् तन्मात्राएँ, पाँच प्राण तथा सत्त्व आदि गुण—इन सत्रह तत्त्वोंके समुदायका नाम अव्यक्त है॥
</details>

<details open><summary>विश्वास-प्रस्तुतिः</summary>

सर्वैरिहेन्द्रियार्थैश्च व्यक्ताव्यक्तैर्हि संहितः ।  
चतुर्विंशक इत्येष व्यक्ताव्यक्तमयो गणः ॥ ४६ ॥
</details>

<details><summary>मूलम्</summary>

सर्वैरिहेन्द्रियार्थैश्च व्यक्ताव्यक्तैर्हि संहितः ।  
चतुर्विंशक इत्येष व्यक्ताव्यक्तमयो गणः ॥ ४६ ॥
</details>

<details><summary>अनुवाद (हिन्दी)</summary>

इनके साथ ही इन्द्रियोंके पाँच विषय अर्थात् स्पर्श, शब्द, रूप, रस और गन्ध एवं मन और अहंकार—इन सम्पूर्ण व्यक्ताव्यक्तको मिलानेसे चौबीस तत्त्वोंका समूह होता है, उसे व्यक्ताव्यक्तमय समुदाय कहा गया है॥
</details>

<details open><summary>विश्वास-प्रस्तुतिः</summary>

एतैः सर्वैः समायुक्तः पुमानित्यभिधीयते।  
त्रिवर्गं तु सुखं दुःखं जीवितं मरणं तथा ॥ ४७ ॥  
य इदं वेद तत्त्वेन स वेद प्रभवाप्ययौ।
</details>

<details><summary>मूलम्</summary>

एतैः सर्वैः समायुक्तः पुमानित्यभिधीयते।  
त्रिवर्गं तु सुखं दुःखं जीवितं मरणं तथा ॥ ४७ ॥  
य इदं वेद तत्त्वेन स वेद प्रभवाप्ययौ।
</details>

<details><summary>अनुवाद (हिन्दी)</summary>

इन सब तत्त्वोंसे जो संयुक्त है, उसे पुरुष कहते हैं। जो पुरुष धर्म, अर्थ, काम, सुख-दुःख और जीवन-मरणके तत्त्वको ठीक-ठीक समझता है, वही उत्पत्ति और प्रलयके तत्त्वको भी यथार्थरूपसे जानता है॥
</details>

<details open><summary>विश्वास-प्रस्तुतिः</summary>

पारम्पर्येण बोद्धव्यं ज्ञानानां यच्च किञ्चन ॥ ४८ ॥  
इन्द्रियैर्गृह्यते यद् यत्‌ तत्‌ तद् व्यक्तमिति स्थितिः।  
अव्यक्तमिति विज्ञेयं लिङ्गग्राह्यमतीन्द्रियम् ॥ ४९ ॥
</details>

<details><summary>मूलम्</summary>

पारम्पर्येण बोद्धव्यं ज्ञानानां यच्च किञ्चन ॥ ४८ ॥  
इन्द्रियैर्गृह्यते यद् यत्‌ तत्‌ तद् व्यक्तमिति स्थितिः।  
अव्यक्तमिति विज्ञेयं लिङ्गग्राह्यमतीन्द्रियम् ॥ ४९ ॥
</details>

<details><summary>अनुवाद (हिन्दी)</summary>

ज्ञानके सम्बन्धमें जितनी बातें हैं, उन्हें परम्परासे जानना चाहिये। जो पदार्थ इन्द्रियोंद्वारा ग्रहण किये जाते हैं, उन्हें व्यक्त कहते हैं और जो इन्द्रियोंके अगोचर होनेके कारण अनुमानसे जाने जाते हैं, उनको अव्यक्त कहते हैं॥४८-४९॥
</details>

<details open><summary>विश्वास-प्रस्तुतिः</summary>

इन्द्रियैर्नियतैर्देही धाराभिरिव तर्प्यते ।  
लोके विततमात्मानं लोकांश्चात्मनि पश्यति ॥ ५० ॥
</details>

<details><summary>मूलम्</summary>

इन्द्रियैर्नियतैर्देही धाराभिरिव तर्प्यते ।  
लोके विततमात्मानं लोकांश्चात्मनि पश्यति ॥ ५० ॥
</details>

<details><summary>अनुवाद (हिन्दी)</summary>

जिनकी इन्द्रियाँ अपने वशमें हैं, वे जीव उसी प्रकार तृप्त हो जाते हैं, जैसे वर्षाकी धारासे प्यासा मनुष्य। ज्ञानी पुरुष अपनेको प्राणियोंमें व्याप्त और प्राणियोंको अपनेमें स्थित देखते हैं॥५०॥
</details>

<details open><summary>विश्वास-प्रस्तुतिः</summary>

परावरदृशः शक्तिर्ज्ञानमूला न नश्यति।  
पश्यतः सर्वभूतानि सर्वावस्थासु सर्वदा ॥ ५१ ॥  
सर्वभूतस्य संयोगो नाशुभेनोपपद्यते ।
</details>

<details><summary>मूलम्</summary>

परावरदृशः शक्तिर्ज्ञानमूला न नश्यति।  
पश्यतः सर्वभूतानि सर्वावस्थासु सर्वदा ॥ ५१ ॥  
सर्वभूतस्य संयोगो नाशुभेनोपपद्यते ।
</details>

<details><summary>अनुवाद (हिन्दी)</summary>

उस परावरदर्शी ज्ञानी पुरुषकी ज्ञानमूलक शक्ति कभी नष्ट नहीं होती। जो सम्पूर्ण भूतोंको सभी अवस्थाओंमें सदा देखा करता है, वह सम्पूर्ण प्राणियोंके सहवासमें आकर भी कभी अशुभ कर्मोंसे युक्त नहीं होता अर्थात् अशुभ कर्म नहीं करता॥५१॥
</details>

<details open><summary>विश्वास-प्रस्तुतिः</summary>

ज्ञानेन विविधान् क्लेशानतिवृत्तस्य मोहजान् ॥ ५२ ॥  
लोके बुद्धिप्रकाशेन लोकमार्गो न रिष्यते।
</details>

<details><summary>मूलम्</summary>

ज्ञानेन विविधान् क्लेशानतिवृत्तस्य मोहजान् ॥ ५२ ॥  
लोके बुद्धिप्रकाशेन लोकमार्गो न रिष्यते।
</details>

<details><summary>अनुवाद (हिन्दी)</summary>

जो ज्ञानके बलसे मोहजनित नाना प्रकारके क्लेशोंसे पार हो गया है, उसके लिये जगत्‌में बौद्धिक प्रकाशसे कोई भी लोक-व्यवहारका मार्ग अवरुद्ध नहीं होता॥
</details>

<details open><summary>विश्वास-प्रस्तुतिः</summary>

अनादिनिधनं जन्तुमात्मनि स्थितमव्ययम् ॥ ५३ ॥  
अकर्तारममूर्तं च भगवानाह तीर्थवित्।
</details>

<details><summary>मूलम्</summary>

अनादिनिधनं जन्तुमात्मनि स्थितमव्ययम् ॥ ५३ ॥  
अकर्तारममूर्तं च भगवानाह तीर्थवित्।
</details>

<details><summary>अनुवाद (हिन्दी)</summary>

मोक्षके उपायको जाननेवाले भगवान् नारायण कहते हैं कि आदि-अन्तसे रहित, अविनाशी, अकर्ता और निराकार जीवात्मा इस शरीरमें स्थित है॥५३॥
</details>

<details open><summary>विश्वास-प्रस्तुतिः</summary>

यो जन्तुः स्वकृतैस्तैस्तैः कर्मभिर्नित्यदुःखितः ॥ ५४ ॥  
स दुःखप्रतिघातार्थं हन्ति जन्तूननेकधा।
</details>

<details><summary>मूलम्</summary>

यो जन्तुः स्वकृतैस्तैस्तैः कर्मभिर्नित्यदुःखितः ॥ ५४ ॥  
स दुःखप्रतिघातार्थं हन्ति जन्तूननेकधा।
</details>

<details><summary>अनुवाद (हिन्दी)</summary>

जो जीव अपने ही किये हुए विभिन्न कर्मोंके कारण सदा दुःखी रहता है, वही उस दुःखका निवारण करनेके लिये नाना प्रकारके प्राणियोंकी हत्या करता है॥
</details>

<details open><summary>विश्वास-प्रस्तुतिः</summary>

ततः कर्म समादत्ते पुनरन्यन्नवं बहु ॥ ५५ ॥  
तप्यतेऽथ पुनस्तेन भुक्त्वापथ्यमिवातुरः ।
</details>

<details><summary>मूलम्</summary>

ततः कर्म समादत्ते पुनरन्यन्नवं बहु ॥ ५५ ॥  
तप्यतेऽथ पुनस्तेन भुक्त्वापथ्यमिवातुरः ।
</details>

<details><summary>अनुवाद (हिन्दी)</summary>

तदनन्तर वह और भी बहुत-से नये-नये कर्म करता है और जैसे रोगी अपथ्य खाकर दुःख पाता है, उसी प्रकार उस कर्मसे वह अधिकाधिक कष्ट पाता रहता है॥५५॥
</details>

<details open><summary>विश्वास-प्रस्तुतिः</summary>

अजस्रमेव मोहान्धो दुःखेषु सुखसंज्ञितः ॥ ५६ ॥  
बध्यते मथ्यते चैव कर्मभिर्मन्थवत् सदा।
</details>

<details><summary>मूलम्</summary>

अजस्रमेव मोहान्धो दुःखेषु सुखसंज्ञितः ॥ ५६ ॥  
बध्यते मथ्यते चैव कर्मभिर्मन्थवत् सदा।
</details>

<details><summary>अनुवाद (हिन्दी)</summary>

जो मोहसे अन्धा (विवेकशून्य) हो गया है, वह सदा ही दुःखद भोगोंमें ही सुखबुद्धि कर लेता है और मथानीकी भाँति कर्मोंसे बँधता एवं मथा जाता है॥५६॥
</details>

<details open><summary>विश्वास-प्रस्तुतिः</summary>

ततो निबद्धः स्वां योनिं कर्मणामुदयादिह ॥ ५७ ॥  
परिभ्रमति संसारं चक्रवद् बहुवेदनः।
</details>

<details><summary>मूलम्</summary>

ततो निबद्धः स्वां योनिं कर्मणामुदयादिह ॥ ५७ ॥  
परिभ्रमति संसारं चक्रवद् बहुवेदनः।
</details>

<details><summary>अनुवाद (हिन्दी)</summary>

फिर प्रारब्ध कर्मोंके उदय होनेपर वह बद्ध प्राणी कर्मके अनुसार जन्म पाकर संसारमें नाना प्रकारके दुःख भोगता हुआ उसमें चक्रकी भाँति घूमता रहता है॥५७॥
</details>

<details open><summary>विश्वास-प्रस्तुतिः</summary>

स त्वं निवृत्तबन्धस्तु निवृत्तश्चापि कर्मतः ॥ ५८ ॥  
सर्ववित् सर्वजित् सिद्धो भव भावविवर्जितः।
</details>

<details><summary>मूलम्</summary>

स त्वं निवृत्तबन्धस्तु निवृत्तश्चापि कर्मतः ॥ ५८ ॥  
सर्ववित् सर्वजित् सिद्धो भव भावविवर्जितः।
</details>

<details><summary>अनुवाद (हिन्दी)</summary>

इसलिये तुम कर्मोंसे निवृत्त, सब प्रकारके बन्धनोंसे मुक्त, सर्वज्ञ, सर्वविजयी, सिद्ध और सांसारिक भावनासे रहित हो जाओ॥५८॥
</details>

<details open><summary>विश्वास-प्रस्तुतिः</summary>

संयमेन नवं बन्धं निवर्त्य तपसो बलात्।  
सम्प्राप्ता बहवः सिद्धिमप्यबाधां सुखोदयाम् ॥ ५९ ॥
</details>

<details><summary>मूलम्</summary>

संयमेन नवं बन्धं निवर्त्य तपसो बलात्।  
सम्प्राप्ता बहवः सिद्धिमप्यबाधां सुखोदयाम् ॥ ५९ ॥
</details>

<details><summary>अनुवाद (हिन्दी)</summary>

बहुत-से ज्ञानी पुरुष संयम और तपस्याके बलसे नवीन बन्धनोंका उच्छेद करके अनन्त सुख देनेवाली अबाध सिद्धिको प्राप्त हो चुके हैं॥५९॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि मोक्षधर्मपर्वणि एकोनत्रिंशदधिकत्रिशततमोऽध्यायः ॥ ३२९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें तीन सौ उनतीसवाँ अध्याय पूरा हुआ॥३२९॥
</details>
