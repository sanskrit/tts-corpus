+++
title_full = "278 हारीत मुनिके द्वारा प्रतिपादित संन्यासीके स्वभाव, आचरण और धर्मोंका वर्णन"
title = "२७८ हारीतगीतायाम्"

+++

<details><summary>भागसूचना</summary>

अष्टसप्तत्यधिकद्विशततमोऽध्यायः
</details>

<details><summary>सूचना (हिन्दी)</summary>

हारीत मुनिके द्वारा प्रतिपादित संन्यासीके स्वभाव, आचरण और धर्मोंका वर्णन
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

किंशीलः किंसमाचारः किंविद्यः किंपरायणः।  
प्राप्नोति ब्रह्मणः स्थानं यत् परं प्रकृतेर्ध्रुवम् ॥ १ ॥
</details>

<details><summary>मूलम्</summary>

किंशीलः किंसमाचारः किंविद्यः किंपरायणः।  
प्राप्नोति ब्रह्मणः स्थानं यत् परं प्रकृतेर्ध्रुवम् ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ पितामह! प्रकृतिसे परे जो परब्रह्मका अविनाशी परमधाम है, उसे कैसे स्वभाव, किस तरहके आचरण, कैसी विद्या और किन कर्मोंमें तत्पर रहनेवाला पुरुष प्राप्त कर सकता है?॥१॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

मोक्षधर्मेषु निरतो लघ्वाहारो जितेन्द्रियः।  
प्राप्नोति परमं स्थानं यत् परं प्रकृतेर्ध्रुवम् ॥ २ ॥
</details>

<details><summary>मूलम्</summary>

मोक्षधर्मेषु निरतो लघ्वाहारो जितेन्द्रियः।  
प्राप्नोति परमं स्थानं यत् परं प्रकृतेर्ध्रुवम् ॥ २ ॥
</details>

<details><summary>अनुवाद (हिन्दी)</summary>

_भीष्मजीने कहा—_ राजन्! जो पुरुष मोक्षधर्मोंमें तत्पर, मिताहारी और जितेन्द्रिय होता है, वह उस प्रकृतिसे परे परब्रह्म परमात्माका जो अविनाशी परमधाम है, उसे प्राप्त कर लेता है॥२॥
</details>

<details open><summary>विश्वास-प्रस्तुतिः</summary>

(अत्राप्युदाहरन्तीममितिहासं पुरातनम् ।  
हारीतेन पुरा गीतं तं निबोध युधिष्ठिर॥)
</details>

<details><summary>मूलम्</summary>

(अत्राप्युदाहरन्तीममितिहासं पुरातनम् ।  
हारीतेन पुरा गीतं तं निबोध युधिष्ठिर॥)
</details>

<details><summary>अनुवाद (हिन्दी)</summary>

युधिष्ठिर! पूर्वकालमें हारीत मुनिने जो ज्ञानका उपदेश किया है, इस विषयमें विज्ञ पुरुष उसी प्राचीन इतिहासका उदाहरण दिया करते हैं, उसे सुनो॥
</details>

<details open><summary>विश्वास-प्रस्तुतिः</summary>

स्वगृहादभिनिस्सृत्य लाभेऽलाभे समो मुनिः।  
समुपोढेषु कामेषु निरपेक्षः परिव्रजेत् ॥ ३ ॥
</details>

<details><summary>मूलम्</summary>

स्वगृहादभिनिस्सृत्य लाभेऽलाभे समो मुनिः।  
समुपोढेषु कामेषु निरपेक्षः परिव्रजेत् ॥ ३ ॥
</details>

<details><summary>अनुवाद (हिन्दी)</summary>

मुमुक्षु पुरुषको चाहिये कि लाभ और हानिमें समान भाव रखकर मुनिवृत्तिसे रहे और भोगोंके उपस्थित होनेपर भी उनकी आकांक्षासे रहित हो अपने घरसे निकलकर संन्यास ग्रहण कर ले॥३॥
</details>

<details open><summary>विश्वास-प्रस्तुतिः</summary>

न चक्षुषा न मनसा न वाचा दूषयेदपि।  
न प्रत्यक्षं परोक्षं वा दूषणं व्याहरेत् क्वचित् ॥ ४ ॥
</details>

<details><summary>मूलम्</summary>

न चक्षुषा न मनसा न वाचा दूषयेदपि।  
न प्रत्यक्षं परोक्षं वा दूषणं व्याहरेत् क्वचित् ॥ ४ ॥
</details>

<details><summary>अनुवाद (हिन्दी)</summary>

न नेत्रसे, न मनसे और न वाणीसे ही वह दूसरेके दोष देखे, सोचे या कहे। किसीके सामने या परोक्षमें पराये दोषकी चर्चा कहीं न करे॥४॥
</details>

<details open><summary>विश्वास-प्रस्तुतिः</summary>

न हिंस्यात् सर्वभूतानि मैत्रायणगतश्चरेत्।  
नेदं जीवितमासाद्य वैरं कुर्वीत केनचित् ॥ ५ ॥
</details>

<details><summary>मूलम्</summary>

न हिंस्यात् सर्वभूतानि मैत्रायणगतश्चरेत्।  
नेदं जीवितमासाद्य वैरं कुर्वीत केनचित् ॥ ५ ॥
</details>

<details><summary>अनुवाद (हिन्दी)</summary>

समस्त प्राणियोंमेंसे किसीकी भी हिंसा न करे—किसीको भी पीड़ा न दे। सबके प्रति मित्रभाव रखकर विचरता रहे। इस नश्वर जीवनको लेकर किसीके साथ शत्रुता न करे॥५॥
</details>

<details open><summary>विश्वास-प्रस्तुतिः</summary>

अतिवादांस्तितिक्षेत नाभिमन्येत कंचन ।  
क्रोध्यमानः प्रियं ब्रूयादाक्रुष्टः कुशलं वदेत् ॥ ६ ॥
</details>

<details><summary>मूलम्</summary>

अतिवादांस्तितिक्षेत नाभिमन्येत कंचन ।  
क्रोध्यमानः प्रियं ब्रूयादाक्रुष्टः कुशलं वदेत् ॥ ६ ॥
</details>

<details><summary>अनुवाद (हिन्दी)</summary>

यदि कोई अपने प्रति अमर्यादित बात कहे—निन्दा या कटुवचन सुनाये तो उसके उन वचनोंको चुपचाप सह ले। किसीके प्रति अहंकार या घमंड न प्रकट करे। कोई क्रोध करे तो भी उससे प्रिय वचन ही बोले। यदि कोई गाली दे तो भी उसके प्रति हितकर वचन ही मुँहसे निकाले॥
</details>

<details open><summary>विश्वास-प्रस्तुतिः</summary>

प्रदक्षिणं च सव्यं च ग्राममध्ये च नाचरेत्।  
भैक्षचर्यामनापन्नो न गच्छेत् पूर्वकेतितः ॥ ७ ॥
</details>

<details><summary>मूलम्</summary>

प्रदक्षिणं च सव्यं च ग्राममध्ये च नाचरेत्।  
भैक्षचर्यामनापन्नो न गच्छेत् पूर्वकेतितः ॥ ७ ॥
</details>

<details><summary>अनुवाद (हिन्दी)</summary>

गाँव या जनसमुदायमें दायें-बायें न करे—किसीकी पक्ष-विपक्ष न करे तथा भिक्षावृत्तिको छोड़कर किसीके यहाँ पहलेसे निमन्त्रित होकर भोजनके लिये न जाय॥
</details>

<details open><summary>विश्वास-प्रस्तुतिः</summary>

अवकीर्णः सुगुप्तश्च न वाचा ह्यप्रियं वदेत्।  
मृदुः स्यादप्रतिक्रूरो विस्रब्धः स्यादकत्थनः ॥ ८ ॥
</details>

<details><summary>मूलम्</summary>

अवकीर्णः सुगुप्तश्च न वाचा ह्यप्रियं वदेत्।  
मृदुः स्यादप्रतिक्रूरो विस्रब्धः स्यादकत्थनः ॥ ८ ॥
</details>

<details><summary>अनुवाद (हिन्दी)</summary>

कोई अपने ऊपर धूल या कीचड़ फेंके तो मुमुक्षु पुरुष उससे आत्मरक्षामात्र करे। बदलेमें स्वयं भी वैसा ही न करे और न मुँहसे कोई अप्रिय वचन ही निकाले। सर्वदा मृदुताका बर्ताव करे। किसीके प्रति कठोरता न करे। निश्चिन्त रहे और बहुत बढ़-बढ़कर बातें न बनाये॥
</details>

<details open><summary>विश्वास-प्रस्तुतिः</summary>

विधूमे न्यस्तमुसले व्यङ्गारे भुक्तवज्जने।  
अतीतपात्रसंचारे भिक्षां लिप्सेत वै मुनिः ॥ ९ ॥
</details>

<details><summary>मूलम्</summary>

विधूमे न्यस्तमुसले व्यङ्गारे भुक्तवज्जने।  
अतीतपात्रसंचारे भिक्षां लिप्सेत वै मुनिः ॥ ९ ॥
</details>

<details><summary>अनुवाद (हिन्दी)</summary>

जब रसोईघरसे धूआँ निकलना बंद हो जाय, अनाज-मसाला कूटनेके लिये उठाया हुआ मूसल अलग रख दिया जाय, चूल्हेकी आग ठंडी पड़ जाय, घरके लोग भोजन कर चुके हों और बर्तनोंका संचार—रसोई परोसी हुई थालीका इधर-उधर ले जाया जाना बंद हो जाय, उस समय संन्यासी मुनिको भिक्षा प्राप्त करनेकी चेष्टा करनी चाहिये॥९॥
</details>

<details open><summary>विश्वास-प्रस्तुतिः</summary>

प्राणयात्रिकमात्रः स्यान्मात्रालाभेष्वनादृतः ।  
अलाभे न विहन्येत लाभश्चैनं न हर्षयेत् ॥ १० ॥
</details>

<details><summary>मूलम्</summary>

प्राणयात्रिकमात्रः स्यान्मात्रालाभेष्वनादृतः ।  
अलाभे न विहन्येत लाभश्चैनं न हर्षयेत् ॥ १० ॥
</details>

<details><summary>अनुवाद (हिन्दी)</summary>

उसे केवल अपनी प्राणयात्राके निर्वाहमात्रका यत्न करना चाहिये। भर पेट भोजन मिल जाय, इसकी इच्छा नहीं रखनी चाहिये। यदि भिक्षा न मिले तो उससे मनमें पीड़ाका अनुभव न करे और मिल जाय तो उसके कारण वह हर्षित न हो॥१०॥
</details>

<details open><summary>विश्वास-प्रस्तुतिः</summary>

लाभं साधारणं नेच्छेन्न भुञ्जीताभिपूजितः।  
अभिपूजितलाभं हि जुगुप्सेतैव तादृशः ॥ ११ ॥
</details>

<details><summary>मूलम्</summary>

लाभं साधारणं नेच्छेन्न भुञ्जीताभिपूजितः।  
अभिपूजितलाभं हि जुगुप्सेतैव तादृशः ॥ ११ ॥
</details>

<details><summary>अनुवाद (हिन्दी)</summary>

साधारण (लौकिक) लाभकी इच्छा न करे। जहाँ विशेष आदर एवं पूजा होती हो, वहाँ भोजन न करे। मुमुक्षु पुरुषको आदर-सत्कारके लाभकी तो निन्दा करनी चाहिये॥११॥
</details>

<details open><summary>विश्वास-प्रस्तुतिः</summary>

न चान्नदोषान् निन्देत न गुणानभिपूजयेत्।  
शय्यासने विविक्ते च नित्यमेवाभिपूजयेत् ॥ १२ ॥
</details>

<details><summary>मूलम्</summary>

न चान्नदोषान् निन्देत न गुणानभिपूजयेत्।  
शय्यासने विविक्ते च नित्यमेवाभिपूजयेत् ॥ १२ ॥
</details>

<details><summary>अनुवाद (हिन्दी)</summary>

भिक्षामें मिले हुए अन्नके दोष बताकर उनकी निन्दा न करे और न उसके गुण बताकर उन गुणोंकी प्रशंसा ही करे। सोने और बैठनेके लिये सदा एकान्तका ही आदर करे॥१२॥
</details>

<details open><summary>विश्वास-प्रस्तुतिः</summary>

शून्यागारं वृक्षमूलमरण्यमथवा गुहाम् ।  
अज्ञातचर्यां गत्वान्यां ततोऽन्यत्रैव संविशेत् ॥ १३ ॥
</details>

<details><summary>मूलम्</summary>

शून्यागारं वृक्षमूलमरण्यमथवा गुहाम् ।  
अज्ञातचर्यां गत्वान्यां ततोऽन्यत्रैव संविशेत् ॥ १३ ॥
</details>

<details><summary>अनुवाद (हिन्दी)</summary>

सूने घर, वृक्षकी जड़, जंगल अथवा पर्वतकी गुफामें अथवा अन्य किसी गुप्त स्थानमें अज्ञातभावसे रहकर आत्मचिन्तनमें ही लगा रहे॥१३॥
</details>

<details open><summary>विश्वास-प्रस्तुतिः</summary>

अनुरोधविरोधाभ्यां समः स्यादचलो ध्रुवः।  
सुकृतं दुष्कृतं चोभे नानुरुध्येत कर्मणा ॥ १४ ॥
</details>

<details><summary>मूलम्</summary>

अनुरोधविरोधाभ्यां समः स्यादचलो ध्रुवः।  
सुकृतं दुष्कृतं चोभे नानुरुध्येत कर्मणा ॥ १४ ॥
</details>

<details><summary>अनुवाद (हिन्दी)</summary>

लोगोंके अनुरोध या विरोध करनेपर भी सदा समभावसे रहे, निश्चल एवं स्थिरचित्त हो जाय तथा अपने कर्मोंद्वारा पुण्य एवं पापका अनुसरण न करे॥१४॥
</details>

<details open><summary>विश्वास-प्रस्तुतिः</summary>

नित्यतृप्तः सुसंतुष्टः प्रसन्नवदनेन्द्रियः ।  
विभीर्जप्यपरो मौनी वैराग्यं समुपाश्रितः ॥ १५ ॥
</details>

<details><summary>मूलम्</summary>

नित्यतृप्तः सुसंतुष्टः प्रसन्नवदनेन्द्रियः ।  
विभीर्जप्यपरो मौनी वैराग्यं समुपाश्रितः ॥ १५ ॥
</details>

<details><summary>अनुवाद (हिन्दी)</summary>

सर्वदा तृप्त और संतुष्ट रहे। मुख और इन्द्रियोंको प्रसन्न रखे। भयको पास न आने दे। प्रणव आदिका जप करता रहे तथा वैराग्यका आश्रय ले मौन रहे॥१५॥
</details>

<details open><summary>विश्वास-प्रस्तुतिः</summary>

अभ्यस्तं भौतिकं पश्यन् भूतानामागतिं गतिम्।  
निःस्पृहः समदर्शी च पक्वापक्वेन वर्तयन्।  
आत्मना यः प्रशान्तात्मा लघ्वाहारो जितेन्द्रियः ॥ १६ ॥
</details>

<details><summary>मूलम्</summary>

अभ्यस्तं भौतिकं पश्यन् भूतानामागतिं गतिम्।  
निःस्पृहः समदर्शी च पक्वापक्वेन वर्तयन्।  
आत्मना यः प्रशान्तात्मा लघ्वाहारो जितेन्द्रियः ॥ १६ ॥
</details>

<details><summary>अनुवाद (हिन्दी)</summary>

भौतिक देह, इन्द्रिय आदि सभी वस्तुएँ नष्ट होनेवाली हैं और प्राणियोंके आवागमन—जन्म और मरण—बारंबार होते रहते हैं। यह सब देख और सोचकर जो सर्वत्र निःस्पृह तथा समदर्शी हो गया है, पके (रोटी, भात आदि) और कच्चे (फल, मूल आदि) से जीवन-निर्वाह करता है, आत्मलाभके लिये जो शान्तचित्त हो गया है तथा जो मिताहारी और जितेन्द्रिय है, वही वास्तवमें संन्यासी कहलाने योग्य है॥
</details>

<details open><summary>विश्वास-प्रस्तुतिः</summary>

वाचो वेगं मनसः क्रोधवेगं  
हिंसावेगमुदरोपस्थवेगम् ।  
एतान् वेगान् विषहेद् वै तपस्वी  
निन्दा चास्य हृदयं नोपहन्यात् ॥ १७ ॥
</details>

<details><summary>मूलम्</summary>

वाचो वेगं मनसः क्रोधवेगं  
हिंसावेगमुदरोपस्थवेगम् ।  
एतान् वेगान् विषहेद् वै तपस्वी  
निन्दा चास्य हृदयं नोपहन्यात् ॥ १७ ॥
</details>

<details><summary>अनुवाद (हिन्दी)</summary>

संन्यासी तपस्वी होकर वाणी, मन, क्रोध, हिंसा, उदर और उपस्थ—इनके वेगोंको सहता हुआ इन्हें वशमें रखे। दूसरोंद्वारा की हुई निन्दा उसके हृदयमें कोई विकार न उत्पन्न करे॥१७॥
</details>

<details open><summary>विश्वास-प्रस्तुतिः</summary>

मध्यस्थ एव तिष्ठेत प्रशंसानिन्दयोः समः।  
एतत् पवित्रं परमं परिव्राजक आश्रमे ॥ १८ ॥
</details>

<details><summary>मूलम्</summary>

मध्यस्थ एव तिष्ठेत प्रशंसानिन्दयोः समः।  
एतत् पवित्रं परमं परिव्राजक आश्रमे ॥ १८ ॥
</details>

<details><summary>अनुवाद (हिन्दी)</summary>

प्रशंसा और निन्दा—दोनोंमें समान भाव रखकर उदासीन ही रहना चाहिये। संन्यासाश्रममें इस प्रकारका आचरण परम पवित्र माना गया है॥१८॥
</details>

<details open><summary>विश्वास-प्रस्तुतिः</summary>

महात्मा सर्वतो दान्तः सर्वत्रैवानपाश्रितः।  
अपूर्वचारकः सौम्यो अनिकेतः समाहितः ॥ १९ ॥
</details>

<details><summary>मूलम्</summary>

महात्मा सर्वतो दान्तः सर्वत्रैवानपाश्रितः।  
अपूर्वचारकः सौम्यो अनिकेतः समाहितः ॥ १९ ॥
</details>

<details><summary>अनुवाद (हिन्दी)</summary>

संन्यासीको महामनस्वी, सब प्रकारसे जितेन्द्रिय, सब ओरसे असंग, सौम्य, मठ और कुटियासे रहित तथा एकाग्रचित होना चाहिये। उसे अपने पूर्व आश्रमके परिचित स्थानोंमें नहीं विचरना चाहिये॥१९॥
</details>

<details open><summary>विश्वास-प्रस्तुतिः</summary>

वानप्रस्थगृहस्थाभ्यां न संसृज्येत कर्हिचित्।  
अज्ञातलिप्सं लिप्सेत न चैनं हर्ष आविशेत् ॥ २० ॥
</details>

<details><summary>मूलम्</summary>

वानप्रस्थगृहस्थाभ्यां न संसृज्येत कर्हिचित्।  
अज्ञातलिप्सं लिप्सेत न चैनं हर्ष आविशेत् ॥ २० ॥
</details>

<details><summary>अनुवाद (हिन्दी)</summary>

वानप्रस्थों और गृहस्थोंके साथ उसे कभी संसर्ग नहीं रखना चाहिये। अपनी रुचि प्रकट किये बिना ही जो वस्तु प्राप्त हो जाय, उसीको लेनेकी इच्छा रखनी चाहिये तथा अभीष्ट वस्तुके मिलनेपर उसके मनमें हर्षका आवेश नहीं होना चाहिये॥२०॥
</details>

<details open><summary>विश्वास-प्रस्तुतिः</summary>

विजानतां मोक्ष एष श्रमः स्यादविजानताम्।  
मोक्षयानमिदं कृत्स्नं विदुषां हारितोऽब्रवीत् ॥ २१ ॥
</details>

<details><summary>मूलम्</summary>

विजानतां मोक्ष एष श्रमः स्यादविजानताम्।  
मोक्षयानमिदं कृत्स्नं विदुषां हारितोऽब्रवीत् ॥ २१ ॥
</details>

<details><summary>अनुवाद (हिन्दी)</summary>

यह संन्यासाश्रम ज्ञानियोंके लिये तो मोक्षरूप है, परंतु अज्ञानियोंके लिये श्रमरूप ही है। हारीत मुनिने विद्वानोंके लिये इस सम्पूर्ण धर्मको मोक्षका विमान बताया है॥२१॥
</details>

<details open><summary>विश्वास-प्रस्तुतिः</summary>

अभयं सर्वभूतेभ्यो दत्त्वा यः प्रव्रजेद् गृहात्।  
लोकास्तेजोमयास्तस्य तथाऽऽनन्त्याय कल्पते ॥ २२ ॥
</details>

<details><summary>मूलम्</summary>

अभयं सर्वभूतेभ्यो दत्त्वा यः प्रव्रजेद् गृहात्।  
लोकास्तेजोमयास्तस्य तथाऽऽनन्त्याय कल्पते ॥ २२ ॥
</details>

<details><summary>अनुवाद (हिन्दी)</summary>

जो पुरुष सबको अभय-दान देकर घरसे निकल जाता है, उसे तेजोमय लोकोंकी प्राप्ति होती है तथा वह अनन्त परमात्मपदको प्राप्त करनेमें समर्थ होता है॥२२॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि मोक्षधर्मपर्वणि हारीतगीतायां अष्टसप्तत्यधिकद्विशततमोऽध्यायः ॥ २७८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें हारीतगीताविषयक दो सौ अठहत्तरवाँ अध्याय पूरा हुआ॥२७८॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुछ २३ श्लोक हैं)
</details>
