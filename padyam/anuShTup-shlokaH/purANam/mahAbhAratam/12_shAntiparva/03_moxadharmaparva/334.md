+++
title_full = "334 बदरिकाश्रममें नारदजीके पूछनेपर भगवान् नारायणका परमदेव परमात्माको ही सर्वश्रेष्ठ पूजनीय बताना"
title = "३३४"

+++

<details><summary>भागसूचना</summary>

चतुस्त्रिंशदधिकत्रिशततमोऽध्यायः
</details>

<details><summary>सूचना (हिन्दी)</summary>

बदरिकाश्रममें नारदजीके पूछनेपर भगवान् नारायणका परमदेव परमात्माको ही सर्वश्रेष्ठ पूजनीय बताना
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

गृहस्थो ब्रह्मचारी वा वानप्रस्थोऽथ भिक्षुकः।  
य इच्छेत् सिद्धिमास्थातुं देवतां कां यजेत सः ॥ १ ॥
</details>

<details><summary>मूलम्</summary>

गृहस्थो ब्रह्मचारी वा वानप्रस्थोऽथ भिक्षुकः।  
य इच्छेत् सिद्धिमास्थातुं देवतां कां यजेत सः ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ पितामह! गृहस्थ, ब्रह्मचारी, वानप्रस्थ अथवा संन्यासी जो भी सिद्धि पाना चाहे, वह किस देवताका पूजन करे?॥१॥
</details>

<details open><summary>विश्वास-प्रस्तुतिः</summary>

कुतो ह्यस्य ध्रुवः स्वर्गः कुतो नैःश्रेयसं परम्।  
विधिना केन जुहुयाद् दैवं पित्र्यं तथैव च ॥ २ ॥
</details>

<details><summary>मूलम्</summary>

कुतो ह्यस्य ध्रुवः स्वर्गः कुतो नैःश्रेयसं परम्।  
विधिना केन जुहुयाद् दैवं पित्र्यं तथैव च ॥ २ ॥
</details>

<details><summary>अनुवाद (हिन्दी)</summary>

मनुष्यको अक्षय स्वर्गकी प्राप्ति कैसे हो सकती है? उसे परम कल्याण किस साधनसे सुलभ हो सकता है? वह किस विधिसे देवताओं तथा पितरोंके उद्देश्यसे होम करे?॥२॥
</details>

<details open><summary>विश्वास-प्रस्तुतिः</summary>

मुक्तश्च कां गतिं गच्छेन्मोक्षश्चैव किमात्मकः।  
स्वर्गतश्चैव किं कुर्याद् येन न च्यवते दिवः ॥ ३ ॥
</details>

<details><summary>मूलम्</summary>

मुक्तश्च कां गतिं गच्छेन्मोक्षश्चैव किमात्मकः।  
स्वर्गतश्चैव किं कुर्याद् येन न च्यवते दिवः ॥ ३ ॥
</details>

<details><summary>अनुवाद (हिन्दी)</summary>

मुक्त पुरुष किस गतिको प्राप्त होता है? मोक्षका क्या स्वरूप है? स्वर्गमें गये हुए मनुष्यको क्या करना चाहिये, जिससे वह स्वर्गसे नीचे न गिरे?॥३॥
</details>

<details open><summary>विश्वास-प्रस्तुतिः</summary>

देवतानां च को देवः पितॄणां च पिता तथा।  
तस्मात् परतरं यच्च तन्मे ब्रूहि पितामह ॥ ४ ॥
</details>

<details><summary>मूलम्</summary>

देवतानां च को देवः पितॄणां च पिता तथा।  
तस्मात् परतरं यच्च तन्मे ब्रूहि पितामह ॥ ४ ॥
</details>

<details><summary>अनुवाद (हिन्दी)</summary>

देवताओंका भी देवता और पितरोंका भी पिता कौन है? अथवा उससे भी श्रेष्ठ तत्त्व क्या है? पितामह! इन सब बातोंको आप मुझे बताइये॥४॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

गूढं मां प्रश्नवित् प्रश्नं पृच्छसे त्वमिहानघ।  
न ह्येतत् तर्कया शक्यं वक्तुं वर्षशतैरपि ॥ ५ ॥  
ऋते देवप्रसादाद् वा राजन् ज्ञानागमेन वा।  
गहनं ह्येतदाख्यानं व्याख्यातव्यं तवारिहन् ॥ ६ ॥
</details>

<details><summary>मूलम्</summary>

गूढं मां प्रश्नवित् प्रश्नं पृच्छसे त्वमिहानघ।  
न ह्येतत् तर्कया शक्यं वक्तुं वर्षशतैरपि ॥ ५ ॥  
ऋते देवप्रसादाद् वा राजन् ज्ञानागमेन वा।  
गहनं ह्येतदाख्यानं व्याख्यातव्यं तवारिहन् ॥ ६ ॥
</details>

<details><summary>अनुवाद (हिन्दी)</summary>

_भीष्मजीने कहा—_ निष्पाप युधिष्ठिर! तुम प्रश्न करना खूब जानते हो। इस समय तुमने मुझसे बड़ा गूढ़ प्रश्न किया है। राजन्! भगवान्‌की कृपा अथवा ज्ञानप्रधान शास्त्रके बिना केवल तर्कके द्वारा सैकड़ों वर्षोंमें भी इन प्रश्नोंका उत्तर नहीं दिया जा सकता। शत्रुसूदन! यद्यपि यह विषय समझनेमें बहुत कठिन है, तो भी तुम्हारे लिये तो इसकी व्याख्या करनी ही है॥५-६॥
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
नारदस्य च संवादमृषेर्नारायणस्य च ॥ ७ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
नारदस्य च संवादमृषेर्नारायणस्य च ॥ ७ ॥
</details>

<details><summary>अनुवाद (हिन्दी)</summary>

इस विषयमें जानकार लोग देवर्षि नारद और नारायण ऋषिके संवादरूप प्राचीन इतिहासका उदाहरण दिया करते हैं॥७॥
</details>

<details open><summary>विश्वास-प्रस्तुतिः</summary>

नारायणो हि विश्वात्मा चतुर्मूर्तिः सनातनः।  
धर्मात्मजः सम्बभूव पितैवं मेऽभ्यभाषत ॥ ८ ॥
</details>

<details><summary>मूलम्</summary>

नारायणो हि विश्वात्मा चतुर्मूर्तिः सनातनः।  
धर्मात्मजः सम्बभूव पितैवं मेऽभ्यभाषत ॥ ८ ॥
</details>

<details><summary>अनुवाद (हिन्दी)</summary>

मेरे पिताजीने मुझे यह बताया था कि भगवान् नारायण सम्पूर्ण जगत्‌के आत्मा, चतुर्मूर्ति और सनातन देवता हैं। वे ही एक समय धर्मके पुत्ररूपसे प्रकट हुए थे॥८॥
</details>

<details open><summary>विश्वास-प्रस्तुतिः</summary>

कृते युगे महाराज पुरा स्वायम्भुवेऽन्तरे।  
नरो नारायणश्चैव हरिः कृष्णः स्वयम्भुवः ॥ ९ ॥
</details>

<details><summary>मूलम्</summary>

कृते युगे महाराज पुरा स्वायम्भुवेऽन्तरे।  
नरो नारायणश्चैव हरिः कृष्णः स्वयम्भुवः ॥ ९ ॥
</details>

<details><summary>अनुवाद (हिन्दी)</summary>

महाराज! स्वायम्भुव मन्वन्तरके सत्ययुगमें उन स्वयम्भू भगवान् वासुदेवके चार अवतार हुए थे, जिनके नाम इस प्रकार हैं—नर, नारायण, हरि और कृष्ण॥९॥
</details>

<details open><summary>विश्वास-प्रस्तुतिः</summary>

तेषां नारायणनरौ तपस्तेपतुरव्ययौ ।  
बदर्याश्रममासाद्य शकटे कनकामये ॥ १० ॥
</details>

<details><summary>मूलम्</summary>

तेषां नारायणनरौ तपस्तेपतुरव्ययौ ।  
बदर्याश्रममासाद्य शकटे कनकामये ॥ १० ॥
</details>

<details><summary>अनुवाद (हिन्दी)</summary>

उनमेंसे अविनाशी नारायण और नर बदरिकाश्रममें जाकर एक सुवर्णमय रथपर स्थित हो घोर तपस्या करने लगे॥१०॥
</details>

<details open><summary>विश्वास-प्रस्तुतिः</summary>

अष्टचक्रं हि तद् यानं भूतयुक्तं मनोरमम्।  
तत्राद्यौ लोकनाथौ तौ कृशौ धमनिसंततौ ॥ ११ ॥  
तपसा तेजसा चैव दुर्निरीक्ष्यौ सुरैरपि।  
यस्य प्रसादं कुर्वाते स देवौ द्रष्टुमर्हति ॥ १२ ॥
</details>

<details><summary>मूलम्</summary>

अष्टचक्रं हि तद् यानं भूतयुक्तं मनोरमम्।  
तत्राद्यौ लोकनाथौ तौ कृशौ धमनिसंततौ ॥ ११ ॥  
तपसा तेजसा चैव दुर्निरीक्ष्यौ सुरैरपि।  
यस्य प्रसादं कुर्वाते स देवौ द्रष्टुमर्हति ॥ १२ ॥
</details>

<details><summary>अनुवाद (हिन्दी)</summary>

उनका वह मनोरम रथ आठ पहियोंसे युक्त था और उसमें अनेकानेक प्राणी जुते हुए थे। वे दोनों आदिपुरुष जगदीश्वर तपस्या करते-करते अत्यन्त दुर्बल हो गये। उनके शरीरकी नसें दिखायी देने लगीं। तपस्यासे उनका तेज इतना बढ़ गया था कि देवताओंको भी उनकी ओर देखना कठिन हो रहा था। जिनपर वे कृपा करते थे, वही उन दोनों देवेश्वरोंका दर्शन कर सकता था॥११-१२॥
</details>

<details open><summary>विश्वास-प्रस्तुतिः</summary>

नूनं तयोरनुमते हृदि हृच्छयचोदितः।  
महामेरोर्गिरेः शृङ्गात् प्रच्युतो गन्धमादनम् ॥ १३ ॥
</details>

<details><summary>मूलम्</summary>

नूनं तयोरनुमते हृदि हृच्छयचोदितः।  
महामेरोर्गिरेः शृङ्गात् प्रच्युतो गन्धमादनम् ॥ १३ ॥
</details>

<details><summary>अनुवाद (हिन्दी)</summary>

निश्चय ही उन दोनोंकी इच्छाके अनुसार अपने हृदयमें अन्तर्यामीकी प्रेरणा होनेपर देवर्षि नारद महामेरु पर्वतके शिखरसे गन्धमादन पर्वतपर उतर पड़े॥१३॥
</details>

<details open><summary>विश्वास-प्रस्तुतिः</summary>

नारदः सुमहद्भूतं सर्वलोकानचीचरत् ।  
तं देशमगमद् राजन् बदर्याश्रममाशुगः ॥ १४ ॥
</details>

<details><summary>मूलम्</summary>

नारदः सुमहद्भूतं सर्वलोकानचीचरत् ।  
तं देशमगमद् राजन् बदर्याश्रममाशुगः ॥ १४ ॥
</details>

<details><summary>अनुवाद (हिन्दी)</summary>

राजन्! नारदजी सम्पूर्ण लोकोंमें विचरते थे; अतः वे शीघ्रगामी मुनि बदरिकाश्रमके उस विशाल प्रदेशमें घूमते-घामते आ पहुँचे, जो महान् प्राणियोंसे युक्त था॥
</details>

<details open><summary>विश्वास-प्रस्तुतिः</summary>

तयोराह्निकवेलायां तस्य कौतूहलं त्वभूत्।  
इदं तदास्पदं कृत्स्नं यस्मिल्ँलोकाः प्रतिष्ठिताः ॥ १५ ॥  
सदेवासुरगन्धर्वाः सकिन्नरमहोरगाः ।
</details>

<details><summary>मूलम्</summary>

तयोराह्निकवेलायां तस्य कौतूहलं त्वभूत्।  
इदं तदास्पदं कृत्स्नं यस्मिल्ँलोकाः प्रतिष्ठिताः ॥ १५ ॥  
सदेवासुरगन्धर्वाः सकिन्नरमहोरगाः ।
</details>

<details><summary>अनुवाद (हिन्दी)</summary>

जब वहाँ भगवान् नर और नारायणके नित्यकर्मका समय हुआ, उसी समय नारदजीके मनमें उनके दर्शनके लिये बड़ी उत्कण्ठा हुई। वे सोचने लगे, ‘अहो! यह उन्हीं भगवान्‌का स्थान है, जिनके भीतर देवता, असुर, गन्धर्व, किन्नर और महान् नागोंसहित सम्पूर्ण लोक निवास करते हैं॥
</details>

<details open><summary>विश्वास-प्रस्तुतिः</summary>

एका मूर्तिरियं पूर्वं जाता भूयश्चतुर्विधा ॥ १६ ॥  
धर्मस्य कुलसंताने धर्मादेभिर्विवर्धितः ।  
अहो ह्यनुगृहीतोऽद्य धर्म एभिः सुरैरिह ॥ १७ ॥  
नरनारायणाभ्यां च कृष्णेन हरिणा तथा।
</details>

<details><summary>मूलम्</summary>

एका मूर्तिरियं पूर्वं जाता भूयश्चतुर्विधा ॥ १६ ॥  
धर्मस्य कुलसंताने धर्मादेभिर्विवर्धितः ।  
अहो ह्यनुगृहीतोऽद्य धर्म एभिः सुरैरिह ॥ १७ ॥  
नरनारायणाभ्यां च कृष्णेन हरिणा तथा।
</details>

<details><summary>अनुवाद (हिन्दी)</summary>

‘पहले ये एक ही रूपमें विद्यमान थे; फिर धर्मकी वंश-परम्पराका विस्तार करनेके लिये ये चार विग्रहोंमें प्रकट हुए। इन चारोंने अपने उपार्जित धर्मसे धर्मदेवकी वंश-परम्पराको बढ़ाया है। अहो! इस समय नर, नारायण, कृष्ण और हरि—इन चारों देवताओंने धर्मपर बड़ा अनुग्रह किया है॥१६-१७॥
</details>

<details open><summary>विश्वास-प्रस्तुतिः</summary>

अत्र कृष्णो हरिश्चैव कस्मिंश्चित् कारणान्तरे ॥ १८ ॥  
स्थितौ धर्मोत्तरौ ह्येतौ तथा तपसि धिष्ठितौ।
</details>

<details><summary>मूलम्</summary>

अत्र कृष्णो हरिश्चैव कस्मिंश्चित् कारणान्तरे ॥ १८ ॥  
स्थितौ धर्मोत्तरौ ह्येतौ तथा तपसि धिष्ठितौ।
</details>

<details><summary>अनुवाद (हिन्दी)</summary>

‘इनमेंसे हरि और कृष्ण किसी और कार्यमें संलग्न हैं; परंतु ये दोनों भाई नारायण और नर धर्मको ही प्रधान मानते हुए तपस्यामें संलग्न हैं॥१८॥
</details>

<details open><summary>विश्वास-प्रस्तुतिः</summary>

एतौ हि परमं धाम काऽनयोराह्निकक्रिया ॥ १९ ॥  
पितरौ सर्वभूतानां दैवतं च यशस्विनौ।  
कां देवतां तु यजतः पितॄन् वा कान् महामती॥२०॥
</details>

<details><summary>मूलम्</summary>

एतौ हि परमं धाम काऽनयोराह्निकक्रिया ॥ १९ ॥  
पितरौ सर्वभूतानां दैवतं च यशस्विनौ।  
कां देवतां तु यजतः पितॄन् वा कान् महामती॥२०॥
</details>

<details><summary>अनुवाद (हिन्दी)</summary>

‘ये ही दोनों परमधामस्वरूप हैं। इनका यह नित्यकर्म कैसा है? ये दोनों यशस्वी देवता सम्पूर्ण प्राणियोंके पिता और देवता हैं। ये परम बुद्धिमान् दोनों बन्धु भला किस देवताका यजन और किन पितरोंका पूजन करते हैं?’॥१९-२०॥
</details>

<details open><summary>विश्वास-प्रस्तुतिः</summary>

इति संचिन्त्य मनसा भक्त्या नारायणस्य तु।  
सहसा प्रादुरभवत् समीपे देवयोस्तदा ॥ २१ ॥
</details>

<details><summary>मूलम्</summary>

इति संचिन्त्य मनसा भक्त्या नारायणस्य तु।  
सहसा प्रादुरभवत् समीपे देवयोस्तदा ॥ २१ ॥
</details>

<details><summary>अनुवाद (हिन्दी)</summary>

मन-ही-मन ऐसा सोचकर भगवान् नारायणके प्रति भक्तिसे प्रेरित हो नारदजी सहसा उन देवताओंके समीप प्रकट हो गये॥२१॥
</details>

<details open><summary>विश्वास-प्रस्तुतिः</summary>

कृते दैवे च पित्र्ये च ततस्ताभ्यां निरीक्षितः।  
पूजितश्चैव विधिना यथाप्रोक्तेन शास्त्रतः ॥ २२ ॥
</details>

<details><summary>मूलम्</summary>

कृते दैवे च पित्र्ये च ततस्ताभ्यां निरीक्षितः।  
पूजितश्चैव विधिना यथाप्रोक्तेन शास्त्रतः ॥ २२ ॥
</details>

<details><summary>अनुवाद (हिन्दी)</summary>

भगवान् नर और नारायण जब देवता और पितरोंकी पूजा समाप्त कर चुके, तब उन्होंने नारदजीको देखा और शास्त्रमें बतायी हुई विधिसे उनका पूजन किया॥२२॥
</details>

<details open><summary>विश्वास-प्रस्तुतिः</summary>

तद् दृष्ट्वा महदाश्चर्यमपूर्वं विधिविस्तरम्।  
उपोपविष्टः सुप्रीतो नारदो भगवानृषिः ॥ २३ ॥
</details>

<details><summary>मूलम्</summary>

तद् दृष्ट्वा महदाश्चर्यमपूर्वं विधिविस्तरम्।  
उपोपविष्टः सुप्रीतो नारदो भगवानृषिः ॥ २३ ॥
</details>

<details><summary>अनुवाद (हिन्दी)</summary>

उनके द्वारा शास्त्रविधिका यह अपूर्व विस्तार और अत्यन्त आश्चर्यजनक व्यवहार देखकर उनके पास ही बैठे हुए देवर्षि भगवान् नारद अत्यन्त प्रसन्न हुए॥२३॥
</details>

<details open><summary>विश्वास-प्रस्तुतिः</summary>

नारायणं संनिरीक्ष्य प्रसन्नेनान्तरात्मना ।  
नमस्कृत्वा महादेवमिदं वचनमब्रवीत् ॥ २४ ॥
</details>

<details><summary>मूलम्</summary>

नारायणं संनिरीक्ष्य प्रसन्नेनान्तरात्मना ।  
नमस्कृत्वा महादेवमिदं वचनमब्रवीत् ॥ २४ ॥
</details>

<details><summary>अनुवाद (हिन्दी)</summary>

प्रसन्न चित्तसे महादेव भगवान् नारायणकी ओर देखकर नारदजीने उन्हें नमस्कार किया और इस प्रकार कहा॥२४॥
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

वेदेषु सपुराणेषु साङ्गोपाङ्गेषु गीयसे।  
त्वमजः शाश्वतो धाता माताऽमृतमनुत्तमम् ॥ २५ ॥
</details>

<details><summary>मूलम्</summary>

वेदेषु सपुराणेषु साङ्गोपाङ्गेषु गीयसे।  
त्वमजः शाश्वतो धाता माताऽमृतमनुत्तमम् ॥ २५ ॥
</details>

<details><summary>अनुवाद (हिन्दी)</summary>

_नारदजी बोले—_ भगवन्! अंग और उपांगोंसहित सम्पूर्ण वेदों तथा पुराणोंमें आपकी ही महिमाका गान किया जाता है। आप अजन्मा, सनातन, सबके माता-पिता और सर्वोत्तम अमृतरूप हैं॥२५॥
</details>

<details open><summary>विश्वास-प्रस्तुतिः</summary>

प्रतिष्ठितं भूतभव्यं त्वयि सर्वमिदं जगत्।  
चत्वारो ह्याश्रमा देव सर्वे गार्हस्थ्यमूलकाः ॥ २६ ॥  
यजन्ते त्वामहरहर्नानामूर्तिसमास्थितम् ।
</details>

<details><summary>मूलम्</summary>

प्रतिष्ठितं भूतभव्यं त्वयि सर्वमिदं जगत्।  
चत्वारो ह्याश्रमा देव सर्वे गार्हस्थ्यमूलकाः ॥ २६ ॥  
यजन्ते त्वामहरहर्नानामूर्तिसमास्थितम् ।
</details>

<details><summary>अनुवाद (हिन्दी)</summary>

देव! आपमें ही भूत, भविष्य और वर्तमानकालीन यह सम्पूर्ण जगत् प्रतिष्ठित है। गार्हस्थ्यमूलक चारों आश्रमोंके सब लोग नाना रूपोंमें स्थित हुए आपकी ही प्रतिदिन पूजा करते हैं॥२६॥
</details>

<details open><summary>विश्वास-प्रस्तुतिः</summary>

पिता माता च सर्वस्य जगतः शाश्वतो गुरुः।  
कं त्वद्य यजसे देवं पितरं कं न विद्‌महे॥२७॥  
(कमर्चसि महाभाग तन्मे ब्रूहीह पृच्छतः।)
</details>

<details><summary>मूलम्</summary>

पिता माता च सर्वस्य जगतः शाश्वतो गुरुः।  
कं त्वद्य यजसे देवं पितरं कं न विद्‌महे॥२७॥  
(कमर्चसि महाभाग तन्मे ब्रूहीह पृच्छतः।)
</details>

<details><summary>अनुवाद (हिन्दी)</summary>

आप ही सम्पूर्ण जगत्‌के माता, पिता और सनातन गुरु हैं, तो भी आज आप किस देवता और किस पितरकी पूजा करते हैं? यह मैं समझ नहीं पाया। अतः महाभाग! मैं आपसे पूछ रहा हूँ ‘मुझे बताइये कि आप किसकी पूजा करते हैं?॥२७॥
</details>

<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

अवाच्यमेतद् वक्तव्यमात्मगुह्यं सनातनम् ।  
तव भक्तिमतो ब्रह्मन् वक्ष्यामि तु यथातथम् ॥ २८ ॥
</details>

<details><summary>मूलम्</summary>

अवाच्यमेतद् वक्तव्यमात्मगुह्यं सनातनम् ।  
तव भक्तिमतो ब्रह्मन् वक्ष्यामि तु यथातथम् ॥ २८ ॥
</details>



<details><summary>अनुवाद (हिन्दी)</summary>

_श्रीभगवान् बोले—_ ब्रह्मन्! तुमने जिसके विषयमें प्रश्न किया है, वह अपने लिये गोपनीय विषय है। यद्यपि यह सनातन रहस्य किसीसे कहने योग्य नहीं है, तथापि तुम-जैसे भक्त पुरुषको तो उसे बताना ही चाहिये; अतः मैं यथार्थ रूपसे इस विषयका वर्णन करूँगा॥२८॥
</details>

<details open><summary>विश्वास-प्रस्तुतिः</summary>

यत् तत् सूक्ष्ममविज्ञेयमव्यक्तमचलं ध्रुवम्।  
इन्द्रियैरिन्द्रियार्थैश्च सर्वभूतैश्च वर्जितम् ॥ २९ ॥  
स ह्यन्तरात्मा भूतानां क्षेत्रज्ञश्चेति कथ्यते।  
त्रिगुणव्यतिरिक्तो वै पुरुषश्चेति कल्पितः ॥ ३० ॥  
तस्मादव्यक्तमुत्पन्नं त्रिगुणं द्विजसत्तम ।  
अव्यक्ता व्यक्तभावस्था या सा प्रकृतिरव्यया ॥ ३१ ॥
</details>

<details><summary>मूलम्</summary>

यत् तत् सूक्ष्ममविज्ञेयमव्यक्तमचलं ध्रुवम्।  
इन्द्रियैरिन्द्रियार्थैश्च सर्वभूतैश्च वर्जितम् ॥ २९ ॥  
स ह्यन्तरात्मा भूतानां क्षेत्रज्ञश्चेति कथ्यते।  
त्रिगुणव्यतिरिक्तो वै पुरुषश्चेति कल्पितः ॥ ३० ॥  
तस्मादव्यक्तमुत्पन्नं त्रिगुणं द्विजसत्तम ।  
अव्यक्ता व्यक्तभावस्था या सा प्रकृतिरव्यया ॥ ३१ ॥
</details>

<details><summary>अनुवाद (हिन्दी)</summary>

जो सूक्ष्म, अज्ञेय, अव्यक्त, अचल और ध्रुव है, जो इन्द्रियों, विषयों और सम्पूर्ण भूतोंसे परे है, वही सब प्राणियोंका अन्तरात्मा है; अतः क्षेत्रज्ञ नामसे कहा जाता है, वही त्रिगुणातीत तथा पुरुष कहलाता है। उसीसे त्रिगुणमय अव्यक्तकी उत्पत्ति हुई है। द्विजश्रेष्ठ! उसीको व्यक्तभावमें स्थित, अविनाशिनी अव्यक्त प्रकृति कहा गया है॥२९—३१॥
</details>

<details open><summary>विश्वास-प्रस्तुतिः</summary>

तां योनिमावयोर्विद्धि योऽसौ सदसदात्मकः।  
आवाभ्यां पूज्यतेऽसौ हि दैवे पित्र्ये च कल्प्यते ॥ ३२ ॥
</details>

<details><summary>मूलम्</summary>

तां योनिमावयोर्विद्धि योऽसौ सदसदात्मकः।  
आवाभ्यां पूज्यतेऽसौ हि दैवे पित्र्ये च कल्प्यते ॥ ३२ ॥
</details>

<details><summary>अनुवाद (हिन्दी)</summary>

वह सदसत्स्वरूप परमात्मा ही हम दोनोंकी उत्पत्तिका कारण है, इस बातको जान लो। हम दोनों उसीकी पूजा करते तथा उसीको देवता और पितर मानते हैं॥३२॥
</details>

<details open><summary>विश्वास-प्रस्तुतिः</summary>

नास्ति तस्मात् परोऽन्यो हि पिता देवोऽथवा द्विज।  
आत्मा हि नः स विज्ञेयस्ततस्तं पूजयावहे ॥ ३३ ॥
</details>

<details><summary>मूलम्</summary>

नास्ति तस्मात् परोऽन्यो हि पिता देवोऽथवा द्विज।  
आत्मा हि नः स विज्ञेयस्ततस्तं पूजयावहे ॥ ३३ ॥
</details>

<details><summary>अनुवाद (हिन्दी)</summary>

ब्रह्मन्! उससे बढ़कर दूसरा कोई देवता या पितर नहीं है। वही हमलोगोंका आत्मा है, यह जानना चाहिये। अतः हम उसीकी पूजा करते हैं॥३३॥
</details>

<details open><summary>विश्वास-प्रस्तुतिः</summary>

तेनैषा प्रथिता ब्रह्मन् मर्यादा लोकभाविनी।  
दैवं पित्र्यं च कर्तव्यमिति तस्यानुशासनम् ॥ ३४ ॥
</details>

<details><summary>मूलम्</summary>

तेनैषा प्रथिता ब्रह्मन् मर्यादा लोकभाविनी।  
दैवं पित्र्यं च कर्तव्यमिति तस्यानुशासनम् ॥ ३४ ॥
</details>

<details><summary>अनुवाद (हिन्दी)</summary>

ब्रह्मन्! उसीने लोकको उन्नतिके पथपर ले जानेवाली यह धर्मकी मार्यादा स्थापित की है। देवताओं और पितरोंकी पूजा करनी चाहिये, यह उसीकी आज्ञा है॥
</details>

<details open><summary>विश्वास-प्रस्तुतिः</summary>

ब्रह्मा स्थाणुर्मनुर्दक्षो भृगुर्धर्मस्तपो यमः।  
मरीचिरङ्गिराऽत्रिश्च पुलस्त्यः पुलहः क्रतुः ॥ ३५ ॥  
वसिष्ठः परमेष्ठी च विवस्वान् सोम एव च।  
कर्दमश्चापि यः प्रोक्तः क्रोधो विक्रीत एव च ॥ ३६ ॥  
एकविंशतिरुत्पन्नास्ते प्रजापतयः स्मृताः ।  
तस्य देवस्य मर्यादां पूजयन्तः सनातनीम् ॥ ३७ ॥
</details>

<details><summary>मूलम्</summary>

ब्रह्मा स्थाणुर्मनुर्दक्षो भृगुर्धर्मस्तपो यमः।  
मरीचिरङ्गिराऽत्रिश्च पुलस्त्यः पुलहः क्रतुः ॥ ३५ ॥  
वसिष्ठः परमेष्ठी च विवस्वान् सोम एव च।  
कर्दमश्चापि यः प्रोक्तः क्रोधो विक्रीत एव च ॥ ३६ ॥  
एकविंशतिरुत्पन्नास्ते प्रजापतयः स्मृताः ।  
तस्य देवस्य मर्यादां पूजयन्तः सनातनीम् ॥ ३७ ॥
</details>

<details><summary>अनुवाद (हिन्दी)</summary>

ब्रह्मा, रुद्र, मनु, दक्ष, भृगु, धर्म, तप, यम, मरीचि, अंगिरा, अत्रि, पुलस्त्य, पुलह, क्रतु, वसिष्ठ, परमेष्ठी, सूर्य, चन्द्रमा, कर्दम, क्रोध, और विक्रीत—ये इक्कीस प्रजापति उसी परमात्मासे उत्पन्न बताये गये हैं तथा उसी परमात्माकी सनातन धर्म-मर्यादाका पालन एवं पूजन करते हैं॥३५-३७॥
</details>

<details open><summary>विश्वास-प्रस्तुतिः</summary>

दैवं पित्र्यं च सततं तस्य विज्ञाय तत्त्वतः।  
आत्मप्राप्तानि च ततः प्राप्नुवन्ति द्विजोत्तमाः ॥ ३८ ॥
</details>

<details><summary>मूलम्</summary>

दैवं पित्र्यं च सततं तस्य विज्ञाय तत्त्वतः।  
आत्मप्राप्तानि च ततः प्राप्नुवन्ति द्विजोत्तमाः ॥ ३८ ॥
</details>

<details><summary>अनुवाद (हिन्दी)</summary>

श्रेष्ठ द्विज उसीके उद्देश्यसे किये जानेवाले देवता तथा पितृ-सम्बन्धी कार्योंको ठीक-ठीक जानकर अपनी अभीष्ट वस्तुओंको प्राप्त कर लेते हैं॥३८॥
</details>

<details open><summary>विश्वास-प्रस्तुतिः</summary>

स्वर्गस्था अपि ये केचित् तान् नमस्यन्ति देहिनः।  
ते तत्प्रसादाद् गच्छन्ति तेनादिष्ट फलां गतिम् ॥ ३९ ॥
</details>

<details><summary>मूलम्</summary>

स्वर्गस्था अपि ये केचित् तान् नमस्यन्ति देहिनः।  
ते तत्प्रसादाद् गच्छन्ति तेनादिष्ट फलां गतिम् ॥ ३९ ॥
</details>

<details><summary>अनुवाद (हिन्दी)</summary>

स्वर्गमें रहनेवाले प्राणियोंमेंसे भी जो कोई उस परमात्माको प्रणाम करते हैं, वे उसके कृपा-प्रसादसे उसीकी आज्ञाके अनुसार फल देनेवाली उत्तम गतिको प्राप्त करते हैं॥३९॥
</details>

<details open><summary>विश्वास-प्रस्तुतिः</summary>

ये हीनाः सप्तदशभिर्गुणैः कर्मभिरेव च।  
कलाः पञ्चदश त्यक्ता ते मुक्ता इति निश्चयः ॥ ४० ॥
</details>

<details><summary>मूलम्</summary>

ये हीनाः सप्तदशभिर्गुणैः कर्मभिरेव च।  
कलाः पञ्चदश त्यक्ता ते मुक्ता इति निश्चयः ॥ ४० ॥
</details>

<details><summary>अनुवाद (हिन्दी)</summary>

जो पाँच ज्ञानेन्द्रिय, पाँच कर्मेन्द्रिय, पाँच प्राण तथा मन और बुद्धिरूप सत्रह गुणोंसे, सब कर्मोंसे रहित हो पंद्रह कलाओंको त्याग करके स्थित हैं, वे ही मुक्त हैं, यह शास्त्रका सिद्धान्त है॥४०॥
</details>

<details open><summary>विश्वास-प्रस्तुतिः</summary>

मुक्तानां तु गतिर्ब्रह्मन् क्षेत्रज्ञ इति कल्पिता।  
स हि सर्वगुणश्चैव निर्गुणश्चैव कथ्यते ॥ ४१ ॥
</details>

<details><summary>मूलम्</summary>

मुक्तानां तु गतिर्ब्रह्मन् क्षेत्रज्ञ इति कल्पिता।  
स हि सर्वगुणश्चैव निर्गुणश्चैव कथ्यते ॥ ४१ ॥
</details>

<details><summary>अनुवाद (हिन्दी)</summary>

ब्रह्मन्! मुक्त पुरुषोंकी गति क्षेत्रज्ञ परमात्मा निश्चित किया गया है। वही सर्वसद्‌गुणसम्पन्न तथा निर्गुण भी कहलाता है॥४१॥
</details>

<details open><summary>विश्वास-प्रस्तुतिः</summary>

दृश्यते ज्ञानयोगेन आवां च प्रसृतौ ततः।  
एवं ज्ञात्वा तमात्मानं पूजयावः सनातनम् ॥ ४२ ॥
</details>

<details><summary>मूलम्</summary>

दृश्यते ज्ञानयोगेन आवां च प्रसृतौ ततः।  
एवं ज्ञात्वा तमात्मानं पूजयावः सनातनम् ॥ ४२ ॥
</details>

<details><summary>अनुवाद (हिन्दी)</summary>

ज्ञानयोगके द्वारा उसका साक्षात्कार होता है। हम दोनोंका आविर्भाव उसीसे हुआ है—ऐसा जानकर हम दोनों उस सनातन परमात्माकी पूजा करते हैं॥४२॥
</details>

<details open><summary>विश्वास-प्रस्तुतिः</summary>

तं वेदाश्चाश्रमाश्चैव नानामतसमास्थिताः ।  
भक्त्या सम्पूजयन्त्याशु गतिं चैषां ददाति सः ॥ ४३ ॥
</details>

<details><summary>मूलम्</summary>

तं वेदाश्चाश्रमाश्चैव नानामतसमास्थिताः ।  
भक्त्या सम्पूजयन्त्याशु गतिं चैषां ददाति सः ॥ ४३ ॥
</details>

<details><summary>अनुवाद (हिन्दी)</summary>

चारों वेद, चारों आश्रम तथा नाना प्रकारके मतोंका आश्रय लेनेवाले लोग भक्तिपूर्वक उसकी पूजा करते हैं और वह इन सबको शीघ्र ही उत्तम गति प्रदान करता है॥४३॥
</details>

<details open><summary>विश्वास-प्रस्तुतिः</summary>

ये तु तद्भाविता लोके ह्येकान्तित्वं समास्थिताः।  
एतदभ्यधिकं तेषां यत् ते तं प्रविशन्त्युत ॥ ४४ ॥
</details>

<details><summary>मूलम्</summary>

ये तु तद्भाविता लोके ह्येकान्तित्वं समास्थिताः।  
एतदभ्यधिकं तेषां यत् ते तं प्रविशन्त्युत ॥ ४४ ॥
</details>

<details><summary>अनुवाद (हिन्दी)</summary>

जो सदा उसका स्मरण करते तथा अनन्य भावसे उसकी शरण लेते हैं, उन्हें सबसे बड़ा लाभ यह होता है कि वे उसके स्वरूपमें प्रवेश कर जाते हैं॥४४॥
</details>

<details open><summary>विश्वास-प्रस्तुतिः</summary>

इति गुह्यसमुद्देशस्तव नारद कीर्तितः।  
भक्त्या प्रेम्णा च विप्रर्षे अस्मद्भक्त्या च ते श्रुतः॥४५॥
</details>

<details><summary>मूलम्</summary>

इति गुह्यसमुद्देशस्तव नारद कीर्तितः।  
भक्त्या प्रेम्णा च विप्रर्षे अस्मद्भक्त्या च ते श्रुतः॥४५॥
</details>

<details><summary>अनुवाद (हिन्दी)</summary>

नारद! ब्रह्मर्षे! तुममें भगवान्‌के प्रति भक्ति और प्रेम है। हमलोगोंके प्रति भी तुम्हारा भक्तिभाव बना हुआ है। इसलिये हमने तुम्हारे सामने इस गोपनीय विषयका वर्णन किया है और तुम्हें इसे सुननेका शुभ अवसर मिला है॥४५॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि मोक्षधर्मपर्वणि चतुस्त्रिंशदधिकत्रिशततमोऽध्यायः ॥ ३३४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत मोक्षधर्मपर्वमें तीन सौ चौंतीसवाँ अध्याय पूरा हुआ॥३३४॥
</details>

<details><summary>सूचना (हिन्दी)</summary>

(दाक्षिणात्य अधिक पाठका  श्लोक मिलाकर कुल ४५ श्लोक हैं)
</details>
