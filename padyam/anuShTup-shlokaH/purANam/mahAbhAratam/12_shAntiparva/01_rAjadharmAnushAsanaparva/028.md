+++
title_full = "028 अश्मा ऋषि और जनकके संवादद्वारा प्रारब्धकी प्रबलता बतलाते हुए व्यासजीका युधिष्ठिरको समझाना"
title = "०२८"

+++

<details><summary>भागसूचना</summary>

अष्टाविंशोऽध्यायः
</details>

<details><summary>सूचना (हिन्दी)</summary>

अश्मा ऋषि और जनकके संवादद्वारा प्रारब्धकी प्रबलता बतलाते हुए व्यासजीका युधिष्ठिरको समझाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ज्ञातिशोकाभितप्तस्य प्राणानभ्युत्सिसृक्षतः ।  
ज्येष्ठस्य पाण्डुपुत्रस्य व्यासः शोकमपानुदत् ॥ १ ॥
</details>

<details><summary>मूलम्</summary>

ज्ञातिशोकाभितप्तस्य प्राणानभ्युत्सिसृक्षतः ।  
ज्येष्ठस्य पाण्डुपुत्रस्य व्यासः शोकमपानुदत् ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! भाई-बन्धुओं के शोकसे संतप्त हो अपने प्राणोंको त्याग देनेकी इच्छावाले ज्येष्ठ पाण्डव युधिष्ठिरके शोकको महर्षि व्यासने इस प्रकार दूर किया॥१॥
</details>

<details open><summary>मूलम् (वचनम्)</summary>

व्यास उवाच
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
अश्मगीतं नरव्याघ्र तन्निबोध युधिष्ठिर ॥ २ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
अश्मगीतं नरव्याघ्र तन्निबोध युधिष्ठिर ॥ २ ॥
</details>

<details><summary>अनुवाद (हिन्दी)</summary>

_व्यासजी बोले—_ पुरुषसिंह युधिष्ठिर! इस प्रसंगमें जानकार लोग अश्मा ब्राह्मणके गीतसम्बन्धी इस प्राचीन इतिहासका उदाहरण दिया करते हैं, इसे सुनो॥२॥
</details>

<details open><summary>विश्वास-प्रस्तुतिः</summary>

अश्मानं ब्राह्मणं प्राज्ञं वैदेहो जनको नृपः।  
संशयं परिपप्रच्छ दुःखशोकसमन्वितः ॥ ३ ॥
</details>

<details><summary>मूलम्</summary>

अश्मानं ब्राह्मणं प्राज्ञं वैदेहो जनको नृपः।  
संशयं परिपप्रच्छ दुःखशोकसमन्वितः ॥ ३ ॥
</details>

<details><summary>अनुवाद (हिन्दी)</summary>

एक समयकी बात है, दुःख-शोकमें डूबे हुए विदेहराज जनकने ज्ञानी ब्राह्मण अश्मासे अपने मनका संदेह इस प्रकार पूछा॥३॥
</details>

<details open><summary>मूलम् (वचनम्)</summary>

जनक उवाच
</details>

<details open><summary>विश्वास-प्रस्तुतिः</summary>

आगमे यदि वापाये ज्ञातीनां द्रविणस्य च।  
नरेण प्रतिपत्तव्यं कल्याणं कथमिच्छता ॥ ४ ॥
</details>

<details><summary>मूलम्</summary>

आगमे यदि वापाये ज्ञातीनां द्रविणस्य च।  
नरेण प्रतिपत्तव्यं कल्याणं कथमिच्छता ॥ ४ ॥
</details>

<details><summary>अनुवाद (हिन्दी)</summary>

_जनक बोले—_ ब्रह्मन्! कुटुम्बीजन और धनकी उत्पत्ति या विनाश होनेपर कल्याण चाहनेवाले पुरुषको कैसा निश्चय करना चाहिये?॥४॥
</details>

<details open><summary>मूलम् (वचनम्)</summary>

अश्मोवाच
</details>

<details open><summary>विश्वास-प्रस्तुतिः</summary>

उत्पन्नमिममात्मानं नरस्यानन्तरं ततः ।  
तानि तान्यनुवर्तन्ते दुःखानि च सुखानि च ॥ ५ ॥
</details>

<details><summary>मूलम्</summary>

उत्पन्नमिममात्मानं नरस्यानन्तरं ततः ।  
तानि तान्यनुवर्तन्ते दुःखानि च सुखानि च ॥ ५ ॥
</details>

<details><summary>अनुवाद (हिन्दी)</summary>

_अश्माने कहा—_ राजन्! मनुष्यका यह शरीर जब जन्म ग्रहण करता है, तब उसके साथ ही सुख और दुःख भी उसके पीछे लग जाते हैं॥५॥
</details>

<details open><summary>विश्वास-प्रस्तुतिः</summary>

तेषामन्यतरापत्तौ यद् यदेवोपपद्यते ।  
तदस्य चेतनामाशु हरत्यभ्रमिवानिलः ॥ ६ ॥
</details>

<details><summary>मूलम्</summary>

तेषामन्यतरापत्तौ यद् यदेवोपपद्यते ।  
तदस्य चेतनामाशु हरत्यभ्रमिवानिलः ॥ ६ ॥
</details>

<details><summary>अनुवाद (हिन्दी)</summary>

इन दोनोंमेंसे एक-न-एककी प्राप्ति तो होती ही है; अतः जो भी सुख या दुःख उपस्थित होता है, वही मनुष्यके ज्ञानको उसी प्रकार हर लेता है, जैसे हवा बादलको उड़ा ले जाती है॥६॥
</details>

<details open><summary>विश्वास-प्रस्तुतिः</summary>

अभिजातोऽस्मि सिद्धोऽस्मि नास्मि केवलमानुषः।  
इत्येभिर्हेतुभिस्तस्य त्रिभिश्चित्तं प्रसिच्यते ॥ ७ ॥
</details>

<details><summary>मूलम्</summary>

अभिजातोऽस्मि सिद्धोऽस्मि नास्मि केवलमानुषः।  
इत्येभिर्हेतुभिस्तस्य त्रिभिश्चित्तं प्रसिच्यते ॥ ७ ॥
</details>

<details><summary>अनुवाद (हिन्दी)</summary>

इसीसे ‘मैं कुलीन हूँ, सिद्ध हूँ और कोई साधारण मनुष्य नहीं हूँ’ ये अहंकारकी तीन धाराएँ मनुष्यके चित्तको सींचने लगती हैं॥७॥
</details>

<details open><summary>विश्वास-प्रस्तुतिः</summary>

सम्प्रसक्तमना भोगान् विसृज्य पितृसंचितान्।  
परिक्षीणः परस्वानामादानं साधु मन्यते ॥ ८ ॥
</details>

<details><summary>मूलम्</summary>

सम्प्रसक्तमना भोगान् विसृज्य पितृसंचितान्।  
परिक्षीणः परस्वानामादानं साधु मन्यते ॥ ८ ॥
</details>

<details><summary>अनुवाद (हिन्दी)</summary>

फिर वह मनुष्य भोगोंमें आसक्तचित्त होकर क्रमशः बाप-दादोंकी रखी हुई कमाईको उड़ाकर कंगाल हो जाता है और दूसरोंके धनको हड़प लेना अच्छा मानने लगता है॥८॥
</details>

<details open><summary>विश्वास-प्रस्तुतिः</summary>

तमतिक्रान्तमर्यादमाददानमसाम्प्रतम् ।  
प्रतिषेधन्ति राजानो लुब्धा मृगमिवेषुभिः ॥ ९ ॥
</details>

<details><summary>मूलम्</summary>

तमतिक्रान्तमर्यादमाददानमसाम्प्रतम् ।  
प्रतिषेधन्ति राजानो लुब्धा मृगमिवेषुभिः ॥ ९ ॥
</details>

<details><summary>अनुवाद (हिन्दी)</summary>

जैसे व्याधे अपने बाणोंद्वारा मृगोंको आगे बढ़नेसे रोकते हैं, उसी प्रकार मर्यादा लाँघकर अनुचितरूपसे दूसरोंके धनका अपहरण करनेवाले उस मनुष्यको राजालोग दण्डद्वारा वैसे कुमार्गपर चलनेसे रोकते हैं॥९॥
</details>

<details open><summary>विश्वास-प्रस्तुतिः</summary>

ये च विंशतिवर्षा वा त्रिंशद्वर्षाश्च मानवाः।  
परेण ते वर्षशतान्न भविष्यन्ति पार्थिव ॥ १० ॥
</details>

<details><summary>मूलम्</summary>

ये च विंशतिवर्षा वा त्रिंशद्वर्षाश्च मानवाः।  
परेण ते वर्षशतान्न भविष्यन्ति पार्थिव ॥ १० ॥
</details>

<details><summary>अनुवाद (हिन्दी)</summary>

राजन्! जो बीस या तीस वर्षकी उम्रवाले मनुष्य चोरी आदि कुकर्मोंमें लग जाते हैं, वे सौ वर्षतक जीवित नहीं रह पाते॥१०॥
</details>

<details open><summary>विश्वास-प्रस्तुतिः</summary>

तेषां परमदुःखानां बुद्ध्या भैषज्यमाचरेत्।  
सर्वप्राणभृतां वृत्तं प्रेक्षमाणस्ततस्ततः ॥ ११ ॥
</details>

<details><summary>मूलम्</summary>

तेषां परमदुःखानां बुद्ध्या भैषज्यमाचरेत्।  
सर्वप्राणभृतां वृत्तं प्रेक्षमाणस्ततस्ततः ॥ ११ ॥
</details>

<details><summary>अनुवाद (हिन्दी)</summary>

जहाँ-तहाँ समस्त प्राणियोंके दुःखद बर्तावसे उनपर जो कुछ बीतता है उसे देखता हुआ मनुष्य दरिद्रतासे प्राप्त होनेवाले उन महान् दुःखोंका निवारण करनेके लिये बुद्धिके द्वारा औषध करे (अर्थात् विचारद्वारा अपने-आपको कुमार्गपर जानेसे रोके)॥११॥
</details>

<details open><summary>विश्वास-प्रस्तुतिः</summary>

मानसानां पुनर्योनिर्दुःखानां चित्तविभ्रमः ।  
अनिष्टोपनिपातो वा तृतीयं नोपपद्यते ॥ १२ ॥
</details>

<details><summary>मूलम्</summary>

मानसानां पुनर्योनिर्दुःखानां चित्तविभ्रमः ।  
अनिष्टोपनिपातो वा तृतीयं नोपपद्यते ॥ १२ ॥
</details>

<details><summary>अनुवाद (हिन्दी)</summary>

मनुष्योंको बार-बार मानसिक दुःखोंकी प्राप्तिके कारण दो ही हैं—चित्तका भ्रम और अनिष्टकी प्राप्ति। तीसरा कोई कारण सम्भव नहीं है॥१२॥
</details>

<details open><summary>विश्वास-प्रस्तुतिः</summary>

एवमेतानि दुःखानि तानि तानीह मानवम्।  
विविधान्युपवर्तन्ते तथा संस्पर्शजान्यपि ॥ १३ ॥
</details>

<details><summary>मूलम्</summary>

एवमेतानि दुःखानि तानि तानीह मानवम्।  
विविधान्युपवर्तन्ते तथा संस्पर्शजान्यपि ॥ १३ ॥
</details>

<details><summary>अनुवाद (हिन्दी)</summary>

इस प्रकार मनुष्यको इन्हीं दो कारणोंसे ये भिन्न-भिन्न प्रकारके दुःख प्राप्त होते हैं। विषयोंकी आसक्तिसे भी ये दुःख प्राप्त होते हैं॥१३॥
</details>

<details open><summary>विश्वास-प्रस्तुतिः</summary>

जरामृत्यू हि भूतानां खादितारौ वृकाविव।  
बलिनां दुर्बलानां च ह्रस्वानां महतामपि ॥ १४ ॥
</details>

<details><summary>मूलम्</summary>

जरामृत्यू हि भूतानां खादितारौ वृकाविव।  
बलिनां दुर्बलानां च ह्रस्वानां महतामपि ॥ १४ ॥
</details>

<details><summary>अनुवाद (हिन्दी)</summary>

बुढ़ापा और मृत्यु—ये दोनों दो भेड़ियोंके समान हैं, जो बलवान् दुर्बल, छोटे और बड़े सभी प्राणियोंको खा जाते हैं॥१४॥
</details>

<details open><summary>विश्वास-प्रस्तुतिः</summary>

न कश्चिज्जात्वतिक्रामेज्जरामृत्यू हि मानवः।  
अपि सागरपर्यन्तां विजित्येमां वसुन्धराम् ॥ १५ ॥
</details>

<details><summary>मूलम्</summary>

न कश्चिज्जात्वतिक्रामेज्जरामृत्यू हि मानवः।  
अपि सागरपर्यन्तां विजित्येमां वसुन्धराम् ॥ १५ ॥
</details>

<details><summary>अनुवाद (हिन्दी)</summary>

कोई भी मनुष्य कभी बुढ़ापे और मौतको लाँघ नहीं सकता। भले ही वह समुद्रपर्यन्त इस सारी पृथ्वीपर विजय पा चुका हो॥१५॥
</details>

<details open><summary>विश्वास-प्रस्तुतिः</summary>

सुखं वा यदि वा दुःखं भूतानां पर्युपस्थितम्।  
प्राप्तव्यमवशैः सर्वं परिहारो न विद्यते ॥ १६ ॥
</details>

<details><summary>मूलम्</summary>

सुखं वा यदि वा दुःखं भूतानां पर्युपस्थितम्।  
प्राप्तव्यमवशैः सर्वं परिहारो न विद्यते ॥ १६ ॥
</details>

<details><summary>अनुवाद (हिन्दी)</summary>

प्राणियोंके निकट जो सुख या दुःख उपस्थित होता है, वह सब उन्हें विवश होकर सहना ही पड़ता है, क्योंकि उसके टालनेका कोई उपाय नहीं है॥१६॥
</details>

<details open><summary>विश्वास-प्रस्तुतिः</summary>

पूर्वे वयसि मध्ये वाप्युत्तरे वा नराधिप।  
अवर्जनीयास्तेऽर्था वै कांक्षिता ये ततोऽन्यथा ॥ १७ ॥
</details>

<details><summary>मूलम्</summary>

पूर्वे वयसि मध्ये वाप्युत्तरे वा नराधिप।  
अवर्जनीयास्तेऽर्था वै कांक्षिता ये ततोऽन्यथा ॥ १७ ॥
</details>

<details><summary>अनुवाद (हिन्दी)</summary>

नरेश्वर! पूर्वावस्था, मध्यावस्था अथवा उत्तरावस्थामें कभी-न-कभी वे क्लेश अनिवार्यरूपसे प्राप्त होते ही हैं, जिन्हें मनुष्य उनके विपरीतरूपमें चाहता है (अर्थात् सुख-ही-सुखकी इच्छा करता है; परंतु उसे कष्ट भी प्राप्त होते ही हैं)॥१७॥
</details>

<details open><summary>विश्वास-प्रस्तुतिः</summary>

अप्रियैः सह संयोगो विप्रयोगश्च सुप्रियैः।  
अर्थानर्थौ सुखं दुःखं विधानमनुवर्तते ॥ १८ ॥
</details>

<details><summary>मूलम्</summary>

अप्रियैः सह संयोगो विप्रयोगश्च सुप्रियैः।  
अर्थानर्थौ सुखं दुःखं विधानमनुवर्तते ॥ १८ ॥
</details>

<details><summary>अनुवाद (हिन्दी)</summary>

अप्रिय वस्तुओंके साथ संयोग, अत्यन्त प्रिय वस्तुओंका वियोग, अर्थ, अनर्थ, सुख और दुःख—इन सबकी प्राप्ति प्रारब्धके विधानके अनुसार होती है॥१८॥
</details>

<details open><summary>विश्वास-प्रस्तुतिः</summary>

प्रादुर्भावश्च भूतानां देहत्यागस्तथैव च।  
प्राप्तिर्व्यायामयोगश्च सर्वमेतत् प्रतिष्ठितम् ॥ १९ ॥
</details>

<details><summary>मूलम्</summary>

प्रादुर्भावश्च भूतानां देहत्यागस्तथैव च।  
प्राप्तिर्व्यायामयोगश्च सर्वमेतत् प्रतिष्ठितम् ॥ १९ ॥
</details>

<details><summary>अनुवाद (हिन्दी)</summary>

प्राणियोंकी उत्पत्ति, देहावसान, लाभ[^*] और हानि—ये सब प्रारब्धके ही आधारपर स्थित हैं॥१९॥
</details>

<details open><summary>विश्वास-प्रस्तुतिः</summary>

गन्धवर्णरसस्पर्शा निवर्तन्ते स्वभावतः ।  
तथैव सुखदुःखानि विधानमनुवर्तते ॥ २० ॥
</details>

<details><summary>मूलम्</summary>

गन्धवर्णरसस्पर्शा निवर्तन्ते स्वभावतः ।  
तथैव सुखदुःखानि विधानमनुवर्तते ॥ २० ॥
</details>

<details><summary>अनुवाद (हिन्दी)</summary>

जैसे शब्द, स्पर्श, रूप, रस और गन्ध स्वभावतः आते-जाते रहते हैं, उसी प्रकार मनुष्य सुख और दुःखोंको प्रारब्धानुसार पाता रहता है॥२०॥
</details>

<details open><summary>विश्वास-प्रस्तुतिः</summary>

आसनं शयनं यानमुत्थानं पानभोजनम्।  
नियतं सर्वभूतानां कालेनैव भवत्युत ॥ २१ ॥
</details>

<details><summary>मूलम्</summary>

आसनं शयनं यानमुत्थानं पानभोजनम्।  
नियतं सर्वभूतानां कालेनैव भवत्युत ॥ २१ ॥
</details>

<details><summary>अनुवाद (हिन्दी)</summary>

सभी प्राणियोंके लिये बैठना, सोना, चलना-फिरना, उठना और खाना-पीना—ये सभी कार्य समयके अनुसार ही नियत रूपसे होते रहते हैं॥२१॥
</details>

<details open><summary>विश्वास-प्रस्तुतिः</summary>

वैद्याश्चाप्यातुराः सन्ति बलवन्तश्च दुर्बलाः।  
श्रीमन्तश्चापरे षण्ढा विचित्रः कालपर्ययः ॥ २२ ॥
</details>

<details><summary>मूलम्</summary>

वैद्याश्चाप्यातुराः सन्ति बलवन्तश्च दुर्बलाः।  
श्रीमन्तश्चापरे षण्ढा विचित्रः कालपर्ययः ॥ २२ ॥
</details>

<details><summary>अनुवाद (हिन्दी)</summary>

कभी-कभी वैद्य भी रोगी, बलवान् भी दुर्बल और श्रीमान् भी असमर्थ हो जाते हैं, यह समयका उलट-फेर बड़ा अद्‌भुत है॥२२॥
</details>

<details open><summary>विश्वास-प्रस्तुतिः</summary>

कुले जन्म तथा वीर्यमारोग्यं रूपमेव च।  
सौभाग्यमुपभोगश्च भवितव्येन लभ्यते ॥ २३ ॥
</details>

<details><summary>मूलम्</summary>

कुले जन्म तथा वीर्यमारोग्यं रूपमेव च।  
सौभाग्यमुपभोगश्च भवितव्येन लभ्यते ॥ २३ ॥
</details>

<details><summary>अनुवाद (हिन्दी)</summary>

उत्तम कुलमें जन्म, बल-पराक्रम, आरोग्य, रूप, सौभाग्य और उपभोग-सामग्री—ये सब होनहारके अनुसार ही प्राप्त होते हैं॥२३॥
</details>

<details open><summary>विश्वास-प्रस्तुतिः</summary>

सन्ति पुत्राः सुबहवो दरिद्राणामनिच्छताम्।  
नास्ति पुत्रः समृद्धानां विचित्रं विधिचेष्टितम् ॥ २४ ॥
</details>

<details><summary>मूलम्</summary>

सन्ति पुत्राः सुबहवो दरिद्राणामनिच्छताम्।  
नास्ति पुत्रः समृद्धानां विचित्रं विधिचेष्टितम् ॥ २४ ॥
</details>

<details><summary>अनुवाद (हिन्दी)</summary>

जो दरिद्र हैं और संतानकी इच्छा नहीं रखते हैं, उनके तो बहुत-से पुत्र हो जाते हैं और जो धनवान् हैं, उनमेंसे किसी-किसीको एक पुत्र भी नहीं प्राप्त होता। विधाताकी चेष्टा बड़ी विचित्र है॥२४॥
</details>

<details open><summary>विश्वास-प्रस्तुतिः</summary>

व्याधिरग्निर्जलं शस्त्रं बुभुक्षाश्चापदो विषम्।  
ज्वरश्च मरणं जन्तोरुच्चाच्च पतनं तथा ॥ २५ ॥  
निर्माणे यस्य यद् दिष्टं तेन गच्छति सेतुना।
</details>

<details><summary>मूलम्</summary>

व्याधिरग्निर्जलं शस्त्रं बुभुक्षाश्चापदो विषम्।  
ज्वरश्च मरणं जन्तोरुच्चाच्च पतनं तथा ॥ २५ ॥  
निर्माणे यस्य यद् दिष्टं तेन गच्छति सेतुना।
</details>

<details><summary>अनुवाद (हिन्दी)</summary>

रोग, अग्नि, जल, शस्त्र, भूख, प्यास, विपत्ति, विष, ज्वर और ऊँचे स्थानसे गिरना—ये सब जीवकी मृत्युके निमित्त हैं। जन्मके समय जिसके लिये प्रारब्धवश जो निमित्त नियत कर दिया गया है, वही उसका सेतु है, अतः उसीके द्वारा वह जाता है अर्थात् परलोकमें गमन करता है॥२५॥
</details>

<details open><summary>विश्वास-प्रस्तुतिः</summary>

दृश्यते नाप्यतिक्रामन्न निष्क्रान्तोऽथवा पुनः ॥ २६ ॥  
दृश्यते चाप्यतिक्रामन्ननिग्राह्योऽथवा पुनः ।
</details>

<details><summary>मूलम्</summary>

दृश्यते नाप्यतिक्रामन्न निष्क्रान्तोऽथवा पुनः ॥ २६ ॥  
दृश्यते चाप्यतिक्रामन्ननिग्राह्योऽथवा पुनः ।
</details>

<details><summary>अनुवाद (हिन्दी)</summary>

कोई इस सेतुका उल्लंघन करता दिखायी नहीं देता अथवा पहले भी किसीने इसका उल्लंघन किया हो, ऐसा देखनेमें नहीं आया। कोई-कोई पुरुष जो (तपस्या आदि प्रबल पुरुषार्थके द्वारा) दैवके नियन्त्रणमें रहनेयोग्य नहीं है, वह पूर्वोक्त सेतुका उल्लंघन करता भी दिखायी देता है॥२६॥
</details>

<details open><summary>विश्वास-प्रस्तुतिः</summary>

दृश्यते हि युवैवेह विनश्यन् वसुमान् नरः।  
दरिद्रश्च परिक्लिष्टः शतवर्षो जरान्वितः ॥ २७ ॥
</details>

<details><summary>मूलम्</summary>

दृश्यते हि युवैवेह विनश्यन् वसुमान् नरः।  
दरिद्रश्च परिक्लिष्टः शतवर्षो जरान्वितः ॥ २७ ॥
</details>

<details><summary>अनुवाद (हिन्दी)</summary>

इस जगत्‌में धनवान् मनुष्य भी जवानीमें ही नष्ट होता दिखायी देता है और क्लेशमें पड़ा हुआ दरिद्र भी सौ वर्षोंतक जीवित रहकर अत्यन्त वृद्धावस्थामें मरता देखा जाता है॥२७॥
</details>

<details open><summary>विश्वास-प्रस्तुतिः</summary>

अकिञ्चनाश्च दृश्यन्ते पुरुषाश्चिरजीविनः ।  
समृद्धे च कुले जाता विनश्यन्ति पतंगवत् ॥ २८ ॥
</details>

<details><summary>मूलम्</summary>

अकिञ्चनाश्च दृश्यन्ते पुरुषाश्चिरजीविनः ।  
समृद्धे च कुले जाता विनश्यन्ति पतंगवत् ॥ २८ ॥
</details>

<details><summary>अनुवाद (हिन्दी)</summary>

जिनके पास कुछ नहीं है, ऐसे दरिद्र भी दीर्घजीवी देखे जाते हैं और धनवान् कुलमें उत्पन्न हुए मनुष्य भी कीट-पतंगोंके समान नष्ट होते रहते हैं॥
</details>

<details open><summary>विश्वास-प्रस्तुतिः</summary>

प्रायेण श्रीमतां लोके भोक्तुं शक्तिर्न विद्यते।  
काष्ठान्यपि हि जीर्यन्ते दरिद्राणां च सर्वशः ॥ २९ ॥
</details>

<details><summary>मूलम्</summary>

प्रायेण श्रीमतां लोके भोक्तुं शक्तिर्न विद्यते।  
काष्ठान्यपि हि जीर्यन्ते दरिद्राणां च सर्वशः ॥ २९ ॥
</details>

<details><summary>अनुवाद (हिन्दी)</summary>

जगत्‌में प्रायः धनवानोंको खाने और पचानेकी शक्ति ही नहीं रहती है और दरिद्रोंके पेटमें काठ भी पच जाते हैं॥२९॥
</details>

<details open><summary>विश्वास-प्रस्तुतिः</summary>

अहमेतत् करोमीति मन्यते कालनोदितः।  
यद् यदिष्टमसंतोषाद् दुरात्मा पापमाचरेत् ॥ ३० ॥
</details>

<details><summary>मूलम्</summary>

अहमेतत् करोमीति मन्यते कालनोदितः।  
यद् यदिष्टमसंतोषाद् दुरात्मा पापमाचरेत् ॥ ३० ॥
</details>

<details><summary>अनुवाद (हिन्दी)</summary>

दुरात्मा मनुष्य कालसे प्रेरित होकर यह अभिमान करने लगता है कि मैं यह करूँगा। तत्पश्चात् असंतोषवश उसे जो-जो अभीष्ट होता है, उस पापपूर्ण कृत्यको भी वह करने लगता है॥३०॥
</details>

<details open><summary>विश्वास-प्रस्तुतिः</summary>

मृगयाक्षाः स्त्रियः पानं प्रसंगा निन्दिता बुधैः।  
दृश्यन्ते पुरुषाश्चात्र सम्प्रयुक्ता बहुश्रुताः ॥ ३१ ॥
</details>

<details><summary>मूलम्</summary>

मृगयाक्षाः स्त्रियः पानं प्रसंगा निन्दिता बुधैः।  
दृश्यन्ते पुरुषाश्चात्र सम्प्रयुक्ता बहुश्रुताः ॥ ३१ ॥
</details>

<details><summary>अनुवाद (हिन्दी)</summary>

विद्वान् पुरुष शिकार करने, जूआ खेलने, स्त्रियोंके संसर्गमें रहने और मदिरा पीनेके प्रसंगोंकी बड़ी निन्दा करते हैं, परंतु इन पापकर्मोंमें अनेक शास्त्रोंके श्रवण और अध्ययनसे सम्पन्न पुरुष भी संलग्न देखे जाते हैं॥
</details>

<details open><summary>विश्वास-प्रस्तुतिः</summary>

इति कालेन सर्वार्थानीप्सितानीप्सितानिह ।  
स्पृशन्ति सर्वभूतानि निमित्तं नोपलभ्यते ॥ ३२ ॥
</details>

<details><summary>मूलम्</summary>

इति कालेन सर्वार्थानीप्सितानीप्सितानिह ।  
स्पृशन्ति सर्वभूतानि निमित्तं नोपलभ्यते ॥ ३२ ॥
</details>

<details><summary>अनुवाद (हिन्दी)</summary>

इस प्रकार कालके प्रभावसे समस्त प्राणी इष्ट और अनिष्ट पदार्थोंको प्राप्त करते रहते हैं, इस इष्ट और अनिष्टकी प्राप्तिका अदृष्टके सिवा दूसरा कोई कारण नहीं दिखायी देता॥३२॥
</details>

<details open><summary>विश्वास-प्रस्तुतिः</summary>

वायुमाकाशमग्निं च चन्द्रादित्यावहःक्षपे ।  
ज्योतींषि सरितः शैलान् कः करोति बिभर्ति च ॥ ३३ ॥
</details>

<details><summary>मूलम्</summary>

वायुमाकाशमग्निं च चन्द्रादित्यावहःक्षपे ।  
ज्योतींषि सरितः शैलान् कः करोति बिभर्ति च ॥ ३३ ॥
</details>

<details><summary>अनुवाद (हिन्दी)</summary>

वायु, आकाश, अग्नि, चन्द्रमा, सूर्य, दिन, रात, नक्षत्र, नदी और पर्वतोंको कालके सिवा कौन बनाता और धारण करता है?॥३३॥
</details>

<details open><summary>विश्वास-प्रस्तुतिः</summary>

शीतमुष्णं तथा वर्षं कालेन परिवर्तते।  
एवमेव मनुष्याणां सुखदुःखे नरर्षभ ॥ ३४ ॥
</details>

<details><summary>मूलम्</summary>

शीतमुष्णं तथा वर्षं कालेन परिवर्तते।  
एवमेव मनुष्याणां सुखदुःखे नरर्षभ ॥ ३४ ॥
</details>

<details><summary>अनुवाद (हिन्दी)</summary>

सर्दी, गर्मी और वर्षाका चक्र भी कालसे ही चलता है। नरश्रेष्ठ! इसी प्रकार मनुष्योंके सुख-दुःख भी कालसे ही प्राप्त होते हैं॥३४॥
</details>

<details open><summary>विश्वास-प्रस्तुतिः</summary>

नौषधानि न मन्त्राश्च न होमा न पुनर्जपाः।  
त्रायन्ते मृत्युनोपेतं जरया चापि मानवम् ॥ ३५ ॥
</details>

<details><summary>मूलम्</summary>

नौषधानि न मन्त्राश्च न होमा न पुनर्जपाः।  
त्रायन्ते मृत्युनोपेतं जरया चापि मानवम् ॥ ३५ ॥
</details>

<details><summary>अनुवाद (हिन्दी)</summary>

वृद्धावस्था और मृत्युके वशमें पड़े हुए मनुष्यको औषध, मन्त्र, होम और जप भी नहीं बचा पाते हैं॥
</details>

<details open><summary>विश्वास-प्रस्तुतिः</summary>

यथा काष्ठं च काष्ठं च समेयातां महोदधौ।  
समेत्य च व्यपेयातां तद्वद् भूतसमागमः ॥ ३६ ॥
</details>

<details><summary>मूलम्</summary>

यथा काष्ठं च काष्ठं च समेयातां महोदधौ।  
समेत्य च व्यपेयातां तद्वद् भूतसमागमः ॥ ३६ ॥
</details>

<details><summary>अनुवाद (हिन्दी)</summary>

जैसे महासागरमें एक काठ एक ओरसे और दूसरा दूसरी ओरसे आकर दोनों थोड़ी देरके लिये मिल जाते हैं तथा मिलकर फिर बिछुड़ भी जाते हैं, इसी प्रकार यहाँ प्राणियोंके संयोग-वियोग होते रहते हैं॥३६॥
</details>

<details open><summary>विश्वास-प्रस्तुतिः</summary>

ये चैव पुरुषाः स्त्रीभिर्गीतवाद्यैरुपस्थिताः।  
ये चानाथाः परान्नादाः कालस्तेषु समक्रियः ॥ ३७ ॥
</details>

<details><summary>मूलम्</summary>

ये चैव पुरुषाः स्त्रीभिर्गीतवाद्यैरुपस्थिताः।  
ये चानाथाः परान्नादाः कालस्तेषु समक्रियः ॥ ३७ ॥
</details>

<details><summary>अनुवाद (हिन्दी)</summary>

जगत्‌में जिन धनवान् पुरुषोंकी सेवामें बहुत-सी सुन्दरियाँ गीत और वाद्योंके साथ उपस्थित हुआ करती हैं और जो अनाथ मनुष्य दूसरोंके अन्नपर जीवन-निर्वाह करते हैं, उन सबके प्रति कालकी समान चेष्टा होती है॥३७॥
</details>

<details open><summary>विश्वास-प्रस्तुतिः</summary>

मातापितृसहस्राणि पुत्रदारशतानि च ।  
संसारेष्वनुभूतानि कस्य ते कस्य वा वयम् ॥ ३८ ॥
</details>

<details><summary>मूलम्</summary>

मातापितृसहस्राणि पुत्रदारशतानि च ।  
संसारेष्वनुभूतानि कस्य ते कस्य वा वयम् ॥ ३८ ॥
</details>

<details><summary>अनुवाद (हिन्दी)</summary>

हमने संसारमें अनेक बार जन्म लेकर सहस्रों माता-पिता और सैकड़ों स्त्री-पुत्रोंके सुखका अनुभव किया है; परंतु अब वे किसके हैं अथवा हम उनमेंसे किसके हैं?॥३८॥
</details>

<details open><summary>विश्वास-प्रस्तुतिः</summary>

नैवास्य कश्चिद् भविता नायं भवति कस्यचित्।  
पथि संगतमेवेदं दारबन्धुसुहृज्जनैः ॥ ३९ ॥
</details>

<details><summary>मूलम्</summary>

नैवास्य कश्चिद् भविता नायं भवति कस्यचित्।  
पथि संगतमेवेदं दारबन्धुसुहृज्जनैः ॥ ३९ ॥
</details>

<details><summary>अनुवाद (हिन्दी)</summary>

इस जीवका न तो कोई सम्बन्धी होगा और न यह किसीका सम्बन्धी है। जैसे मार्गमें चलनेवालोंको दूसरे राहगीरोंका साथ मिल जाता है, उसी प्रकार यहाँ भाई-बन्धु, स्त्री-पुत्र और सुहृदोंका समागम होता है॥३९॥
</details>

<details open><summary>विश्वास-प्रस्तुतिः</summary>

क्वासे क्व च गमिष्यामि को न्वहं किमिहास्थितः।  
कस्मात् किमनुशोचेयमित्येवं स्थापयेन्मनः ॥ ४० ॥
</details>

<details><summary>मूलम्</summary>

क्वासे क्व च गमिष्यामि को न्वहं किमिहास्थितः।  
कस्मात् किमनुशोचेयमित्येवं स्थापयेन्मनः ॥ ४० ॥
</details>

<details><summary>अनुवाद (हिन्दी)</summary>

अतः विवेकी पुरुषको अपने मनमें यह विचार करना चाहिये कि ‘मैं कहाँ हूँ, कहाँ जाऊँगा, कौन हूँ, यहाँ किसलिये आया हूँ और किसलिये किसका शोक करूँ?’॥
</details>

<details open><summary>विश्वास-प्रस्तुतिः</summary>

अनित्ये प्रियसंवासे संसारे चक्रवद्‌गतौ।  
पथि संगतमेवैतद् भ्राता माता पिता सखा ॥ ४१ ॥
</details>

<details><summary>मूलम्</summary>

अनित्ये प्रियसंवासे संसारे चक्रवद्‌गतौ।  
पथि संगतमेवैतद् भ्राता माता पिता सखा ॥ ४१ ॥
</details>

<details><summary>अनुवाद (हिन्दी)</summary>

यह संसार चक्रके समान घूमता रहता है। इसमें प्रियजनोंका सहवास अनित्य है। यहाँ भ्राता, मित्र, पिता और माता आदिका साथ रास्तेमें मिले हुए बटोहियोंके समान ही है॥४१॥
</details>

<details open><summary>विश्वास-प्रस्तुतिः</summary>

न दृष्टपूर्वं प्रत्यक्षं परलोकं विदुर्बुधाः।  
आगमांस्त्वनतिक्रम्य श्रद्धातव्यं बुभूषता ॥ ४२ ॥
</details>

<details><summary>मूलम्</summary>

न दृष्टपूर्वं प्रत्यक्षं परलोकं विदुर्बुधाः।  
आगमांस्त्वनतिक्रम्य श्रद्धातव्यं बुभूषता ॥ ४२ ॥
</details>

<details><summary>अनुवाद (हिन्दी)</summary>

यद्यपि विद्वान् पुरुष कहते हैं कि परलोक न तो आँखोंके सामने है और न पहलेका ही देखा हुआ है, तथापि अपने कल्याणकी इच्छा रखनेवाले पुरुषको शास्त्रोंकी आज्ञाका उल्लंघन न करके उसकी बातोंपर विश्वास करना चाहिये॥४२॥
</details>

<details open><summary>विश्वास-प्रस्तुतिः</summary>

कुर्वीत पितृदैवत्यं धर्माणि च समाचरेत्।  
यजेच्च विद्वान् विधिवत् त्रिवर्गं चाप्युपाचरेत् ॥ ४३ ॥
</details>

<details><summary>मूलम्</summary>

कुर्वीत पितृदैवत्यं धर्माणि च समाचरेत्।  
यजेच्च विद्वान् विधिवत् त्रिवर्गं चाप्युपाचरेत् ॥ ४३ ॥
</details>

<details><summary>अनुवाद (हिन्दी)</summary>

विज्ञ पुरुष पितरोंका श्राद्ध और देवताओंका यजन करे। धर्मानुकूल कार्योंका अनुष्ठान और यज्ञ करे तथा विधिपूर्वक धर्म, अर्थ और कामका भी सेवन करे॥४३॥
</details>

<details open><summary>विश्वास-प्रस्तुतिः</summary>

संनिमज्जेज्जगदिदं गम्भीरे कालसागरे ।  
जरामृत्युमहाग्राहे न कश्चिदवबुध्यते ॥ ४४ ॥
</details>

<details><summary>मूलम्</summary>

संनिमज्जेज्जगदिदं गम्भीरे कालसागरे ।  
जरामृत्युमहाग्राहे न कश्चिदवबुध्यते ॥ ४४ ॥
</details>

<details><summary>अनुवाद (हिन्दी)</summary>

जिसमें जरा और मृत्युरूपी बड़े-बड़े ग्राह पड़े हुए हैं, उस गम्भीर कालसमुद्रमें यह सारा संसार डूब रहा है, किंतु कोई इस बातको समझ नहीं पाता है॥४४॥
</details>

<details open><summary>विश्वास-प्रस्तुतिः</summary>

आयुर्वेदमधीयानाः केवलं सपरिग्रहाः ।  
दृश्यन्ते बहवो वैद्या व्याधिभिः समभिप्लुताः ॥ ४५ ॥
</details>

<details><summary>मूलम्</summary>

आयुर्वेदमधीयानाः केवलं सपरिग्रहाः ।  
दृश्यन्ते बहवो वैद्या व्याधिभिः समभिप्लुताः ॥ ४५ ॥
</details>

<details><summary>अनुवाद (हिन्दी)</summary>

केवल आयुर्वेदका अध्ययन करनेवाले बहुत-से वैद्य भी परिवारसहित रोगोंके शिकार हुए देखे जाते हैं॥
</details>

<details open><summary>विश्वास-प्रस्तुतिः</summary>

ते पिबन्तः कषायांश्च सर्पींषि विविधानि च।  
न मृत्युमतिवर्तन्ते वेलामिव महोदधिः ॥ ४६ ॥
</details>

<details><summary>मूलम्</summary>

ते पिबन्तः कषायांश्च सर्पींषि विविधानि च।  
न मृत्युमतिवर्तन्ते वेलामिव महोदधिः ॥ ४६ ॥
</details>

<details><summary>अनुवाद (हिन्दी)</summary>

वे कड़वे-कड़वे काढ़े और नाना प्रकारके घृत पीते रहते हैं तो भी जैसे महासागर अपनी तट-भूमिसे आगे नहीं बढ़ता, उसी प्रकार वे मौतको लाँघ नहीं पाते हैं॥
</details>

<details open><summary>विश्वास-प्रस्तुतिः</summary>

रसायनविदश्चैव सुप्रयुक्तरसायनाः ।  
दृश्यन्ते जरया भग्ना नगा नागैरिवोत्तमैः ॥ ४७ ॥
</details>

<details><summary>मूलम्</summary>

रसायनविदश्चैव सुप्रयुक्तरसायनाः ।  
दृश्यन्ते जरया भग्ना नगा नागैरिवोत्तमैः ॥ ४७ ॥
</details>

<details><summary>अनुवाद (हिन्दी)</summary>

रसायन जाननेवाले वैद्य अपने लिये रसायनोंका अच्छी तरह प्रयोग करके भी वृद्धावस्थाद्वारा वैसे ही जर्जर हुए दिखायी देते हैं, जैसे श्रेष्ठ हाथियोंके आघातसे टूटे हुए वृक्ष दृष्टिगोचर होते हैं॥४७॥
</details>

<details open><summary>विश्वास-प्रस्तुतिः</summary>

तथैव तपसोपेताः स्वाध्यायाभ्यसने रताः।  
दातारो यज्ञशीलाश्च न तरन्ति जरान्तकौ ॥ ४८ ॥
</details>

<details><summary>मूलम्</summary>

तथैव तपसोपेताः स्वाध्यायाभ्यसने रताः।  
दातारो यज्ञशीलाश्च न तरन्ति जरान्तकौ ॥ ४८ ॥
</details>

<details><summary>अनुवाद (हिन्दी)</summary>

इसी प्रकार शास्त्रोंके स्वाध्याय और अभ्यासमें लगे हुए विद्वान्, तपस्वी, दानी और यज्ञशील पुरुष भी जरा और मृत्युको पार नहीं कर पाते हैं॥४८॥
</details>

<details open><summary>विश्वास-प्रस्तुतिः</summary>

न ह्यहानि निवर्तन्ते न मासा न पुनः समाः।  
जातानां सर्वभूतानां न पक्षा न पुनः क्षपाः ॥ ४९ ॥
</details>

<details><summary>मूलम्</summary>

न ह्यहानि निवर्तन्ते न मासा न पुनः समाः।  
जातानां सर्वभूतानां न पक्षा न पुनः क्षपाः ॥ ४९ ॥
</details>

<details><summary>अनुवाद (हिन्दी)</summary>

संसारमें जन्म लेनेवाले सभी प्राणियोंके दिन-रात, वर्ष, मास और पक्ष एक बार बीतकर फिर वापस नहीं लौटते हैं॥४९॥
</details>

<details open><summary>विश्वास-प्रस्तुतिः</summary>

सोऽयं विपुलमध्वानं कालेन ध्रुवमध्रुवः।  
नरोऽवशः समभ्येति सर्वभूतनिषेवितम् ॥ ५० ॥
</details>

<details><summary>मूलम्</summary>

सोऽयं विपुलमध्वानं कालेन ध्रुवमध्रुवः।  
नरोऽवशः समभ्येति सर्वभूतनिषेवितम् ॥ ५० ॥
</details>

<details><summary>अनुवाद (हिन्दी)</summary>

मृत्युके इस विशाल मार्गका सेवन सभी प्राणियोंको करना पड़ता है। इस अनित्य मानवको भी कालसे विवश होकर कभी न टलनेवाले मृत्युके मार्गपर आना ही पड़ता है॥५०॥
</details>

<details open><summary>विश्वास-प्रस्तुतिः</summary>

देहो वा जीवतोऽभ्येति जीवो वाभ्येति देहतः।  
पथि संगममभ्येति दारैरन्यैश्च बन्धुभिः ॥ ५१ ॥
</details>

<details><summary>मूलम्</summary>

देहो वा जीवतोऽभ्येति जीवो वाभ्येति देहतः।  
पथि संगममभ्येति दारैरन्यैश्च बन्धुभिः ॥ ५१ ॥
</details>

<details><summary>अनुवाद (हिन्दी)</summary>

(आस्तिक मतके अनुसार) जीव (चेतन) से शरीरकी उत्पत्ति हो या (नास्तिकोंकी मान्यताके अनुसार) शरीरसे जीवकी। सर्वथा स्त्री-पुत्र आदि या अन्य बन्धुओंके साथ जो समागम होता है, वह रास्तेमें मिलनेवाले राहगीरोंके समान ही है॥५१॥
</details>

<details open><summary>विश्वास-प्रस्तुतिः</summary>

नायमत्यन्तसंवासो लभ्यते जातु केनचित्।  
अपि स्वेन शरीरेण किमुतान्येन केनचित् ॥ ५२ ॥
</details>

<details><summary>मूलम्</summary>

नायमत्यन्तसंवासो लभ्यते जातु केनचित्।  
अपि स्वेन शरीरेण किमुतान्येन केनचित् ॥ ५२ ॥
</details>

<details><summary>अनुवाद (हिन्दी)</summary>

किसी भी पुरुषको कभी किसीके साथ भी सदा एक स्थानमें रहनेका सुयोग नहीं मिलता। जब अपने शरीरके साथ भी बहुत दिनोंतक सम्बन्ध नहीं रहता, तब दूसरे किसीके साथ कैसे रह सकता है?॥५२॥
</details>

<details open><summary>विश्वास-प्रस्तुतिः</summary>

क्व नु तेऽद्य पिता राजन् क्व नु तेऽद्य पितामहाः।  
न त्वं पश्यसि तानद्य न त्वां पश्यन्ति तेऽनघ॥५३॥
</details>

<details><summary>मूलम्</summary>

क्व नु तेऽद्य पिता राजन् क्व नु तेऽद्य पितामहाः।  
न त्वं पश्यसि तानद्य न त्वां पश्यन्ति तेऽनघ॥५३॥
</details>

<details><summary>अनुवाद (हिन्दी)</summary>

राजन्! आज तुम्हारे पिता कहाँ हैं? आज तुम्हारे पितामह कहाँ गये? निष्पाप नरेश! आज न तो तुम उन्हें देख रहे हो और न वे तुम्हें देखते हैं॥५३॥
</details>

<details open><summary>विश्वास-प्रस्तुतिः</summary>

न चैव पुरुषो द्रष्टा स्वर्गस्य नरकस्य च।  
आगमस्तु सतां चक्षुर्नृपते तमिहाचर ॥ ५४ ॥
</details>

<details><summary>मूलम्</summary>

न चैव पुरुषो द्रष्टा स्वर्गस्य नरकस्य च।  
आगमस्तु सतां चक्षुर्नृपते तमिहाचर ॥ ५४ ॥
</details>

<details><summary>अनुवाद (हिन्दी)</summary>

कोई भी मनुष्य यहींसे इन स्थूल नेत्रोंद्वारा स्वर्ग और नरकको नहीं देख सकता। उन्हें देखनेके लिये सत्पुरुषोंके पास शास्त्र ही एकमात्र नेत्र हैं, अतः नरेश्वर! तुम यहाँ उस शास्त्रके अनुसार ही आचरण करो॥५४॥
</details>

<details open><summary>विश्वास-प्रस्तुतिः</summary>

चरितब्रह्मचर्यो हि प्रजायेत यजेत च।  
पितृदेवमनुष्याणानृण्यादनसूयकः ॥ ५५ ॥
</details>

<details><summary>मूलम्</summary>

चरितब्रह्मचर्यो हि प्रजायेत यजेत च।  
पितृदेवमनुष्याणानृण्यादनसूयकः ॥ ५५ ॥
</details>

<details><summary>अनुवाद (हिन्दी)</summary>

मनुष्य पहले ब्रह्मचर्यका पूर्णरूपसे पालन करके गृहस्थ-आश्रम स्वीकार करे और पितरों, देवताओं तथा मनुष्यों (अतिथियों) के ऋणसे मुक्त होनेके लिये संतानोत्पादन तथा यज्ञ करे, किसीके प्रति दोषदृष्टि न रखे॥५५॥
</details>

<details open><summary>विश्वास-प्रस्तुतिः</summary>

स यज्ञशीलः प्रजने निविष्टः  
प्राग् ब्रह्मचारी प्रविविक्तचक्षुः ।  
आराधयेत् स्वर्गमिमं च लोकं  
परं च मुक्त्वा हृदयव्यलीकम् ॥ ५६ ॥
</details>

<details><summary>मूलम्</summary>

स यज्ञशीलः प्रजने निविष्टः  
प्राग् ब्रह्मचारी प्रविविक्तचक्षुः ।  
आराधयेत् स्वर्गमिमं च लोकं  
परं च मुक्त्वा हृदयव्यलीकम् ॥ ५६ ॥
</details>

<details><summary>अनुवाद (हिन्दी)</summary>

मनुष्य पहले ब्रह्मचर्यका पालन करके संतानोत्पादनके लिये विवाह करे, नेत्र आदि इन्द्रियोंको पवित्र रखे और स्वर्गलोक तथा इहलोकके सुखकी आशा छोड़कर हृदयके शोक-संतापको दूर करके यज्ञपरायण हो परमात्माकी आराधना करता रहे॥५६॥
</details>

<details open><summary>विश्वास-प्रस्तुतिः</summary>

समं हि धर्मं चरतो नृपस्य  
द्रव्याणि चाभ्याहरतो यथावत् ।  
प्रवृत्तधर्मस्य यशोऽभिवर्धते  
सर्वेषु लोकेषु चराचरेषु ॥ ५७ ॥
</details>

<details><summary>मूलम्</summary>

समं हि धर्मं चरतो नृपस्य  
द्रव्याणि चाभ्याहरतो यथावत् ।  
प्रवृत्तधर्मस्य यशोऽभिवर्धते  
सर्वेषु लोकेषु चराचरेषु ॥ ५७ ॥
</details>

<details><summary>अनुवाद (हिन्दी)</summary>

राजा यदि नियमपूर्वक प्रजाके निकटसे करके रूपमें द्रव्य ग्रहण करे और राग-द्वेषसे रहित हो राजधर्मका पालन करता रहे तो उस धर्मपरायण नरेशका सुयश सम्पूर्ण चराचर लोकोंमें फैल जाता है॥५७॥
</details>

<details open><summary>विश्वास-प्रस्तुतिः</summary>

इत्येवमाज्ञाय विदेहराजो  
वाक्यं समग्रं परिपूर्णहेतुः ।  
अश्मानमामन्त्र्य विशुद्धबुद्धि-  
र्ययौ गृहं स्वं प्रति शान्तशोकः ॥ ५८ ॥
</details>

<details><summary>मूलम्</summary>

इत्येवमाज्ञाय विदेहराजो  
वाक्यं समग्रं परिपूर्णहेतुः ।  
अश्मानमामन्त्र्य विशुद्धबुद्धि-  
र्ययौ गृहं स्वं प्रति शान्तशोकः ॥ ५८ ॥
</details>

<details><summary>अनुवाद (हिन्दी)</summary>

निर्मल बुद्धिवाले विदेहराज जनक अश्माका यह युक्तिपूर्ण सम्पूर्ण उपदेश सुनकर शोकरहित हो गये और उनकी आज्ञा ले अपने घरको लौट गये॥५८॥
</details>

<details open><summary>विश्वास-प्रस्तुतिः</summary>

तथा त्वमप्यच्युत मुञ्च शोक-  
मुत्तिष्ठ शक्रोपम हर्षमेहि ।  
क्षात्रेण धर्मेण मही जिता ते  
तां भुङ्क्ष्व कुन्तीसुत मावमंस्थाः ॥ ५९ ॥
</details>

<details><summary>मूलम्</summary>

तथा त्वमप्यच्युत मुञ्च शोक-  
मुत्तिष्ठ शक्रोपम हर्षमेहि ।  
क्षात्रेण धर्मेण मही जिता ते  
तां भुङ्क्ष्व कुन्तीसुत मावमंस्थाः ॥ ५९ ॥
</details>

<details><summary>अनुवाद (हिन्दी)</summary>

अपने धर्मसे कभी च्युत न होनेवाले इन्द्रतुल्य पराक्रमी कुन्तीकुमार युधिष्ठिर! तुम भी शोक छोड़कर उठो और हृदयमें हर्ष धारण करो। तुमने क्षत्रियधर्मके अनुसार इस पृथ्वीपर विजय पायी है; अतः इसे भोगो। इसकी अवहेलना न करो॥५९॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि राजधर्मानुशासनपर्वणि व्यासवाक्येऽष्टाविंशोऽध्यायः ॥ २८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें व्यासवाक्यविषयक अट्‌ठाईसवाँ अध्याय पूरा हुआ॥२८॥
</details>

[^*]: नीलकण्ठने ‘प्राप्ति’ का अर्थ ‘लाभ’ और ‘व्यायाम’ का अर्थ उसके विपरीत ‘अलाभ’ किया है।
