+++
title_full = "072 राजाके लिये सदाचारी विद्वान् पुरोहितकी आवश्यकता तथा प्रजापालनका महत्त्व"
title = "०७२"

+++

<details><summary>भागसूचना</summary>

द्विसप्ततितमोऽध्यायः
</details>

<details><summary>सूचना (हिन्दी)</summary>

राजाके लिये सदाचारी विद्वान् पुरोहितकी आवश्यकता तथा प्रजापालनका महत्त्व
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

य एव तु सतो रक्षेदसतश्च निवर्तयेत्।  
स एव राज्ञः कर्तव्यो राजन् राजपुरोहितः ॥ १ ॥
</details>

<details><summary>मूलम्</summary>

य एव तु सतो रक्षेदसतश्च निवर्तयेत्।  
स एव राज्ञः कर्तव्यो राजन् राजपुरोहितः ॥ १ ॥
</details>

<details><summary>अनुवाद (हिन्दी)</summary>

_भीष्मजीने कहा—_ राजन्! राजाको चाहिये कि वह एक ऐसे विद्वान् ब्राह्मणको अपना पुरोहित बनावे, जो उसके सत्कर्मोंकी रक्षा करे और उसे असत् कर्मसे दूर रखे (तथा जो उसके शुभकी रक्षा और अशुभका निवारण करे)॥१॥
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
पुरूरवस ऐलस्य संवादं मातरिश्चनः ॥ २ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
पुरूरवस ऐलस्य संवादं मातरिश्चनः ॥ २ ॥
</details>

<details><summary>अनुवाद (हिन्दी)</summary>

इस विषयमें विद्वान् लोग इला कुमार पुरूरवा तथा वायुके संवादरूप प्राचीन इतिहासका उदाहरण दिया करते हैं॥२॥
</details>

<details open><summary>मूलम् (वचनम्)</summary>

पुरूरवा उवाच
</details>

<details open><summary>विश्वास-प्रस्तुतिः</summary>

कुतःस्विद् ब्राह्मणो जातो वर्णाश्चापि कुतस्त्रयः।  
कस्माच्च भवति श्रेष्ठस्तन्मे व्याख्यातुमर्हसि ॥ ३ ॥
</details>

<details><summary>मूलम्</summary>

कुतःस्विद् ब्राह्मणो जातो वर्णाश्चापि कुतस्त्रयः।  
कस्माच्च भवति श्रेष्ठस्तन्मे व्याख्यातुमर्हसि ॥ ३ ॥
</details>

<details><summary>अनुवाद (हिन्दी)</summary>

_पुरूरवाने पूछा—_ वायुदेव! ब्राह्मणकी उत्पत्ति किससे हुई है? अन्य तीनों वर्ण भी किससे उत्पन्न हुए हैं तथा ब्राह्मण उन सबसे श्रेष्ठ क्यों है? यह मुझे स्पष्टरूपसे बतानेकी कृपा करें॥३॥
</details>

<details open><summary>मूलम् (वचनम्)</summary>

मातरिश्वोवाच
</details>

<details open><summary>विश्वास-प्रस्तुतिः</summary>

ब्राह्मणो मुखतः सृष्टो ब्रह्मणो राजसत्तम।  
बाहुभ्यां क्षत्रियः सृष्ट ऊरुभ्यां वैश्य एव च ॥ ४ ॥
</details>

<details><summary>मूलम्</summary>

ब्राह्मणो मुखतः सृष्टो ब्रह्मणो राजसत्तम।  
बाहुभ्यां क्षत्रियः सृष्ट ऊरुभ्यां वैश्य एव च ॥ ४ ॥
</details>

<details><summary>अनुवाद (हिन्दी)</summary>

_वायुने कहा—_ नृपश्रेष्ठ! ब्रह्माजीके मुखसे ब्राह्मणकी, दोनों भुजाओंसे क्षत्रियकी तथा दोनों ऊरुओंसे वैश्यकी सृष्टि हुई है॥४॥
</details>

<details open><summary>विश्वास-प्रस्तुतिः</summary>

वर्णानां परिचर्यार्थं त्रयाणां भरतर्षभ।  
वर्णश्चतुर्थः पश्चात् तु पद्भ्यां शूद्रो विनिर्मितः ॥ ५ ॥
</details>

<details><summary>मूलम्</summary>

वर्णानां परिचर्यार्थं त्रयाणां भरतर्षभ।  
वर्णश्चतुर्थः पश्चात् तु पद्भ्यां शूद्रो विनिर्मितः ॥ ५ ॥
</details>

<details><summary>अनुवाद (हिन्दी)</summary>

भरतश्रेष्ठ! इसके बाद इन तीनों वर्णोंकी सेवाके लिये ब्रह्माजीके दोनों पैरोंसे चौथे वर्ण शूद्रकी रचना हुई॥५॥
</details>

<details open><summary>विश्वास-प्रस्तुतिः</summary>

ब्राह्मणो जायमानो हि पृथिव्यामनुजायते।  
ईश्वरः सर्वभूतानां धर्मकोशस्य गुप्तये ॥ ६ ॥
</details>

<details><summary>मूलम्</summary>

ब्राह्मणो जायमानो हि पृथिव्यामनुजायते।  
ईश्वरः सर्वभूतानां धर्मकोशस्य गुप्तये ॥ ६ ॥
</details>

<details><summary>अनुवाद (हिन्दी)</summary>

ब्राह्मण जन्मकालसे ही भूतलपर धर्मकोषकी रक्षाके लिये अन्य सब वर्णोंका नियन्ता होता है॥६॥
</details>

<details open><summary>विश्वास-प्रस्तुतिः</summary>

अतः पृथिव्या यन्तारं क्षत्रियं दण्डधारिणम्।  
द्वितीयं वर्णमकरोत् प्रजानामनुगुप्तये ॥ ७ ॥
</details>

<details><summary>मूलम्</summary>

अतः पृथिव्या यन्तारं क्षत्रियं दण्डधारिणम्।  
द्वितीयं वर्णमकरोत् प्रजानामनुगुप्तये ॥ ७ ॥
</details>

<details><summary>अनुवाद (हिन्दी)</summary>

तदनन्तर ब्रह्माजीने पृथ्वीपर शासन करनेवाले और दण्डधारणमें समर्थ दूसरे वर्ण क्षत्रियको प्रजाजनोंकी रक्षाके लिये नियुक्त किया॥७॥
</details>

<details open><summary>विश्वास-प्रस्तुतिः</summary>

वैश्यस्तु धनधान्येन त्रीन् वर्णान् विधृयादिमान्।  
शूद्रो ह्येतान् परिचरेदिति ब्रह्मानुशासनम् ॥ ८ ॥
</details>

<details><summary>मूलम्</summary>

वैश्यस्तु धनधान्येन त्रीन् वर्णान् विधृयादिमान्।  
शूद्रो ह्येतान् परिचरेदिति ब्रह्मानुशासनम् ॥ ८ ॥
</details>

<details><summary>अनुवाद (हिन्दी)</summary>

वैश्य धन-धान्यके द्वारा इन तीनों वर्णोंका पोषण करे और शूद्र शेष तीनों वर्णोंकी सेवामें संलग्न रहे, यह ब्रह्माजीका आदेश है॥८॥
</details>

<details open><summary>मूलम् (वचनम्)</summary>

ऐल उवाच
</details>

<details open><summary>विश्वास-प्रस्तुतिः</summary>

द्विजस्य क्षत्रबन्धोर्वा कस्येयं पृथिवी भवेत्।  
धर्मतः सह वित्तेन सम्यग् वायो प्रचक्ष्व मे ॥ ९ ॥
</details>

<details><summary>मूलम्</summary>

द्विजस्य क्षत्रबन्धोर्वा कस्येयं पृथिवी भवेत्।  
धर्मतः सह वित्तेन सम्यग् वायो प्रचक्ष्व मे ॥ ९ ॥
</details>

<details><summary>अनुवाद (हिन्दी)</summary>

_पुरूरवाने पूछा—_ वायुदेव! धन-धान्यसहित यह पृथ्वी धर्मतः किसकी है? ब्राह्मणकी या क्षत्रियकी? यह मुझे ठीक-ठीक बताइये॥९॥
</details>

<details open><summary>मूलम् (वचनम्)</summary>

वायुरुवाच
</details>

<details open><summary>विश्वास-प्रस्तुतिः</summary>

विप्रस्य सर्वमेवैतद् यत्र किञ्चिज्जगतीगतम्।  
ज्येष्ठेनाभिजनेनेह तद्धर्मकुशला विदुः ॥ १० ॥
</details>

<details><summary>मूलम्</summary>

विप्रस्य सर्वमेवैतद् यत्र किञ्चिज्जगतीगतम्।  
ज्येष्ठेनाभिजनेनेह तद्धर्मकुशला विदुः ॥ १० ॥
</details>

<details><summary>अनुवाद (हिन्दी)</summary>

_वायुदेवने कहा—_ राजन्! धर्मनिपुण विद्वान् ऐसा मानते हैं कि उत्तम स्थानसे उत्पन्न और ज्येष्ठ होनेके कारण इस पृथ्वीपर जो कुछ है, वह सब ब्राह्मणका ही है॥१०॥
</details>

<details open><summary>विश्वास-प्रस्तुतिः</summary>

स्वमेव ब्राह्मणो भुङ्क्ते स्वं वस्ते स्वं ददाति च।  
गुरुर्हि सर्ववर्णानां ज्येष्ठः श्रेष्ठश्च वै द्विजः ॥ ११ ॥
</details>

<details><summary>मूलम्</summary>

स्वमेव ब्राह्मणो भुङ्क्ते स्वं वस्ते स्वं ददाति च।  
गुरुर्हि सर्ववर्णानां ज्येष्ठः श्रेष्ठश्च वै द्विजः ॥ ११ ॥
</details>

<details><summary>अनुवाद (हिन्दी)</summary>

ब्राह्मण अपना ही खाता, अपना ही पहनता और अपना ही देता है। निश्चय ही ब्राह्मण सब वर्णोंका गुरु, ज्येष्ठ और श्रेष्ठ है॥११॥
</details>

<details open><summary>विश्वास-प्रस्तुतिः</summary>

पत्यभावे यथैव स्त्री देवरं कुरुते पतिम्।  
आनन्तर्यात् तथा क्षत्रं पृथिवी कुरुते पतिम्।  
एष ते प्रथमः कल्प आपद्यन्यो भवेत् ततः ॥ १२ ॥
</details>

<details><summary>मूलम्</summary>

पत्यभावे यथैव स्त्री देवरं कुरुते पतिम्।  
आनन्तर्यात् तथा क्षत्रं पृथिवी कुरुते पतिम्।  
एष ते प्रथमः कल्प आपद्यन्यो भवेत् ततः ॥ १२ ॥
</details>

<details><summary>अनुवाद (हिन्दी)</summary>

जैसे वाग्दानके अनन्तर पतिके मर जानेपर स्त्री देवरको पति बनाती है[^*], उसी प्रकार पृथ्वी ब्राह्मणके बाद ही क्षत्रियका पतिरूपमें वरण करती है, यह तुम्हें मैंने अनादि कालसे प्रचलित प्रथम श्रेणीका नियम बताया है। आपत्तिकालमें इसमें फेर-फार भी हो सकता है॥१२॥
</details>

<details open><summary>विश्वास-प्रस्तुतिः</summary>

यदि स्वर्गं परं स्थानं स्वधर्मं परिमार्गसि।  
यत् किञ्चिज्जयसे भूमिं ब्राह्मणाय निवेदय ॥ १३ ॥  
श्रुतवृत्तोपपन्नाय धर्मज्ञाय तपस्विने ।  
स्वधर्मपरितृप्ताय यो न वित्तपरो भवेत् ॥ १४ ॥
</details>

<details><summary>मूलम्</summary>

यदि स्वर्गं परं स्थानं स्वधर्मं परिमार्गसि।  
यत् किञ्चिज्जयसे भूमिं ब्राह्मणाय निवेदय ॥ १३ ॥  
श्रुतवृत्तोपपन्नाय धर्मज्ञाय तपस्विने ।  
स्वधर्मपरितृप्ताय यो न वित्तपरो भवेत् ॥ १४ ॥
</details>

<details><summary>अनुवाद (हिन्दी)</summary>

यदि तुम स्वधर्म-पालनके फलस्वरूप स्वर्गलोकमें उत्तम स्थानकी खोज कर रहे हो (चाहते हो) तो जितनी भूमिपर तुम विजय प्राप्त करो, वह सब शास्त्र और सदाचारसे सम्पन्न, धर्मज्ञ, तपस्वी तथा स्वधर्मसे संतुष्ट ब्राह्मणको पुरोहित बनाकर सौंप दो, जो कि धनोपार्जनमें आसक्त न हो॥१३-१४॥
</details>

<details open><summary>विश्वास-प्रस्तुतिः</summary>

यो राजानं नवेद् बुद्ध्या सर्वतः परिपूर्णया।  
ब्राह्मणो हि कुले जातः कृतप्रज्ञो विनीतवान् ॥ १५ ॥  
श्रेयो नयति राजानं ब्रुवंश्चित्रां सरस्वतीम्।  
राजा चरति यद् धर्मं ब्राह्मणेन निदर्शितम् ॥ १६ ॥
</details>

<details><summary>मूलम्</summary>

यो राजानं नवेद् बुद्ध्या सर्वतः परिपूर्णया।  
ब्राह्मणो हि कुले जातः कृतप्रज्ञो विनीतवान् ॥ १५ ॥  
श्रेयो नयति राजानं ब्रुवंश्चित्रां सरस्वतीम्।  
राजा चरति यद् धर्मं ब्राह्मणेन निदर्शितम् ॥ १६ ॥
</details>

<details><summary>अनुवाद (हिन्दी)</summary>

तथा जो सर्वतोभावसे परिपूर्ण अपनी बुद्धिके द्वारा राजाको सन्मार्गपर ले जा सके; क्योंकि जो ब्राह्मण उत्तम कुलमें उत्पन्न, विशुद्ध बुद्धिसे युक्त और विनयशील होता है, वह विचित्र वाणी बोलकर राजाको कल्याणके पथपर ले जाता है। जो ब्राह्मणका बताया हुआ धर्म है, उसीको राजा आचरणमें लाता है॥१५-१६॥
</details>

<details open><summary>विश्वास-प्रस्तुतिः</summary>

शुश्रूषुरनहंवादी क्षत्रधर्मव्रते स्थितः ।  
तावता सत्कृतः प्राज्ञश्चिरं यशसि तिष्ठति ॥ १७ ॥  
तस्य धर्मस्य सर्वस्य भागी राजपुरोहितः।
</details>

<details><summary>मूलम्</summary>

शुश्रूषुरनहंवादी क्षत्रधर्मव्रते स्थितः ।  
तावता सत्कृतः प्राज्ञश्चिरं यशसि तिष्ठति ॥ १७ ॥  
तस्य धर्मस्य सर्वस्य भागी राजपुरोहितः।
</details>

<details><summary>अनुवाद (हिन्दी)</summary>

क्षत्रियधर्ममें तत्पर रहनेवाला, अहंकारशून्य तथा पुरोहितकी बात सुननेके लिये उत्सुक, उतनेसे ही सम्मानको प्राप्त हुआ विद्वान् नरेश चिरकालतक यशस्वी बना रहता है तथा राजपुरोहित उसके सम्पूर्ण धर्मका भागीदार होता है॥१७॥
</details>

<details open><summary>विश्वास-प्रस्तुतिः</summary>

एवमेव प्रजाः सर्वा राजानमभिसंश्रिताः ॥ १८ ॥  
सम्यग्वृत्ताः स्वधर्मस्था न कुतश्चिद् भयान्विताः।
</details>

<details><summary>मूलम्</summary>

एवमेव प्रजाः सर्वा राजानमभिसंश्रिताः ॥ १८ ॥  
सम्यग्वृत्ताः स्वधर्मस्था न कुतश्चिद् भयान्विताः।
</details>

<details><summary>अनुवाद (हिन्दी)</summary>

इस प्रकार राजाके आश्रयमें रहकर सारी प्रजा सदाचारपरायण, अपने-अपने धर्ममें तत्पर और सब ओरसे निर्भय हो जाती है॥१८॥
</details>

<details open><summary>विश्वास-प्रस्तुतिः</summary>

राष्ट्रे चरन्ति यं धर्मं राज्ञा साध्वभिरक्षिताः ॥ १९ ॥  
चतुर्थं तस्य धर्मस्य राजा भागं तु विन्दति।
</details>

<details><summary>मूलम्</summary>

राष्ट्रे चरन्ति यं धर्मं राज्ञा साध्वभिरक्षिताः ॥ १९ ॥  
चतुर्थं तस्य धर्मस्य राजा भागं तु विन्दति।
</details>

<details><summary>अनुवाद (हिन्दी)</summary>

राजाके द्वारा भलीभाँति सुरक्षित हुए मनुष्य राज्यमें जिस धर्मका आचरण करते हैं, उसका एक चौथाई भाग राजा भी प्राप्त कर लेता है॥१९॥
</details>

<details open><summary>विश्वास-प्रस्तुतिः</summary>

देवा मनुष्याः पितरो गन्धर्वोरगराक्षसाः ॥ २० ॥  
यज्ञमेवोपजीवन्ति नास्ति चेष्टमराजके ।
</details>

<details><summary>मूलम्</summary>

देवा मनुष्याः पितरो गन्धर्वोरगराक्षसाः ॥ २० ॥  
यज्ञमेवोपजीवन्ति नास्ति चेष्टमराजके ।
</details>

<details><summary>अनुवाद (हिन्दी)</summary>

देवता, मनुष्य, पितर, गन्धर्व, नाग और राक्षस—ये सबके सब यज्ञका आश्रय लेकर जीवन-निर्वाह करते हैं; परंतु जहाँ कोई राजा नहीं है, उस राज्यमें यज्ञ नहीं होता है॥२०॥
</details>

<details open><summary>विश्वास-प्रस्तुतिः</summary>

इतो दत्तेन जीवन्ति देवताः पितरस्तथा ॥ २१ ॥  
राजन्येवास्य धर्मस्य योगक्षेमः प्रतिष्ठितः।
</details>

<details><summary>मूलम्</summary>

इतो दत्तेन जीवन्ति देवताः पितरस्तथा ॥ २१ ॥  
राजन्येवास्य धर्मस्य योगक्षेमः प्रतिष्ठितः।
</details>

<details><summary>अनुवाद (हिन्दी)</summary>

देवता और पितर भी इस मर्त्यलोकसे ही दिये गये यज्ञ और श्राद्धसे जीवन यापन करते हैं। अतः इस धर्मका योगक्षेम राजापर ही अवलम्बित है॥२१॥
</details>

<details open><summary>विश्वास-प्रस्तुतिः</summary>

छायायामप्सु वायौ च सुखमुष्णेऽधिगच्छति ॥ २२ ॥  
अग्नौ वाससि सूर्ये च सुखं शीतेऽधिगच्छति।
</details>

<details><summary>मूलम्</summary>

छायायामप्सु वायौ च सुखमुष्णेऽधिगच्छति ॥ २२ ॥  
अग्नौ वाससि सूर्ये च सुखं शीतेऽधिगच्छति।
</details>

<details><summary>अनुवाद (हिन्दी)</summary>

जब गर्मी पड़ती है, उस समय मनुष्य छायामें, जलमें और वायुमें सुखका अनुभव करता है। इसी प्रकार सर्दी पड़नेपर अग्नि और सूर्यके तापसे तथा कपड़ा ओढ़नेसे उसे सुख मिलता है (परंतु अराजकताका भय उपस्थित होनेपर मनुष्यको कहीं किसी वस्तुसे भी सुख प्राप्त नहीं होता है)॥२२॥
</details>

<details open><summary>विश्वास-प्रस्तुतिः</summary>

शब्दे स्पर्शे रसे रूपे गन्धे च रमते मनः॥२३॥  
तेषु भोगेषु सर्वेषु न भीतो लभते सुखम्।  
अभयस्य हि यो दाता तस्यैव सुमहत् फलम्।  
न हि प्राणसमं दानं त्रिषु लोकेषु विद्यते ॥ २४ ॥
</details>

<details><summary>मूलम्</summary>

शब्दे स्पर्शे रसे रूपे गन्धे च रमते मनः॥२३॥  
तेषु भोगेषु सर्वेषु न भीतो लभते सुखम्।  
अभयस्य हि यो दाता तस्यैव सुमहत् फलम्।  
न हि प्राणसमं दानं त्रिषु लोकेषु विद्यते ॥ २४ ॥
</details>

<details><summary>अनुवाद (हिन्दी)</summary>

साधारण अवस्थामें प्रत्येक मनुष्यका मन शब्द, स्पर्श, रूप, रस और गन्धमें आनन्दका अनुभव करता है; परंतु भयभीत मनुष्यको उन सभी भोगोंमें कोई सुख नहीं मिलता है, इसलिये जो अभयदान करनेवाला है, उसीको महान् फलकी प्राप्ति होती है; क्योंकि तीनों लोकोंमें प्राणदानके समान दूसरा कोई दान नहीं है॥
</details>

<details open><summary>विश्वास-प्रस्तुतिः</summary>

इन्द्रो राजा यमो राजा धर्मो राजा तथैव च।  
राजा बिभर्ति रूपाणि राज्ञा सर्वमिदं धृतम् ॥ २५ ॥
</details>

<details><summary>मूलम्</summary>

इन्द्रो राजा यमो राजा धर्मो राजा तथैव च।  
राजा बिभर्ति रूपाणि राज्ञा सर्वमिदं धृतम् ॥ २५ ॥
</details>

<details><summary>अनुवाद (हिन्दी)</summary>

राजा इन्द्र है, राजा यमराज है तथा राजा ही धर्मराज है। राजा अनेक रूप धारण करता है और राजाने ही इस सम्पूर्ण जगत्‌को धारण कर रखा है॥२५॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि राजधर्मानुशासनपर्वणि द्विसप्ततितमोऽध्यायः ॥ ७२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें बहत्तरवाँ अध्याय पूरा हुआ॥७२॥
</details>

[^*]: यस्या म्रियते कन्याया वाचा सत्ये कृते पतिः। तामनेन विधानेन निजो विन्देत देवरः॥ (मनु० ९।६९)
