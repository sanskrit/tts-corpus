+++
title_full = "030 महर्षि नारद और पर्वतका उपाख्यान"
title = "०३० नारदपर्वतोपाख्याने"

+++

<details><summary>भागसूचना</summary>

त्रिंशोऽध्यायः
</details>

<details><summary>सूचना (हिन्दी)</summary>

महर्षि नारद और पर्वतका उपाख्यान
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

स कथं कांचनष्ठीवी सृंजयस्य सुतोऽभवत्।  
पर्वतेन किमर्थं वा दत्तस्तेन ममार च ॥ १ ॥
</details>

<details><summary>मूलम्</summary>

स कथं कांचनष्ठीवी सृंजयस्य सुतोऽभवत्।  
पर्वतेन किमर्थं वा दत्तस्तेन ममार च ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ भगवन्! पर्वत मुनिने राजा सृंजयको सुवर्णष्ठीवी नामक पुत्र किसलिये दिया और वह क्यों मर गया?॥१॥
</details>

<details open><summary>विश्वास-प्रस्तुतिः</summary>

यदा वर्षसहस्रायुस्तदा भवति मानवः।  
कथमप्राप्तकौमारः सृंजयस्य सुतो मृतः ॥ २ ॥
</details>

<details><summary>मूलम्</summary>

यदा वर्षसहस्रायुस्तदा भवति मानवः।  
कथमप्राप्तकौमारः सृंजयस्य सुतो मृतः ॥ २ ॥
</details>

<details><summary>अनुवाद (हिन्दी)</summary>

जब उस समय मनुष्यकी एक हजार वर्षकी आयु होती थी, तब सृंजयका पुत्र कुमारावस्था आनेसे पहले ही क्यों मर गया?॥२॥
</details>

<details open><summary>विश्वास-प्रस्तुतिः</summary>

उताहो नाममात्रं वै सुवर्णष्ठीविनोऽभवत्।  
कथं वा काञ्चनष्ठीवीत्येतदिच्छामि वेदितुम् ॥ ३ ॥
</details>

<details><summary>मूलम्</summary>

उताहो नाममात्रं वै सुवर्णष्ठीविनोऽभवत्।  
कथं वा काञ्चनष्ठीवीत्येतदिच्छामि वेदितुम् ॥ ३ ॥
</details>

<details><summary>अनुवाद (हिन्दी)</summary>

उस बालकका नाममात्र ही सुवर्णष्ठीवी था या उसमें वैसा ही गुण भी था। सुवर्णष्ठीवी नाम पड़नेका कारण क्या था? यह सब मैं जानना चाहता हूँ॥३॥
</details>

<details open><summary>मूलम् (वचनम्)</summary>

श्रीकृष्ण उवाच
</details>

<details open><summary>विश्वास-प्रस्तुतिः</summary>

अत्र ते वर्णयिष्यामि यथावृत्तं जनेश्वर।  
नारदः पर्वतश्चैव द्वावृषी लोकसत्तमौ ॥ ४ ॥
</details>

<details><summary>मूलम्</summary>

अत्र ते वर्णयिष्यामि यथावृत्तं जनेश्वर।  
नारदः पर्वतश्चैव द्वावृषी लोकसत्तमौ ॥ ४ ॥
</details>

<details><summary>अनुवाद (हिन्दी)</summary>

_श्रीकृष्ण बोले—_ जनेश्वर! इस विषयमें जो बात है, वह यथार्थरूपसे बता रहा हूँ, सुनिये। नारद और पर्वत—ये दोनों ऋषि सम्पूर्ण लोकोंमें श्रेष्ठ हैं॥४॥
</details>

<details open><summary>विश्वास-प्रस्तुतिः</summary>

मातुलो भागिनेयश्च देवलोकादिहागतौ ।  
विहर्तुकामौ सम्प्रीत्या मानुषेषु पुरा विभो ॥ ५ ॥
</details>

<details><summary>मूलम्</summary>

मातुलो भागिनेयश्च देवलोकादिहागतौ ।  
विहर्तुकामौ सम्प्रीत्या मानुषेषु पुरा विभो ॥ ५ ॥
</details>

<details><summary>अनुवाद (हिन्दी)</summary>

ये दोनों परस्पर मामा और भानजे लगते हैं! प्रभो! पहलेकी बात है ये दोनों महर्षि मनुष्यलोकमें भ्रमण करनेके लिये प्रेमपूर्वक देवलोकसे यहाँ आये थे॥५॥
</details>

<details open><summary>विश्वास-प्रस्तुतिः</summary>

हविःपवित्रभोज्येन देवभोज्येन चैव हि।  
नारदो मातुलश्चैव भागिनेयश्च पर्वतः ॥ ६ ॥
</details>

<details><summary>मूलम्</summary>

हविःपवित्रभोज्येन देवभोज्येन चैव हि।  
नारदो मातुलश्चैव भागिनेयश्च पर्वतः ॥ ६ ॥
</details>

<details><summary>अनुवाद (हिन्दी)</summary>

वे यहाँ पवित्र हविष्य तथा देवताओंके भोजन करनेयोग्य पदार्थ खाकर रहते थे। नारदजी मामा हैं और पर्वत इनके भानजे हैं॥६॥
</details>

<details open><summary>विश्वास-प्रस्तुतिः</summary>

तावुभौ तपसोपेताववनीतलचारिणौ ।  
भुञ्जानौ मानुषान् भोगान् यथावत् पर्यधावताम् ॥ ७ ॥
</details>

<details><summary>मूलम्</summary>

तावुभौ तपसोपेताववनीतलचारिणौ ।  
भुञ्जानौ मानुषान् भोगान् यथावत् पर्यधावताम् ॥ ७ ॥
</details>

<details><summary>अनुवाद (हिन्दी)</summary>

वे दोनों तपस्वी पृथ्वीतलपर विचरते और मानवीय भोगोंका उपभोग करते हुए यहाँ यथावत्‌रूपसे परिभ्रमण करने लगे॥७॥
</details>

<details open><summary>विश्वास-प्रस्तुतिः</summary>

प्रीतिमन्तौ मुदा युक्तौ समयं चैव चक्रतुः।  
यो भवेद्धृदि संकल्पः शुभो वा यदि वाशुभः ॥ ८ ॥  
अन्योन्यस्य स आख्येयो मृषा शापोऽन्यथा भवेत्।
</details>

<details><summary>मूलम्</summary>

प्रीतिमन्तौ मुदा युक्तौ समयं चैव चक्रतुः।  
यो भवेद्धृदि संकल्पः शुभो वा यदि वाशुभः ॥ ८ ॥  
अन्योन्यस्य स आख्येयो मृषा शापोऽन्यथा भवेत्।
</details>

<details><summary>अनुवाद (हिन्दी)</summary>

उन दोनोंने बड़ी प्रसन्नताके साथ प्रेमपूर्वक यह शर्त कर रखी थी कि हमलोगोंके मनमें शुभ या अशुभ जो भी संकल्प प्रकट हो, उसे हम एक दूसरेसे कह दें; अन्यथा झूठे ही शापका भागी होना पड़ेगा॥८॥
</details>

<details open><summary>विश्वास-प्रस्तुतिः</summary>

तौ तथेति प्रतिज्ञाय महर्षी लोकपूजितौ ॥ ९ ॥  
सृंजयं श्वैत्यमभ्येत्य राजानमिदमूचतुः ।
</details>

<details><summary>मूलम्</summary>

तौ तथेति प्रतिज्ञाय महर्षी लोकपूजितौ ॥ ९ ॥  
सृंजयं श्वैत्यमभ्येत्य राजानमिदमूचतुः ।
</details>

<details><summary>अनुवाद (हिन्दी)</summary>

वे दोनों लोकपूजित महर्षि ‘तथास्तु’ कहकर पूर्वोक्त प्रतिज्ञा करनेके पश्चात् श्वेतपुत्र राजा सृंजयके पास जाकर इस प्रकार बोले—॥९॥
</details>

<details open><summary>विश्वास-प्रस्तुतिः</summary>

आवां भवति वत्स्यावः कञ्चित् कालं हिताय ते ॥ १० ॥  
यथावत् पृथिवीपाल आवयोः प्रगुणीभव।
</details>

<details><summary>मूलम्</summary>

आवां भवति वत्स्यावः कञ्चित् कालं हिताय ते ॥ १० ॥  
यथावत् पृथिवीपाल आवयोः प्रगुणीभव।
</details>

<details><summary>अनुवाद (हिन्दी)</summary>

‘भूपाल! हम दोनों तुम्हारे हितके लिये कुछ कालतक तुम्हारे पास ठहरेंगे। तुम हमारे अनुकूल होकर रहो’॥१०॥
</details>

<details open><summary>विश्वास-प्रस्तुतिः</summary>

तथेति कृत्वा राजा तौ सत्कृत्योपचचार ह ॥ ११ ॥  
ततः कदाचित्तौ राजा महात्मानौ तपोधनौ।  
अब्रवीत् परमप्रीतः सुतेयं वरवर्णिनी ॥ १२ ॥  
एकैव मम कन्यैषा युवां परिचरिष्यसि।  
दर्शनीयानवद्याङ्गी शीलवृत्तसमाहिता ॥ १३ ॥  
सुकुमारी कुमारी च पद्मकिञ्जल्कसुप्रभा।
</details>

<details><summary>मूलम्</summary>

तथेति कृत्वा राजा तौ सत्कृत्योपचचार ह ॥ ११ ॥  
ततः कदाचित्तौ राजा महात्मानौ तपोधनौ।  
अब्रवीत् परमप्रीतः सुतेयं वरवर्णिनी ॥ १२ ॥  
एकैव मम कन्यैषा युवां परिचरिष्यसि।  
दर्शनीयानवद्याङ्गी शीलवृत्तसमाहिता ॥ १३ ॥  
सुकुमारी कुमारी च पद्मकिञ्जल्कसुप्रभा।
</details>

<details><summary>अनुवाद (हिन्दी)</summary>

तब ‘बहुत अच्छा’ कहकर राजाने उन दोनोंका सत्कारपूर्वक पूजन किया। तदनन्तर एक दिन राजा सृंजयने अत्यन्त प्रसन्न होकर उन दोनों तपस्वी महात्माओंसे कहा—‘महर्षियो! यह मेरी एक ही कन्या है, जो परम सुन्दरी, दर्शनीय, निर्दोष अङ्गोंवाली तथा शील और सदाचारसे सम्पन्न है। कमल-केसरके समान कान्तिवाली यह सुकुमारी कुमारी आजसे आप दोनोंकी सेवा करेगी’॥११—१३॥
</details>

<details open><summary>विश्वास-प्रस्तुतिः</summary>

परमं सौम्यमित्युक्तं ताभ्यां राजा शशास ताम् ॥ १४ ॥  
कन्ये विप्रावुपचर देववत् पितृवच्च ह।
</details>

<details><summary>मूलम्</summary>

परमं सौम्यमित्युक्तं ताभ्यां राजा शशास ताम् ॥ १४ ॥  
कन्ये विप्रावुपचर देववत् पितृवच्च ह।
</details>

<details><summary>अनुवाद (हिन्दी)</summary>

तब उन दोनोंने कहा—‘बहुत अच्छा।’ इसके बाद राजाने उस कन्याको आदेश दिया—‘बेटी! तुम इन दोनों महर्षियोंकी देवता और पितरोंके समान सेवा किया करो’।
</details>

<details open><summary>विश्वास-प्रस्तुतिः</summary>

सा तु कन्या तथेत्युक्त्वा पितरं धर्मचारिणी ॥ १५ ॥  
यथानिदेशं राज्ञस्तौ सत्कृत्योपचचार ह।
</details>

<details><summary>मूलम्</summary>

सा तु कन्या तथेत्युक्त्वा पितरं धर्मचारिणी ॥ १५ ॥  
यथानिदेशं राज्ञस्तौ सत्कृत्योपचचार ह।
</details>

<details><summary>अनुवाद (हिन्दी)</summary>

धर्माचरणमें तत्पर रहनेवाली उस कन्याने पितासे ‘ऐसा ही होगा’ यों कहकर राजाकी आज्ञाके अनुसार उन दोनोंकी सत्कारपूर्वक सेवा आरम्भ कर दी॥१५॥
</details>

<details open><summary>विश्वास-प्रस्तुतिः</summary>

तस्यास्तेनोपचारेण रूपेणाप्रतिमेन च ॥ १६ ॥  
नारदं हृच्छयस्तूर्णं सहसैवाभ्यपद्यत ।
</details>

<details><summary>मूलम्</summary>

तस्यास्तेनोपचारेण रूपेणाप्रतिमेन च ॥ १६ ॥  
नारदं हृच्छयस्तूर्णं सहसैवाभ्यपद्यत ।
</details>

<details><summary>अनुवाद (हिन्दी)</summary>

उसकी उस सेवा तथा अनुपम रूप-सौन्दर्यसे नारदके हृदयमें सहसा कामभावका संचार हो गया॥१६॥
</details>

<details open><summary>विश्वास-प्रस्तुतिः</summary>

ववृधे हि ततस्तस्य हृदि कामो महात्मनः ॥ १७ ॥  
यथा शुक्लस्य पक्षस्य प्रवृत्तौ चन्द्रमाः शनैः।
</details>

<details><summary>मूलम्</summary>

ववृधे हि ततस्तस्य हृदि कामो महात्मनः ॥ १७ ॥  
यथा शुक्लस्य पक्षस्य प्रवृत्तौ चन्द्रमाः शनैः।
</details>

<details><summary>अनुवाद (हिन्दी)</summary>

उन महामनस्वी नारदके हृदयमें काम उसी प्रकार धीरे-धीरे बढ़ने लगा, जैसे शुक्लपक्ष आरम्भ होनेपर शनैः-शनैः चन्द्रमाकी वृद्धि होती है॥१७॥
</details>

<details open><summary>विश्वास-प्रस्तुतिः</summary>

न च तं भागिनेयाय पर्वताय महात्मने ॥ १८ ॥  
शशंस हृच्छयं तीव्रं व्रीडमानः स धर्मवित्।
</details>

<details><summary>मूलम्</summary>

न च तं भागिनेयाय पर्वताय महात्मने ॥ १८ ॥  
शशंस हृच्छयं तीव्रं व्रीडमानः स धर्मवित्।
</details>

<details><summary>अनुवाद (हिन्दी)</summary>

धर्मज्ञ नारदने लज्जावश भानजे महात्मा पर्वतको अपने बढ़े हुए दुःसह कामकी बात नहीं बतायी॥
</details>

<details open><summary>विश्वास-प्रस्तुतिः</summary>

तपसा चेङ्गितैश्चैव पर्वतोऽथ बुबोध तम् ॥ १९ ॥  
कामार्तं नारदं क्रुद्धः शशापैनं ततो भृशम्।
</details>

<details><summary>मूलम्</summary>

तपसा चेङ्गितैश्चैव पर्वतोऽथ बुबोध तम् ॥ १९ ॥  
कामार्तं नारदं क्रुद्धः शशापैनं ततो भृशम्।
</details>

<details><summary>अनुवाद (हिन्दी)</summary>

परंतु पर्वतने अपनी तपस्या और नारदजीकी चेष्टाओंसे जान लिया कि नारद कामवेदनासे पीड़ित हैं; फिर तो उन्होंने अत्यन्त कुपित हो उन्हें शाप देते हुए कहा—॥१९॥
</details>

<details open><summary>विश्वास-प्रस्तुतिः</summary>

कृत्वा समयमव्यग्रो भवान् वै सहितो मया ॥ २० ॥  
यो भवेद्धृदि संकल्पः शुभो वा यदि वाशुभः।  
अन्योन्यस्य स आख्येय इति तद्‌ वै मृषा कृतम्॥२१॥  
भवता वचनं ब्रह्मंस्तस्मादेष शपाम्यहम्।
</details>

<details><summary>मूलम्</summary>

कृत्वा समयमव्यग्रो भवान् वै सहितो मया ॥ २० ॥  
यो भवेद्धृदि संकल्पः शुभो वा यदि वाशुभः।  
अन्योन्यस्य स आख्येय इति तद्‌ वै मृषा कृतम्॥२१॥  
भवता वचनं ब्रह्मंस्तस्मादेष शपाम्यहम्।
</details>

<details><summary>अनुवाद (हिन्दी)</summary>

‘आपने मेरे साथ स्वस्थचित्तसे यह शर्त की थी कि ‘हम दोनोंके हृदयमें जो भी शुभ या अशुभ संकल्प हो, उसे हम दोनों एक दूसरेसे कह दें।’ परंतु ब्रह्मन्! आपने अपने उस वचनको मिथ्या कर दिया; इसलिये मैं शाप देनेको उद्यत हुआ हूँ॥२०-२१॥
</details>

<details open><summary>विश्वास-प्रस्तुतिः</summary>

न हि कामं प्रवर्तन्तं भवानाचष्ट मे पुरा ॥ २२ ॥  
सुकुमार्यां कुमार्यां ते तस्मादेष शपाम्यहम्।
</details>

<details><summary>मूलम्</summary>

न हि कामं प्रवर्तन्तं भवानाचष्ट मे पुरा ॥ २२ ॥  
सुकुमार्यां कुमार्यां ते तस्मादेष शपाम्यहम्।
</details>

<details><summary>अनुवाद (हिन्दी)</summary>

‘जब आपके मनमें पहले इस सुकुमारी कुमारीके प्रति कामभावका उदय हुआ तो आपने मुझे नहीं बताया; इसलिये यह मैं आपको शाप दे रहा हूँ॥२२॥
</details>

<details open><summary>विश्वास-प्रस्तुतिः</summary>

ब्रह्मचारी गुरुर्यस्मात्‌ तपस्वी ब्राह्मणश्च सन् ॥ २३ ॥  
अकार्षीः समयभ्रंशमावाभ्यां यः कृतो मिथः।  
शप्स्ये तस्मात् सुसंक्रुद्धो भवन्तं तं निबोध मे ॥ २४ ॥
</details>

<details><summary>मूलम्</summary>

ब्रह्मचारी गुरुर्यस्मात्‌ तपस्वी ब्राह्मणश्च सन् ॥ २३ ॥  
अकार्षीः समयभ्रंशमावाभ्यां यः कृतो मिथः।  
शप्स्ये तस्मात् सुसंक्रुद्धो भवन्तं तं निबोध मे ॥ २४ ॥
</details>

<details><summary>अनुवाद (हिन्दी)</summary>

‘आप ब्रह्मचारी, मेरे गुरुजन, तपस्वी और ब्राह्मण हैं तो भी आपने हमलोगोंमें जो शर्त हुई थी, उसे तोड़ दिया है; इसलिये मैं अत्यन्त कुपित होकर आपको जो शाप दे रहा हूँ उसे सुनिये—॥२३-२४॥
</details>

<details open><summary>विश्वास-प्रस्तुतिः</summary>

सुकुमारी च ते भार्या भविष्यति न संशयः।  
वानरं चैव ते रूपं विवाहात् प्रभृति प्रभो ॥ २५ ॥  
संद्रक्ष्यन्ति नराश्चान्ये स्वरूपेण विनाकृतम्।
</details>

<details><summary>मूलम्</summary>

सुकुमारी च ते भार्या भविष्यति न संशयः।  
वानरं चैव ते रूपं विवाहात् प्रभृति प्रभो ॥ २५ ॥  
संद्रक्ष्यन्ति नराश्चान्ये स्वरूपेण विनाकृतम्।
</details>

<details><summary>अनुवाद (हिन्दी)</summary>

‘प्रभो! यह सुकुमारी आपकी भार्या होगी, इसमें संशय नहीं है, परंतु विवाहके बादसे ही कन्या तथा अन्य सब लोग आपका रूप (मुख) वानरके समान देखने लगेंगे। बंदर जैसा-मुँह आपके स्वरूपको छिपा देगा’॥२५॥
</details>

<details open><summary>विश्वास-प्रस्तुतिः</summary>

स तद् वाक्यं तु विज्ञाय नारदः पर्वतं तथा॥२६॥  
अशपत्तमपि क्रोधाद् भागिनेयं स मातुलः।  
तपसा ब्रह्मचर्येण सत्येन च दमेन च ॥ २७ ॥  
युक्तोऽपि नित्यधर्मश्च न वै स्वर्गमवाप्स्यसि।
</details>

<details><summary>मूलम्</summary>

स तद् वाक्यं तु विज्ञाय नारदः पर्वतं तथा॥२६॥  
अशपत्तमपि क्रोधाद् भागिनेयं स मातुलः।  
तपसा ब्रह्मचर्येण सत्येन च दमेन च ॥ २७ ॥  
युक्तोऽपि नित्यधर्मश्च न वै स्वर्गमवाप्स्यसि।
</details>

<details><summary>अनुवाद (हिन्दी)</summary>

उस बातको समझकर मामा नारदजी भी कुपित हो उठे और उन्होंने अपने भानजे पर्वतको शाप देते हुए कहा—‘अरे! तू तपस्या, ब्रह्मचर्य, सत्य और इन्द्रिय-संयमसे युक्त एवं नित्य धर्मपरायण होनेपर भी स्वर्गलोकमें नहीं जा सकेगा’॥२६-२७॥
</details>

<details open><summary>विश्वास-प्रस्तुतिः</summary>

तौ तु शप्त्वा भृशं क्रुद्धौ परस्परममर्षणौ ॥ २८ ॥  
प्रतिजग्मतुरन्योन्यं क्रुद्धाविव गजोत्तमौ ।
</details>

<details><summary>मूलम्</summary>

तौ तु शप्त्वा भृशं क्रुद्धौ परस्परममर्षणौ ॥ २८ ॥  
प्रतिजग्मतुरन्योन्यं क्रुद्धाविव गजोत्तमौ ।
</details>

<details><summary>अनुवाद (हिन्दी)</summary>

इस प्रकार अत्यन्त कुपित हो एक दूसरेको शाप दे वे दोनों क्रोधमें भरे हुए दो हाथियोंके समान अमर्षपूर्वक प्रतिकूल दिशाओंमें चल दिये॥२८॥
</details>

<details open><summary>विश्वास-प्रस्तुतिः</summary>

पर्वतः पृथिवीं कृत्स्नां विचचार महामतिः ॥ २९ ॥  
पूज्यमानो यथान्यायं तेजसा स्वेन भारत।
</details>

<details><summary>मूलम्</summary>

पर्वतः पृथिवीं कृत्स्नां विचचार महामतिः ॥ २९ ॥  
पूज्यमानो यथान्यायं तेजसा स्वेन भारत।
</details>

<details><summary>अनुवाद (हिन्दी)</summary>

भारत! परम बुद्धिमान् पर्वत अपने तेजसे यथोचित सम्मान पाते हुए सारी पृथ्वीपर विचरने लगे॥२९॥
</details>

<details open><summary>विश्वास-प्रस्तुतिः</summary>

अथ तामलभत् कन्यां नारदः सृंजयात्मजाम् ॥ ३० ॥  
धर्मेण विप्रप्रवरः सुकुमारीमनिन्दिताम् ।
</details>

<details><summary>मूलम्</summary>

अथ तामलभत् कन्यां नारदः सृंजयात्मजाम् ॥ ३० ॥  
धर्मेण विप्रप्रवरः सुकुमारीमनिन्दिताम् ।
</details>

<details><summary>अनुवाद (हिन्दी)</summary>

इधर विप्रवर नारदजीने उस अनिन्द्य सुन्दरी सृंजय-कुमारी सुकुमारीको धर्मके अनुसार पत्नीरूपमें प्राप्त किया॥
</details>

<details open><summary>विश्वास-प्रस्तुतिः</summary>

सा तु कन्या यथाशापं नारदं तं ददर्श ह॥३१॥  
पाणिग्रहणमन्त्राणां नियोगादेव नारदम् ।
</details>

<details><summary>मूलम्</summary>

सा तु कन्या यथाशापं नारदं तं ददर्श ह॥३१॥  
पाणिग्रहणमन्त्राणां नियोगादेव नारदम् ।
</details>

<details><summary>अनुवाद (हिन्दी)</summary>

वैवाहिक मन्त्रोंका प्रयोग होते ही वह राजकन्या शापके अनुसार नारद मुनिको वानराकार मुखसे युक्त देखने लगी॥३१॥
</details>

<details open><summary>विश्वास-प्रस्तुतिः</summary>

सुकुमारी च देवर्षिं वानरप्रतिमाननम् ॥ ३२ ॥  
नैवावामन्यत तदा प्रीतिमत्येव चाभवत्।
</details>

<details><summary>मूलम्</summary>

सुकुमारी च देवर्षिं वानरप्रतिमाननम् ॥ ३२ ॥  
नैवावामन्यत तदा प्रीतिमत्येव चाभवत्।
</details>

<details><summary>अनुवाद (हिन्दी)</summary>

देवर्षिका मुँह वानरके समान देखकर भी सुकुमारीने उनकी अवहेलना नहीं की। वह उनके प्रति अपना प्रेम बढ़ाती ही गयी॥३२॥
</details>

<details open><summary>विश्वास-प्रस्तुतिः</summary>

उपतस्थे च भर्तारं न चान्यं मनसाप्यगात् ॥ ३३ ॥  
देवं मुनिं वा यक्षं वा पतित्वे पतिवत्सला।
</details>

<details><summary>मूलम्</summary>

उपतस्थे च भर्तारं न चान्यं मनसाप्यगात् ॥ ३३ ॥  
देवं मुनिं वा यक्षं वा पतित्वे पतिवत्सला।
</details>

<details><summary>अनुवाद (हिन्दी)</summary>

पतिपर स्नेह रखनेवाली सुकुमारी अपने स्वामीकी सेवामें सदा उपस्थित रहती और दूसरे किसी पुरुषका, वह यक्ष, मुनि अथवा देवता ही क्यों न हो, मनके द्वारा भी पतिरूपसे चिन्तन नहीं करती थी॥३३॥
</details>

<details open><summary>विश्वास-प्रस्तुतिः</summary>

ततः कदाचिद् भगवान् पर्वतोऽनुचचार ह ॥ ३४ ॥  
वनं विरहितं किंचित् तत्रापश्यत् स नारदम्।
</details>

<details><summary>मूलम्</summary>

ततः कदाचिद् भगवान् पर्वतोऽनुचचार ह ॥ ३४ ॥  
वनं विरहितं किंचित् तत्रापश्यत् स नारदम्।
</details>

<details><summary>अनुवाद (हिन्दी)</summary>

तदनन्तर किसी समय भगवान् पर्वत घूमते हुए किसी एकान्त वनमें आ गये। वहाँ उन्होंने नारदजीको देखा॥
</details>

<details open><summary>विश्वास-प्रस्तुतिः</summary>

ततोऽभिवाद्य प्रोवाच नारदं पर्वतस्तदा ॥ ३५ ॥  
भवान् प्रसादं कुरुतात् स्वर्गादेशाय मे प्रभो।
</details>

<details><summary>मूलम्</summary>

ततोऽभिवाद्य प्रोवाच नारदं पर्वतस्तदा ॥ ३५ ॥  
भवान् प्रसादं कुरुतात् स्वर्गादेशाय मे प्रभो।
</details>

<details><summary>अनुवाद (हिन्दी)</summary>

तब पर्वतने नारदजीको प्रणाम करके कहा—‘प्रभो! आप मुझे स्वर्गमें जानेके लिये आज्ञा देनेकी कृपा करें’॥३५॥॥
</details>

<details open><summary>विश्वास-प्रस्तुतिः</summary>

तमुवाच ततो दृष्ट्वा पर्वतं नारदस्तथा ॥ ३६ ॥  
कृताञ्जलिमुपासीनं दीनं दीनतरः स्वयम्।
</details>

<details><summary>मूलम्</summary>

तमुवाच ततो दृष्ट्वा पर्वतं नारदस्तथा ॥ ३६ ॥  
कृताञ्जलिमुपासीनं दीनं दीनतरः स्वयम्।
</details>

<details><summary>अनुवाद (हिन्दी)</summary>

नारदजीने देखा, पर्वत दीनभावसे हाथ जोड़कर मेरे पास खड़ा है; फिर तो वे स्वयं भी अत्यन्त दीन होकर उनसे बोले—॥३६॥
</details>

<details open><summary>विश्वास-प्रस्तुतिः</summary>

त्वयाहं प्रथमं शप्तो वानरस्त्वं भविष्यसि ॥ ३७ ॥  
इत्युक्तेन मया पश्चाच्छप्तस्त्वमपि मत्सरात्।  
अद्यप्रभृति वै वासं स्वर्गे नावाप्स्यसीति ह ॥ ३८ ॥  
तव नैतद्धि विसदृशं पुत्रस्थाने हि मे भवान्।
</details>

<details><summary>मूलम्</summary>

त्वयाहं प्रथमं शप्तो वानरस्त्वं भविष्यसि ॥ ३७ ॥  
इत्युक्तेन मया पश्चाच्छप्तस्त्वमपि मत्सरात्।  
अद्यप्रभृति वै वासं स्वर्गे नावाप्स्यसीति ह ॥ ३८ ॥  
तव नैतद्धि विसदृशं पुत्रस्थाने हि मे भवान्।
</details>

<details><summary>अनुवाद (हिन्दी)</summary>

‘वत्स! पहले तुमने मुझे यह शाप दिया था कि ‘तुम वानर हो जाओ।’ तुम्हारे ऐसा कहनेके बाद मैंने भी मत्सरतावश तुम्हें शाप दे दिया, जिससे आजतक तुम स्वर्गमें नहीं जा सके। यह तुम्हारे योग्य कार्य नहीं था; क्योंकि तुम मेरे पुत्रकी जगहपर हो’॥३७-३८॥
</details>

<details open><summary>विश्वास-प्रस्तुतिः</summary>

न्यवर्तयेतां तौ शापावन्योन्येन तदा मुनी ॥ ३९ ॥  
श्रीसमृद्धं तदा दृष्ट्वा नारदं देवरूपिणम्।  
सुकुमारी प्रदुद्राव परपत्यभिशङ्कया ॥ ४० ॥
</details>

<details><summary>मूलम्</summary>

न्यवर्तयेतां तौ शापावन्योन्येन तदा मुनी ॥ ३९ ॥  
श्रीसमृद्धं तदा दृष्ट्वा नारदं देवरूपिणम्।  
सुकुमारी प्रदुद्राव परपत्यभिशङ्कया ॥ ४० ॥
</details>

<details><summary>अनुवाद (हिन्दी)</summary>

इस प्रकार बातचीत करके उन दोनों ऋषियोंने एक दूसरेके शापको निवृत्त कर दिया। तब नारदजीको देवताके समान तेजस्वी रूपमें देखकर सुकुमारी पराये पतिकी आशङ्कासे भाग चली॥३९-४०॥
</details>

<details open><summary>विश्वास-प्रस्तुतिः</summary>

तां पर्वतस्ततो दृष्ट्वा प्रद्रवन्तीमनिन्दिताम्।  
अब्रवीत् तव भर्तैष नात्र कार्या विचारणा ॥ ४१ ॥
</details>

<details><summary>मूलम्</summary>

तां पर्वतस्ततो दृष्ट्वा प्रद्रवन्तीमनिन्दिताम्।  
अब्रवीत् तव भर्तैष नात्र कार्या विचारणा ॥ ४१ ॥
</details>

<details><summary>अनुवाद (हिन्दी)</summary>

उस सती साध्वी राजकन्याको भागती देख पर्वतने इससे कहा—‘देवि! ये तुम्हारे पति ही हैं। इसमें अन्यथा विचार करनेकी आवश्यकता नहीं है’॥४१॥
</details>

<details open><summary>विश्वास-प्रस्तुतिः</summary>

ऋषिः परमधर्मात्मा नारदो भगवान् प्रभुः।  
तवैवाभेद्यहृदयो मा तेऽभूदत्र संशयः ॥ ४२ ॥
</details>

<details><summary>मूलम्</summary>

ऋषिः परमधर्मात्मा नारदो भगवान् प्रभुः।  
तवैवाभेद्यहृदयो मा तेऽभूदत्र संशयः ॥ ४२ ॥
</details>

<details><summary>अनुवाद (हिन्दी)</summary>

‘ये तुम्हारे पति अभेद्य हृदयवाले परम धर्मात्मा प्रभु भगवान् नारद मुनि ही हैं। इस विषयमें तुम्हें संदेह नहीं होना चाहिये’॥४२॥
</details>

<details open><summary>विश्वास-प्रस्तुतिः</summary>

सानुनीता बहुविधं पर्वतेन महात्मना।  
शापदोषं च तं भर्तुः श्रुत्वा प्रकृतिमागता ॥ ४३ ॥  
पर्वतोऽथ ययौ स्वर्गं नारदोऽभ्यगमद् गृहान्।
</details>

<details><summary>मूलम्</summary>

सानुनीता बहुविधं पर्वतेन महात्मना।  
शापदोषं च तं भर्तुः श्रुत्वा प्रकृतिमागता ॥ ४३ ॥  
पर्वतोऽथ ययौ स्वर्गं नारदोऽभ्यगमद् गृहान्।
</details>

<details><summary>अनुवाद (हिन्दी)</summary>

महात्मा पर्वतके बहुत समझाने-बुझानेपर पतिके शाप-दोषकी बात सुनकर सुकुमारीका मन स्वस्थ हुआ। तत्पश्चात् पर्वतमुनि स्वर्गमें लौट गये और नारदजी सुकुमारीके घर आये॥४३॥
</details>

<details open><summary>मूलम् (वचनम्)</summary>

वासुदेव उवाच
</details>

<details open><summary>विश्वास-प्रस्तुतिः</summary>

प्रत्यक्षकर्ता सर्वस्य नारदो भगवानृषिः।  
एष वक्ष्यति ते पृष्टो यथावृत्तं नरोत्तम ॥ ४४ ॥
</details>

<details><summary>मूलम्</summary>

प्रत्यक्षकर्ता सर्वस्य नारदो भगवानृषिः।  
एष वक्ष्यति ते पृष्टो यथावृत्तं नरोत्तम ॥ ४४ ॥
</details>

<details><summary>अनुवाद (हिन्दी)</summary>

_श्रीकृष्ण कहते हैं—_ नरश्रेष्ठ! भगवान् नारद ऋषि इन सब घटनाओंके प्रत्यक्षदर्शी हैं। तुम्हारे पूछनेपर ये सारी बातें बता देंगे॥४४॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि राजधर्मानुशासनपर्वणि नारदपर्वतोपाख्याने त्रिंशोऽध्यायः ॥ ३० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें नारद और पर्वतका उपाख्यानविषयक तीसवाँ अध्याय पूरा हुआ॥३०॥
</details>
