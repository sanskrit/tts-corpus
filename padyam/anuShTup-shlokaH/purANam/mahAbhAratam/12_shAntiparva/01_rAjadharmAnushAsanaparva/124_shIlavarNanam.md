+++
title_full = "124 इन्द्र और प्रह्लादकी कथा—शीलका प्रभाव, शीलके अभावमें धर्म, सत्य, सदाचार, बल और लक्ष्मीके न रहनेका वर्णन"
title = "१२४ शीलवर्णनम्"

+++

<details><summary>भागसूचना</summary>

चतुर्विंशत्यधिकशततमोऽध्यायः
</details>

<details><summary>सूचना (हिन्दी)</summary>

इन्द्र और प्रह्लादकी कथा—शीलका प्रभाव, शीलके अभावमें धर्म, सत्य, सदाचार, बल और लक्ष्मीके न रहनेका वर्णन
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

इमे जना नरश्रेष्ठ प्रशंसन्ति सदा भुवि।  
धर्मस्य शीलमेवादौ ततो मे संशयो महान् ॥ १ ॥
</details>

<details><summary>मूलम्</summary>

इमे जना नरश्रेष्ठ प्रशंसन्ति सदा भुवि।  
धर्मस्य शीलमेवादौ ततो मे संशयो महान् ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ नरश्रेष्ठ! पितामह! भूमण्डलके ये सभी मनुष्य सर्वप्रथम धर्मके अनुरूप शीलकी ही अधिक प्रशंसा करते हैं; अतः इस विषयमें मुझे बड़ा भारी संदेह हो गया है॥१॥
</details>

<details open><summary>विश्वास-प्रस्तुतिः</summary>

यदि तच्छक्यमस्माभिर्ज्ञातुं धर्मभृतां वर।  
श्रोतुमिच्छामि तत् सर्वं यथैतदुपलभ्यते ॥ २ ॥
</details>

<details><summary>मूलम्</summary>

यदि तच्छक्यमस्माभिर्ज्ञातुं धर्मभृतां वर।  
श्रोतुमिच्छामि तत् सर्वं यथैतदुपलभ्यते ॥ २ ॥
</details>

<details><summary>अनुवाद (हिन्दी)</summary>

धर्मात्माओंमें श्रेष्ठ! यदि मै उसे जान सकूँ तो जिस प्रकार शीलकी उपलब्धि होती है, वह सब सुनना चाहता हूँ॥२॥
</details>

<details open><summary>विश्वास-प्रस्तुतिः</summary>

कथं तत् प्राप्यते शीलं श्रोतुमिच्छामि भारत।  
किंलक्षणं च तत् प्रोक्तं ब्रूहि मे वदतां वर॥३॥
</details>

<details><summary>मूलम्</summary>

कथं तत् प्राप्यते शीलं श्रोतुमिच्छामि भारत।  
किंलक्षणं च तत् प्रोक्तं ब्रूहि मे वदतां वर॥३॥
</details>

<details><summary>अनुवाद (हिन्दी)</summary>

भारत! वह शील कैसे प्राप्त होता है? यह सुननेकी मेरी बड़ी इच्छा है। वक्ताओंमें श्रेष्ठ पितामह! उसका क्या लक्षण बताया गया है? यह मुझसे कहिये॥३॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

पुरा दुर्योधनेनेह धृतराष्ट्राय मानद।  
आख्यातं तप्यमानेन श्रियं दृष्ट्वा तथागताम् ॥ ४ ॥  
इन्द्रप्रस्थे महाराज तव सभ्रातृकस्य ह।  
सभायां चाह वचनं तत् सर्वं शृणु भारत ॥ ५ ॥  
भवतस्तां सभां दृष्ट्वा समृद्धिं चाप्यनुत्तमाम्।  
दुर्योधनस्तदाऽऽसीनः सर्वं पित्रे न्यवेदयत् ॥ ६ ॥
</details>

<details><summary>मूलम्</summary>

पुरा दुर्योधनेनेह धृतराष्ट्राय मानद।  
आख्यातं तप्यमानेन श्रियं दृष्ट्वा तथागताम् ॥ ४ ॥  
इन्द्रप्रस्थे महाराज तव सभ्रातृकस्य ह।  
सभायां चाह वचनं तत् सर्वं शृणु भारत ॥ ५ ॥  
भवतस्तां सभां दृष्ट्वा समृद्धिं चाप्यनुत्तमाम्।  
दुर्योधनस्तदाऽऽसीनः सर्वं पित्रे न्यवेदयत् ॥ ६ ॥
</details>

<details><summary>अनुवाद (हिन्दी)</summary>

_भीष्मजीने कहा—_ दूसरोंको मान देनेवाले महाराज! भरतनन्दन! पहले इन्द्रप्रस्थमें (राजसूययज्ञके समय) भाइयोंसहित तुम्हारी वैसी अद्‌भुत श्री-सम्पत्ति, वह परम उत्तम सभा और समृद्धि देखकर संतप्त हुए दुर्योधनने कौरवसभामें बैठकर पिता धृतराष्ट्रसे अपनी गहरी चिन्ता प्रकट की—सारी मनोव्यथा कह सुनायी। उसने सभामें जो बातें कही थीं, वह सब सुनो॥
</details>

<details open><summary>विश्वास-प्रस्तुतिः</summary>

श्रुत्वा हि धृतराष्ट्रश्च दुर्योधनवचस्तदा।  
अब्रवीत् कर्णसहितं दुर्योधनमिदं वचः ॥ ७ ॥
</details>

<details><summary>मूलम्</summary>

श्रुत्वा हि धृतराष्ट्रश्च दुर्योधनवचस्तदा।  
अब्रवीत् कर्णसहितं दुर्योधनमिदं वचः ॥ ७ ॥
</details>

<details><summary>अनुवाद (हिन्दी)</summary>

उस समय धृतराष्ट्रने दुर्योधनकी बात सुनकर कर्णसहित उससे इस प्रकार कहा॥७॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

किमर्थं तप्यसे पुत्र श्रोतुमिच्छामि तत्त्वतः।  
श्रुत्वा त्वामनुनेष्यामि यदि सम्यग् भविष्यति ॥ ८ ॥
</details>

<details><summary>मूलम्</summary>

किमर्थं तप्यसे पुत्र श्रोतुमिच्छामि तत्त्वतः।  
श्रुत्वा त्वामनुनेष्यामि यदि सम्यग् भविष्यति ॥ ८ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ बेटा! तुम किसलिये संतप्त हो रहे हो? यह मैं ठीक-ठीक सुनना चाहता हूँ, सुनकर यदि उचित होगा तो तुम्हें समझानेका प्रयत्न करूँगा॥८॥
</details>

<details open><summary>विश्वास-प्रस्तुतिः</summary>

त्वया च महदैश्वर्यं प्राप्तं परपुरञ्जय।  
किंकरा भ्रातरः सर्वे मित्रसम्बन्धिनः सदा ॥ ९ ॥
</details>

<details><summary>मूलम्</summary>

त्वया च महदैश्वर्यं प्राप्तं परपुरञ्जय।  
किंकरा भ्रातरः सर्वे मित्रसम्बन्धिनः सदा ॥ ९ ॥
</details>

<details><summary>अनुवाद (हिन्दी)</summary>

शत्रुनगरीपर विजय पानेवाले वीर! तुमने भी तो महान् ऐश्वर्य प्राप्त किया है? तुम्हारे समस्त भाई, मित्र और सम्बन्धी सदा तुम्हारी सेवामें उपस्थित रहते हैं॥
</details>

<details open><summary>विश्वास-प्रस्तुतिः</summary>

आच्छादयसि प्रावारानश्नासि पिशितौदनम् ।  
आजानेया वहन्त्यश्वाः केनासि हरिणः कृशः ॥ १० ॥
</details>

<details><summary>मूलम्</summary>

आच्छादयसि प्रावारानश्नासि पिशितौदनम् ।  
आजानेया वहन्त्यश्वाः केनासि हरिणः कृशः ॥ १० ॥
</details>

<details><summary>अनुवाद (हिन्दी)</summary>

तुम अच्छे-अच्छे वस्त्र ओढ़ते-पहनते हो, पिशितौदन खाते हो और ‘आजानेय’ अश्व (अरबी घोड़े) तुम्हारा रथ खींचते हैं, फिर तुम क्यों सफेद और दुबले हुए जाते हो?॥१०॥
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

दश तानि सहस्राणि स्नातकानां महात्मनाम्।  
भुञ्जते रुक्मपात्रीभिर्युधिष्ठिरनिवेशने ॥ ११ ॥
</details>

<details><summary>मूलम्</summary>

दश तानि सहस्राणि स्नातकानां महात्मनाम्।  
भुञ्जते रुक्मपात्रीभिर्युधिष्ठिरनिवेशने ॥ ११ ॥
</details>

<details><summary>अनुवाद (हिन्दी)</summary>

_दुर्योधनने कहा—_ पिताजी! युधिष्ठिरके महलमें दस हजार महामनस्वी स्नातक ब्राह्मण प्रतिदिन सोनेकी थालियोंमें भोजन करते हैं॥११॥
</details>

<details open><summary>विश्वास-प्रस्तुतिः</summary>

दृष्ट्वा च तां सभां दिव्यां दिव्यपुष्पफलान्विताम्।  
अश्वांस्तित्तिरकल्माषान् वस्त्राणि विविधानि च ॥ १२ ॥  
दृष्ट्वा तां पाण्डवेयानामृद्धिं वैश्रवणीं शुभाम्।  
अमित्राणां सुमहतीमनुशोचामि भारत ॥ १३ ॥
</details>

<details><summary>मूलम्</summary>

दृष्ट्वा च तां सभां दिव्यां दिव्यपुष्पफलान्विताम्।  
अश्वांस्तित्तिरकल्माषान् वस्त्राणि विविधानि च ॥ १२ ॥  
दृष्ट्वा तां पाण्डवेयानामृद्धिं वैश्रवणीं शुभाम्।  
अमित्राणां सुमहतीमनुशोचामि भारत ॥ १३ ॥
</details>

<details><summary>अनुवाद (हिन्दी)</summary>

भारत! दिव्य फल-फूलोंसे सुशोभित वह दिव्य सभा, वे तीतरके समान रंगवाले चितकबरे घोड़े और वे भाँति-भाँतिके दिव्य वस्त्र (अपने पास कहाँ हैं? वह सब) देखकर अपने शत्रु पाण्डवोंके उस कुबेरके समान शुभ एवं विशाल ऐश्वर्यका अवलोकन करके मैं निरन्तर शोकमें डूबा जा रहा हूँ॥१२-१३॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

यदीच्छसि श्रियं तात यादृशी सा युधिष्ठिरे।  
विशिष्टां वा नरव्याघ्र शीलवान् भव पुत्रक ॥ १४ ॥
</details>

<details><summary>मूलम्</summary>

यदीच्छसि श्रियं तात यादृशी सा युधिष्ठिरे।  
विशिष्टां वा नरव्याघ्र शीलवान् भव पुत्रक ॥ १४ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ तात! पुरुषसिंह! बेटा! युधिष्ठिरके पास जैसी सम्पत्ति है, वैसी या उससे भी बढ़कर राजलक्ष्मीको यदि तुम पाना चाहते हो तो शीलवान् बनो॥१४॥
</details>

<details open><summary>विश्वास-प्रस्तुतिः</summary>

शीलेन हि त्रयो लोकाः शक्या जेतुं न संशयः।  
न हि किंचिदसाध्यं वै लोके शीलवतां भवेत् ॥ १५ ॥
</details>

<details><summary>मूलम्</summary>

शीलेन हि त्रयो लोकाः शक्या जेतुं न संशयः।  
न हि किंचिदसाध्यं वै लोके शीलवतां भवेत् ॥ १५ ॥
</details>

<details><summary>अनुवाद (हिन्दी)</summary>

इसमें संशय नहीं है कि शीलके द्वारा तीनों लोकोंपर विजय पायी जा सकती है। शीलवानोंके लिये संसारमें कुछ भी असाध्य नहीं है॥१५॥
</details>

<details open><summary>विश्वास-प्रस्तुतिः</summary>

एकरात्रेण मान्धाता त्र्यहेण जनमेजयः।  
सप्तरात्रेण नाभागः पृथिवीं प्रतिपेदिरे ॥ १६ ॥
</details>

<details><summary>मूलम्</summary>

एकरात्रेण मान्धाता त्र्यहेण जनमेजयः।  
सप्तरात्रेण नाभागः पृथिवीं प्रतिपेदिरे ॥ १६ ॥
</details>

<details><summary>अनुवाद (हिन्दी)</summary>

मान्धाताने एक ही दिनमें, जनमेजयने तीन ही दिनोंमें और नाभागने सात दिनोंमें ही इस पृथ्वीका राज्य प्राप्त किया था॥१६॥
</details>

<details open><summary>विश्वास-प्रस्तुतिः</summary>

एते हि पार्थिवाः सर्वे शीलवन्तो दयान्विताः।  
अतस्तेषां गुणक्रीता वसुधा स्वयमागता ॥ १७ ॥
</details>

<details><summary>मूलम्</summary>

एते हि पार्थिवाः सर्वे शीलवन्तो दयान्विताः।  
अतस्तेषां गुणक्रीता वसुधा स्वयमागता ॥ १७ ॥
</details>

<details><summary>अनुवाद (हिन्दी)</summary>

ये सभी राजा शीलवान् और दयालु थे। अतः उनके द्वारा गुणोंके मोल खरीदी हुई यह पृथ्वी स्वयं ही उनके पास आयी थी॥१७॥
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

कथं तत् प्राप्यते शीलं श्रोतुमिच्छामि भारत।  
येन शीलेन तैः प्राप्ता क्षिप्रमेव वसुन्धरा ॥ १८ ॥
</details>

<details><summary>मूलम्</summary>

कथं तत् प्राप्यते शीलं श्रोतुमिच्छामि भारत।  
येन शीलेन तैः प्राप्ता क्षिप्रमेव वसुन्धरा ॥ १८ ॥
</details>

<details><summary>अनुवाद (हिन्दी)</summary>

_दुर्योधनने पूछा—_ भारत! जिसके द्वारा उन राजाओंने शीघ्र ही भूमण्डलका राज्य प्राप्त कर लिया, वह शील कैसे प्राप्त होता है? यह मैं सुनना चाहता हूँ॥१८॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
नारदेन पुरा प्रोक्तं शीलमाश्रित्य भारत ॥ १९ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
नारदेन पुरा प्रोक्तं शीलमाश्रित्य भारत ॥ १९ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ भरतनन्दन! इस विषयमें एक प्राचीन इतिहासका उदाहरण दिया जाता है, जिसे नारदजीने पहले शीलके प्रसंगमें कहा था॥१९॥
</details>

<details open><summary>विश्वास-प्रस्तुतिः</summary>

प्रह्रादेन हृतं राज्यं महेन्द्रस्य महात्मनः।  
शीलमाश्रित्य दैत्येन त्रैलोक्यं च वशे कृतम् ॥ २० ॥
</details>

<details><summary>मूलम्</summary>

प्रह्रादेन हृतं राज्यं महेन्द्रस्य महात्मनः।  
शीलमाश्रित्य दैत्येन त्रैलोक्यं च वशे कृतम् ॥ २० ॥
</details>

<details><summary>अनुवाद (हिन्दी)</summary>

दैत्यराज प्रह्लादने शीलका ही आश्रय लेकर महामना महेन्द्रका राज्य हर लिया और तीनों लोकोंको भी अपने वशमें कर लिया॥२०॥
</details>

<details open><summary>विश्वास-प्रस्तुतिः</summary>

ततो बृहस्पतिं शक्रः प्राञ्जलिः समुपस्थितः।  
तमुवाच महाप्राज्ञः श्रेय इच्छामि वेदितुम् ॥ २१ ॥
</details>

<details><summary>मूलम्</summary>

ततो बृहस्पतिं शक्रः प्राञ्जलिः समुपस्थितः।  
तमुवाच महाप्राज्ञः श्रेय इच्छामि वेदितुम् ॥ २१ ॥
</details>

<details><summary>अनुवाद (हिन्दी)</summary>

तब महाबुद्धिमान् इन्द्र हाथ जोड़कर बृहस्पतिजीकी सेवामें उपस्थित हुए और उनसे बोले—‘भगवन्! मैं अपने कल्याणका उपाय जानना चाहता हूँ’॥२१॥
</details>

<details open><summary>विश्वास-प्रस्तुतिः</summary>

ततो बृहस्पतिस्तस्मै ज्ञानं नैःश्रेयसं परम्।  
कथयामास भगवान् देवेन्द्राय कुरूद्वह ॥ २२ ॥
</details>

<details><summary>मूलम्</summary>

ततो बृहस्पतिस्तस्मै ज्ञानं नैःश्रेयसं परम्।  
कथयामास भगवान् देवेन्द्राय कुरूद्वह ॥ २२ ॥
</details>

<details><summary>अनुवाद (हिन्दी)</summary>

कुरुश्रेष्ठ! तब भगवान् बृहस्पतिने उन देवेन्द्रको कल्याणकारी परम ज्ञानका उपदेश दिया॥२२॥
</details>

<details open><summary>विश्वास-प्रस्तुतिः</summary>

एतावच्छ्रेय इत्येव बृहस्पतिरभाषत ।  
इन्द्रस्तु भूयः पप्रच्छ को विशेषो भवेदिति ॥ २३ ॥
</details>

<details><summary>मूलम्</summary>

एतावच्छ्रेय इत्येव बृहस्पतिरभाषत ।  
इन्द्रस्तु भूयः पप्रच्छ को विशेषो भवेदिति ॥ २३ ॥
</details>

<details><summary>अनुवाद (हिन्दी)</summary>

तत्पश्चात् इतना ही श्रेय (कल्याणका उपाय) है, ऐसा बृहस्पतिने कहा। तब इन्द्रने फिर पूछा—‘इससे विशेष वस्तु क्या है?’॥२३॥
</details>

<details open><summary>मूलम् (वचनम्)</summary>

बृहस्पतिरुवाच
</details>

<details open><summary>विश्वास-प्रस्तुतिः</summary>

विशेषोऽस्ति महांस्तात भार्गवस्य महात्मनः।  
अत्रागमय भद्रं ते भूय एव सुरर्षभ ॥ २४ ॥
</details>

<details><summary>मूलम्</summary>

विशेषोऽस्ति महांस्तात भार्गवस्य महात्मनः।  
अत्रागमय भद्रं ते भूय एव सुरर्षभ ॥ २४ ॥
</details>

<details><summary>अनुवाद (हिन्दी)</summary>

_बृहस्पतिने कहा—_ तात! सुरश्रेष्ठ! इससे भी विशेष महत्त्वपूर्ण वस्तुका ज्ञान महात्मा शुक्राचार्यको है। तुम्हारा कल्याण हो। तुम उन्हींके पास जाकर पुनः उस वस्तुका ज्ञान प्राप्त करो॥२४॥
</details>

<details open><summary>विश्वास-प्रस्तुतिः</summary>

आत्मनस्तु ततः श्रेयो भार्गवात् सुमहातपाः।  
ज्ञानमागमयत् प्रीत्या पुनः स परमद्युतिः ॥ २५ ॥
</details>

<details><summary>मूलम्</summary>

आत्मनस्तु ततः श्रेयो भार्गवात् सुमहातपाः।  
ज्ञानमागमयत् प्रीत्या पुनः स परमद्युतिः ॥ २५ ॥
</details>

<details><summary>अनुवाद (हिन्दी)</summary>

तब परम तेजस्वी महातपस्वी इन्द्रने प्रसन्नता-पूर्वक शुक्राचार्यसे पुनः अपने लिये श्रेयका ज्ञान प्राप्त किया॥२५॥
</details>

<details open><summary>विश्वास-प्रस्तुतिः</summary>

तेनापि समनुज्ञातो भार्गवेण महात्मना।  
श्रेयोऽस्तीति पुनर्भूयः शुक्रमाह शतक्रतुः ॥ २६ ॥
</details>

<details><summary>मूलम्</summary>

तेनापि समनुज्ञातो भार्गवेण महात्मना।  
श्रेयोऽस्तीति पुनर्भूयः शुक्रमाह शतक्रतुः ॥ २६ ॥
</details>

<details><summary>अनुवाद (हिन्दी)</summary>

महात्मा भार्गवने जब उन्हें उपदेश दे दिया, तब इन्द्रने पुनः शुक्राचार्यसे पूछा—‘क्या इससे भी विशेष श्रेय है’?॥२६॥
</details>

<details open><summary>विश्वास-प्रस्तुतिः</summary>

भार्गवस्त्वाह सर्वज्ञः प्रह्रादस्य महात्मनः।  
ज्ञानमस्ति विशेषेणेत्युक्तो हृष्टश्च सोऽभवत् ॥ २७ ॥
</details>

<details><summary>मूलम्</summary>

भार्गवस्त्वाह सर्वज्ञः प्रह्रादस्य महात्मनः।  
ज्ञानमस्ति विशेषेणेत्युक्तो हृष्टश्च सोऽभवत् ॥ २७ ॥
</details>

<details><summary>अनुवाद (हिन्दी)</summary>

_तब सर्वज्ञ शुक्राचार्यने कहा—_ ‘महात्मा प्रह्लादको इससे विशेष श्रेयका ज्ञान है।’ यह सुनकर इन्द्र बड़े प्रसन्न हुए॥२७॥
</details>

<details open><summary>विश्वास-प्रस्तुतिः</summary>

स ततो ब्राह्मणो भूत्वा प्रह्रादं पाकशासनः।  
गत्वा प्रोवाच मेधावी श्रेय इच्छामि वेदितुम् ॥ २८ ॥
</details>

<details><summary>मूलम्</summary>

स ततो ब्राह्मणो भूत्वा प्रह्रादं पाकशासनः।  
गत्वा प्रोवाच मेधावी श्रेय इच्छामि वेदितुम् ॥ २८ ॥
</details>

<details><summary>अनुवाद (हिन्दी)</summary>

तदनन्तर बुद्धिमान् इन्द्र ब्राह्मणका रूप धारण करके प्रह्लादके पास गये और बोले—‘राजन्! मैं श्रेय जानना चाहता हूँ’॥२८॥
</details>

<details open><summary>विश्वास-प्रस्तुतिः</summary>

प्रह्रादस्त्वब्रवीद् विप्रं क्षणो नास्ति द्विजर्षभ।  
त्रैलोक्यराज्यसक्तस्य ततो नोपदिशामि ते ॥ २९ ॥
</details>

<details><summary>मूलम्</summary>

प्रह्रादस्त्वब्रवीद् विप्रं क्षणो नास्ति द्विजर्षभ।  
त्रैलोक्यराज्यसक्तस्य ततो नोपदिशामि ते ॥ २९ ॥
</details>

<details><summary>अनुवाद (हिन्दी)</summary>

_प्रह्लादने ब्राह्मणसे कहा—_ ‘द्विजश्रेष्ठ! त्रिलोकीके राज्यकी व्यवस्थामें व्यस्त रहनेके कारण मेरे पास समय नहीं है, अतः मैं आपको उपदेश नहीं दे सकूँगा’॥२९॥
</details>

<details open><summary>विश्वास-प्रस्तुतिः</summary>

ब्राह्मणस्त्वब्रवीद् राजन्‌ यस्मिन्‌ काले क्षणो भवेत्।  
तदोपादेष्टुमिच्छामि यदाचर्यमनुत्तमम् ॥ ३० ॥
</details>

<details><summary>मूलम्</summary>

ब्राह्मणस्त्वब्रवीद् राजन्‌ यस्मिन्‌ काले क्षणो भवेत्।  
तदोपादेष्टुमिच्छामि यदाचर्यमनुत्तमम् ॥ ३० ॥
</details>

<details><summary>अनुवाद (हिन्दी)</summary>

_यह सुनकर ब्राह्मणने कहा—_ ‘राजन्! जब आपको अवसर मिले, उसी समय मैं आपसे सर्वोत्तम आचरणीय धर्मका उपदेश ग्रहण करना चाहता हूँ’॥३०॥
</details>

<details open><summary>विश्वास-प्रस्तुतिः</summary>

ततः प्रीतोऽभवद् राजा प्रह्रादो ब्रह्मवादिनः।  
तथेत्युक्त्वा शुभे काले ज्ञानतत्त्वं ददौ तदा ॥ ३१ ॥
</details>

<details><summary>मूलम्</summary>

ततः प्रीतोऽभवद् राजा प्रह्रादो ब्रह्मवादिनः।  
तथेत्युक्त्वा शुभे काले ज्ञानतत्त्वं ददौ तदा ॥ ३१ ॥
</details>

<details><summary>अनुवाद (हिन्दी)</summary>

ब्राह्मणकी इस बातसे राजा प्रह्लादको बड़ी प्रसन्नता हुई। उन्होंने ‘तथास्तु’ कहकर उसकी बात मान ली और शुभ समयमें उसे ज्ञानका तत्त्व प्रदान किया॥
</details>

<details open><summary>विश्वास-प्रस्तुतिः</summary>

ब्राह्मणोऽपि यथान्यायं गुरुवृत्तिमनुत्तमाम् ।  
चकार सर्वभावेन यदस्य मनसेप्सितम् ॥ ३२ ॥
</details>

<details><summary>मूलम्</summary>

ब्राह्मणोऽपि यथान्यायं गुरुवृत्तिमनुत्तमाम् ।  
चकार सर्वभावेन यदस्य मनसेप्सितम् ॥ ३२ ॥
</details>

<details><summary>अनुवाद (हिन्दी)</summary>

ब्राह्मणने भी उनके प्रति यथायोग्य परम उत्तम गुरु-भक्तिपूर्ण बर्ताव किया और उनके मनकी रुचिके अनुसार सब प्रकारसे उनकी सेवा की॥३२॥
</details>

<details open><summary>विश्वास-प्रस्तुतिः</summary>

पृष्टश्च तेन बहुशः प्राप्तं कथमनुत्तमम्।  
त्रैलोक्यराज्यं धर्मज्ञ कारणं तद् ब्रवीहि मे।  
प्रह्रादोऽपि महाराज ब्राह्मणं वाक्यमब्रवीत् ॥ ३३ ॥
</details>

<details><summary>मूलम्</summary>

पृष्टश्च तेन बहुशः प्राप्तं कथमनुत्तमम्।  
त्रैलोक्यराज्यं धर्मज्ञ कारणं तद् ब्रवीहि मे।  
प्रह्रादोऽपि महाराज ब्राह्मणं वाक्यमब्रवीत् ॥ ३३ ॥
</details>

<details><summary>अनुवाद (हिन्दी)</summary>

_ब्राह्मणने प्रह्लादसे बारंबार पूछा—_ ‘धर्मज्ञ! आपको यह त्रिलोकीका उत्तम राज्य कैसे प्राप्त हुआ? इसका कारण मुझे बताइये। महाराज! तब प्रह्लाद भी ब्राह्मणसे इस प्रकार बोले—॥३३॥
</details>

<details open><summary>मूलम् (वचनम्)</summary>

प्रह्राद उवाच
</details>

<details open><summary>विश्वास-प्रस्तुतिः</summary>

नासूयामि द्विजान् विप्र राजास्मीति कदाचन।  
काव्यानि वदतां तेषां संयच्छामि वहामि च ॥ ३४ ॥
</details>

<details><summary>मूलम्</summary>

नासूयामि द्विजान् विप्र राजास्मीति कदाचन।  
काव्यानि वदतां तेषां संयच्छामि वहामि च ॥ ३४ ॥
</details>

<details><summary>अनुवाद (हिन्दी)</summary>

_प्रह्लादने कहा—_ विप्रवर! ‘मैं राजा हूँ’ इस अभिमानमें आकर कभी ब्राह्मणोंकी निन्दा नहीं करता; बल्कि जब वे मुझे शुक्रनीतिका उपदेश करते हैं, तब मैं संयमपूर्वक उनकी बातें सुनता हूँ और उनकी आज्ञा शिरोधार्य करता हूँ॥३४॥
</details>

<details open><summary>विश्वास-प्रस्तुतिः</summary>

ते विश्रब्धाः प्रभाषन्ते संयच्छन्ति च मां सदा।  
ते मां काव्यपथे युक्तं शुश्रूषुमनसूयकम् ॥ ३५ ॥  
धर्मात्मानं जितक्रोधं नियतं संयतेन्द्रियम्।  
समासिञ्चन्ति शास्तारः क्षौद्रं मध्विव मक्षिकाः ॥ ३६ ॥
</details>

<details><summary>मूलम्</summary>

ते विश्रब्धाः प्रभाषन्ते संयच्छन्ति च मां सदा।  
ते मां काव्यपथे युक्तं शुश्रूषुमनसूयकम् ॥ ३५ ॥  
धर्मात्मानं जितक्रोधं नियतं संयतेन्द्रियम्।  
समासिञ्चन्ति शास्तारः क्षौद्रं मध्विव मक्षिकाः ॥ ३६ ॥
</details>

<details><summary>अनुवाद (हिन्दी)</summary>

वे ब्राह्मण विश्वस्त होकर मुझे नीतिका उपदेश देते और सदा संयममें रखते हैं। मैं सदा ही यथाशक्ति शुक्राचार्यके बताये हुए नीतिमार्गपर चलता, ब्राह्मणोंकी सेवा करता, किसीके दोष नहीं देखता और धर्ममें मन लगाता हूँ। क्रोधको जीतकर मन और इन्द्रियोंको काबूमें किये रहता हूँ। अतः जैसे मधुकी मक्खियाँ शहदके छत्तेको फूलोंके रससे सींचती रहती हैं, उसी प्रकार उपदेश देनेवाले ब्राह्मण मुझे शास्त्रके अमृतमय वचनोंसे सींचा करते हैं॥३५-३६॥
</details>

<details open><summary>विश्वास-प्रस्तुतिः</summary>

सोऽहं वागग्रविद्यानां रसानामवलेहिता ।  
स्वजात्यानधितिष्ठामि नक्षत्राणीव चन्द्रमाः ॥ ३७ ॥
</details>

<details><summary>मूलम्</summary>

सोऽहं वागग्रविद्यानां रसानामवलेहिता ।  
स्वजात्यानधितिष्ठामि नक्षत्राणीव चन्द्रमाः ॥ ३७ ॥
</details>

<details><summary>अनुवाद (हिन्दी)</summary>

मैं उनकी नीति-विद्याओंके रसका आस्वादन करता हूँ और जैसे चन्द्रमा नक्षत्रोंपर शासन करते हैं, उसी प्रकार मैं भी अपनी जातिवालोंपर राज्य करता हूँ॥
</details>

<details open><summary>विश्वास-प्रस्तुतिः</summary>

एतत् पृथिव्याममृतमेतच्चक्षुरनुत्तमम् ।  
यद् ब्राह्मणमुखे काव्यमेतच्छ्रुत्वा प्रवर्तते ॥ ३८ ॥
</details>

<details><summary>मूलम्</summary>

एतत् पृथिव्याममृतमेतच्चक्षुरनुत्तमम् ।  
यद् ब्राह्मणमुखे काव्यमेतच्छ्रुत्वा प्रवर्तते ॥ ३८ ॥
</details>

<details><summary>अनुवाद (हिन्दी)</summary>

ब्राह्मणके मुखमें जो शुक्राचार्यका नीतिवाक्य है, यही इस भूतलपर अमृत है, यही सर्वोत्तम नेत्र है। राजा इसे सुनकर इसीके अनुसार बर्ताव करे॥३८॥
</details>

<details open><summary>विश्वास-प्रस्तुतिः</summary>

एतावच्छ्रेय इत्याह प्रह्रादो ब्रह्मवादिनम्।  
शुश्रूषितस्तेन तदा दैत्येन्द्रो वाक्यमब्रवीत् ॥ ३९ ॥
</details>

<details><summary>मूलम्</summary>

एतावच्छ्रेय इत्याह प्रह्रादो ब्रह्मवादिनम्।  
शुश्रूषितस्तेन तदा दैत्येन्द्रो वाक्यमब्रवीत् ॥ ३९ ॥
</details>

<details><summary>अनुवाद (हिन्दी)</summary>

इतना ही श्रेय है, यह बात प्रह्लादने उस ब्रह्मवादी ब्राह्मणसे कहा। इसके बाद भी उसके सेवा-शुश्रूषा करनेपर दैत्यराजने उससे यह बात कही—॥३९॥
</details>

<details open><summary>विश्वास-प्रस्तुतिः</summary>

यथावद् गुरुवृत्त्या ते प्रीतोऽस्मि द्विजसत्तम।  
वरं वृणीष्व भद्रं ते प्रदातास्मि न संशयः ॥ ४० ॥
</details>

<details><summary>मूलम्</summary>

यथावद् गुरुवृत्त्या ते प्रीतोऽस्मि द्विजसत्तम।  
वरं वृणीष्व भद्रं ते प्रदातास्मि न संशयः ॥ ४० ॥
</details>

<details><summary>अनुवाद (हिन्दी)</summary>

‘द्विजश्रेष्ठ! मैं तुम्हारे द्वारा की हुई यथोचित गुरुसेवासे बहुत प्रसन्न हूँ। तुम्हारा कल्याण हो। तुम कोई वर माँगो। मैं उसे दूँगा। इसमें संशय नहीं है’॥४०॥
</details>

<details open><summary>विश्वास-प्रस्तुतिः</summary>

कृतमित्येव दैत्येन्द्रमुवाच स च वै द्विजः।  
प्रह्रादस्त्वब्रवीत् प्रीतो गृह्यतां वर इत्युत ॥ ४१ ॥
</details>

<details><summary>मूलम्</summary>

कृतमित्येव दैत्येन्द्रमुवाच स च वै द्विजः।  
प्रह्रादस्त्वब्रवीत् प्रीतो गृह्यतां वर इत्युत ॥ ४१ ॥
</details>

<details><summary>अनुवाद (हिन्दी)</summary>

तब उस ब्राह्मणने दैत्यराजसे कहा—‘आपने मेरी सारी अभिलाषा पूर्ण कर दी’। यह सुनकर प्रह्लाद और भी प्रसन्न हुए और बोले—‘कोई वर अवश्य माँगो’॥४१॥
</details>

<details open><summary>मूलम् (वचनम्)</summary>

ब्राह्मण उवाच
</details>

<details open><summary>विश्वास-प्रस्तुतिः</summary>

यदि राजन् प्रसन्नस्त्वं मम चेदिच्छसि प्रियम्।  
भवतः शीलमिच्छामि प्राप्तुमेष वरो मम ॥ ४२ ॥
</details>

<details><summary>मूलम्</summary>

यदि राजन् प्रसन्नस्त्वं मम चेदिच्छसि प्रियम्।  
भवतः शीलमिच्छामि प्राप्तुमेष वरो मम ॥ ४२ ॥
</details>

<details><summary>अनुवाद (हिन्दी)</summary>

_ब्राह्मण बोला—_ राजन्! यदि आप प्रसन्न हैं और मेरा प्रिय करना चाहते हैं तो मुझे आपका ही शील प्राप्त करनेकी इच्छा है, यही मेरा वर है॥४२॥
</details>

<details open><summary>विश्वास-प्रस्तुतिः</summary>

ततः प्रीतस्तु दैत्येन्द्रो भयमस्याभवन्महत्।  
वरे प्रदिष्टे विप्रेण नाल्पतेजायमित्युत ॥ ४३ ॥
</details>

<details><summary>मूलम्</summary>

ततः प्रीतस्तु दैत्येन्द्रो भयमस्याभवन्महत्।  
वरे प्रदिष्टे विप्रेण नाल्पतेजायमित्युत ॥ ४३ ॥
</details>

<details><summary>अनुवाद (हिन्दी)</summary>

यह सुनकर दैत्यराज प्रह्लाद प्रसन्न तो हुए; परंतु उनके मनमें बड़ा भारी भय समा गया। ब्राह्मणके वर माँगनेपर वे सोचने लगे कि यह कोई साधारण तेजवाला पुरुष नहीं है॥४३॥
</details>

<details open><summary>विश्वास-प्रस्तुतिः</summary>

एवमस्त्विति स प्राह प्रह्रादो विस्मितस्तदा।  
उपाकृत्य तु विप्राय वरं दुःखान्वितोऽभवत् ॥ ४४ ॥
</details>

<details><summary>मूलम्</summary>

एवमस्त्विति स प्राह प्रह्रादो विस्मितस्तदा।  
उपाकृत्य तु विप्राय वरं दुःखान्वितोऽभवत् ॥ ४४ ॥
</details>

<details><summary>अनुवाद (हिन्दी)</summary>

फिर भी ‘एवमस्तु’ कहकर प्रह्लादने वह वर दे दिया। उस समय उन्हें बड़ा विस्मय हो रहा था। ब्राह्मणको वह वर देकर वे बहुत दुखी हो गये॥४४॥
</details>

<details open><summary>विश्वास-प्रस्तुतिः</summary>

दत्ते वरे गते विप्रे चिन्ताऽऽसीन्महती तदा।  
प्रह्रादस्य महाराज निश्चयं न च जग्मिवान् ॥ ४५ ॥
</details>

<details><summary>मूलम्</summary>

दत्ते वरे गते विप्रे चिन्ताऽऽसीन्महती तदा।  
प्रह्रादस्य महाराज निश्चयं न च जग्मिवान् ॥ ४५ ॥
</details>

<details><summary>अनुवाद (हिन्दी)</summary>

महाराज! वर देनेके पश्चात् जब ब्राह्मण चला गया, तब प्रह्लादको बड़ी भारी चिन्ता हुई। वे सोचने लगे—क्या करना चाहिये? परंतु किसी निश्चयपर पहुँच न सके॥४५॥
</details>

<details open><summary>विश्वास-प्रस्तुतिः</summary>

तस्य चिन्तयतस्तावच्छायाभूतं महाद्युति ।  
तेजो विग्रहवत् तात शरीरमजहात् तदा ॥ ४६ ॥
</details>

<details><summary>मूलम्</summary>

तस्य चिन्तयतस्तावच्छायाभूतं महाद्युति ।  
तेजो विग्रहवत् तात शरीरमजहात् तदा ॥ ४६ ॥
</details>

<details><summary>अनुवाद (हिन्दी)</summary>

तात! वे चिन्ता कर ही रहे थे कि उनके शरीरसे परम कान्तिमान् छायामय तेज मूर्तिमान् होकर प्रकट हुआ। उसने उनके शरीरको त्याग दिया था॥४६॥
</details>

<details open><summary>विश्वास-प्रस्तुतिः</summary>

तमपृच्छन्महाकायं प्रह्रादः को भवानिति।  
प्रत्याहतं तु शीलोऽस्मि त्यक्तो गच्छाम्यहं त्वया ॥ ४७ ॥
</details>

<details><summary>मूलम्</summary>

तमपृच्छन्महाकायं प्रह्रादः को भवानिति।  
प्रत्याहतं तु शीलोऽस्मि त्यक्तो गच्छाम्यहं त्वया ॥ ४७ ॥
</details>

<details><summary>अनुवाद (हिन्दी)</summary>

प्रह्लादने उस विशालकाय पुरुषसे पूछा—‘आप कौन हैं?’ उसने उत्तर दिया—‘मैं शील हूँ। तुमने मुझे त्याग दिया है, इसलिये मैं जा रहा हूँ’॥४७॥
</details>

<details open><summary>विश्वास-प्रस्तुतिः</summary>

तस्मिन् द्विजोत्तमे राजन् वत्स्याम्यहमनिन्दिते।  
योऽसौ शिष्यत्वमागम्य त्वयि नित्यं समाहितः ॥ ४८ ॥
</details>

<details><summary>मूलम्</summary>

तस्मिन् द्विजोत्तमे राजन् वत्स्याम्यहमनिन्दिते।  
योऽसौ शिष्यत्वमागम्य त्वयि नित्यं समाहितः ॥ ४८ ॥
</details>

<details><summary>अनुवाद (हिन्दी)</summary>

‘राजन्! अब मैं उस अनिन्दित श्रेष्ठ ब्राह्मणके शरीरमें निवास करूँगा, जो प्रतिदिन तुम्हारा शिष्य बनकर यहाँ बड़ी सावधानीके साथ रहता था’॥४८॥
</details>

<details open><summary>विश्वास-प्रस्तुतिः</summary>

इत्युक्त्वान्तर्हितं तद् वै शक्रं चान्वाविशत् प्रभो।  
तस्मिंस्तेजसि याते तु तादृग्‌रूपस्ततोऽपरः ॥ ४९ ॥  
शरीरान्निःसृतस्तस्य को भवानिति चाब्रवीत्।  
धर्मं प्रह्राद मां विद्धि यत्रासौ द्विजसत्तमः ॥ ५० ॥  
तत्र यास्यामि दैत्येन्द्र यतः शीलं ततो ह्यहम्।
</details>

<details><summary>मूलम्</summary>

इत्युक्त्वान्तर्हितं तद् वै शक्रं चान्वाविशत् प्रभो।  
तस्मिंस्तेजसि याते तु तादृग्‌रूपस्ततोऽपरः ॥ ४९ ॥  
शरीरान्निःसृतस्तस्य को भवानिति चाब्रवीत्।  
धर्मं प्रह्राद मां विद्धि यत्रासौ द्विजसत्तमः ॥ ५० ॥  
तत्र यास्यामि दैत्येन्द्र यतः शीलं ततो ह्यहम्।
</details>

<details><summary>अनुवाद (हिन्दी)</summary>

प्रभो! ऐसा कहकर शील अदृश्य हो गया और इन्द्रके शरीरमें समा गया। उस तेजके चले जानेपर प्रह्लादके शरीरसे दूसरा वैसा ही तेज प्रकट हुआ। प्रह्लादने पूछा—‘आप कौन हैं?’ उसने उत्तर दिया—‘प्रह्लाद! मुझे धर्म समझो। जहाँ वह श्रेष्ठ ब्राह्मण है, वहीं जाऊँगा। दैत्यराज! जहाँ शील होता है, वहीं मैं भी रहता हूँ’॥४९-५०॥
</details>

<details open><summary>विश्वास-प्रस्तुतिः</summary>

ततोऽपरो महाराज प्रज्वलन्निव तेजसा ॥ ५१ ॥  
शरीरान्निःसृतस्तस्य प्रह्रादस्य महात्मनः ।
</details>

<details><summary>मूलम्</summary>

ततोऽपरो महाराज प्रज्वलन्निव तेजसा ॥ ५१ ॥  
शरीरान्निःसृतस्तस्य प्रह्रादस्य महात्मनः ।
</details>

<details><summary>अनुवाद (हिन्दी)</summary>

महाराज! तदनन्तर महात्मा प्रह्लादके शरीरसे एक तीसरा पुरुष प्रकट हुआ, जो अपने तेजसे प्रज्वलित-सा हो रहा था॥५१॥
</details>

<details open><summary>विश्वास-प्रस्तुतिः</summary>

को भवानिति पृष्टश्च तमाह स महाद्युतिः ॥ ५२ ॥  
सत्यं विद्ध्यसुरेन्द्राद्य प्रयास्ये धर्ममन्वहम्।
</details>

<details><summary>मूलम्</summary>

को भवानिति पृष्टश्च तमाह स महाद्युतिः ॥ ५२ ॥  
सत्यं विद्ध्यसुरेन्द्राद्य प्रयास्ये धर्ममन्वहम्।
</details>

<details><summary>अनुवाद (हिन्दी)</summary>

‘आप कौन हैं?’ यह प्रश्न होनेपर उस महातेजस्वीने उन्हें उत्तर दिया—‘असुरेन्द्र! मुझे सत्य समझो! मैं अब धर्मके पीछे-पीछे जाऊँगा’॥५२॥
</details>

<details open><summary>विश्वास-प्रस्तुतिः</summary>

तस्मिन्ननुगते सत्ये महान् वै पुरुषोऽपरः ॥ ५३ ॥  
निश्चक्राम ततस्तस्मात् पृष्टश्चाह महाबलः।  
वृत्तं प्रह्राद मां विद्धि यतः सत्यं ततो ह्यहम्॥५४॥
</details>

<details><summary>मूलम्</summary>

तस्मिन्ननुगते सत्ये महान् वै पुरुषोऽपरः ॥ ५३ ॥  
निश्चक्राम ततस्तस्मात् पृष्टश्चाह महाबलः।  
वृत्तं प्रह्राद मां विद्धि यतः सत्यं ततो ह्यहम्॥५४॥
</details>

<details><summary>अनुवाद (हिन्दी)</summary>

सत्यके चले जानेपर प्रह्लादके शरीरसे दूसरा महापुरुष प्रकट हुआ। परिचय पूछनेपर उस महाबलीने उत्तर दिया—प्रह्लाद! मुझे सदाचार समझो। जहाँ सत्य होता है, वहीं मैं भी रहता हूँ॥५३-५४॥
</details>

<details open><summary>विश्वास-प्रस्तुतिः</summary>

तस्मिन् गते महाशब्दः शरीरात् तस्य निर्ययौ।  
पृष्टश्चाह बलं विद्धि यतो वृत्तमहं ततः ॥ ५५ ॥
</details>

<details><summary>मूलम्</summary>

तस्मिन् गते महाशब्दः शरीरात् तस्य निर्ययौ।  
पृष्टश्चाह बलं विद्धि यतो वृत्तमहं ततः ॥ ५५ ॥
</details>

<details><summary>अनुवाद (हिन्दी)</summary>

उसके चले जानेपर प्रह्लादके शरीरसे महान् शब्द करता हुआ पुनः एक पुरुष प्रकट हुआ। उसने पूछनेपर बताया—‘मुझे बल समझो। जहाँ सदाचार होता है, वहीं मेरा भी स्थान है’॥५५॥
</details>

<details open><summary>विश्वास-प्रस्तुतिः</summary>

इत्युक्त्वा प्रययौ तत्र यतो वृत्तं नराधिप।  
ततः प्रभामयी देवी शरीरात् तस्य निर्ययौ ॥ ५६ ॥  
तामपृच्छत् स दैत्येन्द्रः सा श्रीरित्येनमब्रवीत्।  
उषितास्मि स्वयं वीर त्वयि सत्यपराक्रम ॥ ५७ ॥  
त्वया त्यक्ता गमिष्यामि बलं ह्यनुगता ह्यहम्।
</details>

<details><summary>मूलम्</summary>

इत्युक्त्वा प्रययौ तत्र यतो वृत्तं नराधिप।  
ततः प्रभामयी देवी शरीरात् तस्य निर्ययौ ॥ ५६ ॥  
तामपृच्छत् स दैत्येन्द्रः सा श्रीरित्येनमब्रवीत्।  
उषितास्मि स्वयं वीर त्वयि सत्यपराक्रम ॥ ५७ ॥  
त्वया त्यक्ता गमिष्यामि बलं ह्यनुगता ह्यहम्।
</details>

<details><summary>अनुवाद (हिन्दी)</summary>

नरेश्वर! ऐसा कहकर बल सदाचारके पीछे चला गया। तत्पश्चात् प्रह्लादके शरीरसे एक प्रभामयी देवी प्रकट हुई। दैत्यराजने उससे पूछा—‘आप कौन हैं?’ वह बोली—‘मैं लक्ष्मी हूँ। सत्यपराक्रमी वीर! मैं स्वयं ही आकर तुम्हारे शरीरमें निवास करती थी, परंतु अब तुमने मुझे त्याग दिया; इसलिये चली जाऊँगी; क्योंकि मैं बलकी अनुगामिनी हूँ’॥५६-५७॥
</details>

<details open><summary>विश्वास-प्रस्तुतिः</summary>

ततो भयं प्रादुरासीत् प्रह्रादस्य महात्मनः ॥ ५८ ॥  
अपृच्छत् स ततो भूयः क्व यासि कमलालये।  
त्वं हि सत्यव्रता देवी लोकस्य परमेश्वरी।  
कश्चासौ ब्राह्मणश्रेष्ठस्तत्त्वमिच्छामि वेदितुम् ॥ ५९ ॥
</details>

<details><summary>मूलम्</summary>

ततो भयं प्रादुरासीत् प्रह्रादस्य महात्मनः ॥ ५८ ॥  
अपृच्छत् स ततो भूयः क्व यासि कमलालये।  
त्वं हि सत्यव्रता देवी लोकस्य परमेश्वरी।  
कश्चासौ ब्राह्मणश्रेष्ठस्तत्त्वमिच्छामि वेदितुम् ॥ ५९ ॥
</details>

<details><summary>अनुवाद (हिन्दी)</summary>

तब महात्मा प्रह्लादको बड़ा भय हुआ। उन्होंने पुनः पूछा—‘कमलालये! तुम कहाँ जा रही हो, तुम तो सत्यव्रता देवी और सम्पूर्ण जगत्‌की परमेश्वरी हो। वह श्रेष्ठ ब्राह्मण कौन था? यह मैं ठीक-ठीक जानना चाहता हूँ’॥५८-५९॥
</details>

<details open><summary>मूलम् (वचनम्)</summary>

श्रीरुवाच
</details>

<details open><summary>विश्वास-प्रस्तुतिः</summary>

स शक्रो ब्रह्मचारी यस्त्वत्तश्चैवोपशिक्षितः।  
त्रैलोक्ये ते यदैश्वर्यं तत् तेनापहृतं प्रभो ॥ ६० ॥
</details>

<details><summary>मूलम्</summary>

स शक्रो ब्रह्मचारी यस्त्वत्तश्चैवोपशिक्षितः।  
त्रैलोक्ये ते यदैश्वर्यं तत् तेनापहृतं प्रभो ॥ ६० ॥
</details>

<details><summary>अनुवाद (हिन्दी)</summary>

_लक्ष्मीने कहा—_ प्रभो! तुमने जिसे उपदेश दिया है, उस ब्रह्मचारी ब्राह्मणके रूपमें साक्षात् इन्द्र थे। तीनों लोकोंमें जो तुम्हारा ऐश्वर्य फैला हुआ था, वह उन्होंने हर लिया॥६०॥
</details>

<details open><summary>विश्वास-प्रस्तुतिः</summary>

शीलेन हि त्रयो लोकास्त्वया धर्मज्ञ निर्जिताः।  
तद्विज्ञाय सुरेन्द्रेण तव शीलं हृतं प्रभो ॥ ६१ ॥
</details>

<details><summary>मूलम्</summary>

शीलेन हि त्रयो लोकास्त्वया धर्मज्ञ निर्जिताः।  
तद्विज्ञाय सुरेन्द्रेण तव शीलं हृतं प्रभो ॥ ६१ ॥
</details>

<details><summary>अनुवाद (हिन्दी)</summary>

धर्मज्ञ! तुमने शीलके द्वारा ही तीनों लोकोंपर विजय पायी थी। प्रभो! यह जानकर ही सुरेन्द्रने तुम्हारे शीलका अपहरण कर लिया है॥६१॥
</details>

<details open><summary>विश्वास-प्रस्तुतिः</summary>

धर्मः सत्यं तथा वृत्तं बलं चैव तथाप्यहम्।  
शीलमूला महाप्राज्ञ सदा नास्त्यत्र संशयः ॥ ६२ ॥
</details>

<details><summary>मूलम्</summary>

धर्मः सत्यं तथा वृत्तं बलं चैव तथाप्यहम्।  
शीलमूला महाप्राज्ञ सदा नास्त्यत्र संशयः ॥ ६२ ॥
</details>

<details><summary>अनुवाद (हिन्दी)</summary>

महाप्राज्ञ! धर्म, सत्य, सदाचार, बल और मैं (लक्ष्मी)—ये सब सदा शीलके ही आधारपर रहते हैं—शील ही इन सबकी जड़ है। इसमे संशय नहीं है॥६२॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एवमुक्त्वा गता श्रीस्तु ते च सर्वे युधिष्ठिर।  
दुर्योधनस्तु पितरं भूय एवाब्रवीद् वचः ॥ ६३ ॥  
शीलस्य तत्त्वमिच्छामि वेत्तुं कौरवनन्दन।  
प्राप्यते च यथा शीलं तं चोपायं वदस्व मे॥६४॥
</details>

<details><summary>मूलम्</summary>

एवमुक्त्वा गता श्रीस्तु ते च सर्वे युधिष्ठिर।  
दुर्योधनस्तु पितरं भूय एवाब्रवीद् वचः ॥ ६३ ॥  
शीलस्य तत्त्वमिच्छामि वेत्तुं कौरवनन्दन।  
प्राप्यते च यथा शीलं तं चोपायं वदस्व मे॥६४॥
</details>

<details><summary>अनुवाद (हिन्दी)</summary>

_भीष्मजी कहते हैं—_ ‘युधिष्ठिर! यों कहकर लक्ष्मी तथा वे शील आदि समस्त सद्‌गुण इन्द्रके पास चले गये। इस कथाको सुनकर दुर्योधनने पुनः अपने पितासे कहा—‘कौरवनन्दन! मैं शीलका तत्त्व जानना चाहता हूँ। शील जिस तरह प्राप्त हो सके, वह उपाय भी मुझे बताइये’॥६३-६४॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

सोपायं पूर्वमुद्दिष्टं प्रह्रादेन महात्मना।  
संक्षेपेण तु शीलस्य शृणु प्राप्तिं नरेश्वर ॥ ६५ ॥
</details>

<details><summary>मूलम्</summary>

सोपायं पूर्वमुद्दिष्टं प्रह्रादेन महात्मना।  
संक्षेपेण तु शीलस्य शृणु प्राप्तिं नरेश्वर ॥ ६५ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ नरेश्वर! शीलका स्वरूप और उसे पानेका उपाय—ये दोनों बातें महात्मा प्रह्लादने पहले ही बतायी हैं। मैं संक्षेपसे शीलकी प्राप्तिका उपायमात्र बता रहा हूँ, ध्यान देकर सुनो॥६५॥
</details>

<details open><summary>विश्वास-प्रस्तुतिः</summary>

अद्रोहः सर्वभूतेषु कर्मणा मनसा गिरा।  
अनुग्रहश्च दानं च शीलमेतत् प्रशस्यते ॥ ६६ ॥
</details>

<details><summary>मूलम्</summary>

अद्रोहः सर्वभूतेषु कर्मणा मनसा गिरा।  
अनुग्रहश्च दानं च शीलमेतत् प्रशस्यते ॥ ६६ ॥
</details>

<details><summary>अनुवाद (हिन्दी)</summary>

मन, वाणी और क्रियाद्वारा किसी भी प्राणीसे द्रोह न करना, सबपर दया करना और यथाशक्ति दान देना—यह शील कहलाता है, जिसकी सब लोग प्रशंसा करते हैं॥६६॥
</details>

<details open><summary>विश्वास-प्रस्तुतिः</summary>

यदन्येषां हितं न स्यादात्मनः कर्म पौरुषम्।  
अपत्रपेत वा येन न तत् कुर्यात् कथंचन ॥ ६७ ॥
</details>

<details><summary>मूलम्</summary>

यदन्येषां हितं न स्यादात्मनः कर्म पौरुषम्।  
अपत्रपेत वा येन न तत् कुर्यात् कथंचन ॥ ६७ ॥
</details>

<details><summary>अनुवाद (हिन्दी)</summary>

अपना जो भी पुरुषार्थ और कर्म दूसरोंके लिये हितकर न हो अथवा जिसे करनेमें संकोचका अनुभव होता हो, उसे किसी तरह नहीं करना चाहिये॥६७॥
</details>

<details open><summary>विश्वास-प्रस्तुतिः</summary>

तत्तु कर्म तथा कुर्याद् येन श्लाघ्येत संसदि।  
शीलं समासेनैतत् ते कथितं कुरुसत्तम ॥ ६८ ॥
</details>

<details><summary>मूलम्</summary>

तत्तु कर्म तथा कुर्याद् येन श्लाघ्येत संसदि।  
शीलं समासेनैतत् ते कथितं कुरुसत्तम ॥ ६८ ॥
</details>

<details><summary>अनुवाद (हिन्दी)</summary>

जो कर्म जिस प्रकार करनेसे भरी सभामें मनुष्यकी प्रशंसा हो, उसे उसी प्रकार करना चाहिये। कुरुश्रेष्ठ! यह तुम्हें थोड़ेमें शीलका स्वरूप बताया गया है॥६८॥
</details>

<details open><summary>विश्वास-प्रस्तुतिः</summary>

यद्यप्यशीला नृपते प्राप्नुवन्ति श्रियं क्वचित्।  
न भुञ्जते चिरं तात समूलाश्च न सन्ति ते॥६९॥
</details>

<details><summary>मूलम्</summary>

यद्यप्यशीला नृपते प्राप्नुवन्ति श्रियं क्वचित्।  
न भुञ्जते चिरं तात समूलाश्च न सन्ति ते॥६९॥
</details>

<details><summary>अनुवाद (हिन्दी)</summary>

तात! नरेश्वर! यद्यपि कहीं-कहीं शीलहीन मनुष्य भी राजलक्ष्मीको प्राप्त कर लेते हैं, तथापि वे चिरकालतक उसका उपभोग नहीं कर पाते और जड़मूलसहित नष्ट हो जाते हैं॥६९॥
</details>

<details open><summary>विश्वास-प्रस्तुतिः</summary>

एतद् विदित्वा तत्त्वेन शीलवान् भव पुत्रक।  
यदीच्छसि श्रियं तात सुविशिष्टां युधिष्ठिरात् ॥ ७० ॥
</details>

<details><summary>मूलम्</summary>

एतद् विदित्वा तत्त्वेन शीलवान् भव पुत्रक।  
यदीच्छसि श्रियं तात सुविशिष्टां युधिष्ठिरात् ॥ ७० ॥
</details>

<details><summary>अनुवाद (हिन्दी)</summary>

बेटा! यदि तुम युधिष्ठिरसे भी अच्छी सम्पत्ति प्राप्त करना चाहो तो इस उपदेशको यथार्थरूपसे समझकर शीलवान् बनो॥७०॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एतत् कथितवान् पुत्रे धृतराष्ट्रो नराधिपः।  
एतत् कुरुष्व कौन्तेय ततः प्राप्स्यसि तत् फलम् ॥ ७१ ॥
</details>

<details><summary>मूलम्</summary>

एतत् कथितवान् पुत्रे धृतराष्ट्रो नराधिपः।  
एतत् कुरुष्व कौन्तेय ततः प्राप्स्यसि तत् फलम् ॥ ७१ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ कुन्तीनन्दन! राजा धृतराष्ट्रने अपने पुत्रको यह उपदेश दिया था। तुम भी इसका आचरण करो, इससे तुम्हें भी वही फल प्राप्त होगा॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि राजधर्मानुशासनपर्वणि शीलवर्णनं नाम चतुर्विंशत्यधिकशततमोऽध्यायः ॥ १२४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें शीलवर्णनविषयक एक सौ चौबीसवाँ अध्याय पूरा हुआ॥१२४॥
</details>
