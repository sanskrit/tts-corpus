+++
title_full = "006 युधिष्ठिरकी चिन्ता, कुन्तीका उन्हें समझाना और स्त्रियोंको युधिष्ठिरका शाप"
title = "००६ स्त्रीशापे"

+++

<details><summary>भागसूचना</summary>

षष्ठोऽध्यायः
</details>

<details><summary>सूचना (हिन्दी)</summary>

युधिष्ठिरकी चिन्ता, कुन्तीका उन्हें समझाना और स्त्रियोंको युधिष्ठिरका शाप
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतावदुक्त्वा देवर्षिर्विरराम स नारदः।  
युधिष्ठिरस्तु राजर्षिर्दध्यौ शोकपरिप्लुतः ॥ १ ॥
</details>

<details><summary>मूलम्</summary>

एतावदुक्त्वा देवर्षिर्विरराम स नारदः।  
युधिष्ठिरस्तु राजर्षिर्दध्यौ शोकपरिप्लुतः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! इतना कहकर देवर्षि नारद तो चुप हो गये, किंतु राजर्षि युधिष्ठिर शोकमग्न हो चिन्ता करने लगे॥१॥
</details>

<details open><summary>विश्वास-प्रस्तुतिः</summary>

तं दीनमनसं वीरं शोकोपहतमातुरम्।  
निःश्वसन्तं यथा नागं पर्यश्रुनयनं तथा ॥ २ ॥  
कुन्ती शोकपरीताङ्गी दुःखोपहतचेतना ।  
अब्रवीन्मधुराभाषा काले वचनमर्थवत् ॥ ३ ॥
</details>

<details><summary>मूलम्</summary>

तं दीनमनसं वीरं शोकोपहतमातुरम्।  
निःश्वसन्तं यथा नागं पर्यश्रुनयनं तथा ॥ २ ॥  
कुन्ती शोकपरीताङ्गी दुःखोपहतचेतना ।  
अब्रवीन्मधुराभाषा काले वचनमर्थवत् ॥ ३ ॥
</details>

<details><summary>अनुवाद (हिन्दी)</summary>

उनका मन बहुत दुखी हो गया। वे शोकके मारे व्याकुल हो सर्पकी भाँति लंबी साँस खींचने लगे। उनकी आँखोंसे आँसू बहने लगा। वीर युधिष्ठिरकी ऐसी अवस्था देख कुन्तीके सारे अंगोंमें शोक व्याप्त हो गया। वे दुःखसे अचेत-सी हो गयीं और मधुर वाणीमें समयके अनुसार अर्थभरी बात कहने लगीं—॥२-३॥
</details>

<details open><summary>विश्वास-प्रस्तुतिः</summary>

युधिष्ठिर महाबाहो नैनं शोचितुमर्हसि।  
जहि शोकं महाप्राज्ञ शृणु चेदं वचो मम ॥ ४ ॥
</details>

<details><summary>मूलम्</summary>

युधिष्ठिर महाबाहो नैनं शोचितुमर्हसि।  
जहि शोकं महाप्राज्ञ शृणु चेदं वचो मम ॥ ४ ॥
</details>

<details><summary>अनुवाद (हिन्दी)</summary>

‘महाबाहु युधिष्ठिर! तुम्हें कर्णके लिये शोक नहीं करना चाहिये। महामते! शोक छोड़ो और मेरी यह बात सुनो॥४॥
</details>

<details open><summary>विश्वास-प्रस्तुतिः</summary>

यातितः स मया पूर्वं भ्रात्र्यं ज्ञापयितुं तव।  
भास्करेण च देवेन पित्रा धर्मभृतां वर ॥ ५ ॥
</details>

<details><summary>मूलम्</summary>

यातितः स मया पूर्वं भ्रात्र्यं ज्ञापयितुं तव।  
भास्करेण च देवेन पित्रा धर्मभृतां वर ॥ ५ ॥
</details>

<details><summary>अनुवाद (हिन्दी)</summary>

‘धर्मात्माओंमें श्रेष्ठ युधिष्ठिर! मैंने पहले कर्णको यह बतानेका प्रयत्न किया था कि पाण्डव तुम्हारे भाई हैं। उसके पिता भगवान् भास्करने भी ऐसी ही चेष्टा की॥५॥
</details>

<details open><summary>विश्वास-प्रस्तुतिः</summary>

यद्वाच्यं हितकामेन सुहृदा हितमिच्छता।  
तथा दिवाकरेणोक्तः स्वप्नान्ते मम चाग्रतः ॥ ६ ॥
</details>

<details><summary>मूलम्</summary>

यद्वाच्यं हितकामेन सुहृदा हितमिच्छता।  
तथा दिवाकरेणोक्तः स्वप्नान्ते मम चाग्रतः ॥ ६ ॥
</details>

<details><summary>अनुवाद (हिन्दी)</summary>

‘हितकी इच्छा रखनेवाले एक हितैषी सुहृद्‌को जो कुछ कहना चाहिये, वही भगवान् सूर्यने उससे स्वप्नमें और मेरे सामने भी कहा॥६॥
</details>

<details open><summary>विश्वास-प्रस्तुतिः</summary>

न चैनमशकद् भानुरहं वा स्नेहकारणैः।  
पुरा प्रत्यनुनेतुं वा नेतुं वाप्येकतां त्वया ॥ ७ ॥
</details>

<details><summary>मूलम्</summary>

न चैनमशकद् भानुरहं वा स्नेहकारणैः।  
पुरा प्रत्यनुनेतुं वा नेतुं वाप्येकतां त्वया ॥ ७ ॥
</details>

<details><summary>अनुवाद (हिन्दी)</summary>

‘परंतु भगवान् सूर्य एवं मैं दोनों ही स्नेहके कारण दिखाकर अपने पक्षमें करने या तुमलोगोंसे एकता (मेल) करानेमें सफल न हो सके॥७॥
</details>

<details open><summary>विश्वास-प्रस्तुतिः</summary>

ततः कालपरीतः स वैरस्योद्धरणे रतः।  
प्रतीपकारी युष्माकमिति चोपेक्षितो मया ॥ ८ ॥
</details>

<details><summary>मूलम्</summary>

ततः कालपरीतः स वैरस्योद्धरणे रतः।  
प्रतीपकारी युष्माकमिति चोपेक्षितो मया ॥ ८ ॥
</details>

<details><summary>अनुवाद (हिन्दी)</summary>

‘तदनन्तर वह कालके वशीभूत हो वैरका बदला लेनेमें लग गया और तुमलोगोंके विपरीत ही सारे कार्य करने लगा; यह देखकर मैंने उसकी उपेक्षा कर दी’॥८॥
</details>

<details open><summary>विश्वास-प्रस्तुतिः</summary>

इत्युक्तो धर्मराजस्तु मात्रा बाष्पाकुलेक्षणः।  
उवाच वाक्यं धर्मात्मा शोकव्याकुलितेन्द्रियः ॥ ९ ॥  
भवत्या गूढमन्त्रत्वात् पीडितोऽस्मीत्युवाच ताम् ॥ १० ॥
</details>

<details><summary>मूलम्</summary>

इत्युक्तो धर्मराजस्तु मात्रा बाष्पाकुलेक्षणः।  
उवाच वाक्यं धर्मात्मा शोकव्याकुलितेन्द्रियः ॥ ९ ॥  
भवत्या गूढमन्त्रत्वात् पीडितोऽस्मीत्युवाच ताम् ॥ १० ॥
</details>

<details><summary>अनुवाद (हिन्दी)</summary>

माताके ऐसा कहनेपर धर्मराज युधिष्ठिरके नेत्रोंमें आँसू भर आया, शोकसे उनकी इन्द्रियाँ व्याकुल हो गयीं और वे धर्मात्मा नरेश उनसे इस प्रकार बोले—‘माँ! आपने इस गोपनीय बातको गुप्त रखकर मुझे बड़ा कष्ट दिया’॥९-१०॥
</details>

<details open><summary>विश्वास-प्रस्तुतिः</summary>

शशाप च महातेजाः सर्वलोकेषु योषितः।  
न गुह्यं धारयिष्यन्तीत्येवं दुःखसमन्वितः ॥ ११ ॥
</details>

<details><summary>मूलम्</summary>

शशाप च महातेजाः सर्वलोकेषु योषितः।  
न गुह्यं धारयिष्यन्तीत्येवं दुःखसमन्वितः ॥ ११ ॥
</details>

<details><summary>अनुवाद (हिन्दी)</summary>

फिर महातेजस्वी युधिष्ठिरने अत्यन्त दुखी होकर सारे संसारकी स्त्रियोंको यह शाप दे दिया कि ‘आजसे स्त्रियाँ अपने मनमें कोई गोपनीय बात नहीं छिपा सकेंगी’॥११॥
</details>

<details open><summary>विश्वास-प्रस्तुतिः</summary>

स राजा पुत्रपौत्राणां सम्बन्धिसुहृदां तदा।  
स्मरन्नुद्विग्नहृदयो बभूवोद्विग्नचेतनः ॥ १२ ॥
</details>

<details><summary>मूलम्</summary>

स राजा पुत्रपौत्राणां सम्बन्धिसुहृदां तदा।  
स्मरन्नुद्विग्नहृदयो बभूवोद्विग्नचेतनः ॥ १२ ॥
</details>

<details><summary>अनुवाद (हिन्दी)</summary>

राजा युधिष्ठिरका हृदय अपने पुत्रों, पौत्रों, सम्बन्धियों तथा सुहृदोंको याद करके उद्विग्न हो उठा। उनके मनमें व्याकुलता छा गयी॥१२॥
</details>

<details open><summary>विश्वास-प्रस्तुतिः</summary>

ततः शोकपरीतात्मा सधूम इव पावकः।  
निर्वेदमगमद् धीमान् राजा संतापपीडितः ॥ १३ ॥
</details>

<details><summary>मूलम्</summary>

ततः शोकपरीतात्मा सधूम इव पावकः।  
निर्वेदमगमद् धीमान् राजा संतापपीडितः ॥ १३ ॥
</details>

<details><summary>अनुवाद (हिन्दी)</summary>

तत्पश्चात् शोकसे व्याकुलचित्त हुए बुद्धिमान् राजा युधिष्ठिर संतापसे पीड़ित हो धूमयुक्त अग्निके समान धीरे-धीरे जलने लगे तथा राज्य और जीवनसे विरक्त हो उठे॥१३॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि राजधर्मानुशासनपर्वणि स्त्रीशापे षष्ठोऽध्यायः ॥ ६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें स्त्रियोंको युधिष्ठिरका शापविषयक छठा अध्याय पूरा हुआ॥६॥
</details>
