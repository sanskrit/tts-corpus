+++
title_full = "063 वर्णाश्रमधर्मका वर्णन तथा राजधर्मकी श्रेष्ठता"
title = "०६३ वर्णाश्रमधर्मकथने"

+++

<details><summary>भागसूचना</summary>

त्रिषष्टितमोऽध्यायः
</details>

<details><summary>सूचना (हिन्दी)</summary>

वर्णाश्रमधर्मका वर्णन तथा राजधर्मकी श्रेष्ठता
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

ज्याकर्षणं शत्रुनिबर्हणं च  
कृषिर्वणिज्या पशुपालनं च ।  
शुश्रूषणं चापि तथार्थहेतो-  
रकार्यमेतत् परमं द्विजस्य ॥ १ ॥
</details>

<details><summary>मूलम्</summary>

ज्याकर्षणं शत्रुनिबर्हणं च  
कृषिर्वणिज्या पशुपालनं च ।  
शुश्रूषणं चापि तथार्थहेतो-  
रकार्यमेतत् परमं द्विजस्य ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ राजन्! धनुषकी डोरी खींचना, शत्रुओंको उखाड़ फेंकना, खेती, व्यापार और पशुपालन करना अथवा धनके उद्देश्यसे दूसरोंकी सेवा करना—ये ब्राह्मणके लिये अत्यन्त निषिद्ध कर्म हैं॥१॥
</details>

<details open><summary>विश्वास-प्रस्तुतिः</summary>

सेव्यं तु ब्रह्म षट्कर्म गृहस्थेन मनीषिणा।  
कृतकृत्यस्य चारण्ये वासो विप्रस्य शस्यते ॥ २ ॥
</details>

<details><summary>मूलम्</summary>

सेव्यं तु ब्रह्म षट्कर्म गृहस्थेन मनीषिणा।  
कृतकृत्यस्य चारण्ये वासो विप्रस्य शस्यते ॥ २ ॥
</details>

<details><summary>अनुवाद (हिन्दी)</summary>

मनीषी ब्राह्मण यदि गृहस्थ हो तो उसके लिये वेदोंका अभ्यास और यजन-याजन आदि छःकर्म ही सेवन करने योग्य हैं। गृहस्थ आश्रमका उद्देश्य पूर्ण कर लेनेपर ब्राह्मणके लिये (वानप्रस्थी होकर) वनमें निवास करना उत्तम माना गया है॥२॥
</details>

<details open><summary>विश्वास-प्रस्तुतिः</summary>

राजप्रेष्यं कृषिधनं जीवनं च वणिक्पथा।  
कौटिल्यं कौलटेयं च कुसीदं च विवर्जयेत् ॥ ३ ॥
</details>

<details><summary>मूलम्</summary>

राजप्रेष्यं कृषिधनं जीवनं च वणिक्पथा।  
कौटिल्यं कौलटेयं च कुसीदं च विवर्जयेत् ॥ ३ ॥
</details>

<details><summary>अनुवाद (हिन्दी)</summary>

गृहस्थ ब्राह्मण राजाकी दासता, खेतीके द्वारा धनका उपार्जन, व्यापारसे जीवन-निर्वाह, कुटिलता, व्यभिचारिणी स्त्रियोंके साथ व्यभिचारकर्म तथा सूदखोरी छोड़ दे॥३॥
</details>

<details open><summary>विश्वास-प्रस्तुतिः</summary>

शूद्रो राजन् भवति ब्रह्मबन्धु-  
र्दुश्चारित्रो यश्च धर्मादपेतः ।  
वृषलीपतिः पिशुनो नर्तनश्च  
राजप्रेष्यो यश्च भवेद् विकर्मा ॥ ४ ॥
</details>

<details><summary>मूलम्</summary>

शूद्रो राजन् भवति ब्रह्मबन्धु-  
र्दुश्चारित्रो यश्च धर्मादपेतः ।  
वृषलीपतिः पिशुनो नर्तनश्च  
राजप्रेष्यो यश्च भवेद् विकर्मा ॥ ४ ॥
</details>

<details><summary>अनुवाद (हिन्दी)</summary>

राजन्! जो ब्राह्मण दुश्चरित्र, धर्महीन, शूद्रजातीय कुलटा स्त्रीसे सम्बन्ध रखनेवाला, चुगलखोर, नाचनेवाला, राजसेवक तथा दूसरे-दूसरे विपरीत कर्म करनेवाला होता है, वह ब्राह्मणत्वसे गिरकर शूद्र हो जाता है॥४॥
</details>

<details open><summary>विश्वास-प्रस्तुतिः</summary>

जपन् वेदानजपंश्चापि राजन्  
समः शूद्रैर्दासवच्चापि भोज्यः ।  
एते सर्वे शूद्रसमा भवन्ति  
राजन्नेतान् वर्जयेद् देवकृत्ये ॥ ५ ॥
</details>

<details><summary>मूलम्</summary>

जपन् वेदानजपंश्चापि राजन्  
समः शूद्रैर्दासवच्चापि भोज्यः ।  
एते सर्वे शूद्रसमा भवन्ति  
राजन्नेतान् वर्जयेद् देवकृत्ये ॥ ५ ॥
</details>

<details><summary>अनुवाद (हिन्दी)</summary>

नरेश्वर! उपर्युक्त दुर्गुणोंसे युक्त ब्राह्मण वेदोंका स्वाध्याय करता हो या न करता हो, शूद्रोंके ही समान है। उसे दासकी भाँति पंक्तिसे बाहर भोजन कराना चाहिये। ये राज-सेवक आदि सभी अधम ब्राह्मण शूद्रोंके ही तुल्य हैं। राजन्! देवकार्यमें इनका परित्याग कर देना चाहिये॥५॥
</details>

<details open><summary>विश्वास-प्रस्तुतिः</summary>

निर्मर्यादे चाशुचौ क्रूरवृत्तौ  
हिंसात्मके त्यक्तधर्मस्ववृत्ते ।  
हव्यं कव्यं यानि चान्यानि राजन्  
देयान्यदेयानि भवन्ति चास्मै ॥ ६ ॥
</details>

<details><summary>मूलम्</summary>

निर्मर्यादे चाशुचौ क्रूरवृत्तौ  
हिंसात्मके त्यक्तधर्मस्ववृत्ते ।  
हव्यं कव्यं यानि चान्यानि राजन्  
देयान्यदेयानि भवन्ति चास्मै ॥ ६ ॥
</details>

<details><summary>अनुवाद (हिन्दी)</summary>

राजन्! जो ब्राह्मण मर्यादाशून्य, अपवित्र, क्रूर स्वभाववाला, हिंसापरायण तथा अपने धर्म और सदाचारका परित्याग करनेवाला है, उसे हव्य-कव्य तथा दूसरे दान देना न देनेके ही बराबर है॥६॥
</details>

<details open><summary>विश्वास-प्रस्तुतिः</summary>

तस्माद् धर्मो विहितो ब्राह्मणस्य  
दमः शौचमार्जवं चापि राजन्।  
तथा विप्रस्याश्रमाः सर्व एव  
पुरा राजन् ब्राह्मणा वै निसृष्टाः ॥ ७ ॥
</details>

<details><summary>मूलम्</summary>

तस्माद् धर्मो विहितो ब्राह्मणस्य  
दमः शौचमार्जवं चापि राजन्।  
तथा विप्रस्याश्रमाः सर्व एव  
पुरा राजन् ब्राह्मणा वै निसृष्टाः ॥ ७ ॥
</details>

<details><summary>अनुवाद (हिन्दी)</summary>

अतः नरेश्वर! ब्राह्मणके लिये इन्द्रियसंयम, बाहर-भीतरकी शुद्धि और सरलताके साथ-साथ धर्माचरणका ही विधान है। राजन्! सभी आश्रम ब्राह्मणोंके लिये ही हैं क्योंकि सबसे पहले ब्राह्मणोंकी ही सृष्टि हुई है॥७॥
</details>

<details open><summary>विश्वास-प्रस्तुतिः</summary>

यः स्याद् दान्तः सोमपश्चार्यशीलः  
सानुक्रोशः सर्वसहो निराशीः ।  
ऋजुर्मृदुरनृशंसः क्षमावान्  
स वै विप्रो नेतरः पापकर्मा ॥ ८ ॥
</details>

<details><summary>मूलम्</summary>

यः स्याद् दान्तः सोमपश्चार्यशीलः  
सानुक्रोशः सर्वसहो निराशीः ।  
ऋजुर्मृदुरनृशंसः क्षमावान्  
स वै विप्रो नेतरः पापकर्मा ॥ ८ ॥
</details>

<details><summary>अनुवाद (हिन्दी)</summary>

जो मन और इन्द्रियोंको संयममें रखनेवाला, सोमयाग करके सोमरस पीनेवाला, सदाचारी, दयालु, सब कुछ सहन करनेवाला, निष्काम, सरल, मृदु, क्रूरतारहित और क्षमाशील हो, वही ब्राह्मण कहलाने योग्य है। उससे भिन्न जो पापाचारी है, उसे ब्राह्मण नहीं समझना चाहिये॥८॥
</details>

<details open><summary>विश्वास-प्रस्तुतिः</summary>

शूद्रं वैश्यं राजपुत्रं च राजन्-  
लोकाः सर्वे संश्रिता धर्मकामाः।  
तस्माद् वर्णात् शान्तिधर्मेष्वसक्तान्  
मत्वा विष्णुर्नेच्छति पाण्डुपुत्र ॥ ९ ॥
</details>

<details><summary>मूलम्</summary>

शूद्रं वैश्यं राजपुत्रं च राजन्-  
लोकाः सर्वे संश्रिता धर्मकामाः।  
तस्माद् वर्णात् शान्तिधर्मेष्वसक्तान्  
मत्वा विष्णुर्नेच्छति पाण्डुपुत्र ॥ ९ ॥
</details>

<details><summary>अनुवाद (हिन्दी)</summary>

राजन्! पाण्डुनन्दन! धर्मपालनकी इच्छा रखनेवाले सभी लोग, सहायताके लिये शूद्र, वैश्य तथा क्षत्रियकी शरण लेते हैं। अतः जो वर्ण शान्तिधर्म (मोक्ष-साधन)में असमर्थ माने गये हैं, उनको भगवान् विष्णु शान्तिपरक-धर्मका उपदेश करना नहीं चाहते॥९॥
</details>

<details open><summary>विश्वास-प्रस्तुतिः</summary>

लोके चेदं सर्वलोकस्य न स्या-  
च्चातुर्वर्ण्यं वेदवादाश्च न स्युः।  
सर्वाश्चेज्याः सर्वलोकक्रियाश्च  
सद्यः सर्वे चाश्रमस्था न वै स्युः ॥ १० ॥
</details>

<details><summary>मूलम्</summary>

लोके चेदं सर्वलोकस्य न स्या-  
च्चातुर्वर्ण्यं वेदवादाश्च न स्युः।  
सर्वाश्चेज्याः सर्वलोकक्रियाश्च  
सद्यः सर्वे चाश्रमस्था न वै स्युः ॥ १० ॥
</details>

<details><summary>अनुवाद (हिन्दी)</summary>

यदि भगवान् विष्णु यथायोग्य विधान न करें तो लोकमें जो सब लोगोंको यह सुख आदि उपलब्ध है, वह न रह जाय। चारों वर्ण तथा वेदोंके सिद्धान्त टिक न सकें। सम्पूर्ण यज्ञ तथा समस्त लोककी क्रियाएँ बंद हो जायँ तथा आश्रमोंमें रहनेवाले सब लोग तत्काल विनष्ट हो जायँ॥१०॥
</details>

<details open><summary>विश्वास-प्रस्तुतिः</summary>

यश्च त्रयाणां वर्णानामिच्छेदाश्रमसेवनम् ।  
चातुराश्रम्यदृष्टांश्च धर्मांस्तान् शृणु पाण्डव ॥ ११ ॥
</details>

<details><summary>मूलम्</summary>

यश्च त्रयाणां वर्णानामिच्छेदाश्रमसेवनम् ।  
चातुराश्रम्यदृष्टांश्च धर्मांस्तान् शृणु पाण्डव ॥ ११ ॥
</details>

<details><summary>अनुवाद (हिन्दी)</summary>

पाण्डुनन्दन! जो राजा अपने राज्यमें तीनों वर्णों (ब्राह्मण, क्षत्रिय, वैश्य) के द्वारा शास्त्रोक्त रूपसे आश्रम-धर्मका सेवन कराना चाहता हो, उसके लिये जानने योग्य जो चारों आश्रमोंके लिये उपयोगी धर्म हैं, उनका वर्णन करता हूँ, सुनो॥११॥
</details>

<details open><summary>विश्वास-प्रस्तुतिः</summary>

शुश्रूषाकृतकार्यस्य कृतसंतानकर्मणः ।  
अभ्यनुज्ञातराजस्य शूद्रस्य जगतीपते ॥ १२ ॥  
अल्पान्तरगतस्यापि दशधर्मगतस्य वा ।  
आश्रमा विहिताः सर्वे वर्जयित्वा निराशिषम् ॥ १३ ॥
</details>

<details><summary>मूलम्</summary>

शुश्रूषाकृतकार्यस्य कृतसंतानकर्मणः ।  
अभ्यनुज्ञातराजस्य शूद्रस्य जगतीपते ॥ १२ ॥  
अल्पान्तरगतस्यापि दशधर्मगतस्य वा ।  
आश्रमा विहिताः सर्वे वर्जयित्वा निराशिषम् ॥ १३ ॥
</details>

<details><summary>अनुवाद (हिन्दी)</summary>

पृथ्वीनाथ! जो शूद्र तीनों वर्णोंकी सेवा करके कृतार्थ हो गया है, जिसने पुत्र उत्पन्न कर लिया है, शौच और सदाचारकी दृष्टिसे जिसमें अन्य त्रैवर्णिकोंकी अपेक्षा बहुत कम अन्तर रह गया है अथवा जो मनुप्रोक्त दस धर्मोंके पालनमें तत्पर रहा है[^*], वह शूद्र यदि राजाकी अनुमति प्राप्त कर ले तो उसके लिये संन्यासको छोड़कर शेष सभी आश्रम विहित हैं॥१२-१३॥
</details>

<details open><summary>विश्वास-प्रस्तुतिः</summary>

भैक्ष्यचर्यां ततः प्राहुस्तस्य तद्धर्मचारिणः।  
तथा वैश्यस्य राजेन्द्र राजपुत्रस्य चैव हि ॥ १४ ॥
</details>

<details><summary>मूलम्</summary>

भैक्ष्यचर्यां ततः प्राहुस्तस्य तद्धर्मचारिणः।  
तथा वैश्यस्य राजेन्द्र राजपुत्रस्य चैव हि ॥ १४ ॥
</details>

<details><summary>अनुवाद (हिन्दी)</summary>

राजेन्द्र! पूर्वोक्त धर्मोंका आचरण करनेवाले शूद्रके लिये तथा वैश्य और क्षत्रियके लिये भी भिक्षा माँगकर निर्वाह करनेका विधान है॥१४॥
</details>

<details open><summary>विश्वास-प्रस्तुतिः</summary>

कृतकृत्यो वयोऽतीतो राज्ञः कृतपरिश्रमः।  
वैश्यो गच्छेदनुज्ञातो नृपेणाश्रमसंश्रयम् ॥ १५ ॥
</details>

<details><summary>मूलम्</summary>

कृतकृत्यो वयोऽतीतो राज्ञः कृतपरिश्रमः।  
वैश्यो गच्छेदनुज्ञातो नृपेणाश्रमसंश्रयम् ॥ १५ ॥
</details>

<details><summary>अनुवाद (हिन्दी)</summary>

अपने वर्णधर्मका परिश्रमपूर्वक पालन करके कृतकृत्य हुआ वैश्य अधिक अवस्था व्यतीत हो जानेपर राजाकी आज्ञा लेकर क्षत्रियोचित वानप्रस्थ आश्रमोंका ग्रहण करे॥१५॥
</details>

<details open><summary>विश्वास-प्रस्तुतिः</summary>

वेदानधीत्य धर्मेण राजशास्त्राणि चानघ।  
संतानादीनि कर्माणि कृत्वा सोमं निषेव्य च ॥ १६ ॥  
पालयित्वा प्रजाः सर्वा धर्मेण वदतां वर।  
राजसूयाश्वमेधादीन् मखानन्यांस्तथैव च ॥ १७ ॥  
आनयित्वा यथापाठं विप्रेभ्यो दत्तदक्षिणः।  
संग्रामे विजयं प्राप्य तथाल्पं यदि वा बहु ॥ १८ ॥  
स्थापयित्वा प्रजापालं पुत्रं राज्ये च पाण्डव।  
अन्यगोत्रं प्रशस्तं वा क्षत्रियं क्षत्रियर्षभ ॥ १९ ॥  
अर्चयित्वा पितॄन् सम्यक् पितृयज्ञैर्यथाविधि।  
देवान् यज्ञैर्ऋषीन् वेदैरर्चयित्वा तु यत्नतः ॥ २० ॥  
अन्तकाले च सम्प्राप्ते य इच्छेदाश्रमान्तरम्।  
सोऽनुपूर्व्याश्रमान् राजन्‌ गत्वा सिद्धिमवाप्नुयात् ॥ २१ ॥
</details>

<details><summary>मूलम्</summary>

वेदानधीत्य धर्मेण राजशास्त्राणि चानघ।  
संतानादीनि कर्माणि कृत्वा सोमं निषेव्य च ॥ १६ ॥  
पालयित्वा प्रजाः सर्वा धर्मेण वदतां वर।  
राजसूयाश्वमेधादीन् मखानन्यांस्तथैव च ॥ १७ ॥  
आनयित्वा यथापाठं विप्रेभ्यो दत्तदक्षिणः।  
संग्रामे विजयं प्राप्य तथाल्पं यदि वा बहु ॥ १८ ॥  
स्थापयित्वा प्रजापालं पुत्रं राज्ये च पाण्डव।  
अन्यगोत्रं प्रशस्तं वा क्षत्रियं क्षत्रियर्षभ ॥ १९ ॥  
अर्चयित्वा पितॄन् सम्यक् पितृयज्ञैर्यथाविधि।  
देवान् यज्ञैर्ऋषीन् वेदैरर्चयित्वा तु यत्नतः ॥ २० ॥  
अन्तकाले च सम्प्राप्ते य इच्छेदाश्रमान्तरम्।  
सोऽनुपूर्व्याश्रमान् राजन्‌ गत्वा सिद्धिमवाप्नुयात् ॥ २१ ॥
</details>

<details><summary>अनुवाद (हिन्दी)</summary>

निष्पाप नरेश! राजाको चाहिये कि पहले धर्माचरण-पूर्वक वेदों तथा राजशास्त्रोंका अध्ययन करे। फिर संतानोत्पादन आदि कर्म करके यज्ञमें सोमरसका सेवन करे। समस्त प्रजाओंका धर्मके अनुसार पालन करके राजसूय, अश्वमेध तथा दूसरे-दूसरे यज्ञोंका अनुष्ठान करे। शास्त्रोंकी आज्ञाके अनुसार सब सामग्री एकत्र करके ब्राह्मणोंको दक्षिणा दे। संग्राममें अल्प या महान् विजय पाकर राज्यपर प्रजाकी रक्षाके लिये अपने पुत्रको स्थापित कर दे। पुत्र न हो तो दूसरे गोत्रके किसी श्रेष्ठ क्षत्रियको राज्यसिंहासनपर अभिषिक्त कर दे। वक्ताओंमें श्रेष्ठ क्षत्रियशिरोमणि पाण्डुनन्दन! पितृयज्ञों-द्वारा विधिपूर्वक पितरोंका, देवयज्ञोंद्वारा देवताओंका तथा वेदोंके स्वाध्यायद्वारा ऋषियोंका यत्नपूर्वक भली-भाँति पूजन करके अन्तकाल आनेपर जो क्षत्रिय दूसरे आश्रमोंको ग्रहण करनेकी इच्छा करता है, वह क्रमशः आश्रमोंको अपनाकर परम सिद्धिको प्राप्त होता है॥१६—२१॥
</details>

<details open><summary>विश्वास-प्रस्तुतिः</summary>

राजर्षित्वेन राजेन्द्र भैक्ष्यचर्यां न सेवया।  
अपेतगृहधर्मोऽपि चरेज्जीवितकाम्यया ॥ २२ ॥
</details>

<details><summary>मूलम्</summary>

राजर्षित्वेन राजेन्द्र भैक्ष्यचर्यां न सेवया।  
अपेतगृहधर्मोऽपि चरेज्जीवितकाम्यया ॥ २२ ॥
</details>

<details><summary>अनुवाद (हिन्दी)</summary>

गृहस्थ-धर्मोंका त्याग कर देनेपर भी क्षत्रियको ऋषिभावसे वेदान्तश्रवण आदि संन्यास-धर्मका पालन करते हुए जीवनरक्षाके लिये ही भिक्षाका आश्रय लेना चाहिये, सेवा करानेके लिये नहीं॥२२॥
</details>

<details open><summary>विश्वास-प्रस्तुतिः</summary>

न चैतन्नैष्ठिकं कर्म त्रयाणां भूरिदक्षिण।  
चतुर्णां राजशार्दूल प्राहुराश्रमवासिनाम् ॥ २३ ॥
</details>

<details><summary>मूलम्</summary>

न चैतन्नैष्ठिकं कर्म त्रयाणां भूरिदक्षिण।  
चतुर्णां राजशार्दूल प्राहुराश्रमवासिनाम् ॥ २३ ॥
</details>

<details><summary>अनुवाद (हिन्दी)</summary>

पर्याप्त दक्षिणा देनेवाले राजसिंह! यह भैक्ष्यचर्या क्षत्रिय आदि तीन वर्णोंके लिये नित्य या अनिवार्य कर्म नहीं है। चारों आश्रमवासियोंका कर्म उनके लिये ऐच्छिक ही बताया गया है॥२३॥
</details>

<details open><summary>विश्वास-प्रस्तुतिः</summary>

बाह्वायत्तं क्षत्रियैर्मानवानां  
लोकश्रेष्ठं धर्ममासेवमानैः ।  
सर्वे धर्माः सोपधर्मास्त्रयाणां  
राज्ञो धर्मादिति वेदाच्छृणोमि ॥ २४ ॥
</details>

<details><summary>मूलम्</summary>

बाह्वायत्तं क्षत्रियैर्मानवानां  
लोकश्रेष्ठं धर्ममासेवमानैः ।  
सर्वे धर्माः सोपधर्मास्त्रयाणां  
राज्ञो धर्मादिति वेदाच्छृणोमि ॥ २४ ॥
</details>

<details><summary>अनुवाद (हिन्दी)</summary>

राजन्! राजधर्म बाहुबलके अधीन होता है। वह क्षत्रियके लिये जगत्‌का श्रेष्ठतम धर्म है, उसका सेवन करनेवाले क्षत्रिय मानवमात्रकी रक्षा करते हैं। अतः तीनों वर्णोंके उपधर्मोंसहित जो अन्यान्य समस्त धर्म हैं। वे राजधर्मसे ही सुरक्षित रह सकते हैं, यह मैंने वेद-शास्त्रसे सुना है॥२४॥
</details>

<details open><summary>विश्वास-प्रस्तुतिः</summary>

यथा राजन् हस्तिपदे पदानि  
संलीयन्ते सर्वसत्त्वोद्‌भवानि ।  
एवं धर्मान् राजधर्मेषु सर्वान्  
सर्वावस्थान् सम्प्रलीनान् निबोध ॥ २५ ॥
</details>

<details><summary>मूलम्</summary>

यथा राजन् हस्तिपदे पदानि  
संलीयन्ते सर्वसत्त्वोद्‌भवानि ।  
एवं धर्मान् राजधर्मेषु सर्वान्  
सर्वावस्थान् सम्प्रलीनान् निबोध ॥ २५ ॥
</details>

<details><summary>अनुवाद (हिन्दी)</summary>

नरेश्वर! जैसे हाथीके पदचिह्नमें सभी प्राणियोंके पदचिह्न विलीन हो जाते हैं, उसी प्रकार सब धर्मोंको सभी अवस्थाओंमें राजधर्मके भीतर ही समाविष्ट हुआ समझो॥२५॥
</details>

<details open><summary>विश्वास-प्रस्तुतिः</summary>

अल्पाश्रयानल्पफलान् वदन्ति  
धर्मानन्यान् धर्मविदो मनुष्याः ।  
महाश्रयं बहुकल्याणरूपं  
क्षात्रं धर्मं नेतरं प्राहुरार्याः ॥ २६ ॥
</details>

<details><summary>मूलम्</summary>

अल्पाश्रयानल्पफलान् वदन्ति  
धर्मानन्यान् धर्मविदो मनुष्याः ।  
महाश्रयं बहुकल्याणरूपं  
क्षात्रं धर्मं नेतरं प्राहुरार्याः ॥ २६ ॥
</details>

<details><summary>अनुवाद (हिन्दी)</summary>

धर्मके ज्ञाता आर्य पुरुषोंका कथन है कि अन्य समस्त धर्मोंका आश्रय तो अल्प है ही, फल भी अल्प ही है। परंतु क्षात्रधर्मका आश्रय भी महान् है और उसके फल भी बहुसंख्यक एवं परमकल्याणरूप हैं, अतः इसके समान दूसरा कोई धर्म नहीं है॥२६॥
</details>

<details open><summary>विश्वास-प्रस्तुतिः</summary>

सर्वे धर्मा राजधर्मप्रधानाः  
सर्वे वर्णाः पाल्यमाना भवन्ति।  
सर्वस्त्यागो राजधर्मेषु राजं-  
स्त्यागं धर्मं चाहुरग्र्यं पुराणम् ॥ २७ ॥
</details>

<details><summary>मूलम्</summary>

सर्वे धर्मा राजधर्मप्रधानाः  
सर्वे वर्णाः पाल्यमाना भवन्ति।  
सर्वस्त्यागो राजधर्मेषु राजं-  
स्त्यागं धर्मं चाहुरग्र्यं पुराणम् ॥ २७ ॥
</details>

<details><summary>अनुवाद (हिन्दी)</summary>

सभी धर्मोंमें राजधर्म ही प्रधान है; क्योंकि उसके द्वारा सभी वर्णोंका पालन होता है। राजन्! राजधर्मोंमें सभी प्रकारके त्यागका समावेश है और ऋषिगण त्यागको सर्वश्रेष्ठ एवं प्राचीन धर्म बताते हैं॥२७॥
</details>

<details open><summary>विश्वास-प्रस्तुतिः</summary>

मज्जेत् त्रयी दण्डनीतौ हतायां  
सर्वे धर्माः प्रक्षयेयुर्विबुद्धाः ।  
सर्वे धर्माश्चाश्रमाणां हताः स्युः  
क्षात्रे त्यक्ते राजधर्मे पुराणे ॥ २८ ॥
</details>

<details><summary>मूलम्</summary>

मज्जेत् त्रयी दण्डनीतौ हतायां  
सर्वे धर्माः प्रक्षयेयुर्विबुद्धाः ।  
सर्वे धर्माश्चाश्रमाणां हताः स्युः  
क्षात्रे त्यक्ते राजधर्मे पुराणे ॥ २८ ॥
</details>

<details><summary>अनुवाद (हिन्दी)</summary>

यदि दण्डनीति नष्ट हो जाय तो तीनों वेद रसातलको चले जायँ और वेदोंके नष्ट होनेसे समाजमें प्रचलित हुए सारे धर्मोंका नाश हो जाय। पुरातन राजधर्म जिसे क्षात्रधर्म भी कहते हैं, यदि लुप्त हो जाय तो आश्रमोंके सम्पूर्ण धर्मोंका ही लोप हो जायगा॥२८॥
</details>

<details open><summary>विश्वास-प्रस्तुतिः</summary>

सर्वे त्यागा राजधर्मेषु दृष्टाः  
सर्वा दीक्षा राजधर्मेषु चोक्ताः।  
सर्वा विद्या राजधर्मेषु युक्ताः  
सर्वे लोका राजधर्मे प्रविष्टाः ॥ २९ ॥
</details>

<details><summary>मूलम्</summary>

सर्वे त्यागा राजधर्मेषु दृष्टाः  
सर्वा दीक्षा राजधर्मेषु चोक्ताः।  
सर्वा विद्या राजधर्मेषु युक्ताः  
सर्वे लोका राजधर्मे प्रविष्टाः ॥ २९ ॥
</details>

<details><summary>अनुवाद (हिन्दी)</summary>

राजाके धर्मोंमें सारे त्यागोंका दर्शन होता है, राजधर्मोंमें सारी दीक्षाओंका प्रतिपादन हो जाता है, राजधर्ममें सम्पूर्ण विद्याओंका संयोग सुलभ है तथा राजधर्ममें सम्पूर्ण लोकोंका समावेश हो जाता है॥२९॥
</details>

<details open><summary>विश्वास-प्रस्तुतिः</summary>

यथा जीवाः प्राकृतैर्वध्यमाना  
धर्मश्रुतानामुपपीडनाय ।  
एवं धर्मा राजधर्मैर्वियुक्ताः  
संचिन्वन्तो नाद्रियन्ते स्वधर्मम् ॥ ३० ॥
</details>

<details><summary>मूलम्</summary>

यथा जीवाः प्राकृतैर्वध्यमाना  
धर्मश्रुतानामुपपीडनाय ।  
एवं धर्मा राजधर्मैर्वियुक्ताः  
संचिन्वन्तो नाद्रियन्ते स्वधर्मम् ॥ ३० ॥
</details>

<details><summary>अनुवाद (हिन्दी)</summary>

व्याध आदि नीच प्रकृतिके मनुष्योंद्वारा मारे जाते हुए पशु-पक्षी आदि जीव जिस प्रकार घातकके धर्मका विनाश करनेवाले होते हैं, उसी प्रकार धर्मात्मा पुरुष यदि राजधर्मसे रहित हो जायँ तो धर्मका अनुसंधान करते हुए भी वे चोर-डाकुओंके उत्पातसे स्वधर्मके प्रति आदरका भाव नहीं रख पाते हैं और इस प्रकार जगत्‌की हानिमें कारण बन जाते हैं (अतः राजधर्म सबसे श्रेष्ठ है)॥३०॥
</details>

<details><summary>मूलम् (समाप्तिः)</summary>

इति श्रीमहाभारते शान्तिपर्वणि राजधर्मानुशासनपर्वणि वर्णाश्रमधर्मकथने त्रिषष्टितमोऽध्यायः ॥ ६३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत शान्तिपर्वके अन्तर्गत राजधर्मानुशासनपर्वमें वर्णाश्रमधर्मका वर्णनविषयक तिरसठवाँ अध्याय पूरा हुआ॥६३॥
</details>

[^*]: धृति, क्षमा, मनका निग्रह, चोरीका त्याग, बाहर-भीतरकी पवित्रता, इन्द्रियोंका निग्रह, सात्त्विक बुद्धि, सात्त्विक ज्ञान, सत्यभाषण और क्रोधका अभाव—ये दस धर्मके लक्षण हैं।
