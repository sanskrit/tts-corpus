+++
title_full = "033 परलोकसे आये हुए व्यक्तियोंका परस्पर राग-द्वेषसे रहित होकर मिलना और रात बीतनेपर अदृश्य हो जाना, व्यासजीकी आज्ञासे विधवा क्षत्राणियोंका गंगाजीमें गोता लगाकर अपने-अपने पतिके लोकको प्राप्त करना तथा इस पर्वके श्रवणकी महिमा"
title = "०३३ स्वस्वपतिलोकगमने"

+++

<details><summary>भागसूचना</summary>

त्रयस्त्रिंशोऽध्यायः
</details>

<details><summary>सूचना (हिन्दी)</summary>

परलोकसे आये हुए व्यक्तियोंका परस्पर राग-द्वेषसे रहित होकर मिलना और रात बीतनेपर अदृश्य हो जाना, व्यासजीकी आज्ञासे विधवा क्षत्राणियोंका गङ्गाजीमें गोता लगाकर अपने-अपने पतिके लोकको प्राप्त करना तथा इस पर्वके श्रवणकी महिमा
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततस्ते पुरुषश्रेष्ठाः समाजग्मुः परस्परम्।  
विगतक्रोधमात्सर्याः सर्वे विगतकल्मषाः ॥ १ ॥  
विधिं परममास्थाय ब्रह्मर्षिविहितं शुभम्।  
संहृष्टमनसः सर्वे देवलोक इवामराः ॥ २ ॥
</details>

<details><summary>मूलम्</summary>

ततस्ते पुरुषश्रेष्ठाः समाजग्मुः परस्परम्।  
विगतक्रोधमात्सर्याः सर्वे विगतकल्मषाः ॥ १ ॥  
विधिं परममास्थाय ब्रह्मर्षिविहितं शुभम्।  
संहृष्टमनसः सर्वे देवलोक इवामराः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ क्रोध और मात्सर्यसे रहित तथा पापशून्य हुए वे सभी श्रेष्ठ पुरुष ब्रह्मर्षियोंकी बनायी हुई उत्तम प्रणालीका आश्रय ले एक-दूसरेसे प्रेमपूर्वक मिले। उस समय देवलोकमें रहनेवाले देवताओंकी भाँति उन सबके मनमें हर्षोल्लास छा रहा था॥१-२॥
</details>

<details open><summary>विश्वास-प्रस्तुतिः</summary>

पुत्रः पित्रा च मात्रा च  
भार्याश्च पतिभिः सह ।  
भ्रात्रा भ्राता सखा चैव  
सख्या राजन् समागताः ॥ ३ ॥
</details>

<details><summary>मूलम्</summary>

पुत्रः पित्रा च मात्रा च  
भार्याश्च पतिभिः सह ।  
भ्रात्रा भ्राता सखा चैव  
सख्या राजन् समागताः ॥ ३ ॥
</details>

<details><summary>अनुवाद (हिन्दी)</summary>

राजन्! पुत्र पिता-माताके साथ, स्त्री पतिके साथ, भाई भाईके साथ और मित्र मित्रके साथ मिले॥३॥
</details>

<details open><summary>विश्वास-प्रस्तुतिः</summary>

पाण्डवास्तु महेष्वासं कर्णं सौभद्रमेव च।  
सम्प्रहर्षात् समाजग्मुर्द्रौपदेयांश्च सर्वशः ॥ ४ ॥
</details>

<details><summary>मूलम्</summary>

पाण्डवास्तु महेष्वासं कर्णं सौभद्रमेव च।  
सम्प्रहर्षात् समाजग्मुर्द्रौपदेयांश्च सर्वशः ॥ ४ ॥
</details>

<details><summary>अनुवाद (हिन्दी)</summary>

पाण्डव महाधनुर्धर कर्ण, सुभद्राकुमार अभिमन्यु और द्रौपदीके पाँचों पुत्र—इन सबके साथ अत्यन्त हर्षपूर्वक मिले॥४॥
</details>

<details open><summary>विश्वास-प्रस्तुतिः</summary>

ततस्ते प्रीयमाणा वै कर्णेन सह पाण्डवाः।  
समेत्य पृथिवीपाल सौहृद्ये च स्थिता भवन् ॥ ५ ॥
</details>

<details><summary>मूलम्</summary>

ततस्ते प्रीयमाणा वै कर्णेन सह पाण्डवाः।  
समेत्य पृथिवीपाल सौहृद्ये च स्थिता भवन् ॥ ५ ॥
</details>

<details><summary>अनुवाद (हिन्दी)</summary>

भूपाल! तत्पश्चात् सब पाण्डवोंने कर्णसे प्रसन्नता-पूर्वक मिलकर उनके साथ सौहार्दपूर्ण बर्ताव किया॥५॥
</details>

<details open><summary>विश्वास-प्रस्तुतिः</summary>

परस्परं समागम्य योधास्ते भरतर्षभ।  
मुनेः प्रसादात् ते ह्येवं क्षत्रिया नष्टमन्यवः ॥ ६ ॥  
असौहृदं परित्यज्य सौहृदे पर्यवस्थिताः।
</details>

<details><summary>मूलम्</summary>

परस्परं समागम्य योधास्ते भरतर्षभ।  
मुनेः प्रसादात् ते ह्येवं क्षत्रिया नष्टमन्यवः ॥ ६ ॥  
असौहृदं परित्यज्य सौहृदे पर्यवस्थिताः।
</details>

<details><summary>अनुवाद (हिन्दी)</summary>

भरतभूषण! वे समस्त योद्धा एक-दूसरेसे मिलकर बड़े प्रसन्न हुए। इस प्रकार मुनिकी कृपासे वे सभी क्षत्रिय अपने क्रोधको भुलाकर शत्रुभाव छोड़कर परस्पर सौहार्द स्थापित करके मिले॥६॥
</details>

<details open><summary>विश्वास-प्रस्तुतिः</summary>

एवं समागताः सर्वे गुरुभिर्बान्धवैः सह ॥ ७ ॥  
पुत्रैश्च पुरुषव्याघ्राः कुरवोऽन्ये च पार्थिवाः।
</details>

<details><summary>मूलम्</summary>

एवं समागताः सर्वे गुरुभिर्बान्धवैः सह ॥ ७ ॥  
पुत्रैश्च पुरुषव्याघ्राः कुरवोऽन्ये च पार्थिवाः।
</details>

<details><summary>अनुवाद (हिन्दी)</summary>

इस तरह वे सब पुरुषसिंह कौरव तथा अन्य नरेश गुरुजनों, बान्धवों और पुत्रोंके साथ मिले॥७॥
</details>

<details open><summary>विश्वास-प्रस्तुतिः</summary>

तां रात्रिमखिलामेवं विहृत्य प्रीतमानसाः ॥ ८ ॥  
मेनिरे परितोषेण नृपाः स्वर्गसदो यथा।
</details>

<details><summary>मूलम्</summary>

तां रात्रिमखिलामेवं विहृत्य प्रीतमानसाः ॥ ८ ॥  
मेनिरे परितोषेण नृपाः स्वर्गसदो यथा।
</details>

<details><summary>अनुवाद (हिन्दी)</summary>

सारी रात एक-दूसरेके साथ घूमने-फिरनेके कारण उन सबके मनमें बड़ी प्रसन्नता थी। स्वर्गवासियोंके समान ही उन्हें वहाँ परम संतोषका अनुभव हुआ॥८॥
</details>

<details open><summary>विश्वास-प्रस्तुतिः</summary>

नात्र शोको भयं त्रासो नारतिर्नायशोऽभवत् ॥ ९ ॥  
परस्परं समागम्य योधानां भरतर्षभ।
</details>

<details><summary>मूलम्</summary>

नात्र शोको भयं त्रासो नारतिर्नायशोऽभवत् ॥ ९ ॥  
परस्परं समागम्य योधानां भरतर्षभ।
</details>

<details><summary>अनुवाद (हिन्दी)</summary>

भरतश्रेष्ठ! एक-दूसरेसे मिलकर उन योद्धाओंके मनमें शोक, भय, त्रास, उद्वेग और अपयशको स्थान नहीं मिला॥
</details>

<details open><summary>विश्वास-प्रस्तुतिः</summary>

समागतास्ताः पितृभिर्भ्रातृभिः पतिभिः सुतैः ॥ १० ॥  
मुदं परमिकां प्राप्य नार्यो दुःखमथात्यजन्।
</details>

<details><summary>मूलम्</summary>

समागतास्ताः पितृभिर्भ्रातृभिः पतिभिः सुतैः ॥ १० ॥  
मुदं परमिकां प्राप्य नार्यो दुःखमथात्यजन्।
</details>

<details><summary>अनुवाद (हिन्दी)</summary>

वहाँ आयी हुई स्त्रियाँ अपने पिताओं, भाइयों, पतियों और पुत्रोंसे मिलकर बहुत प्रसन्न हुईं। उनका सारा दुःख दूर हो गया॥१०॥
</details>

<details open><summary>विश्वास-प्रस्तुतिः</summary>

एकां रात्रिं विहृत्यैव ते वीरास्ताश्च योषितः ॥ ११ ॥  
आमन्त्र्यान्योन्यमाश्लिष्य ततो जग्मुर्यथागतम् ।
</details>

<details><summary>मूलम्</summary>

एकां रात्रिं विहृत्यैव ते वीरास्ताश्च योषितः ॥ ११ ॥  
आमन्त्र्यान्योन्यमाश्लिष्य ततो जग्मुर्यथागतम् ।
</details>

<details><summary>अनुवाद (हिन्दी)</summary>

वे वीर और उनकी वे तरुणी स्त्रियाँ एक रात साथ-साथ विहार करके अन्तमें एक-दूसरेकी अनुमति ले परस्पर गले मिलकर जैसे आये थे, उसी प्रकार चले जानेको उद्यत हुए॥११॥
</details>

<details open><summary>विश्वास-प्रस्तुतिः</summary>

ततो विसर्जयामास लोकांस्तान् मुनिपुङ्गवः ॥ १२ ॥  
क्षणेनान्तर्हिताश्चैव प्रेक्षतामेव लेऽभवन् ।  
अवगाह्य महात्मानः पुण्यां भागीरथीं नदीम् ॥ १३ ॥  
सरथाः सध्वजाश्चैव स्वानि वेश्मानि भेजिरे।
</details>

<details><summary>मूलम्</summary>

ततो विसर्जयामास लोकांस्तान् मुनिपुङ्गवः ॥ १२ ॥  
क्षणेनान्तर्हिताश्चैव प्रेक्षतामेव लेऽभवन् ।  
अवगाह्य महात्मानः पुण्यां भागीरथीं नदीम् ॥ १३ ॥  
सरथाः सध्वजाश्चैव स्वानि वेश्मानि भेजिरे।
</details>

<details><summary>अनुवाद (हिन्दी)</summary>

तब मुनिवर व्यासजीने उन सब लोगोंका विसर्जन कर दिया और वे महामना नरेश एक ही क्षणमें सबके देखते-देखते पुण्यसलिला भागीरथीमें गोता लगाकर अदृश्य हो गये। रथों और ध्वजाओंसहित अपने-अपने लोकोंमें चले गये॥१२-१३॥
</details>

<details open><summary>विश्वास-प्रस्तुतिः</summary>

देवलोकं ययुः केचित् केचित् ब्रह्मसदस्तथा ॥ १४ ॥  
केचिच्च वारुणं लोकं केचित् कौबेरमाप्नुवन्।  
ततो वैवस्वतं लोकं केचिच्चैवाप्नुवन्नृपाः ॥ १५ ॥
</details>

<details><summary>मूलम्</summary>

देवलोकं ययुः केचित् केचित् ब्रह्मसदस्तथा ॥ १४ ॥  
केचिच्च वारुणं लोकं केचित् कौबेरमाप्नुवन्।  
ततो वैवस्वतं लोकं केचिच्चैवाप्नुवन्नृपाः ॥ १५ ॥
</details>

<details><summary>अनुवाद (हिन्दी)</summary>

कोई देवलोकमें गये, कोई ब्रह्मलोकमें, कुछ वरुणलोकमें पधारे और कुछ कुबेरके लोकमें। कितने ही नरेश भगवान् सूर्यके लोकमें चले गये॥१४-१५॥
</details>

<details open><summary>विश्वास-प्रस्तुतिः</summary>

राक्षसानां पिशाचानां केचिच्चाप्युत्तरान्‌ कुरून्।  
विचित्रगतयः सर्वे यानवाप्यामरैः सह ॥ १६ ॥  
आजग्मुस्ते महात्मानः सवाहाः सपदानुगाः।
</details>

<details><summary>मूलम्</summary>

राक्षसानां पिशाचानां केचिच्चाप्युत्तरान्‌ कुरून्।  
विचित्रगतयः सर्वे यानवाप्यामरैः सह ॥ १६ ॥  
आजग्मुस्ते महात्मानः सवाहाः सपदानुगाः।
</details>

<details><summary>अनुवाद (हिन्दी)</summary>

कितने ही राक्षसों और पिशाचोंके लोकोंमें चले गये और कितने ही उत्तरकुरुमें जा पहुँचे। इस प्रकार सबको विचित्र-विचित्र गतियोंकी प्राप्ति हुई थी और वे महामना वहींसे देवताओंके साथ अपने-अपने वाहनों और अनुचरोंसहित आये थे॥१६॥
</details>

<details open><summary>विश्वास-प्रस्तुतिः</summary>

गतेषु तेषु सर्वेषु सलिलस्थो महामुनिः ॥ १७ ॥  
धर्मशीलो महातेजाः कुरूणां हितकृत् तथा।  
ततः प्रोवाच ताः सर्वाः क्षत्रिया निहतेश्वराः ॥ १८ ॥  
या याः पतिकृतान् लोका-  
निच्छन्ति परमस्त्रियः ।  
ता जाह्नवीजलं क्षिप्र-  
मवगाहन्त्वतन्द्रिताः ॥ १९ ॥  
ततस्तस्य वचः श्रुत्वा श्रद्दधाना वराङ्गनाः।  
श्वशुरं समनुज्ञाप्य विविशुर्जाह्नवीजलम् ॥ २० ॥
</details>

<details><summary>मूलम्</summary>

गतेषु तेषु सर्वेषु सलिलस्थो महामुनिः ॥ १७ ॥  
धर्मशीलो महातेजाः कुरूणां हितकृत् तथा।  
ततः प्रोवाच ताः सर्वाः क्षत्रिया निहतेश्वराः ॥ १८ ॥  
या याः पतिकृतान् लोका-  
निच्छन्ति परमस्त्रियः ।  
ता जाह्नवीजलं क्षिप्र-  
मवगाहन्त्वतन्द्रिताः ॥ १९ ॥  
ततस्तस्य वचः श्रुत्वा श्रद्दधाना वराङ्गनाः।  
श्वशुरं समनुज्ञाप्य विविशुर्जाह्नवीजलम् ॥ २० ॥
</details>

<details><summary>अनुवाद (हिन्दी)</summary>

उन सबके अदृश्य हो जानेपर कौरवोंके हितकारी महातेजस्वी धर्मशील महामुनि व्यासजीने जलमें खड़े-खड़े उन सब विधवा क्षत्राणियोंसे कहा—‘देवियो! तुम लोगोंमेंसे जो-जो सती-साध्वी स्त्रियाँ अपने-अपने पतिके लोकको जाना चाहती हों, वे आलस्य त्यागकर तुरंत गङ्गाजीके जलमें गोता लगावें।’ उनकी बात सुनकर उनमें श्रद्धा रखनेवाली वे सती स्त्रियाँ अपने श्वशुर धृतराष्ट्रकी आज्ञा ले गङ्गाजीके जलमें समा गयीं॥१७—२०॥
</details>

<details open><summary>विश्वास-प्रस्तुतिः</summary>

विमुक्ता मानुषैर्देहैस्ततस्ता भर्तृभिः सह।  
समाजग्मुस्तदा साध्व्यः सर्वा एव विशाम्पते ॥ २१ ॥
</details>

<details><summary>मूलम्</summary>

विमुक्ता मानुषैर्देहैस्ततस्ता भर्तृभिः सह।  
समाजग्मुस्तदा साध्व्यः सर्वा एव विशाम्पते ॥ २१ ॥
</details>

<details><summary>अनुवाद (हिन्दी)</summary>

प्रजानाथ! वहाँ वे सभी साध्वी स्त्रियाँ मनुष्य-शरीरसे छुटकारा पाकर अपने-अपने पतिके साथ जा मिलीं॥२१॥
</details>

<details open><summary>विश्वास-प्रस्तुतिः</summary>

एवं क्रमेण सर्वास्ताः शीलवत्यः पतिव्रताः।  
प्रविश्य क्षत्रिया मुक्ता जग्मुर्भर्तृसलोकताम् ॥ २२ ॥
</details>

<details><summary>मूलम्</summary>

एवं क्रमेण सर्वास्ताः शीलवत्यः पतिव्रताः।  
प्रविश्य क्षत्रिया मुक्ता जग्मुर्भर्तृसलोकताम् ॥ २२ ॥
</details>

<details><summary>अनुवाद (हिन्दी)</summary>

इस प्रकार क्रमशः वे सभी शीलवती पतिव्रता क्षत्राणियाँ इस शरीरसे मुक्त हो पतिलोकको चली गयीं॥
</details>

<details open><summary>विश्वास-प्रस्तुतिः</summary>

दिव्यरूपसमायुक्ता दिव्याभरणभूषिताः ।  
दिव्यमाल्याम्बरधरा यथाऽऽसां पतयस्तथा ॥ २३ ॥
</details>

<details><summary>मूलम्</summary>

दिव्यरूपसमायुक्ता दिव्याभरणभूषिताः ।  
दिव्यमाल्याम्बरधरा यथाऽऽसां पतयस्तथा ॥ २३ ॥
</details>

<details><summary>अनुवाद (हिन्दी)</summary>

जैसे उनके पति थे, उसी प्रकार वे भी दिव्यरूपसे सम्पन्न हो गयीं। दिव्य आभूषण उनके अंगोंकी शोभा बढ़ाने लगे तथा उन्होंने दिव्य माला और दिव्य वस्त्र धारण कर लिये॥२३॥
</details>

<details open><summary>विश्वास-प्रस्तुतिः</summary>

ताः शीलगुणसम्पन्ना विमानस्था गतक्लमाः।  
सर्वाः सर्वगुणोपेताः स्वस्थानं प्रतिपेदिरे ॥ २४ ॥
</details>

<details><summary>मूलम्</summary>

ताः शीलगुणसम्पन्ना विमानस्था गतक्लमाः।  
सर्वाः सर्वगुणोपेताः स्वस्थानं प्रतिपेदिरे ॥ २४ ॥
</details>

<details><summary>अनुवाद (हिन्दी)</summary>

शील और सद्‌गुणसे सम्पन्न हुई वे सभी क्षत्रिय-बालाएँ समस्त सद्‌गुणोंसे अलंकृत हो विमानपर बैठकर अपने-अपने योग्य स्थानको चली गयीं। उनका सारा कष्ट दूर हो गया॥२४॥
</details>

<details open><summary>विश्वास-प्रस्तुतिः</summary>

यस्य यस्य तु यः कामस्तस्मिन्‌ काले बभूव ह।  
तं तं विसृष्टवान् व्यासो वरदो धर्मवत्सलः ॥ २५ ॥
</details>

<details><summary>मूलम्</summary>

यस्य यस्य तु यः कामस्तस्मिन्‌ काले बभूव ह।  
तं तं विसृष्टवान् व्यासो वरदो धर्मवत्सलः ॥ २५ ॥
</details>

<details><summary>अनुवाद (हिन्दी)</summary>

उस समय जिसके-जिसके मनमें जो-जो कामना उत्पन्न हुई, धर्मवत्सल वरदायक भगवान् व्यासने वह सब पूर्ण की॥२५॥
</details>

<details open><summary>विश्वास-प्रस्तुतिः</summary>

तच्छ्रुत्वा नरदेवानां पुनरागमनं नराः।  
जहृषुर्मुदिताश्चासन् नानादेशगता अपि ॥ २६ ॥
</details>

<details><summary>मूलम्</summary>

तच्छ्रुत्वा नरदेवानां पुनरागमनं नराः।  
जहृषुर्मुदिताश्चासन् नानादेशगता अपि ॥ २६ ॥
</details>

<details><summary>अनुवाद (हिन्दी)</summary>

संग्राममें मरे हुए राजाओंके पुनरागमनका वृत्तान्त सुनकर भिन्न-भिन्न देशके मनुष्योंको बड़ा आश्चर्य और आनन्द हुआ॥२६॥
</details>

<details open><summary>विश्वास-प्रस्तुतिः</summary>

प्रियैः समागमं तेषां यः सम्यक् शृणुयान्नरः।  
प्रियाणि लभते नित्यमिह च प्रेत्य चैव सः ॥ २७ ॥
</details>

<details><summary>मूलम्</summary>

प्रियैः समागमं तेषां यः सम्यक् शृणुयान्नरः।  
प्रियाणि लभते नित्यमिह च प्रेत्य चैव सः ॥ २७ ॥
</details>

<details><summary>अनुवाद (हिन्दी)</summary>

जो मनुष्य कौरव-पाण्डवोंके प्रियजन समागमका यह वृत्तान्त भलीभाँति सुनेगा, उसे इहलोक और परलोकमें भी प्रिय वस्तुकी प्राप्ति होगी॥२७॥
</details>

<details open><summary>विश्वास-प्रस्तुतिः</summary>

इष्टबान्धवसंयोगमनायासमनामयम् ।  
यश्चैतच्छ्रावयेद् विद्वान् विदुषो धर्मवित्तमः ॥ २८ ॥  
स यशः प्राप्नुयाल्लोके परत्र च शुभां गतिम्।
</details>

<details><summary>मूलम्</summary>

इष्टबान्धवसंयोगमनायासमनामयम् ।  
यश्चैतच्छ्रावयेद् विद्वान् विदुषो धर्मवित्तमः ॥ २८ ॥  
स यशः प्राप्नुयाल्लोके परत्र च शुभां गतिम्।
</details>

<details><summary>अनुवाद (हिन्दी)</summary>

इतना ही नहीं, उसे अनायास ही इष्ट बन्धुओंसे मिलन होगा तथा कोई दुःख-शोक नहीं सतावेगा। धर्मज्ञोंमें श्रेष्ठ जो विद्वान् विद्वानोंको यह प्रसंग सुनायेगा, वह इस लोकमें यश और परलोकमें शुभ गति प्राप्त करेगा॥२८॥
</details>

<details open><summary>विश्वास-प्रस्तुतिः</summary>

स्वाध्याययुक्ता मनुजास्तपोयुक्ताश्च भारत ॥ २९ ॥  
साध्वाचारा दमोपेता दाननिर्धूतकल्मषाः ।  
ऋजवः शुचयः शान्ता हिंसानृतविवर्जिताः ॥ ३० ॥  
आस्तिकाः श्रद्दधानाश्च धृतिमन्तश्च मानवाः।  
श्रुत्वाऽऽश्चर्यमिदं पर्वं ह्यवाप्स्यन्ति परां गतिम् ॥ ३१ ॥
</details>

<details><summary>मूलम्</summary>

स्वाध्याययुक्ता मनुजास्तपोयुक्ताश्च भारत ॥ २९ ॥  
साध्वाचारा दमोपेता दाननिर्धूतकल्मषाः ।  
ऋजवः शुचयः शान्ता हिंसानृतविवर्जिताः ॥ ३० ॥  
आस्तिकाः श्रद्दधानाश्च धृतिमन्तश्च मानवाः।  
श्रुत्वाऽऽश्चर्यमिदं पर्वं ह्यवाप्स्यन्ति परां गतिम् ॥ ३१ ॥
</details>

<details><summary>अनुवाद (हिन्दी)</summary>

भारत! जो मनुष्य स्वाध्यायपरायण, तपस्वी, सदाचारी, जितेन्द्रिय, दानके द्वारा पापरहित, सरल, शुद्ध, शान्त, हिंसा और असत्यसे दूर, आस्तिक, श्रद्धालु और धैर्यवान् हैं, वे इस आश्चर्यजनक पर्वको सुनकर उत्तम गति प्राप्त करेंगे॥२९—३१॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि पुत्रदर्शनपर्वणि स्त्रीणां स्वस्वपतिलोकगमने त्रयस्त्रिंशोऽध्यायः॥३३॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत पुत्रदर्शनपर्वमें स्त्रियोंका अपने-अपने पतिके लोकमें गमनविषयक तैंतीसवाँ अध्याय पूरा हुआ॥३३॥
</details>
