+++
title_full = "032 व्यासजीके प्रभावसे कुरुक्षेत्रके युद्धमें मारे गये कौरव-पाण्डववीरोंका गंगाजीके जलसे प्रकट होना"
title = "०३२ भीष्मादिदर्शने"

+++

<details><summary>भागसूचना</summary>

द्वात्रिंशोऽध्यायः
</details>

<details><summary>सूचना (हिन्दी)</summary>

व्यासजीके प्रभावसे कुरुक्षेत्रके युद्धमें मारे गये कौरव-पाण्डववीरोंका गङ्गाजीके जलसे प्रकट होना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततो निशायां प्राप्तायां कृतसायाह्निकक्रियाः।  
व्यासमभ्यगमन् सर्वे ये तत्रासन् समागताः ॥ १ ॥
</details>

<details><summary>मूलम्</summary>

ततो निशायां प्राप्तायां कृतसायाह्निकक्रियाः।  
व्यासमभ्यगमन् सर्वे ये तत्रासन् समागताः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर जब रात होनेको आयी, तब जो लोग वहाँ आये थे, वे सब सायंकालोचित नित्य-नियम पूर्ण करके भगवान् व्यासके समीप गये॥१॥
</details>

<details open><summary>विश्वास-प्रस्तुतिः</summary>

धृतराष्ट्रस्तु धर्मात्मा पाण्डवैः सहितस्तदा।  
शुचिरेकमना सार्धमृषिभिस्तैरुपाविशत् ॥ २ ॥  
गान्धार्या सह नार्यस्तु सहिताः समुपाविशन्।  
पौरजानपदश्चापि जनः सर्वो यथावयः ॥ ३ ॥
</details>

<details><summary>मूलम्</summary>

धृतराष्ट्रस्तु धर्मात्मा पाण्डवैः सहितस्तदा।  
शुचिरेकमना सार्धमृषिभिस्तैरुपाविशत् ॥ २ ॥  
गान्धार्या सह नार्यस्तु सहिताः समुपाविशन्।  
पौरजानपदश्चापि जनः सर्वो यथावयः ॥ ३ ॥
</details>

<details><summary>अनुवाद (हिन्दी)</summary>

पाण्डवोंसहित धर्मात्मा धृतराष्ट्र पवित्र एवं एकाग्रचित्त हो उन ऋषियोंके साथ व्यासजीके निकट जा बैठे। कुरुकुलकी सारी स्त्रियाँ एक साथ हो गान्धारीके समीप बैठ गयीं तथा नगर और जनपदके निवासी भी अवस्थाके अनुसार यथास्थान विराजमान हो गये॥
</details>

<details open><summary>विश्वास-प्रस्तुतिः</summary>

ततो व्यासो महातेजाः पुण्यं भागीरथीजलम्।  
अवगाह्याजुहावाथ सर्वान् लोकान् महामुनिः ॥ ४ ॥
</details>

<details><summary>मूलम्</summary>

ततो व्यासो महातेजाः पुण्यं भागीरथीजलम्।  
अवगाह्याजुहावाथ सर्वान् लोकान् महामुनिः ॥ ४ ॥
</details>

<details><summary>अनुवाद (हिन्दी)</summary>

तत्पश्चात् महातेजस्वी महामुनि व्यासजीने भागीरथीके पवित्र जलमें प्रवेश करके पाण्डव तथा कौरवपक्षके सब लोगोंका आवाहन किया॥४॥
</details>

<details open><summary>विश्वास-प्रस्तुतिः</summary>

पाण्डवानां च ये योधाः कौरवाणां च सर्वशः।  
राजानश्च महाभागा नानादेशनिवासिनः ॥ ५ ॥
</details>

<details><summary>मूलम्</summary>

पाण्डवानां च ये योधाः कौरवाणां च सर्वशः।  
राजानश्च महाभागा नानादेशनिवासिनः ॥ ५ ॥
</details>

<details><summary>अनुवाद (हिन्दी)</summary>

पाण्डवों तथा कौरवोंके पक्षमें जो नाना देशोंके निवासी महाभाग नरेश योद्धा बनकर आये थे, उन सबका व्यासजीने आह्वान किया॥५॥
</details>

<details open><summary>विश्वास-प्रस्तुतिः</summary>

ततः सुतुमुलः शब्दो जलान्ते जनमेजय।  
प्रादुरासीद् यथापूर्वं कुरुपाण्डवसेनयोः ॥ ६ ॥
</details>

<details><summary>मूलम्</summary>

ततः सुतुमुलः शब्दो जलान्ते जनमेजय।  
प्रादुरासीद् यथापूर्वं कुरुपाण्डवसेनयोः ॥ ६ ॥
</details>

<details><summary>अनुवाद (हिन्दी)</summary>

जनमेजय! तदनन्तर जलके भीतरसे कौरवों और पाण्डवोंकी सेनाओंका पहले-जैसा ही भयंकर शब्द प्रकट होने लगा॥६॥
</details>

<details open><summary>विश्वास-प्रस्तुतिः</summary>

ततस्ते पर्थिवाः सर्वे भीष्मद्रोणपुरोगमाः।  
ससैन्याः सलिलात्‌ तस्मात् समुत्तस्थुः सहस्रशः ॥ ७ ॥
</details>

<details><summary>मूलम्</summary>

ततस्ते पर्थिवाः सर्वे भीष्मद्रोणपुरोगमाः।  
ससैन्याः सलिलात्‌ तस्मात् समुत्तस्थुः सहस्रशः ॥ ७ ॥
</details>

<details><summary>अनुवाद (हिन्दी)</summary>

फिर तो भीष्म-द्रोण आदि समस्त राजा अपनी सेनाओंके साथ सहस्रोंकी संख्यामें उस जलसे बाहर निकलने लगे॥७॥
</details>





<details open><summary>विश्वास-प्रस्तुतिः</summary>

विराटद्रुपदौ चैव सहपुत्रौ ससैनिकौ।  
द्रौपदेयाश्च सौभद्रो राक्षसश्च घटोत्कचः ॥ ८ ॥
</details>

<details><summary>मूलम्</summary>

विराटद्रुपदौ चैव सहपुत्रौ ससैनिकौ।  
द्रौपदेयाश्च सौभद्रो राक्षसश्च घटोत्कचः ॥ ८ ॥
</details>

<details><summary>अनुवाद (हिन्दी)</summary>

पुत्रों और सैनिकोंसहित विराट और द्रुपद पानीसे बाहर आये। द्रौपदीके पाँचों पुत्र, अभिमन्यु तथा राक्षस घटोत्कच—ये सभी जलसे प्रकट हो गये॥८॥
</details>

<details open><summary>विश्वास-प्रस्तुतिः</summary>

कर्णदुर्योधनौ चैव शकुनिश्च महारथः।  
दुःशासनादयश्चैव धार्तराष्ट्रा महाबलाः ॥ ९ ॥  
जारासंधिर्भगदत्तो जलसंधश्च वीर्यवान् ।  
भूरिश्रवाः शलः शल्यो वृषसेनश्च सानुजः ॥ १० ॥  
लक्ष्मणो राजपुत्रश्च धृष्टद्युम्नस्य चात्मजाः।  
शिखण्डिपुत्राः सर्वे च धृष्टकेतुश्च सानुजः ॥ ११ ॥  
अचलो वृषकश्चैव राक्षसश्चाप्यलायुधः ।  
बाह्लिकः सोमदत्तश्च चेकितानश्च पार्थिवः ॥ १२ ॥  
एते चान्ये च बहवो बहुत्वाद् ये न कीर्तिताः।  
सर्वे भासुरदेहास्ते समुत्तस्थुर्जलात्ततः ॥ १३ ॥
</details>

<details><summary>मूलम्</summary>

कर्णदुर्योधनौ चैव शकुनिश्च महारथः।  
दुःशासनादयश्चैव धार्तराष्ट्रा महाबलाः ॥ ९ ॥  
जारासंधिर्भगदत्तो जलसंधश्च वीर्यवान् ।  
भूरिश्रवाः शलः शल्यो वृषसेनश्च सानुजः ॥ १० ॥  
लक्ष्मणो राजपुत्रश्च धृष्टद्युम्नस्य चात्मजाः।  
शिखण्डिपुत्राः सर्वे च धृष्टकेतुश्च सानुजः ॥ ११ ॥  
अचलो वृषकश्चैव राक्षसश्चाप्यलायुधः ।  
बाह्लिकः सोमदत्तश्च चेकितानश्च पार्थिवः ॥ १२ ॥  
एते चान्ये च बहवो बहुत्वाद् ये न कीर्तिताः।  
सर्वे भासुरदेहास्ते समुत्तस्थुर्जलात्ततः ॥ १३ ॥
</details>

<details><summary>अनुवाद (हिन्दी)</summary>

कर्ण, दुर्योधन, महारथी शकुनि, धृतराष्ट्रके पुत्र महाबली दुःशासन आदि, जरासन्धकुमार सहदेव, भगदत्त, पराक्रमी जलसन्ध, भूरिश्रवा, शल, शल्य, भाइयोंसहित वृषसेन, राजकुमार लक्ष्मण, धृष्टद्युम्नके पुत्र, शिखण्डीके सभी पुत्र, भाइयोंसहित धृष्टकेतु, अचल, वृषक, राक्षस अलायुध, राजा बाह्लिक, सोमदत्त और चेकितान—ये तथा दूसरे बहुत-से क्षत्रियवीर, जो संख्यामें अधिक होनेके कारण नाम लेकर नहीं बताये गये हैं, सभी देदीप्यमान शरीर धारण करके उस जलसे प्रकट हुए॥९—१३॥
</details>

<details open><summary>विश्वास-प्रस्तुतिः</summary>

यस्य वीरस्य यो वेषो यो ध्वजो यच्च वाहनम्।  
तेन तेन व्यदृश्यन्त समुपेता नराधिपाः ॥ १४ ॥  
दिव्याम्बरधराः सर्वे सर्वे भ्राजिष्णुकुण्डलाः।  
निर्वैरा निरहंकारा विगतक्रोधमत्सराः ॥ १५ ॥
</details>

<details><summary>मूलम्</summary>

यस्य वीरस्य यो वेषो यो ध्वजो यच्च वाहनम्।  
तेन तेन व्यदृश्यन्त समुपेता नराधिपाः ॥ १४ ॥  
दिव्याम्बरधराः सर्वे सर्वे भ्राजिष्णुकुण्डलाः।  
निर्वैरा निरहंकारा विगतक्रोधमत्सराः ॥ १५ ॥
</details>

<details><summary>अनुवाद (हिन्दी)</summary>

जिस वीरका जैसा वेष, जैसी ध्वजा और जैसा वाहन था, वह उसीसे युक्त दिखायी दिया। वहाँ प्रकट हुए सभी नरेश दिव्य वस्त्र धारण किये हुए थे। सबके कानोंमें चमकीले कुण्डल शोभा पाते थे। उस समय वे वैर, अहंकार, क्रोध और मात्सर्य छोड़ चुके थे॥१४-१५॥
</details>

<details open><summary>विश्वास-प्रस्तुतिः</summary>

गन्धर्वैरुपगीयन्तः स्तूयमानाश्च वन्दिभिः ।  
दिव्यमाल्याम्बरधरा वृताश्चाप्सरसां गणैः ॥ १६ ॥
</details>

<details><summary>मूलम्</summary>

गन्धर्वैरुपगीयन्तः स्तूयमानाश्च वन्दिभिः ।  
दिव्यमाल्याम्बरधरा वृताश्चाप्सरसां गणैः ॥ १६ ॥
</details>

<details><summary>अनुवाद (हिन्दी)</summary>

गन्धर्व उनके गुण गाते और बन्दीजन स्तुति करते थे। उन सबने दिव्य माला और दिव्य वस्त्र धारण कर रखे थे और सभी अप्सराओंसे घिरे हुए थे॥१६॥
</details>

<details open><summary>विश्वास-प्रस्तुतिः</summary>

धृतराष्ट्रस्य च तदा दिव्यं चक्षुर्नराधिप।  
मुनिः सत्यवतीपुत्रः प्रीतः प्रादात् तपोबलात् ॥ १७ ॥
</details>

<details><summary>मूलम्</summary>

धृतराष्ट्रस्य च तदा दिव्यं चक्षुर्नराधिप।  
मुनिः सत्यवतीपुत्रः प्रीतः प्रादात् तपोबलात् ॥ १७ ॥
</details>

<details><summary>अनुवाद (हिन्दी)</summary>

नरेश्वर! उस समय सत्यवतीनन्दन मुनिवर व्यासने प्रसन्न होकर अपने तपोबलसे धृतराष्ट्रको दिव्य नेत्र प्रदान किये॥१७॥
</details>

<details open><summary>विश्वास-प्रस्तुतिः</summary>

दिव्यज्ञानबलोपेता गान्धारी च यशस्विनी।  
ददर्श पुत्रांस्तान् सर्वान् ये चान्येऽपि मृधे हताः ॥ १८ ॥
</details>

<details><summary>मूलम्</summary>

दिव्यज्ञानबलोपेता गान्धारी च यशस्विनी।  
ददर्श पुत्रांस्तान् सर्वान् ये चान्येऽपि मृधे हताः ॥ १८ ॥
</details>

<details><summary>अनुवाद (हिन्दी)</summary>

यशस्विनी गान्धारी भी दिव्य ज्ञानबलसे सम्पन्न हो गयी थीं। उन दोनोंने युद्धमें मारे गये अपने पुत्रों तथा अन्य सब सम्बन्धियोंको देखा॥१८॥
</details>

<details open><summary>विश्वास-प्रस्तुतिः</summary>

तदद्‌भुतमचिन्त्यं च सुमहल्लोमहर्षणम् ।  
विस्मितः स जनः सर्वो ददर्शानिमिषेक्षणः ॥ १९ ॥
</details>

<details><summary>मूलम्</summary>

तदद्‌भुतमचिन्त्यं च सुमहल्लोमहर्षणम् ।  
विस्मितः स जनः सर्वो ददर्शानिमिषेक्षणः ॥ १९ ॥
</details>

<details><summary>अनुवाद (हिन्दी)</summary>

वहाँ आये हुए सब लोग आश्चर्यचकित हो एकटक दृष्टिसे उस अद्‌भुत, अचिन्त्य एवं अत्यन्त रोमांचकारी दृश्यको देख रहे थे॥१९॥
</details>

<details open><summary>विश्वास-प्रस्तुतिः</summary>

तदुत्सवमहोदग्रं हृष्टनारीनराकुलम् ।  
आश्चर्यभूतं ददृशे चित्रं पटगतं यथा ॥ २० ॥
</details>

<details><summary>मूलम्</summary>

तदुत्सवमहोदग्रं हृष्टनारीनराकुलम् ।  
आश्चर्यभूतं ददृशे चित्रं पटगतं यथा ॥ २० ॥
</details>

<details><summary>अनुवाद (हिन्दी)</summary>

वह हर्षोत्फुल्ल नर-नारियोंसे भरा हुआ महान् आश्चर्यजनक उत्सव कपड़ेपर अंकित किये गये चित्रकी भाँति दिखायी देता था॥२०॥
</details>

<details open><summary>विश्वास-प्रस्तुतिः</summary>

धृतराष्ट्रस्तु तान्‌ सर्वान् पश्यन्‌ दिव्येन चक्षुषा।  
मुमुदे भरतश्रेष्ठ प्रसादात् तस्य वै मुनेः ॥ २१ ॥
</details>

<details><summary>मूलम्</summary>

धृतराष्ट्रस्तु तान्‌ सर्वान् पश्यन्‌ दिव्येन चक्षुषा।  
मुमुदे भरतश्रेष्ठ प्रसादात् तस्य वै मुनेः ॥ २१ ॥
</details>

<details><summary>अनुवाद (हिन्दी)</summary>

भरतश्रेष्ठ! राजा धृतराष्ट्र मुनिवर व्यासकी कृपासे मिले हुए दिव्य नेत्रोंद्वारा अपने समस्त पुत्रों और सम्बन्धियोंको देखते हुए आनन्दमग्न हो गये॥२१॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि पुत्रदर्शनपर्वणि भीष्मादिदर्शने द्वात्रिंशोऽध्यायः ॥ ३२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत पुत्रदर्शनपर्वमें भीष्म आदिका दर्शनविषयक बत्तीसवाँ अध्याय पूरा हुआ॥३२॥
</details>
