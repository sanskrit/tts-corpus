+++
title_full = "025 संजयका ऋषियोंसे पाण्डवों, उनकी पत्नियों तथा अन्यान्य स्त्रियोंका परिचय देना"
title = "०२५ युधिष्ठिरादिकथने"

+++

<details><summary>भागसूचना</summary>

पञ्चविंशोऽध्यायः
</details>

<details><summary>सूचना (हिन्दी)</summary>

संजयका ऋषियोंसे पाण्डवों, उनकी पत्नियों तथा अन्यान्य स्त्रियोंका परिचय देना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

स तैः सह नरव्याघ्रैर्भ्रातृभिर्भरतर्षभ।  
राजा रुचिरपद्माक्षैरासांचक्रे तदाश्रमे ॥ १ ॥  
तापसैश्च महाभागैर्नानादेशसमागतैः ।  
द्रष्टुं कुरुपतेः पुत्रान् पाण्डवान् पृथुवक्षसः ॥ २ ॥
</details>

<details><summary>मूलम्</summary>

स तैः सह नरव्याघ्रैर्भ्रातृभिर्भरतर्षभ।  
राजा रुचिरपद्माक्षैरासांचक्रे तदाश्रमे ॥ १ ॥  
तापसैश्च महाभागैर्नानादेशसमागतैः ।  
द्रष्टुं कुरुपतेः पुत्रान् पाण्डवान् पृथुवक्षसः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! जब राजा धृतराष्ट्र सुन्दर कमलके-से नेत्रोंवाले पुरुषसिंह युधिष्ठिर आदि पाँचों भाइयोंके साथ आश्रममें विराजमान हुए, उस समय वहाँ अनेक देशोंसे आये हुए महाभाग तपस्वीगण कुरुराज पाण्डुके पुत्र—विशाल वक्षःस्थलवाले पाण्डवोंको देखनेके लिये पहलेसे उपस्थित थे॥१-२॥
</details>

<details open><summary>विश्वास-प्रस्तुतिः</summary>

तेऽब्रुवन् ज्ञातुमिच्छामः कतमोऽत्र युधिष्ठिरः।  
भीमार्जुनौ यमौ चैव द्रौपदी च यशस्विनी ॥ ३ ॥
</details>

<details><summary>मूलम्</summary>

तेऽब्रुवन् ज्ञातुमिच्छामः कतमोऽत्र युधिष्ठिरः।  
भीमार्जुनौ यमौ चैव द्रौपदी च यशस्विनी ॥ ३ ॥
</details>

<details><summary>अनुवाद (हिन्दी)</summary>

उन्होंने पूछा—‘हमलोग यह जानना चाहते हैं कि यहाँ आये हुए लोगोंमें महाराज युधिष्ठिर कौन हैं? भीमसेन, अर्जुन, नकुल, सहदेव और यशस्विनी द्रौपदीदेवी कौन हैं?’॥३॥
</details>

<details open><summary>विश्वास-प्रस्तुतिः</summary>

तानाचख्यौ तदा सूतः सर्वांस्तानभिनामतः।  
संजयो द्रौपदीं चैव सर्वाश्चान्याः कुरुस्त्रियः ॥ ४ ॥
</details>

<details><summary>मूलम्</summary>

तानाचख्यौ तदा सूतः सर्वांस्तानभिनामतः।  
संजयो द्रौपदीं चैव सर्वाश्चान्याः कुरुस्त्रियः ॥ ४ ॥
</details>

<details><summary>अनुवाद (हिन्दी)</summary>

उनके इस प्रकार पूछनेपर सूत संजयने उन सबके नाम बताकर पाण्डवों, द्रौपदी तथा कुरुकुलकी अन्य स्त्रियोंका इस प्रकार परिचय दिया॥४॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

य एष जाम्बूनदशुद्धगौर-  
स्तनुर्महासिंह इव प्रवृद्धः ।  
प्रचण्डघोणः पृथुदीर्घनेत्र-  
स्ताम्रायताक्षः कुरुराज एषः ॥ ५ ॥
</details>

<details><summary>मूलम्</summary>

य एष जाम्बूनदशुद्धगौर-  
स्तनुर्महासिंह इव प्रवृद्धः ।  
प्रचण्डघोणः पृथुदीर्घनेत्र-  
स्ताम्रायताक्षः कुरुराज एषः ॥ ५ ॥
</details>

<details><summary>अनुवाद (हिन्दी)</summary>

_संजय बोले—_ ये जो विशुद्ध सुवर्णके समान गोरे और सबसे बड़े हैं, देखनेमें महान् सिंहके समान जान पड़ते हैं, जिनकी नासिका नुकीली तथा नेत्र बड़े-बड़े और कुछ-कुछ लालिमा लिये हुए हैं, ये कुरुराज युधिष्ठिर हैं॥५॥
</details>

<details open><summary>विश्वास-प्रस्तुतिः</summary>

अयं पुनर्मत्तगजेन्द्रगामी  
प्रतप्तचामीकरशुद्धगौरः ।  
पृथ्वायतांसः पृथुदीर्घबाहु-  
र्वृकोदरः पश्यत पश्यतेमम् ॥ ६ ॥
</details>

<details><summary>मूलम्</summary>

अयं पुनर्मत्तगजेन्द्रगामी  
प्रतप्तचामीकरशुद्धगौरः ।  
पृथ्वायतांसः पृथुदीर्घबाहु-  
र्वृकोदरः पश्यत पश्यतेमम् ॥ ६ ॥
</details>

<details><summary>अनुवाद (हिन्दी)</summary>

जो मतवाले गजराजके समान चलनेवाले, तपाये हुए सुवर्णके समान विशुद्ध गौरवर्ण तथा मोटे और चौड़े कन्धेवाले हैं, जिनकी भुजाएँ मोटी और बड़ी-बड़ी हैं, ये ही भीमसेन हैं। आप लोग इन्हें अच्छी तरह देख लें, देख लें॥।६॥
</details>

<details open><summary>विश्वास-प्रस्तुतिः</summary>

यस्त्वेष पार्श्वेऽस्य महाधनुष्मान्  
श्यामो युवा वारणयूथपाभः ।  
सिंहोन्नतांसो गजखेलगामी  
पद्मायताक्षोऽर्जुन एष वीरः ॥ ७ ॥
</details>

<details><summary>मूलम्</summary>

यस्त्वेष पार्श्वेऽस्य महाधनुष्मान्  
श्यामो युवा वारणयूथपाभः ।  
सिंहोन्नतांसो गजखेलगामी  
पद्मायताक्षोऽर्जुन एष वीरः ॥ ७ ॥
</details>

<details><summary>अनुवाद (हिन्दी)</summary>

इनके बगलमें जो ये महाधनुर्धर और श्याम रंगके नवयुवक दिखायी देते हैं, जिनके कंधे सिंहके समान ऊँचे हैं, जो हाथियोंके यूथपति गजराजके समान प्रतीत होते हैं और हाथीके ही समान मस्तानी चालसे चलते हैं, ये कमलदलके समान विशाल नेत्रोंवाले वीरवर अर्जुन हैं॥७॥
</details>

<details open><summary>विश्वास-प्रस्तुतिः</summary>

कुन्तीसमीपे पुरुषोत्तमौ तु  
यमाविमौ विष्णुमहेन्द्रकल्पौ ।  
मनुष्यलोके सकले समोऽस्ति  
ययोर्न रूपे न बले न शीले ॥ ८ ॥
</details>

<details><summary>मूलम्</summary>

कुन्तीसमीपे पुरुषोत्तमौ तु  
यमाविमौ विष्णुमहेन्द्रकल्पौ ।  
मनुष्यलोके सकले समोऽस्ति  
ययोर्न रूपे न बले न शीले ॥ ८ ॥
</details>

<details><summary>अनुवाद (हिन्दी)</summary>

कुन्तीके पास जो ये दो श्रेष्ठ पुरुष बैठे दिखायी देते हैं, ये एक ही साथ उत्पन्न हुए नकुल और सहदेव हैं। ये दोनों भाई भगवान् विष्णु और इन्द्रके समान शोभा पाते हैं। रूप, बल और शीलमें इन दोनोंकी समानता करनेवाला दूसरा कोई नहीं है॥८॥
</details>

<details open><summary>विश्वास-प्रस्तुतिः</summary>

इयं पुनः पद्मदलायताक्षी  
मध्यं वयः किंचिदिव स्पृशन्ती।  
नीलोत्पलाभा सुरदेवतेव  
कृष्णा स्थिता मूर्तिमतीव लक्ष्मीः ॥ ९ ॥
</details>

<details><summary>मूलम्</summary>

इयं पुनः पद्मदलायताक्षी  
मध्यं वयः किंचिदिव स्पृशन्ती।  
नीलोत्पलाभा सुरदेवतेव  
कृष्णा स्थिता मूर्तिमतीव लक्ष्मीः ॥ ९ ॥
</details>

<details><summary>अनुवाद (हिन्दी)</summary>

ये जो किंचित् मध्यम वयका स्पर्श करती हुई, नील कमलदलके समान विशाल नेत्रोंवाली एवं नील उत्पलकी-सी श्यामकान्तिसे सुशोभित होनेवाली सुन्दरी मूर्तिमती लक्ष्मी तथा देवताओंकी देवी-सी जान पड़ती हैं, ये ही महारानी द्रुपदकुमारी कृष्णा हैं॥९॥
</details>

<details open><summary>विश्वास-प्रस्तुतिः</summary>

अस्यास्तु पार्श्वे कनकोत्तमाभा  
यैषा प्रभा मूर्तिमतीव सौमी।  
मध्ये स्थिता सा भगिनी द्विजाग्र्या-  
श्चक्रायुधस्याप्रतिमस्य तस्य ॥ १० ॥
</details>

<details><summary>मूलम्</summary>

अस्यास्तु पार्श्वे कनकोत्तमाभा  
यैषा प्रभा मूर्तिमतीव सौमी।  
मध्ये स्थिता सा भगिनी द्विजाग्र्या-  
श्चक्रायुधस्याप्रतिमस्य तस्य ॥ १० ॥
</details>

<details><summary>अनुवाद (हिन्दी)</summary>

विप्रवरो! इनके बगलमें जो ये सुवर्णसे भी उत्तम कान्तिवाली देवी चन्द्रमाकी मूर्तिमती प्रभा-सी विराजमान हो रही हैं और सब स्त्रियोंके बीचमें बैठी हैं, ये अनुपम प्रभावशाली चक्रधारी भगवान् श्रीकृष्णकी बहन सुभद्रा हैं॥१०॥
</details>

<details open><summary>विश्वास-प्रस्तुतिः</summary>

इयं च जाम्बूनदशुद्धगौरी  
पार्थस्य भार्या भुजगेन्द्रकन्या ।  
चित्राङ्गदा चैव नरेन्द्रकन्या  
यैषा सवर्णार्द्रमधूकपुष्पैः ॥ ११ ॥
</details>

<details><summary>मूलम्</summary>

इयं च जाम्बूनदशुद्धगौरी  
पार्थस्य भार्या भुजगेन्द्रकन्या ।  
चित्राङ्गदा चैव नरेन्द्रकन्या  
यैषा सवर्णार्द्रमधूकपुष्पैः ॥ ११ ॥
</details>

<details><summary>अनुवाद (हिन्दी)</summary>

ये जो विशुद्ध जाम्बूनद नामक सुवर्णके समान गौर वर्णवाली सुन्दरी देवी बैठी हैं, ये नताराजकन्या उलूपी हैं तथा जिनकी अंगकान्ति नूतन मधूक-पुष्पोंके समान प्रतीत होती है, ये राजकुमारी चित्रांगदा हैं। ये दोनों भी अर्जुनकी ही पत्नियाँ हैं॥११॥
</details>

<details open><summary>विश्वास-प्रस्तुतिः</summary>

इयं स्वसा राजचमूपतेश्च  
प्रवृद्धनीलोत्पलदामवर्णा ।  
पस्पर्ध कृष्णेन सदा नृपो यो  
वृकोदरस्यैष परिग्रहोऽग्र्यः ॥ १२ ॥
</details>

<details><summary>मूलम्</summary>

इयं स्वसा राजचमूपतेश्च  
प्रवृद्धनीलोत्पलदामवर्णा ।  
पस्पर्ध कृष्णेन सदा नृपो यो  
वृकोदरस्यैष परिग्रहोऽग्र्यः ॥ १२ ॥
</details>

<details><summary>अनुवाद (हिन्दी)</summary>

ये जो इन्दीवरके समान श्यामवर्णवाली राजमहिला विराजमान हैं, भीमसेनकी श्रेष्ठ पत्नी हैं। ये उस राजसेनापति एवं नरेशकी बहन हैं, जो सदा भगवान् श्रीकृष्णसे टक्कर लेनेका हौसला रखता था॥१२॥
</details>

<details open><summary>विश्वास-प्रस्तुतिः</summary>

इयं च राज्ञो मगधाधिपस्य  
सुता जरासन्ध इति श्रुतस्य।  
यवीयसो माद्रवतीसुतस्य  
भार्या मता चम्पकदामगौरी ॥ १३ ॥
</details>

<details><summary>मूलम्</summary>

इयं च राज्ञो मगधाधिपस्य  
सुता जरासन्ध इति श्रुतस्य।  
यवीयसो माद्रवतीसुतस्य  
भार्या मता चम्पकदामगौरी ॥ १३ ॥
</details>

<details><summary>अनुवाद (हिन्दी)</summary>

साथ ही यह जो चम्पाकी मालाके समान गौरवर्णवाली सुन्दरी बैठी हुई है, यह सुविख्यात मगधनरेश जरासंधकी पुत्री एवं माद्रीके छोटे पुत्र सहदेवकी भार्या है॥१३॥
</details>

<details open><summary>विश्वास-प्रस्तुतिः</summary>

इन्दीवरश्यामतनुः स्थिता तु  
यैषा परासन्नमहीतले च ।  
भार्या मता माद्रवतीसुतस्य  
ज्येष्ठस्य सेयं कमलायताक्षी ॥ १४ ॥
</details>

<details><summary>मूलम्</summary>

इन्दीवरश्यामतनुः स्थिता तु  
यैषा परासन्नमहीतले च ।  
भार्या मता माद्रवतीसुतस्य  
ज्येष्ठस्य सेयं कमलायताक्षी ॥ १४ ॥
</details>

<details><summary>अनुवाद (हिन्दी)</summary>

इसके पास जो नीलकमलके समान श्याम रंगवाली महिला है, वह कमलनयनी सुन्दरी माद्रीके ज्येष्ठ पुत्र नकुलकी पत्नी है॥१४॥
</details>

<details open><summary>विश्वास-प्रस्तुतिः</summary>

इयं तु निष्टप्तसुवर्णगौरी  
राज्ञो विराटस्य सुता सपुत्रा।  
भार्याभिमन्योर्निहतो रणे यो  
द्रोणादिभिस्तैर्विरथो रथस्थैः ॥ १५ ॥
</details>

<details><summary>मूलम्</summary>

इयं तु निष्टप्तसुवर्णगौरी  
राज्ञो विराटस्य सुता सपुत्रा।  
भार्याभिमन्योर्निहतो रणे यो  
द्रोणादिभिस्तैर्विरथो रथस्थैः ॥ १५ ॥
</details>

<details><summary>अनुवाद (हिन्दी)</summary>

यह जो तपाये हुए कुन्दनके समान कान्तिवाली तरुणी गोदमें बालक लिये बैठी है, यह राजा विराटकी पुत्री उत्तरा है। यह उस वीर अभिमन्युकी धर्मपत्नी है, जो महाभारत-युद्धमें रथपर बैठे हुए द्रोणाचार्य आदि अनेक महारथियोंद्वारा रथहीन कर दिया जानेपर मारा गया था॥१५॥
</details>

<details open><summary>विश्वास-प्रस्तुतिः</summary>

एतास्तु सीमन्तशिरोरुहा याः  
शुक्लोत्तरीया नरराजपत्न्यः ।  
राज्ञोऽस्य वृद्धस्य परं शताख्याः  
स्नुषा नृवीराहतपुत्रनाथाः ॥ १६ ॥
</details>

<details><summary>मूलम्</summary>

एतास्तु सीमन्तशिरोरुहा याः  
शुक्लोत्तरीया नरराजपत्न्यः ।  
राज्ञोऽस्य वृद्धस्य परं शताख्याः  
स्नुषा नृवीराहतपुत्रनाथाः ॥ १६ ॥
</details>

<details><summary>अनुवाद (हिन्दी)</summary>

इन सबके सिवा ये जितनी स्त्रियाँ सफेद चादर ओढ़े बैठी हुई हैं, जिनकी माँगोंमें सिन्दूर नहीं है, ये सब दुर्योधन आदि सौ भाइयोंकी पत्नियाँ और इन बूढ़े महाराजकी सौ पुत्रवधुएँ हैं। इनके पति और पुत्र रणमें नरवीरोंद्वारा मारे गये हैं॥१६॥
</details>

<details open><summary>विश्वास-प्रस्तुतिः</summary>

एता यथामुख्यमुदाहृता वो  
ब्राह्मण्यभावादृजुबुद्धिसत्त्वाः ।  
सर्वा भवद्भिः परिपृच्छ्‌यमाना  
नरेन्द्रपत्न्यः सुविशुद्धसत्त्वाः ॥ १७ ॥
</details>

<details><summary>मूलम्</summary>

एता यथामुख्यमुदाहृता वो  
ब्राह्मण्यभावादृजुबुद्धिसत्त्वाः ।  
सर्वा भवद्भिः परिपृच्छ्‌यमाना  
नरेन्द्रपत्न्यः सुविशुद्धसत्त्वाः ॥ १७ ॥
</details>

<details><summary>अनुवाद (हिन्दी)</summary>

ब्राह्मणत्वके प्रभावसे सरल बुद्धि और विशुद्ध अन्तःकरणवाले महर्षियो! आपने सबका परिचय पूछा था; इसलिये मैंने इनमेंसे मुख्य-मुख्य व्यक्तियोंका परिचय दे दिया है। ये सभी राजपत्नियाँ विशुद्ध हृदयवाली हैं॥१७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवं स राजा कुरुवृद्धवर्यः  
समागतस्तैर्नरदेवपुत्रैः ।  
पप्रच्छ सर्वं कुशलं तदानीं  
गतेषु सर्वेष्वथ तापसेषु ॥ १८ ॥
</details>

<details><summary>मूलम्</summary>

एवं स राजा कुरुवृद्धवर्यः  
समागतस्तैर्नरदेवपुत्रैः ।  
पप्रच्छ सर्वं कुशलं तदानीं  
गतेषु सर्वेष्वथ तापसेषु ॥ १८ ॥
</details>

<details><summary>अनुवाद (हिन्दी)</summary>

_वैशम्पायनने कहा—_ इस प्रकार संजयके मुखसे सबका परिचय पाकर जब सभी तपस्वी अपनी-अपनी कुटियामें चले गये, तब कुरुकुलके वृद्ध एवं श्रेष्ठ पुरुष राजा धृतराष्ट्र इस प्रकार उन नरदेवकुमारोंसे मिलकर उस समय सबका कुशल-मंगल पूछने लगे॥१८॥
</details>

<details open><summary>विश्वास-प्रस्तुतिः</summary>

योधेषु वाप्याश्रममण्डलं तं  
मुक्त्वा निविष्टेषु विमुच्य पत्रम्।  
स्त्रीवृद्धबाले च सुसंनिविष्टे  
यथार्हतस्तान् कुशलान्यपृच्छत् ॥ १९ ॥
</details>

<details><summary>मूलम्</summary>

योधेषु वाप्याश्रममण्डलं तं  
मुक्त्वा निविष्टेषु विमुच्य पत्रम्।  
स्त्रीवृद्धबाले च सुसंनिविष्टे  
यथार्हतस्तान् कुशलान्यपृच्छत् ॥ १९ ॥
</details>

<details><summary>अनुवाद (हिन्दी)</summary>

पाण्डवोंके सैनिकोंने आश्रममण्डलकी सीमाको छोड़कर कुछ दूरपर समस्त वाहनोंको खोल दिया और वहीं पड़ाव डाल दिया तथा स्त्री, वृद्ध और बालकोंका समुदाय छावनीमें सुखपूर्वक विश्राम लेने लगा। उस समय राजा धृतराष्ट्र पाण्डवोंसे मिलकर उनका कुशल-समाचार पूछने लगे॥१९॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि आश्रमवासपर्वणि ऋषीन् प्रति युधिष्ठिरादिकथने पञ्चविंशोऽध्यायः॥२५॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें ऋषियोंके प्रति युधिष्ठिर आदिका परिचयविषयक पचीसवाँ अध्याय पूरा हुआ॥२५॥
</details>
