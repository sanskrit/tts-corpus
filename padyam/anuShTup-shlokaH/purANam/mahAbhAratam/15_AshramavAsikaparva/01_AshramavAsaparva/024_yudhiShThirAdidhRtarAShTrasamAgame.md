+++
title_full = "024 पाण्डवों तथा पुरवासियोंका कुन्ती, गान्धारी और धृतराष्ट्रके दर्शन करना"
title = "०२४ युधिष्ठिरादिधृतराष्ट्रसमागमे"

+++

<details><summary>भागसूचना</summary>

चतुर्विंशोऽध्यायः
</details>

<details><summary>सूचना (हिन्दी)</summary>

पाण्डवों तथा पुरवासियोंका कुन्ती, गान्धारी और धृतराष्ट्रके दर्शन करना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततस्ते पाण्डवा दूरादवतीर्य पदातयः।  
अभिजग्मुर्नरपतेराश्रमं विनयानताः ॥ १ ॥
</details>

<details><summary>मूलम्</summary>

ततस्ते पाण्डवा दूरादवतीर्य पदातयः।  
अभिजग्मुर्नरपतेराश्रमं विनयानताः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर वे समस्त पाण्डव दूरसे ही अपनी सवारियोंसे उतर पड़े और पैदल चलकर बड़ी विनयके साथ राजाके आश्रमपर आये॥१॥
</details>

<details open><summary>विश्वास-प्रस्तुतिः</summary>

स च योधजनः सर्वो ये च राष्ट्रनिवासिनः।  
स्त्रियश्च कुरुमुख्यानां पद्भिरेवान्वयुस्तदा ॥ २ ॥
</details>

<details><summary>मूलम्</summary>

स च योधजनः सर्वो ये च राष्ट्रनिवासिनः।  
स्त्रियश्च कुरुमुख्यानां पद्भिरेवान्वयुस्तदा ॥ २ ॥
</details>

<details><summary>अनुवाद (हिन्दी)</summary>

साथ आये हुए समस्त सैनिक, राज्यके निवासी मनुष्य तथा कुरुवंशके प्रधान पुरुषोंकी स्त्रियाँ भी पैदल ही आश्रमतक गयीं॥२॥
</details>

<details open><summary>विश्वास-प्रस्तुतिः</summary>

आश्रमं ते ततो जग्मुर्धृतराष्ट्रस्य पाण्डवाः।  
शून्यं मृगगणाकीर्णं कदलीवनशोभितम् ॥ ३ ॥  
ततस्तत्र समाजग्मुस्तापसा नियतव्रताः ।  
पाण्डवानागतान् द्रष्टुं कौतूहलसमन्विताः ॥ ४ ॥
</details>

<details><summary>मूलम्</summary>

आश्रमं ते ततो जग्मुर्धृतराष्ट्रस्य पाण्डवाः।  
शून्यं मृगगणाकीर्णं कदलीवनशोभितम् ॥ ३ ॥  
ततस्तत्र समाजग्मुस्तापसा नियतव्रताः ।  
पाण्डवानागतान् द्रष्टुं कौतूहलसमन्विताः ॥ ४ ॥
</details>

<details><summary>अनुवाद (हिन्दी)</summary>

धृतराष्ट्रका वह पवित्र आश्रम मनुष्योंसे सूना था। उसमें सब ओर मृगोंके झुंड विचर रहे थे और केलेका सुन्दर उद्यान उस आश्रमकी शोभा बढ़ाता था। पाण्डव लोग ज्यों ही उस आश्रममें पहुँचे त्यों ही वहाँ नियमपूर्वक व्रतोंका पालन करनेवाले बहुत-से तपस्वी कौतूहलवश वहाँ पधारे हुए पाण्डवोंको देखनेके लिये आ गये॥३-४॥
</details>

<details open><summary>विश्वास-प्रस्तुतिः</summary>

तानपृच्छत् ततो राजा क्वासौ कौरववंशभृत्।  
पिता ज्येष्ठो गतोऽस्माकमिति बाष्पपरिप्लुतः ॥ ५ ॥
</details>

<details><summary>मूलम्</summary>

तानपृच्छत् ततो राजा क्वासौ कौरववंशभृत्।  
पिता ज्येष्ठो गतोऽस्माकमिति बाष्पपरिप्लुतः ॥ ५ ॥
</details>

<details><summary>अनुवाद (हिन्दी)</summary>

उस समय राजा युधिष्ठिरने उन सबको प्रणाम करके नेत्रोंमें आँसू भरकर उन सबसे पूछा—‘मुनिवरो! कौरववंशका पालन करनेवाले हमारे ज्येष्ठ पिता इस समय कहाँ गये हैं?’॥५॥
</details>

<details open><summary>विश्वास-प्रस्तुतिः</summary>

ते तमूचुस्ततो वाक्यं यमुनामवगाहितुम्।  
पुष्पाणामुदकुम्भस्य चार्थे गत इति प्रभो ॥ ६ ॥
</details>

<details><summary>मूलम्</summary>

ते तमूचुस्ततो वाक्यं यमुनामवगाहितुम्।  
पुष्पाणामुदकुम्भस्य चार्थे गत इति प्रभो ॥ ६ ॥
</details>

<details><summary>अनुवाद (हिन्दी)</summary>

उन्होंने उत्तर दिया—‘प्रभो! वे यमुनामें स्नान करने, फूल लाने और पानीका घड़ा भरनेके लिये गये हुए हैं’॥
</details>

<details open><summary>विश्वास-प्रस्तुतिः</summary>

तैराख्यातेन मार्गेण ततस्ते जग्मुरञ्जसा।  
ददृशुश्चाविदूरे तान् सर्वानथ पदातयः ॥ ७ ॥
</details>

<details><summary>मूलम्</summary>

तैराख्यातेन मार्गेण ततस्ते जग्मुरञ्जसा।  
ददृशुश्चाविदूरे तान् सर्वानथ पदातयः ॥ ७ ॥
</details>

<details><summary>अनुवाद (हिन्दी)</summary>

यह सुनकर उन्हींके बताये हुए मार्गसे वे सब-के-सब पैदल ही यमुनातटकी ओर चल दिये। कुछ ही दूर जानेपर उन्होंने उन सब लोगोंको वहाँसे आते देखा॥७॥
</details>

<details open><summary>विश्वास-प्रस्तुतिः</summary>

ततस्ते सत्वरा जग्मुः पितुर्दर्शनकाङ्क्षिणः।  
सहदेवस्तु वेगेन प्राधावद् यत्र सा पृथा ॥ ८ ॥  
सुस्वरं रुरुदे धीमान् मातुः पादावुपस्पृशन्।
</details>

<details><summary>मूलम्</summary>

ततस्ते सत्वरा जग्मुः पितुर्दर्शनकाङ्क्षिणः।  
सहदेवस्तु वेगेन प्राधावद् यत्र सा पृथा ॥ ८ ॥  
सुस्वरं रुरुदे धीमान् मातुः पादावुपस्पृशन्।
</details>

<details><summary>अनुवाद (हिन्दी)</summary>

फिर तो समस्त पाण्डव अपने ताऊके दर्शनकी इच्छासे बड़ी उतावलीके साथ आगे बढ़े। बुद्धिमान् सहदेव तो बड़े वेगसे दौड़े और जहाँ कुन्ती थी, वहाँ पहुँचकर माताके दोनों चरण पकड़कर फूट-फूटकर रोने लगे॥८॥
</details>

<details open><summary>विश्वास-प्रस्तुतिः</summary>

सा च बाष्पाकुलमुखी ददर्श दयितं सुतम् ॥ ९ ॥  
बाहुभ्यां सम्परिष्वज्य समुन्नाम्य च पुत्रकम्।  
गान्धार्याः कथयामास सहदेवमुपस्थितम् ॥ १० ॥  
अनन्तरं च राजानं भीमसेनमथार्जुनम्।  
नकुलं च पृथा दृष्ट्वा त्वरमाणोपचक्रमे ॥ ११ ॥
</details>

<details><summary>मूलम्</summary>

सा च बाष्पाकुलमुखी ददर्श दयितं सुतम् ॥ ९ ॥  
बाहुभ्यां सम्परिष्वज्य समुन्नाम्य च पुत्रकम्।  
गान्धार्याः कथयामास सहदेवमुपस्थितम् ॥ १० ॥  
अनन्तरं च राजानं भीमसेनमथार्जुनम्।  
नकुलं च पृथा दृष्ट्वा त्वरमाणोपचक्रमे ॥ ११ ॥
</details>

<details><summary>अनुवाद (हिन्दी)</summary>

कुन्तीने भी जब अपने प्यारे पुत्र सहदेवको देखा तो उनके मुखपर आँसुओंकी धारा बह चली। उन्होंने दोनों हाथोंसे पुत्रको उठाकर छातीसे लगा लिया और गान्धारीसे कहा—‘दीदी! सहदेव आपकी सेवामें उपस्थित है’। तदनन्तर राजा युधिष्ठिर, भीमसेन, अर्जुन तथा नकुलको देखकर कुन्तीदेवी बड़ी उतावलीके साथ उनकी ओर चलीं॥९—११॥
</details>

<details open><summary>विश्वास-प्रस्तुतिः</summary>

सा ह्यग्रे गच्छति तयोर्दम्पत्योर्हतपुत्रयोः।  
कर्षन्ती तौ ततस्ते तां दृष्ट्वा संन्यपतन् भुवि ॥ १२ ॥
</details>

<details><summary>मूलम्</summary>

सा ह्यग्रे गच्छति तयोर्दम्पत्योर्हतपुत्रयोः।  
कर्षन्ती तौ ततस्ते तां दृष्ट्वा संन्यपतन् भुवि ॥ १२ ॥
</details>

<details><summary>अनुवाद (हिन्दी)</summary>

वे आगे-आगे चलती थीं और उन पुत्रहीन दम्पतिको अपने साथ खींचे लाती थीं। उन्हें देखते ही पाण्डव उनके चरणोंमें पृथ्वीपर गिर पड़े॥१२॥
</details>

<details open><summary>विश्वास-प्रस्तुतिः</summary>

राजा तान् स्वरयोगेन स्पर्शन च महामनाः।  
प्रत्यभिज्ञाय मेधावी समाश्वासयत प्रभुः ॥ १३ ॥
</details>

<details><summary>मूलम्</summary>

राजा तान् स्वरयोगेन स्पर्शन च महामनाः।  
प्रत्यभिज्ञाय मेधावी समाश्वासयत प्रभुः ॥ १३ ॥
</details>

<details><summary>अनुवाद (हिन्दी)</summary>

महामना बुद्धिमान् राजा धृतराष्ट्रने बोलनेके स्वरसे और स्पर्शसे पाण्डवोंको पहचानकर उन सबको आश्वासन दिया॥१३॥
</details>

<details open><summary>विश्वास-प्रस्तुतिः</summary>

ततस्ते बाष्पमुत्सृज्य गान्धारीसहितं नृपम्।  
उपतस्थुर्महात्मानो मातरं च यथाविधि ॥ १४ ॥
</details>

<details><summary>मूलम्</summary>

ततस्ते बाष्पमुत्सृज्य गान्धारीसहितं नृपम्।  
उपतस्थुर्महात्मानो मातरं च यथाविधि ॥ १४ ॥
</details>

<details><summary>अनुवाद (हिन्दी)</summary>

तत्पश्चात् अपने नेत्रोंके आँसू पोंछकर महात्मा पाण्डवोंने गान्धारीसहित राजा धृतराष्ट्र तथा माता कुन्तीको विधिपूर्वक प्रणाम किया॥१४॥
</details>

<details open><summary>विश्वास-प्रस्तुतिः</summary>

सर्वेषां तोयकलशान् जगृहुस्ते स्वयं तदा।  
पाण्डवा लब्धसंज्ञास्ते मात्रा चाश्वासिताः पुनः ॥ १५ ॥
</details>

<details><summary>मूलम्</summary>

सर्वेषां तोयकलशान् जगृहुस्ते स्वयं तदा।  
पाण्डवा लब्धसंज्ञास्ते मात्रा चाश्वासिताः पुनः ॥ १५ ॥
</details>

<details><summary>अनुवाद (हिन्दी)</summary>

इसके बाद मातासे बार-बार सान्त्वना पाकर जब पाण्डव कुछ स्वस्थ एवं सचेत हुए तब उन्होंने उन सबके हाथसे जलके भरे हुए कलश स्वयं ले लिये॥१५॥
</details>

<details open><summary>विश्वास-प्रस्तुतिः</summary>

तथा नार्यो नृसिंहानां सोऽवरोधजनस्तदा।  
पौरजानपदाश्चैव ददृशुस्तं जनाधिपम् ॥ १६ ॥
</details>

<details><summary>मूलम्</summary>

तथा नार्यो नृसिंहानां सोऽवरोधजनस्तदा।  
पौरजानपदाश्चैव ददृशुस्तं जनाधिपम् ॥ १६ ॥
</details>

<details><summary>अनुवाद (हिन्दी)</summary>

तदनन्तर उन पुरुषसिंहोंकी स्त्रियों तथा अन्तःपुरकी दूसरी स्त्रियोंने और नगर एवं जनपदके लोगोंने भी क्रमशः राजा धृतराष्ट्रका दर्शन किया॥१६॥
</details>

<details open><summary>विश्वास-प्रस्तुतिः</summary>

निवेदयामास तदा जनं तन्नामगोत्रतः।  
युधिष्ठिरो नरपतिः स चैनं प्रत्यपूजयत् ॥ १७ ॥
</details>

<details><summary>मूलम्</summary>

निवेदयामास तदा जनं तन्नामगोत्रतः।  
युधिष्ठिरो नरपतिः स चैनं प्रत्यपूजयत् ॥ १७ ॥
</details>

<details><summary>अनुवाद (हिन्दी)</summary>

उस समय स्वयं राजा युधिष्ठिरने एक-एक व्यक्तिका नाम और गोत्र बताकर परिचय दिया और परिचय पाकर धृतराष्ट्रने उन सबका वाणीद्वारा सत्कार किया॥१७॥
</details>

<details open><summary>विश्वास-प्रस्तुतिः</summary>

स तैः परिवृतो मेने हर्षबाष्पाविलेक्षणः।  
राजाऽऽत्मानं गृहगतं पुरेव गजसाह्वये ॥ १८ ॥
</details>

<details><summary>मूलम्</summary>

स तैः परिवृतो मेने हर्षबाष्पाविलेक्षणः।  
राजाऽऽत्मानं गृहगतं पुरेव गजसाह्वये ॥ १८ ॥
</details>

<details><summary>अनुवाद (हिन्दी)</summary>

उन सबसे घिरे हुए राजा धृतराष्ट्र अपने नेत्रोंसे हर्षके आँसू बहाने लगे। उस समय उन्हें ऐसा जान पड़ा मानो मैं पहलेकी ही भाँति हस्तिनापुरके राजमहलमें बैठा हूँ॥१८॥
</details>

<details open><summary>विश्वास-प्रस्तुतिः</summary>

अभिवादितो वधूभिश्च  
कृष्णाद्याभिः स पार्थिवः ।  
गान्धार्या सहितो धीमान्  
कुन्त्या च प्रत्यनन्दत ॥ १९ ॥
</details>

<details><summary>मूलम्</summary>

अभिवादितो वधूभिश्च  
कृष्णाद्याभिः स पार्थिवः ।  
गान्धार्या सहितो धीमान्  
कुन्त्या च प्रत्यनन्दत ॥ १९ ॥
</details>

<details><summary>अनुवाद (हिन्दी)</summary>

तत्पश्चात् द्रौपदी आदि बहुओंने गान्धारी और कुन्तीसहित बुद्धिमान् राजा धृतराष्ट्रको प्रणाम किया और उन्होंने भी उन सबको आशीर्वाद देकर प्रसन्न किया॥१९॥
</details>

<details open><summary>विश्वास-प्रस्तुतिः</summary>

ततश्चाश्रममागच्छत् सिद्धचारणसेवितम् ।  
दिदृक्षुभिः समाकीर्णं नभस्तारागणैरिव ॥ २० ॥
</details>

<details><summary>मूलम्</summary>

ततश्चाश्रममागच्छत् सिद्धचारणसेवितम् ।  
दिदृक्षुभिः समाकीर्णं नभस्तारागणैरिव ॥ २० ॥
</details>

<details><summary>अनुवाद (हिन्दी)</summary>

इसके बाद वे सबके साथ सिद्ध और चारणोंसे सेवित अपने आश्रमपर आये। उस समय उनका आश्रम तारोंसे व्याप्त हुए आकाशकी भाँति दर्शकोंसे भरा था॥२०॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि आश्रमवासपर्वणि युधिष्ठिरादिधृतराष्ट्रसमागमे चतुर्विंशोऽध्यायः ॥ २४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें युधिष्ठिर आदिका धृतराष्ट्रसे मिलनविषयक चौबीसवाँ अध्याय पूरा हुआ॥२४॥
</details>
