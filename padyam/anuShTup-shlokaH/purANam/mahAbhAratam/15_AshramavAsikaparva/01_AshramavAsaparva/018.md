+++
title_full = "018 पाण्डवोंका स्त्रियोंसहित निराश लौटना, कुन्तीसहित गान्धारी और धृतराष्ट्र आदिका मार्गमें गंगा-तटपर निवास करना"
title = "०१८"

+++

<details><summary>भागसूचना</summary>

अष्टादशोऽध्यायः
</details>

<details><summary>सूचना (हिन्दी)</summary>

पाण्डवोंका स्त्रियोंसहित निराश लौटना, कुन्तीसहित गान्धारी और धृतराष्ट्र आदिका मार्गमें गंगातटपर निवास करना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

कुन्त्यास्तु वचनं श्रुत्वा पाण्डवा राजसत्तम।  
व्रीडिताः संन्यवर्तन्त पाञ्चाल्या सहिताऽनघाः ॥ १ ॥
</details>

<details><summary>मूलम्</summary>

कुन्त्यास्तु वचनं श्रुत्वा पाण्डवा राजसत्तम।  
व्रीडिताः संन्यवर्तन्त पाञ्चाल्या सहिताऽनघाः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ नृपश्रेष्ठ! कुन्तीकी बात सुनकर निष्पाप पाण्डव बहुत लज्जित हुए और द्रौपदीके साथ वहाँसे लौटने लगे॥१॥
</details>

<details open><summary>विश्वास-प्रस्तुतिः</summary>

ततः शब्दो महानेव सर्वेषामभवत् तदा।  
अन्तःपुराणां रुदतां दृष्ट्वा कुन्तीं तथागताम् ॥ २ ॥  
प्रदक्षिणमथावृत्य राजानं पाण्डवास्तदा ।  
अभिवाद्य न्यवर्तन्त पृथां तामनिवर्त्य वै ॥ ३ ॥
</details>

<details><summary>मूलम्</summary>

ततः शब्दो महानेव सर्वेषामभवत् तदा।  
अन्तःपुराणां रुदतां दृष्ट्वा कुन्तीं तथागताम् ॥ २ ॥  
प्रदक्षिणमथावृत्य राजानं पाण्डवास्तदा ।  
अभिवाद्य न्यवर्तन्त पृथां तामनिवर्त्य वै ॥ ३ ॥
</details>

<details><summary>अनुवाद (हिन्दी)</summary>

कुन्तीको इस प्रकार वनवासके लिये उद्यत देख रनिवासकी सारी स्त्रियाँ रोने लगीं। उन सबके रोनेका महान् शब्द सब ओर गूँज उठा। उस समय पाण्डव कुन्तीको लौटानेमें सफल न हो राजा धृतराष्ट्रकी परिक्रमा और अभिवादन करके लौटने लगे॥२-३॥
</details>

<details open><summary>विश्वास-प्रस्तुतिः</summary>

ततोऽब्रवीन्महातेजा धृतराष्ट्रोऽम्बिकासुतः ।  
गान्धारीं विदुरं चैव समाभाष्यावगृह्य च ॥ ४ ॥
</details>

<details><summary>मूलम्</summary>

ततोऽब्रवीन्महातेजा धृतराष्ट्रोऽम्बिकासुतः ।  
गान्धारीं विदुरं चैव समाभाष्यावगृह्य च ॥ ४ ॥
</details>

<details><summary>अनुवाद (हिन्दी)</summary>

तब महातेजस्वी अम्बिकानन्दन धृतराष्ट्रने गान्धारी और विदुरको सम्बोधित करके उनका हाथ पकड़कर कहा—॥
</details>

<details open><summary>विश्वास-प्रस्तुतिः</summary>

युधिष्ठिरस्य जननी देवी साधु निवर्त्यताम्।  
यथा युधिष्ठिरः प्राह तत् सर्वं सत्यमेव हि ॥ ५ ॥
</details>

<details><summary>मूलम्</summary>

युधिष्ठिरस्य जननी देवी साधु निवर्त्यताम्।  
यथा युधिष्ठिरः प्राह तत् सर्वं सत्यमेव हि ॥ ५ ॥
</details>

<details><summary>अनुवाद (हिन्दी)</summary>

‘गान्धारी और विदुर! तुमलोग युधिष्ठिरकी माता कुन्तीदेवीको अच्छी तरह समझा-बुझाकर लौटा दो। युधिष्ठिर जैसा कह रहे हैं, वह सब ठीक ही है॥५॥
</details>

<details open><summary>विश्वास-प्रस्तुतिः</summary>

पुत्रैश्वर्यं महदिदमपास्य च महाफलम्।  
का नु गच्छेद् वनं दुर्गं पुत्रानुत्सृज्य मूढवत् ॥ ६ ॥
</details>

<details><summary>मूलम्</summary>

पुत्रैश्वर्यं महदिदमपास्य च महाफलम्।  
का नु गच्छेद् वनं दुर्गं पुत्रानुत्सृज्य मूढवत् ॥ ६ ॥
</details>

<details><summary>अनुवाद (हिन्दी)</summary>

पुत्रोंका महान् फलदायक यह महान् ऐश्वर्य छोड़कर और पुत्रोंका त्याग करके कौन नारी मूढ़की भाँति दुर्गम वनमें जायगी?॥६॥
</details>

<details open><summary>विश्वास-प्रस्तुतिः</summary>

राज्यस्थया तपस्तप्तुं कर्तुं दानव्रतं महत्।  
अनया शक्यमेवाद्य श्रूयतां च वचो मम ॥ ७ ॥
</details>

<details><summary>मूलम्</summary>

राज्यस्थया तपस्तप्तुं कर्तुं दानव्रतं महत्।  
अनया शक्यमेवाद्य श्रूयतां च वचो मम ॥ ७ ॥
</details>

<details><summary>अनुवाद (हिन्दी)</summary>

यह राज्यमें रहकर भी तपस्या कर सकती है और महान् दान-व्रतका अनुष्ठान करनेमें समर्थ हो सकती है; अतः यह आज मेरी बात ध्यान देकर सुने॥७॥
</details>

<details open><summary>विश्वास-प्रस्तुतिः</summary>

गान्धारि परितुष्टोऽस्मि वध्वाः शुश्रूषणेन वै।  
तस्मात् त्वमेनां धर्मज्ञे समनुज्ञातुमर्हसि ॥ ८ ॥
</details>

<details><summary>मूलम्</summary>

गान्धारि परितुष्टोऽस्मि वध्वाः शुश्रूषणेन वै।  
तस्मात् त्वमेनां धर्मज्ञे समनुज्ञातुमर्हसि ॥ ८ ॥
</details>

<details><summary>अनुवाद (हिन्दी)</summary>

‘धर्मको जाननेवाली गान्धारी! मैं बहू कुन्तीकी सेवा-शुश्रूषासे बहुत संतुष्ट हूँ; अतः आज तुम इसे घर लौटनेकी आज्ञा दे दो’॥८॥
</details>

<details open><summary>विश्वास-प्रस्तुतिः</summary>

इत्युक्ता सौबलेयी तु राज्ञा कुन्तीमुवाच ह।  
तत् सर्वं राजवचनं स्वं च वाक्यं विशेषवत् ॥ ९ ॥
</details>

<details><summary>मूलम्</summary>

इत्युक्ता सौबलेयी तु राज्ञा कुन्तीमुवाच ह।  
तत् सर्वं राजवचनं स्वं च वाक्यं विशेषवत् ॥ ९ ॥
</details>

<details><summary>अनुवाद (हिन्दी)</summary>

राजा धृतराष्ट्रके ऐसा कहनेपर सुबलकुमारी गान्धारीने कुन्तीसे राजाकी आज्ञा कह सुनायी और अपनी ओरसे भी उन्हें लौटनेके लिये विशेष जोर दिया॥९॥
</details>

<details open><summary>विश्वास-प्रस्तुतिः</summary>

न च सा वनवासाय देवी कृतमतिं तदा।  
शक्नोत्युपावर्तयितुं कुन्तीं धर्मपरां सतीम् ॥ १० ॥
</details>

<details><summary>मूलम्</summary>

न च सा वनवासाय देवी कृतमतिं तदा।  
शक्नोत्युपावर्तयितुं कुन्तीं धर्मपरां सतीम् ॥ १० ॥
</details>

<details><summary>अनुवाद (हिन्दी)</summary>

परंतु धर्मपरायणा सती-साध्वी कुन्तीदेवी वनमें रहनेका दृढ़ निश्चय कर चुकी थीं; अतः गान्धारीदेवी उन्हें घरकी ओर लौटा न सकीं॥१०॥
</details>

<details open><summary>विश्वास-प्रस्तुतिः</summary>

तस्यास्तांतु स्थितिं ज्ञात्वा व्यवसायं कुरुस्त्रियः।  
निवृत्तांश्च कुरुश्रेष्ठान् दृष्ट्वा प्ररुरुदुस्तदा ॥ ११ ॥
</details>

<details><summary>मूलम्</summary>

तस्यास्तांतु स्थितिं ज्ञात्वा व्यवसायं कुरुस्त्रियः।  
निवृत्तांश्च कुरुश्रेष्ठान् दृष्ट्वा प्ररुरुदुस्तदा ॥ ११ ॥
</details>

<details><summary>अनुवाद (हिन्दी)</summary>

कुन्तीकी यह स्थिति और वनमें रहनेका दृढ़ निश्चय जान कुरुश्रेष्ठ पाण्डवोंको निराश लौटते देख कुरुकुलकी सारी स्त्रियाँ फूट-फूटकर रोने लगीं॥११॥
</details>

<details open><summary>विश्वास-प्रस्तुतिः</summary>

उपावृत्तेषु पार्थेषु सर्वास्वेव वधूषु च।  
ययौ राजा महाप्राज्ञो धृतराष्ट्रो वनं तदा ॥ १२ ॥
</details>

<details><summary>मूलम्</summary>

उपावृत्तेषु पार्थेषु सर्वास्वेव वधूषु च।  
ययौ राजा महाप्राज्ञो धृतराष्ट्रो वनं तदा ॥ १२ ॥
</details>

<details><summary>अनुवाद (हिन्दी)</summary>

कुन्तीके सभी पुत्र और सारी बहुएँ जब लौट गयीं, तब महाज्ञानी राजा धृतराष्ट्र वनकी ओर चले॥
</details>

<details open><summary>विश्वास-प्रस्तुतिः</summary>

पाण्डवाश्चातिदीनास्ते दुःखशोकपरायणाः ।  
यानैः स्त्रीसहिताः सर्वे पुरं प्रविविशुस्तदा ॥ १३ ॥
</details>

<details><summary>मूलम्</summary>

पाण्डवाश्चातिदीनास्ते दुःखशोकपरायणाः ।  
यानैः स्त्रीसहिताः सर्वे पुरं प्रविविशुस्तदा ॥ १३ ॥
</details>

<details><summary>अनुवाद (हिन्दी)</summary>

उस समय पाण्डव अत्यन्त दीन और दुःख-शोकमें मग्न हो रहे थे। उन्होने वाहनोंपर बैठकर स्त्रियोंसहित नगरमें प्रवेश किया॥१३॥
</details>

<details open><summary>विश्वास-प्रस्तुतिः</summary>

तदहृष्टमनानन्दं गतोत्सवमिवाभवत् ।  
नगरं हास्तिनपुरं सस्त्रीवृद्धकुमारकम् ॥ १४ ॥
</details>

<details><summary>मूलम्</summary>

तदहृष्टमनानन्दं गतोत्सवमिवाभवत् ।  
नगरं हास्तिनपुरं सस्त्रीवृद्धकुमारकम् ॥ १४ ॥
</details>

<details><summary>अनुवाद (हिन्दी)</summary>

उस दिन बालक, वृद्ध और स्त्रियोंसहित सारा हस्तिनापुर नगर हर्ष और आनन्दसे रहित तथा उत्सवशून्य-सा हो रहा था॥१४॥
</details>

<details open><summary>विश्वास-प्रस्तुतिः</summary>

सर्वे चासन् निरुत्साहाः पाण्डवा जातमन्यवः।  
कुन्त्या हीनाः सुदुःखार्ता वत्सा इव विनाकृताः ॥ १५ ॥
</details>

<details><summary>मूलम्</summary>

सर्वे चासन् निरुत्साहाः पाण्डवा जातमन्यवः।  
कुन्त्या हीनाः सुदुःखार्ता वत्सा इव विनाकृताः ॥ १५ ॥
</details>

<details><summary>अनुवाद (हिन्दी)</summary>

समस्त पाण्डवोंका उत्साह नष्ट हो गया था। वे दीन एवं दुखी हो गये थे। कुन्तीसे बिछुड़कर अत्यन्त दुःखसे आतुर हो वे बिना गायके बछड़ोंके समान व्याकुल हो गये थे॥१५॥
</details>

<details open><summary>विश्वास-प्रस्तुतिः</summary>

धृतराष्ट्रस्तु तेनाह्ना गत्वा सुमहदन्तरम्।  
ततो भागीरथीतीरे निवासमकरोत् प्रभुः ॥ १६ ॥
</details>

<details><summary>मूलम्</summary>

धृतराष्ट्रस्तु तेनाह्ना गत्वा सुमहदन्तरम्।  
ततो भागीरथीतीरे निवासमकरोत् प्रभुः ॥ १६ ॥
</details>

<details><summary>अनुवाद (हिन्दी)</summary>

उधर राजा धृतराष्ट्रने उस दिन बहुत दूरतक यात्रा करके संध्याके समय गंगाके तटपर निवास किया॥१६॥
</details>

<details open><summary>विश्वास-प्रस्तुतिः</summary>

प्रादुष्कृता यथान्यायमग्नयो वेदपारगैः ।  
व्यराजन्त द्विजश्रेष्ठैस्तत्र तत्र तपोवने ॥ १७ ॥
</details>

<details><summary>मूलम्</summary>

प्रादुष्कृता यथान्यायमग्नयो वेदपारगैः ।  
व्यराजन्त द्विजश्रेष्ठैस्तत्र तत्र तपोवने ॥ १७ ॥
</details>

<details><summary>अनुवाद (हिन्दी)</summary>

वहाँके तपोवनमें वेदोंके पारंगत श्रेष्ठ ब्राह्मणोंने जहाँ-तहाँ विधिपूर्वक जो आग प्रकट करके प्रज्वलित की थी, वह बड़ी शोभा पा रही थी॥१७॥
</details>

<details open><summary>विश्वास-प्रस्तुतिः</summary>

प्रादुष्कृताग्निरभवत् स च वृद्धो नराधिपः।  
स राजाग्नीन् पर्युपास्य हुत्वा च विधिवत्‌ तदा ॥ १८ ॥  
संध्यागतं सहस्रांशुमुपातिष्ठत भारत ।
</details>

<details><summary>मूलम्</summary>

प्रादुष्कृताग्निरभवत् स च वृद्धो नराधिपः।  
स राजाग्नीन् पर्युपास्य हुत्वा च विधिवत्‌ तदा ॥ १८ ॥  
संध्यागतं सहस्रांशुमुपातिष्ठत भारत ।
</details>

<details><summary>अनुवाद (हिन्दी)</summary>

भरतनन्दन! फिर बूढ़े राजा धृतराष्ट्रने भी अग्निको प्रकट एवं प्रज्वलित किया। त्रिविध अग्नियोंकी उपासना करके उनमें विधिपूर्वक आहुति दे राजाने संध्याकालिक सूर्यदेवका उपस्थान किया॥१८॥
</details>

<details open><summary>विश्वास-प्रस्तुतिः</summary>

विदुरः संजयश्चैव राज्ञः शय्यां कुशैस्ततः ॥ १९ ॥  
चक्रतुः कुरुवीरस्य गान्धार्याश्चाविदूरतः ।
</details>

<details><summary>मूलम्</summary>

विदुरः संजयश्चैव राज्ञः शय्यां कुशैस्ततः ॥ १९ ॥  
चक्रतुः कुरुवीरस्य गान्धार्याश्चाविदूरतः ।
</details>

<details><summary>अनुवाद (हिन्दी)</summary>

तदनन्तर विदुर और संजयने कुरुप्रवीर राजा धृतराष्ट्रके लिये कुशोंकी शथ्या बिछा दी। उनके पास ही गान्धारीके लिये एक पृथक् आसन लगा दिया॥१९॥
</details>

<details open><summary>विश्वास-प्रस्तुतिः</summary>

गान्धार्याःसंनिकर्षे तु निषसाद कुशे सुखम् ॥ २० ॥  
युधिष्ठिरस्य जननी कुन्ती साधुव्रते स्थिता।
</details>

<details><summary>मूलम्</summary>

गान्धार्याःसंनिकर्षे तु निषसाद कुशे सुखम् ॥ २० ॥  
युधिष्ठिरस्य जननी कुन्ती साधुव्रते स्थिता।
</details>

<details><summary>अनुवाद (हिन्दी)</summary>

गान्धारीके निकट ही उत्तम व्रतमें स्थित हुई युधिष्ठिरकी माता कुन्ती भी कुशासनपर सोयीं और उसीमें उन्होंने सुख माना॥२०॥
</details>

<details open><summary>विश्वास-प्रस्तुतिः</summary>

तेषां संश्रवणे चापि निषेदुर्विदुरादयः ॥ २१ ॥  
याजकाश्च यथोद्देशं द्विजा ये चानुयायिनः।
</details>

<details><summary>मूलम्</summary>

तेषां संश्रवणे चापि निषेदुर्विदुरादयः ॥ २१ ॥  
याजकाश्च यथोद्देशं द्विजा ये चानुयायिनः।
</details>

<details><summary>अनुवाद (हिन्दी)</summary>

विदुर आदि भी राजासे उतनी ही दूरपर सोये, जहाँसे उनकी बोली सुनायी दे सके। यज्ञ करानेवाले ब्राह्मण तथा राजाके साथ आये हुए अन्य द्विज यथायोग्य स्थानपर सोये॥२१॥
</details>

<details open><summary>विश्वास-प्रस्तुतिः</summary>

प्राधीतद्विजमुख्या सा सम्प्रज्वलितपावका ॥ २२ ॥  
बभूव तेषां रजनी ब्राह्मीव प्रीतिवर्धिनी।
</details>

<details><summary>मूलम्</summary>

प्राधीतद्विजमुख्या सा सम्प्रज्वलितपावका ॥ २२ ॥  
बभूव तेषां रजनी ब्राह्मीव प्रीतिवर्धिनी।
</details>

<details><summary>अनुवाद (हिन्दी)</summary>

उस रातमें मुख्य-मुख्य ब्राह्मण स्वाध्याय करते थे और जहाँ-तहाँ अग्निहोत्रकी आग प्रज्वलित हो रही थी। इससे वह रजनी उन लोगोंके लिये ब्राह्मी निशाके समान आनन्द बढ़ानेवाली हो रही थी॥२२॥
</details>

<details open><summary>विश्वास-प्रस्तुतिः</summary>

ततो रात्र्यां व्यतीतायां कृतपूर्वाह्णिकक्रियाः ॥ २३ ॥  
हुत्वाग्निं विधिवत् सर्वे प्रययुस्ते यथाक्रमम्।  
उदङ्‌मुखा निरीक्षन्त उपवासपरायणाः ॥ २४ ॥
</details>

<details><summary>मूलम्</summary>

ततो रात्र्यां व्यतीतायां कृतपूर्वाह्णिकक्रियाः ॥ २३ ॥  
हुत्वाग्निं विधिवत् सर्वे प्रययुस्ते यथाक्रमम्।  
उदङ्‌मुखा निरीक्षन्त उपवासपरायणाः ॥ २४ ॥
</details>

<details><summary>अनुवाद (हिन्दी)</summary>

तत्पश्चात् रात बीतनेपर पूर्वाह्णकालकी क्रिया पूरी करके विधिपूर्वक अग्निमें आहुति देनेके पश्चात् वे सब लोग क्रमशः आगे बढ़ने लगे। उन सबने रात्रिमें उपवास किया था और सभी उत्तर दिशाकी ओर मुँह करके उधर ही देखते हुए चले जा रहे थे॥२३-२४॥
</details>

<details open><summary>विश्वास-प्रस्तुतिः</summary>

स तेषामतिदुःखोऽभून्निवासः प्रथमेऽहनि ।  
शोचतां शोच्यमानानां पौरजानपदैर्जनैः ॥ २५ ॥
</details>

<details><summary>मूलम्</summary>

स तेषामतिदुःखोऽभून्निवासः प्रथमेऽहनि ।  
शोचतां शोच्यमानानां पौरजानपदैर्जनैः ॥ २५ ॥
</details>

<details><summary>अनुवाद (हिन्दी)</summary>

नगर और जनपदके लोग जिनके लिये शोक कर रहे थे तथा जो स्वयं भी शोकमग्न थे, उन धृतराष्ट्र आदिके लिये यह पहले दिनका निवास बड़ा ही दुःखदायी प्रतीत हुआ॥२५॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि आश्रमवासपर्वणि अष्टादशोऽध्यायः ॥ १८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें अठारहवाँ अध्याय पूरा हुआ॥१८॥
</details>
