+++
title_full = "023 सेनासहित पाण्डवोंकी यात्रा और उनका कुरुक्षेत्रमें पहुँचना"
title = "०२३ धृतराष्ट्राश्रमगमने"

+++

<details><summary>भागसूचना</summary>

त्रयोविंशोऽध्यायः
</details>

<details><summary>सूचना (हिन्दी)</summary>

सेनासहित पाण्डवोंकी यात्रा और उनका कुरुक्षेत्रमें पहुँचना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

आज्ञापयामास ततः सेनां भरतसत्तमः।  
अर्जुनप्रमुखैर्गुप्तां लोकपालोपमैर्नरैः ॥ १ ॥
</details>

<details><summary>मूलम्</summary>

आज्ञापयामास ततः सेनां भरतसत्तमः।  
अर्जुनप्रमुखैर्गुप्तां लोकपालोपमैर्नरैः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर भरतकुलभूषण राजा युधिष्ठिरने लोकपालोंके समान पराक्रमी अर्जुन आदि वीरोंद्वारा सुरक्षित अपनी सेनाको कूच करनेकी आज्ञा दी॥१॥
</details>

<details open><summary>विश्वास-प्रस्तुतिः</summary>

योगो योग इति प्रीत्या ततः शब्दो महानभूत्।  
क्रोशतां सादिनां तत्र युज्यतां युज्यतामिति ॥ २ ॥
</details>

<details><summary>मूलम्</summary>

योगो योग इति प्रीत्या ततः शब्दो महानभूत्।  
क्रोशतां सादिनां तत्र युज्यतां युज्यतामिति ॥ २ ॥
</details>

<details><summary>अनुवाद (हिन्दी)</summary>

‘चलनेको तैयार हो जाओ, तैयार हो जाओ’ इस प्रकार उनका प्रेमपूर्ण आदेश प्राप्त होते ही घुड़सवार सब ओर पुकार-पुकारकर कहने लगे, ‘सवारियोंको जोतो, जोतो!’ इस तरहकी घोषणा करनेसे वहाँ महान् कोलाहल मच गया॥२॥
</details>

<details open><summary>विश्वास-प्रस्तुतिः</summary>

केचिद् यानैर्नरा जग्मुः केचिदश्वैर्महाजवैः।  
काञ्चनैश्च रथैः केचिज्ज्वलितज्वलनोपमैः ॥ ३ ॥
</details>

<details><summary>मूलम्</summary>

केचिद् यानैर्नरा जग्मुः केचिदश्वैर्महाजवैः।  
काञ्चनैश्च रथैः केचिज्ज्वलितज्वलनोपमैः ॥ ३ ॥
</details>

<details><summary>अनुवाद (हिन्दी)</summary>

कुछ लोग पालकियोंपर सवार होकर चले और कुछ लोग महान् वेगशाली घोड़ोंद्वारा यात्रा करने लगे। कितने ही मनुष्य प्रज्वलित अग्निके समान चमकीले सुवर्णमय रथोंपर आरूढ़ होकर वहाँसे प्रस्थित हुए॥३॥
</details>

<details open><summary>विश्वास-प्रस्तुतिः</summary>

गजेन्द्रैश्च तथैवान्ये केचिदुष्ट्रैर्नराधिप ।  
पदातिनस्तथैवान्ये नखरप्रासयोधिनः ॥ ४ ॥
</details>

<details><summary>मूलम्</summary>

गजेन्द्रैश्च तथैवान्ये केचिदुष्ट्रैर्नराधिप ।  
पदातिनस्तथैवान्ये नखरप्रासयोधिनः ॥ ४ ॥
</details>

<details><summary>अनुवाद (हिन्दी)</summary>

नरेश्वर! कुछ लोग गजराजोंपर सवार थे और कुछ ऊँटोंपर। कितने ही बघनखों और भालोंसे युद्ध करनेवाले वीर पैदल ही चल रहे थे॥४॥
</details>

<details open><summary>विश्वास-प्रस्तुतिः</summary>

पौरजानपदाश्चैव यानैर्बहुविधैस्तथा ।  
अन्वयुः कुरुराजानं धृतराष्ट्रं दिदृक्षवः ॥ ५ ॥
</details>

<details><summary>मूलम्</summary>

पौरजानपदाश्चैव यानैर्बहुविधैस्तथा ।  
अन्वयुः कुरुराजानं धृतराष्ट्रं दिदृक्षवः ॥ ५ ॥
</details>

<details><summary>अनुवाद (हिन्दी)</summary>

नगर और जनपदके लोग भी राजा धृतराष्ट्रको देखनेकी इच्छासे नाना प्रकारके वाहनोंद्वारा कुरुराज युधिष्ठिरका अनुसरण करते थे॥५॥
</details>

<details open><summary>विश्वास-प्रस्तुतिः</summary>

स चापि राजवचनादाचार्यो गौतमः कृपः।  
सेनामादाय सेनानीः प्रययावाश्रमं प्रति ॥ ६ ॥
</details>

<details><summary>मूलम्</summary>

स चापि राजवचनादाचार्यो गौतमः कृपः।  
सेनामादाय सेनानीः प्रययावाश्रमं प्रति ॥ ६ ॥
</details>

<details><summary>अनुवाद (हिन्दी)</summary>

राजा युधिष्ठिरके आदेशसे सेनापति कृपाचार्य भी सेनाको साथ लेकर आश्रमकी ओर चल दिये॥६॥
</details>

<details open><summary>विश्वास-प्रस्तुतिः</summary>

ततो द्विजैः परिवृतः कुरुराजो युधिष्ठिरः।  
संस्तूयमानो बहुभिः सूतमागधबन्दिभिः ॥ ७ ॥  
पाण्डुरेणातपत्रेण ध्रियमाणेन मूर्धनि ।  
रथानीकेन महता निर्जगाम कुरूद्वहः ॥ ८ ॥
</details>

<details><summary>मूलम्</summary>

ततो द्विजैः परिवृतः कुरुराजो युधिष्ठिरः।  
संस्तूयमानो बहुभिः सूतमागधबन्दिभिः ॥ ७ ॥  
पाण्डुरेणातपत्रेण ध्रियमाणेन मूर्धनि ।  
रथानीकेन महता निर्जगाम कुरूद्वहः ॥ ८ ॥
</details>

<details><summary>अनुवाद (हिन्दी)</summary>

तत्पश्चात् ब्राह्मणोंसे घिरे हुए कुरुराज युधिष्ठिर बहुसंख्यक सूत, मागध और वन्दीजनोंके मुखसे अपनी स्तुति सुनते हुए मस्तकपर श्वेत छत्र धारण किये विशाल रथ-सेनाके साथ वहाँसे चले॥७-८॥
</details>

<details open><summary>विश्वास-प्रस्तुतिः</summary>

गजैश्चाचलसंकाशैर्भीमकर्मा वृकोदरः ।  
सज्जयन्त्रायुधोपेतैः प्रययौ पवनात्मजः ॥ ९ ॥
</details>

<details><summary>मूलम्</summary>

गजैश्चाचलसंकाशैर्भीमकर्मा वृकोदरः ।  
सज्जयन्त्रायुधोपेतैः प्रययौ पवनात्मजः ॥ ९ ॥
</details>

<details><summary>अनुवाद (हिन्दी)</summary>

भयंकर पराक्रम करनेवाले पवनपुत्र भीमसेन पर्वताकार गजराजोंकी सेनाके साथ जा रहे थे। उन गजराजोंकी पीठपर अनेकानेक यन्त्र और आयुध सुसज्जित किये गये थे॥९॥
</details>

<details open><summary>विश्वास-प्रस्तुतिः</summary>

माद्रीपुत्रावपि तथा हयारोहौ सुसंवृतौ।  
जग्मतुः शीघ्रगमनौ संनद्धकवचध्वजौ ॥ १० ॥
</details>

<details><summary>मूलम्</summary>

माद्रीपुत्रावपि तथा हयारोहौ सुसंवृतौ।  
जग्मतुः शीघ्रगमनौ संनद्धकवचध्वजौ ॥ १० ॥
</details>

<details><summary>अनुवाद (हिन्दी)</summary>

माद्रीकुमार नकुल और सहदेव भी घोड़ोंपर सवार थे और घुड़सवारोंसे ही घिरे हुए शीघ्रतापूर्वक चल रहे थे। उन्होंने अपने शरीरमें कवच और घोड़ोंकी पीठपर ध्वज बाँध रखे थे॥१०॥
</details>

<details open><summary>विश्वास-प्रस्तुतिः</summary>

अर्जुनश्च महातेजा रथेनादित्यवर्चसा ।  
वशी श्वेतैर्हयैर्युक्तैर्दिव्येनान्वगमन्नृपम् ॥ ११ ॥
</details>

<details><summary>मूलम्</summary>

अर्जुनश्च महातेजा रथेनादित्यवर्चसा ।  
वशी श्वेतैर्हयैर्युक्तैर्दिव्येनान्वगमन्नृपम् ॥ ११ ॥
</details>

<details><summary>अनुवाद (हिन्दी)</summary>

महातेजस्वी जितेन्द्रिय अर्जुन श्वेत घोड़ोंसे जुते हुए सूर्यके समान तेजस्वी दिव्य रथपर आरूढ़ हो राजा युधिष्ठिरका अनुसरण करते थे॥११॥
</details>

<details open><summary>विश्वास-प्रस्तुतिः</summary>

द्रौपदीप्रमुखाश्चापि स्त्रीसंघाः शिबिकायुताः ।  
स्त्र्यध्यक्षगुप्ताः प्रययुर्विसृजन्तोऽमितं वसु ॥ १२ ॥
</details>

<details><summary>मूलम्</summary>

द्रौपदीप्रमुखाश्चापि स्त्रीसंघाः शिबिकायुताः ।  
स्त्र्यध्यक्षगुप्ताः प्रययुर्विसृजन्तोऽमितं वसु ॥ १२ ॥
</details>

<details><summary>अनुवाद (हिन्दी)</summary>

द्रौपदी आदि स्त्रियाँ भी शिबिकाओंमें बैठकर दीन-दुखियोंको असंख्य धन बाँटती हुई जा रही थीं। रनिवासके अध्यक्ष सब ओरसे उनकी रक्षा कर रहे थे॥
</details>

<details open><summary>विश्वास-प्रस्तुतिः</summary>

समृद्धरथहस्त्यश्वं वेणुवीणानुनादितम् ।  
शुशुभे पाण्डवं सैन्यं तत् तदा भरतर्षभ ॥ १३ ॥
</details>

<details><summary>मूलम्</summary>

समृद्धरथहस्त्यश्वं वेणुवीणानुनादितम् ।  
शुशुभे पाण्डवं सैन्यं तत् तदा भरतर्षभ ॥ १३ ॥
</details>

<details><summary>अनुवाद (हिन्दी)</summary>

पाण्डवोंकी सेनामें रथ, हाथी और घोड़ोंकी अधिकता थी। उसमें कहीं वंशी बजती थी और कहीं वीणा। भरतश्रेष्ठ! इन वाद्योंकी ध्वनिसे निनादित होनेके कारण वह पाण्डव-सेना उस समय बड़ी शोभा पा रही थी॥१३॥
</details>

<details open><summary>विश्वास-प्रस्तुतिः</summary>

नदीतीरेषु रम्येषु सरःसु च विशाम्पते।  
वासान् कृत्वा क्रमेणाथ जग्मुस्ते कुरुपुङ्गवाः ॥ १४ ॥
</details>

<details><summary>मूलम्</summary>

नदीतीरेषु रम्येषु सरःसु च विशाम्पते।  
वासान् कृत्वा क्रमेणाथ जग्मुस्ते कुरुपुङ्गवाः ॥ १४ ॥
</details>

<details><summary>अनुवाद (हिन्दी)</summary>

प्रजानाथ! वे कुरुश्रेष्ठ वीर नदियोंके रमणीय तटों तथा अनेक सरोवरोंपर पड़ाव डालते हुए क्रमशः आगे बढ़ते गये॥१४॥
</details>

<details open><summary>विश्वास-प्रस्तुतिः</summary>

युयुत्सुश्च महातेजा धौम्यश्चैव पुरोहितः।  
युधिष्ठिरस्य वचनात् पुरगुप्तिं प्रचक्रतुः ॥ १५ ॥
</details>

<details><summary>मूलम्</summary>

युयुत्सुश्च महातेजा धौम्यश्चैव पुरोहितः।  
युधिष्ठिरस्य वचनात् पुरगुप्तिं प्रचक्रतुः ॥ १५ ॥
</details>

<details><summary>अनुवाद (हिन्दी)</summary>

महातेजस्वी युयुत्सु और पुरोहित धौम्य मुनि युधिष्ठिरके आदेशसे हस्तिनापुरमें ही रहकर राजधानीकी रक्षा करते थे॥१५॥
</details>

<details open><summary>विश्वास-प्रस्तुतिः</summary>

ततो युधिष्ठिरो राजा कुरुक्षेत्रमवातरत्।  
क्रमेणोत्तीर्य यमुनां नदीं परमपावनीम् ॥ १६ ॥
</details>

<details><summary>मूलम्</summary>

ततो युधिष्ठिरो राजा कुरुक्षेत्रमवातरत्।  
क्रमेणोत्तीर्य यमुनां नदीं परमपावनीम् ॥ १६ ॥
</details>

<details><summary>अनुवाद (हिन्दी)</summary>

उधर राजा युाधिष्ठिर क्रमशः आगे बढ़ते हुए परम पावन यमुना नदीको पार करके कुरुक्षेत्रमें जा पहुँचे॥१६॥
</details>

<details open><summary>विश्वास-प्रस्तुतिः</summary>

स ददर्शाश्रमं दूराद् राजर्षेस्तस्य धीमतः।  
शतयूपस्य कौरव्य धृतराष्ट्रस्य चैव ह ॥ १७ ॥
</details>

<details><summary>मूलम्</summary>

स ददर्शाश्रमं दूराद् राजर्षेस्तस्य धीमतः।  
शतयूपस्य कौरव्य धृतराष्ट्रस्य चैव ह ॥ १७ ॥
</details>

<details><summary>अनुवाद (हिन्दी)</summary>

कुरुनन्दन! वहाँ पहुँचकर उन्होंने दूरसे ही बुद्धिमान् राजर्षि शतयूप तथा धृतराष्ट्रके आश्रमको देखा॥१७॥
</details>

<details open><summary>विश्वास-प्रस्तुतिः</summary>

ततः प्रमुदितः सर्वो जनस्तद् वनमञ्जसा।  
विवेश सुमहानादैरापूर्य भरतर्षभ ॥ १८ ॥
</details>

<details><summary>मूलम्</summary>

ततः प्रमुदितः सर्वो जनस्तद् वनमञ्जसा।  
विवेश सुमहानादैरापूर्य भरतर्षभ ॥ १८ ॥
</details>

<details><summary>अनुवाद (हिन्दी)</summary>

भरतभूषण! इससे उन सब लोगोंको बड़ी प्रसन्नता हुई। उन्होंने उस वनमें महान् कोलाहल फैलाते हुए अनायास ही प्रवेश किया॥१८॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि आश्रमवासपर्वणि धृतराष्ट्राश्रमगमने त्रयोविंशोऽध्यायः ॥ २३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें युधिष्ठिर आदिका धृतराष्ट्रके आश्रमपर गमनविषयक तेईसवाँ अध्याय पूरा हुआ॥२३॥
</details>
