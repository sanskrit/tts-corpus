+++
title_full = "004 व्यासजीके समझानेसे युधिष्ठिरका धृतराष्ट्रको वनमें जानेके लिये अनुमति देना"
title = "००४ व्यासानुज्ञायाम्"

+++

<details><summary>भागसूचना</summary>

चतुर्थोऽध्यायः
</details>

<details><summary>सूचना (हिन्दी)</summary>

व्यासजीके समझानेसे युधिष्ठिरका धृतराष्ट्रको वनमें जानेके लिये अनुमति देना
</details>

<details open><summary>मूलम् (वचनम्)</summary>

व्यास उवाच
</details>

<details open><summary>विश्वास-प्रस्तुतिः</summary>

युधिष्ठिर महाबाहो यथाह कुरुनन्दनः।  
धृतराष्ट्रो महातेजास्तत् कुरुष्वाविचारयन् ॥ १ ॥
</details>

<details><summary>मूलम्</summary>

युधिष्ठिर महाबाहो यथाह कुरुनन्दनः।  
धृतराष्ट्रो महातेजास्तत् कुरुष्वाविचारयन् ॥ १ ॥
</details>

<details><summary>अनुवाद (हिन्दी)</summary>

_व्यासजी बोले—_ महाबाहु युधिष्ठिर! कुरुकुलको आनन्दित करनेवाले महातेजस्वी धृतराष्ट्र जो कुछ कह रहे हैं, उसे बिना विचारे पूरा करो॥१॥
</details>

<details open><summary>विश्वास-प्रस्तुतिः</summary>

अयं हि वृद्धो नृपतिर्हतपुत्रो विशेषतः।  
नेदं कृच्छ्रं चिरतरं सहेदिति मतिर्मम ॥ २ ॥
</details>

<details><summary>मूलम्</summary>

अयं हि वृद्धो नृपतिर्हतपुत्रो विशेषतः।  
नेदं कृच्छ्रं चिरतरं सहेदिति मतिर्मम ॥ २ ॥
</details>

<details><summary>अनुवाद (हिन्दी)</summary>

अब ये राजा बूढ़े हो गये हैं, विशेषतः इनके सभी पुत्र नष्ट हो चुके हैं। मेरा ऐसा विश्वास है कि अब ये इस कष्टको अधिक कालतक नहीं सह सकेंगे॥२॥
</details>

<details open><summary>विश्वास-प्रस्तुतिः</summary>

गान्धारी च महाभागा प्राज्ञा करुणवेदिनी।  
पुत्रशोकं महाराज धैर्येणोद्वहते भृशम् ॥ ३ ॥
</details>

<details><summary>मूलम्</summary>

गान्धारी च महाभागा प्राज्ञा करुणवेदिनी।  
पुत्रशोकं महाराज धैर्येणोद्वहते भृशम् ॥ ३ ॥
</details>

<details><summary>अनुवाद (हिन्दी)</summary>

महाराज! महाभागा गान्धारी परम विदुषी और करुणाका अनुभव करनेवाली हैं; इसीलिये ये महान् पुत्रशोकको धैर्यपूर्वक सहती चली आ रही हैं॥३॥
</details>

<details open><summary>विश्वास-प्रस्तुतिः</summary>

अहमप्येतदेव त्वां ब्रवीमि कुरु मे वचः।  
अनुज्ञां लभतां राजा मा वृथेह मरिष्यति ॥ ४ ॥
</details>

<details><summary>मूलम्</summary>

अहमप्येतदेव त्वां ब्रवीमि कुरु मे वचः।  
अनुज्ञां लभतां राजा मा वृथेह मरिष्यति ॥ ४ ॥
</details>

<details><summary>अनुवाद (हिन्दी)</summary>

मैं भी तुमसे यही कहता हूँ, तुम मेरी बात मानो। राजा धृतराष्ट्रको तुम्हारी ओरसे वनमें जानेकी अनुमति मिलनी ही चाहिये, नहीं तो यहाँ रहनेसे इनकी व्यर्थ मृत्यु होगी॥४॥
</details>

<details open><summary>विश्वास-प्रस्तुतिः</summary>

राजर्षीणां पुराणानामनुयातु गतिं नृपः।  
राजर्षीणां हि सर्वेषामन्ते वनमुपाश्रयः ॥ ५ ॥
</details>

<details><summary>मूलम्</summary>

राजर्षीणां पुराणानामनुयातु गतिं नृपः।  
राजर्षीणां हि सर्वेषामन्ते वनमुपाश्रयः ॥ ५ ॥
</details>

<details><summary>अनुवाद (हिन्दी)</summary>

तुम उन्हें अवसर दो, जिससे ये नरेश प्राचीन राजर्षियोंके पथका अनुसरण कर सकें। समस्त राजर्षियोंने जीवनके अन्तिम भागमें वनका ही आश्रय लिया है॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

इत्युक्तः स तदा राजा व्यासेनाद्‌भुतकर्मणा।  
प्रत्युवाच महातेजा धर्मराजो महामुनिम् ॥ ६ ॥
</details>

<details><summary>मूलम्</summary>

इत्युक्तः स तदा राजा व्यासेनाद्‌भुतकर्मणा।  
प्रत्युवाच महातेजा धर्मराजो महामुनिम् ॥ ६ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! अद्‌भुतकर्मा व्यासजीके ऐसा कहनेपर महातेजस्वी धर्मराज युधिष्ठिरने उन महामुनिको इस प्रकार उत्तर दिया—॥६॥
</details>

<details open><summary>विश्वास-प्रस्तुतिः</summary>

भगवानेव नो मान्यो भगवानेव नो गुरुः।  
भगवानस्य राज्यस्य कुलस्य च परायणम् ॥ ७ ॥
</details>

<details><summary>मूलम्</summary>

भगवानेव नो मान्यो भगवानेव नो गुरुः।  
भगवानस्य राज्यस्य कुलस्य च परायणम् ॥ ७ ॥
</details>

<details><summary>अनुवाद (हिन्दी)</summary>

‘भगवन्! आप ही हमलोगोंके माननीय और आप ही हमारे गुरु हैं। इस राज्य और पुरके परम आधार भी आप ही हैं॥७॥
</details>

<details open><summary>विश्वास-प्रस्तुतिः</summary>

अहं तु पुत्रो भगवन् पिता राजा गुरुश्च मे।  
निदेशवर्ती च पितुः पुत्रो भवति धर्मतः ॥ ८ ॥
</details>

<details><summary>मूलम्</summary>

अहं तु पुत्रो भगवन् पिता राजा गुरुश्च मे।  
निदेशवर्ती च पितुः पुत्रो भवति धर्मतः ॥ ८ ॥
</details>

<details><summary>अनुवाद (हिन्दी)</summary>

‘भगवन्! राजा धृतराष्ट्र हमारे पिता और गुरु हैं। धर्मतः पुत्र ही पिताकी आज्ञाके अधीन होता है। (वह पिताको आज्ञा कैसे दे सकता है)’॥८॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

इत्युक्तः स तु तं प्राह व्यासो वेदविदां वरः।  
युधिष्ठिरं महातेजाः पुनरेव महाकविः ॥ ९ ॥
</details>

<details><summary>मूलम्</summary>

इत्युक्तः स तु तं प्राह व्यासो वेदविदां वरः।  
युधिष्ठिरं महातेजाः पुनरेव महाकविः ॥ ९ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! वेदवेत्ताओंमें श्रेष्ठ, महातेजस्वी, महाज्ञानी व्यासजीने युधिष्ठिरके ऐसा कहनेपर उन्हें समझाते हुए पुनः इस प्रकार कहा—॥
</details>

<details open><summary>विश्वास-प्रस्तुतिः</summary>

एवमेतन्महाबाहो यथा वदसि भारत।  
राजायं वृद्धतां प्राप्तः प्रमाणे परमे स्थितः ॥ १० ॥
</details>

<details><summary>मूलम्</summary>

एवमेतन्महाबाहो यथा वदसि भारत।  
राजायं वृद्धतां प्राप्तः प्रमाणे परमे स्थितः ॥ १० ॥
</details>

<details><summary>अनुवाद (हिन्दी)</summary>

‘महाबाहु भरतनन्दन! तुम जैसा कहते हो, वैसा ही ठीक है, तथापि राजा धृतराष्ट्र बूढ़े हो गये हैं और अन्तिम अवस्थामें स्थित हैं॥१०॥
</details>

<details open><summary>विश्वास-प्रस्तुतिः</summary>

सोऽयं मयाभ्यनुज्ञातस्त्वया च पृथिवीपतिः।  
करोतु स्वमभिप्रायं मास्य विघ्नकरो भव ॥ ११ ॥
</details>

<details><summary>मूलम्</summary>

सोऽयं मयाभ्यनुज्ञातस्त्वया च पृथिवीपतिः।  
करोतु स्वमभिप्रायं मास्य विघ्नकरो भव ॥ ११ ॥
</details>

<details><summary>अनुवाद (हिन्दी)</summary>

‘अतः अब ये भूपाल मेरी और तुम्हारी अनुमति लेकर तपस्याके द्वारा अपना मनोरथ सिद्ध करें। इनके शुभ कार्यमें विघ्न न डालो॥११॥
</details>

<details open><summary>विश्वास-प्रस्तुतिः</summary>

एष एव परो धर्मो राजर्षीणां युधिष्ठिर।  
समरे वा भवेन्मृत्युर्वने वा विधिपूर्वकम् ॥ १२ ॥
</details>

<details><summary>मूलम्</summary>

एष एव परो धर्मो राजर्षीणां युधिष्ठिर।  
समरे वा भवेन्मृत्युर्वने वा विधिपूर्वकम् ॥ १२ ॥
</details>

<details><summary>अनुवाद (हिन्दी)</summary>

‘युधिष्ठिर! राजर्षियोंका यही परम धर्म है कि युद्धमें अथवा वनमें उनकी शास्त्रोक्त विधिपूर्वक मृत्यु हो॥
</details>

<details open><summary>विश्वास-प्रस्तुतिः</summary>

पित्रा तु तव राजेन्द्र पाण्डुना पृथिवीक्षिता।  
शिष्यवृत्तेन राजायं गुरुवत् पर्युपासितः ॥ १३ ॥
</details>

<details><summary>मूलम्</summary>

पित्रा तु तव राजेन्द्र पाण्डुना पृथिवीक्षिता।  
शिष्यवृत्तेन राजायं गुरुवत् पर्युपासितः ॥ १३ ॥
</details>

<details><summary>अनुवाद (हिन्दी)</summary>

‘राजेन्द्र! तुम्हारे पिता राजा पाण्डुने भी धृतराष्ट्रको गुरुके समान मानकर शिष्यभावसे इनकी सेवा की थी॥
</details>

<details open><summary>विश्वास-प्रस्तुतिः</summary>

क्रतुभिर्दक्षिणावद्भी रत्नपर्वतशोभितैः ।  
महद्भिरिष्टं गौर्भुक्ता प्रजाश्च परिपालिताः ॥ १४ ॥
</details>

<details><summary>मूलम्</summary>

क्रतुभिर्दक्षिणावद्भी रत्नपर्वतशोभितैः ।  
महद्भिरिष्टं गौर्भुक्ता प्रजाश्च परिपालिताः ॥ १४ ॥
</details>

<details><summary>अनुवाद (हिन्दी)</summary>

‘इन्होंने रत्नमय पर्वतोंसे सुशोभित और प्रचुर दक्षिणासे सम्पन्न अनेक बड़े-बड़े यज्ञ किये हैं, पृथ्वीका राज्य भोगा है और प्रजाका भलीभाँति पालन किया है॥
</details>

<details open><summary>विश्वास-प्रस्तुतिः</summary>

पुत्रसंस्थं च विपुलं राज्यं विप्रोषिते त्वयि।  
त्रयोदशसमा भुक्तं दत्तं च विविधं वसु ॥ १५ ॥
</details>

<details><summary>मूलम्</summary>

पुत्रसंस्थं च विपुलं राज्यं विप्रोषिते त्वयि।  
त्रयोदशसमा भुक्तं दत्तं च विविधं वसु ॥ १५ ॥
</details>

<details><summary>अनुवाद (हिन्दी)</summary>

‘जब तुम वनमें चले गये थे, उन दिनों तेरह वर्षोंतक अपने पुत्रके अधीन रहनेवाले विशाल राज्यका इन्होंने उपभोग किया और नाना प्रकारके धन दिये हैं॥
</details>

<details open><summary>विश्वास-प्रस्तुतिः</summary>

त्वया चायं नरव्याघ्र गुरुशुश्रूषयानघ।  
आराधितः सभृत्येन गान्धारी च यशस्विनी ॥ १६ ॥
</details>

<details><summary>मूलम्</summary>

त्वया चायं नरव्याघ्र गुरुशुश्रूषयानघ।  
आराधितः सभृत्येन गान्धारी च यशस्विनी ॥ १६ ॥
</details>

<details><summary>अनुवाद (हिन्दी)</summary>

‘निष्पाप नरव्याघ्र! सेवकोंसहित तुमने भी गुरुसेवाके भावसे इनकी तथा यशस्विनी गान्धारी देवीकी आराधना की है॥१६॥
</details>

<details open><summary>विश्वास-प्रस्तुतिः</summary>

अनुजानीहि पितरं समयोऽस्य तपोविधौ।  
न मन्युर्विद्यते चास्य सुसूक्ष्मोऽपि युधिष्ठिर ॥ १७ ॥
</details>

<details><summary>मूलम्</summary>

अनुजानीहि पितरं समयोऽस्य तपोविधौ।  
न मन्युर्विद्यते चास्य सुसूक्ष्मोऽपि युधिष्ठिर ॥ १७ ॥
</details>

<details><summary>अनुवाद (हिन्दी)</summary>

‘अतः तुम अपने पिताको वनमें जानेकी अनुमति दे दो; क्योंकि अब इनके तप करनेका समय आया है। युधिष्ठिर! इनके मनमें तुम्हारे ऊपर अणुमात्र भी रोष नही है’॥१७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतावदुक्त्वा वचनमनुमान्य च पार्थिवम्।  
तथास्त्विति च तेनोक्तः कौन्तेयेन ययौ वनम् ॥ १८ ॥
</details>

<details><summary>मूलम्</summary>

एतावदुक्त्वा वचनमनुमान्य च पार्थिवम्।  
तथास्त्विति च तेनोक्तः कौन्तेयेन ययौ वनम् ॥ १८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! यों कहकर महर्षि व्यासने राजा युधिष्ठिरको राजी कर लिया और ‘बहुत अच्छा’ कहकर जब युधिष्ठिरने उनकी आज्ञा स्वीकार कर ली, तब वे वनमें अपने आश्रमपर चले गये॥१८॥
</details>

<details open><summary>विश्वास-प्रस्तुतिः</summary>

गते भगवति व्यासे राजा पाण्डुसुतस्तदा।  
प्रोवाच पितरं वृद्धं मन्दं मन्दमिवानतः ॥ १९ ॥
</details>

<details><summary>मूलम्</summary>

गते भगवति व्यासे राजा पाण्डुसुतस्तदा।  
प्रोवाच पितरं वृद्धं मन्दं मन्दमिवानतः ॥ १९ ॥
</details>

<details><summary>अनुवाद (हिन्दी)</summary>

भगवान् व्यासके चले जानेपर राजा युधिष्ठिरने अपने बूढ़े ताऊ धृतराष्ट्रसे नम्रतापूर्वक धीरे-धीरे कहा—॥
</details>

<details open><summary>विश्वास-प्रस्तुतिः</summary>

यदाह भगवान् व्यासो यच्चापि भवतो मतम्।  
यथाऽऽह च महेष्वासः कृपो विदुर एव च ॥ २० ॥  
युयुत्सुः संजयश्चैव तत्कर्तास्म्यहमञ्जसा ।  
सर्व एव हि मान्या मे कुलस्य हि हितैषिणः॥२१॥
</details>

<details><summary>मूलम्</summary>

यदाह भगवान् व्यासो यच्चापि भवतो मतम्।  
यथाऽऽह च महेष्वासः कृपो विदुर एव च ॥ २० ॥  
युयुत्सुः संजयश्चैव तत्कर्तास्म्यहमञ्जसा ।  
सर्व एव हि मान्या मे कुलस्य हि हितैषिणः॥२१॥
</details>

<details><summary>अनुवाद (हिन्दी)</summary>

‘पिताजी! भगवान् व्यासने जो आज्ञा दी है और आपने जो कुछ करनेका निश्चय किया है तथा महान् धनुर्धर कृपाचार्य, विदुर, युयुत्सु और संजय जैसा कहेंगे, निस्संदेह मैं वैसा ही करूँगा; क्योंकि ये सब लोग इस कुलके हितैषी होनेके कारण मेरे लिये माननीय हैं॥२०-२१॥
</details>

<details open><summary>विश्वास-प्रस्तुतिः</summary>

इदं तु याचे नृपते त्वामहं शिरसा नतः।  
क्रियतां तावदाहारस्ततो गच्छाश्रमं प्रति ॥ २२ ॥
</details>

<details><summary>मूलम्</summary>

इदं तु याचे नृपते त्वामहं शिरसा नतः।  
क्रियतां तावदाहारस्ततो गच्छाश्रमं प्रति ॥ २२ ॥
</details>

<details><summary>अनुवाद (हिन्दी)</summary>

‘किंतु नरेश्वर! इस समय आपके चरणोंमें मस्तक झुकाकर मैं यह प्रार्थना करता हूँ कि पहले भोजन कर लीजिये, फिर आश्रमको जाइयेगा’॥२२॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि आश्रमवासपर्वणि व्यासानुज्ञायां चतुर्थोऽध्यायः ॥ ४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत आश्रमवासपर्वमें व्यासकी आज्ञाविषयक चौथा अध्याय पूरा हुआ॥४॥
</details>
