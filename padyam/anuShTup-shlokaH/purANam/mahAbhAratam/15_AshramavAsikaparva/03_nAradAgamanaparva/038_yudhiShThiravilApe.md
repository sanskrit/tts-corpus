+++
title_full = "038 नारदजीके सम्मुख युधिष्ठिरका धृतराष्ट्र आदिके लौकिक अग्निमें दग्ध हो जानेका वर्णन करते हुए विलाप और अन्य पाण्डवोंका भी रोदन"
title = "०३८ युधिष्ठिरविलापे"

+++

<details><summary>भागसूचना</summary>

अष्टात्रिंशोऽध्यायः
</details>

<details><summary>सूचना (हिन्दी)</summary>

नारदजीके सम्मुख युधिष्ठिरका धृतराष्ट्र आदिके लौकिक अग्निमें दग्ध हो जानेका वर्णन करते हुए विलाप और अन्य पाण्डवोंका भी रोदन
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

तथा महात्मनस्तस्य तपस्युग्रे च वर्ततः।  
अनाथस्येव निधनं तिष्ठत्स्वास्मासु बन्धुषु ॥ १ ॥
</details>

<details><summary>मूलम्</summary>

तथा महात्मनस्तस्य तपस्युग्रे च वर्ततः।  
अनाथस्येव निधनं तिष्ठत्स्वास्मासु बन्धुषु ॥ १ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ भगवन्! हम-जैसे बन्धु-बान्धवोंके रहते हुए भी कठोर तपस्यामें लगे हुए महामना धृतराष्ट्रकी अनाथके समान मृत्यु हुई, यह कितने दुःखकी बात है?॥१॥
</details>

<details open><summary>विश्वास-प्रस्तुतिः</summary>

दुर्विज्ञेया गतिर्ब्रह्मन् पुरुषाणां मतिर्मम।  
यत्र वैचित्रवीर्योऽसौ दग्ध एवं वनाग्निना ॥ २ ॥
</details>

<details><summary>मूलम्</summary>

दुर्विज्ञेया गतिर्ब्रह्मन् पुरुषाणां मतिर्मम।  
यत्र वैचित्रवीर्योऽसौ दग्ध एवं वनाग्निना ॥ २ ॥
</details>

<details><summary>अनुवाद (हिन्दी)</summary>

ब्रह्मन्! मेरा तो ऐसा मत है कि मनुष्योंकी गतिका ठीक-ठीक ज्ञान होना अत्यन्त कठिन है; जब कि विचित्रवीर्यकुमार धृतराष्ट्रको इस तरह दावानलसे दग्ध होकर मरना पड़ा॥२॥
</details>

<details open><summary>विश्वास-प्रस्तुतिः</summary>

यस्य पुत्रशतं श्रीमदभवद् बाहुशालिनः।  
नागायुतबलो राजा स दग्धो हि दवाग्निना ॥ ३ ॥
</details>

<details><summary>मूलम्</summary>

यस्य पुत्रशतं श्रीमदभवद् बाहुशालिनः।  
नागायुतबलो राजा स दग्धो हि दवाग्निना ॥ ३ ॥
</details>

<details><summary>अनुवाद (हिन्दी)</summary>

जिन बाहुबलशाली नरेशके सौ पुत्र थे, जो स्वयं भी दस हजार हाथियोंके समान बलवान् थे, वे ही दावानलसे जलकर मरे हैं, यह कितने दुःखकी बात है?॥
</details>

<details open><summary>विश्वास-प्रस्तुतिः</summary>

यं पुरा पर्यवीजन्त तालवृन्तैर्वरस्त्रियः।  
तं गृध्राः पर्यवीजन्त दावाग्निपरिकालितम् ॥ ४ ॥
</details>

<details><summary>मूलम्</summary>

यं पुरा पर्यवीजन्त तालवृन्तैर्वरस्त्रियः।  
तं गृध्राः पर्यवीजन्त दावाग्निपरिकालितम् ॥ ४ ॥
</details>

<details><summary>अनुवाद (हिन्दी)</summary>

पूर्वकालमें सुन्दरी स्त्रियाँ जिन्हें सब ओरसे ताड़के पंखोंद्वारा हवा करती थीं, उन्हें दावानलसे दग्ध हो जानेपर गीधोंने अपनी पाँखोंसे हवा की है॥४॥
</details>

<details open><summary>विश्वास-प्रस्तुतिः</summary>

सूतमागधसंघैश्च शयानो यः प्रबोध्यते।  
धरण्यां स नृपः शेते पापस्य मम कर्मभिः ॥ ५ ॥
</details>

<details><summary>मूलम्</summary>

सूतमागधसंघैश्च शयानो यः प्रबोध्यते।  
धरण्यां स नृपः शेते पापस्य मम कर्मभिः ॥ ५ ॥
</details>

<details><summary>अनुवाद (हिन्दी)</summary>

जो बहुमूल्य शय्यापर सोते थे और जिन्हें सूत तथा मागधोंके समुदाय मधुर गीतोंद्वारा जगाया करते थे, वे ही महाराज मुझ पापीकी करतूतोंसे पृथ्वीपर सो रहे हैं॥५॥
</details>

<details open><summary>विश्वास-प्रस्तुतिः</summary>

न च शोचामि गान्धारीं हतपुत्रां यशस्विनीम्।  
पतिलोकमनुप्राप्तां तथा भर्तृव्रते स्थिताम् ॥ ६ ॥
</details>

<details><summary>मूलम्</summary>

न च शोचामि गान्धारीं हतपुत्रां यशस्विनीम्।  
पतिलोकमनुप्राप्तां तथा भर्तृव्रते स्थिताम् ॥ ६ ॥
</details>

<details><summary>अनुवाद (हिन्दी)</summary>

मुझे पुत्रहीना यशस्विनी गान्धारीके लिये उतना शोक नहीं है, क्योंकि वे पातिव्रत्य-धर्मका पालन करती थीं; अतः पतिलोकमें गयी हैं॥६॥
</details>

<details open><summary>विश्वास-प्रस्तुतिः</summary>

पृथामेव च शोचामि या पुत्रैश्वर्यमृद्धिमत्।  
उत्सृज्य सुमहद् दीप्तं वनवासमरोचयत् ॥ ७ ॥
</details>

<details><summary>मूलम्</summary>

पृथामेव च शोचामि या पुत्रैश्वर्यमृद्धिमत्।  
उत्सृज्य सुमहद् दीप्तं वनवासमरोचयत् ॥ ७ ॥
</details>

<details><summary>अनुवाद (हिन्दी)</summary>

मैं तो उन माता कुन्तीके लिये ही अधिक शोक करता हूँ, जिन्होंने पुत्रोंके समृद्धिशाली एवं परम समुज्ज्वल ऐश्वर्यको ठुकराकर वनमें रहना पसंद किया था॥७॥
</details>

<details open><summary>विश्वास-प्रस्तुतिः</summary>

धिग् राज्यमिदमस्माकं धिग् बलं धिक् पराक्रमम्।  
क्षत्रधर्मं च धिग् यस्मान्मृता जीवामहे वयम् ॥ ८ ॥
</details>

<details><summary>मूलम्</summary>

धिग् राज्यमिदमस्माकं धिग् बलं धिक् पराक्रमम्।  
क्षत्रधर्मं च धिग् यस्मान्मृता जीवामहे वयम् ॥ ८ ॥
</details>

<details><summary>अनुवाद (हिन्दी)</summary>

हमारे इस राज्यको धिक्कार है, बल और पराक्रमको धिक्कार है तथा इस क्षत्रिय-धर्मको भी धिक्कार है! जिससे आज हमलोग मृतकतुल्य जीवन बिता रहे हैं॥
</details>

<details open><summary>विश्वास-प्रस्तुतिः</summary>

सुसूक्ष्मा किल कालस्य गतिर्द्विजवरोत्तम।  
यत् समुत्सृज्य राज्यं सा वनवासमरोचयत् ॥ ९ ॥
</details>

<details><summary>मूलम्</summary>

सुसूक्ष्मा किल कालस्य गतिर्द्विजवरोत्तम।  
यत् समुत्सृज्य राज्यं सा वनवासमरोचयत् ॥ ९ ॥
</details>

<details><summary>अनुवाद (हिन्दी)</summary>

विप्रवर! कालकी गति अत्यन्त सूक्ष्म है, जिससे प्रेरित होकर माता कुन्तीने राज्य त्यागकर वनमें ही रहना ठीक समझा॥९॥
</details>

<details open><summary>विश्वास-प्रस्तुतिः</summary>

युधिष्ठिरस्य जननी भीमस्य विजयस्य च।  
अनाथवत् कथं दग्धा इति मुह्यामि चिन्तयन् ॥ १० ॥
</details>

<details><summary>मूलम्</summary>

युधिष्ठिरस्य जननी भीमस्य विजयस्य च।  
अनाथवत् कथं दग्धा इति मुह्यामि चिन्तयन् ॥ १० ॥
</details>

<details><summary>अनुवाद (हिन्दी)</summary>

युधिष्ठिर, भीमसेन और अर्जुनकी माता अनाथकी भाँति कैसे जल गयी, यह सोचकर मैं मोहित हो जाता हूँ॥१०॥
</details>

<details open><summary>विश्वास-प्रस्तुतिः</summary>

वृथा संतर्पितो वह्निः खाण्डवे सव्यसाचिना।  
उपकारमजानन् स कृतघ्न इति मे मतिः ॥ ११ ॥
</details>

<details><summary>मूलम्</summary>

वृथा संतर्पितो वह्निः खाण्डवे सव्यसाचिना।  
उपकारमजानन् स कृतघ्न इति मे मतिः ॥ ११ ॥
</details>

<details><summary>अनुवाद (हिन्दी)</summary>

सव्यसाची अर्जुनने जो खाण्डववनमें अग्निदेवको तृप्त किया था, वह व्यर्थ हो गया। वे उस उपकारको याद न रखनेके कारण कृतघ्न हैं—ऐसी मेरी धारणा है॥११॥
</details>

<details open><summary>विश्वास-प्रस्तुतिः</summary>

यत्रादहत् स भगवान् मातरं सव्यसाचिनः।  
कृत्वा यो ब्राह्मणच्छद्म भिक्षार्थी समुपागतः ॥ १२ ॥  
धिगग्निं धिक् च पार्थस्य विश्रुतां सत्यसंधताम्।
</details>

<details><summary>मूलम्</summary>

यत्रादहत् स भगवान् मातरं सव्यसाचिनः।  
कृत्वा यो ब्राह्मणच्छद्म भिक्षार्थी समुपागतः ॥ १२ ॥  
धिगग्निं धिक् च पार्थस्य विश्रुतां सत्यसंधताम्।
</details>

<details><summary>अनुवाद (हिन्दी)</summary>

जो एक दिन ब्राह्मणका वेश बनाकर अर्जुनसे भीख माँगने आये थे, उन्हीं भगवान् अग्निदेवने अर्जुनकी माँको जलाकर भस्म कर दिया। अग्निदेवको धिक्कार है! अर्जुनकी जो सुप्रसिद्ध सत्यप्रतिज्ञता है, उसको भी धिक्कार है!॥१२॥
</details>

<details open><summary>विश्वास-प्रस्तुतिः</summary>

इदं कष्टतरं चान्यद् भगवन् प्रतिभाति मे ॥ १३ ॥  
वृथाग्निना समायोगो यदभूत् पृथिवीपतेः।
</details>

<details><summary>मूलम्</summary>

इदं कष्टतरं चान्यद् भगवन् प्रतिभाति मे ॥ १३ ॥  
वृथाग्निना समायोगो यदभूत् पृथिवीपतेः।
</details>

<details><summary>अनुवाद (हिन्दी)</summary>

भगवन्! राजा धृतराष्ट्रके शरीरको जो व्यर्थ (लौकिक) अग्निका संयोग प्राप्त हुआ, यह दूसरी अत्यन्त कष्ट देनेवाली बात जान पड़ती है॥१३॥
</details>

<details open><summary>विश्वास-प्रस्तुतिः</summary>

तथा तपस्विनस्तस्य राजर्षेः कौरवस्य ह ॥ १४ ॥  
कथमेवंविधो मृत्युः प्रशास्य पृथिवीमिमाम्।
</details>

<details><summary>मूलम्</summary>

तथा तपस्विनस्तस्य राजर्षेः कौरवस्य ह ॥ १४ ॥  
कथमेवंविधो मृत्युः प्रशास्य पृथिवीमिमाम्।
</details>

<details><summary>अनुवाद (हिन्दी)</summary>

जिन्होंने पहले इस पृथ्वीका शासन करके अन्तमें वैसी कठोर तपस्याका आश्रय लिया था, उन कुरुवंशी राजर्षिको ऐसी मृत्यु क्यों प्राप्त हुई?॥१४॥
</details>

<details open><summary>विश्वास-प्रस्तुतिः</summary>

तिष्ठत्सु मन्त्रपूतेषु तस्याग्निषु महावने ॥ १५ ॥  
वृथाग्निना समायुक्तो निष्ठां प्राप्तः पिता मम।
</details>

<details><summary>मूलम्</summary>

तिष्ठत्सु मन्त्रपूतेषु तस्याग्निषु महावने ॥ १५ ॥  
वृथाग्निना समायुक्तो निष्ठां प्राप्तः पिता मम।
</details>

<details><summary>अनुवाद (हिन्दी)</summary>

हाय, उस महान् वनमें मन्त्रोंसे पवित्र हुई अग्नियोंके रहते हुए भी मेरे ताऊ लौकिक अग्निसे दग्ध होकर क्यों मृत्युको प्राप्त हुए?॥१५॥
</details>

<details open><summary>विश्वास-प्रस्तुतिः</summary>

मन्ये पृथा वेपमाना कृशा धमनिसंतता ॥ १६ ॥  
हा तात! धर्मराजेति समाक्रन्दन्महाभये।
</details>

<details><summary>मूलम्</summary>

मन्ये पृथा वेपमाना कृशा धमनिसंतता ॥ १६ ॥  
हा तात! धर्मराजेति समाक्रन्दन्महाभये।
</details>

<details><summary>अनुवाद (हिन्दी)</summary>

मैं तो समझता हूँ कि अत्यन्त दुर्बल हो जानेके कारण जिनके शरीरमें फैली हुई नस-नाड़ियाँतक स्पष्ट दिखायी देती थीं, वे मेरी माता कुन्ती अग्निका महान् भय उपस्थित होनेपर ‘हा तात! हा धर्मराज!’ कहकर कातर पुकार मचाने लगी होंगी॥१६॥
</details>

<details open><summary>विश्वास-प्रस्तुतिः</summary>

भीम पर्याप्नुहि भयादिति चैवाभिवाशती ॥ १७ ॥  
समन्ततः परिक्षिप्ता माताभून्मे दवाग्निना।
</details>

<details><summary>मूलम्</summary>

भीम पर्याप्नुहि भयादिति चैवाभिवाशती ॥ १७ ॥  
समन्ततः परिक्षिप्ता माताभून्मे दवाग्निना।
</details>

<details><summary>अनुवाद (हिन्दी)</summary>

‘भीमसेन! इस भयसे मुझे बचाओ, ऐसा कहकर चारों ओर चीखती-चिल्लाती हुई मेरी माताको दावानलने जलाकर भस्म कर दिया होगा॥१७॥
</details>

<details open><summary>विश्वास-प्रस्तुतिः</summary>

सहदेवः प्रियस्तस्याः पुत्रेभ्योऽधिक एव तु ॥ १८ ॥  
न चैनां मोक्षयामास वीरो माद्रवतीसुतः।
</details>

<details><summary>मूलम्</summary>

सहदेवः प्रियस्तस्याः पुत्रेभ्योऽधिक एव तु ॥ १८ ॥  
न चैनां मोक्षयामास वीरो माद्रवतीसुतः।
</details>

<details><summary>अनुवाद (हिन्दी)</summary>

सहदेव मेरी माताको अपने सभी पुत्रोंसे अधिक प्रिय था; परंतु वह वीर माद्रीकुमार भी माँको उस संकटसे बचा न सका॥१८॥
</details>

<details open><summary>विश्वास-प्रस्तुतिः</summary>

तच्छ्रुत्वा रुरुदुः सर्वे समालिङ्‌ग्य परस्परम् ॥ १९ ॥  
पाण्डवाः पञ्च दुःखार्ता भूतानीव युगक्षये।
</details>

<details><summary>मूलम्</summary>

तच्छ्रुत्वा रुरुदुः सर्वे समालिङ्‌ग्य परस्परम् ॥ १९ ॥  
पाण्डवाः पञ्च दुःखार्ता भूतानीव युगक्षये।
</details>

<details><summary>अनुवाद (हिन्दी)</summary>

यह सुनकर समस्त पाण्डव एक-दूसरेको हृदयसे लगाकर रोने लगे। जैसे प्रलयकालमें पाँचों भूत पीडित हो जाते हैं, उसी प्रकार उस समय पाँचों पाण्डव दुःखसे आतुर हो उठे॥१९॥
</details>

<details open><summary>विश्वास-प्रस्तुतिः</summary>

तेषां तु पुरुषेन्द्राणां रुदतां रुदितस्वनः ॥ २० ॥  
प्रासादाभोगसंरुद्धे अन्वरौत्सीत् स रोदसी ॥ २१ ॥
</details>

<details><summary>मूलम्</summary>

तेषां तु पुरुषेन्द्राणां रुदतां रुदितस्वनः ॥ २० ॥  
प्रासादाभोगसंरुद्धे अन्वरौत्सीत् स रोदसी ॥ २१ ॥
</details>

<details><summary>अनुवाद (हिन्दी)</summary>

वहाँ रोदन करते हुए उन पुरुषप्रवर पाण्डवोंके रोनेका शब्द महलके विस्तारसे अवरुद्ध हुए भूतल और आकाशमें गूँजने लगा॥२०-२१॥
</details>

<details><summary>मूलम् (समाप्तिः)</summary>

इति श्रीमहाभारते आश्रमवासिके पर्वणि नारदागमनपर्वणि युधिष्ठिरविलापे अष्टात्रिंशोऽध्यायः ॥ ३८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आश्रमवासिकपर्वके अन्तर्गत नारदागमनपर्वमें युधिष्ठिरका विलापविषयक अड़तीसवाँ अध्याय पूरा हुआ॥३८॥
</details>
