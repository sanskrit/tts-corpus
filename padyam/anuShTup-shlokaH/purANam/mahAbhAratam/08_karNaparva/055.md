+++
title_full = "055 अश्वत्थामाका घोर युद्ध, सात्यकिके सारथिका वध एवं युधिष्ठिरका अश्वत्थामाको छोड़कर दूसरी ओर चले जाना"
title = "०५५"

+++

<details><summary>भागसूचना</summary>

पञ्चपञ्चाशत्तमोऽध्यायः
</details>

<details><summary>सूचना (हिन्दी)</summary>

अश्वत्थामाका घोर युद्ध, सात्यकिके सारथिका वध एवं युधिष्ठिरका अश्वत्थामाको छोड़कर दूसरी ओर चले जाना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

द्रौणिर्युधिष्ठिरं दृष्ट्वा शैनेयेनाभिरक्षितम् ।  
द्रौपदेयैस्तथा शूरैरभ्यवर्तत हृष्टवत् ॥ १ ॥
</details>

<details><summary>मूलम्</summary>

द्रौणिर्युधिष्ठिरं दृष्ट्वा शैनेयेनाभिरक्षितम् ।  
द्रौपदेयैस्तथा शूरैरभ्यवर्तत हृष्टवत् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! सात्यकि तथा शूरवीर द्रौपदीपुत्रोंद्वारा सुरक्षित युधिष्ठिरको देखकर अश्वत्थामा बड़े हर्षके साथ उनका सामना करनेके लिये गया॥१॥
</details>

<details open><summary>विश्वास-प्रस्तुतिः</summary>

किरन्निषुगणान्‌ घोरान् स्वर्णपुङ्खाञ्शिलाशितान् ।  
दर्शयन् विविधान्‌ मार्गान्‌ शिक्षाश्च लघुहस्तवत् ॥ २ ॥  
ततः खं पूरयामास शरैर्दिव्यास्त्रमन्त्रितैः।  
युधिष्ठिरं च समरे परिवार्य महास्त्रवित् ॥ ३ ॥
</details>

<details><summary>मूलम्</summary>

किरन्निषुगणान्‌ घोरान् स्वर्णपुङ्खाञ्शिलाशितान् ।  
दर्शयन् विविधान्‌ मार्गान्‌ शिक्षाश्च लघुहस्तवत् ॥ २ ॥  
ततः खं पूरयामास शरैर्दिव्यास्त्रमन्त्रितैः।  
युधिष्ठिरं च समरे परिवार्य महास्त्रवित् ॥ ३ ॥
</details>

<details><summary>अनुवाद (हिन्दी)</summary>

वह बड़े-बड़े अस्त्रोंका ज्ञाता था; इसलिये शीघ्रतापूर्वक हाथ चलानेवाले योद्धाके समान सानपर चढ़ाकर तेज किये हुए सुवर्णमय पंखोंसे युक्त भयंकर शरसमूहोंकी वर्षा करता और नाना प्रकारके मार्ग एवं शिक्षाका प्रदर्शन करता हुआ दिव्यास्त्रोंसे अभिमन्त्रित बाणोंद्वारा समरांगणमें युधिष्ठिरको अवरुद्ध करके आकाशको उन बाणोंसे भरने लगा॥२-३॥
</details>

<details open><summary>विश्वास-प्रस्तुतिः</summary>

द्रौणायनिशरच्छन्नं न प्राज्ञायत किञ्चन।  
बाणभूतमभूत् सर्वमायोधनशिरो महत् ॥ ४ ॥
</details>

<details><summary>मूलम्</summary>

द्रौणायनिशरच्छन्नं न प्राज्ञायत किञ्चन।  
बाणभूतमभूत् सर्वमायोधनशिरो महत् ॥ ४ ॥
</details>

<details><summary>अनुवाद (हिन्दी)</summary>

द्रोणपुत्रके बाणोंसे आच्छन्न हो जानेके कारण वहाँ कुछ भी ज्ञात नहीं होता था। युद्धका वह सारा विशाल मैदान बाणमय हो रहा था॥४॥
</details>

<details open><summary>विश्वास-प्रस्तुतिः</summary>

बाणजालं दिविच्छन्नं स्वर्णजालविभूषितम् ।  
शुशुभे भरतश्रेष्ठ वितानमिव धिष्ठितम् ॥ ५ ॥
</details>

<details><summary>मूलम्</summary>

बाणजालं दिविच्छन्नं स्वर्णजालविभूषितम् ।  
शुशुभे भरतश्रेष्ठ वितानमिव धिष्ठितम् ॥ ५ ॥
</details>

<details><summary>अनुवाद (हिन्दी)</summary>

भरतश्रेष्ठ! स्वर्णजाल-विभूषित वह बाणोंका जाल आकाशमें फैलकर वहाँ तने हुए वितान (चँदोवे)-के समान सुशोभित होता था॥५॥
</details>

<details open><summary>विश्वास-प्रस्तुतिः</summary>

तेनच्छन्नं नभो राजन् बाणजालेन भास्वता।  
अभ्रच्छायेव संजज्ञे बाणरुद्धे नभस्तले ॥ ६ ॥
</details>

<details><summary>मूलम्</summary>

तेनच्छन्नं नभो राजन् बाणजालेन भास्वता।  
अभ्रच्छायेव संजज्ञे बाणरुद्धे नभस्तले ॥ ६ ॥
</details>

<details><summary>अनुवाद (हिन्दी)</summary>

राजन्! उन प्रकाशमान बाणसमूहोंसे सारा आकाशमण्डल ढक गया था। बाणोंसे रुँधे हुए आकाशमें मेघोंकी छाया-सी बन गयी थी॥६॥
</details>

<details open><summary>विश्वास-प्रस्तुतिः</summary>

तत्राश्चर्यमपश्याम बाणभूते तथाविधे ।  
न स्म सम्पतते भूतं किंचिदेवान्तरिक्षगम् ॥ ७ ॥
</details>

<details><summary>मूलम्</summary>

तत्राश्चर्यमपश्याम बाणभूते तथाविधे ।  
न स्म सम्पतते भूतं किंचिदेवान्तरिक्षगम् ॥ ७ ॥
</details>

<details><summary>अनुवाद (हिन्दी)</summary>

इस प्रकार आकाशके बाणमय हो जानेपर हमलोगोंने वहाँ यह आश्चर्यकी बात देखी कि आकाशचारी कोई भी प्राणी उधरसे उड़कर नीचे नहीं आ सकता था॥
</details>

<details open><summary>विश्वास-प्रस्तुतिः</summary>

सात्यकिर्यतमानस्तु धर्मराजश्च पाण्डवः ।  
तथेतराणि सैन्यानि न स्म चक्रुः पराक्रमम् ॥ ८ ॥
</details>

<details><summary>मूलम्</summary>

सात्यकिर्यतमानस्तु धर्मराजश्च पाण्डवः ।  
तथेतराणि सैन्यानि न स्म चक्रुः पराक्रमम् ॥ ८ ॥
</details>

<details><summary>अनुवाद (हिन्दी)</summary>

उस समय प्रयत्नशील सात्यकि, धर्मराज पाण्डुपुत्र युधिष्ठिर तथा अन्यान्य सैनिक कोई पराक्रम न कर सके॥८॥
</details>

<details open><summary>विश्वास-प्रस्तुतिः</summary>

लाघवं द्रोणपुत्रस्य दृष्ट्वा तत्र महारथाः।  
व्यस्मयन्त महाराज न चैनं प्रत्युदीक्षितुम् ॥ ९ ॥  
शेकुस्ते सर्वराजानस्तपन्तमिव भास्करम् ।
</details>

<details><summary>मूलम्</summary>

लाघवं द्रोणपुत्रस्य दृष्ट्वा तत्र महारथाः।  
व्यस्मयन्त महाराज न चैनं प्रत्युदीक्षितुम् ॥ ९ ॥  
शेकुस्ते सर्वराजानस्तपन्तमिव भास्करम् ।
</details>

<details><summary>अनुवाद (हिन्दी)</summary>

महाराज! द्रोणपुत्रकी वह फुर्ती देखकर वहाँ खड़े हुए सभी महारथी नरेश आश्चर्यचकित हो उठे और तपते हुए सूर्यके समान तेजस्वी अश्वत्थामाकी ओर आँख उठाकर देख भी न सके॥९॥
</details>

<details open><summary>विश्वास-प्रस्तुतिः</summary>

वध्यमाने ततः सैन्ये द्रौपदेया महारथाः ॥ १० ॥  
सात्यकिर्धर्मराजश्च पञ्चालाश्चापि संगताः ।  
त्यक्त्वा मृत्युभयं घोरं द्रौणायनिमुपाद्रवन् ॥ ११ ॥
</details>

<details><summary>मूलम्</summary>

वध्यमाने ततः सैन्ये द्रौपदेया महारथाः ॥ १० ॥  
सात्यकिर्धर्मराजश्च पञ्चालाश्चापि संगताः ।  
त्यक्त्वा मृत्युभयं घोरं द्रौणायनिमुपाद्रवन् ॥ ११ ॥
</details>

<details><summary>अनुवाद (हिन्दी)</summary>

तदनन्तर जब पाण्डव-सेना मारी जाने लगी, तब महारथी द्रौपदीपुत्र और सात्यकि तथा धर्मराज युधिष्ठिर और पांचाल सैनिक संगठित हो घोर मृत्युभयको छोड़कर द्रोणकुमारपर टूट पड़े॥१०-११॥
</details>

<details open><summary>विश्वास-प्रस्तुतिः</summary>

सात्यकिः सप्तविंशत्या द्रौणिं विद्‌ध्वा शिलीमुखैः।  
पुनर्विव्याध नाराचैः सप्तभिः स्वर्णभूषितैः ॥ १२ ॥
</details>

<details><summary>मूलम्</summary>

सात्यकिः सप्तविंशत्या द्रौणिं विद्‌ध्वा शिलीमुखैः।  
पुनर्विव्याध नाराचैः सप्तभिः स्वर्णभूषितैः ॥ १२ ॥
</details>

<details><summary>अनुवाद (हिन्दी)</summary>

सात्यकिने सत्ताईस बाणोंसे अश्वत्थामाको घायल करके पुनः सात स्वर्णभूषित नाराचोंद्वारा उसे बींध डाला॥१२॥
</details>

<details open><summary>विश्वास-प्रस्तुतिः</summary>

युधिष्ठिरस्त्रिसप्तत्या प्रतिविन्ध्यश्च सप्तभिः ।  
श्रुतकर्मा त्रिभिर्बाणैः श्रुतकीर्तिश्च सप्तभिः ॥ १३ ॥  
सुतसोमस्तु नवभिः शतानीकश्च सप्तभिः।  
अन्ये च बहवः शूरा विव्यधुस्तं समन्ततः ॥ १४ ॥
</details>

<details><summary>मूलम्</summary>

युधिष्ठिरस्त्रिसप्तत्या प्रतिविन्ध्यश्च सप्तभिः ।  
श्रुतकर्मा त्रिभिर्बाणैः श्रुतकीर्तिश्च सप्तभिः ॥ १३ ॥  
सुतसोमस्तु नवभिः शतानीकश्च सप्तभिः।  
अन्ये च बहवः शूरा विव्यधुस्तं समन्ततः ॥ १४ ॥
</details>

<details><summary>अनुवाद (हिन्दी)</summary>

युधिष्ठिरने तिहत्तर, प्रतिविन्ध्यने सात, श्रुतकर्माने तीन, श्रुतकीर्तिने सात, सुतसोमने नौ और शतानीकने उसे सात बाण मारे तथा दूसरे बहुत-से शूरवीरोंने भी अश्वत्थामाको चारों ओरसे घायल कर दिया॥१३-१४॥
</details>

<details open><summary>विश्वास-प्रस्तुतिः</summary>

स तु क्रुद्धस्ततो राजन्नाशीविष इव श्वसन्।  
सात्यकिं पञ्चविंशत्या प्रत्यविध्यच्छिलीमुखैः ॥ १५ ॥
</details>

<details><summary>मूलम्</summary>

स तु क्रुद्धस्ततो राजन्नाशीविष इव श्वसन्।  
सात्यकिं पञ्चविंशत्या प्रत्यविध्यच्छिलीमुखैः ॥ १५ ॥
</details>

<details><summary>अनुवाद (हिन्दी)</summary>

राजन्! तब क्रोधमें भरकर विषधर सर्पके समान फुफकारते हुए अश्वत्थामाने सात्यकिको पचीस बाणोंसे घायल करके बदला चुकाया॥१५॥
</details>

<details open><summary>विश्वास-प्रस्तुतिः</summary>

श्रुतकीर्तिं च नवभिः सुतसोमं च पञ्चभिः।  
अष्टभिः श्रुतकर्माणं प्रतिविन्ध्यं त्रिभिः शरैः ॥ १६ ॥  
शतानीकं च नवभिर्धर्मपुत्रं च पञ्चभिः।  
तथेतरांस्ततः शूरान् द्वाभ्यां द्वाभ्यामताडयत् ॥ १७ ॥  
श्रुतकीर्तेस्तथा चापं चिच्छेद निशितैः शरैः।
</details>

<details><summary>मूलम्</summary>

श्रुतकीर्तिं च नवभिः सुतसोमं च पञ्चभिः।  
अष्टभिः श्रुतकर्माणं प्रतिविन्ध्यं त्रिभिः शरैः ॥ १६ ॥  
शतानीकं च नवभिर्धर्मपुत्रं च पञ्चभिः।  
तथेतरांस्ततः शूरान् द्वाभ्यां द्वाभ्यामताडयत् ॥ १७ ॥  
श्रुतकीर्तेस्तथा चापं चिच्छेद निशितैः शरैः।
</details>

<details><summary>अनुवाद (हिन्दी)</summary>

फिर श्रुतकीर्तिको नौ, सुतसोमको पाँच, श्रुतकर्माको आठ, प्रतिविन्ध्यको तीन, शतानीकको नौ, धर्मपुत्र युधिष्ठिरको पाँच तथा अन्य शूरवीरोंको दो-दो बाणोंसे पीट दिया। इसके सिवा उसने पैने बाणोंद्वारा श्रुतकीर्तिके धनुषको भी काट दिया॥१६-१७॥
</details>

<details open><summary>विश्वास-प्रस्तुतिः</summary>

अथान्यद् धनुरादाय श्रुतिकीर्तिर्महारथः ॥ १८ ॥  
द्रौणायनिं त्रिभिर्विद्‌ध्वा विव्याधान्यैः शितैः शरैः।
</details>

<details><summary>मूलम्</summary>

अथान्यद् धनुरादाय श्रुतिकीर्तिर्महारथः ॥ १८ ॥  
द्रौणायनिं त्रिभिर्विद्‌ध्वा विव्याधान्यैः शितैः शरैः।
</details>

<details><summary>अनुवाद (हिन्दी)</summary>

तब महारथी श्रुतकीर्तिने दूसरा धनुष लेकर द्रोणकुमारको पहले तीन बाणोंसे घायल करके फिर दूसरे-दूसरे पैने बाणोंद्वारा बींध डाला॥१८॥
</details>

<details open><summary>विश्वास-प्रस्तुतिः</summary>

ततो द्रौणिर्महाराज शरवर्षेण मारिष ॥ १९ ॥  
छादयामास तत् सैन्यं समन्ताद् भरतर्षभ।
</details>

<details><summary>मूलम्</summary>

ततो द्रौणिर्महाराज शरवर्षेण मारिष ॥ १९ ॥  
छादयामास तत् सैन्यं समन्ताद् भरतर्षभ।
</details>

<details><summary>अनुवाद (हिन्दी)</summary>

मान्यवर भरतभूषण महाराज! तत्पश्चात् द्रोणकुमारने अपने बाणोंकी वर्षासे युधिष्ठिरकी उस सेनाको सब ओरसे ढक दिया॥१९॥
</details>

<details open><summary>विश्वास-प्रस्तुतिः</summary>

ततः पुनरमेयात्मा धर्मराजस्य कार्मुकम् ॥ २० ॥  
द्रौणिश्चिच्छेद विहसन् विव्याध च शरैस्त्रिभिः।
</details>

<details><summary>मूलम्</summary>

ततः पुनरमेयात्मा धर्मराजस्य कार्मुकम् ॥ २० ॥  
द्रौणिश्चिच्छेद विहसन् विव्याध च शरैस्त्रिभिः।
</details>

<details><summary>अनुवाद (हिन्दी)</summary>

उसके बाद अमेय आत्मबलसे सम्पन्न द्रोणकुमारने धर्मराजके धनुषको काट डाला और हँसते-हँसते तीन बाणोंद्वारा पुनः उन्हें घायल कर दिया॥२०॥
</details>

<details open><summary>विश्वास-प्रस्तुतिः</summary>

ततो धर्मसुतो राजन् प्रगृह्यान्यन्महद् धनुः ॥ २१ ॥  
द्रौणिं विव्याध सप्तत्या बाह्वोरुरसि चार्पयत्।
</details>

<details><summary>मूलम्</summary>

ततो धर्मसुतो राजन् प्रगृह्यान्यन्महद् धनुः ॥ २१ ॥  
द्रौणिं विव्याध सप्तत्या बाह्वोरुरसि चार्पयत्।
</details>

<details><summary>अनुवाद (हिन्दी)</summary>

राजन्! तब धर्मपुत्र युधिष्ठिरने दूसरा विशाल धनुष हाथमें लेकर अश्वत्थामाको बींध दिया एवं उसकी दोनों भुजाओं और छातीमें सत्तर बाण मारे॥२१॥
</details>

<details open><summary>विश्वास-प्रस्तुतिः</summary>

सात्यकिस्तु ततः क्रुद्धो द्रौणेः प्रहरतो रणे ॥ २२ ॥  
अर्धचन्द्रेण तीक्ष्णेन धनुश्छित्त्वानदद् भृशम्।
</details>

<details><summary>मूलम्</summary>

सात्यकिस्तु ततः क्रुद्धो द्रौणेः प्रहरतो रणे ॥ २२ ॥  
अर्धचन्द्रेण तीक्ष्णेन धनुश्छित्त्वानदद् भृशम्।
</details>

<details><summary>अनुवाद (हिन्दी)</summary>

इसके बाद कुपित हुए सात्यकिने रणभूमिमें प्रहार करनेवाले अश्वत्थामाके धनुषको तीखे अर्धचन्द्रसे काटकर बड़े जोरसे गर्जना की॥२२॥
</details>

<details open><summary>विश्वास-प्रस्तुतिः</summary>

छिन्नधन्वा ततो द्रौणिः शक्त्या शक्तिमतां वरः ॥ २३ ॥  
सारथिं पातयामास शैनेयस्य रथाद् द्रुतम्।
</details>

<details><summary>मूलम्</summary>

छिन्नधन्वा ततो द्रौणिः शक्त्या शक्तिमतां वरः ॥ २३ ॥  
सारथिं पातयामास शैनेयस्य रथाद् द्रुतम्।
</details>

<details><summary>अनुवाद (हिन्दी)</summary>

धनुष कट जानेपर शक्तिशालियोंमें श्रेष्ठ अश्वत्थामाने शक्ति चलाकर शिनिपौत्र सात्यकिके सारथिको शीघ्र ही रथसे नीचे गिरा दिया॥२३॥
</details>

<details open><summary>विश्वास-प्रस्तुतिः</summary>

अथान्यद् धनुरादाय द्रोणपुत्रः प्रतापवान् ॥ २४ ॥  
शैनेयं शरवर्षेणच्छादयामास भारत ।
</details>

<details><summary>मूलम्</summary>

अथान्यद् धनुरादाय द्रोणपुत्रः प्रतापवान् ॥ २४ ॥  
शैनेयं शरवर्षेणच्छादयामास भारत ।
</details>

<details><summary>अनुवाद (हिन्दी)</summary>

भारत! तत्पश्चात् प्रतापी द्रोणपुत्रने दूसरा धनुष लेकर सात्यकिको शरसमूहोंकी वर्षाद्वारा आच्छादित कर दिया॥२४॥
</details>

<details open><summary>विश्वास-प्रस्तुतिः</summary>

तस्याश्वाः प्रद्रुताः संख्ये पतिते रथसारथौ ॥ २५ ॥  
तत्र तत्रैव धावन्तः समदृश्यन्त भारत।
</details>

<details><summary>मूलम्</summary>

तस्याश्वाः प्रद्रुताः संख्ये पतिते रथसारथौ ॥ २५ ॥  
तत्र तत्रैव धावन्तः समदृश्यन्त भारत।
</details>

<details><summary>अनुवाद (हिन्दी)</summary>

भरतनन्दन! उनके रथका सारथि धराशायी हो चुका था, इसलिये उनके घोड़े युद्धस्थलमें बेलगाम भागने लगे। वे विभिन्न स्थानोंमें भागते हुए ही दिखायी दे रहे थे॥२५॥
</details>

<details open><summary>विश्वास-प्रस्तुतिः</summary>

युधिष्ठिरपुरोगास्तु द्रौणिं शस्त्रभृतां वरम् ॥ २६ ॥  
अभ्यवर्षन्त वेगेन विसृजन्तः शितान् शरान्।
</details>

<details><summary>मूलम्</summary>

युधिष्ठिरपुरोगास्तु द्रौणिं शस्त्रभृतां वरम् ॥ २६ ॥  
अभ्यवर्षन्त वेगेन विसृजन्तः शितान् शरान्।
</details>

<details><summary>अनुवाद (हिन्दी)</summary>

युधिष्ठिर आदि पाण्डव महारथी शस्त्रधारियोंमें श्रेष्ठ अश्वत्थामापर बड़े वेगसे पैने बाणोंकी वर्षा करने लगे॥
</details>

<details open><summary>विश्वास-प्रस्तुतिः</summary>

आगच्छमानांस्तान्‌ दृष्ट्वा क्रुद्धरूपान् परंतपः ॥ २७ ॥  
प्रहसन् प्रतिजग्राह द्रोणपुत्रो महारणे।
</details>

<details><summary>मूलम्</summary>

आगच्छमानांस्तान्‌ दृष्ट्वा क्रुद्धरूपान् परंतपः ॥ २७ ॥  
प्रहसन् प्रतिजग्राह द्रोणपुत्रो महारणे।
</details>

<details><summary>अनुवाद (हिन्दी)</summary>

शत्रुओंको संताप देनेवाले द्रोणपुत्र अश्वत्थामाने उस महासमरमें उन पाण्डव महारथियोंको क्रोधपूर्वक आक्रमण करते देख हँसते हुए उनका सामना किया॥
</details>

<details open><summary>विश्वास-प्रस्तुतिः</summary>

ततः शरशतज्वालः सेनाकक्षं महारथः ॥ २८ ॥  
द्रौणिर्ददाह समरे कक्षमग्निर्यथा वने।
</details>

<details><summary>मूलम्</summary>

ततः शरशतज्वालः सेनाकक्षं महारथः ॥ २८ ॥  
द्रौणिर्ददाह समरे कक्षमग्निर्यथा वने।
</details>

<details><summary>अनुवाद (हिन्दी)</summary>

जैसे आग वनमें सूखे काठ और घास-फूँसको जला देती है, उसी प्रकार महारथी अश्वत्थामाने समरांगणमें सैकड़ों बाणरूपी ज्वालाओंसे प्रज्वलित हो पाण्डवसेनारूपी सूखे काठ एवं घास-फूँसको जलाना आरम्भ किया॥२८॥
</details>

<details open><summary>विश्वास-प्रस्तुतिः</summary>

तद् बलं पाण्डुपुत्रस्य द्रोणपुत्रप्रतापितम् ॥ २९ ॥  
चुक्षुभे भरतश्रेष्ठ तिमिनेव नदीमुखम्।
</details>

<details><summary>मूलम्</summary>

तद् बलं पाण्डुपुत्रस्य द्रोणपुत्रप्रतापितम् ॥ २९ ॥  
चुक्षुभे भरतश्रेष्ठ तिमिनेव नदीमुखम्।
</details>

<details><summary>अनुवाद (हिन्दी)</summary>

भरतश्रेष्ठ! जैसे तिमिनामक मत्स्य नदीके प्रवाहको विक्षुब्ध कर देता है, उसी प्रकार द्रोणपुत्रके द्वारा संतप्त की हुई पाण्डव-सेनामें हलचल मच गयी॥२९॥
</details>

<details open><summary>विश्वास-प्रस्तुतिः</summary>

दृष्ट्वा चैव महाराज द्रोणपुत्रपराक्रमम् ॥ ३० ॥  
निहतान् मेनिरे सर्वान् पाण्डून् द्रोणसुतेन वै।
</details>

<details><summary>मूलम्</summary>

दृष्ट्वा चैव महाराज द्रोणपुत्रपराक्रमम् ॥ ३० ॥  
निहतान् मेनिरे सर्वान् पाण्डून् द्रोणसुतेन वै।
</details>

<details><summary>अनुवाद (हिन्दी)</summary>

महाराज! द्रोणपुत्रका पराक्रम देखकर सब लोगोंने यही समझा कि द्रोणकुमार अश्वत्थामाके द्वारा सारे पाण्डव मार डाले जायँगे॥३०॥
</details>

<details open><summary>विश्वास-प्रस्तुतिः</summary>

युधिष्ठिरस्तु त्वरितो द्रोणशिष्यो महारथः ॥ ३१ ॥  
अब्रवीद् द्रोणपुत्राय रोषामर्षसमन्वितः ।
</details>

<details><summary>मूलम्</summary>

युधिष्ठिरस्तु त्वरितो द्रोणशिष्यो महारथः ॥ ३१ ॥  
अब्रवीद् द्रोणपुत्राय रोषामर्षसमन्वितः ।
</details>

<details><summary>अनुवाद (हिन्दी)</summary>

तदनन्तर रोष और अमर्षमें भरे हुए द्रोणशिष्य महारथी युधिष्ठिरने द्रोणपुत्र अश्वत्थामासे कहा॥
</details>

<details open><summary>मूलम् (वचनम्)</summary>

(युधिष्ठिर उवाच
</details>

<details open><summary>विश्वास-प्रस्तुतिः</summary>

जानामि त्वां युधि श्रेष्ठं वीर्यवन्तं महाबलम्।  
कृतास्त्रं कृतिनं चैव तथा लघुपराक्रमम्॥
</details>

<details><summary>मूलम्</summary>

जानामि त्वां युधि श्रेष्ठं वीर्यवन्तं महाबलम्।  
कृतास्त्रं कृतिनं चैव तथा लघुपराक्रमम्॥
</details>

<details><summary>अनुवाद (हिन्दी)</summary>

_युधिष्ठिर बोले—_ द्रोणकुमार! मैं जानता हूँ कि तुम युद्धमें पराक्रमी, महाबली, अस्त्रवेत्ता, विद्वान् और शीघ्रतापूर्वक पुरुषार्थ प्रकट करनेवाले श्रेष्ठ वीर हो।
</details>

<details open><summary>विश्वास-प्रस्तुतिः</summary>

बलमेतद् भवान् सर्वं पार्षते यदि दर्शयेत्।  
ततस्त्वां बलवन्तं च कृतविद्यं च विद्महे॥
</details>

<details><summary>मूलम्</summary>

बलमेतद् भवान् सर्वं पार्षते यदि दर्शयेत्।  
ततस्त्वां बलवन्तं च कृतविद्यं च विद्महे॥
</details>

<details><summary>अनुवाद (हिन्दी)</summary>

परंतु यदि तुम अपना यह सारा बल द्रुपदपुत्रपर दिखा सको तो हम समझेंगे कि तुम बलवान् तथा अस्त्र-विद्याके विद्वान् हो।
</details>

<details open><summary>विश्वास-प्रस्तुतिः</summary>

न हि वै पार्षतं दृष्ट्वा समरे शत्रुसूदनम्।  
भवेत् तव बलं किंचिद् ब्रवीमि त्वा न तु द्विजम्॥)
</details>

<details><summary>मूलम्</summary>

न हि वै पार्षतं दृष्ट्वा समरे शत्रुसूदनम्।  
भवेत् तव बलं किंचिद् ब्रवीमि त्वा न तु द्विजम्॥)
</details>

<details><summary>अनुवाद (हिन्दी)</summary>

शत्रुसूदन धृष्टद्युम्नको समरभूमिमें देखकर तुम्हारा बल कुछ भी काम न करेगा। (तुम्हारे कर्मको देखते हुए) मैं तुम्हें ब्राह्मण नहीं कहूँगा।
</details>

<details open><summary>विश्वास-प्रस्तुतिः</summary>

नैव नाम तव प्रीतिर्नैव नाम कृतज्ञता ॥ ३२ ॥  
यतस्त्वं पुरुषव्याघ्र मामेवाद्य जिघांससि।
</details>

<details><summary>मूलम्</summary>

नैव नाम तव प्रीतिर्नैव नाम कृतज्ञता ॥ ३२ ॥  
यतस्त्वं पुरुषव्याघ्र मामेवाद्य जिघांससि।
</details>

<details><summary>अनुवाद (हिन्दी)</summary>

पुरुषसिंह! तुम जो आज मुझे ही मार डालना चाहते हो, यह न तो तुम्हारा प्रेम है और न कृतज्ञता॥३२॥
</details>

<details open><summary>विश्वास-प्रस्तुतिः</summary>

ब्राह्मणेन तपः कार्यं दानमध्ययनं तथा ॥ ३३ ॥  
क्षत्रियेण धनुर्नाम्यं स भवान् ब्राह्मणब्रुवः।
</details>

<details><summary>मूलम्</summary>

ब्राह्मणेन तपः कार्यं दानमध्ययनं तथा ॥ ३३ ॥  
क्षत्रियेण धनुर्नाम्यं स भवान् ब्राह्मणब्रुवः।
</details>

<details><summary>अनुवाद (हिन्दी)</summary>

ब्राह्मणको तप, दान और वेदाध्ययन करना चाहिये। धनुष झुकाना तो क्षत्रियका काम है; अतः तुम नाममात्रके ब्राह्मण हो॥३३॥
</details>

<details open><summary>विश्वास-प्रस्तुतिः</summary>

मिषतस्ते महाबाहो युधि जेष्यामि कौरवान् ॥ ३४ ॥  
कुरुष्व समरे कर्म ब्रह्मबन्धुरसि ध्रुवम्।
</details>

<details><summary>मूलम्</summary>

मिषतस्ते महाबाहो युधि जेष्यामि कौरवान् ॥ ३४ ॥  
कुरुष्व समरे कर्म ब्रह्मबन्धुरसि ध्रुवम्।
</details>

<details><summary>अनुवाद (हिन्दी)</summary>

महाबाहो! आज मैं तुम्हारे देखते-देखते युद्धमें कौरवोंको जीतूँगा। तुम समरमें पराक्रम प्रकट करो। निश्चय ही तुम एक स्वधर्मभ्रष्ट ब्राह्मण हो॥३४॥
</details>

<details open><summary>विश्वास-प्रस्तुतिः</summary>

एवमुक्तो महाराज द्रोणपुत्रः स्मयन्निव ॥ ३५ ॥  
युक्तं तत्त्वं च संचिन्त्य नोत्तरं किंचिदब्रवीत्।
</details>

<details><summary>मूलम्</summary>

एवमुक्तो महाराज द्रोणपुत्रः स्मयन्निव ॥ ३५ ॥  
युक्तं तत्त्वं च संचिन्त्य नोत्तरं किंचिदब्रवीत्।
</details>

<details><summary>अनुवाद (हिन्दी)</summary>

महाराज! उनके ऐसा कहनेपर द्रोणपुत्र मुसकराने-सा लगा। इनका कथन युक्तियुक्त तथा यथार्थ है, ऐसा सोचकर उसने कुछ उत्तर नहीं दिया॥३५॥
</details>

<details open><summary>विश्वास-प्रस्तुतिः</summary>

अनुक्त्वा च ततः किंचिच्छरवर्षेण पाण्डवम् ॥ ३६ ॥  
छादयामास समरे क्रुद्धोऽन्तक इव प्रजाः।
</details>

<details><summary>मूलम्</summary>

अनुक्त्वा च ततः किंचिच्छरवर्षेण पाण्डवम् ॥ ३६ ॥  
छादयामास समरे क्रुद्धोऽन्तक इव प्रजाः।
</details>

<details><summary>अनुवाद (हिन्दी)</summary>

उसने कोई जवाब न देकर समरांगणमें कुपित हो बाणोंकी वर्षासे पाण्डुपुत्र युधिष्ठिरको उसी प्रकार ढक दिया, जैसे प्रलयकालमें क्रुद्ध यमराज सारी प्रजाको अदृश्य कर देता है॥३६॥
</details>

<details open><summary>विश्वास-प्रस्तुतिः</summary>

स च्छाद्यमानस्तु तदा द्रोणपुत्रेण मारिष ॥ ३७ ॥  
पार्थोऽपयातः शीघ्रं वै विहाय महतीं चमूम्।
</details>

<details><summary>मूलम्</summary>

स च्छाद्यमानस्तु तदा द्रोणपुत्रेण मारिष ॥ ३७ ॥  
पार्थोऽपयातः शीघ्रं वै विहाय महतीं चमूम्।
</details>

<details><summary>अनुवाद (हिन्दी)</summary>

आर्य! द्रोनपुत्रके बाणोंसे आच्छादित हो कुन्तीकुमार युधिष्ठिर उस समय अपनी विशाल सेनाको छोड़कर शीघ्र ही वहाँसे पलायन कर गये॥३७॥
</details>

<details open><summary>विश्वास-प्रस्तुतिः</summary>

अपयाते ततस्तस्मिन् धर्मपुत्रे युधिष्ठिरे ॥ ३८ ॥  
द्रणेपुत्रस्ततो राजन् प्रत्यगात् स महामनाः।
</details>

<details><summary>मूलम्</summary>

अपयाते ततस्तस्मिन् धर्मपुत्रे युधिष्ठिरे ॥ ३८ ॥  
द्रणेपुत्रस्ततो राजन् प्रत्यगात् स महामनाः।
</details>

<details><summary>अनुवाद (हिन्दी)</summary>

राजन्! तत्पश्चात् धर्मपुत्र युधिष्ठिरके हट जानेपर फिर महामना द्रोणपुत्र अश्वत्थामा दूसरी ओर चला गया॥
</details>

<details open><summary>विश्वास-प्रस्तुतिः</summary>

ततो युधिष्ठिरो राजंस्त्यक्त्वा द्रौणिं महाहवे।  
प्रययौ तावकं सैन्यं युक्तः क्रूराय कर्मणे ॥ ३९ ॥
</details>

<details><summary>मूलम्</summary>

ततो युधिष्ठिरो राजंस्त्यक्त्वा द्रौणिं महाहवे।  
प्रययौ तावकं सैन्यं युक्तः क्रूराय कर्मणे ॥ ३९ ॥
</details>

<details><summary>अनुवाद (हिन्दी)</summary>

नरेश्वर! फिर उस महायुद्धमें अश्वत्थामाको छोड़कर युधिष्ठिर पुनः क्रूरतापूर्ण कर्म करनेके लिये आपकी सेनाकी ओर बढ़े॥३९॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि पार्थापयाने पञ्चपञ्चाशत्तमोऽध्यायः ॥ ५५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें युधिष्ठिरका पलायनविषयक पचपनवाँ अध्याय पूरा हुआ॥५५॥
</details>

<details><summary>सूचना (हिन्दी)</summary>

(दाक्षिणात्य अधिक पाठके ३ श्लोक मिलाकर कुल ४२ श्लोक हैं)
</details>
