+++
title_full = "013 दोनों सेनाओंका परस्पर घोर युद्ध तथा सात्यकिके द्वारा विन्द और अनुविन्दका वध"
title = "०१३"

+++

<details><summary>भागसूचना</summary>

त्रयोदशोऽध्यायः
</details>

<details><summary>सूचना (हिन्दी)</summary>

दोनों सेनाओंका परस्पर घोर युद्ध तथा सात्यकिके द्वारा विन्द और अनुविन्दका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततः कर्णो महेष्वासः पाण्डवानामनीकिनीम्।  
जघान समरे शूरः शरैः संनतपर्वभिः ॥ १ ॥
</details>

<details><summary>मूलम्</summary>

ततः कर्णो महेष्वासः पाण्डवानामनीकिनीम्।  
जघान समरे शूरः शरैः संनतपर्वभिः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तत्पश्चात् महाधनुर्धर शूरवीर कर्णने झुकी हुई गाँठवाले बाणोंद्वारा समरांगणमें पाण्डव-सेनाका संहार आरम्भ किया॥१॥
</details>

<details open><summary>विश्वास-प्रस्तुतिः</summary>

तथैव पाण्डवा राजंस्तव पुत्रस्य वाहिनीम्।  
कर्णस्य प्रमुखे क्रुद्धा निजघ्नुस्ते महारथाः ॥ २ ॥
</details>

<details><summary>मूलम्</summary>

तथैव पाण्डवा राजंस्तव पुत्रस्य वाहिनीम्।  
कर्णस्य प्रमुखे क्रुद्धा निजघ्नुस्ते महारथाः ॥ २ ॥
</details>

<details><summary>अनुवाद (हिन्दी)</summary>

राजन्! इसी प्रकार क्रोधमें भरे हुए महारथी ‌पाण्डव भी कर्णके सामने ही आपके बेटेकी सेनाका विनाश करने लगे॥२॥
</details>

<details open><summary>विश्वास-प्रस्तुतिः</summary>

कर्णोऽपि राजन् समरे व्यहनत् पाण्डवीं चमूम्।  
नाराचैरर्करश्म्याभैः कर्मारपरिमार्जितैः ॥ ३ ॥
</details>

<details><summary>मूलम्</summary>

कर्णोऽपि राजन् समरे व्यहनत् पाण्डवीं चमूम्।  
नाराचैरर्करश्म्याभैः कर्मारपरिमार्जितैः ॥ ३ ॥
</details>

<details><summary>अनुवाद (हिन्दी)</summary>

महाराज! कर्णके नाराच कारीगरोंद्वारा धोकर साफ किये गये थे, इसलिये सूर्यकी किरणोंके समान चमक रहे थे। उनके द्वारा वह भी रणभूमिमें पाण्डव-सेनाका वध करने लगा॥३॥
</details>

<details open><summary>विश्वास-प्रस्तुतिः</summary>

तत्र भारत कर्णेन नाराचैस्ताडिता गजाः।  
नेदुः सेदुश्च मम्लुश्च बभ्रमुश्च दिशो दश ॥ ४ ॥
</details>

<details><summary>मूलम्</summary>

तत्र भारत कर्णेन नाराचैस्ताडिता गजाः।  
नेदुः सेदुश्च मम्लुश्च बभ्रमुश्च दिशो दश ॥ ४ ॥
</details>

<details><summary>अनुवाद (हिन्दी)</summary>

भरतनन्दन! वहाँ कर्णके चलाये हुए नाराचोंकी मार खाकर झुंड-के-झुंड हाथी चिग्घाड़ने, पीड़ासे कराहने, मलिन होने और दसों दिशाओंमें चक्कर काटने लगे॥४॥
</details>

<details open><summary>विश्वास-प्रस्तुतिः</summary>

वध्यमाने बले तस्मिन् सूतपुत्रेण मारिष।  
नकुलोऽभ्यद्रवत् तूर्णं सूतपुत्रं महारणे ॥ ५ ॥
</details>

<details><summary>मूलम्</summary>

वध्यमाने बले तस्मिन् सूतपुत्रेण मारिष।  
नकुलोऽभ्यद्रवत् तूर्णं सूतपुत्रं महारणे ॥ ५ ॥
</details>

<details><summary>अनुवाद (हिन्दी)</summary>

माननीय नरेश! सूतपुत्रके द्वारा उस महासमरमें जब अपनी सेना मारी जाने लगी, तब नकुलने तुरंत ही कर्णपर धावा किया॥५॥
</details>

<details open><summary>विश्वास-प्रस्तुतिः</summary>

भीमसेनस्तथा द्रौणिं कुर्वाणं कर्म दुष्करम्।  
विन्दानुविन्दौ कैकेयौ सात्यकिः समवारयत् ॥ ६ ॥
</details>

<details><summary>मूलम्</summary>

भीमसेनस्तथा द्रौणिं कुर्वाणं कर्म दुष्करम्।  
विन्दानुविन्दौ कैकेयौ सात्यकिः समवारयत् ॥ ६ ॥
</details>

<details><summary>अनुवाद (हिन्दी)</summary>

भीमसेनने दुष्कर कर्म करते हुए अश्वत्थामाको तथा सात्यकिने केकयदेशीय विन्द और अनुविन्दको रोका॥६॥
</details>

<details open><summary>विश्वास-प्रस्तुतिः</summary>

श्रुतकर्माणमायान्तं चित्रसेनो महीपतिः ।  
प्रतिविन्ध्यस्तथा चित्रं चित्रकेतनकार्मुकम् ॥ ७ ॥
</details>

<details><summary>मूलम्</summary>

श्रुतकर्माणमायान्तं चित्रसेनो महीपतिः ।  
प्रतिविन्ध्यस्तथा चित्रं चित्रकेतनकार्मुकम् ॥ ७ ॥
</details>

<details><summary>अनुवाद (हिन्दी)</summary>

सामने आते हुए श्रुतकर्माको राजा चित्रसेनने रोका तथा प्रतिविंध्यने विचित्र ध्वज और धनुषवाले चित्रका सामना किया॥७॥
</details>

<details open><summary>विश्वास-प्रस्तुतिः</summary>

दुर्योधनस्तु राजानं धर्मपुत्रं युधिष्ठिरम्।  
संशप्तकगणान् क्रुद्धो ह्यभ्यधावद् धनंजयः ॥ ८ ॥
</details>

<details><summary>मूलम्</summary>

दुर्योधनस्तु राजानं धर्मपुत्रं युधिष्ठिरम्।  
संशप्तकगणान् क्रुद्धो ह्यभ्यधावद् धनंजयः ॥ ८ ॥
</details>

<details><summary>अनुवाद (हिन्दी)</summary>

दुर्योधनने धर्मपुत्र राजा युधिष्ठिरपर और क्रोधमें भरे हुए अर्जुनने संशप्तकगणोंपर धावा किया॥८॥
</details>

<details open><summary>विश्वास-प्रस्तुतिः</summary>

धृष्टद्युम्नः कृपेणाथ तस्मिन् वीरवरक्षये।  
शिखण्डी कृतवर्माणं समासादयदच्युतम् ॥ ९ ॥
</details>

<details><summary>मूलम्</summary>

धृष्टद्युम्नः कृपेणाथ तस्मिन् वीरवरक्षये।  
शिखण्डी कृतवर्माणं समासादयदच्युतम् ॥ ९ ॥
</details>

<details><summary>अनुवाद (हिन्दी)</summary>

बड़े-बड़े वीरोंका संहार करनेवाले उस संग्राममें धृष्टद्युम्न कृपाचार्यके साथ युद्ध करने लगे और शिखण्डी कभी पीछे न हटनेवाले कृतवर्मासे भिड़ गया॥९॥
</details>

<details open><summary>विश्वास-प्रस्तुतिः</summary>

श्रुतकीर्तिस्तथा शल्यं माद्रीपुत्रः सुतं तव।  
दुःशासनं महाराज सहदेवः प्रतापवान् ॥ १० ॥
</details>

<details><summary>मूलम्</summary>

श्रुतकीर्तिस्तथा शल्यं माद्रीपुत्रः सुतं तव।  
दुःशासनं महाराज सहदेवः प्रतापवान् ॥ १० ॥
</details>

<details><summary>अनुवाद (हिन्दी)</summary>

महाराज! श्रुतकीर्तिने शल्यपर और प्रतापी माद्रीकुमार सहदेवने आपके पुत्र दुःशासनपर आक्रमण किया॥१०॥
</details>

<details open><summary>विश्वास-प्रस्तुतिः</summary>

कैकेयौ सात्यकिं युद्धे शरवर्षेण भास्वता।  
सात्यकिः केकयौ चापि च्छादयामास भारत ॥ ११ ॥
</details>

<details><summary>मूलम्</summary>

कैकेयौ सात्यकिं युद्धे शरवर्षेण भास्वता।  
सात्यकिः केकयौ चापि च्छादयामास भारत ॥ ११ ॥
</details>

<details><summary>अनुवाद (हिन्दी)</summary>

भरतनन्दन! केकयराजकुमार विन्द और अनुविन्दने युद्धमें चमकीले बाणोंकी वर्षा करके सात्यकिको और सात्यकिने दोनों केकयराजकुमारोंको आच्छादित कर दिया॥
</details>

<details open><summary>विश्वास-प्रस्तुतिः</summary>

तावेनं भ्रातरौ वीरौ जघ्नतुर्हृदये भृशम्।  
विषाणाभ्यां यथा नागौ प्रतिनागं महावने ॥ १२ ॥
</details>

<details><summary>मूलम्</summary>

तावेनं भ्रातरौ वीरौ जघ्नतुर्हृदये भृशम्।  
विषाणाभ्यां यथा नागौ प्रतिनागं महावने ॥ १२ ॥
</details>

<details><summary>अनुवाद (हिन्दी)</summary>

जैसे विशाल वनमें दो हाथी अपने विरोधी हाथीपर दोनों दाँतोंसे प्रहार करते हों, उसी प्रकार वे दोनों वीर भ्राता विन्द और अनुविन्द सात्यकिकी छातीमें गहरी चोट पहुँचाने लगे॥१२॥
</details>

<details open><summary>विश्वास-प्रस्तुतिः</summary>

शरसम्भिन्नवर्माणौ तायुभौ भ्रातरौ रणे।  
सात्यकिं सत्यकर्माणं राजन् विव्यधतुः शरैः ॥ १३ ॥
</details>

<details><summary>मूलम्</summary>

शरसम्भिन्नवर्माणौ तायुभौ भ्रातरौ रणे।  
सात्यकिं सत्यकर्माणं राजन् विव्यधतुः शरैः ॥ १३ ॥
</details>

<details><summary>अनुवाद (हिन्दी)</summary>

राजन्! उन दोनोंके कवच बाणोंसे छिन्न-भिन्न हो गये थे, तो भी उन दोनों भाइयोंने रणभूमिमें सत्यकर्मा सात्यकिको बाणोंसे घायल कर दिया॥१३॥
</details>

<details open><summary>विश्वास-प्रस्तुतिः</summary>

तौ सात्यकिर्महाराज प्रहसन् सर्वतोदिशः।  
छादयञ्छरवर्षेण वारयामास भारत ॥ १४ ॥
</details>

<details><summary>मूलम्</summary>

तौ सात्यकिर्महाराज प्रहसन् सर्वतोदिशः।  
छादयञ्छरवर्षेण वारयामास भारत ॥ १४ ॥
</details>

<details><summary>अनुवाद (हिन्दी)</summary>

महाराज! भरतनन्दन! सात्यकिने हँसते-हँसते सम्पूर्ण दिशाओंको अपने बाणोंकी वर्षासे आच्छादित करके उन दोनों भाइयोंको रोक दिया॥१४॥
</details>

<details open><summary>विश्वास-प्रस्तुतिः</summary>

वार्यमाणौ ततस्तौ हि शैनेयशरवृष्टिभिः।  
शैनेयस्य रथं तूर्णं छादयामासतुः शरैः ॥ १५ ॥
</details>

<details><summary>मूलम्</summary>

वार्यमाणौ ततस्तौ हि शैनेयशरवृष्टिभिः।  
शैनेयस्य रथं तूर्णं छादयामासतुः शरैः ॥ १५ ॥
</details>

<details><summary>अनुवाद (हिन्दी)</summary>

सात्यकिकी बाण-वर्षासे रोके जाते हुए उन दोनों राजकुमारोंने तुरंत ही उनके रथको बाणोंसे आच्छादित कर दिया॥१५॥
</details>

<details open><summary>विश्वास-प्रस्तुतिः</summary>

तयोस्तु धनुषी चित्रे छित्त्वा शौरिर्महायशाः।  
अथ तौ सायकैस्तीक्ष्णैर्वारयामास संयुगे ॥ १६ ॥
</details>

<details><summary>मूलम्</summary>

तयोस्तु धनुषी चित्रे छित्त्वा शौरिर्महायशाः।  
अथ तौ सायकैस्तीक्ष्णैर्वारयामास संयुगे ॥ १६ ॥
</details>

<details><summary>अनुवाद (हिन्दी)</summary>

तब महायशस्वी सात्यकिने अपने तीखे बाणोंसे उन दोनोंके विचित्र धनुषोंको काटकर उन्हें युद्धस्थलमें आगे बढ़नेसे रोक दिया॥१६॥
</details>

<details open><summary>विश्वास-प्रस्तुतिः</summary>

अथान्ये धनुषी चित्रे प्रगृह्य च महाशरान्।  
सात्यकिं छादयन्तौ तौ चेरतुर्लघु सुष्ठुच ॥ १७ ॥
</details>

<details><summary>मूलम्</summary>

अथान्ये धनुषी चित्रे प्रगृह्य च महाशरान्।  
सात्यकिं छादयन्तौ तौ चेरतुर्लघु सुष्ठुच ॥ १७ ॥
</details>

<details><summary>अनुवाद (हिन्दी)</summary>

फिर वे दोनों भाई दूसरे विचित्र धनुष और उत्तम बाण लेकर सात्यकिको आच्छादित करते हुए सुन्दर एवं शीघ्र गतिसे सब ओर विचरने लगे॥१७॥
</details>

<details open><summary>विश्वास-प्रस्तुतिः</summary>

ताभ्यां मुक्ता महाबाणाः कङ्कबर्हिणवाससः।  
द्योतयन्तो दिशः सर्वाः सम्पेतुः स्वर्णभूषणाः ॥ १८ ॥
</details>

<details><summary>मूलम्</summary>

ताभ्यां मुक्ता महाबाणाः कङ्कबर्हिणवाससः।  
द्योतयन्तो दिशः सर्वाः सम्पेतुः स्वर्णभूषणाः ॥ १८ ॥
</details>

<details><summary>अनुवाद (हिन्दी)</summary>

उन दोनोंके छोड़े हुए स्वर्णभूषित महान् बाण, जो कंक और मोरके पंखोंसे सुशोभित थे, सम्पूर्ण दिशाओंको प्रकाशित करते हुए गिरने लगे॥१८॥
</details>

<details open><summary>विश्वास-प्रस्तुतिः</summary>

बाणान्धकारमभवत् तयो राजन् महामृधे।  
अन्योन्यस्य धनुश्चैव चिच्छिदुस्ते महारथाः ॥ १९ ॥
</details>

<details><summary>मूलम्</summary>

बाणान्धकारमभवत् तयो राजन् महामृधे।  
अन्योन्यस्य धनुश्चैव चिच्छिदुस्ते महारथाः ॥ १९ ॥
</details>

<details><summary>अनुवाद (हिन्दी)</summary>

राजन्! उस महासमरमें उन दोनोंके बाणोंसे अन्धकार छा गया। फिर उन तीनों महारथियोंने एक दूसरेके धनुष काट डाले॥१९॥
</details>

<details open><summary>विश्वास-प्रस्तुतिः</summary>

ततः क्रुद्धो महाराज सात्वतो युद्धदुर्मदः।  
धनुरन्यत् समादाय सज्यं कृत्वा च संयुगे ॥ २० ॥  
क्षुरप्रेण सुतीक्ष्णेन अनुविन्दशिरोऽहरत् ।
</details>

<details><summary>मूलम्</summary>

ततः क्रुद्धो महाराज सात्वतो युद्धदुर्मदः।  
धनुरन्यत् समादाय सज्यं कृत्वा च संयुगे ॥ २० ॥  
क्षुरप्रेण सुतीक्ष्णेन अनुविन्दशिरोऽहरत् ।
</details>

<details><summary>अनुवाद (हिन्दी)</summary>

महाराज! फिर तो रणदुर्मद सात्यकि कुपित हो उठे। उन्होंने युद्धस्थलमें दूसरा धनुष लेकर उसकी प्रत्यंचा चढ़ायी और एक अत्यन्त तीखे क्षुरप्रके द्वारा अनुविन्दका सिर काट लिया॥२०॥
</details>

<details open><summary>विश्वास-प्रस्तुतिः</summary>

अपतत् तच्छिरो राजन् कुण्डलोपचितं महत् ॥ २१ ॥  
शम्बरस्य शिरो यद्वन्निहतस्य महारणे।  
शोचयन्‌ केकयान् सर्वान् जगामाशु वसुन्धराम् ॥ २२ ॥
</details>

<details><summary>मूलम्</summary>

अपतत् तच्छिरो राजन् कुण्डलोपचितं महत् ॥ २१ ॥  
शम्बरस्य शिरो यद्वन्निहतस्य महारणे।  
शोचयन्‌ केकयान् सर्वान् जगामाशु वसुन्धराम् ॥ २२ ॥
</details>

<details><summary>अनुवाद (हिन्दी)</summary>

राजन्! उस महासमरमें मारे गये अनुविन्दका कुण्डलमण्डित महान् मस्तक शम्बरासुरके सिरके समान कटकर गिरा और समस्त केकयोंको शोकमें डालता हुआ शीघ्र पृथ्वीपर जा पड़ा॥२१-२२॥
</details>

<details open><summary>विश्वास-प्रस्तुतिः</summary>

तं दृष्ट्‌वा निहतं शूरं भ्राता तस्य महारथः।  
सज्यमन्यद् धनुः कृत्वा शैनेयं पर्यवारयत् ॥ २३ ॥
</details>

<details><summary>मूलम्</summary>

तं दृष्ट्‌वा निहतं शूरं भ्राता तस्य महारथः।  
सज्यमन्यद् धनुः कृत्वा शैनेयं पर्यवारयत् ॥ २३ ॥
</details>

<details><summary>अनुवाद (हिन्दी)</summary>

शूरवीर अनुविन्दको मारा गया देख उसके महारथी भाई विन्दने अपने धनुषपर प्रत्यंचा चढ़ाकर सात्यकिको चारों ओरसे रोका॥२३॥
</details>

<details open><summary>विश्वास-प्रस्तुतिः</summary>

स षष्ट्या सात्यकिं विद्ध्वा स्वर्णपुङ्खै शिलाशितैः।  
ननाद बलवन्नादं तिष्ठ तिष्ठेति चाब्रवीत् ॥ २४ ॥
</details>

<details><summary>मूलम्</summary>

स षष्ट्या सात्यकिं विद्ध्वा स्वर्णपुङ्खै शिलाशितैः।  
ननाद बलवन्नादं तिष्ठ तिष्ठेति चाब्रवीत् ॥ २४ ॥
</details>

<details><summary>अनुवाद (हिन्दी)</summary>

उसने शिलापर तेज किये गये सुवर्णपंखयुक्त साठ बाणोंद्वारा सात्यकिको घायल करके बड़े जोरकी गर्जना की और कहा—‘खड़ा रह, खड़ा रह’॥२४॥
</details>

<details open><summary>विश्वास-प्रस्तुतिः</summary>

सात्यकिं च ततस्तूर्णं केकयानां महारथः।  
शरैरनेकसाहस्रैर्बाह्वोरुरसि चार्पयत् ॥ २५ ॥
</details>

<details><summary>मूलम्</summary>

सात्यकिं च ततस्तूर्णं केकयानां महारथः।  
शरैरनेकसाहस्रैर्बाह्वोरुरसि चार्पयत् ॥ २५ ॥
</details>

<details><summary>अनुवाद (हिन्दी)</summary>

तदनन्तर केकय-महारथी विन्दने तुरंत ही सात्यकिकी दोनों भुजाओं और छातीमें कई हजार बाण मारे॥२५॥
</details>

<details open><summary>विश्वास-प्रस्तुतिः</summary>

स शरैः क्षतसर्वाङ्गः सात्यकिः सत्यविक्रमः।  
रराज समरे राजन् सपुष्प इव किंशुक ॥ २६ ॥
</details>

<details><summary>मूलम्</summary>

स शरैः क्षतसर्वाङ्गः सात्यकिः सत्यविक्रमः।  
रराज समरे राजन् सपुष्प इव किंशुक ॥ २६ ॥
</details>

<details><summary>अनुवाद (हिन्दी)</summary>

राजन्! उन बाणोंसे समरांगणमें सत्यपराक्रमी सात्यकिके सारे अंग क्षत-विक्षत हो लहूलुहान हो गये और वे खिले हुए पलाशके समान सुशोभित होने लगे॥
</details>

<details open><summary>विश्वास-प्रस्तुतिः</summary>

सात्यकिः समरे विद्धः कैकेयेन महात्मना।  
कैकेयं पञ्चविंशत्या विव्याध प्रहसन्निव ॥ २७ ॥
</details>

<details><summary>मूलम्</summary>

सात्यकिः समरे विद्धः कैकेयेन महात्मना।  
कैकेयं पञ्चविंशत्या विव्याध प्रहसन्निव ॥ २७ ॥
</details>

<details><summary>अनुवाद (हिन्दी)</summary>

महामना कैकेय (विन्द)-के द्वारा समरांगणमें घायल हुए सात्यकिने हँसते हुए-से पचीस बाण मारकर कैकेयको भी घायल कर दिया॥२७॥
</details>

<details open><summary>विश्वास-प्रस्तुतिः</summary>

तावन्योन्यस्य समरे संछिद्य धनुषी शुभे।  
हत्वा च सारथी तूर्णं हयांश्च रथिनां वरौ ॥ २८ ॥
</details>

<details><summary>मूलम्</summary>

तावन्योन्यस्य समरे संछिद्य धनुषी शुभे।  
हत्वा च सारथी तूर्णं हयांश्च रथिनां वरौ ॥ २८ ॥
</details>

<details><summary>अनुवाद (हिन्दी)</summary>

उन दोनों महारथियोंने युद्धस्थलमें एक-दूसरेके सुन्दर धनुष काटकर तुरंत ही सारथि और घोड़े भी मार डाले॥
</details>

<details open><summary>विश्वास-प्रस्तुतिः</summary>

विरथावसियुद्धाय समाजग्मतुराहवे ।  
शतचन्द्रचिते गृह्य चर्मणी सुभुजौ तथा ॥ २९ ॥
</details>

<details><summary>मूलम्</summary>

विरथावसियुद्धाय समाजग्मतुराहवे ।  
शतचन्द्रचिते गृह्य चर्मणी सुभुजौ तथा ॥ २९ ॥
</details>

<details><summary>अनुवाद (हिन्दी)</summary>

फिर वे सुन्दर भुजाओंवाले दोनों वीर रथहीन होकर सौ चन्द्राकार चिह्नोंसे युक्त ढाल और तलवार लिये खड्‌ग-युद्धके लिये उद्यत हो युद्धस्थलमें एक-दूसरेके सामने आये॥२९॥
</details>

<details open><summary>विश्वास-प्रस्तुतिः</summary>

व्यरोचेतां महारङ्गे निस्त्रिंशवरधारिणौ ।  
यथा देवासुरे युद्धे जम्भशक्रौ महाबलौ ॥ ३० ॥
</details>

<details><summary>मूलम्</summary>

व्यरोचेतां महारङ्गे निस्त्रिंशवरधारिणौ ।  
यथा देवासुरे युद्धे जम्भशक्रौ महाबलौ ॥ ३० ॥
</details>

<details><summary>अनुवाद (हिन्दी)</summary>

जैसे देवासुर-संग्राममें महाबली इन्द्र और जम्भसुर शोभा पाते थे, उसी प्रकार युद्धके उस महान् रंगस्थलमें उत्तम खड्‌ग धारण किये हुए वे दोनों योद्धा सुशोभित हो रहे थे॥३०॥
</details>

<details open><summary>विश्वास-प्रस्तुतिः</summary>

मण्डलानि ततस्तौ तु विचरन्तौ महारणे।  
अन्योन्यमभितस्तूर्णं समाजग्मतुराहवे ॥ ३१ ॥
</details>

<details><summary>मूलम्</summary>

मण्डलानि ततस्तौ तु विचरन्तौ महारणे।  
अन्योन्यमभितस्तूर्णं समाजग्मतुराहवे ॥ ३१ ॥
</details>

<details><summary>अनुवाद (हिन्दी)</summary>

उस महासमरमें मण्डलाकार विचरते और पैंतरे दिखाते हुए वे दोनों वीर तुरंत ही एक-दूसरेके समीप आ गये॥३१॥
</details>

<details open><summary>विश्वास-प्रस्तुतिः</summary>

अन्योन्यस्य वधे चैव चक्रतुर्यत्नमुत्तमम्।  
कैकेयस्य द्विधा चर्म ततश्चिच्छेद सात्वतः ॥ ३२ ॥  
सात्यकेस्तु तथैवासौ चर्म चिच्छेद पार्थिवः।
</details>

<details><summary>मूलम्</summary>

अन्योन्यस्य वधे चैव चक्रतुर्यत्नमुत्तमम्।  
कैकेयस्य द्विधा चर्म ततश्चिच्छेद सात्वतः ॥ ३२ ॥  
सात्यकेस्तु तथैवासौ चर्म चिच्छेद पार्थिवः।
</details>

<details><summary>अनुवाद (हिन्दी)</summary>

फिर वे एक-दूसरेके वधके लिये भारी यत्न करने लगे। तदनन्तर सात्यकिने विन्दकी ढालके दो टुकड़े कर दिये। इसी प्रकार राजकुमार विन्दने भी सात्यकिकी ढाल टूक-टूक कर दी॥३२॥
</details>

<details open><summary>विश्वास-प्रस्तुतिः</summary>

चर्म च्छित्त्वा तु कैकेयस्तारागणशतैर्वृतम् ॥ ३३ ॥  
चचार मण्डलान्येव गतप्रत्यागतानि च।
</details>

<details><summary>मूलम्</summary>

चर्म च्छित्त्वा तु कैकेयस्तारागणशतैर्वृतम् ॥ ३३ ॥  
चचार मण्डलान्येव गतप्रत्यागतानि च।
</details>

<details><summary>अनुवाद (हिन्दी)</summary>

सैकड़ों तारक-चिह्नोंसे भरी हुई सात्यकिकी ढाल काटकर विन्द गत और प्रत्यागत आदि पैंतरे बदलने लगा॥३३॥
</details>

<details open><summary>विश्वास-प्रस्तुतिः</summary>

तं चरन्तं महारङ्गे निस्त्रिंशवरधारिणम् ॥ ३४ ॥  
अपहस्तेन चिच्छेद शैनेयस्त्वरयान्वितः ।
</details>

<details><summary>मूलम्</summary>

तं चरन्तं महारङ्गे निस्त्रिंशवरधारिणम् ॥ ३४ ॥  
अपहस्तेन चिच्छेद शैनेयस्त्वरयान्वितः ।
</details>

<details><summary>अनुवाद (हिन्दी)</summary>

युद्धके उस महान् रंगस्थलमें श्रेष्ठ खड्‌ग धारण करके विचरते हुए विन्दको सात्यकिने तिरछे हाथसे शीघ्रतापूर्वक काट डाला॥३४॥
</details>

<details open><summary>विश्वास-प्रस्तुतिः</summary>

सवर्मा केकयो राजन् द्विधा छिन्नो महारणे ॥ ३५ ॥  
निपपात महेष्वासो वज्राहत इवाचलः।
</details>

<details><summary>मूलम्</summary>

सवर्मा केकयो राजन् द्विधा छिन्नो महारणे ॥ ३५ ॥  
निपपात महेष्वासो वज्राहत इवाचलः।
</details>

<details><summary>अनुवाद (हिन्दी)</summary>

राजन्! इस प्रकार महायुद्धमें दो टुकड़ोंमें कटा हुआ कवचसहित महाधनुर्धर केकयराज वज्रके मारे हुए पर्वतके समान गिर पड़ा॥३५॥
</details>

<details open><summary>विश्वास-प्रस्तुतिः</summary>

तं निहत्य रणे शूरः शैनेयो रथसत्तमः ॥ ३६ ॥  
युधामन्युरथं तूर्णमारुरोह परंतपः ।
</details>

<details><summary>मूलम्</summary>

तं निहत्य रणे शूरः शैनेयो रथसत्तमः ॥ ३६ ॥  
युधामन्युरथं तूर्णमारुरोह परंतपः ।
</details>

<details><summary>अनुवाद (हिन्दी)</summary>

रथियोंमें श्रेष्ठ शत्रुदमन रणशूर सात्यकि विन्दका वध करके तुरंत ही युधामन्युके रथपर चढ़ गये॥३६॥
</details>

<details open><summary>विश्वास-प्रस्तुतिः</summary>

ततोऽन्यं रथमास्थाय विधिवत्कल्पितं पुनः।  
केकयानां महत् सैन्यं व्यधमत् सात्यकिः शरैः ॥ ३७ ॥
</details>

<details><summary>मूलम्</summary>

ततोऽन्यं रथमास्थाय विधिवत्कल्पितं पुनः।  
केकयानां महत् सैन्यं व्यधमत् सात्यकिः शरैः ॥ ३७ ॥
</details>

<details><summary>अनुवाद (हिन्दी)</summary>

तत्पश्चात् विधिपूर्वक सजाकर लाये हुए दूसरे रथपर आरूढ़ हो सात्यकि अपने बाणोंद्वारा केकयोंकी विशाल सेनाका संहार करने लगे॥३७॥
</details>

<details open><summary>विश्वास-प्रस्तुतिः</summary>

सा वध्यमाना समरे केकयानां महाचमूः।  
तमुत्सृज्य रणे शत्रुं प्रदुद्राव दिशो दश ॥ ३८ ॥
</details>

<details><summary>मूलम्</summary>

सा वध्यमाना समरे केकयानां महाचमूः।  
तमुत्सृज्य रणे शत्रुं प्रदुद्राव दिशो दश ॥ ३८ ॥
</details>

<details><summary>अनुवाद (हिन्दी)</summary>

समरभूमिमें मारी जाती हुई केकयोंकी वह विशाल सेना रणमें शत्रुको त्यागकर दसों दिशाओंमें भाग गयी॥३८॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि विन्दानुविन्दवधे त्रयोदशोऽध्यायः ॥ १३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें विन्द और अनुविन्दका वधविषयक तेरहवाँ अध्याय पूरा हुआ॥१३॥
</details>
