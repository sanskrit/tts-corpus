+++
title_full = "065 भीमसेनको युद्धका भार सौंपकर श्रीकृष्ण और अर्जुनका युधिष्ठिरके पास जाना"
title = "०६५ श्रीकृष्णार्जुनागमे"

+++

<details><summary>भागसूचना</summary>

पञ्चषष्टितमोऽध्यायः
</details>

<details><summary>सूचना (हिन्दी)</summary>

भीमसेनको युद्धका भार सौंपकर श्रीकृष्ण और अर्जुनका युधिष्ठिरके पास जाना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

द्रौणिं पराजित्य ततोऽग्रधन्वा  
कृत्वा महद् दुष्करं शूरकर्म।  
आलोकयामास ततः स्वसैन्यं  
धनंजयः शत्रुभिरप्रधृष्यः ॥ १ ॥
</details>

<details><summary>मूलम्</summary>

द्रौणिं पराजित्य ततोऽग्रधन्वा  
कृत्वा महद् दुष्करं शूरकर्म।  
आलोकयामास ततः स्वसैन्यं  
धनंजयः शत्रुभिरप्रधृष्यः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! तदनन्तर उत्तम धनुष धारण करनेवाले तथा शत्रुओंके लिये अजेय अर्जुनने दूसरोंके लिये दुष्कर वीरोचित कर्म करके अश्वत्थामाको हराकर फिर अपनी सेनाका निरीक्षण किया॥१॥
</details>

<details open><summary>विश्वास-प्रस्तुतिः</summary>

स युध्यमानान् पृतनामुखस्थान्-  
शूरः शूरान् हर्षयन् सव्यसाची।  
पूर्वप्रहारैर्मथितान् प्रशंसन्  
स्थिरांश्चकारात्मरथाननीके ॥ २ ॥
</details>

<details><summary>मूलम्</summary>

स युध्यमानान् पृतनामुखस्थान्-  
शूरः शूरान् हर्षयन् सव्यसाची।  
पूर्वप्रहारैर्मथितान् प्रशंसन्  
स्थिरांश्चकारात्मरथाननीके ॥ २ ॥
</details>

<details><summary>अनुवाद (हिन्दी)</summary>

सव्यसाची शूरवीर अर्जुन युद्धके मुहानेपर खड़े होकर युद्ध करनेवाले अपने शूरवीर सैनिकोंका हर्ष बढ़ाते हुए तथा पहलेके प्रहारोंसे क्षत-विक्षत हुए अपने रथियोंकी भूरि-भूरि प्रशंसा करते हुए उन सबको अपनी सेनामें स्थिरतापूर्वक स्थापित किया॥२॥
</details>

<details open><summary>विश्वास-प्रस्तुतिः</summary>

अपश्यमानस्तु किरीटमाली  
युधिष्ठिरं भ्रातरमाजमीढम् ।  
उवाच भीमं तरसाभ्युपेत्य  
राज्ञः प्रवृत्तिं त्विह कुत्र राजा ॥ ३ ॥
</details>

<details><summary>मूलम्</summary>

अपश्यमानस्तु किरीटमाली  
युधिष्ठिरं भ्रातरमाजमीढम् ।  
उवाच भीमं तरसाभ्युपेत्य  
राज्ञः प्रवृत्तिं त्विह कुत्र राजा ॥ ३ ॥
</details>

<details><summary>अनुवाद (हिन्दी)</summary>

परंतु वहाँ अपने भाई अजमीढकुलनन्दन युधिष्ठिरको न देखकर किरीटधारी अर्जुनने बड़े वेगसे भीमसेनके पास जा उनसे राजाका समाचार पूछते हुए कहा—‘भैया! इस समय हमारे महाराज कहाँ हैं?’॥३॥
</details>

<details open><summary>मूलम् (वचनम्)</summary>

भीमसेन उवाच
</details>

<details open><summary>विश्वास-प्रस्तुतिः</summary>

अपयात इतो राजा धर्मपुत्रो युधिष्ठिरः।  
कर्णबाणाभितप्ताङ्गो यदि जीवेत् कथञ्चन ॥ ४ ॥
</details>

<details><summary>मूलम्</summary>

अपयात इतो राजा धर्मपुत्रो युधिष्ठिरः।  
कर्णबाणाभितप्ताङ्गो यदि जीवेत् कथञ्चन ॥ ४ ॥
</details>

<details><summary>अनुवाद (हिन्दी)</summary>

_भीमसेनने कहा—_ धर्मपुत्र राजा युधिष्ठिर यहाँसे हट गये हैं। कर्णके बाणोंसे उनके सारे अंग संतप्त हो रहे हैं। सम्भव है, वे किसी प्रकार जी रहे हों॥४॥
</details>

<details open><summary>मूलम् (वचनम्)</summary>

अर्जन उवाच
</details>

<details open><summary>विश्वास-प्रस्तुतिः</summary>

तस्माद् भवान् शीघ्रमितः प्रयातु  
राज्ञः प्रवृत्त्यै कुरुसत्तमस्य ।  
नूनं स विद्धोऽतिभृशं पृषत्कैः  
कर्णेन राजा शिबिरं गतोऽसौ ॥ ५ ॥
</details>

<details><summary>मूलम्</summary>

तस्माद् भवान् शीघ्रमितः प्रयातु  
राज्ञः प्रवृत्त्यै कुरुसत्तमस्य ।  
नूनं स विद्धोऽतिभृशं पृषत्कैः  
कर्णेन राजा शिबिरं गतोऽसौ ॥ ५ ॥
</details>

<details><summary>अनुवाद (हिन्दी)</summary>

_अर्जुन बोले—_ यदि ऐसी बात है तो आप कुरुश्रेष्ठ राजा युधिष्ठिरका समाचार लानेके लिये शीघ्र ही यहाँसे जायँ। निश्चय ही कर्णके बाणोंसे अत्यन्त घायल होकर राजा शिविरमें चले गये हैं॥५॥
</details>

<details open><summary>विश्वास-प्रस्तुतिः</summary>

यः सम्प्रहारैर्निशितैः पृषत्कै-  
र्द्रोणेन विद्धोऽतिभृशं तरस्वी ।  
तस्थौ स तत्रापि जयप्रतीक्षो  
द्रोणोऽपि यावन्न हतः किलासीत् ॥ ६ ॥  
स संशयं गमितः पाण्डवाग्र्यः  
संख्येऽद्य कर्णेन महानुभावः ।  
ज्ञातुं प्रयाह्याशु तमद्य भीम  
स्थास्याम्यहं शत्रुगणान् निरुद्‌ध्य ॥ ७ ॥
</details>

<details><summary>मूलम्</summary>

यः सम्प्रहारैर्निशितैः पृषत्कै-  
र्द्रोणेन विद्धोऽतिभृशं तरस्वी ।  
तस्थौ स तत्रापि जयप्रतीक्षो  
द्रोणोऽपि यावन्न हतः किलासीत् ॥ ६ ॥  
स संशयं गमितः पाण्डवाग्र्यः  
संख्येऽद्य कर्णेन महानुभावः ।  
ज्ञातुं प्रयाह्याशु तमद्य भीम  
स्थास्याम्यहं शत्रुगणान् निरुद्‌ध्य ॥ ७ ॥
</details>

<details><summary>अनुवाद (हिन्दी)</summary>

भैया भीमसेन! जो वेगशाली वीर युधिष्ठिर द्रोणाचार्यके द्वारा किये गये प्रहारों तथा अत्यन्त तीखे बाणोंसे अच्छी तरह घायल किये जानेपर भी विजयकी प्रतीक्षामें तबतक युद्धस्थलमें डटे रहे, जबतक कि आचार्य द्रोण मारे नहीं गये। वे महानुभाव पाण्डवशिरोमणि आज कर्णके द्वारा संग्राममें संशयापन्न अवस्थामें डाल दिये गये हैं; अतः आप शीघ्र ही उनका समाचार जाननेके लिये जाइये, मैं यहाँ शत्रुओंको रोके रहूँगा॥६-७॥
</details>

<details open><summary>मूलम् (वचनम्)</summary>

भीमसेन उवाच
</details>

<details open><summary>विश्वास-प्रस्तुतिः</summary>

त्वमेव जानीहि महानुभाव  
राज्ञः प्रवृत्तिं भरतर्षभस्य ।  
अहं हि यद्यर्जुन याम्यमित्रा  
वदन्ति मां भीत इति प्रवीराः ॥ ८ ॥
</details>

<details><summary>मूलम्</summary>

त्वमेव जानीहि महानुभाव  
राज्ञः प्रवृत्तिं भरतर्षभस्य ।  
अहं हि यद्यर्जुन याम्यमित्रा  
वदन्ति मां भीत इति प्रवीराः ॥ ८ ॥
</details>

<details><summary>अनुवाद (हिन्दी)</summary>

_भीमसेनने कहा—_ महानुभाव! तुम्हीं जाकर भरतकुलभूषण नरेशका समाचार जानो। अर्जुन! यदि मैं यहाँसे जाऊँगा तो मेरे वीर शत्रु मुझे डरपोक कहेंगे॥८॥
</details>

<details open><summary>विश्वास-प्रस्तुतिः</summary>

ततोऽब्रवीदर्जुनो भीमसेनं  
संशप्तकाः प्रत्यनीकं स्थिता मे।  
एतानहत्वाद्य मया न शक्य-  
मितोऽपयातुं रिपुसङ्घगोष्ठात् ॥ ९ ॥
</details>

<details><summary>मूलम्</summary>

ततोऽब्रवीदर्जुनो भीमसेनं  
संशप्तकाः प्रत्यनीकं स्थिता मे।  
एतानहत्वाद्य मया न शक्य-  
मितोऽपयातुं रिपुसङ्घगोष्ठात् ॥ ९ ॥
</details>

<details><summary>अनुवाद (हिन्दी)</summary>

तब अर्जुनने भीमसेनसे कहा—‘भैया! संशप्तकगण मेरे विपक्षमें खड़े हैं। इन्हें मारे बिना आज मैं इस शत्रु-समुदायरूपी गोष्ठसे बाहर नहीं जा सकता’॥९॥
</details>

<details open><summary>विश्वास-प्रस्तुतिः</summary>

अथाब्रवीदर्जुनं भीमसेनः  
स्ववीर्यमासाद्य कुरुप्रवीर ।  
संशप्तकान् प्रतियोत्स्यामि संख्ये  
सर्वानहं याहि धनंजय त्वम् ॥ १० ॥
</details>

<details><summary>मूलम्</summary>

अथाब्रवीदर्जुनं भीमसेनः  
स्ववीर्यमासाद्य कुरुप्रवीर ।  
संशप्तकान् प्रतियोत्स्यामि संख्ये  
सर्वानहं याहि धनंजय त्वम् ॥ १० ॥
</details>

<details><summary>अनुवाद (हिन्दी)</summary>

यह सुनकर भीमसेनने अर्जुनसे कहा—‘कुरुकुलके श्रेष्ठ वीर धनंजय! मैं अपने ही बलका भरोसा करके संग्राम-भूमिमें सम्पूर्ण संशप्तकोंके साथ युद्ध करूँगा, तुम जाओ’॥१०॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तद् भीमसेनस्य वचो निशम्य  
सुदुष्करं भ्रातुरमित्रमध्ये ।  
संशप्तकानीकमसह्यमेकः  
सुदुष्करं धारयामीति पार्थः ॥ ११ ॥  
उवाच नारायणमप्रमेयं  
कपिध्वजः सत्यपराक्रमस्य ।  
श्रुत्वा वचो भ्रातुरदीनसत्त्व-  
स्तदाहवे सत्यवचो महात्मा ।  
द्रष्टुं कुरुश्रेष्ठमभिप्रयास्यन्  
प्रोवाच वृष्णिप्रवरं तदानीम् ॥ १२ ॥
</details>

<details><summary>मूलम्</summary>

तद् भीमसेनस्य वचो निशम्य  
सुदुष्करं भ्रातुरमित्रमध्ये ।  
संशप्तकानीकमसह्यमेकः  
सुदुष्करं धारयामीति पार्थः ॥ ११ ॥  
उवाच नारायणमप्रमेयं  
कपिध्वजः सत्यपराक्रमस्य ।  
श्रुत्वा वचो भ्रातुरदीनसत्त्व-  
स्तदाहवे सत्यवचो महात्मा ।  
द्रष्टुं कुरुश्रेष्ठमभिप्रयास्यन्  
प्रोवाच वृष्णिप्रवरं तदानीम् ॥ १२ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! शत्रुओंकी मण्डलीमें अपने भाई भीमसेनका यह अत्यन्त दुष्कर वचन सुनकर कि ‘मैं अकेला ही असह्य संशप्तक सेनाका सामना करूँगा’ उदार हृदयवाले महात्मा कपिध्वज अर्जुनने सत्यपराक्रमी भाई भीमके उस सत्य वचनको श्रवणगोचर करके उसे अप्रमेय, वृष्णिवंशावतंस नारायणावतार भगवान् श्रीकृष्णको बताया और उस समय कुरुश्रेष्ठ युधिष्ठिरका दर्शन करनेकी इच्छासे जानेको उद्यत हो इस प्रकार कहा—॥११-१२॥
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

चोदयाश्वान् हृषीकेश विहायैतद् बलार्णवम्।  
अजातशत्रुं राजानं द्रष्टुमिच्छामि केशव ॥ १३ ॥
</details>

<details><summary>मूलम्</summary>

चोदयाश्वान् हृषीकेश विहायैतद् बलार्णवम्।  
अजातशत्रुं राजानं द्रष्टुमिच्छामि केशव ॥ १३ ॥
</details>

<details><summary>अनुवाद (हिन्दी)</summary>

_अर्जुन बोले—_ हृषीकेश! अब आप इस शत्रुसेनारूपी समुद्रको छोड़कर घोड़ोंको यहाँसे हाँक ले चलें। केशव! मैं अजातशत्रु राजा युधिष्ठिरका दर्शन करना चाहता हूँ॥१३॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततो हयान् सर्वदाशार्हमुख्यः  
प्रचोदयन् भीममुवाच चेदम् ।  
नैतच्चित्रं तव कर्माद्य भीम  
यास्याम्यहं जहि पार्थारिसंघान् ॥ १४ ॥
</details>

<details><summary>मूलम्</summary>

ततो हयान् सर्वदाशार्हमुख्यः  
प्रचोदयन् भीममुवाच चेदम् ।  
नैतच्चित्रं तव कर्माद्य भीम  
यास्याम्यहं जहि पार्थारिसंघान् ॥ १४ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तदनन्तर सम्पूर्ण दाशार्हवंशियोंमें प्रधान भगवान् श्रीकृष्ण अपने घोड़े हाँकते हुए वहाँ भीमसेनसे इस प्रकार बोले—‘कुन्तीनन्दन भीम! आज यह पराक्रम तुम्हारे लिये कोई आश्चर्यकी बात नहीं है। मैं जा रहा हूँ। तुम शत्रुसमूहोंका संहार करो’॥१४॥
</details>

<details open><summary>विश्वास-प्रस्तुतिः</summary>

ततो ययौ हृषीकेशो यत्र राजा युधिष्ठिरः।  
शीघ्राच्छीघ्रतरं राजन् वाजिभिर्गरुडोपमैः ॥ १५ ॥
</details>

<details><summary>मूलम्</summary>

ततो ययौ हृषीकेशो यत्र राजा युधिष्ठिरः।  
शीघ्राच्छीघ्रतरं राजन् वाजिभिर्गरुडोपमैः ॥ १५ ॥
</details>

<details><summary>अनुवाद (हिन्दी)</summary>

राजन्! यह कहकर भगवान् हृषीकेश गरुड़के समान वेगशाली घोड़ोंद्वारा शीघ्र-से-शीघ्र वहाँ जा पहुँचे, जहाँ राजा युधिष्ठिर विश्राम कर रहे थे॥१५॥
</details>

<details open><summary>विश्वास-प्रस्तुतिः</summary>

प्रत्यनीके व्यवस्थाप्य भीमसेनमरिंदमम् ।  
संदिश्य चैतं राजेन्द्र युद्धं प्रति वृकोदरम् ॥ १६ ॥  
ततस्तु गत्वा पुरुषप्रवीरौ  
राजानमासाद्य शयानमेकम् ।  
रथादुभौ प्रत्यवरुह्य तस्माद्  
ववन्दतुर्धर्मराजस्य पादौ ॥ १७ ॥
</details>

<details><summary>मूलम्</summary>

प्रत्यनीके व्यवस्थाप्य भीमसेनमरिंदमम् ।  
संदिश्य चैतं राजेन्द्र युद्धं प्रति वृकोदरम् ॥ १६ ॥  
ततस्तु गत्वा पुरुषप्रवीरौ  
राजानमासाद्य शयानमेकम् ।  
रथादुभौ प्रत्यवरुह्य तस्माद्  
ववन्दतुर्धर्मराजस्य पादौ ॥ १७ ॥
</details>

<details><summary>अनुवाद (हिन्दी)</summary>

राजेन्द्र! शत्रुओंका सामना करनेके लिये शत्रुदमन वृकोदर भीमसेनको स्थापित करके और युद्धके विषयमें उन्हें पूर्वोक्त संदेश देकर वे दोनों पुरुषशिरोमणि अकेले सोये हुए राजा युधिष्ठिरके पास जा रथसे नीचे उतरे और उन्होंने धर्मराजके चरणोंमें प्रणाम किया॥१६-१७॥
</details>

<details open><summary>विश्वास-प्रस्तुतिः</summary>

तं दृष्ट्वा पुरुषव्याघ्रं क्षेमिणं पुरुषर्षभम्।  
मुदाभ्युपगतौ कृष्णावश्विनाविव वासवम् ॥ १८ ॥  
तावभ्यनन्दद् राजापि विवस्वानश्विनाविव ।  
हते महासुरे जम्भे शक्रविष्णू यथा गुरुः ॥ १९ ॥
</details>

<details><summary>मूलम्</summary>

तं दृष्ट्वा पुरुषव्याघ्रं क्षेमिणं पुरुषर्षभम्।  
मुदाभ्युपगतौ कृष्णावश्विनाविव वासवम् ॥ १८ ॥  
तावभ्यनन्दद् राजापि विवस्वानश्विनाविव ।  
हते महासुरे जम्भे शक्रविष्णू यथा गुरुः ॥ १९ ॥
</details>

<details><summary>अनुवाद (हिन्दी)</summary>

पुरुषसिंह पुरुषप्रवर श्रीकृष्ण एवं अर्जुनको सकुशल देखकर तथा दोनों कृष्णोंको इन्द्रके पास गये हुए अश्विनीकुमारोंके समान प्रसन्नतापूर्वक अपने समीप आया जान राजा युधिष्ठिरने उनका उसी तरह अभिनन्दन किया, जैसे सूर्य दोनों अश्विनीकुमारोंका स्वागत करते हैं। अथवा जैसे महान् असुर जम्भके मारे जानेपर बृहस्पतिने इन्द्र और विष्णुका अभिनन्दन किया था॥१८-१९॥
</details>

<details open><summary>विश्वास-प्रस्तुतिः</summary>

मन्यमानो हतं कर्णं धर्मराजो युधिष्ठिरः।  
हर्षगद्‌गदया वाचा प्रीतः प्राह परंतपः ॥ २० ॥
</details>

<details><summary>मूलम्</summary>

मन्यमानो हतं कर्णं धर्मराजो युधिष्ठिरः।  
हर्षगद्‌गदया वाचा प्रीतः प्राह परंतपः ॥ २० ॥
</details>

<details><summary>अनुवाद (हिन्दी)</summary>

शत्रुओंको संताप देनेवाले धर्मराज युधिष्ठिरने कर्णको मारा गया मानकर हर्षगद्‌गद वाणीसे प्रसन्नतापूर्वक वार्तालाप आरम्भ किया॥२०॥
</details>

<details open><summary>विश्वास-प्रस्तुतिः</summary>

अथोपयातौ पृथुलोहिताक्षौ  
शराचिताङ्गौ रुधिरप्रदिग्धौ ।  
समीक्ष्य सेनाग्रनरप्रवीरौ  
युधिष्ठिरो वाक्यमिदं बभाषे ॥ २१ ॥
</details>

<details><summary>मूलम्</summary>

अथोपयातौ पृथुलोहिताक्षौ  
शराचिताङ्गौ रुधिरप्रदिग्धौ ।  
समीक्ष्य सेनाग्रनरप्रवीरौ  
युधिष्ठिरो वाक्यमिदं बभाषे ॥ २१ ॥
</details>

<details><summary>अनुवाद (हिन्दी)</summary>

सेनाके अग्रभागमें युद्ध करनेवाले पुरुषोंमें प्रमुख वीर विशाल एवं लाल नेत्रोंवाले श्रीकृष्ण और अर्जुन जब समीप आये, तब उनके सारे अंगोंमें बाण धँसे हुए थे। वे खूनसे लथपथ हो रहे थे; उन्हें देखकर युधिष्ठिरने निम्नांकित रूपसे बातचीत आरम्भ की॥२१॥
</details>





<details open><summary>विश्वास-प्रस्तुतिः</summary>

महासत्त्वौ हि तौ दृष्ट्वा सहितौ केशवार्जुनौ।  
हतमाधिरथिं मेने संख्ये गाण्डीवधन्वना ॥ २२ ॥
</details>

<details><summary>मूलम्</summary>

महासत्त्वौ हि तौ दृष्ट्वा सहितौ केशवार्जुनौ।  
हतमाधिरथिं मेने संख्ये गाण्डीवधन्वना ॥ २२ ॥
</details>

<details><summary>अनुवाद (हिन्दी)</summary>

एक साथ आये हुए महान् शक्तिशाली श्रीकृष्ण और अर्जुनको देखकर उन्हें यह पक्का विश्वास हो गया था कि गाण्डीवधारी अर्जुनने युद्धस्थलमें अधिरथपुत्र कर्णको मार डाला है॥२२॥
</details>

<details open><summary>विश्वास-प्रस्तुतिः</summary>

तावभ्यनन्दत् कौन्तेयः साम्ना परमवल्गुना।  
स्मितपूर्वममित्रघ्नं पूजयन् भरतर्षभ ॥ २३ ॥
</details>

<details><summary>मूलम्</summary>

तावभ्यनन्दत् कौन्तेयः साम्ना परमवल्गुना।  
स्मितपूर्वममित्रघ्नं पूजयन् भरतर्षभ ॥ २३ ॥
</details>

<details><summary>अनुवाद (हिन्दी)</summary>

भरतश्रेष्ठ! यही सोचकर कुन्तीकुमार युधिष्ठिरने मुसकराकर शत्रुसूदन श्रीकृष्ण और अर्जुनकी प्रशंसा करते हुए परम मधुर और सान्त्वनापूर्ण वचनोंद्वारा उन दोनोंका अभिनन्दन किया॥२३॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि युधिष्ठिरं प्रति श्रीकृष्णार्जुनागमे पञ्चषष्टितमोऽध्यायः ॥ ६५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें युधिष्ठिरके पास श्रीकृष्ण और अर्जुनका आगमनविषयक पैंसठवाँ अध्याय पूरा हुआ॥६५॥
</details>
