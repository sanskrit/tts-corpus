+++
title_full = "059 धृष्टद्युम्न और कर्णका युद्ध, अश्वत्थामाका धृष्टद्युम्नपर आक्रमण तथा अर्जुनके द्वारा धृष्टद्युम्नकी रक्षा और अश्वत्थामाकी पराजय"
title = "०५९"

+++

<details><summary>भागसूचना</summary>

एकोनषष्टितमोऽध्यायः
</details>

<details><summary>सूचना (हिन्दी)</summary>

धृष्टद्युम्न और कर्णका युद्ध, अश्वत्थामाका धृष्टद्युम्नपर आक्रमण तथा अर्जुनके द्वारा धृष्टद्युम्नकी रक्षा और अश्वत्थामाकी पराजय
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततः पुनः समाजग्मुरभीताः कुरुसृञ्जयाः।  
युधिष्ठिरमुखाः पार्थाः सूतपुत्रमुखा वयम् ॥ १ ॥
</details>

<details><summary>मूलम्</summary>

ततः पुनः समाजग्मुरभीताः कुरुसृञ्जयाः।  
युधिष्ठिरमुखाः पार्थाः सूतपुत्रमुखा वयम् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तदनन्तर पुनः कौरव और सृंजय योद्धा निर्भय होकर एक-दूसरेसे भिड़ गये। एक ओर युधिष्ठिर आदि पाण्डवदलके लोग थे और दूसरी ओर कर्ण आदि हमलोग॥१॥
</details>

<details open><summary>विश्वास-प्रस्तुतिः</summary>

ततः प्रववृते भीमः संग्रामो लोमहर्षणः।  
कर्णस्य पाण्डवानां च यमराष्ट्रविवर्धनः ॥ २ ॥
</details>

<details><summary>मूलम्</summary>

ततः प्रववृते भीमः संग्रामो लोमहर्षणः।  
कर्णस्य पाण्डवानां च यमराष्ट्रविवर्धनः ॥ २ ॥
</details>

<details><summary>अनुवाद (हिन्दी)</summary>

उस समय कर्ण और पाण्डवोंका बड़ा भयंकर और रोमांचकारी संग्राम आरम्भ हुआ, जो यमराजके राज्यकी वृद्धि करनेवाला था॥२॥
</details>

<details open><summary>विश्वास-प्रस्तुतिः</summary>

तस्मिन् प्रवृत्ते संग्रामे तुमुले शोणितोदके।  
संशप्तकेषु शूरेषु किंचिच्छिष्टेषु भारत ॥ ३ ॥  
धृष्टद्युम्नो महाराज सहितः सर्वराजभिः।  
कर्णमेवाभिदुद्राव पाण्डवाश्च महारथाः ॥ ४ ॥
</details>

<details><summary>मूलम्</summary>

तस्मिन् प्रवृत्ते संग्रामे तुमुले शोणितोदके।  
संशप्तकेषु शूरेषु किंचिच्छिष्टेषु भारत ॥ ३ ॥  
धृष्टद्युम्नो महाराज सहितः सर्वराजभिः।  
कर्णमेवाभिदुद्राव पाण्डवाश्च महारथाः ॥ ४ ॥
</details>

<details><summary>अनुवाद (हिन्दी)</summary>

भारत! जहाँ खून पानीके समान बहाया जाता था, उस भयंकर संग्रामके छिड़ जानेपर तथा थोड़े-से ही संशप्तक वीरोंके शेष रह जानेपर समस्त राजाओं-सहित धृष्टद्युम्नने कर्णपर ही आक्रमण किया। महाराज! अन्य पाण्डव महारथियोंने भी उन्हींका साथ दिया॥३-४॥
</details>

<details open><summary>विश्वास-प्रस्तुतिः</summary>

आगच्छमानांस्तान् संख्ये प्रहृष्टान् विजयैषिणः।  
दधारैको रणे कर्णो जलौघानिव पर्वतः ॥ ५ ॥
</details>

<details><summary>मूलम्</summary>

आगच्छमानांस्तान् संख्ये प्रहृष्टान् विजयैषिणः।  
दधारैको रणे कर्णो जलौघानिव पर्वतः ॥ ५ ॥
</details>

<details><summary>अनुवाद (हिन्दी)</summary>

युद्धस्थलमें विजयकी अभिलाषा लेकर हर्ष और उल्लासके साथ आते हुए उन वीरोंको रणभूमिमें अकेले कर्णने उसी प्रकार रोक दिया, जैसे जलके प्रवाहोंको पर्वत रोक देता है॥५॥
</details>

<details open><summary>विश्वास-प्रस्तुतिः</summary>

समासाद्य तु ते कर्णं व्यशीर्यन्त महारथाः।  
यथाचलं समासाद्य वार्योघाः सर्वतोदिशम् ॥ ६ ॥
</details>

<details><summary>मूलम्</summary>

समासाद्य तु ते कर्णं व्यशीर्यन्त महारथाः।  
यथाचलं समासाद्य वार्योघाः सर्वतोदिशम् ॥ ६ ॥
</details>

<details><summary>अनुवाद (हिन्दी)</summary>

कर्णके पास पहुँचकर वे सब महारथी बिखर गये, ठीक वैसे ही जैसे जलके प्रवाह किसी पर्वतके पास पहुँचकर सम्पूर्ण दिशाओंमें फैल जाते हैं॥६॥
</details>

<details open><summary>विश्वास-प्रस्तुतिः</summary>

तयोरासीन्महाराज संग्रामो लोमहर्षणः ।  
धृष्टद्युम्नस्तु राधेयं शरेणानतपर्वणा ॥ ७ ॥  
ताडयामास समरे तिष्ठ तिष्ठेति चाब्रवीत्।
</details>

<details><summary>मूलम्</summary>

तयोरासीन्महाराज संग्रामो लोमहर्षणः ।  
धृष्टद्युम्नस्तु राधेयं शरेणानतपर्वणा ॥ ७ ॥  
ताडयामास समरे तिष्ठ तिष्ठेति चाब्रवीत्।
</details>

<details><summary>अनुवाद (हिन्दी)</summary>

महाराज! उस समय उन दोनोंमें रोमांचकारी युद्ध होने लगा। धृष्टद्युम्नने समरांगणमें झुकी हुई गाँठवाले बाणसे राधापुत्र कर्णको चोट पहुँचायी और कहा—‘खड़ा रह, खड़ा रह’॥७॥
</details>

<details open><summary>विश्वास-प्रस्तुतिः</summary>

विजयं च धनुः श्रेष्ठं विधुन्वानो महारथः ॥ ८ ॥  
पार्षतस्य धनुश्छित्त्वा शरांश्चाशीविषोपमान् ।  
ताडयामास संक्रुद्धः पार्षतं नवभिः शरैः ॥ ९ ॥
</details>

<details><summary>मूलम्</summary>

विजयं च धनुः श्रेष्ठं विधुन्वानो महारथः ॥ ८ ॥  
पार्षतस्य धनुश्छित्त्वा शरांश्चाशीविषोपमान् ।  
ताडयामास संक्रुद्धः पार्षतं नवभिः शरैः ॥ ९ ॥
</details>

<details><summary>अनुवाद (हिन्दी)</summary>

तब महारथी कर्णने अपने विजय नामक श्रेष्ठ धनुषको कम्पित करके धृष्टद्युम्नके धनुष और विषधर सर्पके समान विषैले बाणोंको भी काट डाला। फिर क्रोधमें भरकर नौ बाणोंसे धृष्टद्युम्नको भी घायल कर दिया॥८-९॥
</details>

<details open><summary>विश्वास-प्रस्तुतिः</summary>

ते वर्म हेमविकृतं भित्त्वा तस्य महात्मनः।  
शोणिताक्ता व्यराजन्त शक्रगोपा इवानघ ॥ १० ॥
</details>

<details><summary>मूलम्</summary>

ते वर्म हेमविकृतं भित्त्वा तस्य महात्मनः।  
शोणिताक्ता व्यराजन्त शक्रगोपा इवानघ ॥ १० ॥
</details>

<details><summary>अनुवाद (हिन्दी)</summary>

निष्पाप नरेश! वे बाण महामना धृष्टद्युम्नके सुवर्णनिर्मित कवचको छेदकर उनके रक्तसे रंजित हो इन्द्रगोप (वीरबहूटी) नामक कीड़ोंके समान सुशोभित होने लगे॥१०॥
</details>

<details open><summary>विश्वास-प्रस्तुतिः</summary>

तदपास्य धनुश्छिन्नं धृष्टद्युन्मो महारथः।  
अथान्यद् धनुरादाय शरांश्चाशीविषोपमान् ॥ ११ ॥  
कर्णं विव्याध सप्तत्या शरैः संनतपर्वभिः।
</details>

<details><summary>मूलम्</summary>

तदपास्य धनुश्छिन्नं धृष्टद्युन्मो महारथः।  
अथान्यद् धनुरादाय शरांश्चाशीविषोपमान् ॥ ११ ॥  
कर्णं विव्याध सप्तत्या शरैः संनतपर्वभिः।
</details>

<details><summary>अनुवाद (हिन्दी)</summary>

महारथी धृष्टद्युम्नने उस कटे हुए धनुषको फेंककर दूसरा धनुष और विषधर सर्पके समान विषैले बाण हाथमें लेकर झुकी हुई गाँठवाले सत्तर बाणोंसे कर्णको बींध डाला॥११॥
</details>

<details open><summary>विश्वास-प्रस्तुतिः</summary>

तथैव राजन् कर्णोऽपि पार्षतं शत्रुतापनम् ॥ १२ ॥  
छादयामास समरे शरैराशीविषोपमैः ।  
द्रोणशत्रुर्महेष्वासो विव्याध निशितैः शरैः ॥ १३ ॥
</details>

<details><summary>मूलम्</summary>

तथैव राजन् कर्णोऽपि पार्षतं शत्रुतापनम् ॥ १२ ॥  
छादयामास समरे शरैराशीविषोपमैः ।  
द्रोणशत्रुर्महेष्वासो विव्याध निशितैः शरैः ॥ १३ ॥
</details>

<details><summary>अनुवाद (हिन्दी)</summary>

राजन्! इसी प्रकार कर्णने भी समरांगणमें विषधर सर्पोंके समान विषैले बाणोंद्वारा शत्रुओंको संताप देनेवाले धृष्टद्युम्नको आच्छादित कर दिया। फिर द्रोणशत्रु महाधनुर्धर धृष्टद्युम्नने भी कर्णको पैने बाणोंसे घायल कर दिया॥१२-१३॥
</details>

<details open><summary>विश्वास-प्रस्तुतिः</summary>

तस्य कर्णो महाराज शरं कनकभूषणम्।  
प्रेषयामास संक्रुद्धो मृत्युदण्डमिवापरम् ॥ १४ ॥
</details>

<details><summary>मूलम्</summary>

तस्य कर्णो महाराज शरं कनकभूषणम्।  
प्रेषयामास संक्रुद्धो मृत्युदण्डमिवापरम् ॥ १४ ॥
</details>

<details><summary>अनुवाद (हिन्दी)</summary>

महाराज! तब कर्णने अत्यन्त कुपित हो धृष्टद्युम्नपर द्वितीय मृत्युदण्डके समान एक सुवर्ण- भूषित बाण चलाया॥१४॥
</details>

<details open><summary>विश्वास-प्रस्तुतिः</summary>

तमापतन्तं सहसा घोररूपं विशाम्पते।  
चिच्छेद शतधा राजञ्शैनेयः कृतहस्तवत् ॥ १५ ॥
</details>

<details><summary>मूलम्</summary>

तमापतन्तं सहसा घोररूपं विशाम्पते।  
चिच्छेद शतधा राजञ्शैनेयः कृतहस्तवत् ॥ १५ ॥
</details>

<details><summary>अनुवाद (हिन्दी)</summary>

प्रजानाथ! नरेश! सहसा आते हुए उस भयंकर बाणके सात्यकिने सिद्धहस्त योद्धाकी भाँति सौ टुकड़े कर डाले॥१५॥
</details>

<details open><summary>विश्वास-प्रस्तुतिः</summary>

दृष्ट्वा विनिहतं बाणं शरैः कर्णो विशाम्पते।  
सात्यकिं शरवर्षेण समन्तात् पर्यवारयत् ॥ १६ ॥
</details>

<details><summary>मूलम्</summary>

दृष्ट्वा विनिहतं बाणं शरैः कर्णो विशाम्पते।  
सात्यकिं शरवर्षेण समन्तात् पर्यवारयत् ॥ १६ ॥
</details>

<details><summary>अनुवाद (हिन्दी)</summary>

प्रजापालक नरेश! सात्यकिके बाणोंसे अपने बाणको नष्ट हुआ देख कर्णने चारों ओरसे बाण बरसाकर सात्यकिको ढक दिया॥१६॥
</details>

<details open><summary>विश्वास-प्रस्तुतिः</summary>

विव्याध चैनं समरे नाराचैस्तत्र सप्तभिः।  
तं प्रत्यविध्यच्छैनेयः शरैर्हेमपरिष्कृतैः ॥ १७ ॥
</details>

<details><summary>मूलम्</summary>

विव्याध चैनं समरे नाराचैस्तत्र सप्तभिः।  
तं प्रत्यविध्यच्छैनेयः शरैर्हेमपरिष्कृतैः ॥ १७ ॥
</details>

<details><summary>अनुवाद (हिन्दी)</summary>

साथ ही समरांगणमें सात नाराचोंद्वारा उन्हें घायल कर दिया। तब सात्यकिने भी सुवर्णभूषित बाणोंसे कर्णको घायल करके बदला चुकाया॥१७॥
</details>

<details open><summary>विश्वास-प्रस्तुतिः</summary>

ततो युद्धं महाराज चक्षुःश्रोत्रभयानकम्।  
आसीद् घोरं च चित्रं च प्रेक्षणीयं समन्ततः ॥ १८ ॥
</details>

<details><summary>मूलम्</summary>

ततो युद्धं महाराज चक्षुःश्रोत्रभयानकम्।  
आसीद् घोरं च चित्रं च प्रेक्षणीयं समन्ततः ॥ १८ ॥
</details>

<details><summary>अनुवाद (हिन्दी)</summary>

महाराज! तब नेत्रोंसे देखने और कानोंसे सुननेपर भी भय उत्पन्न करनेवाला घोर एवं विचित्र युद्ध छिड़ गया, जो सब ओरसे देखने ही योग्य था॥१८॥
</details>

<details open><summary>विश्वास-प्रस्तुतिः</summary>

सर्वेषां तत्र भूतानां लोमहर्षोऽभ्यजायत।  
तद् दृष्ट्वा समरे कर्म कर्णशैनेययोर्नृप ॥ १९ ॥
</details>

<details><summary>मूलम्</summary>

सर्वेषां तत्र भूतानां लोमहर्षोऽभ्यजायत।  
तद् दृष्ट्वा समरे कर्म कर्णशैनेययोर्नृप ॥ १९ ॥
</details>

<details><summary>अनुवाद (हिन्दी)</summary>

नरेश्वर! समरभूमिमें कर्ण और सात्यकिका वह कर्म देखकर समस्त प्राणियोंके रोंगटे खड़े हो गये॥१९॥
</details>

<details open><summary>विश्वास-प्रस्तुतिः</summary>

एतस्मिन्नन्तरे द्रौणिरभ्ययात् सुमहाबलम् ।  
पार्षतं शत्रुदमनं शत्रुवीर्यासुनाशनम् ॥ २० ॥
</details>

<details><summary>मूलम्</summary>

एतस्मिन्नन्तरे द्रौणिरभ्ययात् सुमहाबलम् ।  
पार्षतं शत्रुदमनं शत्रुवीर्यासुनाशनम् ॥ २० ॥
</details>

<details><summary>अनुवाद (हिन्दी)</summary>

इसी समय शत्रुओंके बल और प्राणोंका नाश करनेवाले शत्रुसूदन महाबली धृष्टद्युम्नके पास द्रोणकुमार अश्वत्थामा आ पहुँचा॥२०॥
</details>

<details open><summary>विश्वास-प्रस्तुतिः</summary>

अभ्यभाषत संक्रुद्धो द्रौणिः परपुरंजयः।  
तिष्ठ तिष्ठाद्य ब्रह्मघ्न न मे जीवन् विमोक्ष्यसे ॥ २१ ॥
</details>

<details><summary>मूलम्</summary>

अभ्यभाषत संक्रुद्धो द्रौणिः परपुरंजयः।  
तिष्ठ तिष्ठाद्य ब्रह्मघ्न न मे जीवन् विमोक्ष्यसे ॥ २१ ॥
</details>

<details><summary>अनुवाद (हिन्दी)</summary>

शत्रुओंकी राजधानीपर विजय पानेवाला द्रोणपुत्र अश्वत्थामा वहाँ पहुँचते ही अत्यन्त कुपित होकर बोला—‘ब्रह्महत्या करनेवाले पापी! खड़ा रह, खड़ा रह, आज तू मेरे हाथसे जीवित नहीं छूट सकेगा’॥२१॥
</details>

<details open><summary>विश्वास-प्रस्तुतिः</summary>

इत्युक्त्वा सुभृशं वीरं शीघ्रकृन्निशितैः शरैः।  
पार्षतं छादयामास घोररूपैः सुतेजनैः ॥ २२ ॥  
यतमानं परं शक्त्या यतमानो महारथः।
</details>

<details><summary>मूलम्</summary>

इत्युक्त्वा सुभृशं वीरं शीघ्रकृन्निशितैः शरैः।  
पार्षतं छादयामास घोररूपैः सुतेजनैः ॥ २२ ॥  
यतमानं परं शक्त्या यतमानो महारथः।
</details>

<details><summary>अनुवाद (हिन्दी)</summary>

ऐसा कहकर शीघ्रता करनेवाले प्रयत्नशील महारथी अश्वत्थामाने अत्यन्त तेज, घोर एवं पैने बाणोंद्वारा यथाशक्ति विजयके लिये प्रयत्न करनेवाले वीर धृष्टद्युम्नको ढक दिया॥२२॥
</details>

<details open><summary>विश्वास-प्रस्तुतिः</summary>

यथा हि समरे द्रोणः पार्षतं वीक्ष्य मारिष ॥ २३ ॥  
तथा द्रौणिं रणे दृष्ट्वा पार्षतः परवीरहा।  
नातिहृष्टमना भूत्वा मन्यते मृत्युमात्मनः ॥ २४ ॥
</details>

<details><summary>मूलम्</summary>

यथा हि समरे द्रोणः पार्षतं वीक्ष्य मारिष ॥ २३ ॥  
तथा द्रौणिं रणे दृष्ट्वा पार्षतः परवीरहा।  
नातिहृष्टमना भूत्वा मन्यते मृत्युमात्मनः ॥ २४ ॥
</details>

<details><summary>अनुवाद (हिन्दी)</summary>

आर्य! जैसे द्रोणाचार्य समरभूमिमें धृष्टद्युम्नको देखकर मन-ही-मन खिन्न हो उसे अपनी मृत्यु मानते थे, उसी प्रकार शत्रुवीरोंका संहार करनेवाले धृष्टद्युम्न भी रणक्षेत्रमें अश्वत्थामाको देखकर अप्रसन्न हो उसे अपनी मृत्यु समझते थे॥२३-२४॥
</details>

<details open><summary>विश्वास-प्रस्तुतिः</summary>

स ज्ञात्वा समरेऽऽत्मानं शस्त्रेणावध्यमेव तु।  
जवेनाभ्याययौ द्रौणिं कालः कालमिव क्षये ॥ २५ ॥
</details>

<details><summary>मूलम्</summary>

स ज्ञात्वा समरेऽऽत्मानं शस्त्रेणावध्यमेव तु।  
जवेनाभ्याययौ द्रौणिं कालः कालमिव क्षये ॥ २५ ॥
</details>

<details><summary>अनुवाद (हिन्दी)</summary>

वे अपने-आपको समरभूमिमें शस्त्रद्वारा अवध्य मानकर बड़े वेगसे अश्वत्थामाके सामने आये, मानो प्रलयके समय काल ही कालपर टूट पड़ा हो॥२५॥
</details>

<details open><summary>विश्वास-प्रस्तुतिः</summary>

द्रौणिस्तु दृष्ट्वा राजेन्द्र धृष्टद्युम्नमवस्थितम्।  
क्रोधेन निःश्वसन् वीरः पार्षतं समुपाद्रवत् ॥ २६ ॥
</details>

<details><summary>मूलम्</summary>

द्रौणिस्तु दृष्ट्वा राजेन्द्र धृष्टद्युम्नमवस्थितम्।  
क्रोधेन निःश्वसन् वीरः पार्षतं समुपाद्रवत् ॥ २६ ॥
</details>

<details><summary>अनुवाद (हिन्दी)</summary>

राजेन्द्र! वीर अश्वत्थामाने द्रुपदकुमार धृष्टद्युम्नको सामने खड़ा देख क्रोधसे लंबी साँस खींचते हुए उनपर आक्रमण किया॥२६॥
</details>

<details open><summary>विश्वास-प्रस्तुतिः</summary>

तावन्योन्यं तु दृष्ट्वैव संरम्भं जग्मतुः परम्।  
अथाब्रवीन्महाराज द्रोणपुत्रः प्रतापवान् ॥ २७ ॥  
धृष्टद्युम्नं समीपस्थं त्वरमाणो विशाम्पते।
</details>

<details><summary>मूलम्</summary>

तावन्योन्यं तु दृष्ट्वैव संरम्भं जग्मतुः परम्।  
अथाब्रवीन्महाराज द्रोणपुत्रः प्रतापवान् ॥ २७ ॥  
धृष्टद्युम्नं समीपस्थं त्वरमाणो विशाम्पते।
</details>

<details><summary>अनुवाद (हिन्दी)</summary>

महाराज! वे दोनों एक-दूसरेको देखते ही अत्यन्त क्रोधमें भर गये। प्रजानाथ! फिर प्रतापी द्रोणपुत्रने बड़ी उतावलीके साथ अपने पास ही खड़े हुए धृष्टद्युम्नसे कहा—॥२७॥
</details>

<details open><summary>विश्वास-प्रस्तुतिः</summary>

पाञ्चालापसदाद्य त्वां प्रेषयिष्यामि मृत्यवे ॥ २८ ॥  
पापं हि यत् त्वया कर्म घ्नता द्रोणं पुरा कृतम्।  
अद्य त्वां तप्स्यते तद् वै यथा न कुशलं तथा॥२९॥
</details>

<details><summary>मूलम्</summary>

पाञ्चालापसदाद्य त्वां प्रेषयिष्यामि मृत्यवे ॥ २८ ॥  
पापं हि यत् त्वया कर्म घ्नता द्रोणं पुरा कृतम्।  
अद्य त्वां तप्स्यते तद् वै यथा न कुशलं तथा॥२९॥
</details>

<details><summary>अनुवाद (हिन्दी)</summary>

‘पांचालकुलकलंक! आज मैं तुझे मौतके मुँहमें भेज दूँगा। तुमने पूर्वकालमें द्रोणाचार्यका वध करके जो पापकर्म किया है, वह एक अमंगलकारी कर्मकी भाँति आज तुझे संताप देगा॥२८-२९॥
</details>

<details open><summary>विश्वास-प्रस्तुतिः</summary>

अरक्ष्यमाणः पार्थेन यदि तिष्ठसि संयुगे।  
नापक्रामसि वा मूढ सत्यमेतद् ब्रवीमि ते ॥ ३० ॥
</details>

<details><summary>मूलम्</summary>

अरक्ष्यमाणः पार्थेन यदि तिष्ठसि संयुगे।  
नापक्रामसि वा मूढ सत्यमेतद् ब्रवीमि ते ॥ ३० ॥
</details>

<details><summary>अनुवाद (हिन्दी)</summary>

‘ओ मूर्ख! यदि तू अर्जुनसे अरक्षित रहकर युद्धभूमिमें खड़ा रहेगा, भाग नहीं जायगा तो अवश्य तुझे मार डालूँगा, यह मैं तुझसे सत्य कहता हूँ’॥३०॥
</details>

<details open><summary>विश्वास-प्रस्तुतिः</summary>

एवमुक्तः प्रत्युवाच धृष्टद्युम्नः प्रतापवान्।  
प्रतिवाक्यं स एवासिर्मामको दास्यते तव ॥ ३१ ॥  
येनैव ते पितुर्दत्तं यतमानस्य संयुगे।
</details>

<details><summary>मूलम्</summary>

एवमुक्तः प्रत्युवाच धृष्टद्युम्नः प्रतापवान्।  
प्रतिवाक्यं स एवासिर्मामको दास्यते तव ॥ ३१ ॥  
येनैव ते पितुर्दत्तं यतमानस्य संयुगे।
</details>

<details><summary>अनुवाद (हिन्दी)</summary>

अश्वत्थामाके ऐसा कहनेपर प्रतापी धृष्टद्युम्नने उससे इस प्रकार उत्तर दिया—‘अरे! तेरी इस बातका जवाब तुझे मेरी वही तलवार देगी, जिसने युद्धस्थलमें विजयके लिये प्रयत्न करनेवाले तेरे पिताको दिया था॥३१॥
</details>

<details open><summary>विश्वास-प्रस्तुतिः</summary>

यदि तावन्मया द्रोणो निहतो ब्राह्मणब्रुवः ॥ ३२ ॥  
त्वामिदानीं कथं युद्धे न हनिष्यामि विक्रमात्।
</details>

<details><summary>मूलम्</summary>

यदि तावन्मया द्रोणो निहतो ब्राह्मणब्रुवः ॥ ३२ ॥  
त्वामिदानीं कथं युद्धे न हनिष्यामि विक्रमात्।
</details>

<details><summary>अनुवाद (हिन्दी)</summary>

‘यदि मैंने नाममात्रके ब्राह्मण द्रोणाचार्यको पहले मार डाला था, तो इस समय पराक्रम करके तुझे भी मैं कैसे नहीं मार डालूँगा’॥३२॥
</details>

<details open><summary>विश्वास-प्रस्तुतिः</summary>

एवमुक्त्वा महाराज सेनापतिरमर्षणः ॥ ३३ ॥  
निशितेनातिबाणेन द्रौणिं विव्याध पार्षतः।
</details>

<details><summary>मूलम्</summary>

एवमुक्त्वा महाराज सेनापतिरमर्षणः ॥ ३३ ॥  
निशितेनातिबाणेन द्रौणिं विव्याध पार्षतः।
</details>

<details><summary>अनुवाद (हिन्दी)</summary>

महाराज! ऐसा कहकर अमर्षशील सेनापति द्रुपदकुमारने अत्यन्त तीखे बाणसे द्रोणपुत्रको बींध डाला॥३३॥
</details>

<details open><summary>विश्वास-प्रस्तुतिः</summary>

ततो द्रौणिः सुसंक्रुद्धः शरैः संनतपर्वभिः ॥ ३४ ॥  
आच्छादयद् दिशो राजन् धृष्टद्युम्नस्य संयुगे।
</details>

<details><summary>मूलम्</summary>

ततो द्रौणिः सुसंक्रुद्धः शरैः संनतपर्वभिः ॥ ३४ ॥  
आच्छादयद् दिशो राजन् धृष्टद्युम्नस्य संयुगे।
</details>

<details><summary>अनुवाद (हिन्दी)</summary>

इससे अश्वत्थामाका क्रोध बहुत बढ़ गया। राजन्! उसने झुकी हुई गाँठवाले बाणोंसे युद्धस्थलमें धृष्टद्युम्नकी सम्पूर्ण दिशाओंको आच्छादित कर दिया॥३४॥
</details>

<details open><summary>विश्वास-प्रस्तुतिः</summary>

नैवान्तरिक्षं न दिशो नापि योधाः समन्ततः ॥ ३५ ॥  
दृश्यन्ते वै महाराज शरैश्छन्नाः सहस्रशः।
</details>

<details><summary>मूलम्</summary>

नैवान्तरिक्षं न दिशो नापि योधाः समन्ततः ॥ ३५ ॥  
दृश्यन्ते वै महाराज शरैश्छन्नाः सहस्रशः।
</details>

<details><summary>अनुवाद (हिन्दी)</summary>

महाराज! उस समय सब ओरसे बाणोंद्वारा आच्छादित होनेके कारण न तो आकाश दिखायी देता था, न दिशाएँ दीखती थीं और न सहस्रों योद्धा ही दृष्टिगोचर होते थे॥३५॥
</details>

<details open><summary>विश्वास-प्रस्तुतिः</summary>

तथैव पार्षतो राजन् द्रौणिमाहवशोभिनम् ॥ ३६ ॥  
शरैः संछादयामास सूतपुत्रस्य पश्यतः।
</details>

<details><summary>मूलम्</summary>

तथैव पार्षतो राजन् द्रौणिमाहवशोभिनम् ॥ ३६ ॥  
शरैः संछादयामास सूतपुत्रस्य पश्यतः।
</details>

<details><summary>अनुवाद (हिन्दी)</summary>

राजन्! उसी प्रकार युद्धमें शोभा पानेवाले अश्वत्थामाको धृष्टद्युम्नने भी कर्णके देखते-देखते बाणोंसे ढक दिया॥३६॥
</details>

<details open><summary>विश्वास-प्रस्तुतिः</summary>

राधेयोऽपि महाराज पञ्चालान् सह पाण्डवैः ॥ ३७ ॥  
द्रौपदेयान् युधामन्युं सात्यकिं च महारथम्।  
एकः संवारयामास प्रेक्षणीयः समन्ततः ॥ ३८ ॥
</details>

<details><summary>मूलम्</summary>

राधेयोऽपि महाराज पञ्चालान् सह पाण्डवैः ॥ ३७ ॥  
द्रौपदेयान् युधामन्युं सात्यकिं च महारथम्।  
एकः संवारयामास प्रेक्षणीयः समन्ततः ॥ ३८ ॥
</details>

<details><summary>अनुवाद (हिन्दी)</summary>

महाराज! सब ओरसे दर्शनीय राधापुत्र कर्णने भी पाण्डवोंसहित पांचालों, द्रौपदीके पाँचों पुत्रों, युधामन्यु और महारथी सात्यकिको अकेले ही आगे बढ़नेसे रोक दिया था॥३७-३८॥
</details>

<details open><summary>विश्वास-प्रस्तुतिः</summary>

धृष्टद्युम्नस्तु समरे द्रौणेश्चिच्छेद कार्मुकम्।  
तदपास्य धनुर्द्रौणिरन्यदादाय कार्मुकम् ॥ ३९ ॥  
वेगवान् समरे घोरे शरांश्चाशीविषोपमान्।  
स पार्षतस्य राजेन्द्र धनुः शक्तिं गदां ध्वजम् ॥ ४० ॥  
हयान् सूतं रथं चैव निमेषाद् व्यधमच्छरैः।
</details>

<details><summary>मूलम्</summary>

धृष्टद्युम्नस्तु समरे द्रौणेश्चिच्छेद कार्मुकम्।  
तदपास्य धनुर्द्रौणिरन्यदादाय कार्मुकम् ॥ ३९ ॥  
वेगवान् समरे घोरे शरांश्चाशीविषोपमान्।  
स पार्षतस्य राजेन्द्र धनुः शक्तिं गदां ध्वजम् ॥ ४० ॥  
हयान् सूतं रथं चैव निमेषाद् व्यधमच्छरैः।
</details>

<details><summary>अनुवाद (हिन्दी)</summary>

धृष्टद्युम्नने समरांगणमें अश्वत्थामाके धनुषको काट डाला। राजेन्द्र! तब वेगवान् अश्वत्थामाने उस कटे हुए धनुषको फेंककर दूसरा धनुष और विषधर सर्पोंके समान भयंकर बाण हाथमें लेकर उनके द्वारा पलक मारते-मारते धृष्टद्युम्नके धनुष, शक्ति, गदा, ध्वज, अश्व, सारथि एवं रथको तहस-नहस कर दिया॥३९-४०॥
</details>

<details open><summary>विश्वास-प्रस्तुतिः</summary>

स च्छिन्नधन्वा विरथो हताश्वो हतसारथिः ॥ ४१ ॥  
खड्‌गमादत्त विपुलं शतचन्द्रं च भानुमत्।
</details>

<details><summary>मूलम्</summary>

स च्छिन्नधन्वा विरथो हताश्वो हतसारथिः ॥ ४१ ॥  
खड्‌गमादत्त विपुलं शतचन्द्रं च भानुमत्।
</details>

<details><summary>अनुवाद (हिन्दी)</summary>

धनुष कट जाने और घोड़ों तथा सारथिके मारे जानेपर रथहीन हुए धृष्टद्युम्नने विशाल खड्ग और सौ चन्द्राकार चिह्नोंसे युक्त चमकती हुई ढाल हाथमें ले ली॥४१॥
</details>

<details open><summary>विश्वास-प्रस्तुतिः</summary>

द्रौणिस्तदपि राजेन्द्र भल्लैः क्षिप्रं महारथः ॥ ४२ ॥  
चिच्छेद समरे वीरः क्षिप्रहस्तो दृढायुधः।  
रथादनवरूढस्य तदद्भुतमिवाभवत् ॥ ४३ ॥
</details>

<details><summary>मूलम्</summary>

द्रौणिस्तदपि राजेन्द्र भल्लैः क्षिप्रं महारथः ॥ ४२ ॥  
चिच्छेद समरे वीरः क्षिप्रहस्तो दृढायुधः।  
रथादनवरूढस्य तदद्भुतमिवाभवत् ॥ ४३ ॥
</details>

<details><summary>अनुवाद (हिन्दी)</summary>

राजेन्द्र! शीघ्रतापूर्वक हाथ चलानेवाले सुदृढ़ आयुधधारी वीर महारथी अश्वत्थामाने समरांगणमें अनेक भल्लोंद्वारा रथसे उतरनेके पहले ही धृष्टद्युम्नकी उस ढाल-तलवारको भी काट दिया। यह एक अद्भुत-सी बात हुई॥४२-४३॥
</details>

<details open><summary>विश्वास-प्रस्तुतिः</summary>

धृष्टद्युम्नं हि विरथं हताश्वं छिन्नकार्मुकम्।  
शरैश्च बहुधा विद्धमस्त्रैश्च शकलीकृतम् ॥ ४४ ॥  
नाशकद् भरतश्रेष्ठ यतमानो महारथः।
</details>

<details><summary>मूलम्</summary>

धृष्टद्युम्नं हि विरथं हताश्वं छिन्नकार्मुकम्।  
शरैश्च बहुधा विद्धमस्त्रैश्च शकलीकृतम् ॥ ४४ ॥  
नाशकद् भरतश्रेष्ठ यतमानो महारथः।
</details>

<details><summary>अनुवाद (हिन्दी)</summary>

भरतश्रेष्ठ! यद्यपि धृष्टद्युम्न रथहीन हो गये थे, उनके घोड़े मारे जा चुके थे, धनुष कट गया था तथा वे बाणोंसे बारंबार घायल और अस्त्र-शस्त्रोंसे जर्जर हो गये थे तो भी महारथी अश्वत्थामा लाख प्रयत्न करनेपर भी उन्हें मार न सका॥४४॥
</details>

<details open><summary>विश्वास-प्रस्तुतिः</summary>

तस्यान्तमिषुभी राजन् यदा द्रौणिर्न जग्मिवान् ॥ ४५ ॥  
अथ त्यक्त्वा धनुर्वीरः पार्षतं त्वरितोऽन्वगात्।
</details>

<details><summary>मूलम्</summary>

तस्यान्तमिषुभी राजन् यदा द्रौणिर्न जग्मिवान् ॥ ४५ ॥  
अथ त्यक्त्वा धनुर्वीरः पार्षतं त्वरितोऽन्वगात्।
</details>

<details><summary>अनुवाद (हिन्दी)</summary>

राजन्! जब वीर द्रोणकुमार बाणोंद्वारा उनका वध न कर सका, तब वह धनुष फेंककर तुरंत ही धृष्टद्युम्नकी ओर दौड़ा॥४५॥
</details>

<details open><summary>विश्वास-प्रस्तुतिः</summary>

आसीदाप्लवतो वेगस्तस्य राजन् महात्मनः ॥ ४६ ॥  
गरुडस्येव पततो जिघृक्षोः पन्नगोत्तमम्।
</details>

<details><summary>मूलम्</summary>

आसीदाप्लवतो वेगस्तस्य राजन् महात्मनः ॥ ४६ ॥  
गरुडस्येव पततो जिघृक्षोः पन्नगोत्तमम्।
</details>

<details><summary>अनुवाद (हिन्दी)</summary>

नरेश्वर! रथसे उछलकर दौड़ते हुए महामना अश्वत्थामाका वेग बहुत बड़े सर्पको पकड़नेके लिये झपटे हुए गरुड़के समान प्रतीत हुआ॥४६॥
</details>

<details open><summary>विश्वास-प्रस्तुतिः</summary>

एतस्मिन्नेव काले तु माधवोऽर्जुनमब्रवीत् ॥ ४७ ॥  
पश्य पार्थ यथा द्रौणिः पार्षतस्य वधं प्रति।  
यत्नं करोति विपुलं हन्याच्चैनं न संशयः ॥ ४८ ॥
</details>

<details><summary>मूलम्</summary>

एतस्मिन्नेव काले तु माधवोऽर्जुनमब्रवीत् ॥ ४७ ॥  
पश्य पार्थ यथा द्रौणिः पार्षतस्य वधं प्रति।  
यत्नं करोति विपुलं हन्याच्चैनं न संशयः ॥ ४८ ॥
</details>

<details><summary>अनुवाद (हिन्दी)</summary>

इसी समय श्रीकृष्णने अर्जुनसे कहा—‘पार्थ! वह देखो, द्रोणकुमार अश्वत्थामा धृष्टद्युम्नके वधके लिये कैसा महान् प्रयत्न कर रहा है? वह इन्हें मार सकता है, इसमें संशय नहीं है॥४७-४८॥
</details>

<details open><summary>विश्वास-प्रस्तुतिः</summary>

तं मोचय महाबाहो पार्षतं शत्रुकर्शन।  
द्रौणेरास्यमनुप्राप्तं मृत्योरास्यगतं यथा ॥ ४९ ॥
</details>

<details><summary>मूलम्</summary>

तं मोचय महाबाहो पार्षतं शत्रुकर्शन।  
द्रौणेरास्यमनुप्राप्तं मृत्योरास्यगतं यथा ॥ ४९ ॥
</details>

<details><summary>अनुवाद (हिन्दी)</summary>

‘महाबाहो! शत्रुसूदन! जैसे कोई मौतके मुखमें पड़ गया हो, उसी प्रकार अश्वत्थामाके मुखमें पहुँचे हुए धृष्टद्युम्नको छुड़ाओ’॥४९॥
</details>

<details open><summary>विश्वास-प्रस्तुतिः</summary>

एवमुक्त्वा महाराज वासुदेवः प्रतापवान्।  
प्रैषयत् तुरगांस्तत्र यत्र द्रौणिर्व्यवस्थितः ॥ ५० ॥
</details>

<details><summary>मूलम्</summary>

एवमुक्त्वा महाराज वासुदेवः प्रतापवान्।  
प्रैषयत् तुरगांस्तत्र यत्र द्रौणिर्व्यवस्थितः ॥ ५० ॥
</details>

<details><summary>अनुवाद (हिन्दी)</summary>

महाराज! ऐसा कहकर प्रतापी वसुदेवनन्दन श्रीकृष्णने अपने घोड़ोंको उसी ओर हाँका जहाँ द्रोणकुमार अश्वत्थामा खड़ा था॥५०॥
</details>

<details open><summary>विश्वास-प्रस्तुतिः</summary>

ते हयाश्चन्द्रसंकाशाः केशवेन प्रचोदिताः।  
आपिबन्त इव व्योम जग्मुर्द्रौणिरथं प्रति ॥ ५१ ॥
</details>

<details><summary>मूलम्</summary>

ते हयाश्चन्द्रसंकाशाः केशवेन प्रचोदिताः।  
आपिबन्त इव व्योम जग्मुर्द्रौणिरथं प्रति ॥ ५१ ॥
</details>

<details><summary>अनुवाद (हिन्दी)</summary>

भगवान् श्रीकृष्णके द्वारा हाँके गये वे चन्द्रमाके समान श्वेत रंगवाले घोड़े अश्वत्थामाके रथकी ओर इस प्रकार दौड़े, मानो आकाशको पीते जा रहे हों॥५१॥
</details>

<details open><summary>विश्वास-प्रस्तुतिः</summary>

दृष्ट्वाऽऽयातौ महावीर्यावुभौ कृष्णधनंजयौ ।  
धृष्टद्युम्नवधे यत्नं चक्रे राजन् महाबलः ॥ ५२ ॥
</details>

<details><summary>मूलम्</summary>

दृष्ट्वाऽऽयातौ महावीर्यावुभौ कृष्णधनंजयौ ।  
धृष्टद्युम्नवधे यत्नं चक्रे राजन् महाबलः ॥ ५२ ॥
</details>

<details><summary>अनुवाद (हिन्दी)</summary>

राजन्! महापराक्रमी श्रीकृष्ण और अर्जुन दोनोंको आते देख महाबली अश्वत्थामा धृष्टद्युम्नके वधके लिये विशेष प्रयत्न करने लगा॥५२॥
</details>

<details open><summary>विश्वास-प्रस्तुतिः</summary>

विकृष्यमाणं दृष्ट्वैव धृष्टद्युम्नं नरेश्वर।  
शरांश्चिक्षेप वै पार्थो द्रौणिं प्रति महाबलः ॥ ५३ ॥
</details>

<details><summary>मूलम्</summary>

विकृष्यमाणं दृष्ट्वैव धृष्टद्युम्नं नरेश्वर।  
शरांश्चिक्षेप वै पार्थो द्रौणिं प्रति महाबलः ॥ ५३ ॥
</details>

<details><summary>अनुवाद (हिन्दी)</summary>

नरेश्वर! धृष्टद्युम्नको खींचे जाते देख महाबली अर्जुनने अश्वत्थामापर बहुत-से बाण चलाये॥५३॥
</details>

<details open><summary>विश्वास-प्रस्तुतिः</summary>

ते शरा हेमविकृता गाण्डीवप्रेषिता भृशम्।  
द्रौणिमासाद्य विविशुर्वल्मीकमिव पन्नगाः ॥ ५४ ॥
</details>

<details><summary>मूलम्</summary>

ते शरा हेमविकृता गाण्डीवप्रेषिता भृशम्।  
द्रौणिमासाद्य विविशुर्वल्मीकमिव पन्नगाः ॥ ५४ ॥
</details>

<details><summary>अनुवाद (हिन्दी)</summary>

गाण्डीव धनुषसे वेगपूर्वक छूटे हुए वे सुवर्ण-निर्मित बाण अश्वत्थामाके पास पहुँचकर उसके शरीरमें उसी प्रकार घुस गये, जैसे सर्प बाँबीमें प्रवेश करते हैं॥५४॥
</details>

<details open><summary>विश्वास-प्रस्तुतिः</summary>

स विद्धस्तैः शरैर्घोरैर्द्रोणपुत्रः प्रतापवान्।  
उत्सृज्य समरे राजन् पाञ्चाल्यममितौजसम् ॥ ५५ ॥  
रथमारुरुहे वीरो धनंजयशरार्दितः ।  
प्रगृह्य च धनुः श्रेष्ठं पार्थं विव्याध सायकैः ॥ ५६ ॥
</details>

<details><summary>मूलम्</summary>

स विद्धस्तैः शरैर्घोरैर्द्रोणपुत्रः प्रतापवान्।  
उत्सृज्य समरे राजन् पाञ्चाल्यममितौजसम् ॥ ५५ ॥  
रथमारुरुहे वीरो धनंजयशरार्दितः ।  
प्रगृह्य च धनुः श्रेष्ठं पार्थं विव्याध सायकैः ॥ ५६ ॥
</details>

<details><summary>अनुवाद (हिन्दी)</summary>

राजन्! उन भयंकर बाणोंसे घायल हुआ प्रतापी वीर द्रोणपुत्र अश्वत्थामा समरांगणमें अमित बलशाली धृष्टद्युम्नको छोड़कर अपने रथपर जा चढ़ा। वह धनंजयके बाणोंसे अत्यन्त पीड़ित हो चुका था; इसलिये उसने भी श्रेष्ठ धनुष हाथमें लेकर बाणोंद्वारा अर्जुनको घायल कर दिया॥५५-५६॥
</details>

<details open><summary>विश्वास-प्रस्तुतिः</summary>

एतस्मिन्नन्तरे वीरः सहदेवो जनाधिप।  
अपोवाह रथेनाजौ पार्षतं शत्रुतापनम् ॥ ५७ ॥
</details>

<details><summary>मूलम्</summary>

एतस्मिन्नन्तरे वीरः सहदेवो जनाधिप।  
अपोवाह रथेनाजौ पार्षतं शत्रुतापनम् ॥ ५७ ॥
</details>

<details><summary>अनुवाद (हिन्दी)</summary>

नरेश्वर! इसी बीचमें वीर सहदेव शत्रुओंको संताप देनेवाले धृष्टद्युम्नको अपने रथके द्वारा रणभूमिमें अन्यत्र हटा ले गये॥५७॥
</details>

<details open><summary>विश्वास-प्रस्तुतिः</summary>

अर्जुनोऽपि महाराज द्रौणिं विव्याध पत्रिभिः।  
तं द्रोणपुत्रः संक्रुद्धो बाह्वोरुरसि चार्पयत् ॥ ५८ ॥
</details>

<details><summary>मूलम्</summary>

अर्जुनोऽपि महाराज द्रौणिं विव्याध पत्रिभिः।  
तं द्रोणपुत्रः संक्रुद्धो बाह्वोरुरसि चार्पयत् ॥ ५८ ॥
</details>

<details><summary>अनुवाद (हिन्दी)</summary>

महाराज! अर्जुनने भी अपने बाणोंसे अश्वत्थामाको घायल कर दिया। तब द्रोणपुत्रने अत्यन्त कुपित हो अर्जुनकी छाती और दोनों भुजाओंमें प्रहार किया॥५८॥
</details>

<details open><summary>विश्वास-प्रस्तुतिः</summary>

क्रोधितस्तु रणे पार्थो नाराचं कालसम्मितम्।  
द्रोणपुत्राय चिक्षेप कालदण्डमिवापरम् ॥ ५९ ॥
</details>

<details><summary>मूलम्</summary>

क्रोधितस्तु रणे पार्थो नाराचं कालसम्मितम्।  
द्रोणपुत्राय चिक्षेप कालदण्डमिवापरम् ॥ ५९ ॥
</details>

<details><summary>अनुवाद (हिन्दी)</summary>

रणमें कुपित हुए कुन्तीकुमारने द्रोणपुत्रपर द्वितीय कालदण्डके समान साक्षात् कालस्वरूप नाराच चलाया॥५९॥
</details>

<details open><summary>विश्वास-प्रस्तुतिः</summary>

ब्राह्मणस्यांसदेशे स निपपात महाद्युतिः।  
स विह्वलो महाराज शरवेगेन संयुगे ॥ ६० ॥  
निषसाद रथोपस्थे वैक्लव्यं च परं ययौ।
</details>

<details><summary>मूलम्</summary>

ब्राह्मणस्यांसदेशे स निपपात महाद्युतिः।  
स विह्वलो महाराज शरवेगेन संयुगे ॥ ६० ॥  
निषसाद रथोपस्थे वैक्लव्यं च परं ययौ।
</details>

<details><summary>अनुवाद (हिन्दी)</summary>

महाराज! वह महातेजस्वी नाराच उस ब्राह्मणके कंधेपर जा लगा। अश्वत्थामा युद्धस्थलमें उस बाणके वेगसे व्याकुल हो रथकी बैठकमें धम्मसे बैठ गया और अत्यन्त मूर्च्छित हो गया॥६०॥
</details>

<details open><summary>विश्वास-प्रस्तुतिः</summary>

ततः कर्णो महाराज व्याक्षिपद् विजयं धनुः ॥ ६१ ॥  
अर्जुनं समरे क्रुद्धः प्रेक्षमाणो मुहुर्मुहुः।  
द्वैरथं चापि पार्थेन कामयानो महारणे ॥ ६२ ॥
</details>

<details><summary>मूलम्</summary>

ततः कर्णो महाराज व्याक्षिपद् विजयं धनुः ॥ ६१ ॥  
अर्जुनं समरे क्रुद्धः प्रेक्षमाणो मुहुर्मुहुः।  
द्वैरथं चापि पार्थेन कामयानो महारणे ॥ ६२ ॥
</details>

<details><summary>अनुवाद (हिन्दी)</summary>

राजराजेश्वर! तत्पश्चात् कर्णने समरांगणमें कुपित हो अर्जुनकी ओर बारंबार देखते हुए विजय नामक धनुषकी टंकार की। वह महासमरमें अर्जुनके साथ द्वैरथ युद्धकी अभिलाषा करता था॥६१-६२॥
</details>

<details open><summary>विश्वास-प्रस्तुतिः</summary>

विह्वलं तं तु वीक्ष्याथ द्रोणपुत्रं च सारथिः।  
अपोवाह रथेनाजौ त्वरमाणो रणाजिरात् ॥ ६३ ॥
</details>

<details><summary>मूलम्</summary>

विह्वलं तं तु वीक्ष्याथ द्रोणपुत्रं च सारथिः।  
अपोवाह रथेनाजौ त्वरमाणो रणाजिरात् ॥ ६३ ॥
</details>

<details><summary>अनुवाद (हिन्दी)</summary>

द्रोणकुमारको विह्वल देखकर उसका सारथि बड़ी उतावलीके साथ उसे रथके द्वारा समरांगणसे दूर हटा ले गया॥६३॥
</details>

<details open><summary>विश्वास-प्रस्तुतिः</summary>

अथोत्क्रुष्टं महाराज पञ्चालैर्जितकाशिभिः ।  
मोक्षितं पार्षतं दृष्ट्वा द्रोणपुत्रं च पीडितम् ॥ ६४ ॥
</details>

<details><summary>मूलम्</summary>

अथोत्क्रुष्टं महाराज पञ्चालैर्जितकाशिभिः ।  
मोक्षितं पार्षतं दृष्ट्वा द्रोणपुत्रं च पीडितम् ॥ ६४ ॥
</details>

<details><summary>अनुवाद (हिन्दी)</summary>

महाराज! धृष्टद्युम्नको संकटसे मुक्त और द्रोणपुत्रको पीड़ित देख विजयसे उल्लसित होनेवाले पांचालोंने बड़े जोरसे गर्जना की॥६४॥
</details>

<details open><summary>विश्वास-प्रस्तुतिः</summary>

वादित्राणि च दिव्यानि प्रावाद्यन्त सहस्रशः।  
सिंहनादांश्च चक्रुस्ते दृष्ट्वा संख्ये तदद्भुतम् ॥ ६५ ॥
</details>

<details><summary>मूलम्</summary>

वादित्राणि च दिव्यानि प्रावाद्यन्त सहस्रशः।  
सिंहनादांश्च चक्रुस्ते दृष्ट्वा संख्ये तदद्भुतम् ॥ ६५ ॥
</details>

<details><summary>अनुवाद (हिन्दी)</summary>

उस समय सहस्रों दिव्य वाद्य बजने लगे। वे पांचाल-सैनिक युद्धस्थलमें वह अद्‌भुत कार्य देखकर सिंहनाद करने लगे॥६५॥
</details>

<details open><summary>विश्वास-प्रस्तुतिः</summary>

एवं कृत्वाब्रवीत् पार्थो वासुदेवं धनंजयः।  
याहि संशप्तकान् कृष्ण कार्यमेतत् परं मम ॥ ६६ ॥
</details>

<details><summary>मूलम्</summary>

एवं कृत्वाब्रवीत् पार्थो वासुदेवं धनंजयः।  
याहि संशप्तकान् कृष्ण कार्यमेतत् परं मम ॥ ६६ ॥
</details>

<details><summary>अनुवाद (हिन्दी)</summary>

ऐसा पराक्रम करके कुन्तीपुत्र धनंजयने भगवान् श्रीकृष्णसे कहा—‘श्रीकृष्ण! अब संशप्तकोंकी ओर चलिये। इस समय यही मेरा सबसे प्रधान कार्य है’॥६६॥
</details>

<details open><summary>विश्वास-प्रस्तुतिः</summary>

ततः प्रयातो दाशार्हः श्रुत्वा पाण्डवभाषितम्।  
रथेनातिपताकेन मनोमारुतरंहसा ॥ ६७ ॥
</details>

<details><summary>मूलम्</summary>

ततः प्रयातो दाशार्हः श्रुत्वा पाण्डवभाषितम्।  
रथेनातिपताकेन मनोमारुतरंहसा ॥ ६७ ॥
</details>

<details><summary>अनुवाद (हिन्दी)</summary>

श्रीकृष्ण अर्जुनका वह कथन सुनकर मन और वायुके समान वेगशाली तथा अत्यन्त ऊँची पताकावाले रथके द्वारा वहाँसे चल दिये॥६७॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि द्रौण्यपयाने एकोनषष्टितमोऽध्यायः ॥ ५९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें अश्वत्थामाका पलायनविषयक उनसठवाँ अध्याय पूरा हुआ॥५९॥
</details>
