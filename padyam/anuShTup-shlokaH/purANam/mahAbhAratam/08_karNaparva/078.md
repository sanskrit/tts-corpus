+++
title_full = "078 कर्णके द्वारा पाण्डव-सेनाका संहार और पलायन"
title = "०७८"

+++

<details><summary>भागसूचना</summary>

अष्टसप्ततितमोऽध्यायः
</details>

<details><summary>सूचना (हिन्दी)</summary>

कर्णके द्वारा पाण्डव-सेनाका संहार और पलायन
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

ततो भग्नेषु सैन्येषु भीमसेनेन संयुगे।  
दुर्योधनोऽब्रवीत् किं नु सौबलो वापि संजय ॥ १ ॥  
कर्णो वा जयतां श्रेष्ठो योधा वा मामका युधि।  
कृपो वा कृतवर्मा वा द्रौणिर्दुःशासनोऽपि वा ॥ २ ॥
</details>

<details><summary>मूलम्</summary>

ततो भग्नेषु सैन्येषु भीमसेनेन संयुगे।  
दुर्योधनोऽब्रवीत् किं नु सौबलो वापि संजय ॥ १ ॥  
कर्णो वा जयतां श्रेष्ठो योधा वा मामका युधि।  
कृपो वा कृतवर्मा वा द्रौणिर्दुःशासनोऽपि वा ॥ २ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! युद्धस्थलमें भीमसेनके द्वारा जब कौरवसेनाएँ भगा दी गयीं, तब दुर्योधन, शकुनि, विजयी वीरोंमें श्रेष्ठ कर्ण, मेरे अन्य योद्धा कृपाचार्य, कृतवर्मा, अश्वत्थामा अथवा दुःशासनने क्या कहा?॥
</details>

<details open><summary>विश्वास-प्रस्तुतिः</summary>

अत्यद्भुतमहं मन्ये पाण्डवेयस्य विक्रमम्।  
यदेकः समरे सर्वान् योधयामास मामकान् ॥ ३ ॥
</details>

<details><summary>मूलम्</summary>

अत्यद्भुतमहं मन्ये पाण्डवेयस्य विक्रमम्।  
यदेकः समरे सर्वान् योधयामास मामकान् ॥ ३ ॥
</details>

<details><summary>अनुवाद (हिन्दी)</summary>

मैं पाण्डुनन्दन भीमसेनका पराक्रम बड़ा अद्भुत मानता हूँ कि उन्होंने अकेले ही समरांगणमें मेरे समस्त योद्धाओंके साथ युद्ध किया॥३॥
</details>

<details open><summary>विश्वास-प्रस्तुतिः</summary>

यथाप्रतिज्ञं योधानां राधेयः कृतवानपि।  
कुरूणामथ सर्वेषां कर्णः शत्रुनिषूदनः ॥ ४ ॥  
शर्म वर्म प्रतिष्ठा च जीविताशा च संजय।
</details>

<details><summary>मूलम्</summary>

यथाप्रतिज्ञं योधानां राधेयः कृतवानपि।  
कुरूणामथ सर्वेषां कर्णः शत्रुनिषूदनः ॥ ४ ॥  
शर्म वर्म प्रतिष्ठा च जीविताशा च संजय।
</details>

<details><summary>अनुवाद (हिन्दी)</summary>

शत्रुसूदन राधापुत्र कर्णने भी अपनी प्रतिज्ञाके अनुसार सारा कार्य किया। संजय! वही समस्त कौरव-योद्धाओंका कल्याणकारी आश्रय, कवचके समान संरक्षक, प्रतिष्ठा और जीवनकी आशा था॥४॥
</details>

<details open><summary>विश्वास-प्रस्तुतिः</summary>

तत् प्रभग्नं बलं दृष्ट्‌वा कौन्तेयेनामितौजसा ॥ ५ ॥  
राधेयो वाप्याधिरथिः कर्णः किमकरोद् युधि।  
पुत्रा वा मम दुर्धर्षा राजानो वा महारथाः।  
एतन्मे सर्वमाचक्ष्व कुशलो ह्यसि संजय ॥ ६ ॥
</details>

<details><summary>मूलम्</summary>

तत् प्रभग्नं बलं दृष्ट्‌वा कौन्तेयेनामितौजसा ॥ ५ ॥  
राधेयो वाप्याधिरथिः कर्णः किमकरोद् युधि।  
पुत्रा वा मम दुर्धर्षा राजानो वा महारथाः।  
एतन्मे सर्वमाचक्ष्व कुशलो ह्यसि संजय ॥ ६ ॥
</details>

<details><summary>अनुवाद (हिन्दी)</summary>

अमिततेजस्वी कुन्तीपुत्र भीमसेनके द्वारा अपनी सेनाको भगायी गयी देख अधिरथ और राधाके पुत्र कर्णने युद्धमें कौन-सा पराक्रम किया? मेरे पुत्रों अथवा महारथी दुर्धर्ष नरेशोंने क्या किया? संजय! यह सब वृत्तान्त मुझे बताओ; क्योंकि तुम कथा कहनेमें कुशल हो॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

अपराह्णे महाराज सूतपुत्रः प्रतापवान्।  
जघान सोमकान् सर्वान् भीमसेनस्य पश्यतः ॥ ७ ॥
</details>

<details><summary>मूलम्</summary>

अपराह्णे महाराज सूतपुत्रः प्रतापवान्।  
जघान सोमकान् सर्वान् भीमसेनस्य पश्यतः ॥ ७ ॥
</details>

<details><summary>अनुवाद (हिन्दी)</summary>

_संजय बोला—_ महाराज! प्रतापी सूतपुत्रने अपराह्ण-कालमें भीमसेनके देखते-देखते समस्त सोमकोंका संहार कर डाला॥७॥
</details>

<details open><summary>विश्वास-प्रस्तुतिः</summary>

भीमोऽप्यतिबलं सैन्यं धार्तराष्ट्रं व्यपोथयत्।  
अथ कर्णोऽब्रवीच्छल्यं पञ्चालान् प्रापयस्व माम् ॥ ८ ॥
</details>

<details><summary>मूलम्</summary>

भीमोऽप्यतिबलं सैन्यं धार्तराष्ट्रं व्यपोथयत्।  
अथ कर्णोऽब्रवीच्छल्यं पञ्चालान् प्रापयस्व माम् ॥ ८ ॥
</details>

<details><summary>अनुवाद (हिन्दी)</summary>

इसी प्रकार भीमसेनने भी कौरवोंकी अत्यन्त बलवती सेनाको मार गिराया। तत्पश्चात् कर्णने शल्यसे कहा—‘मुझे पांचालोंके पास ले चलो’॥८॥
</details>

<details open><summary>विश्वास-प्रस्तुतिः</summary>

द्राव्यमाणं बलं दृष्ट्‌वा भीमसेनेन धीमता।  
यन्तारमब्रवीत् कर्णः पञ्चालानेव मां वह ॥ ९ ॥
</details>

<details><summary>मूलम्</summary>

द्राव्यमाणं बलं दृष्ट्‌वा भीमसेनेन धीमता।  
यन्तारमब्रवीत् कर्णः पञ्चालानेव मां वह ॥ ९ ॥
</details>

<details><summary>अनुवाद (हिन्दी)</summary>

बुद्धिमान् भीमसेनके द्वारा कौरव-सेनाको भगायी जाती देख रथी कर्णने सारथि शल्यसे कहा—‘मुझे पांचालोंकी ओर ही ले चलो’॥९॥
</details>

<details open><summary>विश्वास-प्रस्तुतिः</summary>

मद्रराजस्ततः शल्यः श्वेतानश्वान् महाजवान्।  
प्राहिणोच्चेदिपञ्चालान् करूषांश्च महाबलः ॥ १० ॥
</details>

<details><summary>मूलम्</summary>

मद्रराजस्ततः शल्यः श्वेतानश्वान् महाजवान्।  
प्राहिणोच्चेदिपञ्चालान् करूषांश्च महाबलः ॥ १० ॥
</details>

<details><summary>अनुवाद (हिन्दी)</summary>

तब महाबली मद्रराज शल्यने महान् वेगशाली श्वेत अश्वोंको चेदि, पांचाल और करूषोंकी ओर हाँक दिया॥१०॥
</details>

<details open><summary>विश्वास-प्रस्तुतिः</summary>

प्रविश्य च महत् सैन्यं शल्यः परबलार्दनः।  
न्ययच्छत् तुरगान् हृष्टो यत्र यत्रैच्छदग्रणीः ॥ ११ ॥
</details>

<details><summary>मूलम्</summary>

प्रविश्य च महत् सैन्यं शल्यः परबलार्दनः।  
न्ययच्छत् तुरगान् हृष्टो यत्र यत्रैच्छदग्रणीः ॥ ११ ॥
</details>

<details><summary>अनुवाद (हिन्दी)</summary>

शत्रु-सेनाको पीड़ित करनेवाले शल्यने उस विशाल सेनामें प्रवेश करके जहाँ सेनापतिकी इच्छा हुई, वहीं बड़े हर्षके साथ घोड़ोंको रोक दिया॥११॥
</details>

<details open><summary>विश्वास-प्रस्तुतिः</summary>

तं रथं मेघसंकाशं वैयाघ्रपरिवारणम्।  
संदृश्य पाण्डुपञ्चालास्त्रस्ता ह्यासन्‌ विशाम्पते ॥ १२ ॥
</details>

<details><summary>मूलम्</summary>

तं रथं मेघसंकाशं वैयाघ्रपरिवारणम्।  
संदृश्य पाण्डुपञ्चालास्त्रस्ता ह्यासन्‌ विशाम्पते ॥ १२ ॥
</details>

<details><summary>अनुवाद (हिन्दी)</summary>

प्रजानाथ! व्याघ्रचर्मसे आच्छादित और मेघगर्जनके समान गम्भीर घोष करनेवाले उस रथको देखकर पाण्डव तथा पांचाल-सैनिक त्रस्त हो उठे॥१२॥
</details>

<details open><summary>विश्वास-प्रस्तुतिः</summary>

ततो रथस्य निनदः प्रादुरासीन्महारणे।  
पर्जन्यसमनिर्घोषः पर्वतस्येव दीर्यतः ॥ १३ ॥
</details>

<details><summary>मूलम्</summary>

ततो रथस्य निनदः प्रादुरासीन्महारणे।  
पर्जन्यसमनिर्घोषः पर्वतस्येव दीर्यतः ॥ १३ ॥
</details>

<details><summary>अनुवाद (हिन्दी)</summary>

तदनन्तर उस महायुद्धमें फटते हुए पर्वत और गर्जते हुए मेघके समान उसके रथका गम्भीर घोष प्रकट हुआ॥
</details>

<details open><summary>विश्वास-प्रस्तुतिः</summary>

ततः शरशतैस्तीक्ष्णैः कर्ण आकर्णनिःसृतैः।  
जघान पाण्डवबलं शतशोऽथ सहस्रशः ॥ १४ ॥
</details>

<details><summary>मूलम्</summary>

ततः शरशतैस्तीक्ष्णैः कर्ण आकर्णनिःसृतैः।  
जघान पाण्डवबलं शतशोऽथ सहस्रशः ॥ १४ ॥
</details>

<details><summary>अनुवाद (हिन्दी)</summary>

तत्पश्चात् कर्णने कानतक खींचकर छोड़े गये सैकड़ों तीखे बाणोंद्वारा पाण्डव-सेनाके सैकड़ों और हजारों वीरोंका संहार कर डाला॥१४॥
</details>

<details open><summary>विश्वास-प्रस्तुतिः</summary>

तं तथा समरे कर्म कुर्वाणमपराजितम्।  
परिवव्रुर्महेष्वासाः पाण्डवानां महारथाः ॥ १५ ॥
</details>

<details><summary>मूलम्</summary>

तं तथा समरे कर्म कुर्वाणमपराजितम्।  
परिवव्रुर्महेष्वासाः पाण्डवानां महारथाः ॥ १५ ॥
</details>

<details><summary>अनुवाद (हिन्दी)</summary>

संग्राममें ऐसा पराक्रम प्रकट करनेवाले उस अपराजित वीरको महाधनुर्धर पाण्डव महारथियोंने चारों ओरसे घेर लिया॥१५॥
</details>

<details open><summary>विश्वास-प्रस्तुतिः</summary>

तं शिखण्डी च भीमश्च धृष्टद्युम्नश्च पार्षतः।  
नकुलः सहदेवश्च द्रौपदेयाश्च सात्यकिः ॥ १६ ॥  
परिवव्रुर्जिघांसन्तो राधेयं शरवृष्टिभिः ।
</details>

<details><summary>मूलम्</summary>

तं शिखण्डी च भीमश्च धृष्टद्युम्नश्च पार्षतः।  
नकुलः सहदेवश्च द्रौपदेयाश्च सात्यकिः ॥ १६ ॥  
परिवव्रुर्जिघांसन्तो राधेयं शरवृष्टिभिः ।
</details>

<details><summary>अनुवाद (हिन्दी)</summary>

शिखण्डी, भीमसेन, द्रुपदकुमार धृष्टद्युम्न, नकुल-सहदेव, द्रौपदीके पाँचों पुत्र और सात्यकिने अपने बाणोंकी वर्षाद्वारा राधापुत्र कर्णको मार डालनेकी इच्छासे उसे सब ओरसे घेर लिया॥१६॥
</details>

<details open><summary>विश्वास-प्रस्तुतिः</summary>

सात्यकिस्तु तदा कर्णं विंशत्या निशितैः शरैः ॥ १७ ॥  
अताडयद् रणे शूरो जत्रुदेशे नरोत्तमः।
</details>

<details><summary>मूलम्</summary>

सात्यकिस्तु तदा कर्णं विंशत्या निशितैः शरैः ॥ १७ ॥  
अताडयद् रणे शूरो जत्रुदेशे नरोत्तमः।
</details>

<details><summary>अनुवाद (हिन्दी)</summary>

उस समय शूरवीर नरश्रेष्ठ सात्यकिने रणभूमिमें बीस पैने बाणोंद्वारा कर्णके गलेकी हँसलीपर प्रहार किया॥
</details>

<details open><summary>विश्वास-प्रस्तुतिः</summary>

शिखण्डी पञ्चविंशत्या धृष्टद्युम्नश्च सप्तभिः ॥ १८ ॥  
द्रौपदेयाश्चतुःषष्ट्या सहदेवश्च सप्तभिः ।  
नकुलश्च शतेनाजौ कर्णं विव्याध सायकैः ॥ १९ ॥
</details>

<details><summary>मूलम्</summary>

शिखण्डी पञ्चविंशत्या धृष्टद्युम्नश्च सप्तभिः ॥ १८ ॥  
द्रौपदेयाश्चतुःषष्ट्या सहदेवश्च सप्तभिः ।  
नकुलश्च शतेनाजौ कर्णं विव्याध सायकैः ॥ १९ ॥
</details>

<details><summary>अनुवाद (हिन्दी)</summary>

शिखण्डीने पचीस, धृष्टद्युम्नने सात, द्रौपदीके पुत्रोंने चौंसठ, सहदेवने सात और नकुलने सौ बाणोंद्वारा कर्णको युद्धमें घायल कर दिया॥१८-१९॥
</details>

<details open><summary>विश्वास-प्रस्तुतिः</summary>

भीमसेनस्तु राधेयं नवत्या नतपर्वणाम्।  
विव्याध समरे क्रुद्धो जत्रुदेशे महाबलः ॥ २० ॥
</details>

<details><summary>मूलम्</summary>

भीमसेनस्तु राधेयं नवत्या नतपर्वणाम्।  
विव्याध समरे क्रुद्धो जत्रुदेशे महाबलः ॥ २० ॥
</details>

<details><summary>अनुवाद (हिन्दी)</summary>

तदनन्तर महाबली भीमसेनने समरभूमिमें कुपित हो राधापुत्र कर्णके गलेकी हँसलीपर झुकी हुई गाँठवाले नब्बे बाणोंका प्रहार किया॥२०॥
</details>

<details open><summary>विश्वास-प्रस्तुतिः</summary>

अथ प्रहस्याधिरथिर्व्याक्षिपद् धनुरुत्तमम् ।  
मुमोच निशितान् बाणान् पीडयन् सुमहाबलः ॥ २१ ॥
</details>

<details><summary>मूलम्</summary>

अथ प्रहस्याधिरथिर्व्याक्षिपद् धनुरुत्तमम् ।  
मुमोच निशितान् बाणान् पीडयन् सुमहाबलः ॥ २१ ॥
</details>

<details><summary>अनुवाद (हिन्दी)</summary>

तब अधिरथपुत्र बहाबली कर्णने हँसकर अपने उत्तम धनुषकी टंकार की और उन सबको पीड़ा देते हुए उनपर पैने बाणोंका प्रहार आरम्भ किया॥२१॥
</details>

<details open><summary>विश्वास-प्रस्तुतिः</summary>

तान् प्रत्यविध्यद् राधेयः पञ्चभिः पञ्चभिः शरैः।  
सात्यकेस्तु धनुश्छित्त्वा ध्वजं च भरतर्षभ ॥ २२ ॥  
तं तथा नवभिर्बाणैराजघान स्तनान्तरे।
</details>

<details><summary>मूलम्</summary>

तान् प्रत्यविध्यद् राधेयः पञ्चभिः पञ्चभिः शरैः।  
सात्यकेस्तु धनुश्छित्त्वा ध्वजं च भरतर्षभ ॥ २२ ॥  
तं तथा नवभिर्बाणैराजघान स्तनान्तरे।
</details>

<details><summary>अनुवाद (हिन्दी)</summary>

भरतश्रेष्ठ! राधापुत्र कर्णने पाँच-पाँच बाणोंसे उन सबको घायल कर दिया। फिर सात्यकिका ध्वज और धनुष काटकर उनकी छातीमें नौ बाणोंका प्रहार किया॥
</details>

<details open><summary>विश्वास-प्रस्तुतिः</summary>

भीमसेनं ततः क्रुद्धो विव्याध त्रिंशता शरैः ॥ २३ ॥  
सहदेवस्य भल्लेन ध्वजं चिच्छेद मारिष।
</details>

<details><summary>मूलम्</summary>

भीमसेनं ततः क्रुद्धो विव्याध त्रिंशता शरैः ॥ २३ ॥  
सहदेवस्य भल्लेन ध्वजं चिच्छेद मारिष।
</details>

<details><summary>अनुवाद (हिन्दी)</summary>

आर्य! तदनन्तर क्रोधमें भरे हुए कर्णने भीमसेनको तीस बाणोंसे घायल किया और एक भल्लसे सहदेवकी ध्वजा काट डाली॥२३॥
</details>

<details open><summary>विश्वास-प्रस्तुतिः</summary>

सारथिं च त्रिभिर्बाणैराजघान परंतपः ॥ २४ ॥  
विरथान् द्रौपदेयांश्च चकार भरतर्षभ।  
अक्ष्णोर्निमेषमात्रेण तदद्भुतमिवाभवत् ॥ २५ ॥
</details>

<details><summary>मूलम्</summary>

सारथिं च त्रिभिर्बाणैराजघान परंतपः ॥ २४ ॥  
विरथान् द्रौपदेयांश्च चकार भरतर्षभ।  
अक्ष्णोर्निमेषमात्रेण तदद्भुतमिवाभवत् ॥ २५ ॥
</details>

<details><summary>अनुवाद (हिन्दी)</summary>

इतना ही नहीं, शत्रुओंको संताप देनेवाले कर्णने तीन बाणोंसे सहदेवके सारथिको भी मार डाला और पलक मारते-मारते द्रौपदीके पुत्रोंको रथहीन कर दिया। भरतश्रेष्ठ! वह अद्भुत-सा कार्य हुआ॥२४-२५॥
</details>

<details open><summary>विश्वास-प्रस्तुतिः</summary>

विमुखीकृत्य तान् सर्वान् शरैः संनतपर्वभिः।  
पञ्चालानहनच्छूरांश्चेदीनां च महारथान् ॥ २६ ॥
</details>

<details><summary>मूलम्</summary>

विमुखीकृत्य तान् सर्वान् शरैः संनतपर्वभिः।  
पञ्चालानहनच्छूरांश्चेदीनां च महारथान् ॥ २६ ॥
</details>

<details><summary>अनुवाद (हिन्दी)</summary>

उसने झुकी हुई गाँठवाले बाणोंसे उन समस्त वीरोंको युद्धसे विमुख करके पांचालवीरों और चेदि-देशीय महारथियोंको मारना आरम्भ किया॥२६॥
</details>

<details open><summary>विश्वास-प्रस्तुतिः</summary>

ते वध्यमानाः समरे चेदिमत्स्या विशाम्पते।  
कर्णमेकमभिद्रुत्य शरसङ्घैः समार्पयन् ॥ २७ ॥
</details>

<details><summary>मूलम्</summary>

ते वध्यमानाः समरे चेदिमत्स्या विशाम्पते।  
कर्णमेकमभिद्रुत्य शरसङ्घैः समार्पयन् ॥ २७ ॥
</details>

<details><summary>अनुवाद (हिन्दी)</summary>

प्रजानाथ! समरमें घायल होते हुए भी चेदि और मत्स्य देशके वीरोंने एकमात्र कर्णपर धावा करके उसे बाण-समूहोंसे ढक दिया॥२७॥
</details>

<details open><summary>विश्वास-प्रस्तुतिः</summary>

तान् जघान शितैर्बाणैः सूतपुत्रो महारथः।  
ते वध्यमानाः समरे चेदिमत्स्या विशाम्पते ॥ २८ ॥  
प्राद्रवन्त रणे भीताः सिंहत्रस्ता मृगा इव।
</details>

<details><summary>मूलम्</summary>

तान् जघान शितैर्बाणैः सूतपुत्रो महारथः।  
ते वध्यमानाः समरे चेदिमत्स्या विशाम्पते ॥ २८ ॥  
प्राद्रवन्त रणे भीताः सिंहत्रस्ता मृगा इव।
</details>

<details><summary>अनुवाद (हिन्दी)</summary>

महारथी सूतपुत्रने पैने बाणोंसे उन सबको घायल कर दिया। प्रजानाथ! समरमें मारे जाते हुए चेदि और मत्स्य देशके वीर सिंहसे डरे हुए मृगोंके समान रणभूमिमें कर्णसे भयभीत हो भागने लगे॥२८॥
</details>

<details open><summary>विश्वास-प्रस्तुतिः</summary>

एतदत्यद्भुतं कर्म दृष्टवानस्मि भारत ॥ २९ ॥  
यदेकः समरे शूरान् सूतपुत्रः प्रतापवान्।  
यतमानान् परं शक्त्या योधयानांश्च धन्विनः ॥ ३० ॥  
पाण्डवेयान् महाराज शरैर्वारितवान् रणे।
</details>

<details><summary>मूलम्</summary>

एतदत्यद्भुतं कर्म दृष्टवानस्मि भारत ॥ २९ ॥  
यदेकः समरे शूरान् सूतपुत्रः प्रतापवान्।  
यतमानान् परं शक्त्या योधयानांश्च धन्विनः ॥ ३० ॥  
पाण्डवेयान् महाराज शरैर्वारितवान् रणे।
</details>

<details><summary>अनुवाद (हिन्दी)</summary>

भारत! महाराज! यह अद्भुत पराक्रम मैंने अपनी आँखों देखा था कि अकेले प्रतापी सूतपुत्रने समरांगणमें पूरी शक्ति लगाकर प्रयत्नपूर्वक युद्ध करनेवाले पाण्डव-पक्षीय धनुर्धर वीरोंको अपने बाणोंद्वारा रणभूमिमें आगे बढ़नेसे रोक दिया॥
</details>

<details open><summary>विश्वास-प्रस्तुतिः</summary>

तत्र भारत कर्णस्य लाघवेन महात्मनः ॥ ३१ ॥  
तुतुषुर्देवताः सर्वाः सिद्धाश्च सह चारणैः।
</details>

<details><summary>मूलम्</summary>

तत्र भारत कर्णस्य लाघवेन महात्मनः ॥ ३१ ॥  
तुतुषुर्देवताः सर्वाः सिद्धाश्च सह चारणैः।
</details>

<details><summary>अनुवाद (हिन्दी)</summary>

भरतनन्दन! वहाँ महामनस्वी कर्णकी फुर्ती देखकर चारणोंसहित सिद्धगण और सम्पूर्ण देवता बहुत संतुष्ट हुए॥
</details>

<details open><summary>विश्वास-प्रस्तुतिः</summary>

अपूजयन् महेष्वासा धार्तराष्ट्रा नरोत्तमम् ॥ ३२ ॥  
कर्णं रथवरश्रेष्ठं श्रेष्ठं सर्वधनुष्मताम्।
</details>

<details><summary>मूलम्</summary>

अपूजयन् महेष्वासा धार्तराष्ट्रा नरोत्तमम् ॥ ३२ ॥  
कर्णं रथवरश्रेष्ठं श्रेष्ठं सर्वधनुष्मताम्।
</details>

<details><summary>अनुवाद (हिन्दी)</summary>

धृतराष्ट्रके महाधनुर्धर पुत्र सम्पूर्ण धनुर्धरों तथा रथियोंमें श्रेष्ठ नरोत्तम कर्णकी भूरि-भूरि प्रशंसा करने लगे॥
</details>

<details open><summary>विश्वास-प्रस्तुतिः</summary>

ततः कर्णो महाराज ददाह रिपुवाहिनीम् ॥ ३३ ॥  
कक्षमिद्धो यथा वह्निर्निदाघे ज्वलितो महान्।
</details>

<details><summary>मूलम्</summary>

ततः कर्णो महाराज ददाह रिपुवाहिनीम् ॥ ३३ ॥  
कक्षमिद्धो यथा वह्निर्निदाघे ज्वलितो महान्।
</details>

<details><summary>अनुवाद (हिन्दी)</summary>

महाराज! जैसे ग्रीष्म-ऋतुमें अत्यन्त प्रज्वलित हुई आग सूखे काठ एवं घास-फूसको जला देती है, उसी प्रकार कर्ण शत्रुसेनाको दग्ध करने लगा॥३३॥
</details>

<details open><summary>विश्वास-प्रस्तुतिः</summary>

ते वध्यमानाः कर्णेन पाण्डवेयास्ततस्ततः ॥ ३४ ॥  
प्राद्रवन्त रणे भीताः कर्णं दृष्ट्‌वा महारथम्।
</details>

<details><summary>मूलम्</summary>

ते वध्यमानाः कर्णेन पाण्डवेयास्ततस्ततः ॥ ३४ ॥  
प्राद्रवन्त रणे भीताः कर्णं दृष्ट्‌वा महारथम्।
</details>

<details><summary>अनुवाद (हिन्दी)</summary>

कर्णके द्वारा मारे जाते हुए पाण्डवसैनिक रणभूमिमें उस महारथी वीरको देखते ही भयभीत हो जहाँ-तहाँसे भागने लगे॥३४॥
</details>

<details open><summary>विश्वास-प्रस्तुतिः</summary>

तत्राक्रन्दो महानासीत् पञ्चालानां महारणे ॥ ३५ ॥  
वध्यतां सायकैस्तीक्ष्णैः कर्णचापवरच्युतैः ।
</details>

<details><summary>मूलम्</summary>

तत्राक्रन्दो महानासीत् पञ्चालानां महारणे ॥ ३५ ॥  
वध्यतां सायकैस्तीक्ष्णैः कर्णचापवरच्युतैः ।
</details>

<details><summary>अनुवाद (हिन्दी)</summary>

कर्णके धनुषसे छूटे हुए तीखे बाणोंद्वारा मारे जानेवाले पांचालोंका महान् आर्तनाद उस महासमरमें गूँजने लगा॥
</details>

<details open><summary>विश्वास-प्रस्तुतिः</summary>

तेन शब्देन वित्रस्ता पाण्डवानां महाचमूः ॥ ३६ ॥  
कर्णमेकं रणे योधं मेनिरे तत्र शात्रवाः।
</details>

<details><summary>मूलम्</summary>

तेन शब्देन वित्रस्ता पाण्डवानां महाचमूः ॥ ३६ ॥  
कर्णमेकं रणे योधं मेनिरे तत्र शात्रवाः।
</details>

<details><summary>अनुवाद (हिन्दी)</summary>

उस घोर शब्दसे पाण्डवोंकी विशाल सेना भयभीत हो उठी। शत्रुओंके सभी सैनिक रणभूमिमें एकमात्र कर्णको ही सर्वश्रेष्ठ योद्धा मानने लगे॥३६॥
</details>

<details open><summary>विश्वास-प्रस्तुतिः</summary>

तत्राद्भुतं पुनश्चक्रे राधेयः शत्रुकर्शनः ॥ ३७ ॥  
यदेनं पाण्डवाः सर्वे न शेकुरभिवीक्षितुम्।
</details>

<details><summary>मूलम्</summary>

तत्राद्भुतं पुनश्चक्रे राधेयः शत्रुकर्शनः ॥ ३७ ॥  
यदेनं पाण्डवाः सर्वे न शेकुरभिवीक्षितुम्।
</details>

<details><summary>अनुवाद (हिन्दी)</summary>

शत्रुसूदन राधापुत्रने पुनः वहाँ अद्भुत पराक्रम प्रकट किया, जिससे समस्त पाण्डव-योद्धा उसकी ओर आँख उठाकर देख भी नहीं सके॥३७॥
</details>

<details open><summary>विश्वास-प्रस्तुतिः</summary>

यथौघः पर्वतश्रेष्ठमासाद्याभिप्रदीर्यते ॥ ३८ ॥  
तथा तत् पाण्डवं सैन्यं कर्णमासाद्य दीर्यते।
</details>

<details><summary>मूलम्</summary>

यथौघः पर्वतश्रेष्ठमासाद्याभिप्रदीर्यते ॥ ३८ ॥  
तथा तत् पाण्डवं सैन्यं कर्णमासाद्य दीर्यते।
</details>

<details><summary>अनुवाद (हिन्दी)</summary>

जैसे जलका महान् प्रवाह किसी ऊँचे पर्वतसे टकराकर कई धाराओंमें बँट जाता है, उसी प्रकार पाण्डवसेना कर्णके पास पहुँचकर तितर-बितर हो जाती थी॥३८॥
</details>

<details open><summary>विश्वास-प्रस्तुतिः</summary>

कर्णोऽपि समरे राजन् विधूमोऽग्निरिव ज्वलन् ॥ ३९ ॥  
दहंस्तस्थौ महाबाहुः पाण्डवानां महाचमूम्।
</details>

<details><summary>मूलम्</summary>

कर्णोऽपि समरे राजन् विधूमोऽग्निरिव ज्वलन् ॥ ३९ ॥  
दहंस्तस्थौ महाबाहुः पाण्डवानां महाचमूम्।
</details>

<details><summary>अनुवाद (हिन्दी)</summary>

राजन्! समरांगणमें धूमरहित अग्निके समान प्रज्वलित होनेवाला महाबाहु कर्ण भी पाण्डवोंकी विशाल सेनाको दग्ध करता हुआ स्थिरभावसे खड़ा रहा॥३९॥
</details>

<details open><summary>विश्वास-प्रस्तुतिः</summary>

शिरांसि च महाराज कर्णांश्चैव सकुण्डलान् ॥ ४० ॥  
बाहूंश्च वीरो वीराणां चिच्छेद लघु चेषुभिः।
</details>

<details><summary>मूलम्</summary>

शिरांसि च महाराज कर्णांश्चैव सकुण्डलान् ॥ ४० ॥  
बाहूंश्च वीरो वीराणां चिच्छेद लघु चेषुभिः।
</details>

<details><summary>अनुवाद (हिन्दी)</summary>

महाराज! वीर कर्णने बाणोंद्वारा पाण्डव-पक्षके वीरोंके मस्तक, कुण्डलसहित कान तथा भुजाएँ शीघ्रता-पूर्वक काट डालीं॥४०॥
</details>

<details open><summary>विश्वास-प्रस्तुतिः</summary>

हस्तिदन्तत्सरून्‌ खड्‌गान् ध्वजान् शक्तीर्हयान् गजान् ॥ ४१ ॥  
रथांश्च विविधान् राजन् पताका व्यजनानि च।  
अक्षं च युगयोक्त्राणि चक्राणि विविधानि च ॥ ४२ ॥  
चिच्छेद बहुधा कर्णो योधव्रतमनुष्ठितः।
</details>

<details><summary>मूलम्</summary>

हस्तिदन्तत्सरून्‌ खड्‌गान् ध्वजान् शक्तीर्हयान् गजान् ॥ ४१ ॥  
रथांश्च विविधान् राजन् पताका व्यजनानि च।  
अक्षं च युगयोक्त्राणि चक्राणि विविधानि च ॥ ४२ ॥  
चिच्छेद बहुधा कर्णो योधव्रतमनुष्ठितः।
</details>

<details><summary>अनुवाद (हिन्दी)</summary>

राजन्! योद्धाओंके व्रतका पालन करनेवाले कर्णने हाथीदाँतकी बनी हुई मूठवाले खड्‌गों, ध्वजों, शक्तियों, घोड़ों, हाथियों, नाना प्रकारके रथों, पताकाओं, व्यजनों, धुरों, जूओं, जोतों और भाँति-भाँतिके पहियोंके टुकड़े-टुकड़े कर डाले॥४१-४२॥
</details>

<details open><summary>विश्वास-प्रस्तुतिः</summary>

तत्र भारत कर्णेन निहतैर्गजवाजिभिः ॥ ४३ ॥  
अगम्यरूपा पृथिवी मांसशोणितकर्दमा ।
</details>

<details><summary>मूलम्</summary>

तत्र भारत कर्णेन निहतैर्गजवाजिभिः ॥ ४३ ॥  
अगम्यरूपा पृथिवी मांसशोणितकर्दमा ।
</details>

<details><summary>अनुवाद (हिन्दी)</summary>

भारत! वहाँ कर्णद्वारा मारे गये हाथियों और घोड़ोंकी लाशोंसे पृथ्वीपर चलना असम्भव हो गया। रक्त और मांसकी कीच जम गयी॥४३॥
</details>

<details open><summary>विश्वास-प्रस्तुतिः</summary>

विषमं च समं चैव हतैरश्वपदातिभिः ॥ ४४ ॥  
रथैश्च कुञ्जरैश्चैव न प्राज्ञायत किञ्चन।
</details>

<details><summary>मूलम्</summary>

विषमं च समं चैव हतैरश्वपदातिभिः ॥ ४४ ॥  
रथैश्च कुञ्जरैश्चैव न प्राज्ञायत किञ्चन।
</details>

<details><summary>अनुवाद (हिन्दी)</summary>

मरे हुए घोड़ों, पैदलों, रथों और हाथियोंसे पट जानेके कारण वहाँकी ऊँची-नीची भूमिका कुछ पता नहीं लगता था॥
</details>

<details open><summary>विश्वास-प्रस्तुतिः</summary>

नापि स्वे न परे योधाः प्राज्ञायन्त परस्परम् ॥ ४५ ॥  
घोरे शरान्धकारे तु कर्णास्त्रे च विजृम्भिते।
</details>

<details><summary>मूलम्</summary>

नापि स्वे न परे योधाः प्राज्ञायन्त परस्परम् ॥ ४५ ॥  
घोरे शरान्धकारे तु कर्णास्त्रे च विजृम्भिते।
</details>

<details><summary>अनुवाद (हिन्दी)</summary>

कर्णका अस्त्र जब वेगपूर्वक बढ़ने लगा तो वहाँ बाणोंसे घोर अन्धकार छा गया। उसमें अपने और शत्रुपक्षके योद्धा परस्पर पहचाने नहीं जाते थे॥४५॥
</details>

<details open><summary>विश्वास-प्रस्तुतिः</summary>

राधेयचापनिर्मुक्तैः शरैः काञ्चनभूषणैः ॥ ४६ ॥  
संछादिता महाराज पाण्डवानां महारथाः।
</details>

<details><summary>मूलम्</summary>

राधेयचापनिर्मुक्तैः शरैः काञ्चनभूषणैः ॥ ४६ ॥  
संछादिता महाराज पाण्डवानां महारथाः।
</details>

<details><summary>अनुवाद (हिन्दी)</summary>

महाराज! राधापुत्रके धनुषसे छूटे हुए सुवर्णभूषित बाणोंद्वारा समस्त पाण्डव महारथी आच्छादित हो गये॥
</details>

<details open><summary>विश्वास-प्रस्तुतिः</summary>

ते पाण्डवेयाः समरे राधेयेन पुनः पुनः ॥ ४७ ॥  
अभज्यन्त महाराज यतमाना महारथाः।
</details>

<details><summary>मूलम्</summary>

ते पाण्डवेयाः समरे राधेयेन पुनः पुनः ॥ ४७ ॥  
अभज्यन्त महाराज यतमाना महारथाः।
</details>

<details><summary>अनुवाद (हिन्दी)</summary>

महाराज! समरभूमिमें प्रयत्नपूर्वक युद्ध करनेवाले पाण्डवपक्षके महारथी राधापुत्र कर्णके द्वारा बारंबार भागनेको विवश कर दिये जाते थे॥४७॥
</details>

<details open><summary>विश्वास-प्रस्तुतिः</summary>

मृगसङ्घान् यथा क्रुद्धः सिंहो द्रावयते वने ॥ ४८ ॥  
पञ्चालानां रथश्रेष्ठान् द्रावयन् शात्रवांस्तथा।  
कर्णस्तु समरे योधांस्त्रासयन् सुमहायशाः ॥ ४९ ॥  
कालयामास तत् सैन्यं यथा पशुगणान् वृकः।
</details>

<details><summary>मूलम्</summary>

मृगसङ्घान् यथा क्रुद्धः सिंहो द्रावयते वने ॥ ४८ ॥  
पञ्चालानां रथश्रेष्ठान् द्रावयन् शात्रवांस्तथा।  
कर्णस्तु समरे योधांस्त्रासयन् सुमहायशाः ॥ ४९ ॥  
कालयामास तत् सैन्यं यथा पशुगणान् वृकः।
</details>

<details><summary>अनुवाद (हिन्दी)</summary>

जैसे वनमें कुपित हुआ सिंह मृगसमूहोंको खदेड़ता रहता है, उसी प्रकार शत्रुपक्षके पांचाल महारथियोंको भगाता हुआ महायशस्वी कर्ण समरांगणमें समस्त योद्धाओंको त्रास देने लगा। जैसे भेड़िया पशुसमूहोंको भयभीत करके भगा देता है, उसी प्रकार कर्णने पाण्डवसेनाको खदेड़ दिया॥
</details>

<details open><summary>विश्वास-प्रस्तुतिः</summary>

दृष्ट्‌वा तु पाण्डवीं सेनां धार्तराष्ट्राः पराङ्‌मुखीम् ॥ ५० ॥  
तत्राजग्मुर्महेष्वासा रुवन्तो भैरवान् रवान्।
</details>

<details><summary>मूलम्</summary>

दृष्ट्‌वा तु पाण्डवीं सेनां धार्तराष्ट्राः पराङ्‌मुखीम् ॥ ५० ॥  
तत्राजग्मुर्महेष्वासा रुवन्तो भैरवान् रवान्।
</details>

<details><summary>अनुवाद (हिन्दी)</summary>

पाण्डव-सेनाको युद्धसे विमुख हुई देख आपके महाधनुर्धर पुत्र भीषण गर्जना करते हुए वहाँ आ पहुँचे॥
</details>

<details open><summary>विश्वास-प्रस्तुतिः</summary>

दुर्योधनो हि राजेन्द्र मुदा परमया युतः ॥ ५१ ॥  
वादयामास संहृष्टो नानावाद्यानि सर्वशः।
</details>

<details><summary>मूलम्</summary>

दुर्योधनो हि राजेन्द्र मुदा परमया युतः ॥ ५१ ॥  
वादयामास संहृष्टो नानावाद्यानि सर्वशः।
</details>

<details><summary>अनुवाद (हिन्दी)</summary>

राजेन्द्र! उस समय दुर्योधनको बड़ी प्रसन्नता हुई। वह हर्षमें भरकर सब ओर नाना प्रकारके बाजे बजवाने लगा॥
</details>

<details open><summary>विश्वास-प्रस्तुतिः</summary>

पञ्चालापि महेष्वासा भग्नास्तत्र नरोत्तमाः ॥ ५२ ॥  
न्यवर्तन्त यथा शूरं मृत्युं कृत्वा निवर्तनम्।
</details>

<details><summary>मूलम्</summary>

पञ्चालापि महेष्वासा भग्नास्तत्र नरोत्तमाः ॥ ५२ ॥  
न्यवर्तन्त यथा शूरं मृत्युं कृत्वा निवर्तनम्।
</details>

<details><summary>अनुवाद (हिन्दी)</summary>

उस समय वहाँ भगे हुए महाधनुर्धर नरश्रेष्ठ पांचाल मृत्युको ही युद्धसे लौटनेकी अवधि निश्चित करके पुनः सूतपुत्र कर्णसे जूझनेके लिये लौट आये॥
</details>

<details open><summary>विश्वास-प्रस्तुतिः</summary>

तान् निवृत्तान् रणे शूरान् राधेयः शत्रुतापनः ॥ ५३ ॥  
अनेकशो महाराज बभञ्ज पुरुषर्षभः।
</details>

<details><summary>मूलम्</summary>

तान् निवृत्तान् रणे शूरान् राधेयः शत्रुतापनः ॥ ५३ ॥  
अनेकशो महाराज बभञ्ज पुरुषर्षभः।
</details>

<details><summary>अनुवाद (हिन्दी)</summary>

महाराज! शत्रुओंको संताप देनेवाला पुरुषश्रेष्ठ राधापुत्र कर्ण उन लौटे हुए शूरवीरोंको रणभूमिमें बारंबार भगा देता था॥५३॥
</details>

<details open><summary>विश्वास-प्रस्तुतिः</summary>

तत्र भारत कर्णेन पञ्चाला विंशती रथाः ॥ ५४ ॥  
निहताः सायकैः क्रोधाच्चेदयश्च परः शताः।
</details>

<details><summary>मूलम्</summary>

तत्र भारत कर्णेन पञ्चाला विंशती रथाः ॥ ५४ ॥  
निहताः सायकैः क्रोधाच्चेदयश्च परः शताः।
</details>

<details><summary>अनुवाद (हिन्दी)</summary>

भरतनन्दन! कर्णने वहाँ बाणोंद्वारा बीस पांचाल रथियों और सौसे भी अधिक चेदिदेशीय योद्धाओंको क्रोधपूर्वक मार डाला॥५४॥
</details>

<details open><summary>विश्वास-प्रस्तुतिः</summary>

कृत्वा शून्यान् रथोपस्थान् वाजिपृष्ठांश्च भारत ॥ ५५ ॥  
निर्मनुष्यान्‌ गजस्कन्धान् पादातांश्चैव विद्रुतान्।
</details>

<details><summary>मूलम्</summary>

कृत्वा शून्यान् रथोपस्थान् वाजिपृष्ठांश्च भारत ॥ ५५ ॥  
निर्मनुष्यान्‌ गजस्कन्धान् पादातांश्चैव विद्रुतान्।
</details>

<details><summary>अनुवाद (हिन्दी)</summary>

भारत! उसने रथकी बैठकें सूनी कर दीं, घोड़ोंकी पीठें खाली कर दीं, हाथियोंके पीठों और कंधोंपर कोई मनुष्य नहीं रहने दिये और पैदलोंको भी मार भगाया॥५५॥
</details>

<details open><summary>विश्वास-प्रस्तुतिः</summary>

आदित्य इव मध्याह्ने दुर्निरीक्ष्यः परंतपः ॥ ५६ ॥  
कालान्तकवपुः शूरः सूतपुत्रोऽभ्यराजत ।
</details>

<details><summary>मूलम्</summary>

आदित्य इव मध्याह्ने दुर्निरीक्ष्यः परंतपः ॥ ५६ ॥  
कालान्तकवपुः शूरः सूतपुत्रोऽभ्यराजत ।
</details>

<details><summary>अनुवाद (हिन्दी)</summary>

इस प्रकार शत्रुओंको तपानेवाला कर्ण मध्याह्न-कालके सूर्यकी भाँति तप रहा था। उस समय उसकी ओर देखना कठिन हो गया था। शूरवीर सूतपुत्रका शरीर काल और अन्तकके समान सुशोभित हो रहा था॥५६॥
</details>

<details open><summary>विश्वास-प्रस्तुतिः</summary>

एवमेतन्महाराज नरवाजिरथद्विपान् ॥ ५७ ॥  
हत्वा तस्थौ महेष्वासः कर्णोऽरिगणसूदनः।  
यथा भूतगणान् हत्वा कालस्तिष्ठेन्महाबलः ॥ ५८ ॥  
तथा स सोमकान् हत्वा तस्थावेको महारथः।
</details>

<details><summary>मूलम्</summary>

एवमेतन्महाराज नरवाजिरथद्विपान् ॥ ५७ ॥  
हत्वा तस्थौ महेष्वासः कर्णोऽरिगणसूदनः।  
यथा भूतगणान् हत्वा कालस्तिष्ठेन्महाबलः ॥ ५८ ॥  
तथा स सोमकान् हत्वा तस्थावेको महारथः।
</details>

<details><summary>अनुवाद (हिन्दी)</summary>

महाराज! इस प्रकार शत्रुसूदन महाधनुर्धर कर्ण शत्रुपक्षके पैदल, घोड़े, रथ और हाथियोंका संहार करके अविचलभावसे खड़ा रहा। जैसे समस्त प्राणियोंका संहार करके काल खड़ा हो, उसी प्रकार महाबली महारथी कर्ण सोमकोंका विनाश करके युद्धभूमिमें अकेला ही डटा रहा॥५७-५८॥
</details>

<details open><summary>विश्वास-प्रस्तुतिः</summary>

तत्राद्भुतमपश्याम पञ्चालानां पराक्रमम् ॥ ५९ ॥  
वध्यमानापि यत् कर्णं नाजहू रणमूर्धनि।
</details>

<details><summary>मूलम्</summary>

तत्राद्भुतमपश्याम पञ्चालानां पराक्रमम् ॥ ५९ ॥  
वध्यमानापि यत् कर्णं नाजहू रणमूर्धनि।
</details>

<details><summary>अनुवाद (हिन्दी)</summary>

वहाँ हमलोगोंने पांचाल वीरोंका यह अद्भुत पराक्रम देखा कि वे मारे जानेपर भी युद्धके मुहानेपर कर्णको छोड़कर पीछे न हटे॥५९॥
</details>

<details open><summary>विश्वास-प्रस्तुतिः</summary>

राजा दुःशासनश्चैव कृपः शारद्वतस्तथा ॥ ६० ॥  
अश्वत्थामा कृतवर्मा शकुनिश्च महाबलः।  
न्यहनन् पाण्डवीं सेनां शतशोऽथ सहस्रशः ॥ ६१ ॥
</details>

<details><summary>मूलम्</summary>

राजा दुःशासनश्चैव कृपः शारद्वतस्तथा ॥ ६० ॥  
अश्वत्थामा कृतवर्मा शकुनिश्च महाबलः।  
न्यहनन् पाण्डवीं सेनां शतशोऽथ सहस्रशः ॥ ६१ ॥
</details>

<details><summary>अनुवाद (हिन्दी)</summary>

राजा दुर्योधन, दुःशासन, शरद्वान्‌के पुत्र कृपाचार्य, अश्वत्थामा, कृतवर्मा और महाबली शकुनिने भी पाण्डव-सेनाके सैकड़ों-हजारों वीरोंका संहार कर डाला॥
</details>

<details open><summary>विश्वास-प्रस्तुतिः</summary>

कर्णपुत्रौ तु राजेन्द्र भ्रातरौ सत्यविक्रमौ।  
निजघ्नाते बलं क्रुद्धौ पाण्डवानामितस्ततः ॥ ६२ ॥
</details>

<details><summary>मूलम्</summary>

कर्णपुत्रौ तु राजेन्द्र भ्रातरौ सत्यविक्रमौ।  
निजघ्नाते बलं क्रुद्धौ पाण्डवानामितस्ततः ॥ ६२ ॥
</details>

<details><summary>अनुवाद (हिन्दी)</summary>

राजेन्द्र! कर्णके दो सत्यपराक्रमी पुत्र शेष रह गये थे। वे दोनों भाई क्रोधपूर्वक इधर-उधरसे पाण्डव सेनाका विनाश करते थे॥६२॥
</details>

<details open><summary>विश्वास-प्रस्तुतिः</summary>

तत्र युद्धं महच्चासीत् क्रूरं विशसनं महत्।  
तथैव पाण्डवाः शूरा धृष्टद्युम्नशिखण्डिनौ ॥ ६३ ॥  
द्रौपदेयाश्च संक्रुद्धा अभ्यघ्नंस्तावकं बलम्।
</details>

<details><summary>मूलम्</summary>

तत्र युद्धं महच्चासीत् क्रूरं विशसनं महत्।  
तथैव पाण्डवाः शूरा धृष्टद्युम्नशिखण्डिनौ ॥ ६३ ॥  
द्रौपदेयाश्च संक्रुद्धा अभ्यघ्नंस्तावकं बलम्।
</details>

<details><summary>अनुवाद (हिन्दी)</summary>

इस प्रकार वहाँ महान् संहारकारी एवं क्रूरतापूर्ण भारी युद्ध हुआ। इसी तरह पाण्डववीर धृष्टद्युम्न, शिखण्डी और द्रौपदीके पाँचों पुत्र आदिने भी कुपित होकर आपकी सेनाका संहार किया॥६३॥
</details>

<details open><summary>विश्वास-प्रस्तुतिः</summary>

एवमेष क्षयो वृत्तः पाण्डवानां ततस्ततः।  
तावकानामपि रणे भीमं प्राप्य महाबलम् ॥ ६४ ॥
</details>

<details><summary>मूलम्</summary>

एवमेष क्षयो वृत्तः पाण्डवानां ततस्ततः।  
तावकानामपि रणे भीमं प्राप्य महाबलम् ॥ ६४ ॥
</details>

<details><summary>अनुवाद (हिन्दी)</summary>

इस प्रकार कर्णको पाकर जहाँ-तहाँ पाण्डव-योद्धाओंका संहार हुआ और महाबली भीमसेनको पाकर रणभूमिमें आपके योद्धाओंका भी महान् विनाश हुआ॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि संकुलयुद्धेऽष्टसप्ततितमोऽध्यायः ॥ ७८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें संकुलयुद्धविषयक अठहत्तरवाँ अध्याय पूरा हुआ॥७८॥
</details>
