+++
title_full = "083 भीमद्वारा दुःशासनका रक्तपान और उसका वध, युधामन्युद्वारा चित्रसेनका वध तथा भीमका हर्षोद्\u200cगार"
title = "०८३"

+++

<details><summary>भागसूचना</summary>

त्र्यशीतितमोऽध्यायः
</details>

<details><summary>सूचना (हिन्दी)</summary>

भीमद्वारा दुःशासनका रक्तपान और उसका वध, युधामन्युद्वारा चित्रसेनका वध तथा भीमका हर्षोद्‌गार
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तत्राकरोद् दुष्करं राजपुत्रो  
दुःशासनस्तुमुलं युद्‌ध्यमानः ।  
चिच्छेद भीमस्य धनुः शरेण  
षष्ट्या शरैः सारथिमप्यविध्यत् ॥ १ ॥
</details>

<details><summary>मूलम्</summary>

तत्राकरोद् दुष्करं राजपुत्रो  
दुःशासनस्तुमुलं युद्‌ध्यमानः ।  
चिच्छेद भीमस्य धनुः शरेण  
षष्ट्या शरैः सारथिमप्यविध्यत् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! वहाँ तुमुल युद्ध करते हुए राजकुमार दुःशासनने दुष्कर पराक्रम प्रकट किया। उसने एक बाणसे भीमसेनका धनुष काट डाला और साठ बाणोंसे उनके सारथिको भी घायल कर दिया॥१॥
</details>

<details open><summary>विश्वास-प्रस्तुतिः</summary>

स तत् कृत्वा राजपुत्रस्तरस्वी  
विव्याध भीमं नवभिः पृषत्कैः।  
ततोऽभिनद् बहुभिः क्षिप्रमेव  
वरेषुभिर्भीमसेनं महात्मा ॥ २ ॥
</details>

<details><summary>मूलम्</summary>

स तत् कृत्वा राजपुत्रस्तरस्वी  
विव्याध भीमं नवभिः पृषत्कैः।  
ततोऽभिनद् बहुभिः क्षिप्रमेव  
वरेषुभिर्भीमसेनं महात्मा ॥ २ ॥
</details>

<details><summary>अनुवाद (हिन्दी)</summary>

ऐसा करके उस वेगशाली राजपुत्रने भीमसेनपर नौ बाणोंका प्रहार किया। इसके बाद महामना दुःशासनने बड़ी फुर्तीके साथ बहुत-से उत्तम बाणोंद्वारा भीमसेनको अच्छी तरह बींध डाला॥२॥
</details>

<details open><summary>विश्वास-प्रस्तुतिः</summary>

ततः क्रुद्धो भीमसेनस्तरस्वी  
शक्तिं चोग्रां प्राहिणोत् ते सुताय।  
तामापतन्तीं सहसातिघोरां  
दृष्ट्वा सुतस्ते ज्वलितामिवोल्काम् ॥ ३ ॥  
आकर्णपूर्णैरिषुभिर्महात्मा  
चिच्छेद पुत्रो दशभिः पृषत्कैः।
</details>

<details><summary>मूलम्</summary>

ततः क्रुद्धो भीमसेनस्तरस्वी  
शक्तिं चोग्रां प्राहिणोत् ते सुताय।  
तामापतन्तीं सहसातिघोरां  
दृष्ट्वा सुतस्ते ज्वलितामिवोल्काम् ॥ ३ ॥  
आकर्णपूर्णैरिषुभिर्महात्मा  
चिच्छेद पुत्रो दशभिः पृषत्कैः।
</details>

<details><summary>अनुवाद (हिन्दी)</summary>

तब क्रोधमें भरे हुए वेगशाली भीमसेनने आपके पुत्रपर एक भयंकर शक्ति छोड़ी। प्रज्वलित उल्काके समान उस अत्यन्त भयानक शक्तिको सहसा अपने ऊपर आती देख आपके महामनस्वी पुत्रने कानतक खींचकर छोड़े हुए दस बाणोंके द्वारा उसे काट डाला॥३॥
</details>

<details open><summary>विश्वास-प्रस्तुतिः</summary>

दृष्ट्वा तु तत् कर्म कृतं सुदुष्करं  
प्रापूजयन् सर्वयोधाः प्रहृष्टाः ॥ ४ ॥  
अथाशु भीमं च शरेण भूयो  
गाढं स विव्याध सुतस्त्वदीयः।  
चुक्रोध भीमः पुनराशु तस्मै  
भृशं प्रजज्वाल रुषाभिवीक्ष्य ॥ ५ ॥
</details>

<details><summary>मूलम्</summary>

दृष्ट्वा तु तत् कर्म कृतं सुदुष्करं  
प्रापूजयन् सर्वयोधाः प्रहृष्टाः ॥ ४ ॥  
अथाशु भीमं च शरेण भूयो  
गाढं स विव्याध सुतस्त्वदीयः।  
चुक्रोध भीमः पुनराशु तस्मै  
भृशं प्रजज्वाल रुषाभिवीक्ष्य ॥ ५ ॥
</details>

<details><summary>अनुवाद (हिन्दी)</summary>

उसके इस अत्यन्त दुष्कर कर्मको देखकर सभी योद्धा बड़े प्रसन्न हुए और उसकी भूरि-भूरि प्रशंसा करने लगे। फिर आपके पुत्रने तुरंत ही एक बाण मारकर भीमसेनको गहरी चोट पहुँचायी। इससे फिर उन्हें बड़ा क्रोध हुआ। वे उसकी ओर देखकर शीघ्र ही रोषसे प्रज्वलित हो उठे॥४-५॥
</details>

<details open><summary>विश्वास-प्रस्तुतिः</summary>

विद्धोऽस्मि वीराशु भृशं त्वयाद्य  
सहस्व भूयोऽपि गदाप्रहारम् ।  
उक्त्वैवमुच्चैः कुपितोऽथ भीमो  
जग्राह तां भीमगदां वधाय ॥ ६ ॥
</details>

<details><summary>मूलम्</summary>

विद्धोऽस्मि वीराशु भृशं त्वयाद्य  
सहस्व भूयोऽपि गदाप्रहारम् ।  
उक्त्वैवमुच्चैः कुपितोऽथ भीमो  
जग्राह तां भीमगदां वधाय ॥ ६ ॥
</details>

<details><summary>अनुवाद (हिन्दी)</summary>

और बोले—‘वीर! तूने तो आज मुझे शीघ्रतापूर्वक बाण मारकर बहुत घायल कर दिया; किंतु अब स्वयं भी मेरी गदाका प्रहार सहन कर।’ उच्च स्वरसे ऐसा कहकर कुपित हुए भीमसेनने दुःशासनके वधके लिये एक भयंकर गदा हाथमें ले ली॥६॥
</details>

<details open><summary>विश्वास-प्रस्तुतिः</summary>

उवाच चाद्याहमहं दुरात्मन्  
पास्यामि ते शोणितमाजिमध्ये ।  
अथैवमुक्तस्तनयस्तवोग्रां  
शक्तिं वेगात् प्राहिणोन्मृत्युरूपाम् ॥ ७ ॥
</details>

<details><summary>मूलम्</summary>

उवाच चाद्याहमहं दुरात्मन्  
पास्यामि ते शोणितमाजिमध्ये ।  
अथैवमुक्तस्तनयस्तवोग्रां  
शक्तिं वेगात् प्राहिणोन्मृत्युरूपाम् ॥ ७ ॥
</details>

<details><summary>अनुवाद (हिन्दी)</summary>

फिर वे इस प्रकार बोले—‘दुरात्मन्! आज इस संग्राममें मैं तेरा रक्त-पान करूँगा।’ भीमके ऐसा कहते ही आपके पुत्रने उनके ऊपर बड़े वेगसे एक भयंकर शक्ति चलायी, जो मृत्युरूप जान पड़ती थी॥७॥
</details>

<details open><summary>विश्वास-प्रस्तुतिः</summary>

आविध्य भीमोऽपि गदां सुघोरां  
विचिक्षिपे रोषपरीतमूर्तिः ।  
सा तस्य शक्तिं सहसा विरुज्य  
पुत्रं तवाजौ ताडयामास मूर्ध्नि ॥ ८ ॥
</details>

<details><summary>मूलम्</summary>

आविध्य भीमोऽपि गदां सुघोरां  
विचिक्षिपे रोषपरीतमूर्तिः ।  
सा तस्य शक्तिं सहसा विरुज्य  
पुत्रं तवाजौ ताडयामास मूर्ध्नि ॥ ८ ॥
</details>

<details><summary>अनुवाद (हिन्दी)</summary>

इधरसे रोषमें भरे हुए भीमसेनने भी अपनी अत्यन्त घोर गदा घुमाकर फेंकी। वह गदा रणभूमिमें दुःशासनकी उस शक्तिको टूक-टूक करती हुई सहसा उसके मस्तकमें जा लगी॥८॥
</details>

<details open><summary>विश्वास-प्रस्तुतिः</summary>

स विक्षरन् नाग इव प्रभिन्नो  
गदामस्मै तुमुले प्राहिणोद् वै।  
तयाहरद् दश धन्वन्तराणि  
दुःशासनं भीमसेनः प्रसह्य ॥ ९ ॥
</details>

<details><summary>मूलम्</summary>

स विक्षरन् नाग इव प्रभिन्नो  
गदामस्मै तुमुले प्राहिणोद् वै।  
तयाहरद् दश धन्वन्तराणि  
दुःशासनं भीमसेनः प्रसह्य ॥ ९ ॥
</details>

<details><summary>अनुवाद (हिन्दी)</summary>

मदस्रावी गजराजके समान अपने घावोंसे रक्त बहाते हुए भीमसेनने उस तुमुल युद्धमें दुःशासनपर जो गदा चलायी थी, उसके द्वारा उन्होंने उसे बलपूर्वक दस धनुष (चालीस हाथ) पीछे हटा दिया॥९॥
</details>

<details open><summary>विश्वास-प्रस्तुतिः</summary>

तया हतः पतितो वेपमानो  
दुःशासनो गदया वेगवत्या ।  
विध्वस्तवर्माभरणाम्बरस्रग्  
विचेष्टमानो भृशवेदनातुरः ॥ १० ॥
</details>

<details><summary>मूलम्</summary>

तया हतः पतितो वेपमानो  
दुःशासनो गदया वेगवत्या ।  
विध्वस्तवर्माभरणाम्बरस्रग्  
विचेष्टमानो भृशवेदनातुरः ॥ १० ॥
</details>

<details><summary>अनुवाद (हिन्दी)</summary>

दुःशासन उस वेगवती गदाके आघातसे धरतीपर गिरकर काँपने और अत्यन्त वेदनासे व्याकुल हो छटपटाने लगा। उसका कवच टूट गया, आभूषण और हार बिखर गये तथा कपड़े फट गये थे॥१०॥
</details>

<details open><summary>विश्वास-प्रस्तुतिः</summary>

हयाः ससूता निहता नरेन्द्र  
चूर्णीकृतश्चास्य रथः पतन्त्या ।  
दुःशासनं पाण्डवाः प्रेक्ष्य सर्वे  
हृष्टाः पञ्चालाः सिंहनादानमुञ्चन् ॥ ११ ॥
</details>

<details><summary>मूलम्</summary>

हयाः ससूता निहता नरेन्द्र  
चूर्णीकृतश्चास्य रथः पतन्त्या ।  
दुःशासनं पाण्डवाः प्रेक्ष्य सर्वे  
हृष्टाः पञ्चालाः सिंहनादानमुञ्चन् ॥ ११ ॥
</details>

<details><summary>अनुवाद (हिन्दी)</summary>

नरेन्द्र! उस गदाने गिरते ही दुःशासनके रथको चूर-चूर कर डाला और सारथिसहित उसके घोड़ोंको भी मार डाला। दुःशासनको उस अवस्थामें देखकर समस्त पाण्डव और पांचाल-योधा हर्षमें भरकर सिंहनाद करने लगे॥११॥
</details>

<details open><summary>विश्वास-प्रस्तुतिः</summary>

तं पातयित्वाथ वृकोदरोऽथ  
जगर्ज हर्षेण विनादयन् दिशः।  
नादेन तेनाखिलपार्श्ववर्तिनो  
मूर्च्छाकुलाः पतितास्त्वाजमीढ ॥ १२ ॥
</details>

<details><summary>मूलम्</summary>

तं पातयित्वाथ वृकोदरोऽथ  
जगर्ज हर्षेण विनादयन् दिशः।  
नादेन तेनाखिलपार्श्ववर्तिनो  
मूर्च्छाकुलाः पतितास्त्वाजमीढ ॥ १२ ॥
</details>

<details><summary>अनुवाद (हिन्दी)</summary>

इस प्रकार वृकोदर भीम दुःशासनको धराशायी करके हर्षसे उल्लसित हो सम्पूर्ण दिशाओंको प्रतिध्वनित करते हुए जोर-जोरसे गर्जना करने लगे। अजमीढ़वंशी नरेश! उस सिंहनादसे भयभीत हो आस-पास खड़े हुए समस्त योद्धा मूर्च्छित होकर गिर पड़े॥१२॥
</details>

<details open><summary>विश्वास-प्रस्तुतिः</summary>

भीमोऽपि वेगादवतीर्य यानाद्  
दुःशासनं वेगवानभ्यधावत् ।  
ततः स्मृत्वा भीमसेनस्तरस्वी  
सापत्नकं यत् प्रयुक्तं सुतैस्ते ॥ १३ ॥
</details>

<details><summary>मूलम्</summary>

भीमोऽपि वेगादवतीर्य यानाद्  
दुःशासनं वेगवानभ्यधावत् ।  
ततः स्मृत्वा भीमसेनस्तरस्वी  
सापत्नकं यत् प्रयुक्तं सुतैस्ते ॥ १३ ॥
</details>

<details><summary>अनुवाद (हिन्दी)</summary>

फिर भीमसेन भी शीघ्रतापूर्वक रथसे उतरकर बड़े वेगसे दुःशासनकी ओर दौड़े। उस समय वेगशाली भीमसेनको आपके पुत्रोंद्वारा किये गये शत्रुतापूर्ण बर्ताव याद आने लगे थे॥१३॥
</details>

<details open><summary>विश्वास-प्रस्तुतिः</summary>

तस्मिन् सुघोरे तुमुले वर्तमाने  
प्रधानभूयिष्ठतरैः समन्तात् ।  
दुःशासनं तत्र समीक्ष्य राजन्  
भीमो महाबाहुरचिन्त्यकर्मा ॥ १४ ॥  
स्मृत्वाथ केशग्रहणं च देव्या  
वस्त्रापहारं च रजस्वलायाः ।  
अनागसो भर्तृपराङ्‌मुखाया  
दुःखानि दत्तान्यपि विप्रचिन्त्य ॥ १५ ॥  
जज्वाल क्रोधादथ भीमसेन  
आज्यप्रसिक्तो हि यथा हुताशः।
</details>

<details><summary>मूलम्</summary>

तस्मिन् सुघोरे तुमुले वर्तमाने  
प्रधानभूयिष्ठतरैः समन्तात् ।  
दुःशासनं तत्र समीक्ष्य राजन्  
भीमो महाबाहुरचिन्त्यकर्मा ॥ १४ ॥  
स्मृत्वाथ केशग्रहणं च देव्या  
वस्त्रापहारं च रजस्वलायाः ।  
अनागसो भर्तृपराङ्‌मुखाया  
दुःखानि दत्तान्यपि विप्रचिन्त्य ॥ १५ ॥  
जज्वाल क्रोधादथ भीमसेन  
आज्यप्रसिक्तो हि यथा हुताशः।
</details>

<details><summary>अनुवाद (हिन्दी)</summary>

राजन्! वहाँ चारों ओर जब प्रधान-प्रधान वीरोंका वह अत्यन्त घोर तुमुल युद्ध चल रहा था, उस समय अचिन्त्यपराक्रमी महाबाहु भीमसेन दुःशासनको देखकर पिछली बातें याद करने लगे—‘देवी द्रौपदी रजस्वला थी। उसने कोई अपराध नहीं किया था। उसके पति भी उसकी सहायतासे मुँह मोड़ चुके थे तो भी इस दुःशासनने द्रौपदीके केश पकड़े और भरी सभामें उसके वस्त्रोंका अपहरण किया।’ उसने और भी जो-जो दुःख दिये थे, उन सबको याद करके भीमसेन घीकी आहुतिसे प्रज्वलित हुई अग्निके समान क्रोधसे जल उठे॥१४-१५॥
</details>

<details open><summary>विश्वास-प्रस्तुतिः</summary>

तत्राह कर्णं च सुयोधनं च  
कृपं द्रौणिं कृतवर्माणमेव ॥ १६ ॥  
निहन्मि दुःशासनमद्य पापं  
संरक्ष्यतामद्य समस्तयोधाः ।
</details>

<details><summary>मूलम्</summary>

तत्राह कर्णं च सुयोधनं च  
कृपं द्रौणिं कृतवर्माणमेव ॥ १६ ॥  
निहन्मि दुःशासनमद्य पापं  
संरक्ष्यतामद्य समस्तयोधाः ।
</details>

<details><summary>अनुवाद (हिन्दी)</summary>

उन्होंने वहाँ कर्ण, दुर्योधन, कृपाचार्य, अश्वत्थामा और कृतवर्माको सम्बोधित करके कहा—‘आज मैं पापी दुःशासनको मारे डालता हूँ। तुम समस्त योद्धा मिलकर उसकी रक्षा कर सको तो करो’॥१६॥
</details>

<details open><summary>विश्वास-प्रस्तुतिः</summary>

इत्येवमुक्त्वा सहसाभ्यधाव-  
न्निहन्तुकामोऽतिबलस्तरस्वी ॥ १७ ॥  
तथा तु विक्रम्य रणे वृकोदरो  
महागजं केसरिको यथैव ।  
निगृह्य दुःशासनमेकवीरः  
सुयोधनस्याधिरथेः समक्षम् ॥ १८ ॥  
रथादवप्लुत्य गतः स भूमौ  
यत्नेन तस्मिन् प्रणिधाय चक्षुः।  
असिं समुद्यम्य सितं सुधारं  
कण्ठे पदाऽऽक्रम्य च वेपमानम् ॥ १९ ॥
</details>

<details><summary>मूलम्</summary>

इत्येवमुक्त्वा सहसाभ्यधाव-  
न्निहन्तुकामोऽतिबलस्तरस्वी ॥ १७ ॥  
तथा तु विक्रम्य रणे वृकोदरो  
महागजं केसरिको यथैव ।  
निगृह्य दुःशासनमेकवीरः  
सुयोधनस्याधिरथेः समक्षम् ॥ १८ ॥  
रथादवप्लुत्य गतः स भूमौ  
यत्नेन तस्मिन् प्रणिधाय चक्षुः।  
असिं समुद्यम्य सितं सुधारं  
कण्ठे पदाऽऽक्रम्य च वेपमानम् ॥ १९ ॥
</details>

<details><summary>अनुवाद (हिन्दी)</summary>

ऐसा कहकर अत्यन्त बलवान् वेगशाली एवं अद्वितीय वीर भीमसेन अपने रथसे कूदकर पृथ्वीपर आ गये और दुःशासनको मार डालनेकी इच्छासे सहसा उसकी ओर दौड़े। उन्होंने युद्धमें पराक्रम करके दुर्योधन और कर्णके सामने ही दुःशासनको उसी प्रकार धर दबाया, जैसे सिंह किसी विशाल हाथीपर आक्रमण कर रहा हो। वे यत्नपूर्वक उसीकी ओर दृष्टि जमाये हुए थे। उन्होंने उत्तम धारवाली सफेद तलवार उठा ली और उसके गलेपर लात मारी। उस समय दुःशासन थरथर काँप रहा था॥१७—१९॥
</details>

<details open><summary>विश्वास-प्रस्तुतिः</summary>

उवाच तद्‌गौरिति यद् ब्रुवाणो  
हृष्टो वदेः कर्णसुयोधनाभ्याम् ।  
ये राजसूयावभृथे पवित्रा  
जाताः कचा याज्ञसेन्या दुरात्मन् ॥ २० ॥  
ते पाणिना कतरेणावकृष्टा-  
स्तद् ब्रूहि त्वां पृच्छति भीमसेनः।
</details>

<details><summary>मूलम्</summary>

उवाच तद्‌गौरिति यद् ब्रुवाणो  
हृष्टो वदेः कर्णसुयोधनाभ्याम् ।  
ये राजसूयावभृथे पवित्रा  
जाताः कचा याज्ञसेन्या दुरात्मन् ॥ २० ॥  
ते पाणिना कतरेणावकृष्टा-  
स्तद् ब्रूहि त्वां पृच्छति भीमसेनः।
</details>

<details><summary>अनुवाद (हिन्दी)</summary>

वे उससे इस प्रकार बोले—‘दुरात्मन्! याद है न वह दिन, जब तुमने कर्ण और दुर्योधनके साथ बड़े हर्षमें भरकर मुझे ‘बैल’ कहा था। राजसूययज्ञमें अवभृथस्नानसे पवित्र हुए महारानी द्रौपदीके केश तूने किस हाथसे खींचे थे? बता, आज भीमसेन तुझसे यह पूछता और इसका उत्तर चाहता है’॥२०॥
</details>

<details open><summary>विश्वास-प्रस्तुतिः</summary>

श्रुत्वा तु तद् भीमवचः सुघोरं  
दुःशासनो भीमसेनं निरीक्ष्य ॥ २१ ॥  
जज्वाल भीमं स तदा स्मयेन  
संशृण्वतां कौरवसोमकानाम् ।  
उक्तस्तदाऽऽजौ स तथा सरोषं  
जगाद भीमं परिवर्तनेत्रः ॥ २२ ॥
</details>

<details><summary>मूलम्</summary>

श्रुत्वा तु तद् भीमवचः सुघोरं  
दुःशासनो भीमसेनं निरीक्ष्य ॥ २१ ॥  
जज्वाल भीमं स तदा स्मयेन  
संशृण्वतां कौरवसोमकानाम् ।  
उक्तस्तदाऽऽजौ स तथा सरोषं  
जगाद भीमं परिवर्तनेत्रः ॥ २२ ॥
</details>

<details><summary>अनुवाद (हिन्दी)</summary>

भीमसेनका यह अत्यन्त भयंकर वचन सुनकर दुःशासनने उनकी ओर देखा। देखते ही वह क्रोधसे जल उठा। युद्धस्थलमें उनके वैसा कहनेपर उसकी त्यौरी बदल गयी थी; अतः वह समस्त कौरवों तथा सोमकोंके सुनते-सुनते मुसकराकर रोषपूर्वक बोला—॥२१-२२॥
</details>

<details open><summary>विश्वास-प्रस्तुतिः</summary>

अयं करिकराकारः पीनस्तनविमर्दनः ।  
गोसहस्रप्रदाता च क्षत्रियान्तकरः करः ॥ २३ ॥  
अनेन याज्ञसेन्या मे भीम केशा विकर्षिताः।  
पश्यतां कुरुमुख्यानां युष्माकं च सभासदाम् ॥ २४ ॥
</details>

<details><summary>मूलम्</summary>

अयं करिकराकारः पीनस्तनविमर्दनः ।  
गोसहस्रप्रदाता च क्षत्रियान्तकरः करः ॥ २३ ॥  
अनेन याज्ञसेन्या मे भीम केशा विकर्षिताः।  
पश्यतां कुरुमुख्यानां युष्माकं च सभासदाम् ॥ २४ ॥
</details>

<details><summary>अनुवाद (हिन्दी)</summary>

‘यह है हाथीकी सूँड़के समान मोटा मेरा हाथ, जो रमणीके ऊँचे उरोजोंका मर्दन, सहस्रों गोदान तथा क्षत्रियों-का विनाश करनेवाला है। भीमसेन! इसी हाथसे मैंने सभामें बैठे हुए कुरुकुलके श्रेष्ठ पुरुषों और तुमलोगोंके देखते-देखते द्रौपदीके केश खींचे थे’॥२३-२४॥
</details>

<details open><summary>विश्वास-प्रस्तुतिः</summary>

एवं त्वसौ राजसुतं निशम्य  
ब्रुवन्तमाजौ विनिपीड्य वक्षः ।  
भीमो बलात्तं प्रतिगृह्य दोर्भ्या-  
मुच्चैर्ननादाथ समस्तयोधान् ॥ २५ ॥  
उवाच यस्यास्ति बलं स रक्ष-  
त्वसौ भवेदद्य निरस्तबाहुः ।  
दुःशासनं जीवितं प्रोत्सृजन्त-  
माक्षिप्य योधांस्तरसा महाबलः ॥ २६ ॥  
एवं क्रुद्धो भीमसेनः करेण  
उत्पाटयामास भुजं महात्मा ।  
दुःशासनं तेन स वीरमध्ये  
जघान वज्राशनिसंनिभेन ॥ २७ ॥
</details>

<details><summary>मूलम्</summary>

एवं त्वसौ राजसुतं निशम्य  
ब्रुवन्तमाजौ विनिपीड्य वक्षः ।  
भीमो बलात्तं प्रतिगृह्य दोर्भ्या-  
मुच्चैर्ननादाथ समस्तयोधान् ॥ २५ ॥  
उवाच यस्यास्ति बलं स रक्ष-  
त्वसौ भवेदद्य निरस्तबाहुः ।  
दुःशासनं जीवितं प्रोत्सृजन्त-  
माक्षिप्य योधांस्तरसा महाबलः ॥ २६ ॥  
एवं क्रुद्धो भीमसेनः करेण  
उत्पाटयामास भुजं महात्मा ।  
दुःशासनं तेन स वीरमध्ये  
जघान वज्राशनिसंनिभेन ॥ २७ ॥
</details>

<details><summary>अनुवाद (हिन्दी)</summary>

युद्धस्थलमें ऐसी बात कहते हुए राजकुमार दुःशासनकी छातीपर चढ़कर भीमसेनने उसे दोनों हाथोंसे बलपूर्वक पकड़ लिया और उच्च स्वरसे सिंहनाद करते हुए समस्त योद्धाओंसे कहा—‘आज दुःशासनकी बाँह उखाड़ी जा रही है। यह अब अपने प्राणोंको त्यागना ही चाहता है। जिसमें बल हो, वह आकर इसे मेरे हाथसे बचा ले।’ इस प्रकार समस्त योद्धाओंको ललकारकर महाबली, महामनस्वी, कुपित भीमसेनने एक ही हाथसे वेगपूर्वक दुःशासनकी बाँह उखाड़ ली। उसकी वह बाँह वज्रके समान कठोर थी। भीमसेन समस्त वीरोंके बीच उसीके द्वारा उसे पीटने लगे॥२५—२७॥
</details>

<details open><summary>विश्वास-प्रस्तुतिः</summary>

उत्कृत्य वक्षः पतितस्य भूमा-  
वथापिबच्छोणितमस्य कोष्णम् ।  
ततो निपात्यास्य शिरोऽपकृत्य  
तेनासिना तव पुत्रस्य राजन् ॥ २८ ॥  
सत्यां चिकीर्षुर्मतिमान् प्रतिज्ञां  
भीमोऽपिबच्छोणितमस्य कोष्णम् ।  
आस्वाद्य चास्वाद्य च वीक्षमाणः  
क्रुद्धो हि चैनं निजगाद वाक्यम् ॥ २९ ॥
</details>

<details><summary>मूलम्</summary>

उत्कृत्य वक्षः पतितस्य भूमा-  
वथापिबच्छोणितमस्य कोष्णम् ।  
ततो निपात्यास्य शिरोऽपकृत्य  
तेनासिना तव पुत्रस्य राजन् ॥ २८ ॥  
सत्यां चिकीर्षुर्मतिमान् प्रतिज्ञां  
भीमोऽपिबच्छोणितमस्य कोष्णम् ।  
आस्वाद्य चास्वाद्य च वीक्षमाणः  
क्रुद्धो हि चैनं निजगाद वाक्यम् ॥ २९ ॥
</details>

<details><summary>अनुवाद (हिन्दी)</summary>

इसके बाद पृथ्वीपर पड़े हुए दुःशासनकी छाती फाड़कर वे उसका गरम-गरम रक्त पीनेका उपक्रम करने लगे। राजन्! उठनेकी चेष्टा करते हुए दुःशासनको पुनः गिराकर बुद्धिमान् भीमसेनने अपनी प्रतिज्ञा सत्य करनेके लिये तलवारसे आपके पुत्रका मस्तक काट डाला और उसके कुछ-कुछ गरम रक्तको वे स्वाद ले-लेकर पीने लगे। फिर क्रोधमें भरकर उसकी ओर देखते हुए इस प्रकार बोले—॥२८-२९॥
</details>

<details open><summary>विश्वास-प्रस्तुतिः</summary>

स्तन्यस्य मातुर्मधुसर्पिषोर्वा  
माध्वीकपानस्य च सत्कृतस्य ।  
दिव्यस्य वा तोयरसस्य पानात्  
पयोदधिभ्यां मथिताच्च मुख्यात् ॥ ३० ॥  
अन्यानि पानानि च यानि लोके  
सुधामृतस्वादुरसानि तेभ्यः ।  
सर्वेभ्य एवाभ्यधिको रसोऽयं  
ममाद्य चास्याहितलोहितस्य ॥ ३१ ॥
</details>

<details><summary>मूलम्</summary>

स्तन्यस्य मातुर्मधुसर्पिषोर्वा  
माध्वीकपानस्य च सत्कृतस्य ।  
दिव्यस्य वा तोयरसस्य पानात्  
पयोदधिभ्यां मथिताच्च मुख्यात् ॥ ३० ॥  
अन्यानि पानानि च यानि लोके  
सुधामृतस्वादुरसानि तेभ्यः ।  
सर्वेभ्य एवाभ्यधिको रसोऽयं  
ममाद्य चास्याहितलोहितस्य ॥ ३१ ॥
</details>

<details><summary>अनुवाद (हिन्दी)</summary>

‘मैंने माताके दूधका, मधु और घीका, अच्छी तरह तैयार किये हुए मधूक-पुष्पनिर्मित पेय पदार्थका, दिव्य जलके रसका, दूध और दहीसे बिलोये हुए ताजे माखनका भी पान या रसास्वादन किया है; इन सबसे तथा इनके अतिरिक्त भी संसारमें जो अमृतके समान स्वादिष्ट पीनेयोग्य पदार्थ हैं, उन सबसे भी मेरे इस शत्रुके रक्तका स्वाद अधिक है॥३०-३१॥
</details>

<details open><summary>विश्वास-प्रस्तुतिः</summary>

अथाह भीमः पुनरुग्रकर्मा  
दुःशासनं क्रोधपरीतचेताः ।  
गतासुमालोक्य विहस्य सुस्वरं  
किं वा कुर्यां मृत्युना रक्षितोऽसि ॥ ३२ ॥
</details>

<details><summary>मूलम्</summary>

अथाह भीमः पुनरुग्रकर्मा  
दुःशासनं क्रोधपरीतचेताः ।  
गतासुमालोक्य विहस्य सुस्वरं  
किं वा कुर्यां मृत्युना रक्षितोऽसि ॥ ३२ ॥
</details>

<details><summary>अनुवाद (हिन्दी)</summary>

तदनन्तर भयानक कर्म करनेवाले भीमसेन क्रोधसे व्याकुलचित हो दुःशासनको प्राणहीन हुआ देख जोर-जोरसे अट्टहास करते हुए बोले—‘क्या करूँ? मृत्युने तुझे दुर्दशासे बचा दिया’॥३२॥
</details>

<details open><summary>विश्वास-प्रस्तुतिः</summary>

एवं ब्रुवाणं पुनराद्रवन्त-  
मास्वाद्य रक्तं तमतिप्रहृष्टम् ।  
ये भीमसेनं ददृशुस्तदानीं  
भयेन तेऽपि व्यथिता निपेतुः ॥ ३३ ॥
</details>

<details><summary>मूलम्</summary>

एवं ब्रुवाणं पुनराद्रवन्त-  
मास्वाद्य रक्तं तमतिप्रहृष्टम् ।  
ये भीमसेनं ददृशुस्तदानीं  
भयेन तेऽपि व्यथिता निपेतुः ॥ ३३ ॥
</details>

<details><summary>अनुवाद (हिन्दी)</summary>

ऐसा कहते हुए वे बारंबार अत्यन्त प्रसन्न हो उसके रक्तका आस्वादन करने और उछलने-कूदने लगे। उस समय जिन्होंने भीमसेनकी ओर देखा, वे भी भयसे पीड़ित हो पृथ्वीपर गिर गये॥३३॥
</details>

<details open><summary>विश्वास-प्रस्तुतिः</summary>

ये चापि नासन् व्यथिता मनुष्या-  
स्तेषां करेभ्यः पतितं हि शस्त्रम्।  
भयाच्च संचुक्रुशुरस्वरैस्ते  
निमीलिताक्षा ददृशुः समन्ततः ॥ ३४ ॥
</details>

<details><summary>मूलम्</summary>

ये चापि नासन् व्यथिता मनुष्या-  
स्तेषां करेभ्यः पतितं हि शस्त्रम्।  
भयाच्च संचुक्रुशुरस्वरैस्ते  
निमीलिताक्षा ददृशुः समन्ततः ॥ ३४ ॥
</details>

<details><summary>अनुवाद (हिन्दी)</summary>

जो लोग भयसे व्याकुल नहीं हुए, उनके हाथोंसे भी हथियार तो गिर ही पड़ा। वे भयसे मन्द स्वरमें सहायकोंको पुकारने लगे और आँखें कुछ-कुछ बंद किये ही सब ओर देखने लगे॥३४॥
</details>

<details open><summary>विश्वास-प्रस्तुतिः</summary>

तं तत्र भीमं ददृशुः समन्ताद्  
दौःशासनं तद् रुधिरं पिबन्तम्।  
सर्वेऽपलायन्त भयाभिपन्ना  
न वै मनुष्योऽयमिति ब्रुवाणाः ॥ ३५ ॥
</details>

<details><summary>मूलम्</summary>

तं तत्र भीमं ददृशुः समन्ताद्  
दौःशासनं तद् रुधिरं पिबन्तम्।  
सर्वेऽपलायन्त भयाभिपन्ना  
न वै मनुष्योऽयमिति ब्रुवाणाः ॥ ३५ ॥
</details>

<details><summary>अनुवाद (हिन्दी)</summary>

जिन लोगोंने भीमसेनको दुःशासनका रक्त पीते देखा, वे सभी भयभीत हो यह कहते हुए सब ओर भागने लगे कि ‘यह मनुष्य नहीं राक्षस है!’॥३५॥
</details>

<details open><summary>विश्वास-प्रस्तुतिः</summary>

तस्मिन् कृते भीमसेनेन रूपे  
दृष्ट्वा जनाः शोणितं पीयमानम्।  
सम्प्राद्रवंश्चित्रसेनेन सार्धं  
भीमं रक्षो भाषमाणा भयार्ताः ॥ ३६ ॥
</details>

<details><summary>मूलम्</summary>

तस्मिन् कृते भीमसेनेन रूपे  
दृष्ट्वा जनाः शोणितं पीयमानम्।  
सम्प्राद्रवंश्चित्रसेनेन सार्धं  
भीमं रक्षो भाषमाणा भयार्ताः ॥ ३६ ॥
</details>

<details><summary>अनुवाद (हिन्दी)</summary>

भीमसेनके वैसा भयानक रूप बना लेनेपर उनके द्वारा रक्तका पीया जाना देखकर सब लोग भयसे आतुर हो भीमको राक्षस बताते हुए चित्रसेनके साथ भाग चले॥३६॥
</details>

<details open><summary>विश्वास-प्रस्तुतिः</summary>

युधामन्युः प्रद्रुतं चित्रसेनं  
सहानीकस्त्वभ्ययाद् राजपुत्रः ।  
विव्याध चैनं निशितैः पृषत्कै-  
र्व्यपेतभीः सप्तभिराशुमुक्तैः ॥ ३७ ॥
</details>

<details><summary>मूलम्</summary>

युधामन्युः प्रद्रुतं चित्रसेनं  
सहानीकस्त्वभ्ययाद् राजपुत्रः ।  
विव्याध चैनं निशितैः पृषत्कै-  
र्व्यपेतभीः सप्तभिराशुमुक्तैः ॥ ३७ ॥
</details>

<details><summary>अनुवाद (हिन्दी)</summary>

चित्रसेनको भागते देख राजकुमार युधामन्युने अपनी सेनाके साथ उसका पीछा किया और निर्भय होकर शीघ्र छोड़े हुए सात पैने बाणोंद्वारा उसे घायल कर दिया॥३७॥
</details>

<details open><summary>विश्वास-प्रस्तुतिः</summary>

संक्रान्तभोग इव लेलिहानो  
महोरगः क्रोधविषं सिसृक्षुः ।  
निवृत्य पाञ्चालजमभ्यविध्य-  
त्त्रिभिः शरैः सारथिमस्य षड्भिः ॥ ३८ ॥
</details>

<details><summary>मूलम्</summary>

संक्रान्तभोग इव लेलिहानो  
महोरगः क्रोधविषं सिसृक्षुः ।  
निवृत्य पाञ्चालजमभ्यविध्य-  
त्त्रिभिः शरैः सारथिमस्य षड्भिः ॥ ३८ ॥
</details>

<details><summary>अनुवाद (हिन्दी)</summary>

तब जिसका शरीर पैरोंसे कुचल गया हो, अतएव जो क्रोधजनित विषका वमन करना चाहता हो, उस जीभ लपलपानेवाले महान् सर्पके समान चित्रसेनने पुनः लौटकर उस पांचालराजकुमारको तीन और उसके सारथिको छः बाण मारे॥३८॥
</details>

<details open><summary>विश्वास-प्रस्तुतिः</summary>

ततः सुपुङ्खेन सुयन्त्रितेन  
सुसंशिताग्रेण शरेण शूरः ।  
आकर्णमुक्तेन समाहितेन  
युधामन्युस्तस्य शिरो जहार ॥ ३९ ॥
</details>

<details><summary>मूलम्</summary>

ततः सुपुङ्खेन सुयन्त्रितेन  
सुसंशिताग्रेण शरेण शूरः ।  
आकर्णमुक्तेन समाहितेन  
युधामन्युस्तस्य शिरो जहार ॥ ३९ ॥
</details>

<details><summary>अनुवाद (हिन्दी)</summary>

तत्पश्चात् शूरवीर युधामन्युने धनुषको कानतक खींचकर ठीकसे संधान करके छोड़े हुए सुन्दर पंख और तीखी धारवाले सुनियन्त्रित बाणद्वारा चित्रसेनका मस्तक काट दिया॥३९॥
</details>

<details open><summary>विश्वास-प्रस्तुतिः</summary>

तस्मिन् हते भ्रातरि चित्रसेने  
क्रुद्धः कर्णः पौरुषं दर्शयानः।  
व्यद्रावयत् पाण्डवानामनीकं  
प्रत्युद्यातो नकुलेनामितौजाः ॥ ४० ॥
</details>

<details><summary>मूलम्</summary>

तस्मिन् हते भ्रातरि चित्रसेने  
क्रुद्धः कर्णः पौरुषं दर्शयानः।  
व्यद्रावयत् पाण्डवानामनीकं  
प्रत्युद्यातो नकुलेनामितौजाः ॥ ४० ॥
</details>

<details><summary>अनुवाद (हिन्दी)</summary>

अपने भाई चित्रसेनके मारे जानेपर कर्ण क्रोधमें भर गया और अपना पराक्रम दिखाता हुआ पाण्डव-सेनाको खदेड़ने लगा। उस समय अमितबलशाली नकुलने आगे आकर उसका सामना किया॥४०॥
</details>

<details open><summary>विश्वास-प्रस्तुतिः</summary>

भीमोऽपि हत्वा तत्रैव दुःशासनममर्षणम्।  
पूरयित्वाञ्जलिं भूयो रुधिरस्योग्रनिःस्वनः ॥ ४१ ॥  
शृण्वतां लोकवीराणामिदं वचनमब्रवीत् ।
</details>

<details><summary>मूलम्</summary>

भीमोऽपि हत्वा तत्रैव दुःशासनममर्षणम्।  
पूरयित्वाञ्जलिं भूयो रुधिरस्योग्रनिःस्वनः ॥ ४१ ॥  
शृण्वतां लोकवीराणामिदं वचनमब्रवीत् ।
</details>

<details><summary>अनुवाद (हिन्दी)</summary>

इधर भीमसेन भी अमर्षमें भरे हुए दुःशासनका वहीं वध करके पुनः उसके खूनसे अंजलि भरकर भयंकर गर्जना करते और विश्वविख्यात वीरोंके सुनते हुए इस प्रकार बोले—॥४१॥
</details>

<details open><summary>विश्वास-प्रस्तुतिः</summary>

एष ते रुधिरं कण्ठात् पिबामि पुरुषाधम ॥ ४२ ॥  
ब्रूहीदानीं तु संहृष्टः पुनर्गौरिति गौरिति।
</details>

<details><summary>मूलम्</summary>

एष ते रुधिरं कण्ठात् पिबामि पुरुषाधम ॥ ४२ ॥  
ब्रूहीदानीं तु संहृष्टः पुनर्गौरिति गौरिति।
</details>

<details><summary>अनुवाद (हिन्दी)</summary>

‘नराधम दुःशासन! यह देख, मैं तेरे गलेका खून पी रहा हूँ। अब इस समय पुनः हर्षमें भरकर मुझे ‘बैल-बैल’ कहकर पुकार तो सही॥४२॥
</details>

<details open><summary>विश्वास-प्रस्तुतिः</summary>

ये तदास्मान् प्रनृत्यन्ति पुनर्गौरिति गौरिति ॥ ४३ ॥  
तान् वयं प्रतिनृत्यामः पुनर्गौरिति गौरिति।
</details>

<details><summary>मूलम्</summary>

ये तदास्मान् प्रनृत्यन्ति पुनर्गौरिति गौरिति ॥ ४३ ॥  
तान् वयं प्रतिनृत्यामः पुनर्गौरिति गौरिति।
</details>

<details><summary>अनुवाद (हिन्दी)</summary>

‘जो लोग उस दिन कौरवसभामें हमें ‘बैल बैल’ कहकर खुशीके मारे नाच उठते थे, उन सबको आज बारंबार ‘बैल-बैल’ कहते हुए हम भी प्रसन्नतापूर्वक नृत्य कर रहे हैं॥४३॥
</details>

<details open><summary>विश्वास-प्रस्तुतिः</summary>

प्रमाणकोट्यां शयनं कालकूटस्य भोजनम् ॥ ४४ ॥  
दंशनं चाहिभिः कृष्णैर्दाहं च जतुवेश्मनि।  
द्यूतेन राज्यहरणमरण्ये वसतिश्च या ॥ ४५ ॥  
द्रौपद्याः केशपक्षस्य ग्रहणं च सुदारुणम्।  
इष्वस्त्राणि च संग्रामेष्वसुखानि च वेश्मनि ॥ ४६ ॥  
विराटभवने यश्च क्लेशोऽस्माकं पृथग्विधः।  
शकुनेर्धार्तराष्ट्रस्य राधेयस्य च मन्त्रिते ॥ ४७ ॥  
अनुभूतानि दुःखानि तेषां हेतुस्त्वमेव हि।  
दुःखान्येतानि जानीमो न सुखानि कदाचन ॥ ४८ ॥  
धृतराष्ट्रस्य दौरात्म्यात् सपुत्रस्य सदा वयम्।
</details>

<details><summary>मूलम्</summary>

प्रमाणकोट्यां शयनं कालकूटस्य भोजनम् ॥ ४४ ॥  
दंशनं चाहिभिः कृष्णैर्दाहं च जतुवेश्मनि।  
द्यूतेन राज्यहरणमरण्ये वसतिश्च या ॥ ४५ ॥  
द्रौपद्याः केशपक्षस्य ग्रहणं च सुदारुणम्।  
इष्वस्त्राणि च संग्रामेष्वसुखानि च वेश्मनि ॥ ४६ ॥  
विराटभवने यश्च क्लेशोऽस्माकं पृथग्विधः।  
शकुनेर्धार्तराष्ट्रस्य राधेयस्य च मन्त्रिते ॥ ४७ ॥  
अनुभूतानि दुःखानि तेषां हेतुस्त्वमेव हि।  
दुःखान्येतानि जानीमो न सुखानि कदाचन ॥ ४८ ॥  
धृतराष्ट्रस्य दौरात्म्यात् सपुत्रस्य सदा वयम्।
</details>

<details><summary>अनुवाद (हिन्दी)</summary>

‘मुझे प्रमाणकोटितीर्थमें विष पिलाकर नदीमें डाल दिया गया, कालकूट नामक विष खिलाया गया, काले सर्पोंसे डसाया गया, लाक्षागृहमें जलानेकी चेष्टा की गयी, जूएके द्वारा हमारे राज्यका अपहरण किया गया और हम सब लोगोंको वनवास दे दिया गया। द्रौपदीके केश खींचे गये, जो अत्यन्त दारुण कर्म था। संग्राममें हमपर बाणों तथा अन्य घातक अस्त्रोंका प्रयोग किया गया और घरमें भी चैनसे नहीं रहने दिया गया। राजा विराटके भवनमें हमें जो महान् क्लेश उठाना पड़ा, वह तो सबसे विलक्षण है। शकुनि, दुर्योधन और कर्णकी सलाहसे हमें जो-जो दुःख भोगने पड़े, उन सबकी जड़ तू ही था। पुत्रोंसहित धृतराष्ट्रकी दुष्टतासे हमें ये दुःख भोगने पड़े हैं। इन दुःखोंको तो हम जानते हैं, किंतु हमें कभी सुख मिला हो, इसका स्मरण नहीं है’॥४४—४८॥
</details>

<details open><summary>विश्वास-प्रस्तुतिः</summary>

इत्युक्त्वा वचनं राजन् जयं प्राप्य वृकोदरः।  
पुनराह महाराज स्मयंस्तौ केशवार्जुनौ ॥ ४९ ॥  
असृग्दिग्धो विस्रवल्लोहितास्यः  
क्रुद्धोऽत्यर्थं भीमसेनस्तरस्वी ।  
दुःशासने यद् रणे संश्रुतं मे  
तद् वै सत्यं कृतमद्येह वीरौ ॥ ५० ॥
</details>

<details><summary>मूलम्</summary>

इत्युक्त्वा वचनं राजन् जयं प्राप्य वृकोदरः।  
पुनराह महाराज स्मयंस्तौ केशवार्जुनौ ॥ ४९ ॥  
असृग्दिग्धो विस्रवल्लोहितास्यः  
क्रुद्धोऽत्यर्थं भीमसेनस्तरस्वी ।  
दुःशासने यद् रणे संश्रुतं मे  
तद् वै सत्यं कृतमद्येह वीरौ ॥ ५० ॥
</details>

<details><summary>अनुवाद (हिन्दी)</summary>

महाराज! ऐसी बात कहकर खूनसे भीगे और रक्तसे लाल मुखवाले, अत्यन्त क्रोधी, वेगशाली वीर भीमसेन युद्धमें विजय पाकर मुसकराते हुए पुनः श्रीकृष्ण और अर्जुनसे बोले—‘वीरो! दुःशासनके विषयमें मैंने जो प्रतिज्ञा की थी, उसे आज यहाँ रणभूमिमें सत्य कर दिखाया॥
</details>

<details open><summary>विश्वास-प्रस्तुतिः</summary>

अत्रैव दास्याम्यपरं द्वितीयं  
दुर्योधनं यज्ञपशुं विशस्य ।  
शिरो मृदित्वा च पदा दुरात्मनः  
शान्तिं लप्स्ये कौरवाणां समक्षम् ॥ ५१ ॥
</details>

<details><summary>मूलम्</summary>

अत्रैव दास्याम्यपरं द्वितीयं  
दुर्योधनं यज्ञपशुं विशस्य ।  
शिरो मृदित्वा च पदा दुरात्मनः  
शान्तिं लप्स्ये कौरवाणां समक्षम् ॥ ५१ ॥
</details>

<details><summary>अनुवाद (हिन्दी)</summary>

‘यहीं दूसरे यज्ञपशु दुर्योधनको काटकर उसकी बलि दूँगा और समस्त कौरवोंकी आँखोंके सामने उस दुरात्माके मस्तकको पैरसे कुचलकर शान्ति प्राप्त करूँगा’॥५१॥
</details>

<details open><summary>विश्वास-प्रस्तुतिः</summary>

एतावदुक्त्वा वचनं प्रहृष्टो  
ननाद चोच्चै रुधिरार्द्रगात्रः ।  
ननर्द चैवातिबलो महात्मा  
वृत्रं निहत्येव सहस्रनेत्रः ॥ ५२ ॥
</details>

<details><summary>मूलम्</summary>

एतावदुक्त्वा वचनं प्रहृष्टो  
ननाद चोच्चै रुधिरार्द्रगात्रः ।  
ननर्द चैवातिबलो महात्मा  
वृत्रं निहत्येव सहस्रनेत्रः ॥ ५२ ॥
</details>

<details><summary>अनुवाद (हिन्दी)</summary>

ऐसा कहकर खूनसे भीगे शरीरवाले अत्यन्त बलशाली महामना भीम वृत्रासुरका वध करके गर्जनेवाले सहस्र नेत्रधारी इन्द्रके समान उच्च स्वरसे गर्जन और सिंहनाद करने लगे॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि दुःशासनवधे त्र्यशीतितमोऽध्यायः ॥ ८३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें दुःशासनवधविषयक तिरासीवाँ अध्याय पूरा हुआ॥८३॥
</details>
