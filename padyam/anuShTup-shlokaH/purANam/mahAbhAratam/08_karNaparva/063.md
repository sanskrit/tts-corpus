+++
title_full = "063 कर्णद्वारा नकुल-सहदेवसहित युधिष्ठिरकी पराजय एवं पीड़ित होकर युधिष्ठिरका अपनी छावनीमें जाकर विश्राम करना"
title = "०६३"

+++

<details><summary>भागसूचना</summary>

त्रिषष्टितमोऽध्यायः
</details>

<details><summary>सूचना (हिन्दी)</summary>

कर्णद्वारा नकुल-सहदेवसहित युधिष्ठिरकी पराजय एवं पीड़ित होकर युधिष्ठिरका अपनी छावनीमें जाकर विश्राम करना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

कर्णोऽपि शरजालेन केकयानां महारथान्।  
व्यधमत् परमेष्वासानग्रतः पर्यवस्थितान् ॥ १ ॥
</details>

<details><summary>मूलम्</summary>

कर्णोऽपि शरजालेन केकयानां महारथान्।  
व्यधमत् परमेष्वासानग्रतः पर्यवस्थितान् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! कर्ण भी अपने बाणसमूहसे सामने खड़े हुए महाधनुर्धर केकय-महारथियोंका विनाश करने लगा॥१॥
</details>

<details open><summary>विश्वास-प्रस्तुतिः</summary>

तेषां प्रयतमानानां राधेयस्य निवारणे।  
रथान् पञ्चशतान् कर्णः प्राहिणोद् यमसादनम् ॥ २ ॥
</details>

<details><summary>मूलम्</summary>

तेषां प्रयतमानानां राधेयस्य निवारणे।  
रथान् पञ्चशतान् कर्णः प्राहिणोद् यमसादनम् ॥ २ ॥
</details>

<details><summary>अनुवाद (हिन्दी)</summary>

राधापुत्र कर्णको रोकनेके लिये प्रयत्न करनेवाले पाँच सौ रथियोंको उसने यमलोक पहुँचा दिया॥२॥
</details>

<details open><summary>विश्वास-प्रस्तुतिः</summary>

अविषह्यं ततो दृष्ट्वा राधेयं युधि योधिनः।  
भीमसेनमुपागच्छन् कर्णबाणप्रपीडिताः ॥ ३ ॥
</details>

<details><summary>मूलम्</summary>

अविषह्यं ततो दृष्ट्वा राधेयं युधि योधिनः।  
भीमसेनमुपागच्छन् कर्णबाणप्रपीडिताः ॥ ३ ॥
</details>

<details><summary>अनुवाद (हिन्दी)</summary>

कर्णके बाणोंसे अत्यन्त पीड़ित हुए पाण्डव-योद्धा युद्धस्थलमें राधापुत्र कर्णको असह्य देखकर भीमसेनके पास चले आये॥३॥
</details>

<details open><summary>विश्वास-प्रस्तुतिः</summary>

रथानीकं विदार्यैव शरजालैरनेकधा ।  
कर्ण एकरथेनैव युधिष्ठिरमुपाद्रवत् ॥ ४ ॥
</details>

<details><summary>मूलम्</summary>

रथानीकं विदार्यैव शरजालैरनेकधा ।  
कर्ण एकरथेनैव युधिष्ठिरमुपाद्रवत् ॥ ४ ॥
</details>

<details><summary>अनुवाद (हिन्दी)</summary>

तदनन्तर कर्णने अपने बाणोंके समूहसे पाण्डवोंकी रथसेनाको अनेक भागोंमें विदीर्ण करके एकमात्र रथके द्वारा ही युधिष्ठिरपर धावा किया॥४॥
</details>

<details open><summary>विश्वास-प्रस्तुतिः</summary>

सेनानिवेशमार्च्छन्तं मार्गणैः क्षतविक्षतम् ।  
यमयोर्मध्यगं वीरं शनैर्यान्तं विचेतसम् ॥ ५ ॥  
समासाद्य तु राजानं दुर्योधनहितेप्सया।  
सूतपुत्रस्त्रिभिस्तीक्ष्णैर्विव्याध परमेषुभिः ॥ ६ ॥
</details>

<details><summary>मूलम्</summary>

सेनानिवेशमार्च्छन्तं मार्गणैः क्षतविक्षतम् ।  
यमयोर्मध्यगं वीरं शनैर्यान्तं विचेतसम् ॥ ५ ॥  
समासाद्य तु राजानं दुर्योधनहितेप्सया।  
सूतपुत्रस्त्रिभिस्तीक्ष्णैर्विव्याध परमेषुभिः ॥ ६ ॥
</details>

<details><summary>अनुवाद (हिन्दी)</summary>

उस समय वीर युधिष्ठिर बाणोंसे क्षत-विक्षत होकर अचेत-से हो रहे थे और नकुल-सहदेवके बीचमें होकर धीरे-धीरे छावनीकी ओर जा रहे थे। उस अवस्थामें राजा युधिष्ठिरके पास पहुँचकर सूतपुत्र कर्णने दुर्योधनके हितकी इच्छासे परम उत्तम तीन तीखे बाणोंद्वारा उन्हें पुनः घायल कर दिया॥५-६॥
</details>

<details open><summary>विश्वास-प्रस्तुतिः</summary>

तथैव राजा राधेयं प्रत्यविध्यत् स्तनान्तरे।  
शरैस्त्रिभिश्च यन्तारं चतुर्भिश्चतुरो हयान् ॥ ७ ॥
</details>

<details><summary>मूलम्</summary>

तथैव राजा राधेयं प्रत्यविध्यत् स्तनान्तरे।  
शरैस्त्रिभिश्च यन्तारं चतुर्भिश्चतुरो हयान् ॥ ७ ॥
</details>

<details><summary>अनुवाद (हिन्दी)</summary>

इसी प्रकार राजा युधिष्ठिरने भी राधापुत्र कर्णकी छातीमें गहरी चोट पहुँचायी। फिर तीन बाणोंसे सारथिको और चारसे चारों घोड़ोंको घायल कर दिया॥७॥
</details>

<details open><summary>विश्वास-प्रस्तुतिः</summary>

चक्ररक्षौ तु पार्थस्य माद्रीपुत्रौ परंतपौ।  
तावप्यधावतां कर्णं राजानं मा वधीरिति ॥ ८ ॥
</details>

<details><summary>मूलम्</summary>

चक्ररक्षौ तु पार्थस्य माद्रीपुत्रौ परंतपौ।  
तावप्यधावतां कर्णं राजानं मा वधीरिति ॥ ८ ॥
</details>

<details><summary>अनुवाद (हिन्दी)</summary>

शत्रुओंको संताप देनेवाले माद्रीकुमार नकुल और सहदेव राजा युधिष्ठिरके चक्ररक्षक थे। वे दोनों भी यह सोचकर कर्णकी ओर दौड़े कि यह राजा युधिष्ठिरका वध न कर डाले॥८॥
</details>

<details open><summary>विश्वास-प्रस्तुतिः</summary>

तौ पृथक् शरवर्षाभ्यां राधेयमभ्यवर्षताम्।  
नकुलः सहदेवश्च परमं यत्नमास्थितौ ॥ ९ ॥
</details>

<details><summary>मूलम्</summary>

तौ पृथक् शरवर्षाभ्यां राधेयमभ्यवर्षताम्।  
नकुलः सहदेवश्च परमं यत्नमास्थितौ ॥ ९ ॥
</details>

<details><summary>अनुवाद (हिन्दी)</summary>

नकुल और सहदेव दोनों भाई उत्तम प्रयत्नका सहारा लेकर राधापुत्र कर्णपर पृथक्-पृथक् बाणोंकी वर्षा करने लगे॥९॥
</details>

<details open><summary>विश्वास-प्रस्तुतिः</summary>

तथैव तौ प्रत्यविध्यत् सूतपुत्रः प्रतापवान्।  
भल्लाभ्यां शितधाराभ्यां महात्मानावरिंदमौ ॥ १० ॥
</details>

<details><summary>मूलम्</summary>

तथैव तौ प्रत्यविध्यत् सूतपुत्रः प्रतापवान्।  
भल्लाभ्यां शितधाराभ्यां महात्मानावरिंदमौ ॥ १० ॥
</details>

<details><summary>अनुवाद (हिन्दी)</summary>

इसी प्रकार प्रतापी सूतपुत्रने भी तेज धारवाले दो भल्लोंद्वारा शत्रुओंका दमन करनेवाले उन दोनों महामनस्वी वीरोंको घायल कर दिया॥१०॥
</details>

<details open><summary>विश्वास-प्रस्तुतिः</summary>

दन्तवर्णांस्तु राधेयो निजघान मनोजवान्।  
युधिष्ठिरस्य संग्रामे कालवालान् हयोत्तमान् ॥ ११ ॥
</details>

<details><summary>मूलम्</summary>

दन्तवर्णांस्तु राधेयो निजघान मनोजवान्।  
युधिष्ठिरस्य संग्रामे कालवालान् हयोत्तमान् ॥ ११ ॥
</details>

<details><summary>अनुवाद (हिन्दी)</summary>

जिनकी पूँछ और गर्दनके बाल काले तथा शरीरका रंग श्वेत था और जो मनके समान तीव्र वेगसे चलनेवाले थे, युधिष्ठिरके उन उत्तम घोड़ोंको संग्रामभूमिमें राधापुत्र कर्णने मार डाला॥११॥
</details>

<details open><summary>विश्वास-प्रस्तुतिः</summary>

ततोऽपरेण भल्लेन शिरस्त्राणमपातयत् ।  
कौन्तेयस्य महेष्वासः प्रहसन्निव सूतजः ॥ १२ ॥
</details>

<details><summary>मूलम्</summary>

ततोऽपरेण भल्लेन शिरस्त्राणमपातयत् ।  
कौन्तेयस्य महेष्वासः प्रहसन्निव सूतजः ॥ १२ ॥
</details>

<details><summary>अनुवाद (हिन्दी)</summary>

तत्पश्चात् महाधनुर्धर सूतपुत्रने हँसते हुए-से एक दूसरे भल्लके द्वारा कुन्तीकुमारके शिरस्त्राणको नीचे गिरा दिया॥१२॥
</details>

<details open><summary>विश्वास-प्रस्तुतिः</summary>

तथैव नकुलस्यापि हयान् हत्वा प्रतापवान्।  
ईषां धनुश्च चिच्छेद माद्रीपुत्रस्य धीमतः ॥ १३ ॥
</details>

<details><summary>मूलम्</summary>

तथैव नकुलस्यापि हयान् हत्वा प्रतापवान्।  
ईषां धनुश्च चिच्छेद माद्रीपुत्रस्य धीमतः ॥ १३ ॥
</details>

<details><summary>अनुवाद (हिन्दी)</summary>

इसी प्रकार प्रतापी कर्णने बुद्धिमान् माद्रीकुमार नकुलके भी घोड़ोंको मारकर ईषादण्ड और धनुषको भी काट दिया॥१३॥
</details>

<details open><summary>विश्वास-प्रस्तुतिः</summary>

तौ हताश्वौ हतरथौ पाण्डवौ भूशविक्षतौ।  
भ्रातरावारुरुहतुः सहदेवरथं तदा ॥ १४ ॥
</details>

<details><summary>मूलम्</summary>

तौ हताश्वौ हतरथौ पाण्डवौ भूशविक्षतौ।  
भ्रातरावारुरुहतुः सहदेवरथं तदा ॥ १४ ॥
</details>

<details><summary>अनुवाद (हिन्दी)</summary>

घोड़ों एवं रथोंके नष्ट हो जानेपर अत्यन्त घायल हुए वे दोनों भाई पाण्डव उस समय सहदेवके रथपर जा चढ़े॥१४॥
</details>

<details open><summary>विश्वास-प्रस्तुतिः</summary>

तौ दृष्ट्वा मातुलस्तत्र विरथौ परवीरहा।  
अभ्यभाषत राधेयं मद्रराजोऽनुकम्पया ॥ १५ ॥
</details>

<details><summary>मूलम्</summary>

तौ दृष्ट्वा मातुलस्तत्र विरथौ परवीरहा।  
अभ्यभाषत राधेयं मद्रराजोऽनुकम्पया ॥ १५ ॥
</details>

<details><summary>अनुवाद (हिन्दी)</summary>

शत्रुवीरोंका संहार करनेवाले मामा मद्रराज शल्यने उन दोनों भाइयोंको रथहीन हुआ देख कृपापूर्वक राधापुत्र कर्णसे कहा—॥१५॥
</details>

<details open><summary>विश्वास-प्रस्तुतिः</summary>

योद्धव्यमद्य पार्थेन फाल्गुनेन त्वया सह।  
किमर्थं धर्मराजेन युध्यसे भृशरोषितः ॥ १६ ॥
</details>

<details><summary>मूलम्</summary>

योद्धव्यमद्य पार्थेन फाल्गुनेन त्वया सह।  
किमर्थं धर्मराजेन युध्यसे भृशरोषितः ॥ १६ ॥
</details>

<details><summary>अनुवाद (हिन्दी)</summary>

‘कर्ण! आज तुम्हें कुन्तीकुमार अर्जुनके साथ युद्ध करना है। फिर अत्यन्त रोषमें भरकर धर्मराजके साथ किसलिये जूझ रहे हो?॥१६॥
</details>

<details open><summary>विश्वास-प्रस्तुतिः</summary>

क्षीणशस्त्रास्त्रकवचः क्षीणबाणो विबाणधिः ।  
श्रान्तसारथिवाहश्च च्छन्नोऽस्त्रैररिभिस्तथा ॥ १७ ॥  
पार्थमासाद्य राधेय उपहास्यो भविष्यसि।
</details>

<details><summary>मूलम्</summary>

क्षीणशस्त्रास्त्रकवचः क्षीणबाणो विबाणधिः ।  
श्रान्तसारथिवाहश्च च्छन्नोऽस्त्रैररिभिस्तथा ॥ १७ ॥  
पार्थमासाद्य राधेय उपहास्यो भविष्यसि।
</details>

<details><summary>अनुवाद (हिन्दी)</summary>

‘इनके अस्त्र-शस्त्र और कवच नष्ट हो गये हैं। तीर और तरकस भी कट गये हैं। सारथि और घोड़े भी थके हुए हैं तथा शत्रुओंने इन्हें अस्त्रोंद्वारा आच्छादित कर दिया है। राधानन्दन! अर्जुनके सामने पहुँचकर तुम उपहासके पात्र बन जाओगे’॥१७॥
</details>

<details open><summary>विश्वास-प्रस्तुतिः</summary>

एवमुक्तोऽपि कर्णस्तु मद्रराजेन संयुगे ॥ १८ ॥  
तथैव कर्णः संरब्धो युधिष्ठिरमताडयत्।  
शरैस्तीक्ष्णैः पराविध्य माद्रीपुत्रौ च पाण्डवौ ॥ १९ ॥  
प्रहस्य समरे कर्णश्चकार विमुखं शरैः।
</details>

<details><summary>मूलम्</summary>

एवमुक्तोऽपि कर्णस्तु मद्रराजेन संयुगे ॥ १८ ॥  
तथैव कर्णः संरब्धो युधिष्ठिरमताडयत्।  
शरैस्तीक्ष्णैः पराविध्य माद्रीपुत्रौ च पाण्डवौ ॥ १९ ॥  
प्रहस्य समरे कर्णश्चकार विमुखं शरैः।
</details>

<details><summary>अनुवाद (हिन्दी)</summary>

युद्धस्थलमें मद्रराज शल्यके ऐसा कहनेपर भी कर्ण पूर्ववत् रोषमें भरकर युधिष्ठिरको बाणोंद्वारा पीड़ित करता रहा। माद्रीकुमार पाण्डुपुत्र नकुल-सहदेवको तीखे बाणोंसे घायल करके कर्णने हँसकर समरांगणमें बाणोंके प्रहारसे युधिष्ठिरको युद्धसे विमुख कर दिया॥१८-१९॥
</details>

<details open><summary>विश्वास-प्रस्तुतिः</summary>

ततः शल्यः प्रहस्येदं कर्णं पुनरुवाच ह ॥ २० ॥  
रथस्थमतिसंरब्धं युधिष्ठिरवधे धृतम् ।
</details>

<details><summary>मूलम्</summary>

ततः शल्यः प्रहस्येदं कर्णं पुनरुवाच ह ॥ २० ॥  
रथस्थमतिसंरब्धं युधिष्ठिरवधे धृतम् ।
</details>

<details><summary>अनुवाद (हिन्दी)</summary>

तब शल्यने हँसकर युधिष्ठिरके वधका निश्चय किये अत्यन्त क्रोधमें भरकर रथपर बैठे हुए कर्णसे पुनः इस प्रकार कहा—॥२०॥
</details>

<details open><summary>विश्वास-प्रस्तुतिः</summary>

यदर्थं धार्तराष्ट्रेण सततं मानितो भवान् ॥ २१ ॥  
तं पार्थं जहि राधेय किं ते हत्वा युधिष्ठिरम्।
</details>

<details><summary>मूलम्</summary>

यदर्थं धार्तराष्ट्रेण सततं मानितो भवान् ॥ २१ ॥  
तं पार्थं जहि राधेय किं ते हत्वा युधिष्ठिरम्।
</details>

<details><summary>अनुवाद (हिन्दी)</summary>

‘राधापुत्र! दुर्योधनने जिनसे जूझनेके लिये तुम्हारा सदा सम्मान किया है, उन कुन्तीकुमार अर्जुनको मारो। युधिष्ठिरका वध करनेसे तुम्हें क्या मिलेगा?॥२१॥
</details>

<details open><summary>विश्वास-प्रस्तुतिः</summary>

(हते ह्यस्मिन् ध्रुवं पार्थः सर्वाञ्जेष्यति नो रथान्।  
तस्मिन् हि धार्तराष्ट्रस्य निहते तु ध्रुवो जयः॥
</details>

<details><summary>मूलम्</summary>

(हते ह्यस्मिन् ध्रुवं पार्थः सर्वाञ्जेष्यति नो रथान्।  
तस्मिन् हि धार्तराष्ट्रस्य निहते तु ध्रुवो जयः॥
</details>

<details><summary>अनुवाद (हिन्दी)</summary>

‘इनके मारे जानेपर अर्जुन निश्चय ही हमारे सारे महारथियोंको जीत लेंगे। परंतु अर्जुनके मारे जानेपर धृतराष्ट्रपुत्र दुर्योधनकी विजय अवश्यम्भावी है।
</details>

<details open><summary>विश्वास-प्रस्तुतिः</summary>

ध्वजोऽसौ दृश्यते तस्य रोचमानोंऽशुमानिव।  
एनं जहि महाबाहो किं ते हत्वा युधिष्ठिरम्॥)
</details>

<details><summary>मूलम्</summary>

ध्वजोऽसौ दृश्यते तस्य रोचमानोंऽशुमानिव।  
एनं जहि महाबाहो किं ते हत्वा युधिष्ठिरम्॥)
</details>

<details><summary>अनुवाद (हिन्दी)</summary>

‘महाबाहो! अर्जुनका यह सूर्यके समान प्रकाशमान ध्वज दिखायी देता है। तुम इन्हींको मारो, युधिष्ठिरका वध करनेसे तुम्हारा क्या लाभ है?
</details>

<details open><summary>विश्वास-प्रस्तुतिः</summary>

शङ्खयोर्ध्यायतोः शब्दः सुमहानेष कृष्णयोः ॥ २२ ॥  
श्रूयते चापघोषोऽयं प्रावृषीवाम्बुदस्य ह।
</details>

<details><summary>मूलम्</summary>

शङ्खयोर्ध्यायतोः शब्दः सुमहानेष कृष्णयोः ॥ २२ ॥  
श्रूयते चापघोषोऽयं प्रावृषीवाम्बुदस्य ह।
</details>

<details><summary>अनुवाद (हिन्दी)</summary>

‘श्रीकृष्ण और अर्जुन शंख बजा रहे हैं, जिनका यह महान् शब्द सुनायी पड़ता है। वर्षाकालके मेघकी गर्जनाके समान उनके धनुषका यह गम्भीर घोष कानोंमें पड़ रहा है॥२२॥
</details>

<details open><summary>विश्वास-प्रस्तुतिः</summary>

असौ निघ्नन् रथोदारानर्जुनः शरवृष्टिभिः ॥ २३ ॥  
सर्वां ग्रसति नः सेनां कर्ण पश्यैनमाहवे।
</details>

<details><summary>मूलम्</summary>

असौ निघ्नन् रथोदारानर्जुनः शरवृष्टिभिः ॥ २३ ॥  
सर्वां ग्रसति नः सेनां कर्ण पश्यैनमाहवे।
</details>

<details><summary>अनुवाद (हिन्दी)</summary>

‘कर्ण! ये अर्जुन अपने बाणोंकी वर्षासे बड़े-बड़े रथियोंका संहार करते हुए हमारी सारी सेनाको कालका ग्रास बना रहे हैं। युद्धस्थलमें इनकी ओर तो देखो॥२३॥
</details>

<details open><summary>विश्वास-प्रस्तुतिः</summary>

पृष्ठरक्षौ च शूरस्य युधामन्यूत्तमौजसौ ॥ २४ ॥  
उत्तरं चास्य वै शूरश्चक्रं रक्षति सात्यकिः।  
धृष्टद्युम्नस्तथा चास्य चक्रं रक्षति दक्षिणम् ॥ २५ ॥
</details>

<details><summary>मूलम्</summary>

पृष्ठरक्षौ च शूरस्य युधामन्यूत्तमौजसौ ॥ २४ ॥  
उत्तरं चास्य वै शूरश्चक्रं रक्षति सात्यकिः।  
धृष्टद्युम्नस्तथा चास्य चक्रं रक्षति दक्षिणम् ॥ २५ ॥
</details>

<details><summary>अनुवाद (हिन्दी)</summary>

‘शूरवीर अर्जुनके पृष्ठभागकी रक्षा युधामन्यु और उत्तमौजा कर रहे हैं। शौर्यसम्पन्न सात्यकि उनके उत्तर (बायें) चक्रकी रक्षा करते हैं और धृष्टद्युम्न दाहिने चक्रकी॥
</details>

<details open><summary>विश्वास-प्रस्तुतिः</summary>

भीमसेनश्च वै राज्ञा धार्तराष्ट्रेण युध्यते।  
यथा न हन्यात्तं भीमः सर्वेषां नोऽद्य पश्यताम् ॥ २६ ॥  
तथा राधेय क्रियतां राजा मुच्येत नो यथा।
</details>

<details><summary>मूलम्</summary>

भीमसेनश्च वै राज्ञा धार्तराष्ट्रेण युध्यते।  
यथा न हन्यात्तं भीमः सर्वेषां नोऽद्य पश्यताम् ॥ २६ ॥  
तथा राधेय क्रियतां राजा मुच्येत नो यथा।
</details>

<details><summary>अनुवाद (हिन्दी)</summary>

‘भीमसेन राजा दुर्योधनके साथ युद्ध करते हैं। राधानन्दन! हम सब लोगोंके देखते-देखते आज भीमसेन जिस प्रकार उसे मार न डालें, वैसा प्रयत्न करो। जैसे भी सम्भव हो, हमारे राजाको भीमसेनसे छुटकारा मिलना ही चाहिये॥२६॥
</details>

<details open><summary>विश्वास-प्रस्तुतिः</summary>

पश्यैनं भीमसेनेन ग्रस्तमाहवशोभिनम् ॥ २७ ॥  
यदि त्वासाद्य मुच्येत विस्मयः सुमहान् भवेत्।
</details>

<details><summary>मूलम्</summary>

पश्यैनं भीमसेनेन ग्रस्तमाहवशोभिनम् ॥ २७ ॥  
यदि त्वासाद्य मुच्येत विस्मयः सुमहान् भवेत्।
</details>

<details><summary>अनुवाद (हिन्दी)</summary>

‘देखो, युद्धमें शोभा पानेवाले दुर्योधनको भीमसेनने ग्रस लिया है। यदि तुम्हें पाकर वह संकटसे छूट जाय तो यह महान् आश्चर्यकी घटना होगी॥२७॥
</details>

<details open><summary>विश्वास-प्रस्तुतिः</summary>

परित्राह्येनमभ्येत्य संशयं परमं गतम् ॥ २८ ॥  
किं नु माद्रीसुतौ हत्वा राजानं च युधिष्ठिरम्।
</details>

<details><summary>मूलम्</summary>

परित्राह्येनमभ्येत्य संशयं परमं गतम् ॥ २८ ॥  
किं नु माद्रीसुतौ हत्वा राजानं च युधिष्ठिरम्।
</details>

<details><summary>अनुवाद (हिन्दी)</summary>

‘तुम चलकर जीवनके भारी संशयमें पड़े हुए राजा दुर्योधनको बचाओ। आज माद्रीकुमार नकुल-सहदेव तथा राजा युधिष्ठिरका वध करके क्या होगा?’॥२८॥
</details>

<details open><summary>विश्वास-प्रस्तुतिः</summary>

इति शल्यवचः श्रुत्वा राधेयः पृथिवीपते ॥ २९ ॥  
दृष्ट्वा दुर्योधनं चैव भीमग्रस्तं महाहवे।  
राजगृद्धी भृशं चैव शल्यवाक्यप्रचोदितः ॥ ३० ॥  
अजातशत्रुमुत्सृज्य माद्रीपुत्रौ च पाण्डवौ।  
तव पुत्रं परित्रातुमभ्यधावत वीर्यवान् ॥ ३१ ॥
</details>

<details><summary>मूलम्</summary>

इति शल्यवचः श्रुत्वा राधेयः पृथिवीपते ॥ २९ ॥  
दृष्ट्वा दुर्योधनं चैव भीमग्रस्तं महाहवे।  
राजगृद्धी भृशं चैव शल्यवाक्यप्रचोदितः ॥ ३० ॥  
अजातशत्रुमुत्सृज्य माद्रीपुत्रौ च पाण्डवौ।  
तव पुत्रं परित्रातुमभ्यधावत वीर्यवान् ॥ ३१ ॥
</details>

<details><summary>अनुवाद (हिन्दी)</summary>

पृथ्वीनाथ! शल्यकी यह बात सुनकर तथा महासमरमें दुर्योधनको भीमसेनसे ग्रस्त हुआ देखकर शल्यके वचनोंसे प्रेरित हो राजाको अधिक चाहनेवाला पराक्रमी कर्ण अजातशत्रु युधिष्ठिर और माद्रीकुमार पाण्डुपुत्र नकुल-सहदेवको छोड़कर आपके पुत्रकी रक्षा करनेके लिये दौड़ा॥२९—३१॥
</details>

<details open><summary>विश्वास-प्रस्तुतिः</summary>

मद्रराजप्रणुदितैरश्वैराकाशगैरिव ।  
गते कर्णे तु कौन्तेयः पाण्डुपुत्रो युधिष्ठिरः ॥ ३२ ॥  
अपायाज्जवनैरश्वैः सहदेवश्च मारिष ।
</details>

<details><summary>मूलम्</summary>

मद्रराजप्रणुदितैरश्वैराकाशगैरिव ।  
गते कर्णे तु कौन्तेयः पाण्डुपुत्रो युधिष्ठिरः ॥ ३२ ॥  
अपायाज्जवनैरश्वैः सहदेवश्च मारिष ।
</details>

<details><summary>अनुवाद (हिन्दी)</summary>

माननीय नरेश! मद्रराज शल्यके हाँके हुए घोड़े ऐसे भाग रहे थे, मानो आकाशमें उड़ रहे हों। कर्णके चले जानेपर कुन्तीकुमार पाण्डुपुत्र युधिष्ठिर और सहदेव तीव्रगामी घोड़ोंद्वारा वहाँसे भाग गये॥३२॥
</details>

<details open><summary>विश्वास-प्रस्तुतिः</summary>

ताभ्यां स सहितस्तूर्णं व्रीडन्निव नरेश्वरः ॥ ३३ ॥  
प्राप्य सेनानिवेशं च मार्गणैः क्षतविक्षतः।  
अवतीर्णो रथात्तूर्णमाविशच्छयनं शुभम् ॥ ३४ ॥
</details>

<details><summary>मूलम्</summary>

ताभ्यां स सहितस्तूर्णं व्रीडन्निव नरेश्वरः ॥ ३३ ॥  
प्राप्य सेनानिवेशं च मार्गणैः क्षतविक्षतः।  
अवतीर्णो रथात्तूर्णमाविशच्छयनं शुभम् ॥ ३४ ॥
</details>

<details><summary>अनुवाद (हिन्दी)</summary>

नकुल और सहदेवके साथ वे नरेश लज्जित होते हुए-से तुरंत छावनीमें पहुँचकर रथसे उतर पड़े और सुन्दर शय्यापर लेट गये। उस समय उनका सारा शरीर बाणोंसे क्षत-विक्षत हो रहा था॥३३-३४॥
</details>

<details open><summary>विश्वास-प्रस्तुतिः</summary>

अपनीतशल्यः सुभृशं हृच्छल्याभिनिपीडितः ।  
सोऽब्रवीद्भ्रातरौ राजा माद्रीपुत्रौ महारथौ ॥ ३५ ॥
</details>

<details><summary>मूलम्</summary>

अपनीतशल्यः सुभृशं हृच्छल्याभिनिपीडितः ।  
सोऽब्रवीद्भ्रातरौ राजा माद्रीपुत्रौ महारथौ ॥ ३५ ॥
</details>

<details><summary>अनुवाद (हिन्दी)</summary>

वहाँ उनके शरीरसे बाण निकाल दिये गये तो भी हृदयमें जो अपमानका काँटा गड़ गया था, उससे वे अत्यन्त पीड़ित हो रहे थे। उस समय राजा दोनों भाई माद्रीकुमार महारथी नकुल-सहदेवसे इस प्रकार बोले—॥३५॥
</details>

<details open><summary>मूलम् (वचनम्)</summary>

(युधिष्ठिर उवाच
</details>

<details open><summary>विश्वास-प्रस्तुतिः</summary>

गच्छतां त्वरितौ वीरौ यत्र भीमो व्यवस्थितः॥)  
अनीकं भीमसेनस्य पाण्डवावाशु गच्छताम्।  
जीमूत इव नर्दंस्तु युध्यते स वृकोदरः ॥ ३६ ॥
</details>

<details><summary>मूलम्</summary>

गच्छतां त्वरितौ वीरौ यत्र भीमो व्यवस्थितः॥)  
अनीकं भीमसेनस्य पाण्डवावाशु गच्छताम्।  
जीमूत इव नर्दंस्तु युध्यते स वृकोदरः ॥ ३६ ॥
</details>

<details><summary>अनुवाद (हिन्दी)</summary>

_युधिष्ठिरने कहा—_ वीर पाण्डुकुमारो! तुम दोनों शीघ्रतापूर्वक जहाँ भीमसेन खड़े हैं, वहाँ उनकी सेनामें जाओ। वहाँ भीमसेन मेघके समान गम्भीर गर्जना करते हुए युद्ध कर रहे हैं॥३६॥
</details>

<details open><summary>विश्वास-प्रस्तुतिः</summary>

ततोऽन्यं रथमास्थाय नकुलो रथपुङ्गवः।  
सहदेवश्च तेजस्वी भ्रातरौ शत्रुकर्षणौ ॥ ३७ ॥  
तुरगैरग्र्यरंहोभिर्यात्वा भीमस्य शुष्मिणौ ।  
अनीकैः सहितौ तत्र भ्रातरौ समवस्थितौ ॥ ३८ ॥
</details>

<details><summary>मूलम्</summary>

ततोऽन्यं रथमास्थाय नकुलो रथपुङ्गवः।  
सहदेवश्च तेजस्वी भ्रातरौ शत्रुकर्षणौ ॥ ३७ ॥  
तुरगैरग्र्यरंहोभिर्यात्वा भीमस्य शुष्मिणौ ।  
अनीकैः सहितौ तत्र भ्रातरौ समवस्थितौ ॥ ३८ ॥
</details>

<details><summary>अनुवाद (हिन्दी)</summary>

तदनन्तर दूसरे रथपर बैठकर रथियोंमें श्रेष्ठ नकुल और तेजस्वी सहदेव—वे दोनों शत्रुसूदन बन्धु तीव्र वेगवाले घोड़ोंद्वारा भीमसेनके पास जा पहुँचे। फिर वे दोनों बलवान् भाई भीमसेनके सैनिकोंके साथ खड़े होकर युद्ध करने लगे॥३७-३८॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि धर्मापयाने त्रिषष्टितमोऽध्यायः ॥ ६३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें युधिष्ठिरका पलायनविषयक तिरसठवाँ अध्याय पूरा हुआ॥६३॥
</details>

<details><summary>सूचना (हिन्दी)</summary>

(दाक्षिणात्य अधिक पाठके २ श्लोक मिलाकर कुल ४० श्लोक हैं।)
</details>
