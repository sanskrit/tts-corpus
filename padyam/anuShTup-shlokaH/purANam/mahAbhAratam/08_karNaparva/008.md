+++
title_full = "008 धृतराष्ट्रका विलाप"
title = "००८"

+++

<details><summary>भागसूचना</summary>

अष्टमोऽध्यायः
</details>

<details><summary>सूचना (हिन्दी)</summary>

धृतराष्ट्रका विलाप
</details>

<details open><summary>मूलम् (वचनम्)</summary>

जनमेजय उवाच
</details>

<details open><summary>विश्वास-प्रस्तुतिः</summary>

श्रुत्वा कर्णं हतं युद्धे पुत्रांश्चैव निपातितान्।  
नरेन्द्रः किंचिदाश्वस्तो द्विजश्रेष्ठ किमब्रवीत् ॥ १ ॥
</details>

<details><summary>मूलम्</summary>

श्रुत्वा कर्णं हतं युद्धे पुत्रांश्चैव निपातितान्।  
नरेन्द्रः किंचिदाश्वस्तो द्विजश्रेष्ठ किमब्रवीत् ॥ १ ॥
</details>

<details><summary>अनुवाद (हिन्दी)</summary>

_जनमेजय बोले—_ द्विजश्रेष्ठ! युद्धमें कर्ण मारा गया और पुत्र भी धराशायी हो गये, यह सुनकर अचेत हुए राजा धृतराष्ट्रको जब पुनः कुछ चेत हुआ, तब उन्होंने क्या कहा?॥१॥
</details>

<details open><summary>विश्वास-प्रस्तुतिः</summary>

प्राप्तवान् परमं दुःखं पुत्रव्यसनजं महत्।  
तस्मिन् यदुक्तवान् काले तन्ममाचश्व पृच्छतः ॥ २ ॥
</details>

<details><summary>मूलम्</summary>

प्राप्तवान् परमं दुःखं पुत्रव्यसनजं महत्।  
तस्मिन् यदुक्तवान् काले तन्ममाचश्व पृच्छतः ॥ २ ॥
</details>

<details><summary>अनुवाद (हिन्दी)</summary>

धृतराष्ट्रको अपने पुत्रोंके मारे जानेके कारण बड़ा भारी दुःख प्राप्त हुआ था, उस समय उन्होंने जो कुछ कह, उसे मैं पूछ रहा हूँ; आप मुझे बताइये॥२॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

श्रुत्वा कर्णस्य निधनमश्रद्धेयमिवाद्भुतम् ।  
भूतसम्मोहनं भीमं मेरोः संसर्पणं यथा ॥ ३ ॥  
चित्तमोहमिवायुक्तं भार्गवस्य महामतेः ।  
पराजयमिवेन्द्रस्य द्विषद्भ्यो भीमकर्मणः ॥ ४ ॥  
दिवः प्रपतनं भानोरुर्व्यामिव महाद्युतेः।  
संशोषणमिवाचिन्त्यं समुद्रस्याक्षयाम्भसः ॥ ५ ॥  
महीवियद्दिगम्बूनां सर्वनाशमिवाद्भुतम् ।  
कर्मणोरिव वैफल्यमुभयोः पुण्यपापयोः ॥ ६ ॥  
संचिन्त्य निपुणं बुद्ध्या धृतराष्ट्रो जनेश्वरः।  
नेदमस्तीति संचिन्त्य कर्णस्य समरे वधम् ॥ ७ ॥  
प्राणिनामेवमन्येषां स्यादपीति विनाशनम् ।  
शोकाग्निना दह्यमानो धम्यमान इवाशये ॥ ८ ॥  
विस्रस्ताङ्गः श्वसन्‌ दीनो हाहेत्युक्त्वा सुदुःखितः।  
विललाप महाराज धृतराष्ट्रोऽम्बिकासुतः ॥ ९ ॥
</details>

<details><summary>मूलम्</summary>

श्रुत्वा कर्णस्य निधनमश्रद्धेयमिवाद्भुतम् ।  
भूतसम्मोहनं भीमं मेरोः संसर्पणं यथा ॥ ३ ॥  
चित्तमोहमिवायुक्तं भार्गवस्य महामतेः ।  
पराजयमिवेन्द्रस्य द्विषद्भ्यो भीमकर्मणः ॥ ४ ॥  
दिवः प्रपतनं भानोरुर्व्यामिव महाद्युतेः।  
संशोषणमिवाचिन्त्यं समुद्रस्याक्षयाम्भसः ॥ ५ ॥  
महीवियद्दिगम्बूनां सर्वनाशमिवाद्भुतम् ।  
कर्मणोरिव वैफल्यमुभयोः पुण्यपापयोः ॥ ६ ॥  
संचिन्त्य निपुणं बुद्ध्या धृतराष्ट्रो जनेश्वरः।  
नेदमस्तीति संचिन्त्य कर्णस्य समरे वधम् ॥ ७ ॥  
प्राणिनामेवमन्येषां स्यादपीति विनाशनम् ।  
शोकाग्निना दह्यमानो धम्यमान इवाशये ॥ ८ ॥  
विस्रस्ताङ्गः श्वसन्‌ दीनो हाहेत्युक्त्वा सुदुःखितः।  
विललाप महाराज धृतराष्ट्रोऽम्बिकासुतः ॥ ९ ॥
</details>

<details><summary>अनुवाद (हिन्दी)</summary>

_वैशम्पायनजीने कहा—_ राजन्! कर्णका मारा जाना अद्भुत और अविश्वसनीय-सा लग रहा था। वह भयंकर कर्म उसी प्रकार समस्त प्राणियोंको मोहमें डालनेवाला था, जैसे मेरु पर्वतका अपने स्थानसे हटकर अन्यत्र चला जाना। परम बुद्धिमान् भृगुनन्दन परशुरामजीके चित्तमें मोह उत्पन्न होना जैसे सम्भव नहीं है, जैसे भयंकर कर्म करनेवाले देवराज इन्द्रका अपने शत्रुओंसे पराजित होना असम्भव है, जैसे महातेजस्वी सूर्यके आकाशसे पृथ्वीपर गिरने और अक्षय जलवाले समुद्रके सूख जानेकी बात मनमें सोचीतक नहीं जा सकती; पृथ्वी, आकाश, दिशा और जलका सर्वनाश होना एवं पाप तथा पुण्य—दोनों प्रकारके कर्मोंका निष्फल हो जाना जैसे आश्चर्यजनक घटना है; उसी प्रकार समरमें कर्ण-वधरूपी असम्भव कर्मको भी सम्भव हुआ सुनकर और उसपर बुद्धिद्वारा अच्छी तरह विचार करके राजा धृतराष्ट्र यह सोचने लगे कि ‘अब यह कौरवदल बच नहीं सकता। कर्णकी ही भाँति अन्य प्राणियोंका भी विनाश हो सकता है।’ यह सब सोचते ही उनके हृदयमें शोककी आग प्रज्वलित हो उठी और वे उससे तपने एवं दग्ध-से होने लगे। उनके सारे अंग शिथिल हो गये। महाराज! वे अम्बिकानन्दन धृतराष्ट्र दीनभावसे लंबी साँस खींचने और अत्यन्त दुःखी हो ‘हाय! हाय!’ कहकर विलाप करने लगे॥३—९॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

संजयाधिरथिर्वीरः सिंहद्विरदविक्रमः ।  
वृषभप्रतिमस्कन्धो वृषभाक्षगतिश्चरन् ॥ १० ॥  
वृषभो वृषभस्येव यो युद्धे न निवर्तते।  
शत्रोरपि महेन्द्रस्य वज्रसंहननो युवा ॥ ११ ॥
</details>

<details><summary>मूलम्</summary>

संजयाधिरथिर्वीरः सिंहद्विरदविक्रमः ।  
वृषभप्रतिमस्कन्धो वृषभाक्षगतिश्चरन् ॥ १० ॥  
वृषभो वृषभस्येव यो युद्धे न निवर्तते।  
शत्रोरपि महेन्द्रस्य वज्रसंहननो युवा ॥ ११ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ संजय! अधिरथका वीर पुत्र कर्ण सिंह और हाथीके समान पराक्रमी था। उसके कंधे साँड़के कंधोंके समान हृष्टपुष्ट थे। उसकी आँखें और चाल-ढाल भी साँड़के ही सदृश थीं। वह स्वयं भी दानकी वर्षा करनेके कारण वृषभस्वरूप था। रणभूमिमें विचरता हुआ कर्ण इन्द्र-जैसे शत्रुसे पाला पड़नेपर भी साँड़के समान कभी युद्धसे पीछे नहीं हटता था। उसकी युवा-अवस्था थी। उसका शरीर इतना सुदृढ़ था, मानो वज्रसे गढ़ा गया हो॥१०-११॥
</details>

<details open><summary>विश्वास-प्रस्तुतिः</summary>

यस्य ज्यातलशब्देन शरवृष्टिरवेण च।  
रथाश्वनरमातङ्गा नावतिष्ठन्ति संयुगे ॥ १२ ॥
</details>

<details><summary>मूलम्</summary>

यस्य ज्यातलशब्देन शरवृष्टिरवेण च।  
रथाश्वनरमातङ्गा नावतिष्ठन्ति संयुगे ॥ १२ ॥
</details>

<details><summary>अनुवाद (हिन्दी)</summary>

जिसकी प्रत्यंचाकी टंकार तथा बाण-वर्षाके भयंकर शब्दसे भयभीत हो रथी, घुड़सवार, गजारोही और पैदल सैनिक युद्धमें सामने नहीं ठहर पाते थे॥१२॥
</details>

<details open><summary>विश्वास-प्रस्तुतिः</summary>

यमाश्रित्य महाबाहुं विद्विषां जयकाङ्‌क्षया।  
दुर्योधनोऽकरोद् वैरं पाण्डुपुत्रैर्महारथैः ॥ १३ ॥
</details>

<details><summary>मूलम्</summary>

यमाश्रित्य महाबाहुं विद्विषां जयकाङ्‌क्षया।  
दुर्योधनोऽकरोद् वैरं पाण्डुपुत्रैर्महारथैः ॥ १३ ॥
</details>

<details><summary>अनुवाद (हिन्दी)</summary>

जिस महाबाहुका भरोसा करके शत्रुओंपर विजय पानेकी इच्छा रखते हुए दुर्योधनने महारथी पाण्डवोंके साथ वैर बाँध रखा था॥१३॥
</details>

<details open><summary>विश्वास-प्रस्तुतिः</summary>

स कथं रथिनां श्रेष्ठः कर्णः पार्थेन संयुगे।  
निहतः पुरुषव्याघ्रः प्रसह्यासह्यविक्रमः ॥ १४ ॥
</details>

<details><summary>मूलम्</summary>

स कथं रथिनां श्रेष्ठः कर्णः पार्थेन संयुगे।  
निहतः पुरुषव्याघ्रः प्रसह्यासह्यविक्रमः ॥ १४ ॥
</details>

<details><summary>अनुवाद (हिन्दी)</summary>

जिसका पराक्रम शत्रुओंके लिये असह्य था, वह रथियोंमें श्रेष्ठ पुरुषसिंह कर्ण युद्धस्थलमें कुन्तीपुत्र अर्जुनके द्वारा बलपूर्वक कैसे मारा गया?॥१४॥
</details>

<details open><summary>विश्वास-प्रस्तुतिः</summary>

यो नामन्यत वै नित्यमच्युतं च धनंजयम्।  
न वृष्णीन् सहितानन्यान् स्वबाहुबलदर्पितः ॥ १५ ॥
</details>

<details><summary>मूलम्</summary>

यो नामन्यत वै नित्यमच्युतं च धनंजयम्।  
न वृष्णीन् सहितानन्यान् स्वबाहुबलदर्पितः ॥ १५ ॥
</details>

<details><summary>अनुवाद (हिन्दी)</summary>

जो अपने बाहुबलके घमंडमें भरकर श्रीकृष्णको, अर्जुनको तथा एक साथ आये हुए अन्यान्य वृष्णिवंशियोंको भी कभी कुछ नहीं समझता था॥१५॥
</details>

<details open><summary>विश्वास-प्रस्तुतिः</summary>

शार्ङ्गगाण्डीवधन्वानौ सहितावपराजितौ ।  
अहं दिव्याद् रथादेकः पातयिष्यामि संयुगे ॥ १६ ॥  
इति यः सततं मन्दमवोचल्लोभमोहितम्।  
दुर्योधनमवाचीनं राज्यकामुकमातुरम् ॥ १७ ॥
</details>

<details><summary>मूलम्</summary>

शार्ङ्गगाण्डीवधन्वानौ सहितावपराजितौ ।  
अहं दिव्याद् रथादेकः पातयिष्यामि संयुगे ॥ १६ ॥  
इति यः सततं मन्दमवोचल्लोभमोहितम्।  
दुर्योधनमवाचीनं राज्यकामुकमातुरम् ॥ १७ ॥
</details>

<details><summary>अनुवाद (हिन्दी)</summary>

जो राज्यकी इच्छा रखनेवाले तथा चिन्तासे आतुर हो मुँह लटकाये बैठे हुए मेरे लोभमोहित मूर्ख पुत्र दुर्योधनसे सदा यही कहा करता था कि ‘मैं अकेला ही युद्धस्थलमें शार्ङ्ग और गाण्डीव धनुष धारण करनेवाले दोनों अपराजित वीर श्रीकृष्ण और अर्जुनको उनके दिव्यरथसे एक साथ ही मार गिराऊँगा’॥१६-१७॥
</details>

<details open><summary>विश्वास-प्रस्तुतिः</summary>

योऽजयत्‌ सर्वकाम्बोजानावन्त्यान्‌ केकयैः सह।  
गान्धारान् मद्रकान् मत्स्यांस्त्रिगर्तांस्तङ्गणाञ्शकान् ॥ १८ ॥  
पञ्चालांश्च विदेहांश्च कुलिन्दान्‌ काशिकोसलान्।  
सुह्मानङ्गांश्च वङ्गांश्च निषादान् पुण्ड्रचीरकान् ॥ १९ ॥  
वत्सान् कलिङ्गांस्तरलानश्मकानृषिकानपि ।  
(शबरान् परहूणांश्च प्रहूणान् सरलानपि।  
म्लेच्छराष्ट्राधिपांश्चैव दुर्गानाटविकांस्तथा ॥)  
जित्वैतान् समरे वीरश्चक्रे बलिभृतः पुरा ॥ २० ॥
</details>

<details><summary>मूलम्</summary>

योऽजयत्‌ सर्वकाम्बोजानावन्त्यान्‌ केकयैः सह।  
गान्धारान् मद्रकान् मत्स्यांस्त्रिगर्तांस्तङ्गणाञ्शकान् ॥ १८ ॥  
पञ्चालांश्च विदेहांश्च कुलिन्दान्‌ काशिकोसलान्।  
सुह्मानङ्गांश्च वङ्गांश्च निषादान् पुण्ड्रचीरकान् ॥ १९ ॥  
वत्सान् कलिङ्गांस्तरलानश्मकानृषिकानपि ।  
(शबरान् परहूणांश्च प्रहूणान् सरलानपि।  
म्लेच्छराष्ट्राधिपांश्चैव दुर्गानाटविकांस्तथा ॥)  
जित्वैतान् समरे वीरश्चक्रे बलिभृतः पुरा ॥ २० ॥
</details>

<details><summary>अनुवाद (हिन्दी)</summary>

जिस वीरने पहले समस्त काम्बोज, आवन्त्य, केकय, गान्धार, मद्र, मत्स्य, त्रिगर्त, तंगण, शक, पांचाल, विदेह, कुलिन्द, काशी, कोसल, सुह्म, अंग, वंग, निषाद, पुण्ड्र, चीरक, वत्स, कलिंग, तरल, अश्मक तथा ऋषिक—इन सभी देशों तथा शबर, परहूण, प्रहूण और सरल जातिके लोगों, म्लेच्छराज्यके अधिपतियों तथा दुर्ग एवं वनोंमें रहनेवाले योद्धाओं-को समरभूमिमें जीतकर कर देनेवाला बना दिया था॥१८—२०॥
</details>

<details open><summary>विश्वास-प्रस्तुतिः</summary>

शरव्रातैः सुनिशितैः सुतीक्ष्णैः कङ्कपत्रिभिः।  
(करमाहारयामास जित्वा सर्वानरींस्तथा ।)  
दुर्योधनस्य वृद्ध्यर्थं राधेयो रथिनां वरः ॥ २१ ॥  
दिव्यास्त्रविन्महातेजाः कर्णो वैकर्तनो वृषः।  
सेनागोपश्च स कथं शत्रुभिः परमास्त्रवित् ॥ २२ ॥  
घातितः पाण्डवैः शूरैः समरे वीर्यशालिभिः।
</details>

<details><summary>मूलम्</summary>

शरव्रातैः सुनिशितैः सुतीक्ष्णैः कङ्कपत्रिभिः।  
(करमाहारयामास जित्वा सर्वानरींस्तथा ।)  
दुर्योधनस्य वृद्ध्यर्थं राधेयो रथिनां वरः ॥ २१ ॥  
दिव्यास्त्रविन्महातेजाः कर्णो वैकर्तनो वृषः।  
सेनागोपश्च स कथं शत्रुभिः परमास्त्रवित् ॥ २२ ॥  
घातितः पाण्डवैः शूरैः समरे वीर्यशालिभिः।
</details>

<details><summary>अनुवाद (हिन्दी)</summary>

रथियोंमें श्रेष्ठ जिस राधापुत्रने दुर्योधनकी वृद्धिके लिये कंकपत्रयुक्त, तीखी धारवाले पैने बाण-समूहोंद्वारा समस्त शत्रुओंको परास्त करके उनसे कर वसूल किया था, जो दिव्यास्त्रोंका ज्ञाता, उत्तम अस्त्रोंका जानकार और हमारी सेनाओंका रक्षक था, वह महातेजस्वी धर्मात्मा वैकर्तन कर्ण अपने शूरवीर एवं बलशाली शत्रु पाण्डवोंद्वारा कैसे मारा गया?॥२१-२२॥
</details>

<details open><summary>विश्वास-प्रस्तुतिः</summary>

वृषो महेन्द्रो देवेषु वृषः कर्णो नरेष्वपि ॥ २३ ॥  
तृतीयमन्यं लोकेषु वृषं नैवानुशुश्रुम।
</details>

<details><summary>मूलम्</summary>

वृषो महेन्द्रो देवेषु वृषः कर्णो नरेष्वपि ॥ २३ ॥  
तृतीयमन्यं लोकेषु वृषं नैवानुशुश्रुम।
</details>

<details><summary>अनुवाद (हिन्दी)</summary>

देवताओंमें देवराज इन्द्रको वृष कहा गया है (क्योंकि वे जलकी वर्षा करते हैं), इसी प्रकार मनुष्योंमें भी कर्णको वृष कहा जाता था (क्योंकि वह याचकोंके लिये धनकी वर्षा करता था); इन दोके सिवा किसी तीसरे पुरुषको तीनों लोकोंमें वृष नाम दिया गया हो, वह मैंने नहीं सुना॥२३॥
</details>

<details open><summary>विश्वास-प्रस्तुतिः</summary>

उच्चैःश्रवा वरोऽश्वानां राज्ञां वैश्रवणो वरः ॥ २४ ॥  
वरो महेन्द्रो देवानां कर्णः प्रहरतां वरः।
</details>

<details><summary>मूलम्</summary>

उच्चैःश्रवा वरोऽश्वानां राज्ञां वैश्रवणो वरः ॥ २४ ॥  
वरो महेन्द्रो देवानां कर्णः प्रहरतां वरः।
</details>

<details><summary>अनुवाद (हिन्दी)</summary>

जैसे घोड़ोंमें उच्चैःश्रवा, राजाओंमें कुबेर और देवताओंमें महेन्द्र श्रेष्ठ हैं, उसी प्रकार कर्ण योद्धाओंमें ऊँचा स्थान रखता था॥२४॥
</details>

<details open><summary>विश्वास-प्रस्तुतिः</summary>

योऽजितः पार्थिवैः शूरैः समर्थैर्वीर्यशालिभिः ॥ २५ ॥  
दुर्योधनस्य वृद्ध्यर्थं कृत्स्नामुर्वीमथाजयत् ।  
यं लब्ध्वा मागधो राजा सान्त्वमानोऽथ सौहृदैः ॥ २६ ॥  
अरौत्सीत् पार्थिवं क्षत्रमृते यादवकौरवान्।  
तं श्रुत्वा निहतं कर्णं द्वैरथे सव्यसाचिना ॥ २७ ॥  
शोकार्णवे निमग्नोऽहं भिन्ना नौरिव सागरे।
</details>

<details><summary>मूलम्</summary>

योऽजितः पार्थिवैः शूरैः समर्थैर्वीर्यशालिभिः ॥ २५ ॥  
दुर्योधनस्य वृद्ध्यर्थं कृत्स्नामुर्वीमथाजयत् ।  
यं लब्ध्वा मागधो राजा सान्त्वमानोऽथ सौहृदैः ॥ २६ ॥  
अरौत्सीत् पार्थिवं क्षत्रमृते यादवकौरवान्।  
तं श्रुत्वा निहतं कर्णं द्वैरथे सव्यसाचिना ॥ २७ ॥  
शोकार्णवे निमग्नोऽहं भिन्ना नौरिव सागरे।
</details>

<details><summary>अनुवाद (हिन्दी)</summary>

जो पराक्रमशाली, समर्थ एवं शूरवीर नरेशोंद्वारा भी कभी जीता न जा सका, जिसने दुर्योधनकी वृद्धिके लिये समस्त भूमण्डलपर विजय पायी थी, जिसे अपना सहायक पाकर मगधनरेश जरासंधने भी सौहार्दवश शान्त हो यादवों और कौरवोंको छोड़कर भूतलके अन्य नरेशोंको ही अपने कारागारमें कैद किया था; उसी कर्णको सव्यसाची अर्जुनने द्वैरथयुद्धमें मार डाला, यह सुनकर मैं शोकके समुद्रमें डूब गया हूँ, मानो मेरी नाव बीच समुद्रमें जाकर टूट गयी हो॥२५—२७॥
</details>

<details open><summary>विश्वास-प्रस्तुतिः</summary>

तं वृषं निहतं श्रुत्वा द्वैरथे रथिनां वरम् ॥ २८ ॥  
शोकार्णवे निमग्नोऽहमप्लवः सागरे यथा।
</details>

<details><summary>मूलम्</summary>

तं वृषं निहतं श्रुत्वा द्वैरथे रथिनां वरम् ॥ २८ ॥  
शोकार्णवे निमग्नोऽहमप्लवः सागरे यथा।
</details>

<details><summary>अनुवाद (हिन्दी)</summary>

रथियोंमें श्रेष्ठ उस धर्मात्मा कर्णको द्वैरथयुद्धमें मारा गया सुनकर मैं समुद्रमें नौकारहित पुरुषकी भाँति शोक-सागरमें निमग्न हो गया हूँ॥२८॥
</details>

<details open><summary>विश्वास-प्रस्तुतिः</summary>

ईदृशैर्यद्यहं दुःखैर्न विनश्यामि संजय ॥ २९ ॥  
वज्राद् दृढतरं मन्ये हृदयं मम दुर्भिदम्।
</details>

<details><summary>मूलम्</summary>

ईदृशैर्यद्यहं दुःखैर्न विनश्यामि संजय ॥ २९ ॥  
वज्राद् दृढतरं मन्ये हृदयं मम दुर्भिदम्।
</details>

<details><summary>अनुवाद (हिन्दी)</summary>

संजय! यदि ऐसे दुःखोंसे भी मेरी मृत्यु नहीं हो रही है तो मैं ऐसा समझता हूँ कि मेरा यह हृदय वज्रसे भी अधिक सुदृढ़ और दुर्भेद्य है॥२९॥
</details>

<details open><summary>विश्वास-प्रस्तुतिः</summary>

ज्ञातिसम्बन्धिमित्राणामिमं श्रुत्वा पराभवम् ॥ ३० ॥  
को मदन्यः पुमाल्ँलोके न जह्यात्‌ सूत जीवितम्।
</details>

<details><summary>मूलम्</summary>

ज्ञातिसम्बन्धिमित्राणामिमं श्रुत्वा पराभवम् ॥ ३० ॥  
को मदन्यः पुमाल्ँलोके न जह्यात्‌ सूत जीवितम्।
</details>

<details><summary>अनुवाद (हिन्दी)</summary>

सूत! कुटुम्बीजनों, सगे-सम्बन्धियों और मित्रोंके पराभवका यह समाचार सुनकर संसारमें मेरे सिवा दूसरा कौन पुरुष होगा, जो अपने जीवनका परित्याग न कर दे॥
</details>

<details open><summary>विश्वास-प्रस्तुतिः</summary>

विषमग्निं प्रपातं च पर्वताग्रादहं वृणे।  
न हि शक्ष्यामि दुःखानि सोढुं कष्टानि संजय ॥ ३१ ॥
</details>

<details><summary>मूलम्</summary>

विषमग्निं प्रपातं च पर्वताग्रादहं वृणे।  
न हि शक्ष्यामि दुःखानि सोढुं कष्टानि संजय ॥ ३१ ॥
</details>

<details><summary>अनुवाद (हिन्दी)</summary>

संजय! मैं विष खाकर, अग्निमें प्रविष्ट होकर तथा पर्वतके शिखरसे नीचे गिरकर भी मृत्युका वरण कर लूँगा। परंतु अब ये कष्टदायक दुःख नहीं सह सकूँगा॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि धृतराष्ट्रवाक्येऽष्टमोऽध्यायः ॥ ८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें धृतराष्ट्रवाक्यविषयक आठवाँ अध्याय पूरा हुआ॥८॥
</details>

<details><summary>सूचना (हिन्दी)</summary>

(दाक्षिणात्य अधिक पाठके १ श्लोक मिलाकर कुल ३२ श्लोक हैं।)
</details>
