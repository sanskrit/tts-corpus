+++
title_full = "042 कर्णका श्रीकृष्ण और अर्जुनके प्रभावको स्वीकार करते हुए अभिमानपूर्वक शल्यको फटकारना और उनसे अपनेको परशुरामजीद्वारा और ब्राह्मणद्वारा प्राप्त हुए शापोंकी कथा सुनाना"
title = "०४२"

+++

<details><summary>भागसूचना</summary>

द्विचत्वारिंशोऽध्यायः
</details>

<details><summary>सूचना (हिन्दी)</summary>

कर्णका श्रीकृष्ण और अर्जुनके प्रभावको स्वीकार करते हुए अभिमानपूर्वक शल्यको फटकारना और उनसे अपनेको परशुरामजीद्वारा और ब्राह्मणद्वारा प्राप्त हुए शापोंकी कथा सुनाना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

मद्राधिपस्याधिरथिर्महात्मा  
वचो निशम्याप्रियमप्रतीतः ।  
उवाच शल्यं विदितं ममैतद्  
यथाविधावर्जुनवासुदेवौ ॥ १ ॥
</details>

<details><summary>मूलम्</summary>

मद्राधिपस्याधिरथिर्महात्मा  
वचो निशम्याप्रियमप्रतीतः ।  
उवाच शल्यं विदितं ममैतद्  
यथाविधावर्जुनवासुदेवौ ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! मद्रराज शल्यकी ये अप्रिय बातें सुनकर महामनस्वी अधिरथपुत्र कर्णने असंतुष्ट होकर उनसे कहा—‘शल्य! अर्जुन और श्रीकृष्ण कैसे हैं, यह बात मुझे अच्छी तरह ज्ञात है॥१॥
</details>

<details open><summary>विश्वास-प्रस्तुतिः</summary>

शौरे रथं वाहयतोऽर्जुनस्य  
बलं महास्त्राणि च पाण्डवस्य।  
अहं विजानामि यथावदद्य  
परोक्षभूतं तव तत् तु शल्य ॥ २ ॥
</details>

<details><summary>मूलम्</summary>

शौरे रथं वाहयतोऽर्जुनस्य  
बलं महास्त्राणि च पाण्डवस्य।  
अहं विजानामि यथावदद्य  
परोक्षभूतं तव तत् तु शल्य ॥ २ ॥
</details>

<details><summary>अनुवाद (हिन्दी)</summary>

‘मद्रराज! अर्जुनका रथ हाँकनेवाले श्रीकृष्णके बल और पाण्डुपुत्र अर्जुनके महान् दिव्यास्त्रोंको इस समय मैं भलीभाँति जानता हूँ। तुम स्वयं उनसे अपरिचित हो॥२॥
</details>

<details open><summary>विश्वास-प्रस्तुतिः</summary>

तौ चाप्यहं शस्त्रभृतां वरिष्ठौ  
व्यपेतभीर्योधयिष्यामि कृष्णौ ।  
संतापयत्यभ्यधिकं नु रामा-  
च्छापोऽद्य मां ब्राह्मणसत्तमाच्च ॥ ३ ॥
</details>

<details><summary>मूलम्</summary>

तौ चाप्यहं शस्त्रभृतां वरिष्ठौ  
व्यपेतभीर्योधयिष्यामि कृष्णौ ।  
संतापयत्यभ्यधिकं नु रामा-  
च्छापोऽद्य मां ब्राह्मणसत्तमाच्च ॥ ३ ॥
</details>

<details><summary>अनुवाद (हिन्दी)</summary>

‘वे दोनों कृष्ण शस्त्रधारियोंमें श्रेष्ठ हैं तो भी मैं उनके साथ निर्भय होकर युद्ध करूँगा। परंतु परशुरामजीसे तथा एक ब्राह्मणशिरोमणिसे मुझे जो शाप प्राप्त हुआ है, वह आज मुझे अधिक संताप दे रहा है॥३॥
</details>

<details open><summary>विश्वास-प्रस्तुतिः</summary>

अवसं वै ब्राह्मणच्छद्मनाहं  
रामे पुरा दिव्यमस्त्रं चिकीर्षुः।  
तत्रापि मे देवराजेन विघ्नो  
हितार्थिना फाल्गुनस्यैव शल्य ॥ ४ ॥  
कृतो विभेदेन ममोरुमेत्य  
प्रविश्य कीटस्य तनुं विरूपाम्।  
ममोरुमेत्य प्रबिभेद कीटः  
सुप्ते गुरौ तत्र शिरो निधाय ॥ ५ ॥
</details>

<details><summary>मूलम्</summary>

अवसं वै ब्राह्मणच्छद्मनाहं  
रामे पुरा दिव्यमस्त्रं चिकीर्षुः।  
तत्रापि मे देवराजेन विघ्नो  
हितार्थिना फाल्गुनस्यैव शल्य ॥ ४ ॥  
कृतो विभेदेन ममोरुमेत्य  
प्रविश्य कीटस्य तनुं विरूपाम्।  
ममोरुमेत्य प्रबिभेद कीटः  
सुप्ते गुरौ तत्र शिरो निधाय ॥ ५ ॥
</details>

<details><summary>अनुवाद (हिन्दी)</summary>

‘पूर्वकालकी बात है, मैं दिव्य अस्त्रोंको प्राप्त करनेकी इच्छासे ब्राह्मणका वेष बनाकर परशुरामजीके पास रहता था। शल्य! वहाँ भी अर्जुनका ही हित चाहनेवाले देवराज इन्द्रने मेरे कार्यमें विघ्न उपस्थित कर दिया था। एक दिन गुरुदेव मेरी जाँघपर अपना मस्तक रखकर सो गये थे। उस समय इन्द्रने एक कीड़ेके भयंकर शरीरमें प्रवेश करके मेरी जाँघके पास आकर उसे काट लिया, काटकर उसमें भारी घाव कर दिया और इस कार्यके द्वारा इन्होंने मेरे मनोरथमें विघ्न डाल दिया॥४-५॥
</details>

<details open><summary>विश्वास-प्रस्तुतिः</summary>

ऊरुप्रभेदाच्च महान् बभूव  
शरीरतो मे घनशोणितौघः ।  
गुरोर्भयाच्चापि न चेलिवानहं  
ततो विबुद्धो ददृशे स विप्रः ॥ ६ ॥
</details>

<details><summary>मूलम्</summary>

ऊरुप्रभेदाच्च महान् बभूव  
शरीरतो मे घनशोणितौघः ।  
गुरोर्भयाच्चापि न चेलिवानहं  
ततो विबुद्धो ददृशे स विप्रः ॥ ६ ॥
</details>

<details><summary>अनुवाद (हिन्दी)</summary>

‘जाँघमें घाव हो जानेके कारण मेरे शरीरसे गाढ़े रक्तका महान् प्रवाह बह चला; परंतु गुरुके जागनेके भयसे मैं तनिक भी विचलित नहीं हुआ। तत्पश्चात् जब गुरुजी जागे, तब उन्होंने यह सब कुछ देखा॥६॥
</details>

<details open><summary>विश्वास-प्रस्तुतिः</summary>

स धैर्ययुक्तं प्रसमीक्ष्य मां वै  
न त्वं विप्रः कोऽसि सत्यं वदेति।  
तस्मै तदाऽऽत्मानमहं यथाव-  
दाख्यातवान् सूत इत्येव शल्य ॥ ७ ॥
</details>

<details><summary>मूलम्</summary>

स धैर्ययुक्तं प्रसमीक्ष्य मां वै  
न त्वं विप्रः कोऽसि सत्यं वदेति।  
तस्मै तदाऽऽत्मानमहं यथाव-  
दाख्यातवान् सूत इत्येव शल्य ॥ ७ ॥
</details>

<details><summary>अनुवाद (हिन्दी)</summary>

‘शल्य! उन्होंने मुझे ऐसे धैर्यसे युक्त देखकर पूछा—‘अरे! तू ब्राह्मण तो है नहीं; फिर कौन है? सच-सच बता दे।’ तब मैंने उनसे अपना यथार्थ परिचय देते हुए इस प्रकार कहा—‘भगवन्! मैं सूत हूँ’॥७॥
</details>

<details open><summary>विश्वास-प्रस्तुतिः</summary>

स मां निशम्याथ महातपस्वी  
संशप्तवान् रोषपरीतचेताः ।  
सूतोपधावाप्तमिदं तवास्त्रं  
न कर्मकाले प्रतिभास्यति त्वाम् ॥ ८ ॥
</details>

<details><summary>मूलम्</summary>

स मां निशम्याथ महातपस्वी  
संशप्तवान् रोषपरीतचेताः ।  
सूतोपधावाप्तमिदं तवास्त्रं  
न कर्मकाले प्रतिभास्यति त्वाम् ॥ ८ ॥
</details>

<details><summary>अनुवाद (हिन्दी)</summary>

‘तदनन्तर मेरा वृत्तान्त सुनकर महातपस्वी परशुरामजीके मनमें मेरे प्रति अत्यन्त रोष भर गया और उन्होंने मुझे शाप देते हुए कहा—‘सूत! तूने छल करके यह ब्रह्मास्त्र प्राप्त किया है। इसलिये काम पड़नेपर तेरा यह अस्त्र तुझे याद न आयेगा॥८॥
</details>

<details open><summary>विश्वास-प्रस्तुतिः</summary>

अन्यत्र तस्मात् तव मृत्युकाला-  
दब्राह्मणे ब्रह्म न हि ध्रुवं स्यात्।  
तदद्य पर्याप्तमतीव चास्त्र-  
मस्मिन् संग्रामे तुमुलेऽतीव भीमे ॥ ९ ॥
</details>

<details><summary>मूलम्</summary>

अन्यत्र तस्मात् तव मृत्युकाला-  
दब्राह्मणे ब्रह्म न हि ध्रुवं स्यात्।  
तदद्य पर्याप्तमतीव चास्त्र-  
मस्मिन् संग्रामे तुमुलेऽतीव भीमे ॥ ९ ॥
</details>

<details><summary>अनुवाद (हिन्दी)</summary>

‘तेरी मृत्युके समयको छोड़कर अन्य अवसरोंपर ही यह अस्त्र तेरे काम आ सकता है; क्योंकि ब्राह्मणेतर मनुष्यमें यह ब्रह्मास्त्र सदा स्थिर नहीं रह सकता।’ वह अस्त्र आज इस अत्यन्त भयंकर तुमुल संग्राममें पर्याप्त काम दे सकता है॥९॥
</details>

<details open><summary>विश्वास-प्रस्तुतिः</summary>

योऽयं शल्य भरतेषूपपन्नः  
प्रकर्षणः सर्वहरोऽतिभीमः ।  
सोऽभिमन्ये क्षत्रियाणां प्रवीरान्  
प्रतापिता बलवान् वै विमर्दः ॥ १० ॥
</details>

<details><summary>मूलम्</summary>

योऽयं शल्य भरतेषूपपन्नः  
प्रकर्षणः सर्वहरोऽतिभीमः ।  
सोऽभिमन्ये क्षत्रियाणां प्रवीरान्  
प्रतापिता बलवान् वै विमर्दः ॥ १० ॥
</details>

<details><summary>अनुवाद (हिन्दी)</summary>

‘शल्य! वीरोंको आकृष्ट करनेवाला, सर्वसंहारक और अत्यन्त भयंकर जो यह प्रबल संग्राम भरतवंशी क्षत्रियोंपर आ पड़ा है, वह क्षत्रिय-जातिके प्रधान-प्रधान वीरोंको निश्चय ही संतप्त करेगा, ऐसा मेरा विश्वास है॥१०॥
</details>

<details open><summary>विश्वास-प्रस्तुतिः</summary>

शल्योग्रधन्वानमहं वरिष्ठं  
तरस्विनं भीममसह्यवीर्यम् ।  
सत्यप्रतिज्ञं युधि पाण्डवेयं  
धनंजयं मृत्युमुखं नयिष्ये ॥ ११ ॥
</details>

<details><summary>मूलम्</summary>

शल्योग्रधन्वानमहं वरिष्ठं  
तरस्विनं भीममसह्यवीर्यम् ।  
सत्यप्रतिज्ञं युधि पाण्डवेयं  
धनंजयं मृत्युमुखं नयिष्ये ॥ ११ ॥
</details>

<details><summary>अनुवाद (हिन्दी)</summary>

‘शल्य! आज मैं युद्धमें भयंकर धनुष धारण करनेवाले सर्वश्रेष्ठ, वेगवान्, भयंकर, असह्यपराक्रमी और सत्यप्रतिज्ञ पाण्डुपुत्र अर्जुनको मौतके मुखमें भेज दूँगा॥११॥
</details>

<details open><summary>विश्वास-प्रस्तुतिः</summary>

अस्त्रं ततोऽन्यत् प्रतिपन्नमद्य  
येन क्षेप्स्ये समरे शत्रुपूगान्।  
प्रतापिनं बलवन्तं कृतास्त्रं  
तमुग्रधन्वानममितौजसं च ॥ १२ ॥  
क्रूरं शूरं रौद्रममित्रसाहं  
धनंजयं संयुगेऽहं हनिष्ये ।
</details>

<details><summary>मूलम्</summary>

अस्त्रं ततोऽन्यत् प्रतिपन्नमद्य  
येन क्षेप्स्ये समरे शत्रुपूगान्।  
प्रतापिनं बलवन्तं कृतास्त्रं  
तमुग्रधन्वानममितौजसं च ॥ १२ ॥  
क्रूरं शूरं रौद्रममित्रसाहं  
धनंजयं संयुगेऽहं हनिष्ये ।
</details>

<details><summary>अनुवाद (हिन्दी)</summary>

‘उस ब्रह्मास्त्रसे भिन्न एक दूसरा अस्त्र भी मुझे प्राप्त है, जिससे आज समरांगणमें मैं शत्रुसमूहोंको मार भगाऊँगा तथा उन भयंकर धनुर्धर, अमिततेजस्वी, प्रतापी, बलवान्, अस्त्रवेत्ता, क्रूर, शूर, रौद्ररूपधारी तथा शत्रुओंका वेग सहन करनेमें समर्थ अर्जुनको भी युद्धमें मार डालूँगा॥१२॥
</details>

<details open><summary>विश्वास-प्रस्तुतिः</summary>

अपां पतिर्वेगवानप्रमेयो  
निमज्जयिष्यन् बहुलाः प्रजाश्च ॥ १३ ॥  
महावेगं संकुरुते समुद्रो  
वेला चैनं धारयत्यप्रमेयम् ।
</details>

<details><summary>मूलम्</summary>

अपां पतिर्वेगवानप्रमेयो  
निमज्जयिष्यन् बहुलाः प्रजाश्च ॥ १३ ॥  
महावेगं संकुरुते समुद्रो  
वेला चैनं धारयत्यप्रमेयम् ।
</details>

<details><summary>अनुवाद (हिन्दी)</summary>

‘जलका स्वामी, वेगवान् और अप्रमेय समुद्र बहुत लोगोंको निमग्न कर देनेके लिये अपना महान् वेग प्रकट करता है; परंतु तटकी भूमि उस अनन्त महासागरको भी रोक लेती है॥१३॥
</details>

<details open><summary>विश्वास-प्रस्तुतिः</summary>

प्रमुञ्चन्तं बाणसंघानमेयान्  
मर्मच्छिदो वीरहणः सुपत्रान् ॥ १४ ॥  
कुन्तीपुत्रं यत्र योत्स्यामि युद्धे  
ज्यां कर्षतामुत्तममद्य लोके ।
</details>

<details><summary>मूलम्</summary>

प्रमुञ्चन्तं बाणसंघानमेयान्  
मर्मच्छिदो वीरहणः सुपत्रान् ॥ १४ ॥  
कुन्तीपुत्रं यत्र योत्स्यामि युद्धे  
ज्यां कर्षतामुत्तममद्य लोके ।
</details>

<details><summary>अनुवाद (हिन्दी)</summary>

‘उसी प्रकार मैं भी मर्मस्थलको विदीर्ण कर देनेवाले, सुन्दर पंखोंसे युक्त, असंख्य, वीरविनाशक बाण-समूहोंका प्रयोग करनेवाले उन कुन्तीकुमार अर्जुनके साथ रणभूमिमें युद्ध करूँगा, जो इस जगत्‌के भीतर प्रत्यंचा खींचनेवाले वीरोंमें सबसे उत्तम हैं॥१४॥
</details>

<details open><summary>विश्वास-प्रस्तुतिः</summary>

एवं बलेनातिबलं महास्त्रं  
समुद्रकल्पं सुदुरापमुग्रम् ॥ १५ ॥  
शरौघिणं पार्थिवान् मज्जयन्तं  
वेलेव पार्थमिषुभिः संसहिष्ये ।
</details>

<details><summary>मूलम्</summary>

एवं बलेनातिबलं महास्त्रं  
समुद्रकल्पं सुदुरापमुग्रम् ॥ १५ ॥  
शरौघिणं पार्थिवान् मज्जयन्तं  
वेलेव पार्थमिषुभिः संसहिष्ये ।
</details>

<details><summary>अनुवाद (हिन्दी)</summary>

‘कुन्तीकुमार अर्जुन अत्यन्त बलशाली, महान् अस्त्रधारी, समुद्रके समान दुर्लङ्घ्य, भयंकर, बाणसमूहोंकी धारा बहानेवाले और बहुसंख्यक भूपालोंको डुबो देनेवाले हैं; तथापि मैं समुद्रको रोकनेवाली तटभूमिके समान अपने बाणोंद्वारा अर्जुनको बलपूर्वक रोकूँगा और उनका वेग सहन करूँगा॥१५॥
</details>

<details open><summary>विश्वास-प्रस्तुतिः</summary>

अद्याहवे यस्य न तुल्यमन्यं  
मन्ये मनुष्यं धनुराददानम् ॥ १६ ॥  
सुरासुरान् युधि वै यो जयेत  
तेनाद्य मे पश्य युद्धं सुघोरम्।
</details>

<details><summary>मूलम्</summary>

अद्याहवे यस्य न तुल्यमन्यं  
मन्ये मनुष्यं धनुराददानम् ॥ १६ ॥  
सुरासुरान् युधि वै यो जयेत  
तेनाद्य मे पश्य युद्धं सुघोरम्।
</details>

<details><summary>अनुवाद (हिन्दी)</summary>

‘आज मैं युद्धमें जिनके समान इस समय किसी दूसरे मनुष्यको नहीं मानता, जो हाथमें धनुष लेकर रणभूमिमें देवताओं और असुरोंको भी परास्त कर सकते हैं, उन्हीं वीर अर्जुनके साथ आज मेरा अत्यन्त घोर युद्ध होगा; उसे तुम देखना॥१६॥
</details>

<details open><summary>विश्वास-प्रस्तुतिः</summary>

अतीव मानी पाण्डवो युद्धकामो  
ह्यमानुषैरेष्यति मे महास्त्रैः ॥ १७ ॥  
तस्यास्त्रमस्त्रैः प्रतिहत्य संख्ये  
बाणोत्तमैः पातयिष्यामि पार्थम् ।
</details>

<details><summary>मूलम्</summary>

अतीव मानी पाण्डवो युद्धकामो  
ह्यमानुषैरेष्यति मे महास्त्रैः ॥ १७ ॥  
तस्यास्त्रमस्त्रैः प्रतिहत्य संख्ये  
बाणोत्तमैः पातयिष्यामि पार्थम् ।
</details>

<details><summary>अनुवाद (हिन्दी)</summary>

‘अत्यन्त मानी पाण्डुपुत्र अर्जुन युद्धकी इच्छासे महान् दिव्यास्त्रोंद्वारा मेरे सामने आयेंगे। उस समय मैं अपने अस्त्रोंद्वारा उनके अस्त्रका निवारण करके युद्धस्थलमें उत्तम बाणोंसे कुन्तीकुमार अर्जुनको मार गिराऊँगा॥१७॥
</details>

<details open><summary>विश्वास-प्रस्तुतिः</summary>

सहस्ररश्मिप्रतिमं ज्वलन्तं  
दिशश्च सर्वाः प्रतपन्तमुग्रम् ॥ १८ ॥  
तमोनुदं मेघ इवातिमात्रं  
धनंजयं छादयिष्यामि बाणैः ।
</details>

<details><summary>मूलम्</summary>

सहस्ररश्मिप्रतिमं ज्वलन्तं  
दिशश्च सर्वाः प्रतपन्तमुग्रम् ॥ १८ ॥  
तमोनुदं मेघ इवातिमात्रं  
धनंजयं छादयिष्यामि बाणैः ।
</details>

<details><summary>अनुवाद (हिन्दी)</summary>

‘सहस्रों किरणोंवाले सूर्यके सदृश प्रकाशित हो सम्पूर्ण दिशाओंको ताप देते हुए भयंकर वीर अर्जुनको मैं अपने बाणोंद्वारा उसी प्रकार अत्यन्त आच्छादित कर दूँगा, जैसे मेघ अन्धकारनाशक सूर्यदेवको ढक देता है॥
</details>

<details open><summary>विश्वास-प्रस्तुतिः</summary>

वैश्वानरं धूमशिखं ज्वलन्तं  
तेजस्विनं लोकमिदं दहन्तम् ॥ १९ ॥  
पर्जन्यभूतः शरवर्षैर्यथाग्निं  
तथा पार्थं शमयिष्यामि युद्धे।
</details>

<details><summary>मूलम्</summary>

वैश्वानरं धूमशिखं ज्वलन्तं  
तेजस्विनं लोकमिदं दहन्तम् ॥ १९ ॥  
पर्जन्यभूतः शरवर्षैर्यथाग्निं  
तथा पार्थं शमयिष्यामि युद्धे।
</details>

<details><summary>अनुवाद (हिन्दी)</summary>

‘जैसे प्रलयकालका मेघ इस जगत्‌को दग्ध करनेवाले तेजस्वी एवं प्रज्वलित धूममयी शिखावाले संवर्तक अग्निको बुझा देता है, उसी प्रकार मैं मेघ बनकर बाणोंकी वर्षाद्वारा युद्धमें अग्निरूपी अर्जुनको शान्त कर दूँगा॥१९॥
</details>

<details open><summary>विश्वास-प्रस्तुतिः</summary>

आशीविषं दुर्धरमप्रमेयं  
सुतीक्ष्णदंष्ट्रं ज्वलनप्रभावम् ॥ २० ॥  
क्रोधप्रदीप्तं त्वहितं महान्तं  
कुन्तीपुत्रं शमयिष्यामि भल्लैः ।
</details>

<details><summary>मूलम्</summary>

आशीविषं दुर्धरमप्रमेयं  
सुतीक्ष्णदंष्ट्रं ज्वलनप्रभावम् ॥ २० ॥  
क्रोधप्रदीप्तं त्वहितं महान्तं  
कुन्तीपुत्रं शमयिष्यामि भल्लैः ।
</details>

<details><summary>अनुवाद (हिन्दी)</summary>

‘तीखे दाढ़ोंवाले विषधर सर्पके समान दुर्धर्ष, अप्रमेय, अग्निके समान प्रभावशाली तथा क्रोधसे प्रज्वलित अपने महान् शत्रु कुन्तीपुत्र अर्जुनको मैं भल्लोंद्वारा शान्त कर दूँगा॥२०॥
</details>

<details open><summary>विश्वास-प्रस्तुतिः</summary>

प्रमाथिनं बलवन्तं प्रहारिणं  
प्रभञ्जनं मातरिश्वानमुग्रम् ॥ २१ ॥  
युद्धे सहिष्ये हिमवानिवाचलो  
धनंजयं क्रुद्धममृष्यमाणम् ।
</details>

<details><summary>मूलम्</summary>

प्रमाथिनं बलवन्तं प्रहारिणं  
प्रभञ्जनं मातरिश्वानमुग्रम् ॥ २१ ॥  
युद्धे सहिष्ये हिमवानिवाचलो  
धनंजयं क्रुद्धममृष्यमाणम् ।
</details>

<details><summary>अनुवाद (हिन्दी)</summary>

‘वृक्षोंको तोड़-उखाड़ देनेवाली प्रचण्ड वायुके समान प्रमथनशील, बलवान्, प्रहारकुशल, तोड़-फोड़ करनेवाले तथा अमर्षशील क्रुद्ध अर्जुनका वेग आज मैं युद्धस्थलमें हिमालय पर्वतके समान अचल रहकर सहन करूँगा॥२१॥
</details>

<details open><summary>विश्वास-प्रस्तुतिः</summary>

विशारदं रथमार्गेषु शक्तं  
धुर्यं नित्यं समरेषु प्रवीरम् ॥ २२ ॥  
लोके वरं सर्वधनुर्धराणां  
धनंजयं संयुगे संसहिष्ये ।
</details>

<details><summary>मूलम्</summary>

विशारदं रथमार्गेषु शक्तं  
धुर्यं नित्यं समरेषु प्रवीरम् ॥ २२ ॥  
लोके वरं सर्वधनुर्धराणां  
धनंजयं संयुगे संसहिष्ये ।
</details>

<details><summary>अनुवाद (हिन्दी)</summary>

‘रथके मार्गोंपर विचरनेमें कुशल, शक्तिशाली, समरांगणमें सदा महान् भार वहन करनेवाले, संसारके समस्त धनुर्धरोंमें श्रेष्ठ, प्रमुख वीर अर्जुनका आज युद्धस्थलमें मैं डटकर सामना करूँगा॥२२॥
</details>

<details open><summary>विश्वास-प्रस्तुतिः</summary>

अद्याहवे यस्य न तुल्यमन्यं  
मन्ये मनुष्यं धनुराददानम् ॥ २३ ॥  
सर्वामिमां यः पृथिवीं विजिग्ये  
तेन प्रयोद्धास्मि समेत्य संख्ये।
</details>

<details><summary>मूलम्</summary>

अद्याहवे यस्य न तुल्यमन्यं  
मन्ये मनुष्यं धनुराददानम् ॥ २३ ॥  
सर्वामिमां यः पृथिवीं विजिग्ये  
तेन प्रयोद्धास्मि समेत्य संख्ये।
</details>

<details><summary>अनुवाद (हिन्दी)</summary>

‘युद्धमें जिनके समान धनुर्धर मैं दूसरे किसी मनुष्यको नहीं मानता, जिन्होंने इस सारी पृथ्वीपर विजय पायी है, आज समरांगणमें उन्हींसे भिड़कर मैं बलपूर्वक युद्ध करूँगा॥२३॥
</details>

<details open><summary>विश्वास-प्रस्तुतिः</summary>

यः सर्वभूतानि सदैवतानि  
प्रस्थेऽजयत् खाण्डवे सव्यसाची ॥ २४ ॥  
को जीवितं रक्षमाणो हि तेन  
युयुत्सेद् वै मानुषो मामृतेऽन्यः।
</details>

<details><summary>मूलम्</summary>

यः सर्वभूतानि सदैवतानि  
प्रस्थेऽजयत् खाण्डवे सव्यसाची ॥ २४ ॥  
को जीवितं रक्षमाणो हि तेन  
युयुत्सेद् वै मानुषो मामृतेऽन्यः।
</details>

<details><summary>अनुवाद (हिन्दी)</summary>

‘जिन सव्यसाची अर्जुनने खाण्डववनमें देवताओं-सहित समस्त प्राणियोंको जीत लिया था, उनके साथ मेरे सिवा दूसरा कौन मनुष्य, जो अपने जीवनकी रक्षा करना चाहता हो, युद्धकी इच्छा करेगा॥२४॥
</details>

<details open><summary>विश्वास-प्रस्तुतिः</summary>

मानी कृतास्त्रः कृतहस्तयोगो  
दिव्यास्त्रविच्छ्‌वेतहयः प्रमाथी ॥ २५ ॥  
तस्याहमद्यातिरथस्य काया-  
च्छिरो हरिष्यामि शितैः पृषत्कैः।
</details>

<details><summary>मूलम्</summary>

मानी कृतास्त्रः कृतहस्तयोगो  
दिव्यास्त्रविच्छ्‌वेतहयः प्रमाथी ॥ २५ ॥  
तस्याहमद्यातिरथस्य काया-  
च्छिरो हरिष्यामि शितैः पृषत्कैः।
</details>

<details><summary>अनुवाद (हिन्दी)</summary>

‘श्वेतवाहन अर्जुन मानी, अस्त्रवेत्ता, सिद्धहस्त, दिव्यास्त्रोंके ज्ञाता और शत्रुओंको मथ डालनेवाले हैं। आज मैं अपने पैने बाणोंद्वारा उन्हीं अतिरथी वीर अर्जुनका मस्तक धड़से काट लूँगा॥२५॥
</details>

<details open><summary>विश्वास-प्रस्तुतिः</summary>

योत्स्याम्येनं शल्य धनंजयं वै  
मृत्युं पुरस्कृत्य रणे जयं वा ॥ २६ ॥  
अन्यो हि न ह्येकरथेन मर्त्यो  
युध्येत यः पाण्डवमिन्द्रकल्पम् ।
</details>

<details><summary>मूलम्</summary>

योत्स्याम्येनं शल्य धनंजयं वै  
मृत्युं पुरस्कृत्य रणे जयं वा ॥ २६ ॥  
अन्यो हि न ह्येकरथेन मर्त्यो  
युध्येत यः पाण्डवमिन्द्रकल्पम् ।
</details>

<details><summary>अनुवाद (हिन्दी)</summary>

‘शल्य! मैं रणभूमिमें मृत्यु अथवा विजयको सामने रखकर इन धनंजयके साथ युद्ध करूँगा। मेरे सिवा दूसरा कोई मनुष्य ऐसा नहीं है जो इन्द्रके समान पराक्रमी पाण्डुपुत्र अर्जुनके साथ एकमात्र रथके द्वारा युद्ध कर सके॥२६॥
</details>

<details open><summary>विश्वास-प्रस्तुतिः</summary>

तस्याहवे पौरुषं पाण्डवस्य  
ब्रूयां हृष्टः समितौ क्षत्रियाणाम् ॥ २७ ॥  
किं त्वं मूर्खः प्रसभं मूढचेता  
ममावोचः पौरुषं फाल्गुनस्य ।
</details>

<details><summary>मूलम्</summary>

तस्याहवे पौरुषं पाण्डवस्य  
ब्रूयां हृष्टः समितौ क्षत्रियाणाम् ॥ २७ ॥  
किं त्वं मूर्खः प्रसभं मूढचेता  
ममावोचः पौरुषं फाल्गुनस्य ।
</details>

<details><summary>अनुवाद (हिन्दी)</summary>

‘मैं इस युद्धस्थलमें क्षत्रियोंके समाजमें बड़े हर्ष और उल्लासके साथ पाण्डुपुत्र अर्जुनके उत्साहका वर्णन कर सकता हूँ। तुम्हारे मनमें तो मूढ़ता भरी हुई है। तुम मूर्ख हो। फिर तुमने मुझसे अर्जुनके पुरुषार्थका हठपूर्वक वर्णन क्यों किया है?॥२७॥
</details>

<details open><summary>विश्वास-प्रस्तुतिः</summary>

अप्रियो यः पुरुषो निष्ठुरो हि  
क्षुद्रः क्षेप्ता क्षमिणश्चाक्षमावान् ॥ २८ ॥  
हन्यामहं तादृशानां शतानि  
क्षमाम्यहं क्षमया कालयोगात् ।
</details>

<details><summary>मूलम्</summary>

अप्रियो यः पुरुषो निष्ठुरो हि  
क्षुद्रः क्षेप्ता क्षमिणश्चाक्षमावान् ॥ २८ ॥  
हन्यामहं तादृशानां शतानि  
क्षमाम्यहं क्षमया कालयोगात् ।
</details>

<details><summary>अनुवाद (हिन्दी)</summary>

‘जो अप्रिय, निष्ठुर, क्षुद्र हृदय और क्षमाशून्य मनुष्य क्षमाशील पुरुषोंकी निन्दा करता है; ऐसे सौ-सौ मनुष्योंका मैं वध कर सकता हूँ; परंतु कालयोगसे क्षमाभावद्वारा मैं यह सब कुछ सह लेता हूँ॥२८॥
</details>

<details open><summary>विश्वास-प्रस्तुतिः</summary>

अवोचस्त्वं पाण्डवार्थेऽप्रियाणि  
प्रधर्षयन् मां मूढवत् पापकर्मन् ॥ २९ ॥  
मय्यार्जवे जिह्ममतिर्हतस्त्वं  
मित्रद्रोही साप्तपदं हि मैत्रम्।
</details>

<details><summary>मूलम्</summary>

अवोचस्त्वं पाण्डवार्थेऽप्रियाणि  
प्रधर्षयन् मां मूढवत् पापकर्मन् ॥ २९ ॥  
मय्यार्जवे जिह्ममतिर्हतस्त्वं  
मित्रद्रोही साप्तपदं हि मैत्रम्।
</details>

<details><summary>अनुवाद (हिन्दी)</summary>

‘ओ पापी! मूर्खके समान तुमने पाण्डुपुत्र अर्जुनके लिये मेरा तिरस्कार करते हुए मेरे प्रति अप्रिय वचन सुनाये हैं। मेरे प्रति सरलताका व्यवहार करना तुम्हारे लिये उचित था; परंतु तुम्हारी बुद्धिमें कुटिलता भरी हुई है, अतः तुम मित्रद्रोही होनेके कारण अपने पापसे ही मारे गये। किसीके साथ सात पग चल देने मात्रसे ही मैत्री सम्पन्न हो जाती है (किंतु तुम्हारे मनमें उस मैत्रीका उदय नहीं हुआ)॥२९॥
</details>

<details open><summary>विश्वास-प्रस्तुतिः</summary>

कालस्त्वयं प्रत्युपयाति दारुणो  
दुर्योधनो युद्धमुपागमद् यत् ॥ ३० ॥  
अस्यार्थसिद्धिं त्वभिकाङ्क्षमाण-  
स्तन्मन्यसे यत्र नैकान्त्यमस्ति ।
</details>

<details><summary>मूलम्</summary>

कालस्त्वयं प्रत्युपयाति दारुणो  
दुर्योधनो युद्धमुपागमद् यत् ॥ ३० ॥  
अस्यार्थसिद्धिं त्वभिकाङ्क्षमाण-  
स्तन्मन्यसे यत्र नैकान्त्यमस्ति ।
</details>

<details><summary>अनुवाद (हिन्दी)</summary>

‘यह बड़ा भयंकर समय सामने आ रहा है। राजा दुर्योधन रणभूमिमें आ पहुँचा है। मैं उसके मनोरथकी सिद्धि चाहता हूँ; किंतु तुम्हारा मन उधर लगा हुआ है, जिससे उसके कार्यकी सिद्धि होनेकी कोई सम्भावना नहीं है॥३०॥
</details>

<details open><summary>विश्वास-प्रस्तुतिः</summary>

मित्रं मिन्देर्नन्दतेः प्रीयतेर्वा  
संत्रायतेर्मिनुतेर्मोदतेर्वा ॥ ३१ ॥  
ब्रवीमि ते सर्वमिदं ममास्ति  
तच्चापि सर्वं मम वेत्ति राजा।
</details>

<details><summary>मूलम्</summary>

मित्रं मिन्देर्नन्दतेः प्रीयतेर्वा  
संत्रायतेर्मिनुतेर्मोदतेर्वा ॥ ३१ ॥  
ब्रवीमि ते सर्वमिदं ममास्ति  
तच्चापि सर्वं मम वेत्ति राजा।
</details>

<details><summary>अनुवाद (हिन्दी)</summary>

‘मिद, नन्द, प्री, त्रा, मि अथवा मुद्[^१] धातुओंसे निपातनद्वारा मित्र शब्दकी सिद्धि होती है। मैं तुमसे सत्य कहता हूँ—इन सभी धातुओंका पूरा-पूरा अर्थ मुझमें मौजूद है। राजा दुर्योधन इन सब बातोंको अच्छी तरह जानते हैं॥३१॥
</details>

<details open><summary>विश्वास-प्रस्तुतिः</summary>

शत्रुः शदेः शासतेर्वा श्यतेर्वा  
शृणातेर्वा श्वसतेः सीदतेर्वा ॥ ३२ ॥  
उपसर्गाद् बहुधा सूदतेश्च  
प्रायेण सर्वं त्वयि तच्च मह्यम्।
</details>

<details><summary>मूलम्</summary>

शत्रुः शदेः शासतेर्वा श्यतेर्वा  
शृणातेर्वा श्वसतेः सीदतेर्वा ॥ ३२ ॥  
उपसर्गाद् बहुधा सूदतेश्च  
प्रायेण सर्वं त्वयि तच्च मह्यम्।
</details>

<details><summary>अनुवाद (हिन्दी)</summary>

‘शद्, शास्, शो, शृ, श्वस् अथवा षद् तथा नाना प्रकारके उपसर्गोंसे युक्त सूद[^२] धातुसे भी शत्रु शब्दकी सिद्धि होती है। मेरे प्रति इन सभी धातुओंका सारा तात्पर्य तुममें संघटित होता है॥३२॥
</details>

<details open><summary>विश्वास-प्रस्तुतिः</summary>

दुर्योधनार्थे तव च प्रियार्थं  
यशोऽर्थमात्मार्थमपीश्वरार्थम् ॥ ३३ ॥  
तस्मादहं पाण्डववासुदेवौ  
योत्स्ये यत्नात् कर्म तत् पश्य मेऽद्य।
</details>

<details><summary>मूलम्</summary>

दुर्योधनार्थे तव च प्रियार्थं  
यशोऽर्थमात्मार्थमपीश्वरार्थम् ॥ ३३ ॥  
तस्मादहं पाण्डववासुदेवौ  
योत्स्ये यत्नात् कर्म तत् पश्य मेऽद्य।
</details>

<details><summary>अनुवाद (हिन्दी)</summary>

‘अतः मैं दुर्योधनका हित, तुम्हारा प्रिय, अपने लिये यश और प्रसन्नताकी प्राप्ति तथा परमेश्वरकी प्रीतिका सम्पादन करनेके लिये पाण्डुपुत्र अर्जुन और श्रीकृष्णके साथ प्रयत्नपूर्वक युद्ध करूँगा। आज मेरे इस कर्मको तुम देखो॥३३॥
</details>

<details open><summary>विश्वास-प्रस्तुतिः</summary>

अस्त्राणि पश्याद्य ममोत्तमानि  
ब्राह्माणि दिव्यान्यथ मानुषाणि ॥ ३४ ॥  
आसादयिष्याम्यहमुग्रवीर्यं  
द्विपो द्विपं मत्तमिवातिमत्तः ।
</details>

<details><summary>मूलम्</summary>

अस्त्राणि पश्याद्य ममोत्तमानि  
ब्राह्माणि दिव्यान्यथ मानुषाणि ॥ ३४ ॥  
आसादयिष्याम्यहमुग्रवीर्यं  
द्विपो द्विपं मत्तमिवातिमत्तः ।
</details>

<details><summary>अनुवाद (हिन्दी)</summary>

‘आज मेरे उत्तम ब्रह्मास्त्र, दिव्यास्त्र और मानुषास्त्रोंकी देखो। मैं इनके द्वारा भयंकर पराक्रमी अर्जुनके साथ उसी प्रकार युद्ध करूँगा, जैसे कोई अत्यन्त मतवाला हाथी दूसरे मतवाले हाथीके साथ भिड़ जाता है॥३४॥
</details>

<details open><summary>विश्वास-प्रस्तुतिः</summary>

अस्त्रं ब्राह्मं मनसा युध्यजेयं  
क्षेप्स्ये पार्थायाप्रमेयं जयाय ।  
तेनापि मे नैव मुच्येत युद्धे  
न चेत् पतेद् विषमे मेऽद्य चक्रम् ॥ ३५ ॥
</details>

<details><summary>मूलम्</summary>

अस्त्रं ब्राह्मं मनसा युध्यजेयं  
क्षेप्स्ये पार्थायाप्रमेयं जयाय ।  
तेनापि मे नैव मुच्येत युद्धे  
न चेत् पतेद् विषमे मेऽद्य चक्रम् ॥ ३५ ॥
</details>

<details><summary>अनुवाद (हिन्दी)</summary>

‘मैं युद्धमें अजेय तथा असीम शक्तिशाली ब्रह्मास्त्रका मन-ही-मन स्मरण करके अपनी विजयके लिये अर्जुनपर प्रहार करूँगा। यदि मेरे रथका पहिया किसी विषम स्थानमें न फँस जाय तो उस अस्त्रसे अर्जुन रणभूमिमें जीवित नहीं छूट सकते॥३५॥
</details>

<details open><summary>विश्वास-प्रस्तुतिः</summary>

वैवस्वताद्‌ दण्डहस्ताद्‌वरुणाद् वापि पाशिनः।  
सगदाद् वा धनपतेः सवज्राद् वापि वासवात् ॥ ३६ ॥  
अन्यस्मादपि कस्माच्चिदमित्रादाततायिनः ।  
इति शल्य विजानीहि यथा नाहं बिभेम्यतः॥  
तस्मान्न मे भयं पार्थान्नापि चैव जनार्दनात् ॥ ३७ ॥  
सह युद्धं हि मे ताभ्यां साम्पराये भविष्यति।
</details>

<details><summary>मूलम्</summary>

वैवस्वताद्‌ दण्डहस्ताद्‌वरुणाद् वापि पाशिनः।  
सगदाद् वा धनपतेः सवज्राद् वापि वासवात् ॥ ३६ ॥  
अन्यस्मादपि कस्माच्चिदमित्रादाततायिनः ।  
इति शल्य विजानीहि यथा नाहं बिभेम्यतः॥  
तस्मान्न मे भयं पार्थान्नापि चैव जनार्दनात् ॥ ३७ ॥  
सह युद्धं हि मे ताभ्यां साम्पराये भविष्यति।
</details>

<details><summary>अनुवाद (हिन्दी)</summary>

‘शल्य! मैं दण्डधारी सूर्यपुत्र यमराजसे, पाशधारी वरुणसे, गदा हाथमें लिये हुए कुबेरसे, वज्रधारी इन्द्रसे अथवा दूसरे किसी आततायी शत्रुसे भी कभी नहीं डरता। इस बातको तुम अच्छी तरह समझ लो। इसीलिये मुझे अर्जुन और श्रीकृष्णसे भी कोई भय नहीं है। उन दोनोंके साथ रणक्षेत्रमें मेरा युद्ध अवश्य होगा॥३६-३७॥
</details>

<details open><summary>विश्वास-प्रस्तुतिः</summary>

कदाचित् विजयस्याहमस्त्रहेतोरटन्नृप ॥ ३८ ॥  
अज्ञानाद्धि क्षिपन् बाणान्‌ घोररूपान् भयानकान्।  
होमधेन्वा वत्समस्य प्रमत्त इषुणाहनम् ॥ ३९ ॥
</details>

<details><summary>मूलम्</summary>

कदाचित् विजयस्याहमस्त्रहेतोरटन्नृप ॥ ३८ ॥  
अज्ञानाद्धि क्षिपन् बाणान्‌ घोररूपान् भयानकान्।  
होमधेन्वा वत्समस्य प्रमत्त इषुणाहनम् ॥ ३९ ॥
</details>

<details><summary>अनुवाद (हिन्दी)</summary>

‘नरेश्वर! एक समयकी बात है, मैं शस्त्रोंके अभ्यासके लिये विजय नामक एक ब्राह्मणके आश्रमके आसपास विचरण कर रहा था। उस समय घोर एवं भयंकर बाण चलाते हुए मैंने अनजानमें ही असावधानीके कारण उस ब्राह्मणकी होमधेनुके बछड़ेको एक बाणसे मार डाला॥३८-३९॥
</details>

<details open><summary>विश्वास-प्रस्तुतिः</summary>

चरन्तं विजने शल्य ततोऽनुव्याजहार माम्।  
यस्मात् त्वया प्रमत्तेन होमधेन्वा हतः सुतः ॥ ४० ॥  
श्वभ्रे ते पततां चक्रमिति मां ब्राह्मणोऽब्रवीत्।  
युध्यमानस्य संग्रामे प्राप्तस्यैकायनं भयम् ॥ ४१ ॥
</details>

<details><summary>मूलम्</summary>

चरन्तं विजने शल्य ततोऽनुव्याजहार माम्।  
यस्मात् त्वया प्रमत्तेन होमधेन्वा हतः सुतः ॥ ४० ॥  
श्वभ्रे ते पततां चक्रमिति मां ब्राह्मणोऽब्रवीत्।  
युध्यमानस्य संग्रामे प्राप्तस्यैकायनं भयम् ॥ ४१ ॥
</details>

<details><summary>अनुवाद (हिन्दी)</summary>

‘शल्य! तब उस ब्राह्मणने एकान्तमें घूमते हुए मुझसे आकर कहा—‘तुमने प्रमादवश मेरी होमधेनुके बछड़ेको मार डाला है। इसलिये तुम जिस समय रणक्षेत्रमें युद्ध करते-करते अत्यन्त भयको प्राप्त होओ उसी समय तुम्हारे रथका पहिया गड्ढेमें गिर जाय’॥
</details>

<details open><summary>विश्वास-प्रस्तुतिः</summary>

तस्माद् बिभेमि बलवद् ब्राह्मणव्याहृतादहम्।  
एते हि सोमराजान ईश्वराः सुखदुःखयोः ॥ ४२ ॥
</details>

<details><summary>मूलम्</summary>

तस्माद् बिभेमि बलवद् ब्राह्मणव्याहृतादहम्।  
एते हि सोमराजान ईश्वराः सुखदुःखयोः ॥ ४२ ॥
</details>

<details><summary>अनुवाद (हिन्दी)</summary>

‘ब्राह्मणके उस शापसे मुझे अधिक भय हो रहा है। ये ब्राह्मण, जिनके राजा चन्द्रमा हैं, अपने शाप या वरदानद्वारा दूसरोंको दुःख एवं सुख देनेमें समर्थ हैं॥
</details>

<details open><summary>विश्वास-प्रस्तुतिः</summary>

अदां तस्मै गोसहस्रं बलीवर्दांश्च षट्‌शतान्।  
प्रसादं न लभे शल्य ब्राह्मणान्मद्रकेश्वर ॥ ४३ ॥
</details>

<details><summary>मूलम्</summary>

अदां तस्मै गोसहस्रं बलीवर्दांश्च षट्‌शतान्।  
प्रसादं न लभे शल्य ब्राह्मणान्मद्रकेश्वर ॥ ४३ ॥
</details>

<details><summary>अनुवाद (हिन्दी)</summary>

‘मद्रराज शल्य! मैं ब्राह्मणको एक हजार गौएँ और छः सौ बैल दे रहा था; परंतु उससे उसका कृपाप्रसाद न प्राप्त कर सका॥४३॥
</details>

<details open><summary>विश्वास-प्रस्तुतिः</summary>

ईषादन्तान् सप्तशतान् दासीदासशतानि च।  
ददतो द्विजमुख्यो मे प्रसादं न चकार सः ॥ ४४ ॥
</details>

<details><summary>मूलम्</summary>

ईषादन्तान् सप्तशतान् दासीदासशतानि च।  
ददतो द्विजमुख्यो मे प्रसादं न चकार सः ॥ ४४ ॥
</details>

<details><summary>अनुवाद (हिन्दी)</summary>

‘हलदण्डके समान दाँतोंवाले सात सौ हाथी और सैकड़ों दास-दासियोंके देनेपर भी उस श्रेष्ठ ब्राह्मणने मुझपर कृपा नहीं की॥४४॥
</details>

<details open><summary>विश्वास-प्रस्तुतिः</summary>

कृष्णानां श्वेतवत्सानां सहस्राणि चतुर्दश।  
आहरं न लभे तस्मात् प्रसादं द्विजसत्तमात् ॥ ४५ ॥
</details>

<details><summary>मूलम्</summary>

कृष्णानां श्वेतवत्सानां सहस्राणि चतुर्दश।  
आहरं न लभे तस्मात् प्रसादं द्विजसत्तमात् ॥ ४५ ॥
</details>

<details><summary>अनुवाद (हिन्दी)</summary>

‘श्वेत बछड़ेवाली चौदह हजार काली गौएँ मैं उसे देनेके लिये ले आया तो भी उस श्रेष्ठ ब्राह्मणसे अनुग्रह न पा सका॥४५॥
</details>

<details open><summary>विश्वास-प्रस्तुतिः</summary>

ऋद्धं गृहं सर्वकामैर्यच्च मे वसु किंचन।  
तत् सर्वमस्मै सत्कृत्य प्रयच्छामि न चेच्छति ॥ ४६ ॥
</details>

<details><summary>मूलम्</summary>

ऋद्धं गृहं सर्वकामैर्यच्च मे वसु किंचन।  
तत् सर्वमस्मै सत्कृत्य प्रयच्छामि न चेच्छति ॥ ४६ ॥
</details>

<details><summary>अनुवाद (हिन्दी)</summary>

‘मैं सम्पूर्ण भोगोंसे सम्पन्न समृद्धिशाली घर और जो कुछ भी धन मेरे पास था, वह सब उस ब्राह्मणको सत्कारपूर्वक देने लगा; परंतु उसने कुछ भी लेनेकी इच्छा नहीं की॥४६॥
</details>

<details open><summary>विश्वास-प्रस्तुतिः</summary>

ततोऽब्रवीन्मां याचन्तमपराधं प्रयत्नतः ।  
व्याहृतं यन्मया सूत तत् तथा न तदन्यथा ॥ ४७ ॥
</details>

<details><summary>मूलम्</summary>

ततोऽब्रवीन्मां याचन्तमपराधं प्रयत्नतः ।  
व्याहृतं यन्मया सूत तत् तथा न तदन्यथा ॥ ४७ ॥
</details>

<details><summary>अनुवाद (हिन्दी)</summary>

‘उस समय मैं प्रयत्नपूर्वक अपने अपराधके लिये क्षमायाचना करने लगा। तब ब्राह्मणने कहा—‘सूत! मैंने जो कह दिया, वह वैसा ही होकर रहेगा। वह पलट नहीं सकता॥४७॥
</details>

<details open><summary>विश्वास-प्रस्तुतिः</summary>

अनृतोक्तं प्रजां हन्यात् ततः पापमवाप्नुयाम्।  
तस्माद् धर्माभिरक्षार्थं नानृतं वक्तुमुत्सहे ॥ ४८ ॥
</details>

<details><summary>मूलम्</summary>

अनृतोक्तं प्रजां हन्यात् ततः पापमवाप्नुयाम्।  
तस्माद् धर्माभिरक्षार्थं नानृतं वक्तुमुत्सहे ॥ ४८ ॥
</details>

<details><summary>अनुवाद (हिन्दी)</summary>

‘असत्य भाषण प्रजाका नाश कर देता है, अतः मैं झूठ बोलनेसे पापका भागी होऊँगा; इसीलिये धर्मकी रक्षाके उद्देश्यसे मैं मिथ्या भाषण नहीं कर सकता॥४८॥
</details>

<details open><summary>विश्वास-प्रस्तुतिः</summary>

मा त्वं ब्रह्मगतिं हिंस्याः प्रायश्चित्तं कृतं त्वया।  
मद्वाक्यं नानृतं लोके कश्चित्‌ कुर्यात् समाप्नुहि ॥ ४९ ॥
</details>

<details><summary>मूलम्</summary>

मा त्वं ब्रह्मगतिं हिंस्याः प्रायश्चित्तं कृतं त्वया।  
मद्वाक्यं नानृतं लोके कश्चित्‌ कुर्यात् समाप्नुहि ॥ ४९ ॥
</details>

<details><summary>अनुवाद (हिन्दी)</summary>

‘तुम (लोभ देकर) ब्राह्मणकी उत्तम गतिका विनाश न करो। तुमने पश्चात्ताप और दानद्वारा उस वत्सवधका प्रायश्चित्त कर लिया। जगत्‌में कोई भी मेरे कहे हुए वचनको मिथ्या नहीं कर सकता; इसलिये मेरा शाप तुझे प्राप्त होगा ही’॥४९॥
</details>

<details open><summary>विश्वास-प्रस्तुतिः</summary>

इत्येतत्ते मया प्रोक्तं क्षिप्तेनापि सुहृत्तया।  
जानामि त्वां विक्षिपन्तं जोषमास्स्वोत्तरं शृणु ॥ ५० ॥
</details>

<details><summary>मूलम्</summary>

इत्येतत्ते मया प्रोक्तं क्षिप्तेनापि सुहृत्तया।  
जानामि त्वां विक्षिपन्तं जोषमास्स्वोत्तरं शृणु ॥ ५० ॥
</details>

<details><summary>अनुवाद (हिन्दी)</summary>

‘मद्रराज! यद्यपि तुमने मुझपर आक्षेप किये हैं, तथापि सुहृद् होनेके नाते मैंने तुमसे ये सारी बातें कह दी हैं। मैं जानता हूँ, तुम अब भी निन्दा करनेसे बाज न आओगे, तो भी कहता हूँ कि चुप होकर बैठो और अबसे जो कुछ कहूँ, उसे सुनो’॥५०॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि कर्णशल्यसंवादे द्विचत्वारिंशोऽध्यायः ॥ ४२ ॥
</details>

<details><summary>सूचना (हिन्दी)</summary>

इस प्रकार श्रीमहाभारत कर्णपर्वमें कर्ण और शल्यका संवादविषयक बयालीसवाँ अध्याय पूरा हुआ॥४२॥
</details>

[^१]:-मिद् आदि धातुओंका अर्थ क्रमशः स्नेह, आनन्द, प्रीणन (तृप्त करना), प्राण (रक्षा), सस्नेह दर्शन और आमोद है।

[^२]:-शद् आदि धातुओंका अर्थ क्रमशः इस प्रकार है—शातन (काटना या छेदना), शासन करना, तनूकरण (क्षीण कर देना), हिंसा करना, अवसादन (शिथिल करना) और निषूदन (वध)।
