+++
title_full = "047 कौरवों और पाण्डवोंकी सेनाओंका भयंकर युद्ध तथा अर्जुन और कर्णका पराक्रम"
title = "०४७"

+++

<details><summary>भागसूचना</summary>

सप्तचत्वारिंशोऽध्यायः
</details>

<details><summary>सूचना (हिन्दी)</summary>

कौरवों और पाण्डवोंकी सेनाओंका भयंकर युद्ध तथा अर्जुन और कर्णका पराक्रम
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

तथा व्यूढेष्वनीकेषु संसक्तेषु च संजय।  
संशप्तकान् कथं पार्थो गतः कर्णश्च पाण्डवान् ॥ १ ॥
</details>

<details><summary>मूलम्</summary>

तथा व्यूढेष्वनीकेषु संसक्तेषु च संजय।  
संशप्तकान् कथं पार्थो गतः कर्णश्च पाण्डवान् ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! इस प्रकार जब सारी सेनाओंकी व्यूह-रचना हो गयी और दोनों दलोंके योद्धा परस्पर युद्ध करने लगे, तब कुन्तीपुत्र अर्जुनने संशप्तकोंपर और कर्णने पाण्डव-योद्धाओंपर कैसे धावा किया?॥१॥
</details>

<details open><summary>विश्वास-प्रस्तुतिः</summary>

एतद् विस्तरशो युद्धं प्रब्रूहि कुशलो ह्यसि।  
न हि तृप्यामि वीराणां शृण्वानो विक्रमान् रणे ॥ २ ॥
</details>

<details><summary>मूलम्</summary>

एतद् विस्तरशो युद्धं प्रब्रूहि कुशलो ह्यसि।  
न हि तृप्यामि वीराणां शृण्वानो विक्रमान् रणे ॥ २ ॥
</details>

<details><summary>अनुवाद (हिन्दी)</summary>

सूत! तुम युद्धसम्बन्धी इस समाचारका विस्तार-पूर्वक वर्णन करो, क्योंकि इस कार्यमें कुशल हो। रणभूमिमें वीरोंके पराक्रमका वर्णन सुनकर मुझे तृप्ति नहीं हो रही है॥२॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तदास्थितमवज्ञाय प्रत्यमित्रबलं महत् ।  
अव्यूहतार्जुनो व्यूहं पुत्रस्य तव दुर्नये ॥ ३ ॥
</details>

<details><summary>मूलम्</summary>

तदास्थितमवज्ञाय प्रत्यमित्रबलं महत् ।  
अव्यूहतार्जुनो व्यूहं पुत्रस्य तव दुर्नये ॥ ३ ॥
</details>

<details><summary>अनुवाद (हिन्दी)</summary>

_संजयने कहा—_ महाराज! आपके पुत्रकी दुर्नीतिके कारण शत्रुओंकी उस विशाल सेनाको युद्धमें उपस्थित जानकर अर्जुनने अपनी सेनाका भी व्यूह बनाया॥३॥
</details>

<details open><summary>विश्वास-प्रस्तुतिः</summary>

तत् सादिनागकलिलं पदातिरथसंकुलम् ।  
धृष्टद्युम्नमुखं व्यूहमशोभत महद् बलम् ॥ ४ ॥
</details>

<details><summary>मूलम्</summary>

तत् सादिनागकलिलं पदातिरथसंकुलम् ।  
धृष्टद्युम्नमुखं व्यूहमशोभत महद् बलम् ॥ ४ ॥
</details>

<details><summary>अनुवाद (हिन्दी)</summary>

घुड़सवारों, हाथियों, रथों तथा पैदलोंसे भरे हुए उस व्यूहके मुखभागमें धृष्टद्युम्न खड़े थे, जिससे उस विशाल सेनाकी बड़ी शोभा हो रही थी॥४॥
</details>

<details open><summary>विश्वास-प्रस्तुतिः</summary>

पारावतसवर्णाश्वश्चन्द्रादित्यसमद्युतिः ।  
पार्षतः प्रबभौ धन्वी कालो विग्रहवानिव ॥ ५ ॥
</details>

<details><summary>मूलम्</summary>

पारावतसवर्णाश्वश्चन्द्रादित्यसमद्युतिः ।  
पार्षतः प्रबभौ धन्वी कालो विग्रहवानिव ॥ ५ ॥
</details>

<details><summary>अनुवाद (हिन्दी)</summary>

कबूतरके समान रंगवाले घोड़ोंसे युक्त और चन्द्रमा तथा सूर्यके समान तेजस्वी धनुर्धर वीर द्रुपदकुमार धृष्टद्युम्न वहाँ मूर्तिमान् कालके समान जान पड़ते थे॥
</details>

<details open><summary>विश्वास-प्रस्तुतिः</summary>

पार्षतं जुगुपुः सर्वे द्रौपदेया युयुत्सवः।  
दिव्यवर्मायुधधराः शार्दूलसमविक्रमाः ॥ ६ ॥  
सानुगा दीप्तवपुषश्चन्द्रं तारागणा इव।
</details>

<details><summary>मूलम्</summary>

पार्षतं जुगुपुः सर्वे द्रौपदेया युयुत्सवः।  
दिव्यवर्मायुधधराः शार्दूलसमविक्रमाः ॥ ६ ॥  
सानुगा दीप्तवपुषश्चन्द्रं तारागणा इव।
</details>

<details><summary>अनुवाद (हिन्दी)</summary>

दिव्य कवच और आयुध धारण किये, सिंहके समान पराक्रमी सेवकोंसहित समस्त द्रौपदीपुत्र युद्धके लिये उत्सुक हो धृष्टद्युम्नकी रक्षा करने लगे, मानो तेजस्वी शरीरवाले नक्षत्र चन्द्रमाका संरक्षण कर रहे हों॥
</details>

<details open><summary>विश्वास-प्रस्तुतिः</summary>

अथ व्यूढेष्वनीकेषु प्रेक्ष्य संशप्तकान् रणे ॥ ७ ॥  
क्रुद्धोऽर्जुनोऽभिदुद्राव व्याक्षिपन् गाण्डिवं धनुः।
</details>

<details><summary>मूलम्</summary>

अथ व्यूढेष्वनीकेषु प्रेक्ष्य संशप्तकान् रणे ॥ ७ ॥  
क्रुद्धोऽर्जुनोऽभिदुद्राव व्याक्षिपन् गाण्डिवं धनुः।
</details>

<details><summary>अनुवाद (हिन्दी)</summary>

इस प्रकार सेनाओंकी व्यूह-रचना हो जानेपर रणभूमिमें संशप्तकोंकी ओर देखकर क्रोधमें भरे हुए अर्जुनने गाण्डीव धनुषकी टंकार करते हुए उनपर आक्रमण किया॥७॥
</details>

<details open><summary>विश्वास-प्रस्तुतिः</summary>

अथ संशप्तकाः पार्थमभ्यधावन् वधैषिणः ॥ ८ ॥  
विजये धृतसंकल्पा मृत्युं कृत्वा निवर्तनम्।
</details>

<details><summary>मूलम्</summary>

अथ संशप्तकाः पार्थमभ्यधावन् वधैषिणः ॥ ८ ॥  
विजये धृतसंकल्पा मृत्युं कृत्वा निवर्तनम्।
</details>

<details><summary>अनुवाद (हिन्दी)</summary>

तब विजयका दृढ़ संकल्प लेकर मृत्युको ही युद्धसे निवृत्त होनेका निमित्त बनाकर अर्जुनके वधकी इच्छावाले संशप्तकोंने भी उनपर धावा बोल दिया॥८॥
</details>

<details open><summary>विश्वास-प्रस्तुतिः</summary>

तन्नराश्वौघबहुलं मत्तनागरथाकुलम् ॥ ९ ॥  
पत्तिमच्छूरवीरौघं द्रुतमर्जुनमार्दयत् ।
</details>

<details><summary>मूलम्</summary>

तन्नराश्वौघबहुलं मत्तनागरथाकुलम् ॥ ९ ॥  
पत्तिमच्छूरवीरौघं द्रुतमर्जुनमार्दयत् ।
</details>

<details><summary>अनुवाद (हिन्दी)</summary>

संशप्तकोंकी सेनामें पैदल मनुष्यों और घुड़सवारोंकी संख्या बहुत अधिक थी। मतवाले हाथी और रथ भी भरे हुए थे। पैदलोंसहित शूरवीरोंके उस समुदायने तुरंत ही अर्जुनको पीड़ा देना आरम्भ किया॥९॥
</details>

<details open><summary>विश्वास-प्रस्तुतिः</summary>

स सम्प्रहारस्तुमुलस्तेषामासीत् किरीटिना ॥ १० ॥  
तस्यैव नः श्रुतो यादृङ्निवातकवचैः सह।
</details>

<details><summary>मूलम्</summary>

स सम्प्रहारस्तुमुलस्तेषामासीत् किरीटिना ॥ १० ॥  
तस्यैव नः श्रुतो यादृङ्निवातकवचैः सह।
</details>

<details><summary>अनुवाद (हिन्दी)</summary>

किरीटधारी अर्जुनके साथ संशप्तकोंका वह संग्राम वैसा ही भयानक था, जैसा कि निवातकवच नामक दानवोंके साथ अर्जुनका युद्ध हमने सुन रखा है॥१०॥
</details>

<details open><summary>विश्वास-प्रस्तुतिः</summary>

रथानश्वान् ध्वजान् नागान् पतीन्‌ रणगतानपि ॥ ११ ॥  
इषून् धनूंषि खड्‌गांश्च चक्राणि च परश्वधान्।  
सायुधानुद्यतान् बाहून् विविधान्यायुधानि च ॥ १२ ॥  
चिच्छेद द्विषतां पार्थः शिरांसि च सहस्रशः।
</details>

<details><summary>मूलम्</summary>

रथानश्वान् ध्वजान् नागान् पतीन्‌ रणगतानपि ॥ ११ ॥  
इषून् धनूंषि खड्‌गांश्च चक्राणि च परश्वधान्।  
सायुधानुद्यतान् बाहून् विविधान्यायुधानि च ॥ १२ ॥  
चिच्छेद द्विषतां पार्थः शिरांसि च सहस्रशः।
</details>

<details><summary>अनुवाद (हिन्दी)</summary>

तदनन्तर कुन्तीकुमार अर्जुनने रणस्थलमें आये हुए शत्रुपक्षके रथों, घोड़ों, ध्वजों, हाथियों और पैदलोंको भी काट डाला, उन्होंने शत्रुओंके धनुष, बाण, खड्ग, चक्र, फरसे, आयुधोंसहित उठी हुई भुजा, नाना प्रकारके अस्त्र-शस्त्र तथा सहस्रों मस्तक काट गिराये॥११-१२॥
</details>

<details open><summary>विश्वास-प्रस्तुतिः</summary>

तस्मिन् सैन्यमहावर्ते पातालतलसंनिभे ॥ १३ ॥  
निमग्नं तं रथं मत्वा नेदुः संशप्तका मुदा।
</details>

<details><summary>मूलम्</summary>

तस्मिन् सैन्यमहावर्ते पातालतलसंनिभे ॥ १३ ॥  
निमग्नं तं रथं मत्वा नेदुः संशप्तका मुदा।
</details>

<details><summary>अनुवाद (हिन्दी)</summary>

सेनाओंकी उस विशाल भँवरमें जो पातालतलके समान प्रतीत होता था, अर्जुनके उस रथको निमग्न हुआ मानकर संशप्तक सैनिक प्रसन्न हो सिंहनाद करने लगे॥१३॥
</details>

<details open><summary>विश्वास-प्रस्तुतिः</summary>

स पुनस्तानरीन् हत्वा पुनरुत्तरतोऽवधीत् ॥ १४ ॥  
दक्षिणेन च पश्चाच्च क्रुद्धो रुद्रः पशूनिव।
</details>

<details><summary>मूलम्</summary>

स पुनस्तानरीन् हत्वा पुनरुत्तरतोऽवधीत् ॥ १४ ॥  
दक्षिणेन च पश्चाच्च क्रुद्धो रुद्रः पशूनिव।
</details>

<details><summary>अनुवाद (हिन्दी)</summary>

तत्पश्चात् उन शत्रुओंका वध करके पुनः अर्जुनने कुपित हो उत्तर, दक्षिण और पश्चिमकी ओरसे आपकी सेनाका उसी प्रकार संहार आरम्भ किया, जैसे प्रलयकालमें रुद्रदेव पशुओं (जगत्‌के प्राणियों)-का विनाश करते हैं॥१४॥
</details>

<details open><summary>विश्वास-प्रस्तुतिः</summary>

अथ पञ्चालचेदीनां सृंजयानां च मारिष ॥ १५ ॥  
त्वदीयैः सह संग्राम आसीत् परमदारुणः।
</details>

<details><summary>मूलम्</summary>

अथ पञ्चालचेदीनां सृंजयानां च मारिष ॥ १५ ॥  
त्वदीयैः सह संग्राम आसीत् परमदारुणः।
</details>

<details><summary>अनुवाद (हिन्दी)</summary>

माननीय नरेश! फिर आपके सैनिकोंके साथ पाञ्चाल, चेदि और सृजयवीरोंका अत्यन्त भयंकर संग्राम होने लगा॥१५॥
</details>

<details open><summary>विश्वास-प्रस्तुतिः</summary>

कृपश्च कृतवर्मा च शकुनिश्चापि सौबलः ॥ १६ ॥  
हृष्टसेनाः सुसंरब्धा रथानीकप्रहारिणः ।  
कोसलैः काश्यमत्स्यैश्च कारूषैः केकयैरपि ॥ १७ ॥  
शूरसेनैः शूरवरैर्युयुधुर्युद्धदुर्मदाः ।
</details>

<details><summary>मूलम्</summary>

कृपश्च कृतवर्मा च शकुनिश्चापि सौबलः ॥ १६ ॥  
हृष्टसेनाः सुसंरब्धा रथानीकप्रहारिणः ।  
कोसलैः काश्यमत्स्यैश्च कारूषैः केकयैरपि ॥ १७ ॥  
शूरसेनैः शूरवरैर्युयुधुर्युद्धदुर्मदाः ।
</details>

<details><summary>अनुवाद (हिन्दी)</summary>

रथियोंकी सेनामें प्रहार करनेमें कुशल कृपाचार्य, कृतवर्मा और सुबलपुत्र शकुनि—ये रणदुर्मद वीर अत्यन्त कुपित हो हर्षमें भरी हुई सेना साथ लेकर कोसल काशि, मत्स्य, करूष, केकय तथा शूरसेनदेशीय शूरवीरोंके साथ युद्ध करने लगे॥१६-१७॥
</details>

<details open><summary>विश्वास-प्रस्तुतिः</summary>

तेषामन्तकरं युद्धं देहपाप्मासुनाशनम् ॥ १८ ॥  
क्षत्रविट्शूद्रवीराणा धर्म्यं स्वर्ग्यं यशस्करम्।
</details>

<details><summary>मूलम्</summary>

तेषामन्तकरं युद्धं देहपाप्मासुनाशनम् ॥ १८ ॥  
क्षत्रविट्शूद्रवीराणा धर्म्यं स्वर्ग्यं यशस्करम्।
</details>

<details><summary>अनुवाद (हिन्दी)</summary>

उनका वह युद्ध क्षत्रिय, वैश्य एवं शूद्रवीरोंके शरीर, पाप और प्राणोंका विनाश करनेवाला, संहारकारी, धर्मसंगत स्वर्गदायक तथा यशकी वृद्धि करनेवाला था॥१८॥
</details>

<details open><summary>विश्वास-प्रस्तुतिः</summary>

दुर्योधनोऽथ सहितो भ्रातृभिर्भरतर्षभ ॥ १९ ॥  
गुप्तः कुरुप्रवीरैश्च मद्राणां च महारथैः।  
पाण्डवैः सह पञ्चालैश्चेदिभिः सात्यकेन च ॥ २० ॥  
युध्यमानं रणे कर्णं कुरुवीरो व्यपालयत्।
</details>

<details><summary>मूलम्</summary>

दुर्योधनोऽथ सहितो भ्रातृभिर्भरतर्षभ ॥ १९ ॥  
गुप्तः कुरुप्रवीरैश्च मद्राणां च महारथैः।  
पाण्डवैः सह पञ्चालैश्चेदिभिः सात्यकेन च ॥ २० ॥  
युध्यमानं रणे कर्णं कुरुवीरो व्यपालयत्।
</details>

<details><summary>अनुवाद (हिन्दी)</summary>

भरतश्रेष्ठ! भाइयोंसहित कुरुवीर दुर्योधन कौरववीरों तथा मद्रदेशीय महारथियोंसे सुरक्षित हो रणभूमिमें पाण्डवों, पांचालों, चेदिदेशके वीरों तथा सात्यकिके साथ जूझते हुए कर्णकी रक्षा करने लगा॥१९-२०॥
</details>

<details open><summary>विश्वास-प्रस्तुतिः</summary>

कर्णोऽपि निशितैर्बाणैर्विनिहत्य महाचमूम् ॥ २१ ॥  
प्रमृद्य च रथश्रेष्ठान् युधिष्ठिरमपीडयत्।
</details>

<details><summary>मूलम्</summary>

कर्णोऽपि निशितैर्बाणैर्विनिहत्य महाचमूम् ॥ २१ ॥  
प्रमृद्य च रथश्रेष्ठान् युधिष्ठिरमपीडयत्।
</details>

<details><summary>अनुवाद (हिन्दी)</summary>

कर्ण भी अपने पैने बाणोंसे विशाल पाण्डवसेनाको हताहत करके बड़े-बड़े रथियोंको धूलमें मिलाकर युधिष्ठिरको पीड़ा देने लगा॥२१॥
</details>

<details open><summary>विश्वास-प्रस्तुतिः</summary>

विवस्त्रायुधदेहासून् कृत्वा शत्रून् सहस्रशः ॥ २२ ॥  
युक्त्वा स्वर्गयशोभ्यां च स्वेभ्यो मुदमुदावहत्।
</details>

<details><summary>मूलम्</summary>

विवस्त्रायुधदेहासून् कृत्वा शत्रून् सहस्रशः ॥ २२ ॥  
युक्त्वा स्वर्गयशोभ्यां च स्वेभ्यो मुदमुदावहत्।
</details>

<details><summary>अनुवाद (हिन्दी)</summary>

वह सहस्रों शत्रुओंको वस्त्र, आयुध शरीर और प्राणोंसे शून्य करके उन्हें स्वर्ग और सुयशसे संयुक्त करता हुआ आत्मीयजनोंको आनन्द प्रदान करने लगा॥
</details>

<details open><summary>विश्वास-प्रस्तुतिः</summary>

एवं मारिष संग्रामो नरवाजिगजक्षयः।  
कुरूणां सृञ्जयानां च देवासुरसमोऽभवत् ॥ २३ ॥
</details>

<details><summary>मूलम्</summary>

एवं मारिष संग्रामो नरवाजिगजक्षयः।  
कुरूणां सृञ्जयानां च देवासुरसमोऽभवत् ॥ २३ ॥
</details>

<details><summary>अनुवाद (हिन्दी)</summary>

मान्यवर! इस प्रकार मनुष्यों, घोड़ों और हाथियोंका विनाश करनेवाला वह कौरवों तथा सृंजयोंका युद्ध देवासुर-संग्रामके समान भयंकर था॥२३॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि संकुलयुद्धे सप्तचत्वारिंशोऽध्यायः ॥ ४७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें संकुलयुद्धविषयक सैंतालीसवाँ अध्याय पूरा हुआ॥४७॥
</details>
