+++
title_full = "035 शल्य और दुर्योधनका वार्तालाप, कर्णका सारथि होनेके लिये शल्यकी स्वीकृति"
title = "०३५"

+++

<details><summary>भागसूचना</summary>

पञ्चत्रिंशोऽध्यायः
</details>

<details><summary>सूचना (हिन्दी)</summary>

शल्य और दुर्योधनका वार्तालाप, कर्णका सारथि होनेके लिये शल्यकी स्वीकृति
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

एवं स भगवान् देवः सर्वलोकपितामहः।  
सारथ्यमकरोत् तत्र ब्रह्मा रुद्रोऽभवद् रथी ॥ १ ॥
</details>

<details><summary>मूलम्</summary>

एवं स भगवान् देवः सर्वलोकपितामहः।  
सारथ्यमकरोत् तत्र ब्रह्मा रुद्रोऽभवद् रथी ॥ १ ॥
</details>

<details><summary>अनुवाद (हिन्दी)</summary>

_दुर्योधन बोला—_ राजन्! इस प्रकार सर्वलोक-पितामह भगवान् ब्रह्माने वहाँ सारथिका कार्य किया और रथी हुए रुद्र॥१॥
</details>

<details open><summary>विश्वास-प्रस्तुतिः</summary>

रथिनोऽभ्यधिको वीर कर्तव्यो रथसारथिः।  
तस्मात्त्वं पुरुषव्याघ्र नियच्छ तुरगान् युधि ॥ २ ॥
</details>

<details><summary>मूलम्</summary>

रथिनोऽभ्यधिको वीर कर्तव्यो रथसारथिः।  
तस्मात्त्वं पुरुषव्याघ्र नियच्छ तुरगान् युधि ॥ २ ॥
</details>

<details><summary>अनुवाद (हिन्दी)</summary>

वीर! रथका सारथि तो उसीको बनाना चाहिये जो रथीसे भी बढ़कर हो। अतः पुरुषसिंह! आप युद्धमें कर्णके घोड़ोंको काबूमें रखिये॥२॥
</details>

<details open><summary>विश्वास-प्रस्तुतिः</summary>

यथा देवगणैस्तत्र वृतो यत्नात् पितामहः।  
तथास्माभिर्भवान् यत्नात् कर्णादभ्यधिको वृतः ॥ ३ ॥
</details>

<details><summary>मूलम्</summary>

यथा देवगणैस्तत्र वृतो यत्नात् पितामहः।  
तथास्माभिर्भवान् यत्नात् कर्णादभ्यधिको वृतः ॥ ३ ॥
</details>

<details><summary>अनुवाद (हिन्दी)</summary>

जैसे देवताओंने वहाँ यत्नपूर्वक ब्रह्माजीका वरण किया था, उसी प्रकार हमलोगोंने विशेष चेष्टा करके कर्णसे भी अधिक बलवान् आपका सारथि-कर्मके लिये वरण किया॥३॥
</details>

<details open><summary>विश्वास-प्रस्तुतिः</summary>

यथा देवैर्महाराज ईश्वरादधिको वृतः।  
तथा भवानपि क्षिप्रं रुद्रस्येव पितामहः ॥ ४ ॥  
नियच्छ तुरगान् युद्धे राधेयस्य महाद्युते।
</details>

<details><summary>मूलम्</summary>

यथा देवैर्महाराज ईश्वरादधिको वृतः।  
तथा भवानपि क्षिप्रं रुद्रस्येव पितामहः ॥ ४ ॥  
नियच्छ तुरगान् युद्धे राधेयस्य महाद्युते।
</details>

<details><summary>अनुवाद (हिन्दी)</summary>

महाराज! जैसे देवताओंने महादेवजीसे भी बड़े ब्रह्माजीको उनका सारथि चुना था, उसी प्रकार हमने भी आपको चुना है। अतः महातेजस्वी नरेश! आप युद्धमें राधापुत्र कर्णके घोड़ोंका नियन्त्रण कीजिये॥४॥
</details>

<details open><summary>मूलम् (वचनम्)</summary>

शल्य उवाच
</details>

<details open><summary>विश्वास-प्रस्तुतिः</summary>

मयाप्येतन्नरश्रेष्ठ बहुशोऽमरसिंहयोः ॥ ५ ॥  
कथ्यमानं श्रुतं दिव्यमाख्यानमतिमानुषम् ।  
यथा च चक्रे सारथ्यं भवस्य प्रपितामहः ॥ ६ ॥  
यथासुराश्च निहता इषुणैकेन भारत।
</details>

<details><summary>मूलम्</summary>

मयाप्येतन्नरश्रेष्ठ बहुशोऽमरसिंहयोः ॥ ५ ॥  
कथ्यमानं श्रुतं दिव्यमाख्यानमतिमानुषम् ।  
यथा च चक्रे सारथ्यं भवस्य प्रपितामहः ॥ ६ ॥  
यथासुराश्च निहता इषुणैकेन भारत।
</details>

<details><summary>अनुवाद (हिन्दी)</summary>

_शल्यने कहा—_ भारत! नरश्रेष्ठ! मैंने भी देवश्रेष्ठ ब्रह्मा और महादेवजीके इस अलौकिक एवं दिव्य उपाख्यानको विद्वानोंके मुखसे सुना है कि किस प्रकार प्रपितामह ब्रह्माजीने महादेवजीका सारथि-कर्म किया था और कैसे एक ही बाणसे समस्त असुर मारे गये॥
</details>

<details open><summary>विश्वास-प्रस्तुतिः</summary>

कृष्णस्य चापि विदितं सर्वमेतत् पुरा ह्यभूत् ॥ ७ ॥  
यथा पितामहो जज्ञे भगवान् सारथिस्तदा।
</details>

<details><summary>मूलम्</summary>

कृष्णस्य चापि विदितं सर्वमेतत् पुरा ह्यभूत् ॥ ७ ॥  
यथा पितामहो जज्ञे भगवान् सारथिस्तदा।
</details>

<details><summary>अनुवाद (हिन्दी)</summary>

भगवान् ब्रह्मा उस समय जिस प्रकार महादेवजीके सारथि हुए थे, यह सारा पुरातन वृत्तान्त श्रीकृष्णको भी विदित ही होगा॥७॥
</details>

<details open><summary>विश्वास-प्रस्तुतिः</summary>

अनागतमतिक्रान्तं वेद कृष्णोऽपि तत्त्वतः ॥ ८ ॥  
एतदर्थं विदित्वापि सारथ्यमुपजग्मिवान् ।  
स्वयंभूरिव रुद्रस्य कृष्णः पार्थस्य भारत ॥ ९ ॥
</details>

<details><summary>मूलम्</summary>

अनागतमतिक्रान्तं वेद कृष्णोऽपि तत्त्वतः ॥ ८ ॥  
एतदर्थं विदित्वापि सारथ्यमुपजग्मिवान् ।  
स्वयंभूरिव रुद्रस्य कृष्णः पार्थस्य भारत ॥ ९ ॥
</details>

<details><summary>अनुवाद (हिन्दी)</summary>

क्योंकि श्रीकृष्ण भी भूत और भविष्यको यथार्थरूपसे जानते हैं। भारत! इस विषयको अच्छी तरह जानकर ही रुद्रके सारथि ब्रह्माजीके समान श्रीकृष्ण पार्थके सारथि बने हुए हैं॥८-९॥
</details>

<details open><summary>विश्वास-प्रस्तुतिः</summary>

यदि हन्याच्च कौन्तेयं सूतपुत्रः कथंचन।  
दृष्ट्वा पार्थं हि निहतं स्वयं योत्स्यति केशवः ॥ १० ॥  
शङ्खचक्रगदापाणिर्धक्ष्यते तव वाहिनीम् ।
</details>

<details><summary>मूलम्</summary>

यदि हन्याच्च कौन्तेयं सूतपुत्रः कथंचन।  
दृष्ट्वा पार्थं हि निहतं स्वयं योत्स्यति केशवः ॥ १० ॥  
शङ्खचक्रगदापाणिर्धक्ष्यते तव वाहिनीम् ।
</details>

<details><summary>अनुवाद (हिन्दी)</summary>

यदि सूतपुत्र कर्ण किसी प्रकार कुन्तीकुमार अर्जुनको मार डालेगा तो अर्जुनको मारा गया देख श्रीकृष्ण स्वयं ही युद्ध करेंगे। उनके हाथमें शंख, चक्र और गदा होगी। वे तुम्हारी सेनाको जलाकर भस्म कर देंगे॥१०॥
</details>

<details open><summary>विश्वास-प्रस्तुतिः</summary>

न चापि तस्य क्रुद्धस्य वार्ष्णेयस्य महात्मनः ॥ ११ ॥  
स्थास्यते प्रत्यनीकेषु कश्चिदत्र नृपस्तव।
</details>

<details><summary>मूलम्</summary>

न चापि तस्य क्रुद्धस्य वार्ष्णेयस्य महात्मनः ॥ ११ ॥  
स्थास्यते प्रत्यनीकेषु कश्चिदत्र नृपस्तव।
</details>

<details><summary>अनुवाद (हिन्दी)</summary>

महात्मा श्रीकृष्ण कुपित होकर जब हथियार उठायेंगे, उस समय तुम्हारे पक्षका कोई भी नरेश उनके सामने ठहर नहीं सकेगा॥११॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तं तथा भाषमाणं तु मद्रराजमरिंदमः ॥ १२ ॥  
प्रत्युवाच महाबाहुरदीनात्मा सुतस्तव ।
</details>

<details><summary>मूलम्</summary>

तं तथा भाषमाणं तु मद्रराजमरिंदमः ॥ १२ ॥  
प्रत्युवाच महाबाहुरदीनात्मा सुतस्तव ।
</details>

<details><summary>अनुवाद (हिन्दी)</summary>

_संजय कहते हैं—_ राजन्! मद्रराज शल्यको ऐसी बातें करते देख आपके शत्रुदमन पुत्र महाबाहु दुर्योधनने मनमें तनिक भी दीनता न लाकर उन्हें इस प्रकार उत्तर दिया—॥१२॥
</details>

<details open><summary>विश्वास-प्रस्तुतिः</summary>

मावमंस्था महाबाहो कर्णं वैकर्तनं रणे ॥ १३ ॥  
सर्वशस्त्रभृतां श्रेष्ठं सर्वशास्त्रार्थपारगम् ।
</details>

<details><summary>मूलम्</summary>

मावमंस्था महाबाहो कर्णं वैकर्तनं रणे ॥ १३ ॥  
सर्वशस्त्रभृतां श्रेष्ठं सर्वशास्त्रार्थपारगम् ।
</details>

<details><summary>अनुवाद (हिन्दी)</summary>

‘महाबाहो! तुम रणक्षेत्रमें वैकर्तन कर्णका अपमान न करो। वह सम्पूर्ण शस्त्रधारियोंमें श्रेष्ठ तथा सम्पूर्ण शास्त्रोंके अर्थका पारंगत विद्वान् है॥१३॥
</details>

<details open><summary>विश्वास-प्रस्तुतिः</summary>

यस्य ज्यातलनिर्घोषं श्रुत्वा भयकरं महत् ॥ १४ ॥  
पाण्डवेयानि सैन्यानि विद्रवन्ति दिशो दश।
</details>

<details><summary>मूलम्</summary>

यस्य ज्यातलनिर्घोषं श्रुत्वा भयकरं महत् ॥ १४ ॥  
पाण्डवेयानि सैन्यानि विद्रवन्ति दिशो दश।
</details>

<details><summary>अनुवाद (हिन्दी)</summary>

‘यह वही वीर है जिसकी प्रत्यंचाकी अत्यन्त भयानक टंकार सुनकर पाण्डव-सेना दसों दिशाओंमें भागने लगती है॥१४॥
</details>

<details open><summary>विश्वास-प्रस्तुतिः</summary>

प्रत्यक्षं ते महाबाहो यथा रात्रौ घटोत्कचः ॥ १५ ॥  
मायाशतानि कुर्वाणो हतो मायापुरस्कृतः।
</details>

<details><summary>मूलम्</summary>

प्रत्यक्षं ते महाबाहो यथा रात्रौ घटोत्कचः ॥ १५ ॥  
मायाशतानि कुर्वाणो हतो मायापुरस्कृतः।
</details>

<details><summary>अनुवाद (हिन्दी)</summary>

‘महाबाहो! यह तो तुमने अपनी आँखों देखा था कि किस प्रकार उस दिन रातमें सैकड़ों मायाओंका प्रयोग करनेवाला मायावी घटोत्कच कर्णके हाथसे मारा गया॥१५॥
</details>

<details open><summary>विश्वास-प्रस्तुतिः</summary>

न चातिष्ठत बीभत्सुः प्रत्यनीके कथंचन ॥ १६ ॥  
एतांश्च दिवसान् सर्वान् भयेन महता वृतः।
</details>

<details><summary>मूलम्</summary>

न चातिष्ठत बीभत्सुः प्रत्यनीके कथंचन ॥ १६ ॥  
एतांश्च दिवसान् सर्वान् भयेन महता वृतः।
</details>

<details><summary>अनुवाद (हिन्दी)</summary>

‘इन सारे दिनोंमें महान् भयसे घिरे हुए अर्जुन किसी तरह भी कर्णके सामने खड़े न हो सके थे॥१६॥
</details>

<details open><summary>विश्वास-प्रस्तुतिः</summary>

भीमसेनश्च बलवान् धनुष्कोट्‌याभिचोदितः ॥ १७ ॥  
उक्तश्च संज्ञया राजन् मूढ औदरिको यथा।
</details>

<details><summary>मूलम्</summary>

भीमसेनश्च बलवान् धनुष्कोट्‌याभिचोदितः ॥ १७ ॥  
उक्तश्च संज्ञया राजन् मूढ औदरिको यथा।
</details>

<details><summary>अनुवाद (हिन्दी)</summary>

‘राजन्! बलवान् भीमसेनको भी इसने अपने धनुषकी कोटिसे दबाकर युद्धके लिये प्रेरित किया था और उन्हें मूर्ख, पेटू आदि नामोंसे पुकारा था॥१७॥
</details>

<details open><summary>विश्वास-प्रस्तुतिः</summary>

माद्रीपुत्रौ तथा शूरौ येन जित्वा महारणे ॥ १८ ॥  
कमप्यर्थं पुरस्कृत्य न हतौ युधि मारिष।
</details>

<details><summary>मूलम्</summary>

माद्रीपुत्रौ तथा शूरौ येन जित्वा महारणे ॥ १८ ॥  
कमप्यर्थं पुरस्कृत्य न हतौ युधि मारिष।
</details>

<details><summary>अनुवाद (हिन्दी)</summary>

‘मान्यवर! इसने महासमरमें शूरवीर नकुल-सहदेवको भी परास्त करके किसी विशेष प्रयोजनको सामने रखकर उन दोनोंको युद्धमें मार नहीं डाला॥
</details>

<details open><summary>विश्वास-प्रस्तुतिः</summary>

येन वृष्णिप्रवीरस्तु सात्यकिः सात्वतां वरः ॥ १९ ॥  
निर्जित्य समरे शूरो विरथश्च बलात् कृतः।
</details>

<details><summary>मूलम्</summary>

येन वृष्णिप्रवीरस्तु सात्यकिः सात्वतां वरः ॥ १९ ॥  
निर्जित्य समरे शूरो विरथश्च बलात् कृतः।
</details>

<details><summary>अनुवाद (हिन्दी)</summary>

‘इसने वृष्णिवंशके प्रमुख वीर सात्वतशिरोमणि शूरवीर सात्यकिको समरांगणमें परास्त करके उन्हें बलपूर्वक रथहीन कर दिया था॥१९॥
</details>

<details open><summary>विश्वास-प्रस्तुतिः</summary>

सूञ्जयाश्चेतरे सर्वे धृष्टद्युम्नपुरोगमाः ॥ २० ॥  
असकृन्निर्जिताः संख्मे स्मयमानेन संयुगे।
</details>

<details><summary>मूलम्</summary>

सूञ्जयाश्चेतरे सर्वे धृष्टद्युम्नपुरोगमाः ॥ २० ॥  
असकृन्निर्जिताः संख्मे स्मयमानेन संयुगे।
</details>

<details><summary>अनुवाद (हिन्दी)</summary>

‘इसके सिवा धृष्टद्युम्न आदि समस्त सृंजयोको भी इसने युद्धस्थलमें हँसते-हँसते अनेक बार परास्त किया है॥२०॥
</details>

<details open><summary>विश्वास-प्रस्तुतिः</summary>

तं कथं पाण्डवा युद्धे विजेष्यन्ति महारथम् ॥ २१ ॥  
यो हन्यात् समरे क्रुद्धो वज्रहस्तं पुरंदरम्।
</details>

<details><summary>मूलम्</summary>

तं कथं पाण्डवा युद्धे विजेष्यन्ति महारथम् ॥ २१ ॥  
यो हन्यात् समरे क्रुद्धो वज्रहस्तं पुरंदरम्।
</details>

<details><summary>अनुवाद (हिन्दी)</summary>

‘जो कुपित होनेपर वज्रधारी इन्द्रको भी समरभूमिमें मार डालनेकी शक्ति रखता है, उस महारथी वीर कर्णको पाण्डवलोग युद्धमें कैसे जीत लेंगे?॥२१॥
</details>

<details open><summary>विश्वास-प्रस्तुतिः</summary>

त्वं च सर्वास्त्रविद् वीरः सर्वविद्यास्त्रपारगः ॥ २२ ॥  
बाहुवीर्येण ते तुल्यः पृथिव्यां नास्ति कश्चन।
</details>

<details><summary>मूलम्</summary>

त्वं च सर्वास्त्रविद् वीरः सर्वविद्यास्त्रपारगः ॥ २२ ॥  
बाहुवीर्येण ते तुल्यः पृथिव्यां नास्ति कश्चन।
</details>

<details><summary>अनुवाद (हिन्दी)</summary>

‘आप भी सम्पूर्ण अस्त्रोंके ज्ञाता, समस्त विद्याओं तथा अस्त्रोंके पारंगत विद्वान् एवं वीर हैं। इस भूतलपर बाहुबलके द्वारा आपकी समानता करनेवाला कोई नहीं है॥२२॥
</details>

<details open><summary>विश्वास-प्रस्तुतिः</summary>

त्वं शल्यभूतः शत्रूणामविषह्यः पराक्रमे ॥ २३ ॥  
ततस्त्वमुच्यसे राजन् शल्य इत्यरिसूदन।
</details>

<details><summary>मूलम्</summary>

त्वं शल्यभूतः शत्रूणामविषह्यः पराक्रमे ॥ २३ ॥  
ततस्त्वमुच्यसे राजन् शल्य इत्यरिसूदन।
</details>

<details><summary>अनुवाद (हिन्दी)</summary>

‘शत्रुसूदन नरेश! आप पराक्रम प्रकट करते समय शत्रुओंके लिये असह्य हो उठते हैं, उनके लिये आप शल्यभूत (कण्टकस्वरूप) हैं; इसीलिये आपको शल्य कहा जाता है॥२३॥
</details>

<details open><summary>विश्वास-प्रस्तुतिः</summary>

तव बाहुबलं प्राप्य न शेकुः सर्वसात्वताः ॥ २४ ॥  
तव बाहुबलाद् राजन् किं नु कृष्णो बलाधिकः।
</details>

<details><summary>मूलम्</summary>

तव बाहुबलं प्राप्य न शेकुः सर्वसात्वताः ॥ २४ ॥  
तव बाहुबलाद् राजन् किं नु कृष्णो बलाधिकः।
</details>

<details><summary>अनुवाद (हिन्दी)</summary>

‘राजन्! आपके बाहुबलको सामने पाकर सम्पूर्ण सात्वतवंशी क्षत्रिय कभी युद्धमें टिक न सके हैं। क्या आपके बाहुबलसे श्रीकृष्णका बल अधिक है?॥२४॥
</details>

<details open><summary>विश्वास-प्रस्तुतिः</summary>

यथा हि कृष्णेन बलं धार्यं वै फाल्गुने हते॥२५॥  
तथा कर्णात्ययीभावे त्वया धार्यं महद् बलम्।
</details>

<details><summary>मूलम्</summary>

यथा हि कृष्णेन बलं धार्यं वै फाल्गुने हते॥२५॥  
तथा कर्णात्ययीभावे त्वया धार्यं महद् बलम्।
</details>

<details><summary>अनुवाद (हिन्दी)</summary>

‘जैसे अर्जुनके मारे जानेपर श्रीकृष्ण पाण्डव-सेनाकी रक्षा करेंगे, उसी प्रकार यदि कर्ण मारा गया तो आपको मेरी विशाल वाहिनीका संरक्षण करना होगा॥
</details>

<details open><summary>विश्वास-प्रस्तुतिः</summary>

किमर्थं समरे सैन्यं वासुदेवो न्यवारयत् ॥ २६ ॥  
किमर्थं च भवान् सैन्यं न हनिष्यति मारिष।
</details>

<details><summary>मूलम्</summary>

किमर्थं समरे सैन्यं वासुदेवो न्यवारयत् ॥ २६ ॥  
किमर्थं च भवान् सैन्यं न हनिष्यति मारिष।
</details>

<details><summary>अनुवाद (हिन्दी)</summary>

‘मान्यवर! वसुदेवनन्दन श्रीकृष्ण क्यों कौरव-सेनाका निवारण करेंगे और क्यों आप पाण्डव-सेनाका वध नहीं करेंगे?॥२६॥
</details>

<details open><summary>विश्वास-प्रस्तुतिः</summary>

त्वत्कृते पदवीं गन्तुमिच्छेयं युधि मारिष।  
सोदराणां च वीराणां सर्वेषां च महीक्षिताम् ॥ २७ ॥
</details>

<details><summary>मूलम्</summary>

त्वत्कृते पदवीं गन्तुमिच्छेयं युधि मारिष।  
सोदराणां च वीराणां सर्वेषां च महीक्षिताम् ॥ २७ ॥
</details>

<details><summary>अनुवाद (हिन्दी)</summary>

‘माननीय नरेश! मैं तो आपके ही भरोसे युद्धमें मारे गये अपने वीर भाइयों तथा समस्त राजाओंके (ऋणसे मुक्त होनेके लिये उन्हींके) पथपर चलनेकी इच्छा करता हूँ’॥२७॥
</details>

<details open><summary>मूलम् (वचनम्)</summary>

शल्य उवाच
</details>

<details open><summary>विश्वास-प्रस्तुतिः</summary>

यन्मां ब्रवीषि गान्धारे अग्रे सैन्यस्य मानद।  
विशिष्टं देवकीपुत्रात् प्रीतिमानस्म्यहं त्वयि ॥ २८ ॥
</details>

<details><summary>मूलम्</summary>

यन्मां ब्रवीषि गान्धारे अग्रे सैन्यस्य मानद।  
विशिष्टं देवकीपुत्रात् प्रीतिमानस्म्यहं त्वयि ॥ २८ ॥
</details>

<details><summary>अनुवाद (हिन्दी)</summary>

_शल्यने कहा—_ मानद! गान्धारीनन्दन! तुम सम्पूर्ण सेनाके आगे जो मुझे देवकीपुत्र श्रीकृष्णसे बढ़कर बता रहे हो, इससे मैं तुमपर बहुत प्रसन्न हूँ॥२८॥
</details>

<details open><summary>विश्वास-प्रस्तुतिः</summary>

एष सारथ्यमातिष्ठे राधेयस्य यशस्विनः।  
युध्यतः पाण्डवाग्र्येण यथा त्वं वीर मन्यसे ॥ २९ ॥
</details>

<details><summary>मूलम्</summary>

एष सारथ्यमातिष्ठे राधेयस्य यशस्विनः।  
युध्यतः पाण्डवाग्र्येण यथा त्वं वीर मन्यसे ॥ २९ ॥
</details>

<details><summary>अनुवाद (हिन्दी)</summary>

वीर! मैं यशस्वी राधापुत्र कर्णका पाण्डवशिरोमणि अर्जुनके साथ युद्ध करते समय सारथ्य करूँगा जैसा कि तुम चाहते हो॥२९॥
</details>

<details open><summary>विश्वास-प्रस्तुतिः</summary>

समयश्च हि मे वीर कश्चिद् वैकर्तनं प्रति।  
उत्सृजेयं यथाश्रद्धमहं वाचोऽस्य संनिधौ ॥ ३० ॥
</details>

<details><summary>मूलम्</summary>

समयश्च हि मे वीर कश्चिद् वैकर्तनं प्रति।  
उत्सृजेयं यथाश्रद्धमहं वाचोऽस्य संनिधौ ॥ ३० ॥
</details>

<details><summary>अनुवाद (हिन्दी)</summary>

वीरवर! परंतु वैकर्तन कर्णको मेरी एक शर्तका पालन करना होगा। मैं इसके समीप जो जीमें आयेगा, वैसी बातें करूँगा॥३०॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तथेति राजन् पुत्रस्ते सह कर्णेन मारिष।  
अब्रवीन्मद्रराजानं सर्वक्षत्रस्य संनिधौ ॥ ३१ ॥
</details>

<details><summary>मूलम्</summary>

तथेति राजन् पुत्रस्ते सह कर्णेन मारिष।  
अब्रवीन्मद्रराजानं सर्वक्षत्रस्य संनिधौ ॥ ३१ ॥
</details>

<details><summary>अनुवाद (हिन्दी)</summary>

_संजय कहते हैं—_ माननीय नरेश! तब समस्त क्षत्रियोंके समीप कर्णसहित आपके पुत्रने मद्रराज शल्यसे कहा—‘बहुत अच्छा, आपकी शर्त स्वीकार है’॥३१॥
</details>

<details open><summary>विश्वास-प्रस्तुतिः</summary>

सारथ्यस्याभ्युपगमाच्छल्येनाश्वासितस्तदा ।  
दुर्योधनस्तदा हृष्टः कर्णं तमभिषस्वजे ॥ ३२ ॥
</details>

<details><summary>मूलम्</summary>

सारथ्यस्याभ्युपगमाच्छल्येनाश्वासितस्तदा ।  
दुर्योधनस्तदा हृष्टः कर्णं तमभिषस्वजे ॥ ३२ ॥
</details>

<details><summary>अनुवाद (हिन्दी)</summary>

सारथ्य स्वीकार करके जब शल्यने आश्वासन दिया, तब राजा दुर्योधनने बड़े हर्षके साथ कर्णको हृदयसे लगा लिया॥३२॥
</details>

<details open><summary>विश्वास-प्रस्तुतिः</summary>

अब्रवीच्च पुनः कर्णं स्तूयमानः सुतस्तव।  
जहि पार्थान् रणे सर्वान् महेन्द्रो दानवानिव ॥ ३३ ॥
</details>

<details><summary>मूलम्</summary>

अब्रवीच्च पुनः कर्णं स्तूयमानः सुतस्तव।  
जहि पार्थान् रणे सर्वान् महेन्द्रो दानवानिव ॥ ३३ ॥
</details>

<details><summary>अनुवाद (हिन्दी)</summary>

तत्पश्चात् वन्दीजनोंद्वारा अपनी स्तुति सुनते हुए आपके पुत्रने कर्णसे फिर कहा—‘वीर! तुम रणक्षेत्रमें कुन्तीके समस्त पुत्रोंको उसी प्रकार मार डालो, जैसे देवराज इन्द्र दानवोंका संहार करते हैं’॥३३॥
</details>

<details open><summary>विश्वास-प्रस्तुतिः</summary>

स शल्येनाभ्युपगते हयानां संनियच्छने।  
कर्णो हृष्टमना भूयो दुर्योधनमभाषत ॥ ३४ ॥
</details>

<details><summary>मूलम्</summary>

स शल्येनाभ्युपगते हयानां संनियच्छने।  
कर्णो हृष्टमना भूयो दुर्योधनमभाषत ॥ ३४ ॥
</details>

<details><summary>अनुवाद (हिन्दी)</summary>

शल्यके द्वारा अश्वोंका नियन्त्रण स्वीकार कर लिये जानेपर कर्ण प्रसन्नचित्त हो पुनः दुर्योधनसे बोला—॥३४॥
</details>

<details open><summary>विश्वास-प्रस्तुतिः</summary>

नातिहृष्टमना ह्येष मद्रराजोऽभिभाषते ।  
राजन् मधुरया वाचा पुनरेनं ब्रवीहि वै ॥ ३५ ॥
</details>

<details><summary>मूलम्</summary>

नातिहृष्टमना ह्येष मद्रराजोऽभिभाषते ।  
राजन् मधुरया वाचा पुनरेनं ब्रवीहि वै ॥ ३५ ॥
</details>

<details><summary>अनुवाद (हिन्दी)</summary>

‘राजन्! ये मद्रराज शल्य अधिक प्रसन्न होकर बात नहीं कर रहे हैं; अतः तुम मधुर वाणीद्वारा इन्हें फिरसे समझाते हुए कुछ कहो’॥३५॥
</details>

<details open><summary>विश्वास-प्रस्तुतिः</summary>

ततो राजा महाप्राज्ञः सर्वास्त्रकुशलो बली।  
दुर्योधनोऽब्रवीच्छल्यं मद्रराजं महीपतिम् ॥ ३६ ॥  
पूरयन्निव घोषेण मेघगम्भीरया गिरा।
</details>

<details><summary>मूलम्</summary>

ततो राजा महाप्राज्ञः सर्वास्त्रकुशलो बली।  
दुर्योधनोऽब्रवीच्छल्यं मद्रराजं महीपतिम् ॥ ३६ ॥  
पूरयन्निव घोषेण मेघगम्भीरया गिरा।
</details>

<details><summary>अनुवाद (हिन्दी)</summary>

तब सम्पूर्ण अस्त्रोंके संचालनमें कुशल, परम बुद्धिमान् एवं बलवान् राजा दुर्योधनने मद्रदेशके राजा पृथ्वीपति शल्यको सम्बोधित करके अपने स्वरसे वहाँके प्रदेशको गुँजाते हुए मेघके समान गम्भीर वाणीद्वारा इस प्रकार कहा—॥३६॥
</details>

<details open><summary>विश्वास-प्रस्तुतिः</summary>

शल्य कर्णोऽर्जुनेनाद्य योद्धव्यमिति मन्यते ॥ ३७ ॥  
तस्य त्वं पुरुषव्याघ्र नियच्छ तुरगान् युधि।
</details>

<details><summary>मूलम्</summary>

शल्य कर्णोऽर्जुनेनाद्य योद्धव्यमिति मन्यते ॥ ३७ ॥  
तस्य त्वं पुरुषव्याघ्र नियच्छ तुरगान् युधि।
</details>

<details><summary>अनुवाद (हिन्दी)</summary>

‘शल्य! आज कर्ण अर्जुनके साथ युद्ध करनेकी इच्छा रखता है। पुरुषसिंह! आप रणस्थलमें इसके घोड़ोंको काबूमें रखें॥३७॥
</details>

<details open><summary>विश्वास-प्रस्तुतिः</summary>

कर्णो हत्वेतरान् सर्वान्‌ फाल्गुनं हन्तुमिच्छति ॥ ३८ ॥  
तस्याभीषुग्रहे राजन् प्रयाचे त्वां पुनः पुनः।
</details>

<details><summary>मूलम्</summary>

कर्णो हत्वेतरान् सर्वान्‌ फाल्गुनं हन्तुमिच्छति ॥ ३८ ॥  
तस्याभीषुग्रहे राजन् प्रयाचे त्वां पुनः पुनः।
</details>

<details><summary>अनुवाद (हिन्दी)</summary>

‘कर्ण अन्य सब शत्रुवीरोंका संहार करके अर्जुनका वध करना चाहता है। राजन्! आपसे उसके घोड़ोंकी बागडोर सँभालनेके लिये मैं बारंबार याचना करता हूँ॥३८॥
</details>

<details open><summary>विश्वास-प्रस्तुतिः</summary>

पार्थस्य सचिवः कृष्णो यथाभीषुग्रहो वरः।  
तथा त्वमपि राधेयं सर्वतः परिपालय ॥ ३९ ॥
</details>

<details><summary>मूलम्</summary>

पार्थस्य सचिवः कृष्णो यथाभीषुग्रहो वरः।  
तथा त्वमपि राधेयं सर्वतः परिपालय ॥ ३९ ॥
</details>

<details><summary>अनुवाद (हिन्दी)</summary>

‘जैसे श्रीकृष्ण अर्जुनके श्रेष्ठ सचिव तथा सारथि हैं, उसी प्रकार आप भी राधापुत्र कर्णकी सर्वथा रक्षा कीजिये’॥३९॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततः शल्यः परिष्वज्य सुतं ते वाक्यमब्रवीत्।  
दुर्योधनममित्रघ्नं प्रीतो मद्राधिपस्तदा ॥ ४० ॥
</details>

<details><summary>मूलम्</summary>

ततः शल्यः परिष्वज्य सुतं ते वाक्यमब्रवीत्।  
दुर्योधनममित्रघ्नं प्रीतो मद्राधिपस्तदा ॥ ४० ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! तब मद्रराज शल्यने प्रसन्न हो आपके पुत्र शत्रुसूदन दुर्योधनको हृदयसे लगाकर कहा॥४०॥
</details>

<details open><summary>मूलम् (वचनम्)</summary>

शल्य उवाच
</details>

<details open><summary>विश्वास-प्रस्तुतिः</summary>

एवं चेन्मन्यसे राजन् गान्धारे प्रियदर्शन।  
तस्मात् ते यत् प्रियं किंचित् तत् सर्वं करवाण्यहम्॥४१॥
</details>

<details><summary>मूलम्</summary>

एवं चेन्मन्यसे राजन् गान्धारे प्रियदर्शन।  
तस्मात् ते यत् प्रियं किंचित् तत् सर्वं करवाण्यहम्॥४१॥
</details>

<details><summary>अनुवाद (हिन्दी)</summary>

_शल्य बोले—_ गान्धारीनन्दन! प्रियदर्शन नरेश! यदि तुम ऐसा समझते हो तो तुम्हारा जो कुछ प्रिय कार्य है, वह सब मैं करूँगा॥४१॥
</details>

<details open><summary>विश्वास-प्रस्तुतिः</summary>

यत्रास्मि भरतश्रेष्ठ योग्यः कर्मणि कर्हिचित्।  
तत्र सर्वात्मना युक्तो वक्ष्ये कार्यधुरं तव ॥ ४२ ॥
</details>

<details><summary>मूलम्</summary>

यत्रास्मि भरतश्रेष्ठ योग्यः कर्मणि कर्हिचित्।  
तत्र सर्वात्मना युक्तो वक्ष्ये कार्यधुरं तव ॥ ४२ ॥
</details>

<details><summary>अनुवाद (हिन्दी)</summary>

भरतश्रेष्ठ! मैं जहाँ कहीं कभी भी जिस कर्मके योग्य होऊँ वहाँ उस कर्ममें तुम्हारे द्वारा नियुक्त कर दिये जानेपर मैं सम्पूर्ण हृदयसे उस कार्यभारको वहन करूँगा॥४२॥
</details>

<details open><summary>विश्वास-प्रस्तुतिः</summary>

यत्तु कर्णमहं ब्रूयां हितकामः प्रियाप्रिये।  
मम तत् क्षमतां सर्वं भवान् कर्णश्च सर्वशः ॥ ४३ ॥
</details>

<details><summary>मूलम्</summary>

यत्तु कर्णमहं ब्रूयां हितकामः प्रियाप्रिये।  
मम तत् क्षमतां सर्वं भवान् कर्णश्च सर्वशः ॥ ४३ ॥
</details>

<details><summary>अनुवाद (हिन्दी)</summary>

परंतु मैं हितकी इच्छा रखते हुए कर्णसे जो भी प्रिय अथवा अप्रिय वचन कहूँ, वह सब तुम और कर्ण सर्वथा क्षमा करो॥४३॥
</details>

<details open><summary>मूलम् (वचनम्)</summary>

कर्ण उवाच
</details>

<details open><summary>विश्वास-प्रस्तुतिः</summary>

ईशानस्य यथा ब्रह्मा यथा पार्थस्य केशवः।  
तथा नित्यं हिते युक्तो मद्रराज भवस्व नः ॥ ४४ ॥
</details>

<details><summary>मूलम्</summary>

ईशानस्य यथा ब्रह्मा यथा पार्थस्य केशवः।  
तथा नित्यं हिते युक्तो मद्रराज भवस्व नः ॥ ४४ ॥
</details>

<details><summary>अनुवाद (हिन्दी)</summary>

_कर्णने कहा—_ मद्रराज! जैसे ब्रह्मा महादेवजीके और श्रीकृष्ण अर्जुनके हितमें सदा तत्पर रहते हैं, उसी प्रकार आप भी निरन्तर हमारे हितसाधनमें संलग्न रहें॥
</details>

<details open><summary>मूलम् (वचनम्)</summary>

शल्य उवाच
</details>

<details open><summary>विश्वास-प्रस्तुतिः</summary>

आत्मनिन्दाऽऽत्मपूजा च परनिन्दा परस्तवः।  
अनाचरितमार्याणां वृत्तमेतच्चतुर्विधम् ॥ ४५ ॥
</details>

<details><summary>मूलम्</summary>

आत्मनिन्दाऽऽत्मपूजा च परनिन्दा परस्तवः।  
अनाचरितमार्याणां वृत्तमेतच्चतुर्विधम् ॥ ४५ ॥
</details>

<details><summary>अनुवाद (हिन्दी)</summary>

_शल्य बोले—_ अपनी निन्दा और प्रशंसा, परायी निन्दा और परायी स्तुति—ये चार प्रकारके बर्ताव श्रेष्ठ पुरुषोंने कभी नहीं किये हैं॥४५॥
</details>

<details open><summary>विश्वास-प्रस्तुतिः</summary>

यत् तु विद्वन् प्रवक्ष्यामि प्रत्ययार्थमहं तव।  
आत्मनः स्तवसंयुक्तं तन्निबोध यथातथम् ॥ ४६ ॥
</details>

<details><summary>मूलम्</summary>

यत् तु विद्वन् प्रवक्ष्यामि प्रत्ययार्थमहं तव।  
आत्मनः स्तवसंयुक्तं तन्निबोध यथातथम् ॥ ४६ ॥
</details>

<details><summary>अनुवाद (हिन्दी)</summary>

परंतु विद्वन्! मैं तुम्हें विश्वास दिलानेके लिये जो अपनी प्रशंसासे भरी बात कहता हूँ, उसे तु यथार्थरूपसे सुनो॥४६॥
</details>

<details open><summary>विश्वास-प्रस्तुतिः</summary>

अहं शक्रस्य सारथ्ये योग्यो मातलिवत् प्रभो।  
अप्रमादात् प्रयोगाच्च ज्ञानविद्याचिकित्सनैः ॥ ४७ ॥
</details>

<details><summary>मूलम्</summary>

अहं शक्रस्य सारथ्ये योग्यो मातलिवत् प्रभो।  
अप्रमादात् प्रयोगाच्च ज्ञानविद्याचिकित्सनैः ॥ ४७ ॥
</details>

<details><summary>अनुवाद (हिन्दी)</summary>

प्रभो! मैं सावधानी, अश्वसंचालन, ज्ञान, विद्या तथा चिकित्सा आदि सद्‌गुणोंकी दृष्टिसे इन्द्रके सारथि-कर्ममें नियुक्त मातलिके समान सुयोग्य हूँ॥४७॥
</details>

<details open><summary>विश्वास-प्रस्तुतिः</summary>

ततः पार्थेन संग्रामे युध्यमानस्य तेऽनघ।  
वाहयिष्यामि तुरगान् विज्वरो भव सूतज ॥ ४८ ॥
</details>

<details><summary>मूलम्</summary>

ततः पार्थेन संग्रामे युध्यमानस्य तेऽनघ।  
वाहयिष्यामि तुरगान् विज्वरो भव सूतज ॥ ४८ ॥
</details>

<details><summary>अनुवाद (हिन्दी)</summary>

निष्पाप सूतपुत्र कर्ण! जब तुम युद्धस्थलमें अर्जुनके साथ युद्ध करोगे, तब मैं तुम्हारे घोड़े अवश्य हाँकूँगा। तुम निश्चिन्त रहो॥४८॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि शल्यसारथ्यस्वीकारे पञ्चत्रिंशोऽध्यायः ॥ ३५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें शल्यके सारथिकर्मको स्वीकार करनेसे सम्बन्ध रखनेवाला पैंतीसवाँ अध्याय पूरा हुआ॥३५॥
</details>
