+++
title_full = "007 कौरवपक्षके जीवित योद्धाओंका वर्णन और धृतराष्ट्रकी मूर्च्छा"
title = "००७ संजयवाक्यम्"

+++

<details><summary>भागसूचना</summary>

सप्तमोऽध्यायः
</details>

<details><summary>सूचना (हिन्दी)</summary>

कौरवपक्षके जीवित योद्धाओंका वर्णन और धृतराष्ट्रकी मूर्च्छा
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

मामकस्यास्य सैन्यस्य हृतोत्सेकस्य संजय।  
अवशेषं न पश्यामि ककुदे मृदिते सति ॥ १ ॥
</details>

<details><summary>मूलम्</summary>

मामकस्यास्य सैन्यस्य हृतोत्सेकस्य संजय।  
अवशेषं न पश्यामि ककुदे मृदिते सति ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ संजय! प्रधान पुरुष भीष्म, द्रोण और कर्ण आदिके मारे जानेसे मेरी सेनाका घमंड चूर-चूर हो गया है। मैं देखता हूँ, अब यह बच नहीं सकेगी॥१॥
</details>

<details open><summary>विश्वास-प्रस्तुतिः</summary>

तौ हि वीरौ महेष्वासौ मदर्थे कुरुसत्तमौ।  
भीष्मद्रोणौ हतौ श्रुत्वा नार्थो वै जीवितेऽसति ॥ २ ॥
</details>

<details><summary>मूलम्</summary>

तौ हि वीरौ महेष्वासौ मदर्थे कुरुसत्तमौ।  
भीष्मद्रोणौ हतौ श्रुत्वा नार्थो वै जीवितेऽसति ॥ २ ॥
</details>

<details><summary>अनुवाद (हिन्दी)</summary>

वे दोनों कुरुश्रेष्ठ महाधनुर्धर वीर भीष्म और द्रोणाचार्य मेरे लिये मारे गये; यह सुन लेनेपर इस अधम जीवनको रखनेका अब कोई प्रयोजन नहीं है॥२॥
</details>

<details open><summary>विश्वास-प्रस्तुतिः</summary>

न च मृष्यामि राधेयं हतमाहवशोभनम्।  
यस्य बाह्वोर्बलं तुल्यं कुञ्जराणां शतं शतम् ॥ ३ ॥
</details>

<details><summary>मूलम्</summary>

न च मृष्यामि राधेयं हतमाहवशोभनम्।  
यस्य बाह्वोर्बलं तुल्यं कुञ्जराणां शतं शतम् ॥ ३ ॥
</details>

<details><summary>अनुवाद (हिन्दी)</summary>

जिसकी दोनों भुजाओंमें समानरूपसे दस-दस हजार हाथियोंका बल था, युद्धमें शोभा पानेवाले उस राधापुत्र कर्णके मारे जानेका समाचार सुनकर मैं इस शोकको सहन नहीं कर पाता हूँ॥३॥
</details>

<details open><summary>विश्वास-प्रस्तुतिः</summary>

हतप्रवरसैन्यं मे यथा शंससि संजय।  
अहतानपि मे शंस येऽत्र जीवन्ति केचन ॥ ४ ॥
</details>

<details><summary>मूलम्</summary>

हतप्रवरसैन्यं मे यथा शंससि संजय।  
अहतानपि मे शंस येऽत्र जीवन्ति केचन ॥ ४ ॥
</details>

<details><summary>अनुवाद (हिन्दी)</summary>

संजय! जैसा कि तुम कह रहे हो कि मेरी सेनाके प्रमुख वीर मारे जा चुके हैं, उसी प्रकार यह भी बताओ कि कौन-कौन वीर नहीं मारे गये हैं। इस सेनामें जो कोई भी श्रेष्ठ वीर जीवित हैं, उनका परिचय दो॥४॥
</details>

<details open><summary>विश्वास-प्रस्तुतिः</summary>

एतेषु हि मृतेष्वद्य ये त्वया परिकीर्तिताः।  
येऽपि जीवन्ति ते सर्वे मृता इति मतिर्मम ॥ ५ ॥
</details>

<details><summary>मूलम्</summary>

एतेषु हि मृतेष्वद्य ये त्वया परिकीर्तिताः।  
येऽपि जीवन्ति ते सर्वे मृता इति मतिर्मम ॥ ५ ॥
</details>

<details><summary>अनुवाद (हिन्दी)</summary>

आज तुमने जिन लोगोंके नाम लिये हैं, उनकी मृत्यु हो जानेपर तो जो भी अब जीवित हैं वे सभी मरे हुएके ही समान हैं, ऐसा मेरा विश्वास है॥५॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

यस्मिन् महास्त्राणि समर्पितानि  
चित्राणि शुभ्राणि चतुर्विधानि ।  
दिव्यानि राजन् विहितानि चैव  
द्रोणेन वीरे द्विजसत्तमेन ॥ ६ ॥  
महारथः कृतिमान् क्षिप्रहस्तो  
दृढायुधो दृढमुष्टिर्दृढेषुः ।  
स वीर्यवान् द्रोणपुत्रस्तरस्वी  
व्यवस्थितो योद्‌धुकामस्त्वदर्थे ॥ ७ ॥
</details>

<details><summary>मूलम्</summary>

यस्मिन् महास्त्राणि समर्पितानि  
चित्राणि शुभ्राणि चतुर्विधानि ।  
दिव्यानि राजन् विहितानि चैव  
द्रोणेन वीरे द्विजसत्तमेन ॥ ६ ॥  
महारथः कृतिमान् क्षिप्रहस्तो  
दृढायुधो दृढमुष्टिर्दृढेषुः ।  
स वीर्यवान् द्रोणपुत्रस्तरस्वी  
व्यवस्थितो योद्‌धुकामस्त्वदर्थे ॥ ७ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! द्विजश्रेष्ठ द्रोणाचार्यने जिस वीरको चित्र (अद्‌भुत), शुभ्र (प्रकाशमान), दिव्य तथा धनुर्वेदोक्त चार प्रकारके महान् अस्त्र समर्पित किये थे, जो सफल प्रयत्न करनेवाला महारथी वीर है, जिसके हाथ बड़ी शीघ्रतासे चलते हैं, जिसका धनुष, जिसकी मुट्ठी और जिसके बाण सभी सुदृढ़ हैं, वह वेगशाली तथा पराक्रमी द्रोणपुत्र अश्वत्थामा आपके लिये युद्धकी इच्छा रखकर समरभूमिमें डटा हुआ है॥
</details>

<details open><summary>विश्वास-प्रस्तुतिः</summary>

आनर्तवासी हृदिकात्मजोऽसौ  
महारथः सात्वतानां वरिष्ठः ।  
स्वयं भोजः कृतवर्मा कृतास्त्रो  
व्यवस्थितो योद्‌धुकामस्त्वदर्थे ॥ ८ ॥
</details>

<details><summary>मूलम्</summary>

आनर्तवासी हृदिकात्मजोऽसौ  
महारथः सात्वतानां वरिष्ठः ।  
स्वयं भोजः कृतवर्मा कृतास्त्रो  
व्यवस्थितो योद्‌धुकामस्त्वदर्थे ॥ ८ ॥
</details>

<details><summary>अनुवाद (हिन्दी)</summary>

सात्वतकुलका श्रेष्ठ महारथी, आनर्तनिवासी, भोजवंशी अस्त्रवेत्ता, हृदिकपुत्र कृतवर्मा भी आपके लिये युद्ध करनेको दृढ़ निश्चयके साथ डटा हुआ है॥८॥
</details>

<details open><summary>विश्वास-प्रस्तुतिः</summary>

आर्तायनिः समरे दुष्प्रकम्प्यः  
सेनाग्रणीः प्रथमस्तावकानाम् ।  
यः स्वस्रीयान् पाण्डवेयान् विसृज्य  
सत्यां वाचं स्वां चिकीर्षुस्तरस्वी ॥ ९ ॥  
तेजोवधं सूतपुत्रस्य संख्ये  
प्रतिश्रुत्याजातशत्रोः पुरस्तात् ।  
दुराधर्षः शक्रसमानवीर्यः  
शल्यः स्थितो योद्‌धुकामस्त्वदर्थे ॥ १० ॥
</details>

<details><summary>मूलम्</summary>

आर्तायनिः समरे दुष्प्रकम्प्यः  
सेनाग्रणीः प्रथमस्तावकानाम् ।  
यः स्वस्रीयान् पाण्डवेयान् विसृज्य  
सत्यां वाचं स्वां चिकीर्षुस्तरस्वी ॥ ९ ॥  
तेजोवधं सूतपुत्रस्य संख्ये  
प्रतिश्रुत्याजातशत्रोः पुरस्तात् ।  
दुराधर्षः शक्रसमानवीर्यः  
शल्यः स्थितो योद्‌धुकामस्त्वदर्थे ॥ १० ॥
</details>

<details><summary>अनुवाद (हिन्दी)</summary>

जिन्हें युद्धमें विचलित करना अत्यन्त कठिन है, जो आपके सैनिकोंके प्रथम सेनापति एवं वेगशाली वीर हैं, जो अपनी बात सच्ची कर दिखानेके लिये अपने सगे भानजे पाण्डवोंको छोड़कर तथा अजातशत्रु युधिष्ठिरके सामने युद्धस्थलमें सूतपुत्र कर्णके तेज और उत्साहको नष्ट करनेकी प्रतिज्ञा करके आपके पक्षमें चले आये थे, वे बलवान् दुर्धर्ष तथा इन्द्रके समान पराक्रमी ऋतायनपुत्र शल्य आपके लिये युद्ध करनेको तैयार हैं॥९-१०॥
</details>

<details open><summary>विश्वास-प्रस्तुतिः</summary>

आजानेयैः सैन्धवैः पर्वतीयै-  
र्नदीजकाम्बोजवनायुजैश्च ।  
गान्धारराजः स्वबलेन युक्तो  
व्यवस्थितो योद्‌धुकामस्त्वदर्थे ॥ ११ ॥
</details>

<details><summary>मूलम्</summary>

आजानेयैः सैन्धवैः पर्वतीयै-  
र्नदीजकाम्बोजवनायुजैश्च ।  
गान्धारराजः स्वबलेन युक्तो  
व्यवस्थितो योद्‌धुकामस्त्वदर्थे ॥ ११ ॥
</details>

<details><summary>अनुवाद (हिन्दी)</summary>

अच्छी नस्लके सिंधी, पहाड़ी, दरियाई, काबुली और वनायुदेशके बहुसंख्यक घोड़ों तथा अपनी सेनाके साथ गान्धारराज शकुनि आपके लिये युद्ध करनेको डटा हुआ है॥११॥
</details>

<details open><summary>विश्वास-प्रस्तुतिः</summary>

शारद्वतो गौतमश्चापि राजन्  
महाबाहुर्बहुचित्रास्त्रयोधी ।  
धनुश्चित्रं सुमहद् भारसाहं  
व्यवस्थितो योद्‌धुकामः प्रगृह्य ॥ १२ ॥
</details>

<details><summary>मूलम्</summary>

शारद्वतो गौतमश्चापि राजन्  
महाबाहुर्बहुचित्रास्त्रयोधी ।  
धनुश्चित्रं सुमहद् भारसाहं  
व्यवस्थितो योद्‌धुकामः प्रगृह्य ॥ १२ ॥
</details>

<details><summary>अनुवाद (हिन्दी)</summary>

राजन्! अनेक प्रकारके विचित्र अस्त्रोंद्वारा युद्ध करनेवाले, गौतमवंशीय शरद्वान्‌के पुत्र महाबाहु कृपाचार्य भी महान् भार सहन करनेमें समर्थ विचित्र धनुष हाथमें लेकर आपके लिये युद्ध करनेको तैयार हैं॥१२॥
</details>

<details open><summary>विश्वास-प्रस्तुतिः</summary>

महारथः केकयराजपुत्रः  
सदश्वयुक्तं च पताकिनं च।  
रथं समारुह्य कुरुप्रवीर  
व्यवस्थितो योद्‌धुकामस्त्वदर्थे ॥ १३ ॥
</details>

<details><summary>मूलम्</summary>

महारथः केकयराजपुत्रः  
सदश्वयुक्तं च पताकिनं च।  
रथं समारुह्य कुरुप्रवीर  
व्यवस्थितो योद्‌धुकामस्त्वदर्थे ॥ १३ ॥
</details>

<details><summary>अनुवाद (हिन्दी)</summary>

कुरुकुलके श्रेष्ठ वीर! महारथी केकयराजकुमार भी सुन्दर घोड़ोंसे जुते हुए, ध्वजा-पताकाओंसे सुशोभित रथपर आरूढ़ हो आपके लिये युद्ध करनेकी इच्छासे डटा हुआ है॥१३॥
</details>

<details open><summary>विश्वास-प्रस्तुतिः</summary>

तथा सुतस्ते ज्वलनार्कवर्णं  
रथं समास्थाय कुरुप्रवीरः ।  
व्यवस्थितः पुरुमित्रो नरेन्द्र  
व्यभ्रे सूर्यो भ्राजमानो यथा खे ॥ १४ ॥
</details>

<details><summary>मूलम्</summary>

तथा सुतस्ते ज्वलनार्कवर्णं  
रथं समास्थाय कुरुप्रवीरः ।  
व्यवस्थितः पुरुमित्रो नरेन्द्र  
व्यभ्रे सूर्यो भ्राजमानो यथा खे ॥ १४ ॥
</details>

<details><summary>अनुवाद (हिन्दी)</summary>

नरेन्द्र! कुरुकुलका प्रमुख वीर आपका पुत्र पुरुमित्र अग्नि और सूर्यके समान कान्तिमान् रथपर आरूढ़ हो बिना बादलोंके आकाशमें सूर्यके समान प्रकाशित होता हुआ युद्धके लिये खड़ा है॥१४॥
</details>

<details open><summary>विश्वास-प्रस्तुतिः</summary>

दुर्योधनो नागकुलस्य मध्ये  
व्यवस्थितः सिंह इवाबभासे ।  
रथेन जाम्बूनदभूषणेन  
व्यवस्थितः समरे योत्स्यमानः ॥ १५ ॥
</details>

<details><summary>मूलम्</summary>

दुर्योधनो नागकुलस्य मध्ये  
व्यवस्थितः सिंह इवाबभासे ।  
रथेन जाम्बूनदभूषणेन  
व्यवस्थितः समरे योत्स्यमानः ॥ १५ ॥
</details>

<details><summary>अनुवाद (हिन्दी)</summary>

हाथियोंकी सेनाके बीच जो अपने सुवर्णभूषित रथके द्वारा उपस्थित हो सिंहके समान सुशोभित होता है, वह राजा दुर्योधन भी समरांगणमें जूझनेके लिये खड़ा है॥१५॥
</details>

<details open><summary>विश्वास-प्रस्तुतिः</summary>

स राजमध्ये पुरुषप्रवीरो  
रराज जाम्बूनदचित्रवर्मा ।  
पद्मप्रभो वह्निरिवाल्पधूमो  
मेघान्तरे सूर्य इव प्रकाशः ॥ १६ ॥
</details>

<details><summary>मूलम्</summary>

स राजमध्ये पुरुषप्रवीरो  
रराज जाम्बूनदचित्रवर्मा ।  
पद्मप्रभो वह्निरिवाल्पधूमो  
मेघान्तरे सूर्य इव प्रकाशः ॥ १६ ॥
</details>

<details><summary>अनुवाद (हिन्दी)</summary>

पुरुषोंमें प्रधान वीर और कमलके समान कान्तिमान् दुर्योधन सोनेका बना हुआ विचित्र कवच धारण करके राजाओंके समुदायमें अल्प धूमवाली अग्नि एवं बादलोंके बीचमें सूर्यके समान प्रकाशित हो रहा है॥१६॥
</details>

<details open><summary>विश्वास-प्रस्तुतिः</summary>

तथा सुषेणोऽप्यसिचर्मपाणि-  
स्तवात्मजः सत्यसेनश्च वीरः ।  
व्यवस्थितौ चित्रसेनेन सार्धं  
हृष्टात्मानौ समरे योद्‌धुकामौ ॥ १७ ॥
</details>

<details><summary>मूलम्</summary>

तथा सुषेणोऽप्यसिचर्मपाणि-  
स्तवात्मजः सत्यसेनश्च वीरः ।  
व्यवस्थितौ चित्रसेनेन सार्धं  
हृष्टात्मानौ समरे योद्‌धुकामौ ॥ १७ ॥
</details>

<details><summary>अनुवाद (हिन्दी)</summary>

हाथमें ढाल-तलवार लिये हुए आपके वीर पुत्र सुषेण और सत्यसेन मनमें हर्ष और उत्साह लिये समरमें जूझनेकी इच्छा रखकर चित्रसेनके साथ खड़े हैं॥
</details>

<details open><summary>विश्वास-प्रस्तुतिः</summary>

ह्रीनिषेवो भारत राजपुत्र  
उग्रायुधः क्षणभोजी सुदर्शः ।  
जारासंधिः प्रथमश्चादृढश्च  
चित्रायुधः श्रुतवर्मा जयश्च ॥ १८ ॥  
शलश्च सत्यव्रतदुःशलौ च  
व्यवस्थिताः सहसैन्या नराग्र्याः ।
</details>

<details><summary>मूलम्</summary>

ह्रीनिषेवो भारत राजपुत्र  
उग्रायुधः क्षणभोजी सुदर्शः ।  
जारासंधिः प्रथमश्चादृढश्च  
चित्रायुधः श्रुतवर्मा जयश्च ॥ १८ ॥  
शलश्च सत्यव्रतदुःशलौ च  
व्यवस्थिताः सहसैन्या नराग्र्याः ।
</details>

<details><summary>अनुवाद (हिन्दी)</summary>

भारत! लज्जाशील भयंकर आयुधोंवाला शीघ्रभोजी और देखनेमें सुन्दर जरासंधका प्रथम पुत्र राजकुमार अदृढ, चित्रायुध, श्रुतवर्मा, जय, शल, सत्यव्रत और दुःशल—ये सभी श्रेष्ठ पुरुष युद्धके लिये अपनी सेनाओंके साथ खड़े हैं॥१८॥
</details>

<details open><summary>विश्वास-प्रस्तुतिः</summary>

कैतव्यानामधिपः शूरमानी  
रणे रणे शत्रुहा राजपुत्रः ॥ १९ ॥  
रथी हयी नागपत्तिप्रयायी  
व्यवस्थितो योद्‌धुकामस्त्वदर्थे ।
</details>

<details><summary>मूलम्</summary>

कैतव्यानामधिपः शूरमानी  
रणे रणे शत्रुहा राजपुत्रः ॥ १९ ॥  
रथी हयी नागपत्तिप्रयायी  
व्यवस्थितो योद्‌धुकामस्त्वदर्थे ।
</details>

<details><summary>अनुवाद (हिन्दी)</summary>

प्रत्येक युद्धमें शत्रुओंका संहार करनेवाला और अपनेको शूरवीर माननेवाला एक राजकुमार, जो जुआरियोंका सरदार है तथा रथ, घोड़े, हाथी और पैदलोंकी चतुरंगिणीसेना साथ लेकर चलता है, आपके लिये युद्ध करनेको तैयार खड़ा है॥१९॥
</details>

<details open><summary>विश्वास-प्रस्तुतिः</summary>

वीरः श्रुतायुश्च धृतायुधश्च  
चित्राङ्गदश्चित्रसेनश्च वीरः ॥ २० ॥  
व्यवस्थिता योद्‌धुकामा नराग्र्याः  
प्रहारिणो मानिनः सत्यसंधाः ।
</details>

<details><summary>मूलम्</summary>

वीरः श्रुतायुश्च धृतायुधश्च  
चित्राङ्गदश्चित्रसेनश्च वीरः ॥ २० ॥  
व्यवस्थिता योद्‌धुकामा नराग्र्याः  
प्रहारिणो मानिनः सत्यसंधाः ।
</details>

<details><summary>अनुवाद (हिन्दी)</summary>

वीर श्रुतायु, धृतायुध, चित्रांगद और वीर चित्रसेन—ये सभी प्रहारकुशल स्वाभिमानी और सत्यप्रतिज्ञ नरश्रेष्ठ आपके लिये युद्ध करनेको तैयार खड़े हैं॥२०॥
</details>

<details open><summary>विश्वास-प्रस्तुतिः</summary>

कर्णात्मजः सत्यसंधो महात्मा  
व्यवस्थितः समरे योद्‌धुकामः ॥ २१ ॥  
अथापरौ कर्णसुतौ वरास्त्रौ  
व्यवस्थितौ लघुहस्तौ नरेन्द्र ।  
बलं महद् दुर्भिदमल्पधैर्यैः  
समाश्रितौ योत्स्यमानौ त्वदर्थे ॥ २२ ॥
</details>

<details><summary>मूलम्</summary>

कर्णात्मजः सत्यसंधो महात्मा  
व्यवस्थितः समरे योद्‌धुकामः ॥ २१ ॥  
अथापरौ कर्णसुतौ वरास्त्रौ  
व्यवस्थितौ लघुहस्तौ नरेन्द्र ।  
बलं महद् दुर्भिदमल्पधैर्यैः  
समाश्रितौ योत्स्यमानौ त्वदर्थे ॥ २२ ॥
</details>

<details><summary>अनुवाद (हिन्दी)</summary>

नरेन्द्र! कर्णका महामना एवं सत्यप्रतिज्ञ पुत्र समरांगणमें युद्धकी इच्छासे डटा हुआ है। इसके सिवा कर्णके दो पुत्र और हैं, जो उत्तम अस्त्रोंके ज्ञाता और शीघ्रतापूर्वक हाथ चलानेवाले हैं, वे भी आपकी ओरसे युद्धके लिये तैयार खड़े हैं। इन दोनोंने ऐसी विशाल सेनाको अपने साथ ले रखा है, जिसका अल्प धैर्यवाले वीरोंके लिये भेदन करना कठिन है॥२१-२२॥
</details>

<details open><summary>विश्वास-प्रस्तुतिः</summary>

एतैश्च मुख्यैरपरैश्च राजन्  
योधप्रवीरैरमितप्रभावैः ।  
व्यवस्थितो नागकुलस्य मध्ये  
यथा महेन्द्रः कुरुराजो जयाय ॥ २३ ॥
</details>

<details><summary>मूलम्</summary>

एतैश्च मुख्यैरपरैश्च राजन्  
योधप्रवीरैरमितप्रभावैः ।  
व्यवस्थितो नागकुलस्य मध्ये  
यथा महेन्द्रः कुरुराजो जयाय ॥ २३ ॥
</details>

<details><summary>अनुवाद (हिन्दी)</summary>

राजन्! इनसे तथा अन्य अनन्त प्रभावशाली श्रेष्ठ एवं प्रधान योद्धाओंसे घिरा हुआ कुरुराज दुर्योधन हाथियोंके समूहमें देवराज इन्द्रके समान विजयके लिये खड़ा है॥२३॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

आख्याता जीवमाना येऽपरे सैन्या यथायथम्।  
इतीदमवगच्छामि व्यक्तमर्थाभिपत्तितः ॥ २४ ॥
</details>

<details><summary>मूलम्</summary>

आख्याता जीवमाना येऽपरे सैन्या यथायथम्।  
इतीदमवगच्छामि व्यक्तमर्थाभिपत्तितः ॥ २४ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ संजय! अपने पक्षके जो जीवित योद्धा हैं एवं उनसे भिन्न जो मारे जा चुके हैं, उनका तुमने यथार्थरूपसे वर्णन कर दिया। इससे जो परिणाम होनेवाला है, उसे अर्थापत्ति प्रमाणके द्वारा मैं स्पष्टरूपसे समझ रहा हूँ (मेरे पक्षकी हार सुनिश्चित है)॥२४॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवं ब्रुवन्नेव तदा धृतराष्ट्रोऽम्बिकासुतः।  
हतप्रवीरं विश्वस्तं किंचिच्छेषं स्वकं बलम् ॥ २५ ॥  
श्रुत्वा व्यामोहमागच्छच्छोकव्याकुलितेन्द्रियः ।
</details>

<details><summary>मूलम्</summary>

एवं ब्रुवन्नेव तदा धृतराष्ट्रोऽम्बिकासुतः।  
हतप्रवीरं विश्वस्तं किंचिच्छेषं स्वकं बलम् ॥ २५ ॥  
श्रुत्वा व्यामोहमागच्छच्छोकव्याकुलितेन्द्रियः ।
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! यह कहते हुए ही अम्बिकानन्दन धृतराष्ट्र उस समय यह सुनकर कि अपनी सेनाके प्रमुख वीर मारे गये, अधिकांश सेना नष्ट हो गयी और बहुत थोड़ी शेष रह गयी है, मूर्च्छित हो गये। उनकी इन्द्रियाँ शोकसे व्याकुल हो उठीं॥२५॥
</details>

<details open><summary>विश्वास-प्रस्तुतिः</summary>

मुह्यमानोऽब्रवीच्चापि मुहूर्तं तिष्ठ संजय ॥ २६ ॥  
व्याकुलं मे मनस्तात श्रुत्वा सुमहदप्रियम्।  
मनो मुह्यति चाङ्गानि न च शक्नोमि धारितुम् ॥ २७ ॥
</details>

<details><summary>मूलम्</summary>

मुह्यमानोऽब्रवीच्चापि मुहूर्तं तिष्ठ संजय ॥ २६ ॥  
व्याकुलं मे मनस्तात श्रुत्वा सुमहदप्रियम्।  
मनो मुह्यति चाङ्गानि न च शक्नोमि धारितुम् ॥ २७ ॥
</details>

<details><summary>अनुवाद (हिन्दी)</summary>

वे अचेत होते-होते बोले—‘संजय! दो घड़ी ठहर जाओ। तात! यह महान् अप्रिय संवाद सुनकर मेरा मन व्याकुल हो गया है, चेतना लुप्त-सी हो रही है और मैं अपने अंगोंको धारण करनेमें असमर्थ हो रहा हूँ’॥
</details>

<details open><summary>विश्वास-प्रस्तुतिः</summary>

इत्येवमुक्त्वा वचनं धृतराष्ट्रोऽम्बिकासुतः ।  
भ्रान्तचित्तस्ततः सोऽथ बभूव जगतीपतिः ॥ २८ ॥
</details>

<details><summary>मूलम्</summary>

इत्येवमुक्त्वा वचनं धृतराष्ट्रोऽम्बिकासुतः ।  
भ्रान्तचित्तस्ततः सोऽथ बभूव जगतीपतिः ॥ २८ ॥
</details>

<details><summary>अनुवाद (हिन्दी)</summary>

ऐसा कहकर अम्बिकानन्दन राजा धृतराष्ट्र भ्रान्तचित्त (मूर्च्छित) हो गये॥२८॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि संजयवाक्यं नाम सप्तमोऽध्यायः ॥ ७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें संजयवाक्यविषयक सातवाँ अध्याय पूरा हुआ॥७॥
</details>
