+++
title_full = "046 कौरव-सेनाकी व्यूह-रचना, युधिष्ठिरके आदेशसे अर्जुनका आक्रमण, शल्यके द्वारा पाण्डव-सेनाके प्रमुख वीरोंका वर्णन तथा अर्जुनकी प्रशंसा"
title = "०४६"

+++

<details><summary>भागसूचना</summary>

षट्‌चत्वारिंशोऽध्यायः
</details>

<details><summary>सूचना (हिन्दी)</summary>

कौरव-सेनाकी व्यूह-रचना, युधिष्ठिरके आदेशसे अर्जुनका आक्रमण, शल्यके द्वारा पाण्डव-सेनाके प्रमुख वीरोंका वर्णन तथा अर्जुनकी प्रशंसा
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततः परानीकसहं व्यूहमप्रतिमं कृतम्।  
समीक्ष्य कर्णः पार्थानां धृष्टद्युम्नाभिरक्षितम् ॥ १ ॥  
प्रययौ रथघोषेण सिंहनादरवेण च।  
वादित्राणां च निनदैः कम्पयन्निव मेदिनीम् ॥ २ ॥  
वेपमान इव क्रोधाद् युद्धशौण्डः परंतपः।  
प्रतिव्यूह्य महातेजा यथावद् भरतर्षभ ॥ ३ ॥  
व्यधमत् पाण्डवीं सेनामासुरीं मघवानिव।  
युधिष्ठिरं चाभ्यहनदपसव्यं चकार ह ॥ ४ ॥
</details>

<details><summary>मूलम्</summary>

ततः परानीकसहं व्यूहमप्रतिमं कृतम्।  
समीक्ष्य कर्णः पार्थानां धृष्टद्युम्नाभिरक्षितम् ॥ १ ॥  
प्रययौ रथघोषेण सिंहनादरवेण च।  
वादित्राणां च निनदैः कम्पयन्निव मेदिनीम् ॥ २ ॥  
वेपमान इव क्रोधाद् युद्धशौण्डः परंतपः।  
प्रतिव्यूह्य महातेजा यथावद् भरतर्षभ ॥ ३ ॥  
व्यधमत् पाण्डवीं सेनामासुरीं मघवानिव।  
युधिष्ठिरं चाभ्यहनदपसव्यं चकार ह ॥ ४ ॥
</details>

<details><summary>अनुवाद (हिन्दी)</summary>

_संजय कहते हैं—_ भरतश्रेष्ठ! तदनन्तर यह देखकर कि कुन्तीकुमारोंकी सेनाका अनुपम व्यूह बनाया गया है, जो शत्रुदलके आक्रमणको सह सकनेमें समर्थ और धृष्टद्युम्नद्वारा सुरक्षित है, शत्रुओंको संताप देनेवाला युद्धकुशल कर्ण रथकी घर्घराहट, सिंहकी-सी गर्जना तथा वाद्योंकी गम्भीर ध्वनिसे पृथ्वीको कँपाता और स्वयं भी क्रोधसे काँपता हुआ-सा आगे बढ़ा। उस महातेजस्वी वीरने शत्रुओंके मुकाबलेमें अपनी सेनाकी यथोचित व्यूह-रचना करके, जैसे इन्द्र आसुरी सेनाका संहार करते हैं, उसी प्रकार पाण्डव-सेनाका विनाश आरम्भ कर दिया और युधिष्ठिरको भी घायल करके दाहिने कर दिया॥१—४॥
</details>

<details open><summary>विश्वास-प्रस्तुतिः</summary>

(तानि सर्वाणि सैन्यानि कर्णं दृष्ट्वा विशाम्पते।  
बभूवुः सम्प्रहृष्टानि तावकानि युयुत्सया॥  
अश्रूयन्त ततो वाचस्तावकानां विशाम्पते।
</details>

<details><summary>मूलम्</summary>

(तानि सर्वाणि सैन्यानि कर्णं दृष्ट्वा विशाम्पते।  
बभूवुः सम्प्रहृष्टानि तावकानि युयुत्सया॥  
अश्रूयन्त ततो वाचस्तावकानां विशाम्पते।
</details>

<details><summary>अनुवाद (हिन्दी)</summary>

प्रजानाथ! (उस समय) आपके सभी सैनिक कर्णको देखकर युद्धकी इच्छासे हर्ष और उत्साहमें भर गये। राजन्! उस समय आपके योद्धाओंकी कही हुई ये बातें सुनायी देने लगीं।
</details>

<details open><summary>मूलम् (वचनम्)</summary>

सैनिका ऊचुः
</details>

<details open><summary>विश्वास-प्रस्तुतिः</summary>

कर्णार्जुनमहायुद्धमेतदद्य भविष्यति ।  
अद्य दुर्योधनो राजा हतामित्रो भविष्यति॥
</details>

<details><summary>मूलम्</summary>

कर्णार्जुनमहायुद्धमेतदद्य भविष्यति ।  
अद्य दुर्योधनो राजा हतामित्रो भविष्यति॥
</details>

<details><summary>अनुवाद (हिन्दी)</summary>

_सैनिक बोले—_ आज यह कर्ण और अर्जुनका महान् युद्ध होगा। आज राजा दुर्योधनके सारे शत्रु मार डाले जायँगे।
</details>

<details open><summary>विश्वास-प्रस्तुतिः</summary>

अद्य कर्णं रणे दृष्ट्वा फाल्गुनो विद्रविष्यति।  
अद्य तावद् वयं युद्धे कर्णस्यैवानुगामिनः॥  
कर्णबाणमयं भीमं युद्धं द्रक्ष्याम संयुगे।
</details>

<details><summary>मूलम्</summary>

अद्य कर्णं रणे दृष्ट्वा फाल्गुनो विद्रविष्यति।  
अद्य तावद् वयं युद्धे कर्णस्यैवानुगामिनः॥  
कर्णबाणमयं भीमं युद्धं द्रक्ष्याम संयुगे।
</details>

<details><summary>अनुवाद (हिन्दी)</summary>

आज अर्जुन रणभूमिमें कर्णको देखते ही भाग खड़े होंगे। आज युद्धमें हमलोग कर्णके ही अनुगामी होकर समरांगणमें कर्णके बाणोंसे भरा हुआ भीषण संग्राम देखेंगे।
</details>

<details open><summary>विश्वास-प्रस्तुतिः</summary>

चिरकालागतमिदमद्येदानीं भविष्यति ॥  
अद्य द्रक्ष्याम संग्रामं घोरं देवासुरोपमम्।
</details>

<details><summary>मूलम्</summary>

चिरकालागतमिदमद्येदानीं भविष्यति ॥  
अद्य द्रक्ष्याम संग्रामं घोरं देवासुरोपमम्।
</details>

<details><summary>अनुवाद (हिन्दी)</summary>

दीर्घकालसे जिसकी सम्भावना की जाती थी, वह आज इसी समय उपस्थित होगा। आज हमलोग देवासुर-संग्रामके समान भयंकर युद्ध देखेंगे।
</details>

<details open><summary>विश्वास-प्रस्तुतिः</summary>

अद्येदानीं महद् युद्धं भविष्यति भयानकम्॥  
अद्येदानीं जयो नित्यमेकस्यैकस्य वा रणे।
</details>

<details><summary>मूलम्</summary>

अद्येदानीं महद् युद्धं भविष्यति भयानकम्॥  
अद्येदानीं जयो नित्यमेकस्यैकस्य वा रणे।
</details>

<details><summary>अनुवाद (हिन्दी)</summary>

आज अभी बड़ा भयानक युद्ध छिड़नेवाला है। आज रणभूमिमें इन दोनोंमेंसे एक-न-एककी विजय अवश्य होगी।
</details>

<details open><summary>विश्वास-प्रस्तुतिः</summary>

अर्जुनं किल राधेयो वधिष्यति महारणे॥  
अथवा कं नरं लोके न स्पृशन्ति मनोरथाः।
</details>

<details><summary>मूलम्</summary>

अर्जुनं किल राधेयो वधिष्यति महारणे॥  
अथवा कं नरं लोके न स्पृशन्ति मनोरथाः।
</details>

<details><summary>अनुवाद (हिन्दी)</summary>

निश्चय ही राधापुत्र कर्ण इस महायुद्धमें अर्जुनका वध कर डालेगा अथवा इस जगत्‌में किस मनुष्यके अंदर बड़े-बड़े मनसूबे नहीं उठते हैं।
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

इत्युक्त्वा विविधा वाचः कुरवः कुरुनन्दन।  
आजघ्नुः पटहांश्चैव तूर्यांश्चैव सहस्रशः॥
</details>

<details><summary>मूलम्</summary>

इत्युक्त्वा विविधा वाचः कुरवः कुरुनन्दन।  
आजघ्नुः पटहांश्चैव तूर्यांश्चैव सहस्रशः॥
</details>

<details><summary>अनुवाद (हिन्दी)</summary>

_संजय कहते हैं—_ कुरुनन्दन! इस तरह नाना प्रकारकी बातें कहकर कौरवोंने सहस्रों नगाड़े पीटे और दूसरे-दूसरे बाजे भी बजवाये।
</details>

<details open><summary>विश्वास-प्रस्तुतिः</summary>

भेरीनादांश्च विविधान् सिंहनादांश्च पुष्कलान्।  
मुरजानां महाशब्दानानकानां महारवान् ॥
</details>

<details><summary>मूलम्</summary>

भेरीनादांश्च विविधान् सिंहनादांश्च पुष्कलान्।  
मुरजानां महाशब्दानानकानां महारवान् ॥
</details>

<details><summary>अनुवाद (हिन्दी)</summary>

भाँति-भाँतिकी भेरी-ध्वनि हुई और बारंबार सैनिकोंद्वारा सिंहनाद किये गये। गम्भीर ध्वनि करनेवाले ढोल और मृदंगके महान् शब्द वहाँ सब ओर गूँजने लगे।
</details>

<details open><summary>विश्वास-प्रस्तुतिः</summary>

नृत्यमानाश्च बहवस्तर्जमानाश्च मारिष ।  
अन्योन्यमभ्ययुर्युद्धे युद्धरङ्गगता नराः ॥
</details>

<details><summary>मूलम्</summary>

नृत्यमानाश्च बहवस्तर्जमानाश्च मारिष ।  
अन्योन्यमभ्ययुर्युद्धे युद्धरङ्गगता नराः ॥
</details>

<details><summary>अनुवाद (हिन्दी)</summary>

मान्यवर नरेश! युद्धके रंगभूमिमें उतरे हुए बहुसंख्यक मनुष्य नृत्य तथा गर्जन-तर्जन करते हुए एक-दूसरेका सामना करनेके लिये आगे बढ़े।
</details>

<details open><summary>विश्वास-प्रस्तुतिः</summary>

तेषां पदाता नागानां पादरक्षाः समन्ततः।  
पट्टिशासिधराः शूराश्चापबाणभुशुण्डिनः ॥  
भिन्दिपालधराश्चैव शूलहस्ताः सुचक्रिणः ।  
तेषां समागमो घोरो देवासुररणोपमः॥)
</details>

<details><summary>मूलम्</summary>

तेषां पदाता नागानां पादरक्षाः समन्ततः।  
पट्टिशासिधराः शूराश्चापबाणभुशुण्डिनः ॥  
भिन्दिपालधराश्चैव शूलहस्ताः सुचक्रिणः ।  
तेषां समागमो घोरो देवासुररणोपमः॥)
</details>

<details><summary>अनुवाद (हिन्दी)</summary>

उनमें शूरवीर पैदल सैनिक चारों ओरसे पट्टिश, खड्ग, धनुष-बाण, भुशुण्डी, भिन्दिपाल, त्रिशूल और चक्र हाथमें लेकर हाथियोंके पैरोंकी रक्षा कर रहे थे। उनमें देवासुर-संग्रामके समान भयंकर युद्ध छिड़ गया।
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

कथं संजय राधेयः प्रत्यव्यूहत पाण्डवान्।  
धृष्टद्युम्नमुखान् सर्वान् भीमसेनाभिरक्षितान् ॥ ५ ॥  
सर्वानेव महेष्वासानजय्यानमरैरपि ।  
के च प्रपक्षौ पक्षौ वा मम सैन्यस्य संजय॥६॥
</details>

<details><summary>मूलम्</summary>

कथं संजय राधेयः प्रत्यव्यूहत पाण्डवान्।  
धृष्टद्युम्नमुखान् सर्वान् भीमसेनाभिरक्षितान् ॥ ५ ॥  
सर्वानेव महेष्वासानजय्यानमरैरपि ।  
के च प्रपक्षौ पक्षौ वा मम सैन्यस्य संजय॥६॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! राधापुत्र कर्णने देवताओंके लिये भी अजेय तथा भीमसेनद्वारा सुरक्षित धृष्टद्युम्न आदि सम्पूर्ण महाधनुर्धर पाण्डव-वीरोंके जवाबमें किस प्रकार व्यूहका निर्माण किया? संजय! मेरी सेनाके दोनों पक्ष और प्रपक्षके रूपमें कौन-कौनसे वीर थे?॥५-६॥
</details>

<details open><summary>विश्वास-प्रस्तुतिः</summary>

प्रविभज्य यथान्यायं कथं वा समवस्थिताः।  
कथं पाण्डुसुताश्चापि प्रत्यव्यूहन्त मामकान् ॥ ७ ॥
</details>

<details><summary>मूलम्</summary>

प्रविभज्य यथान्यायं कथं वा समवस्थिताः।  
कथं पाण्डुसुताश्चापि प्रत्यव्यूहन्त मामकान् ॥ ७ ॥
</details>

<details><summary>अनुवाद (हिन्दी)</summary>

वे किस प्रकार यथोचित रूपसे योद्धाओंका विभाजन करके खड़े हुए थे? पाण्डवोंने भी मेरे पुत्रोंके मुकाबलेमें कैसे व्यूहका निर्माण किया था?॥७॥
</details>

<details open><summary>विश्वास-प्रस्तुतिः</summary>

कथं चैव महद् युद्धं प्रावर्तत सुदारुणम्।  
क्व च बीभत्सुरभवद् यत्‌ कर्णोऽयाद् युधिष्ठिरम् ॥ ८ ॥
</details>

<details><summary>मूलम्</summary>

कथं चैव महद् युद्धं प्रावर्तत सुदारुणम्।  
क्व च बीभत्सुरभवद् यत्‌ कर्णोऽयाद् युधिष्ठिरम् ॥ ८ ॥
</details>

<details><summary>अनुवाद (हिन्दी)</summary>

यह अत्यन्त भयंकर महायुद्ध किस प्रकार आरम्भ हुआ? अर्जुन कहाँ थे कि कर्णने युधिष्ठिरपर आक्रमण कर दिया?॥८॥
</details>

<details open><summary>विश्वास-प्रस्तुतिः</summary>

को ह्यर्जुनस्य सान्निध्ये शक्तोऽभ्येतुं युधिष्ठिरम्।  
सर्वभूतानि यो ह्येकः खाण्डवे जितवान् पुरा।  
कस्तमन्यस्तु राधेयात् प्रतियुद्‌ध्येज्जिजीविषुः ॥ ९ ॥
</details>

<details><summary>मूलम्</summary>

को ह्यर्जुनस्य सान्निध्ये शक्तोऽभ्येतुं युधिष्ठिरम्।  
सर्वभूतानि यो ह्येकः खाण्डवे जितवान् पुरा।  
कस्तमन्यस्तु राधेयात् प्रतियुद्‌ध्येज्जिजीविषुः ॥ ९ ॥
</details>

<details><summary>अनुवाद (हिन्दी)</summary>

जिन्होंने पूर्वकालमें अकेले ही खाण्डववनमें समस्त प्राणियोंको परास्त कर दिया था, उन अर्जुनके समीप रहते हुए युधिष्ठिरपर कौन आक्रमण कर सकता था? राधापुत्र कर्णके सिवा दूसरा कौन है जो जीवित रहनेकी इच्छा रखते हुए भी अर्जुनके सामने युद्ध कर सके॥९॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

शृणु व्यूहस्य रचनामर्जुनश्च यथा गतः।  
परिवार्य नृपं स्वं स्वं संग्रामश्चाभवद् यथा ॥ १० ॥
</details>

<details><summary>मूलम्</summary>

शृणु व्यूहस्य रचनामर्जुनश्च यथा गतः।  
परिवार्य नृपं स्वं स्वं संग्रामश्चाभवद् यथा ॥ १० ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! व्यूहकी रचना किस प्रकार हुई थी, अर्जुन कैसे और कहाँ चले गये थे और अपने-अपने राजाको सब ओरसे घेरकर दोनों दलोंके योद्धाओंने किस प्रकार संग्राम किया था? यह सब बताता हूँ, सुनिये॥१०॥
</details>

<details open><summary>विश्वास-प्रस्तुतिः</summary>

कृपः शारद्वतो राजन् मागधाश्च तरस्विनः।  
सात्वतः कृतवर्मा च दक्षिणं पक्षमाश्रिताः ॥ ११ ॥  
तेषां प्रपक्षे शकुनिरुलूकश्च महारथः।  
सादिभिर्विमलप्रासैस्तवानीकमरक्षताम् ॥ १२ ॥
</details>

<details><summary>मूलम्</summary>

कृपः शारद्वतो राजन् मागधाश्च तरस्विनः।  
सात्वतः कृतवर्मा च दक्षिणं पक्षमाश्रिताः ॥ ११ ॥  
तेषां प्रपक्षे शकुनिरुलूकश्च महारथः।  
सादिभिर्विमलप्रासैस्तवानीकमरक्षताम् ॥ १२ ॥
</details>

<details><summary>अनुवाद (हिन्दी)</summary>

नरेश्वर! शरद्वान्‌के पुत्र कृपाचार्य, वेगशाली मागध वीर और सात्वतवंशी कृतवर्मा—ये व्यूहके दाहिने पक्षका आश्रय लेकर खड़े थे। महारथी शकुनि और उलूक चमचमाते हुए प्रासोंसे सुशोभित घुड़सवारोंके साथ उनके प्रपक्षमें स्थित हो आपके व्यूहकी रक्षा कर रहे थे॥११-१२॥
</details>

<details open><summary>विश्वास-प्रस्तुतिः</summary>

गान्धारिभिरसम्भ्रान्तैः पर्वतीयैश्च दुर्जयैः ।  
शलभानामिव व्रातैः पिशाचैरिव दुर्दृशैः ॥ १३ ॥
</details>

<details><summary>मूलम्</summary>

गान्धारिभिरसम्भ्रान्तैः पर्वतीयैश्च दुर्जयैः ।  
शलभानामिव व्रातैः पिशाचैरिव दुर्दृशैः ॥ १३ ॥
</details>

<details><summary>अनुवाद (हिन्दी)</summary>

उनके साथ कभी घबराहटमें न पड़नेवाले गान्धारदेशीय सैनिक और दुर्जय पर्वतीय वीर भी थे। पिशाचोंके समान उन योद्धाओंकी ओर देखना कठिन हो रहा था और वे टिड्डीदलोंके समान यूथ बनाकर चलते थे॥१३॥
</details>

<details open><summary>विश्वास-प्रस्तुतिः</summary>

चतुस्त्रिंशत्सहस्राणि रथानामनिवर्तिनाम् ।  
संशप्तका युद्धशौण्डा वामं पार्श्वमपालयन् ॥ १४ ॥  
समन्वितास्तव सुतैः कृष्णार्जुनजिघांसवः ।
</details>

<details><summary>मूलम्</summary>

चतुस्त्रिंशत्सहस्राणि रथानामनिवर्तिनाम् ।  
संशप्तका युद्धशौण्डा वामं पार्श्वमपालयन् ॥ १४ ॥  
समन्वितास्तव सुतैः कृष्णार्जुनजिघांसवः ।
</details>

<details><summary>अनुवाद (हिन्दी)</summary>

श्रीकृष्ण और अर्जुनको मार डालनेकी इच्छावाले युद्ध-निपुण संशप्तक योद्धा युद्धसे कभी पीछे न हटनेवाले रथी वीर थे। उनकी संख्या चौंतीस हजार थी। वे आपके पुत्रोंके साथ रहकर व्यूहके वाम पार्श्वकी रक्षा करते थे॥१४॥
</details>

<details open><summary>विश्वास-प्रस्तुतिः</summary>

तेषां प्रपक्षाः काम्बोजाः शकाश्च यवनैः सह ॥ १५ ॥  
निदेशात् सूतपुत्रस्य सरथाः साश्वपत्तयः।  
आह्वयन्तोऽर्जुनं तस्थुः केशवं च महाबलम् ॥ १६ ॥
</details>

<details><summary>मूलम्</summary>

तेषां प्रपक्षाः काम्बोजाः शकाश्च यवनैः सह ॥ १५ ॥  
निदेशात् सूतपुत्रस्य सरथाः साश्वपत्तयः।  
आह्वयन्तोऽर्जुनं तस्थुः केशवं च महाबलम् ॥ १६ ॥
</details>

<details><summary>अनुवाद (हिन्दी)</summary>

उनके प्रपक्षस्थानमें सूतपुत्रकी आज्ञासे रथों, घुड़सवारों और पैदलोंसहित काम्बोज, शक तथा यवन महाबली श्रीकृष्ण और अर्जुनको ललकारते हुए खड़े थे॥१५-१६॥
</details>

<details open><summary>विश्वास-प्रस्तुतिः</summary>

मध्ये सेनामुखे कर्णोऽप्यवातिष्ठत दंशितः।  
चित्रवर्माङ्गदः स्रग्वी पालयन् वाहिनीमुखम् ॥ १७ ॥
</details>

<details><summary>मूलम्</summary>

मध्ये सेनामुखे कर्णोऽप्यवातिष्ठत दंशितः।  
चित्रवर्माङ्गदः स्रग्वी पालयन् वाहिनीमुखम् ॥ १७ ॥
</details>

<details><summary>अनुवाद (हिन्दी)</summary>

कर्ण भी विचित्र कवच, अंगद और हार धारण करके सेनाके मुखभागकी रक्षा करता हुआ व्यूहके मुहानेपर ठीक बीचो-बीचमें खड़ा था॥१७॥
</details>

<details open><summary>विश्वास-प्रस्तुतिः</summary>

रक्षमाणैः सुसंरब्धैः पुत्रैः शस्त्रभृतां वरः।  
वाहिनीं प्रमुखे वीरः सम्प्रकर्षन्नशोभत ॥ १८ ॥  
अभ्यवर्तन्महाबाहुः सूर्यवैश्वानरप्रभः ।
</details>

<details><summary>मूलम्</summary>

रक्षमाणैः सुसंरब्धैः पुत्रैः शस्त्रभृतां वरः।  
वाहिनीं प्रमुखे वीरः सम्प्रकर्षन्नशोभत ॥ १८ ॥  
अभ्यवर्तन्महाबाहुः सूर्यवैश्वानरप्रभः ।
</details>

<details><summary>अनुवाद (हिन्दी)</summary>

सूर्य और अग्निके समान तेजस्वी और शस्त्र-धारियोंमें श्रेष्ठ महाबाहु कर्ण रोष और जोशमें भरकर सेनापतिकी रक्षामें तत्पर हुए आपके पुत्रोंके साथ प्रमुख भागमें स्थित हो कौरव-सेनाको अपने साथ खींचता हुआ बड़ी शोभा पा रहा था, वह शत्रुओंके सामने डटा हुआ था॥१८॥
</details>

<details open><summary>विश्वास-प्रस्तुतिः</summary>

महाद्विपस्कन्धगतः पिङ्गाक्षः प्रियदर्शनः ॥ १९ ॥  
दुःशासनो वृतः सैन्यैः स्थितो व्यूहस्य पृष्ठतः।
</details>

<details><summary>मूलम्</summary>

महाद्विपस्कन्धगतः पिङ्गाक्षः प्रियदर्शनः ॥ १९ ॥  
दुःशासनो वृतः सैन्यैः स्थितो व्यूहस्य पृष्ठतः।
</details>

<details><summary>अनुवाद (हिन्दी)</summary>

व्यूहके पृष्ठभागमें पिंगल नेत्रोंवाला प्रियदर्शन दुःशासन सेनाओंसे घिरा हुआ खड़ा था। वह एक विशाल गजराजकी पीठपर विराजमान था॥१९॥
</details>

<details open><summary>विश्वास-प्रस्तुतिः</summary>

तमन्वयान्महाराज स्वयं दुर्योधनो नृपः ॥ २० ॥  
चित्रास्त्रैश्चित्रसंनाहैः सोदर्यैरभिरक्षितः ।  
रक्ष्यमाणो महावीर्यैः सहितैर्मद्रकेकयैः ॥ २१ ॥  
अशोभत महाराज देवैरिव शतक्रतुः।
</details>

<details><summary>मूलम्</summary>

तमन्वयान्महाराज स्वयं दुर्योधनो नृपः ॥ २० ॥  
चित्रास्त्रैश्चित्रसंनाहैः सोदर्यैरभिरक्षितः ।  
रक्ष्यमाणो महावीर्यैः सहितैर्मद्रकेकयैः ॥ २१ ॥  
अशोभत महाराज देवैरिव शतक्रतुः।
</details>

<details><summary>अनुवाद (हिन्दी)</summary>

महाराज! विचित्र अस्त्र और कवच धारण करनेवाले सहोदर भाइयों तथा एक साथ आये हुए मद्र और केकयदेशके महापराक्रमी योद्धाओंद्वारा सुरक्षित साक्षात् राजा दुर्योधन दुःशासनके पीछे-पीछे चल रहा था। महाराज! उस समय देवताओंसे घिरे हुए देवराज इन्द्रके समान उसकी शोभा हो रही थी॥२०-२१॥
</details>

<details open><summary>विश्वास-प्रस्तुतिः</summary>

अश्वत्थामा कुरूणां च ये प्रवीरा महारथाः ॥ २२ ॥  
नित्यमत्ताश्च मातङ्गाः शूरैर्म्लेच्छैः समन्विताः।  
अन्वयुस्तद् रथानीकं क्षरन्त इव तोयदाः ॥ २३ ॥
</details>

<details><summary>मूलम्</summary>

अश्वत्थामा कुरूणां च ये प्रवीरा महारथाः ॥ २२ ॥  
नित्यमत्ताश्च मातङ्गाः शूरैर्म्लेच्छैः समन्विताः।  
अन्वयुस्तद् रथानीकं क्षरन्त इव तोयदाः ॥ २३ ॥
</details>

<details><summary>अनुवाद (हिन्दी)</summary>

अश्वत्थामा, कौरवपक्षके प्रमुख महारथी वीर, शौर्यसम्पन्न म्लेच्छ सैनिकोंसे युक्त नित्य मतवाले हाथी वर्षा करनेवाले मेघोंके समान मदकी धारा बहाते हुए उस रथसेनाके पीछे-पीछे चल रहे थे॥२२-२३॥
</details>

<details open><summary>विश्वास-प्रस्तुतिः</summary>

ते ध्वजैर्वैजयन्तीभिर्ज्वलद्भिः परमायुधैः ।  
सादिभिश्चास्थिता रेजुर्द्रुमवन्त इवाचलाः ॥ २४ ॥
</details>

<details><summary>मूलम्</summary>

ते ध्वजैर्वैजयन्तीभिर्ज्वलद्भिः परमायुधैः ।  
सादिभिश्चास्थिता रेजुर्द्रुमवन्त इवाचलाः ॥ २४ ॥
</details>

<details><summary>अनुवाद (हिन्दी)</summary>

वे हाथी ध्वजों, वैजयन्ती पताकाओं, प्रकाशमान अस्त्र-शस्त्रों तथा सवारोंसे सुशोभित हो वृक्षसमूहोंसे युक्त पर्वतोंके समान शोभा पा रहे थे॥२४॥
</details>

<details open><summary>विश्वास-प्रस्तुतिः</summary>

तेषां पदातिनागानां पादरक्षाः सहस्रशः।  
पट्टिशासिधराः शूरा बभूवुरनिवर्तिनः ॥ २५ ॥
</details>

<details><summary>मूलम्</summary>

तेषां पदातिनागानां पादरक्षाः सहस्रशः।  
पट्टिशासिधराः शूरा बभूवुरनिवर्तिनः ॥ २५ ॥
</details>

<details><summary>अनुवाद (हिन्दी)</summary>

पट्टिश और खड्ग धारण किये तथा युद्धसे कभी पीछे न हटनेवाले सहस्रों शूर सैनिक उन पैदलों एवं हाथियोंके पादरक्षक थे॥२५॥
</details>

<details open><summary>विश्वास-प्रस्तुतिः</summary>

सादिभिः स्यन्दनैर्नागैरधिकं समलङ्कृतैः ।  
स व्यूहराजो विबभौ देवासुरचमूपमः ॥ २६ ॥
</details>

<details><summary>मूलम्</summary>

सादिभिः स्यन्दनैर्नागैरधिकं समलङ्कृतैः ।  
स व्यूहराजो विबभौ देवासुरचमूपमः ॥ २६ ॥
</details>

<details><summary>अनुवाद (हिन्दी)</summary>

अधिकाधिक सुसज्जित हाथियों, रथों और घुड़सवारोंसे सम्पन्न वह व्यूहराज देवताओं और असुरोंकी सेनाके समान सुशोभित हो रहा था॥२६॥
</details>

<details open><summary>विश्वास-प्रस्तुतिः</summary>

बार्हस्पत्यः सुविहितो नायकेन विपश्चिता।  
नृत्यतीव महाव्यूहः परेषां भयमादधत् ॥ २७ ॥
</details>

<details><summary>मूलम्</summary>

बार्हस्पत्यः सुविहितो नायकेन विपश्चिता।  
नृत्यतीव महाव्यूहः परेषां भयमादधत् ॥ २७ ॥
</details>

<details><summary>अनुवाद (हिन्दी)</summary>

विद्वान् सेनापति कर्णके द्वारा बृहस्पतिकी बतायी हुई रीतिके अनुसार भलीभाँति रचा गया वह महान् व्यूह शत्रुओंके मनमें भय उत्पन्न करता हुआ नृत्य-सा कर रहा था॥२७॥
</details>

<details open><summary>विश्वास-प्रस्तुतिः</summary>

तस्य पक्षप्रपक्षेभ्यो निष्पतन्ति युयुत्सवः।  
पत्त्यश्वरथमातङ्गाः प्रावृषीव बलाहकाः ॥ २८ ॥
</details>

<details><summary>मूलम्</summary>

तस्य पक्षप्रपक्षेभ्यो निष्पतन्ति युयुत्सवः।  
पत्त्यश्वरथमातङ्गाः प्रावृषीव बलाहकाः ॥ २८ ॥
</details>

<details><summary>अनुवाद (हिन्दी)</summary>

उसके पक्ष और प्रपक्षोंसे युद्धके इच्छुक पैदल, घुड़सवार, रथी और गजारोही योद्धा उसी प्रकार निकल पड़ते थे, जैसे वर्षाकालमें मेघ प्रकट होते हैं॥२८॥
</details>

<details open><summary>विश्वास-प्रस्तुतिः</summary>

ततः सेनामुखे कर्णं दृष्ट्वा राजा युधिष्ठिरः।  
धनंजयममित्रघ्नमेकवीरमुवाच ह ॥ २९ ॥
</details>

<details><summary>मूलम्</summary>

ततः सेनामुखे कर्णं दृष्ट्वा राजा युधिष्ठिरः।  
धनंजयममित्रघ्नमेकवीरमुवाच ह ॥ २९ ॥
</details>

<details><summary>अनुवाद (हिन्दी)</summary>

तदनन्तर सेनाके मुहानेपर कर्णको खड़ा देख राजा युधिष्ठिरने शत्रुओंका संहार करनेवाले अद्वितीय वीर धनंजयसे इस प्रकार कहा—॥२९॥
</details>

<details open><summary>विश्वास-प्रस्तुतिः</summary>

पश्यार्जुन महाव्यूहं कर्णेन विहितं रणे।  
युक्तं पक्षैः प्रपक्षैश्च परानीकं प्रकाशते ॥ ३० ॥
</details>

<details><summary>मूलम्</summary>

पश्यार्जुन महाव्यूहं कर्णेन विहितं रणे।  
युक्तं पक्षैः प्रपक्षैश्च परानीकं प्रकाशते ॥ ३० ॥
</details>

<details><summary>अनुवाद (हिन्दी)</summary>

‘अर्जुन! रणभूमिमें कर्णद्वारा रचित उस महाव्यूहको देखो। पक्षों और प्रपक्षोंसे युक्त शत्रुकी वह व्यूहबद्ध सेना कैसी प्रकाशित हो रही है!॥३०॥
</details>

<details open><summary>विश्वास-प्रस्तुतिः</summary>

तदेतद् वै समालोक्य प्रत्यमित्रं महद् बलम्।  
यथा नाभिभवत्यस्मांस्तथा नीतिर्विधीयताम् ॥ ३१ ॥
</details>

<details><summary>मूलम्</summary>

तदेतद् वै समालोक्य प्रत्यमित्रं महद् बलम्।  
यथा नाभिभवत्यस्मांस्तथा नीतिर्विधीयताम् ॥ ३१ ॥
</details>

<details><summary>अनुवाद (हिन्दी)</summary>

‘अतः इस विशाल शत्रुसेनाकी ओर देखकर तुम ऐसी नीतिका निर्माण करो, जिससे वह हमें परास्त न कर सके’॥३१॥
</details>

<details open><summary>विश्वास-प्रस्तुतिः</summary>

एवमुक्तोऽर्जुनो राज्ञा प्राञ्जलिर्नृपमब्रवीत् ।  
यथा भवानाह तथा तत् सर्वं न तदन्यथा ॥ ३२ ॥
</details>

<details><summary>मूलम्</summary>

एवमुक्तोऽर्जुनो राज्ञा प्राञ्जलिर्नृपमब्रवीत् ।  
यथा भवानाह तथा तत् सर्वं न तदन्यथा ॥ ३२ ॥
</details>

<details><summary>अनुवाद (हिन्दी)</summary>

राजा युधिष्ठिरके ऐसा कहनेपर अर्जुन हाथ जोड़कर उनसे बोले—‘भारत! आप जैसा कहते हैं वह सब वैसा ही है। उसमें थोड़ा-सा भी अन्तर नहीं है॥३२॥
</details>

<details open><summary>विश्वास-प्रस्तुतिः</summary>

यस्त्वस्य विहितो घातस्तं करिष्यामि भारत।  
प्रधानवध एवास्य विनाशस्तं करोम्यहम् ॥ ३३ ॥
</details>

<details><summary>मूलम्</summary>

यस्त्वस्य विहितो घातस्तं करिष्यामि भारत।  
प्रधानवध एवास्य विनाशस्तं करोम्यहम् ॥ ३३ ॥
</details>

<details><summary>अनुवाद (हिन्दी)</summary>

‘युद्धशास्त्रमें इस व्यूहके विनाशके लिये जो उपाय बताया गया है, उसीका सम्पादन करूँगा। प्रधान सेनापतिका वध होनेपर ही इसका विनाश हो सकता है; अतः मैं वही करूँगा’॥३३॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

तस्मात् त्वमेव राधेयं भीमसेनः सुयोधनम्।  
वृषसेनं च नकुलः सहदेवोऽपि सौबलम् ॥ ३४ ॥  
दुःशासनं शतानीको हार्दिक्यं शिनिपुङ्गवः।  
धृष्टद्युम्नो द्रोणसुतं स्वयं योत्स्याम्यहं कृपम् ॥ ३५ ॥
</details>

<details><summary>मूलम्</summary>

तस्मात् त्वमेव राधेयं भीमसेनः सुयोधनम्।  
वृषसेनं च नकुलः सहदेवोऽपि सौबलम् ॥ ३४ ॥  
दुःशासनं शतानीको हार्दिक्यं शिनिपुङ्गवः।  
धृष्टद्युम्नो द्रोणसुतं स्वयं योत्स्याम्यहं कृपम् ॥ ३५ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ अर्जुन! तब तुम्हीं राधापुत्र कर्णके साथ भिड़ जाओ! भीमसेन दुर्योधनसे, नकुल वृषसेनसे, सहदेव शकुनिसे, शतानीक दुःशासनसे, सात्यकि कृतवर्मासे और धृष्टद्युम्न अश्वत्थामासे युद्ध करे तथा स्वयं मैं कृपाचार्यके साथ युद्ध करूँगा॥
</details>

<details open><summary>विश्वास-प्रस्तुतिः</summary>

द्रौपदेया धार्तराष्ट्रान्‌ शिष्टान् सह शिखण्डिना।  
ते ते च तांस्तानहितानस्माकं घ्नन्तु मामकाः ॥ ३६ ॥
</details>

<details><summary>मूलम्</summary>

द्रौपदेया धार्तराष्ट्रान्‌ शिष्टान् सह शिखण्डिना।  
ते ते च तांस्तानहितानस्माकं घ्नन्तु मामकाः ॥ ३६ ॥
</details>

<details><summary>अनुवाद (हिन्दी)</summary>

द्रौपदीके पुत्र शिखण्डीके साथ रहकर धृतराष्ट्रके शेष बचे हुए पुत्रोंपर धावा करें। इसी प्रकार हमारे विभिन्न सैनिक हमलोगोंके उन-उन शत्रुओंका विनाश करें॥३६॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

इत्युक्तो धर्मराजेन तथेत्युक्त्वा धनंजयः।  
व्यादिदेश स्वसैन्यानि स्वयं चागाच्चमूमुखम् ॥ ३७ ॥
</details>

<details><summary>मूलम्</summary>

इत्युक्तो धर्मराजेन तथेत्युक्त्वा धनंजयः।  
व्यादिदेश स्वसैन्यानि स्वयं चागाच्चमूमुखम् ॥ ३७ ॥
</details>

<details><summary>अनुवाद (हिन्दी)</summary>

_संजय कहते हैं—_ धर्मराजके ऐसा कहनेपर अर्जुनने ‘तथास्तु’ कहकर अपनी सेनाओंको युद्धके लिये आदेश दे दिया और स्वयं वे सेनाके मुहानेपर जा पहुँचे॥३७॥
</details>

<details open><summary>विश्वास-प्रस्तुतिः</summary>

(धनंजयो महाराज दक्षिणं पक्षमास्थितः।  
भीमसेनो महाबाहुर्वामं पक्षमुपाश्रितः ॥  
सात्यकिर्द्रौपदेयाश्च स्वयं राजा च पाण्डवः।  
व्यूहस्य प्रमुखे तस्थुः स्वेनानीकेन संवृताः॥  
स्वबलेनारिसैन्यं तत् प्रत्यवस्थाप्य पाण्डवः।  
प्रत्यव्यूहत् पुरस्कृत्य धृष्टद्युम्नशिखण्डिनौ ॥  
तत् सादिनागकलिलं पदातिरथसंकुलम् ।  
धृष्टद्युम्नमुखं व्यूहमशोभत महाबलम् ॥)
</details>

<details><summary>मूलम्</summary>

(धनंजयो महाराज दक्षिणं पक्षमास्थितः।  
भीमसेनो महाबाहुर्वामं पक्षमुपाश्रितः ॥  
सात्यकिर्द्रौपदेयाश्च स्वयं राजा च पाण्डवः।  
व्यूहस्य प्रमुखे तस्थुः स्वेनानीकेन संवृताः॥  
स्वबलेनारिसैन्यं तत् प्रत्यवस्थाप्य पाण्डवः।  
प्रत्यव्यूहत् पुरस्कृत्य धृष्टद्युम्नशिखण्डिनौ ॥  
तत् सादिनागकलिलं पदातिरथसंकुलम् ।  
धृष्टद्युम्नमुखं व्यूहमशोभत महाबलम् ॥)
</details>

<details><summary>अनुवाद (हिन्दी)</summary>

महाराज! अर्जुन दाहिने पक्षमें खड़े हुए और महाबाहु भीमसेनने बायें पक्षका आश्रय लिया। सात्यकि, द्रौपदीके पुत्र तथा स्वयं राजा युधिष्ठिर अपनी सेनासे घिरकर व्यूहके मुहानेपर खड़े हुए। युधिष्ठिरने अपनी सेना द्वारा प्रतिरोध करके शत्रुकी उस सेनाको ठहर जानेके लिये विवश कर दिया और धृष्टद्युम्न तथा शिखण्डीको आगे करके उसके मुकाबलेमें अपनी सेनाका व्यूह बनाया। घुड़सवारों, हाथियों, पैदलों और रथोंसे भरा हुआ वह प्रबल व्यूह, जिसके प्रमुख भागमें धृष्टद्युम्न थे, बड़ी शोभा पा रहा था।
</details>

<details open><summary>विश्वास-प्रस्तुतिः</summary>

अग्निर्वैश्वानरः पूर्वो ब्रह्मेद्धः सप्तितां गतः।  
तस्माद् यः प्रथमं जातस्तं देवा ब्राह्मणं विदुः ॥ ३८ ॥
</details>

<details><summary>मूलम्</summary>

अग्निर्वैश्वानरः पूर्वो ब्रह्मेद्धः सप्तितां गतः।  
तस्माद् यः प्रथमं जातस्तं देवा ब्राह्मणं विदुः ॥ ३८ ॥
</details>

<details><summary>अनुवाद (हिन्दी)</summary>

वेद-मन्त्रोंद्वारा प्रज्वलित और सबसे पहले प्रकट हुए सम्पूर्ण विश्वके नेता अग्निदेव, जो ब्रह्माजीके मुखसे सर्वप्रथम उत्पन्न हैं और इसी कारण देवता जिन्हें ब्राह्मण मानते हैं, अर्जुनके उस दिव्य रथके अश्व बने हुए थे॥३८॥
</details>

<details open><summary>विश्वास-प्रस्तुतिः</summary>

ब्रह्मेशानेन्द्रवरुणान् क्रमशो योऽवहत् पुरा।  
तमाद्यं रथमास्थाय प्रयातौ केशवार्जुनौ ॥ ३९ ॥
</details>

<details><summary>मूलम्</summary>

ब्रह्मेशानेन्द्रवरुणान् क्रमशो योऽवहत् पुरा।  
तमाद्यं रथमास्थाय प्रयातौ केशवार्जुनौ ॥ ३९ ॥
</details>

<details><summary>अनुवाद (हिन्दी)</summary>

जो प्राचीन कालमें क्रमशः ब्रह्मा, रुद्र, इन्द्र और वरुणकी सवारीमें आ चुका था, उसी आदि रथपर बैठकर श्रीकृष्ण और अर्जुन शत्रुओंकी ओर बढ़े चले जा रहे थे॥
</details>

<details open><summary>विश्वास-प्रस्तुतिः</summary>

अथ तं रथमायान्तं दृष्ट्वात्यद्भुतदर्शनम्।  
उवाचाधिरथिं शल्यः पुनस्तं युद्धदुर्मदम् ॥ ४० ॥
</details>

<details><summary>मूलम्</summary>

अथ तं रथमायान्तं दृष्ट्वात्यद्भुतदर्शनम्।  
उवाचाधिरथिं शल्यः पुनस्तं युद्धदुर्मदम् ॥ ४० ॥
</details>

<details><summary>अनुवाद (हिन्दी)</summary>

अत्यन्त अद्भुत दिखायी देनेवाले उस रथको आते देख शल्यने रणदुर्मद सूतपुत्र कर्णसे पुनः इस प्रकार कहा—॥४०॥
</details>

<details open><summary>विश्वास-प्रस्तुतिः</summary>

अयं सरथ आयातः श्वेताश्वः कृष्णसारथिः।  
दुर्वारः सर्वसैन्यानां विपाकः कर्मणामिव ॥ ४१ ॥  
निघ्नन्नमित्रान् कौन्तेयो यं कर्ण परिपृच्छसि।
</details>

<details><summary>मूलम्</summary>

अयं सरथ आयातः श्वेताश्वः कृष्णसारथिः।  
दुर्वारः सर्वसैन्यानां विपाकः कर्मणामिव ॥ ४१ ॥  
निघ्नन्नमित्रान् कौन्तेयो यं कर्ण परिपृच्छसि।
</details>

<details><summary>अनुवाद (हिन्दी)</summary>

‘कर्ण! तुम जिन्हें बारंबार पूछ रहे थे, वे ही ये कुन्तीकुमार अर्जुन शत्रुओंका संहार करते हुए रथके साथ आ पहुँचे। उनके घोड़े श्वेत रंगके हैं, श्रीकृष्ण उनके सारथि हैं और वे कर्मोंके फलकी भाँति तुम्हारी सम्पूर्ण सेनाओंके लिये दुर्निवार्य हैं॥४१॥
</details>

<details open><summary>विश्वास-प्रस्तुतिः</summary>

श्रूयते तुमुलः शब्दो यथा मेघस्वनो महान् ॥ ४२ ॥  
ध्रुवमेतौ महात्मानौ वासुदेवधनंजयौ ।
</details>

<details><summary>मूलम्</summary>

श्रूयते तुमुलः शब्दो यथा मेघस्वनो महान् ॥ ४२ ॥  
ध्रुवमेतौ महात्मानौ वासुदेवधनंजयौ ।
</details>

<details><summary>अनुवाद (हिन्दी)</summary>

‘उनके रथका भयंकर शब्द ऐसा सुनायी दे रहा है, मानो महान् मेघकी गर्जना हो रही हो। निश्चय ही वे महात्मा श्रीकृष्ण और अर्जुन ही आ रहे हैं॥४२॥
</details>

<details open><summary>विश्वास-प्रस्तुतिः</summary>

एष रेणुः समुद्भूतो दिवमावृत्य तिष्ठति ॥ ४३ ॥  
चक्रनेमिप्रणुन्नेव कम्पते कर्ण मेदिनी।
</details>

<details><summary>मूलम्</summary>

एष रेणुः समुद्भूतो दिवमावृत्य तिष्ठति ॥ ४३ ॥  
चक्रनेमिप्रणुन्नेव कम्पते कर्ण मेदिनी।
</details>

<details><summary>अनुवाद (हिन्दी)</summary>

‘कर्ण! यह ऊपर उठी हुई धूल आकाशको आच्छादित करके स्थित हो रही है और यह पृथ्वी अर्जुनके रथके पहियोंद्वारा संचालित-सी होकर काँपने लगी है॥४३॥
</details>

<details open><summary>विश्वास-प्रस्तुतिः</summary>

प्रवात्येष महावायुरभितस्तव वाहिनीम् ॥ ४४ ॥  
क्रव्यादा व्याहरन्त्येते मृगाः क्रन्दन्ति भैरवम्।
</details>

<details><summary>मूलम्</summary>

प्रवात्येष महावायुरभितस्तव वाहिनीम् ॥ ४४ ॥  
क्रव्यादा व्याहरन्त्येते मृगाः क्रन्दन्ति भैरवम्।
</details>

<details><summary>अनुवाद (हिन्दी)</summary>

‘तुम्हारी सेनाके सब ओर यह प्रचण्ड वायु बह रही है, ये मांसभक्षी पशु-पक्षी बोल रहे हैं और मृगगण भयंकर क्रन्दन कर रहे हैं॥४४॥
</details>

<details open><summary>विश्वास-प्रस्तुतिः</summary>

पश्य कर्ण महाघोरं भयदं लोमहर्षणम् ॥ ४५ ॥  
कबन्धं मेघसंकाशं भानुमावृत्य संस्थितम्।
</details>

<details><summary>मूलम्</summary>

पश्य कर्ण महाघोरं भयदं लोमहर्षणम् ॥ ४५ ॥  
कबन्धं मेघसंकाशं भानुमावृत्य संस्थितम्।
</details>

<details><summary>अनुवाद (हिन्दी)</summary>

‘कर्ण! वह देखो, रोंगटे खड़े कर देनेवाला भयदायक मेघसदृश महाघोर कबन्धाकार केतु नामक ग्रह सूर्यमण्डलको घेरकर खड़ा है॥४५॥
</details>

<details open><summary>विश्वास-प्रस्तुतिः</summary>

पश्य यूथैर्बहुविधैर्मृगाणां सर्वतोदिशम् ॥ ४६ ॥  
बलिभिर्दृप्तशार्दूलैरादित्योऽभिनिरीक्ष्यते ।
</details>

<details><summary>मूलम्</summary>

पश्य यूथैर्बहुविधैर्मृगाणां सर्वतोदिशम् ॥ ४६ ॥  
बलिभिर्दृप्तशार्दूलैरादित्योऽभिनिरीक्ष्यते ।
</details>

<details><summary>अनुवाद (हिन्दी)</summary>

‘देखो, चारों दिशाओंमें नाना प्रकारके पशुसमुदाय तथा बलवान् एवं स्वाभिमानी सिंह सूर्यकी ओर देख रहे हैं॥४६॥
</details>

<details open><summary>विश्वास-प्रस्तुतिः</summary>

पश्य कङ्कांश्च गृध्रांश्च समवेतान् सहस्रशः ॥ ४७ ॥  
स्थितानभिमुखान् घोरानन्योन्यमभिभाषतः ।
</details>

<details><summary>मूलम्</summary>

पश्य कङ्कांश्च गृध्रांश्च समवेतान् सहस्रशः ॥ ४७ ॥  
स्थितानभिमुखान् घोरानन्योन्यमभिभाषतः ।
</details>

<details><summary>अनुवाद (हिन्दी)</summary>

‘देखो, सहस्रों घोर कंक और गीध एकत्र होकर सामने खड़े हैं और आपसमें कुछ बोल भी रहे हैं॥
</details>

<details open><summary>विश्वास-प्रस्तुतिः</summary>

रञ्जिताश्चामरा युक्तास्तव कर्ण महारथे ॥ ४८ ॥  
प्रवराः प्रज्वलन्त्येते ध्वजश्चैव प्रकम्पते।
</details>

<details><summary>मूलम्</summary>

रञ्जिताश्चामरा युक्तास्तव कर्ण महारथे ॥ ४८ ॥  
प्रवराः प्रज्वलन्त्येते ध्वजश्चैव प्रकम्पते।
</details>

<details><summary>अनुवाद (हिन्दी)</summary>

‘कर्ण! तुम्हारे विशाल रथमें बँधे हुए ये रंगीन और श्रेष्ठ चँवर सहसा प्रज्वलित हो उठे हैं और तुम्हारी ध्वजा भी जोर-जोरसे हिलने लगी है॥४८॥
</details>

<details open><summary>विश्वास-प्रस्तुतिः</summary>

सवेपथून् हयान् पश्य महाकायान् महाजवान् ॥ ४९ ॥  
प्लवमानान् दर्शनीयानाकाशे गरुडानिव ।
</details>

<details><summary>मूलम्</summary>

सवेपथून् हयान् पश्य महाकायान् महाजवान् ॥ ४९ ॥  
प्लवमानान् दर्शनीयानाकाशे गरुडानिव ।
</details>

<details><summary>अनुवाद (हिन्दी)</summary>

‘देखो, ये तुम्हारे विशालकाय, महान् वेगशाली, दर्शनीय तथा आकाशमें गरुडके समान उड़नेवाले घोड़े थरथर काँप रहे हैं॥४९॥
</details>

<details open><summary>विश्वास-प्रस्तुतिः</summary>

ध्रुवमेषु निमित्तेषु भूमिमाश्रित्य पार्थिवाः ॥ ५० ॥  
स्वप्स्यन्ति निहताः कर्ण शतशोऽथ सहस्रशः।
</details>

<details><summary>मूलम्</summary>

ध्रुवमेषु निमित्तेषु भूमिमाश्रित्य पार्थिवाः ॥ ५० ॥  
स्वप्स्यन्ति निहताः कर्ण शतशोऽथ सहस्रशः।
</details>

<details><summary>अनुवाद (हिन्दी)</summary>

‘कर्ण! जब ऐसे अपशकुन प्रकट हो रहे हैं तो निश्चय ही आज सैकड़ों और हजारों नरेश मारे जाकर रणभूमिमें शयन करेंगे॥५०॥
</details>

<details open><summary>विश्वास-प्रस्तुतिः</summary>

शङ्खानां तुमुलः शब्दः श्रूयते लोमहर्षणः ॥ ५१ ॥  
आनकानां च राधेय मृदङ्गानां च सर्वशः।
</details>

<details><summary>मूलम्</summary>

शङ्खानां तुमुलः शब्दः श्रूयते लोमहर्षणः ॥ ५१ ॥  
आनकानां च राधेय मृदङ्गानां च सर्वशः।
</details>

<details><summary>अनुवाद (हिन्दी)</summary>

‘राधानन्दन! सब ओर शंखों, ढोलों और मृदंगोंकी रोमांचकारी तुमुल ध्वनि सुनायी दे रही है॥५१॥
</details>

<details open><summary>विश्वास-प्रस्तुतिः</summary>

बाणशब्दान् बहुविधान् नराश्वरथनिस्वनान् ॥ ५२ ॥  
ज्यातलत्रेषुशब्दांश्च शृणु कर्ण महात्मनाम्।
</details>

<details><summary>मूलम्</summary>

बाणशब्दान् बहुविधान् नराश्वरथनिस्वनान् ॥ ५२ ॥  
ज्यातलत्रेषुशब्दांश्च शृणु कर्ण महात्मनाम्।
</details>

<details><summary>अनुवाद (हिन्दी)</summary>

‘कर्ण! बाणोंके भाँति-भाँतिके शब्द, मनुष्यों, घोड़ों और रथोंके कोलाहल तथा महामनस्वी वीरोंकी प्रत्यंचा और दस्तानोंके शब्द सुनो॥५२॥
</details>

<details open><summary>विश्वास-प्रस्तुतिः</summary>

हेमरूप्यप्रसृष्टानां वाससां शिल्पिनिर्मिताः ॥ ५३ ॥  
नानावर्णा रथे भान्ति श्वसनेन प्रकम्पिताः।
</details>

<details><summary>मूलम्</summary>

हेमरूप्यप्रसृष्टानां वाससां शिल्पिनिर्मिताः ॥ ५३ ॥  
नानावर्णा रथे भान्ति श्वसनेन प्रकम्पिताः।
</details>

<details><summary>अनुवाद (हिन्दी)</summary>

रथोंकी ध्वजाओंपर सोने और चाँदीके तारोंसे खचित वस्त्रोंकी बनी हुई शिल्पियोंद्वारा निर्मित बहुरंगी पताकाएँ हवाके झोंकेसे हिलती हुई कैसी शोभा पा रही हैं॥५३॥
</details>

<details open><summary>विश्वास-प्रस्तुतिः</summary>

सहेमचन्द्रतारार्काः पताकाः किङ्किणीयुताः ॥ ५४ ॥  
पश्य कर्णार्जुनस्यैताः सौदामन्य इवाम्बुदे।
</details>

<details><summary>मूलम्</summary>

सहेमचन्द्रतारार्काः पताकाः किङ्किणीयुताः ॥ ५४ ॥  
पश्य कर्णार्जुनस्यैताः सौदामन्य इवाम्बुदे।
</details>

<details><summary>अनुवाद (हिन्दी)</summary>

‘कर्ण! देखो, अर्जुनके रथकी इन पताकाओंमें सुवर्णमय चन्द्रमा, सूर्य और तारोंके चिह्न बने हुए हैं और छोटी-छोटी घंटियाँ लगी हुई हैं। रथपर फहराती हुई ये पताकाएँ मेघोंकी घटामें बिजलीके समान प्रकाशित हो रही हैं॥५४॥
</details>

<details open><summary>विश्वास-प्रस्तुतिः</summary>

ध्वजाः कणकणायन्ते वातेनाभिसमीरिताः ॥ ५५ ॥  
विभ्राजन्ति रथे कर्ण विमाने दैवते यथा।
</details>

<details><summary>मूलम्</summary>

ध्वजाः कणकणायन्ते वातेनाभिसमीरिताः ॥ ५५ ॥  
विभ्राजन्ति रथे कर्ण विमाने दैवते यथा।
</details>

<details><summary>अनुवाद (हिन्दी)</summary>

‘कर्ण! देवताओंके विमान-जैसे रथपर ये ध्वज हवाके झोंके खा-खाकर कड़कड़ शब्द करते हुए शोभा पा रहे हैं॥५५॥
</details>

<details open><summary>विश्वास-प्रस्तुतिः</summary>

सपताका रथाश्चैते पञ्चालानां महात्मनाम् ॥ ५६ ॥  
पश्य कुन्तीसुतं वीरं बीभत्सुपराजितम्।  
प्रधर्षयितुमायान्तं कपिप्रवरकेतनम् ॥ ५७ ॥
</details>

<details><summary>मूलम्</summary>

सपताका रथाश्चैते पञ्चालानां महात्मनाम् ॥ ५६ ॥  
पश्य कुन्तीसुतं वीरं बीभत्सुपराजितम्।  
प्रधर्षयितुमायान्तं कपिप्रवरकेतनम् ॥ ५७ ॥
</details>

<details><summary>अनुवाद (हिन्दी)</summary>

‘ये महामनस्वी पांचाल वीरोंके रथ हैं, जिनपर पताकाएँ फहरा रही हैं। यह देखो, श्रेष्ठ वानरयुक्त ध्वजावाले अपराजित वीर कुन्तीकुमार अर्जुन आक्रमण करनेके लिये इधर ही आ रहे हैं॥५६-५७॥
</details>

<details open><summary>विश्वास-प्रस्तुतिः</summary>

एष ध्वजाग्रे पार्थस्य प्रेक्षणीयः समन्ततः।  
दृश्यते वानरो भीमो द्विषतामघवर्धनः ॥ ५८ ॥
</details>

<details><summary>मूलम्</summary>

एष ध्वजाग्रे पार्थस्य प्रेक्षणीयः समन्ततः।  
दृश्यते वानरो भीमो द्विषतामघवर्धनः ॥ ५८ ॥
</details>

<details><summary>अनुवाद (हिन्दी)</summary>

‘अर्जुनके ध्वजके अग्रभागपर यह सब ओरसे देखनेयोग्य भयंकर वानर दृष्टिगोचर होता है, जो शत्रुओंका दुःख बढ़ानेवाला है॥५८॥
</details>

<details open><summary>विश्वास-प्रस्तुतिः</summary>

एतच्चक्रं गदा शार्ङ्गं शङ्खः कृष्णस्य धीमतः।  
अत्यर्थं भ्राजते कृष्णे कौस्तुभस्तु मणिस्ततः ॥ ५९ ॥
</details>

<details><summary>मूलम्</summary>

एतच्चक्रं गदा शार्ङ्गं शङ्खः कृष्णस्य धीमतः।  
अत्यर्थं भ्राजते कृष्णे कौस्तुभस्तु मणिस्ततः ॥ ५९ ॥
</details>

<details><summary>अनुवाद (हिन्दी)</summary>

‘ये बुद्धिमान् श्रीकृष्णके शंख, चक्र, गदा, शार्ङ्ग-धनुष अत्यन्त शोभा पा रहे हैं। उनके वक्षःस्थलपर कौस्तुभमणि सबसे अधिक प्रकाशित हो रही है॥५९॥
</details>

<details open><summary>विश्वास-प्रस्तुतिः</summary>

एष शङ्खगदापाणिर्वासुदेवोऽतिवीर्यवान् ।  
वाहयन्नेति तुरगान् पाण्डुरान् वातरंहसः ॥ ६० ॥
</details>

<details><summary>मूलम्</summary>

एष शङ्खगदापाणिर्वासुदेवोऽतिवीर्यवान् ।  
वाहयन्नेति तुरगान् पाण्डुरान् वातरंहसः ॥ ६० ॥
</details>

<details><summary>अनुवाद (हिन्दी)</summary>

‘हाथोंमें शंख और गदा धारण करनेवाले ये अत्यन्त पराक्रमी वसुदेवनन्दन श्रीकृष्ण वायुके समान वेगशाली श्वेत घोड़ोंको हाँकते हुए इधर ही आ रहे हैं॥
</details>

<details open><summary>विश्वास-प्रस्तुतिः</summary>

एतत् कूजति गाण्डीवं विकृष्टं सव्यसाचिना।  
एते हस्तवता मुक्ता घ्नन्त्यमित्राञ्शिताः शराः ॥ ६१ ॥
</details>

<details><summary>मूलम्</summary>

एतत् कूजति गाण्डीवं विकृष्टं सव्यसाचिना।  
एते हस्तवता मुक्ता घ्नन्त्यमित्राञ्शिताः शराः ॥ ६१ ॥
</details>

<details><summary>अनुवाद (हिन्दी)</summary>

‘सव्यसाची अर्जुनके हाथसे खींचे गये गाण्डीव धनुषकी यह टंकार होने लगी। उनके कुशल हाथोंसे छोड़े गये ये पैने बाण शत्रुओंके प्राण ले रहे हैं॥६१॥
</details>

<details open><summary>विश्वास-प्रस्तुतिः</summary>

विशालायतताम्राक्षैः पूर्णचन्द्रनिभाननैः ।  
एषा भूः कीर्यते राज्ञां शिरोभिरपलायिनाम् ॥ ६२ ॥
</details>

<details><summary>मूलम्</summary>

विशालायतताम्राक्षैः पूर्णचन्द्रनिभाननैः ।  
एषा भूः कीर्यते राज्ञां शिरोभिरपलायिनाम् ॥ ६२ ॥
</details>

<details><summary>अनुवाद (हिन्दी)</summary>

‘युद्ध छोड़कर पीछे न हटनेवाले राजाओंके मस्तकोंसे रणभूमि पटती जा रही है। वे मस्तक पूर्ण चन्द्रमाके समान मनोहर मुख और लाल-लाल विशाल नेत्रोंसे सुशोभित हैं॥६२॥
</details>

<details open><summary>विश्वास-प्रस्तुतिः</summary>

एते सुपरिघाकाराः पुण्यगन्धानुलेपनाः ।  
उद्यतायुधशौण्डानां पात्यन्ते सायुधा भुजाः ॥ ६३ ॥
</details>

<details><summary>मूलम्</summary>

एते सुपरिघाकाराः पुण्यगन्धानुलेपनाः ।  
उद्यतायुधशौण्डानां पात्यन्ते सायुधा भुजाः ॥ ६३ ॥
</details>

<details><summary>अनुवाद (हिन्दी)</summary>

‘अस्त्र उठाये हुए युद्ध-कुशल वीरोंकी ये परिघ-जैसी मोटी और पवित्र सुगन्धयुक्त चन्दनसे चर्चित भुजाएँ आयुधोंसहित काटकर गिरायी जाने लगी हैं॥६३॥
</details>

<details open><summary>विश्वास-प्रस्तुतिः</summary>

निरस्तनेत्रजिह्वान्त्रा वाजिनः सह सादिभिः।  
पतिताः पात्यमानाश्च क्षितौ क्षीणाश्च शेरते ॥ ६४ ॥
</details>

<details><summary>मूलम्</summary>

निरस्तनेत्रजिह्वान्त्रा वाजिनः सह सादिभिः।  
पतिताः पात्यमानाश्च क्षितौ क्षीणाश्च शेरते ॥ ६४ ॥
</details>

<details><summary>अनुवाद (हिन्दी)</summary>

‘जिनके नेत्र, जीभ और आँतें बाहर निकल आयी हैं, वे गिरे और गिराये जाते हुए घुड़सवारोंसहित घोड़े क्षत-विक्षत होकर पृथ्वीपर सो रहे हैं॥६४॥
</details>

<details open><summary>विश्वास-प्रस्तुतिः</summary>

एते पर्वतशृङ्गाणां तुल्यरूपा हता द्विपाः।  
संछिन्नभिन्नाः पार्थेन प्रपतन्त्यद्रयो यथा ॥ ६५ ॥
</details>

<details><summary>मूलम्</summary>

एते पर्वतशृङ्गाणां तुल्यरूपा हता द्विपाः।  
संछिन्नभिन्नाः पार्थेन प्रपतन्त्यद्रयो यथा ॥ ६५ ॥
</details>

<details><summary>अनुवाद (हिन्दी)</summary>

‘ये पर्वतशिखरोंके समान विशालकाय हाथी अर्जुनके द्वारा मारे जाकर छिन्न-भिन्न हो पर्वतोंके समान धराशायी हो रहे हैं॥६५॥
</details>

<details open><summary>विश्वास-प्रस्तुतिः</summary>

गन्धर्वनगराकारा रथा हतनरेश्वराः ।  
विमानानीव पुण्यानि स्वर्गिणां निपतन्त्यमी ॥ ६६ ॥
</details>

<details><summary>मूलम्</summary>

गन्धर्वनगराकारा रथा हतनरेश्वराः ।  
विमानानीव पुण्यानि स्वर्गिणां निपतन्त्यमी ॥ ६६ ॥
</details>

<details><summary>अनुवाद (हिन्दी)</summary>

‘जिनके नरेश मारे गये हैं, वे गन्धर्वनगरके समान विशाल रथ स्वर्गवासियोंके पुण्यमय विमानोंके समान नीचे गिर रहे हैं॥६६॥
</details>

<details open><summary>विश्वास-प्रस्तुतिः</summary>

व्याकुलीकृतमत्यर्थं पश्य सैन्यं किरीटिना।  
नानामृगसहस्राणां यूथं केसरिणा यथा ॥ ६७ ॥
</details>

<details><summary>मूलम्</summary>

व्याकुलीकृतमत्यर्थं पश्य सैन्यं किरीटिना।  
नानामृगसहस्राणां यूथं केसरिणा यथा ॥ ६७ ॥
</details>

<details><summary>अनुवाद (हिन्दी)</summary>

‘देखो, किरीटधारी अर्जुनने कौरव-सेनाको उसी प्रकार अत्यन्त व्याकुल कर दिया है, जैसे सिंह नाना जातिके सहस्रों मृगोंको भयभीत कर देता है॥६७॥
</details>

<details open><summary>विश्वास-प्रस्तुतिः</summary>

घ्नन्त्येते पार्थिवान् वीराः पाण्डवाः समभिद्रुताः।  
नागाश्वरथपत्त्योघांस्तावकान् समभिघ्नतः ॥ ६८ ॥
</details>

<details><summary>मूलम्</summary>

घ्नन्त्येते पार्थिवान् वीराः पाण्डवाः समभिद्रुताः।  
नागाश्वरथपत्त्योघांस्तावकान् समभिघ्नतः ॥ ६८ ॥
</details>

<details><summary>अनुवाद (हिन्दी)</summary>

‘तुम्हारे सैनिकोंके आक्रमण करनेपर ये वीर पाण्डवयोद्धा अपने ऊपर प्रहार करनेवाले राजाओं तथा हाथी, घोड़े, रथ और पैदलसमूहोंको मार रहे हैं॥६८॥
</details>

<details open><summary>विश्वास-प्रस्तुतिः</summary>

एष सूर्य इवाम्भोदैश्छन्नः पार्थो न दृश्यते।  
ध्वजाग्रं दृश्यते त्वस्य ज्याशब्दश्चापि श्रूयते ॥ ६९ ॥
</details>

<details><summary>मूलम्</summary>

एष सूर्य इवाम्भोदैश्छन्नः पार्थो न दृश्यते।  
ध्वजाग्रं दृश्यते त्वस्य ज्याशब्दश्चापि श्रूयते ॥ ६९ ॥
</details>

<details><summary>अनुवाद (हिन्दी)</summary>

‘जैसे सूर्य बादलोंसे ढक जाते हैं, उसी प्रकार आड़में पड़ जानेके कारण ये अर्जुन नहीं दिखायी देते हैं; परंतु इनके ध्वजका अग्रभाग दीख रहा है और प्रत्यंचाकी टंकार भी सुनायी पड़ती है॥६९॥
</details>

<details open><summary>विश्वास-प्रस्तुतिः</summary>

अद्य द्रक्ष्यसि तं वीरं श्वेताश्वं कृष्णसारथिम्।  
निघ्नन्तं शात्रवान् संख्ये यं कर्ण परिपृच्छसि ॥ ७० ॥
</details>

<details><summary>मूलम्</summary>

अद्य द्रक्ष्यसि तं वीरं श्वेताश्वं कृष्णसारथिम्।  
निघ्नन्तं शात्रवान् संख्ये यं कर्ण परिपृच्छसि ॥ ७० ॥
</details>

<details><summary>अनुवाद (हिन्दी)</summary>

‘कर्ण! तुम जिन्हें पूछ रहे थे, युद्धस्थलमें शत्रुओंका संहार करते हुए उन कृष्णसारथि श्वेतवाहन वीर अर्जुनको अभी देखोगे॥७०॥
</details>

<details open><summary>विश्वास-प्रस्तुतिः</summary>

अद्य तौ पुरुषव्याघ्रौ लोहिताक्षौ परंतपौ।  
वासुदेवार्जुनौ कर्ण द्रष्टास्येकरथे स्थितौ ॥ ७१ ॥
</details>

<details><summary>मूलम्</summary>

अद्य तौ पुरुषव्याघ्रौ लोहिताक्षौ परंतपौ।  
वासुदेवार्जुनौ कर्ण द्रष्टास्येकरथे स्थितौ ॥ ७१ ॥
</details>

<details><summary>अनुवाद (हिन्दी)</summary>

‘कर्ण! लाल नेत्रोंवाले उन शत्रुसंतापी पुरुषसिंह श्रीकृष्ण और अर्जुनको आज तुम एक रथपर बैठे हुए देखोगे॥
</details>

<details open><summary>विश्वास-प्रस्तुतिः</summary>

सारथिर्यस्य वार्ष्णेयो गाण्डीवं यस्य कार्मुकम्।  
तं चेद्धन्तासि राधेय त्वं नो राजा भविष्यसि ॥ ७२ ॥
</details>

<details><summary>मूलम्</summary>

सारथिर्यस्य वार्ष्णेयो गाण्डीवं यस्य कार्मुकम्।  
तं चेद्धन्तासि राधेय त्वं नो राजा भविष्यसि ॥ ७२ ॥
</details>

<details><summary>अनुवाद (हिन्दी)</summary>

‘राधापुत्र! श्रीकृष्ण जिनके सारथि हैं और गाण्डीव जिनका धनुष है, उन अर्जुनको यदि तुमने मार लिया तो तुम हमारे राजा हो जाओगे॥७२॥
</details>

<details open><summary>विश्वास-प्रस्तुतिः</summary>

एष संशप्तकाहूतस्तानेवाभिमुखो गतः ।  
करोति कदनं चैषां संग्रामे द्विषतां बली ॥ ७३ ॥
</details>

<details><summary>मूलम्</summary>

एष संशप्तकाहूतस्तानेवाभिमुखो गतः ।  
करोति कदनं चैषां संग्रामे द्विषतां बली ॥ ७३ ॥
</details>

<details><summary>अनुवाद (हिन्दी)</summary>

‘यह देखो, संशप्तकोंकी ललकार सुनकर महाबली अर्जुन उन्हींकी ओर चल पड़े और अब संग्राममें उन शत्रुओंका संहार कर रहे हैं’॥७३॥
</details>

<details open><summary>विश्वास-प्रस्तुतिः</summary>

इति ब्रुवाणं मद्रेशं कर्णः प्राहातिमन्युना।  
पश्य संशप्तकैः क्रुद्धैः सर्वतः समभिद्रुतः ॥ ७४ ॥
</details>

<details><summary>मूलम्</summary>

इति ब्रुवाणं मद्रेशं कर्णः प्राहातिमन्युना।  
पश्य संशप्तकैः क्रुद्धैः सर्वतः समभिद्रुतः ॥ ७४ ॥
</details>

<details><summary>अनुवाद (हिन्दी)</summary>

ऐसी बातें कहते हुए मद्रराज शल्यसे कर्णने अत्यन्त क्रोधपूर्वक कहा—‘तुम्हीं देखो न, रोषमें भरे हुए संशप्तकोंने उनपर चारों ओरसे आक्रमण कर दिया है॥
</details>

<details open><summary>विश्वास-प्रस्तुतिः</summary>

एष सूर्य इवाम्भोदैश्छन्नः पार्थो न दृश्यते।  
एतदन्तोऽर्जुनः शल्य निमग्नो योधसागरे ॥ ७५ ॥
</details>

<details><summary>मूलम्</summary>

एष सूर्य इवाम्भोदैश्छन्नः पार्थो न दृश्यते।  
एतदन्तोऽर्जुनः शल्य निमग्नो योधसागरे ॥ ७५ ॥
</details>

<details><summary>अनुवाद (हिन्दी)</summary>

‘यह लो, बादलोंसे ढके हुए सूर्यके समान अर्जुन अब नहीं दिखायी देते हैं। शल्य! अब अर्जुनका यहीं अन्त हुआ समझो। वे योद्धाओंके समुद्रमें डूब गये’॥७५॥
</details>

<details open><summary>मूलम् (वचनम्)</summary>

शल्य उवाच
</details>

<details open><summary>विश्वास-प्रस्तुतिः</summary>

वरुणं कोऽम्भसा हन्यादिन्धनेन च पावकम्।  
को वानिलं निगृह्णीयात्‌ पिबेद्‌ वा को महार्णवम् ॥ ७६ ॥
</details>

<details><summary>मूलम्</summary>

वरुणं कोऽम्भसा हन्यादिन्धनेन च पावकम्।  
को वानिलं निगृह्णीयात्‌ पिबेद्‌ वा को महार्णवम् ॥ ७६ ॥
</details>

<details><summary>अनुवाद (हिन्दी)</summary>

_शल्यने कहा—_ कर्ण! कौन ऐसा वीर है जो जलसे वरुणको और ईंधनसे अग्निको मार सके? वायुको कौन कैद कर सकता है अथवा महासागरको कौन पी सकता है?॥७६॥
</details>

<details open><summary>विश्वास-प्रस्तुतिः</summary>

ईदृग्रूपमहं मन्ये पार्थस्य युधि विग्रहम्।  
न हि शक्योऽर्जुनो जेतुं युधि सेन्द्रैः सुरासुरैः ॥ ७७ ॥
</details>

<details><summary>मूलम्</summary>

ईदृग्रूपमहं मन्ये पार्थस्य युधि विग्रहम्।  
न हि शक्योऽर्जुनो जेतुं युधि सेन्द्रैः सुरासुरैः ॥ ७७ ॥
</details>

<details><summary>अनुवाद (हिन्दी)</summary>

मैं युद्धमें अर्जुनके स्वरूपको ऐसा ही समझता हूँ। संग्रामभूमिमें इन्द्रसहित सम्पूर्ण देवताओं तथा असुरोंके द्वारा भी अर्जुन नहीं जीते जा सकते॥७७॥
</details>

<details open><summary>विश्वास-प्रस्तुतिः</summary>

अथवा परितोषस्ते वाचोक्त्वा सुमना भव।  
न स शक्यो युधा जेतुमन्यं कुरु मनोरथम् ॥ ७८ ॥
</details>

<details><summary>मूलम्</summary>

अथवा परितोषस्ते वाचोक्त्वा सुमना भव।  
न स शक्यो युधा जेतुमन्यं कुरु मनोरथम् ॥ ७८ ॥
</details>

<details><summary>अनुवाद (हिन्दी)</summary>

अथवा यदि तुम्हें इसीसे संतोष होता है तो वाणीमात्रसे अर्जुनके वधकी चर्चा करके मन-ही-मन प्रसन्न हो लो। परंतु वास्तवमें युद्धके द्वारा कोई भी अर्जुनको जीत नहीं सकता। अतः अब तुम कोई और ही मनसूबा बाँधो॥७८॥
</details>

<details open><summary>विश्वास-प्रस्तुतिः</summary>

बाहुभ्यामुद्धरेद् भूमिं दहेत् क्रुद्ध इमाः प्रजाः।  
पातयेत् त्रिदिवाद् देवान् योऽर्जुनं समरे जयेत् ॥ ७९ ॥
</details>

<details><summary>मूलम्</summary>

बाहुभ्यामुद्धरेद् भूमिं दहेत् क्रुद्ध इमाः प्रजाः।  
पातयेत् त्रिदिवाद् देवान् योऽर्जुनं समरे जयेत् ॥ ७९ ॥
</details>

<details><summary>अनुवाद (हिन्दी)</summary>

जो समरांगणमें अर्जुनको जीत ले, वह मानो अपनी दोनों भुजाओंसे पृथ्वीको उठा सकता है, कुपित होनेपर इस सारी प्रजाको दग्ध कर सकता है तथा देवताओंको भी स्वर्गसे नीचे गिरा सकता है॥७९॥
</details>

<details open><summary>विश्वास-प्रस्तुतिः</summary>

पश्य कुन्तीसुतं वीरं भीममक्लिष्टकारिणम्।  
प्रभासन्तं महाबाहुं स्थितं मेरुमिवापरम् ॥ ८० ॥
</details>

<details><summary>मूलम्</summary>

पश्य कुन्तीसुतं वीरं भीममक्लिष्टकारिणम्।  
प्रभासन्तं महाबाहुं स्थितं मेरुमिवापरम् ॥ ८० ॥
</details>

<details><summary>अनुवाद (हिन्दी)</summary>

लो देख लो, अनायास ही महान् कर्म करनेवाले भयंकर वीर महाबाहु कुन्तीकुमार अर्जुन दूसरे मेरुपर्वतके समान अविचल भावसे खड़े हुए प्रकाशित हो रहे हैं॥
</details>

<details open><summary>विश्वास-प्रस्तुतिः</summary>

अमर्षी नित्यसंरब्धश्चिरं वैरमनुस्मरन् ।  
एष भीमो जयप्रेप्सुर्युधि तिष्ठति वीर्यवान् ॥ ८१ ॥
</details>

<details><summary>मूलम्</summary>

अमर्षी नित्यसंरब्धश्चिरं वैरमनुस्मरन् ।  
एष भीमो जयप्रेप्सुर्युधि तिष्ठति वीर्यवान् ॥ ८१ ॥
</details>

<details><summary>अनुवाद (हिन्दी)</summary>

सदा क्रोधमें भरे रहकर दीर्घकालतक वैरको याद रखनेवाले ये अमर्षशील पराक्रमी भीमसेन विजयकी अभिलाषा लेकर युद्धके लिये खड़े हैं॥८१॥
</details>

<details open><summary>विश्वास-प्रस्तुतिः</summary>

एष धर्मभृतां श्रेष्ठो धर्मराजो युधिष्ठिरः।  
तिष्ठत्यसुकरः संख्ये परैः परपुरञ्जयः ॥ ८२ ॥
</details>

<details><summary>मूलम्</summary>

एष धर्मभृतां श्रेष्ठो धर्मराजो युधिष्ठिरः।  
तिष्ठत्यसुकरः संख्ये परैः परपुरञ्जयः ॥ ८२ ॥
</details>

<details><summary>अनुवाद (हिन्दी)</summary>

शत्रुनगरीपर विजय पानेवाले, ये धर्मात्माओंमें श्रेष्ठ धर्मराज युधिष्ठिर भी युद्धभूमिमें खड़े हैं। शत्रुओंके लिये इन्हें पराजित करना आसान नहीं है॥८२॥
</details>

<details open><summary>विश्वास-प्रस्तुतिः</summary>

एतौ च पुरुषव्याघ्रावश्विनाविव सोदरौ।  
नकुलः सहदेवश्च तिष्ठतो युधि दुर्जयौ ॥ ८३ ॥
</details>

<details><summary>मूलम्</summary>

एतौ च पुरुषव्याघ्रावश्विनाविव सोदरौ।  
नकुलः सहदेवश्च तिष्ठतो युधि दुर्जयौ ॥ ८३ ॥
</details>

<details><summary>अनुवाद (हिन्दी)</summary>

ये अश्विनीकुमारोंके समान सुन्दर दोनों भाई पुरुषप्रवर नकुल और सहदेव भी युद्धस्थलमें खड़े हैं। इन्हें पराजित करना अत्यन्त कठिन है॥८३॥
</details>

<details open><summary>विश्वास-प्रस्तुतिः</summary>

अमी स्थिता द्रौपदेयाः पञ्च पञ्चाचला इव।  
व्यवस्थिता योद्धुकामाः सर्वेऽर्जुनसमा युधि ॥ ८४ ॥
</details>

<details><summary>मूलम्</summary>

अमी स्थिता द्रौपदेयाः पञ्च पञ्चाचला इव।  
व्यवस्थिता योद्धुकामाः सर्वेऽर्जुनसमा युधि ॥ ८४ ॥
</details>

<details><summary>अनुवाद (हिन्दी)</summary>

ये द्रौपदीके पाँचों पुत्र पाँच पर्वतोंके समान अविचल भावसे युद्धके लिये खड़े हैं। रणभूमिमें ये सब-के-सब अर्जुनके समान पराक्रमी हैं॥८४॥
</details>

<details open><summary>विश्वास-प्रस्तुतिः</summary>

एते द्रुपदपुत्राश्च धृष्टद्युम्नपुरोगमाः ।  
स्फीताः सत्यजितो वीरास्तिष्ठन्ति परमौजसः ॥ ८५ ॥
</details>

<details><summary>मूलम्</summary>

एते द्रुपदपुत्राश्च धृष्टद्युम्नपुरोगमाः ।  
स्फीताः सत्यजितो वीरास्तिष्ठन्ति परमौजसः ॥ ८५ ॥
</details>

<details><summary>अनुवाद (हिन्दी)</summary>

ये समृद्धिशाली, सत्यविजयी तथा परम बलवान् द्रुपदपुत्र धृष्टद्युम्न आदि वीर युद्धके लिये डटे हुए हैं॥
</details>

<details open><summary>विश्वास-प्रस्तुतिः</summary>

असाविन्द्र इवासह्यः सात्यकिः सात्वतां वरः।  
युयुत्सुरुपयात्यस्मान् क्रुद्धान्तकसमः पुरः ॥ ८६ ॥
</details>

<details><summary>मूलम्</summary>

असाविन्द्र इवासह्यः सात्यकिः सात्वतां वरः।  
युयुत्सुरुपयात्यस्मान् क्रुद्धान्तकसमः पुरः ॥ ८६ ॥
</details>

<details><summary>अनुवाद (हिन्दी)</summary>

वह सामने सात्वतवंशके श्रेष्ठ वीर सात्यकि, जो शत्रुओंके लिये इन्द्रके समान असह्य हैं, क्रोधमें भरे हुए यमराजके समान युद्धकी इच्छा लेकर सामनेसे हमलोगोंकी ओर आ रहे हैं॥८६॥
</details>

<details open><summary>विश्वास-प्रस्तुतिः</summary>

इति संवदतोरेव तयोः पुरुषसिंहयोः।  
ते सेने समसज्जेतां गङ्गायमुनवद् भृशम् ॥ ८७ ॥
</details>

<details><summary>मूलम्</summary>

इति संवदतोरेव तयोः पुरुषसिंहयोः।  
ते सेने समसज्जेतां गङ्गायमुनवद् भृशम् ॥ ८७ ॥
</details>

<details><summary>अनुवाद (हिन्दी)</summary>

राजन्! वे दोनों पुरुषसिंह शल्य और कर्ण इस प्रकार बातें कर ही रहे थे कि कौरव और पाण्डवकी दोनों सेनाएँ गंगा और यमुनाके समान एक-दूसरीसे वेगपूर्वक जा मिलीं॥८७॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि कर्णशल्यसंवादे षट्‌चत्वारिंशोऽध्यायः ॥ ४६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें कर्ण और शल्यका संवादविषयक छियालीसवाँ अध्याय पूरा हुआ॥४६॥
</details>

<details><summary>सूचना (हिन्दी)</summary>

(दाक्षिणात्य अधिक पाठके १६ श्लोक मिलाकर कुल १०३ श्लोक हैं)
</details>
