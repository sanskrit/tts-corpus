+++
title_full = "015 अश्वत्थामा और भीमसेनका अद्\u200cभुत युद्ध तथा दोनोंका मूर्च्छित हो जाना"
title = "०१५"

+++

<details><summary>भागसूचना</summary>

पञ्चदशोऽध्यायः
</details>

<details><summary>सूचना (हिन्दी)</summary>

अश्वत्थामा और भीमसेनका अद्‌भुत युद्ध तथा दोनोंका मूर्च्छित हो जाना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

भीमसेनं ततो द्रौणी राजन् विव्याध पत्रिणा।  
परया त्वरया युक्तो दर्शयन्नस्त्रलाघवम् ॥ १ ॥
</details>

<details><summary>मूलम्</summary>

भीमसेनं ततो द्रौणी राजन् विव्याध पत्रिणा।  
परया त्वरया युक्तो दर्शयन्नस्त्रलाघवम् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तदनन्तर द्रोणकुमार अश्वत्थामाने बड़ी उतावलीके साथ अस्त्र चलानेमें अपनी फुर्ती दिखाते हुए एक बाणसे भीमसेनको बींध डाला॥१॥
</details>

<details open><summary>विश्वास-प्रस्तुतिः</summary>

अथैनं पुनराजघ्ने नवत्या निशितैः शरैः।  
सर्वमर्माणि सम्प्रेक्ष्य मर्मज्ञो लघुहस्तवत् ॥ २ ॥
</details>

<details><summary>मूलम्</summary>

अथैनं पुनराजघ्ने नवत्या निशितैः शरैः।  
सर्वमर्माणि सम्प्रेक्ष्य मर्मज्ञो लघुहस्तवत् ॥ २ ॥
</details>

<details><summary>अनुवाद (हिन्दी)</summary>

फिर शीघ्रतापूर्वक हाथ चलानेवाले कुशल योद्धाके समान मर्मज्ञ अश्वत्थामाने भीमसेनके सारे मर्मस्थानोंको लक्ष्य करके पुनः उनपर नब्बे तीखों बाणोंका प्रहार किया॥२॥
</details>

<details open><summary>विश्वास-प्रस्तुतिः</summary>

भीमसेनः समाकीर्णो द्रौणिना निशितैः शरैः।  
रराज समरे राजन् रश्मिवानिव भास्करः ॥ ३ ॥
</details>

<details><summary>मूलम्</summary>

भीमसेनः समाकीर्णो द्रौणिना निशितैः शरैः।  
रराज समरे राजन् रश्मिवानिव भास्करः ॥ ३ ॥
</details>

<details><summary>अनुवाद (हिन्दी)</summary>

राजन्! अश्वत्थामाके तीखे बाणोंसे समरांगणमें आच्छादित हुए भीमसेन किरणोंवाले सूर्यके समान सुशोभित होने लगे॥३॥
</details>

<details open><summary>विश्वास-प्रस्तुतिः</summary>

ततः शरसहस्रेण सुप्रयुक्तेन पाण्डवः।  
द्रोणपुत्रमवच्छाद्य सिंहनादममुञ्चत ॥ ४ ॥
</details>

<details><summary>मूलम्</summary>

ततः शरसहस्रेण सुप्रयुक्तेन पाण्डवः।  
द्रोणपुत्रमवच्छाद्य सिंहनादममुञ्चत ॥ ४ ॥
</details>

<details><summary>अनुवाद (हिन्दी)</summary>

तदनन्तर पाण्डुपुत्र भीमने अच्छी तरह चलाये हुए एक हजार बाणोंसे द्रोणपुत्रको आच्छादित करके घोर सिंहनाद किया॥४॥
</details>

<details open><summary>विश्वास-प्रस्तुतिः</summary>

शरैः शरांस्ततो द्रौणिः संवार्य युधि पाण्डवम्।  
ललाटेऽभ्याहनद् राजन् नाराचेन स्मयन्निव ॥ ५ ॥
</details>

<details><summary>मूलम्</summary>

शरैः शरांस्ततो द्रौणिः संवार्य युधि पाण्डवम्।  
ललाटेऽभ्याहनद् राजन् नाराचेन स्मयन्निव ॥ ५ ॥
</details>

<details><summary>अनुवाद (हिन्दी)</summary>

राजन्! अश्वत्थामाने अपने बाणोंसे भीमसेनके बाणोंका निवारण करके युद्धस्थलमें उन पाण्डुपुत्रके ललाटमें मुसकराते हुए-से एक नाराचका प्रहार किया॥
</details>

<details open><summary>विश्वास-प्रस्तुतिः</summary>

ललाटस्थं ततो बाणं धारयामास पाण्डवः।  
यथा शृङ्गं वने दृप्तः खड्‌गो धारयते नृप ॥ ६ ॥
</details>

<details><summary>मूलम्</summary>

ललाटस्थं ततो बाणं धारयामास पाण्डवः।  
यथा शृङ्गं वने दृप्तः खड्‌गो धारयते नृप ॥ ६ ॥
</details>

<details><summary>अनुवाद (हिन्दी)</summary>

नरेश्वर! जैसे वनमें बलोन्मत्त गेंड़ा सींग धारण करता है, उसी प्रकार पाण्डुपुत्र भीमने अपने ललाटमें धँसे हुए उस बाणको धारण कर रखा था॥६॥
</details>

<details open><summary>विश्वास-प्रस्तुतिः</summary>

ततो द्रौणिं रणे भीमो यतमानं पराक्रमी।  
त्रिभिर्विव्याध नाराचैर्ललाटे विस्मयन्निव ॥ ७ ॥
</details>

<details><summary>मूलम्</summary>

ततो द्रौणिं रणे भीमो यतमानं पराक्रमी।  
त्रिभिर्विव्याध नाराचैर्ललाटे विस्मयन्निव ॥ ७ ॥
</details>

<details><summary>अनुवाद (हिन्दी)</summary>

तत्पश्चात् पराक्रमी भीमसेनने रणभूमिमें विजयके लिये प्रयत्नशील अश्वत्थामाके ललाटमें भी मुसकराते हुए-से तीन नाराचोंका प्रहार किया॥७॥
</details>

<details open><summary>विश्वास-प्रस्तुतिः</summary>

ललाटस्थैस्ततो बाणैर्ब्राह्मणोऽसौ व्यशोभत ।  
प्रावृषीव यथा सिक्तस्त्रिशृङ्गः पर्वतोत्तमः ॥ ८ ॥
</details>

<details><summary>मूलम्</summary>

ललाटस्थैस्ततो बाणैर्ब्राह्मणोऽसौ व्यशोभत ।  
प्रावृषीव यथा सिक्तस्त्रिशृङ्गः पर्वतोत्तमः ॥ ८ ॥
</details>

<details><summary>अनुवाद (हिन्दी)</summary>

ललाटमें धँसे हुए उन तीनों बाणोंद्वारा वह ब्राह्मण वर्षाकालमें भीगे हुए तीन शिखरोंवाले उत्तम पर्वतके समान अद्भुत शोभा पाने लगा॥८॥
</details>

<details open><summary>विश्वास-प्रस्तुतिः</summary>

ततः शरशतैर्द्रौणिरर्दयामास पाण्डवम् ।  
न चैनं कम्पयामास मातरिश्वेव पर्वतम् ॥ ९ ॥
</details>

<details><summary>मूलम्</summary>

ततः शरशतैर्द्रौणिरर्दयामास पाण्डवम् ।  
न चैनं कम्पयामास मातरिश्वेव पर्वतम् ॥ ९ ॥
</details>

<details><summary>अनुवाद (हिन्दी)</summary>

तब अश्वत्थामाने सैकड़ों बाणोंसे पाण्डुपुत्र भीमसेनको पीड़ित किया; परंतु जैसे हवा पर्वतको नहीं हिला सकती, उसी प्रकार वह उन्हें कम्पित न कर सका॥९॥
</details>

<details open><summary>विश्वास-प्रस्तुतिः</summary>

तथैव पाण्डवो युद्धे द्रौणिं शरशतैः शितैः।  
नाकम्पयत संहृष्टो वार्योघ इव पर्वतम् ॥ १० ॥
</details>

<details><summary>मूलम्</summary>

तथैव पाण्डवो युद्धे द्रौणिं शरशतैः शितैः।  
नाकम्पयत संहृष्टो वार्योघ इव पर्वतम् ॥ १० ॥
</details>

<details><summary>अनुवाद (हिन्दी)</summary>

इसी प्रकार हर्ष और उत्साहमें भरे हुए पाण्डुपुत्र भीमसेन भी युद्धमें सैकड़ों तीखे बाणोंका प्रहार करके द्रोणपुत्र अश्वत्थामाको विचलित न कर सके। ठीक उसी तरह, जैसे जलका महान् प्रवाह किसी पर्वतको हिला-डुला नहीं सकता॥१०॥
</details>

<details open><summary>विश्वास-प्रस्तुतिः</summary>

तावन्योन्यं शरैर्घोरैश्छादयानौ महारथौ ।  
रथवर्यगतौ वीरौ शुशुभाते बलोत्कटौ ॥ ११ ॥
</details>

<details><summary>मूलम्</summary>

तावन्योन्यं शरैर्घोरैश्छादयानौ महारथौ ।  
रथवर्यगतौ वीरौ शुशुभाते बलोत्कटौ ॥ ११ ॥
</details>

<details><summary>अनुवाद (हिन्दी)</summary>

वे दोनों बलोन्मत्त महारथी वीर श्रेष्ठ रथोंपर बैठकर एक-दूसरेको भयंकर बाणोंद्वारा आच्छादित करते हुए बड़ी शोभा पा रहे थे॥११॥
</details>

<details open><summary>विश्वास-प्रस्तुतिः</summary>

आदित्याविव संदीप्तौ लोकक्षयकरावुभौ ।  
स्वरश्मिभिरिवान्योन्यं तापयन्तौ शरोत्तमैः ॥ १२ ॥
</details>

<details><summary>मूलम्</summary>

आदित्याविव संदीप्तौ लोकक्षयकरावुभौ ।  
स्वरश्मिभिरिवान्योन्यं तापयन्तौ शरोत्तमैः ॥ १२ ॥
</details>

<details><summary>अनुवाद (हिन्दी)</summary>

जैसे सम्पूर्ण लोकोंका विनाश करनेके लिये उगे हुए दो तेजस्वी सूर्य अपनी किरणोंद्वारा परस्पर ताप दे रहे हों, उसी प्रकार वे दोनों वीर अपने उत्तम बाणोंद्वारा एक-दूसरेको संतप्त कर रहे थे॥१२॥
</details>

<details open><summary>विश्वास-प्रस्तुतिः</summary>

ततः प्रतिकृते यत्नं कुर्वाणौ तौ महारणे।  
कृतप्रतिकृते यत्तौ शरसङ्घैरभीतवत् ॥ १३ ॥
</details>

<details><summary>मूलम्</summary>

ततः प्रतिकृते यत्नं कुर्वाणौ तौ महारणे।  
कृतप्रतिकृते यत्तौ शरसङ्घैरभीतवत् ॥ १३ ॥
</details>

<details><summary>अनुवाद (हिन्दी)</summary>

उस महासमरमें बदला लेनेका यत्न करते हुए वे दोनों योद्धा निर्भय-से होकर अपने बाणसमूहोंद्वारा परस्पर अस्त्रोंके घात-प्रतिघातके लिये प्रयत्नशील थे॥
</details>

<details open><summary>विश्वास-प्रस्तुतिः</summary>

व्याघ्राविव च संग्रामे चेरतुस्तौ नरोत्तमौ।  
शरदंष्ट्रौ दुराधर्षौ चापवक्त्रौ भयंकरौ ॥ १४ ॥
</details>

<details><summary>मूलम्</summary>

व्याघ्राविव च संग्रामे चेरतुस्तौ नरोत्तमौ।  
शरदंष्ट्रौ दुराधर्षौ चापवक्त्रौ भयंकरौ ॥ १४ ॥
</details>

<details><summary>अनुवाद (हिन्दी)</summary>

वे दोनों नरश्रेष्ठ संग्रामभूमिमें दो व्याघ्रोंके समान विचर रहे थे, धनुष ही उन व्याघ्रोंके मुख और बाण ही उनकी दाढ़ें थीं। वे दोनों ही दुर्धर्ष एवं भयंकर प्रतीत होते थे॥१४॥
</details>

<details open><summary>विश्वास-प्रस्तुतिः</summary>

अभूतां तावदृश्यौ च शरजालैः समन्ततः।  
मेघजालैरिव च्छन्नौ गगने चन्द्रभास्करौ ॥ १५ ॥
</details>

<details><summary>मूलम्</summary>

अभूतां तावदृश्यौ च शरजालैः समन्ततः।  
मेघजालैरिव च्छन्नौ गगने चन्द्रभास्करौ ॥ १५ ॥
</details>

<details><summary>अनुवाद (हिन्दी)</summary>

आकाशमें मेघोंकी घटासे आच्छादित हुए चन्द्रमा और सूर्यके समान वे दोनों वीर सब ओरसे बाणसमूहोंद्वारा ढककर अदृश्य हो गये थे॥१५॥
</details>

<details open><summary>विश्वास-प्रस्तुतिः</summary>

चकाशेते मुहूर्तेन ततस्तावप्यरिंदमौ ।  
विमुक्तावभ्रजालेन अङ्गारकबुधाविव ॥ १६ ॥
</details>

<details><summary>मूलम्</summary>

चकाशेते मुहूर्तेन ततस्तावप्यरिंदमौ ।  
विमुक्तावभ्रजालेन अङ्गारकबुधाविव ॥ १६ ॥
</details>

<details><summary>अनुवाद (हिन्दी)</summary>

फिर दो ही घड़ीमें मेघोंके आवरणसे मुक्त हुए मंगल और बुध नामक ग्रहोंके समान वे दोनों शत्रुदमन वीर एक दूसरेके बाणोंको नष्ट करके प्रकाशित होने लगे॥१६॥
</details>

<details open><summary>विश्वास-प्रस्तुतिः</summary>

अथ तत्रैव संग्रामे वर्तमाने सुदारुणे।  
अपसव्यं ततश्चक्रे द्रौणिस्तत्र वृकोदरम् ॥ १७ ॥
</details>

<details><summary>मूलम्</summary>

अथ तत्रैव संग्रामे वर्तमाने सुदारुणे।  
अपसव्यं ततश्चक्रे द्रौणिस्तत्र वृकोदरम् ॥ १७ ॥
</details>

<details><summary>अनुवाद (हिन्दी)</summary>

इस प्रकार चलनेवाले उस भयंकर संग्राममें वहीं द्रोणपुत्र अश्वत्थामाने भीमसेनको अपने दाहिने भागमें कर दिया॥१७॥
</details>

<details open><summary>विश्वास-प्रस्तुतिः</summary>

किरन् शरशतैरुग्रैर्धाराभिरिव पर्वतम् ।  
न तु तन्ममृषे भीमः शत्रोर्विजयलक्षणम् ॥ १८ ॥
</details>

<details><summary>मूलम्</summary>

किरन् शरशतैरुग्रैर्धाराभिरिव पर्वतम् ।  
न तु तन्ममृषे भीमः शत्रोर्विजयलक्षणम् ॥ १८ ॥
</details>

<details><summary>अनुवाद (हिन्दी)</summary>

फिर जैसे मेघ झलकी धाराओंसे पर्वतको ढक-सा देता है, उसी प्रकार भयंकर एवं सैकड़ों बाणोंद्वारा वह भीमसेनको आच्छादित करने लगा; परंतु भीमसेन शत्रुके इस विजयसूचक लक्षणको सहन न कर सके॥
</details>

<details open><summary>विश्वास-प्रस्तुतिः</summary>

प्रतिचक्रे ततो राजन् पाण्डवोऽप्यपसव्यतः।  
मण्डलानां विभागेषु गतप्रत्यागतेषु च ॥ १९ ॥
</details>

<details><summary>मूलम्</summary>

प्रतिचक्रे ततो राजन् पाण्डवोऽप्यपसव्यतः।  
मण्डलानां विभागेषु गतप्रत्यागतेषु च ॥ १९ ॥
</details>

<details><summary>अनुवाद (हिन्दी)</summary>

राजन्! पाण्डुपुत्र भीमने भी गत-प्रत्यागत आदि मण्डलभागों (विभिन्न पैंतरों)-में अश्वत्थामाको दाहिने करके बदला चुका लिया॥१९॥
</details>

<details open><summary>विश्वास-प्रस्तुतिः</summary>

बभूव तुमुलं युद्धं तयोः पुरुषसिंहयोः।  
चरित्वा विविधान् मार्गान् मण्डलस्थानमेव च ॥ २० ॥
</details>

<details><summary>मूलम्</summary>

बभूव तुमुलं युद्धं तयोः पुरुषसिंहयोः।  
चरित्वा विविधान् मार्गान् मण्डलस्थानमेव च ॥ २० ॥
</details>

<details><summary>अनुवाद (हिन्दी)</summary>

उन दोनों पुरुषसिंहोंमें मण्डलाकार घूमकर भाँति-भाँतिके पैंतरे दिखाते हुए भयंकर युद्ध होने लगा॥२०॥
</details>

<details open><summary>विश्वास-प्रस्तुतिः</summary>

शरैः पूर्णायतोत्सृष्टैरन्योन्यमभिजघ्नतुः ।  
अन्योन्यस्य वधे चैव चक्रतुर्यत्नमुत्तमम् ॥ २१ ॥
</details>

<details><summary>मूलम्</summary>

शरैः पूर्णायतोत्सृष्टैरन्योन्यमभिजघ्नतुः ।  
अन्योन्यस्य वधे चैव चक्रतुर्यत्नमुत्तमम् ॥ २१ ॥
</details>

<details><summary>अनुवाद (हिन्दी)</summary>

वे कानतक खींचकर छोड़े हुए बाणोंसे परस्पर चोट पहुँचाने और एक-दूसरेके वधके लिये भारी यत्न करने लगे॥२१॥
</details>

<details open><summary>विश्वास-प्रस्तुतिः</summary>

ईषतुर्विरथं चैव कर्तुमन्योन्यमाहवे ।  
ततो द्रौणिर्महास्त्राणि प्रादुश्चक्रे महारथः ॥ २२ ॥  
तान्यस्त्रैरेव समरे प्रतिजघ्नेऽथ पाण्डवः।
</details>

<details><summary>मूलम्</summary>

ईषतुर्विरथं चैव कर्तुमन्योन्यमाहवे ।  
ततो द्रौणिर्महास्त्राणि प्रादुश्चक्रे महारथः ॥ २२ ॥  
तान्यस्त्रैरेव समरे प्रतिजघ्नेऽथ पाण्डवः।
</details>

<details><summary>अनुवाद (हिन्दी)</summary>

दोनों ही युद्धस्थलमें एक-दूसरेको रथहीन कर देनेकी इच्छा करने लगे। तदनन्तर महारथी अश्वत्थामाने बड़े-बड़े अस्त्र प्रकट किये; परन्तु पाण्डुपुत्र भीमसेनने समरांगणमें अपने अस्त्रोंद्वारा ही उन सबको नष्ट कर दिया॥२२॥
</details>

<details open><summary>विश्वास-प्रस्तुतिः</summary>

ततो घोरं महाराज अस्त्रयुद्धमवर्तत ॥ २३ ॥  
ग्रहयुद्धं यथा घोरं प्रजासंहरणे ह्यभूत्।
</details>

<details><summary>मूलम्</summary>

ततो घोरं महाराज अस्त्रयुद्धमवर्तत ॥ २३ ॥  
ग्रहयुद्धं यथा घोरं प्रजासंहरणे ह्यभूत्।
</details>

<details><summary>अनुवाद (हिन्दी)</summary>

महाराज! फिर तो जैसे प्रजाके संहारकालमें ग्रहोंका घोर युद्ध होने लगता है, उसी प्रकार उन दोनोंमें भयंकर अस्त्रयुद्ध छिड़ गया॥२३॥
</details>

<details open><summary>विश्वास-प्रस्तुतिः</summary>

ते बाणाः समसज्जन्त मुक्तास्ताभ्यां तु भारत ॥ २४ ॥  
द्योतयन्तो दिशः सर्वास्तव सैन्यं समन्ततः।
</details>

<details><summary>मूलम्</summary>

ते बाणाः समसज्जन्त मुक्तास्ताभ्यां तु भारत ॥ २४ ॥  
द्योतयन्तो दिशः सर्वास्तव सैन्यं समन्ततः।
</details>

<details><summary>अनुवाद (हिन्दी)</summary>

भारत! उन दोनोंके छोड़े हुए वे बाण सम्पूर्ण दिशाओंको प्रकाशित करते हुए आपकी सेनाके चारों ओर गिरने लगे॥२४॥
</details>

<details open><summary>विश्वास-प्रस्तुतिः</summary>

बाणसङ्घैर्वृतं घोरमाकाशं समपद्यत ॥ २५ ॥  
उल्कापातावृतं युद्धं प्रजानां संक्षये नृप।
</details>

<details><summary>मूलम्</summary>

बाणसङ्घैर्वृतं घोरमाकाशं समपद्यत ॥ २५ ॥  
उल्कापातावृतं युद्धं प्रजानां संक्षये नृप।
</details>

<details><summary>अनुवाद (हिन्दी)</summary>

नरेश्वर! उस समय बाणसमूहोंसे व्याप्त हुआ आकाश बड़ा भयंकर प्रतीत होने लगा; ठीक उस तरह जैसे प्रजाके संहारकालमें होनेवाला युद्ध उल्कापातसे व्याप्त होनेके कारण अत्यन्त भयानक दिखायी देता है॥२५॥
</details>

<details open><summary>विश्वास-प्रस्तुतिः</summary>

बाणाभिघातात् संजज्ञे तत्र भारत पावकः ॥ २६ ॥  
सविस्फुलिङ्गो दीप्तार्चिर्योऽदहद् वाहिनीद्वयम् ।
</details>

<details><summary>मूलम्</summary>

बाणाभिघातात् संजज्ञे तत्र भारत पावकः ॥ २६ ॥  
सविस्फुलिङ्गो दीप्तार्चिर्योऽदहद् वाहिनीद्वयम् ।
</details>

<details><summary>अनुवाद (हिन्दी)</summary>

भरतनन्दन! वहाँ बाणोंके परस्पर टकरानेसे चिनगारियों तथा प्रज्वलित लपटोंके साथ आग प्रकट हो गयी, जो दोनों सेनाओंको दग्ध किये देती थी॥२६॥
</details>

<details open><summary>विश्वास-प्रस्तुतिः</summary>

तत्र सिद्धा महाराज सम्पतन्तोऽब्रुवन् वचः ॥ २७ ॥  
युद्धानामति सर्वेषां युद्धमेतदिति प्रभो।  
सर्वयुद्धानि चैतस्य कलां नार्हन्ति षोडशीम् ॥ २८ ॥
</details>

<details><summary>मूलम्</summary>

तत्र सिद्धा महाराज सम्पतन्तोऽब्रुवन् वचः ॥ २७ ॥  
युद्धानामति सर्वेषां युद्धमेतदिति प्रभो।  
सर्वयुद्धानि चैतस्य कलां नार्हन्ति षोडशीम् ॥ २८ ॥
</details>

<details><summary>अनुवाद (हिन्दी)</summary>

प्रभो! महाराज! उस समय वहाँ उड़कर आते हुए सिद्ध परस्पर इस प्रकार कहने लगे—‘यह युद्ध तो सभी युद्धोंसे बढ़कर हो रहा है, अन्य सब युद्ध तो इसकी सोलहवीं कलाके भी बराबर नहीं थे॥२७-२८॥
</details>

<details open><summary>विश्वास-प्रस्तुतिः</summary>

नेदृशं च पुनर्युद्धं भविष्यति कदाचन।  
अहो ज्ञानेन सम्पन्नावुभौ ब्राह्मणक्षत्रियौ ॥ २९ ॥
</details>

<details><summary>मूलम्</summary>

नेदृशं च पुनर्युद्धं भविष्यति कदाचन।  
अहो ज्ञानेन सम्पन्नावुभौ ब्राह्मणक्षत्रियौ ॥ २९ ॥
</details>

<details><summary>अनुवाद (हिन्दी)</summary>

‘ऐसा युद्ध फिर कभी नहीं होगा। ये ब्राह्मण और क्षत्रिय दोनों ही अद्भुत ज्ञानसे सम्पन्न हैं॥२९॥
</details>

<details open><summary>विश्वास-प्रस्तुतिः</summary>

अहो शौर्येण सम्पन्नावुभौ चोग्रपराक्रमौ।  
अहो भीमबलो भीम एतस्य च कृतास्त्रता ॥ ३० ॥
</details>

<details><summary>मूलम्</summary>

अहो शौर्येण सम्पन्नावुभौ चोग्रपराक्रमौ।  
अहो भीमबलो भीम एतस्य च कृतास्त्रता ॥ ३० ॥
</details>

<details><summary>अनुवाद (हिन्दी)</summary>

‘भयंकर पराक्रम दिखानेवाले ये दोनों योद्धा अद्भुत शौर्यशाली हैं। अहो! भीमसेनका बल भयंकर है। इनका अस्त्रज्ञान अद्भुत है!॥३०॥
</details>

<details open><summary>विश्वास-प्रस्तुतिः</summary>

अहो वीर्यस्य सारत्वमहो सौष्ठवमेतयोः।  
स्थितावेतौ हि समरे कालान्तकयमोपमौ ॥ ३१ ॥
</details>

<details><summary>मूलम्</summary>

अहो वीर्यस्य सारत्वमहो सौष्ठवमेतयोः।  
स्थितावेतौ हि समरे कालान्तकयमोपमौ ॥ ३१ ॥
</details>

<details><summary>अनुवाद (हिन्दी)</summary>

‘अहो! इनके वीर्यकी सारता विलक्षण है। इन दोनोंका युद्धसौन्दर्य आश्चर्यजनक है। ये दोनों समरांगणमें कालान्तक एवं यमके समान जान पड़ते हैं॥३१॥
</details>

<details open><summary>विश्वास-प्रस्तुतिः</summary>

रुद्रौ द्वाविव सम्भूतौ यथा द्वाविव भास्करौ।  
यमौ वा पुरुषव्याघ्रौ घोररूपावुभौ रणे ॥ ३२ ॥
</details>

<details><summary>मूलम्</summary>

रुद्रौ द्वाविव सम्भूतौ यथा द्वाविव भास्करौ।  
यमौ वा पुरुषव्याघ्रौ घोररूपावुभौ रणे ॥ ३२ ॥
</details>

<details><summary>अनुवाद (हिन्दी)</summary>

‘ये भयंकर रूपधारी दोनों पुरुषसिंह रणभूमिमें दो रुद्र, दो सूर्य अथवा दो यमराजके समान प्रकट हुए हैं’॥३२॥
</details>

<details open><summary>विश्वास-प्रस्तुतिः</summary>

इति वाचः स्म श्रूयन्ते सिद्धानां वै मुहुर्मुहुः।  
सिंहनादश्च संजज्ञे समेतानां दिवौकसाम् ॥ ३३ ॥
</details>

<details><summary>मूलम्</summary>

इति वाचः स्म श्रूयन्ते सिद्धानां वै मुहुर्मुहुः।  
सिंहनादश्च संजज्ञे समेतानां दिवौकसाम् ॥ ३३ ॥
</details>

<details><summary>अनुवाद (हिन्दी)</summary>

इस प्रकार सिद्धोंकी बातें वहाँ बारंबार सुनायी देती थीं। आकाशमें एकत्र हुए देवताओंका सिंहनाद भी प्रकट हो रहा था॥३३॥
</details>

<details open><summary>विश्वास-प्रस्तुतिः</summary>

अद्भुतं चाप्यचिन्त्यं च दृष्ट्‌वा कर्म तयो रणे।  
सिद्धचारणसंघानां विस्मयः समपद्यत ॥ ३४ ॥
</details>

<details><summary>मूलम्</summary>

अद्भुतं चाप्यचिन्त्यं च दृष्ट्‌वा कर्म तयो रणे।  
सिद्धचारणसंघानां विस्मयः समपद्यत ॥ ३४ ॥
</details>

<details><summary>अनुवाद (हिन्दी)</summary>

रणभूमिमें उन दोनोंके अद्भुत एवं अचिन्त्य कर्मको देखकर सिद्धों और चारणोंके समूहोंको बड़ा विस्मय हो रहा था॥३४॥
</details>

<details open><summary>विश्वास-प्रस्तुतिः</summary>

प्रशंसन्ति तदा देवाः सिद्धाश्च परमर्षयः।  
साधु द्रौणे महाबाहो साधु भीमेति चाब्रुवन् ॥ ३५ ॥
</details>

<details><summary>मूलम्</summary>

प्रशंसन्ति तदा देवाः सिद्धाश्च परमर्षयः।  
साधु द्रौणे महाबाहो साधु भीमेति चाब्रुवन् ॥ ३५ ॥
</details>

<details><summary>अनुवाद (हिन्दी)</summary>

उस समय देवता, सिद्ध और महर्षिगण उन दोनोंकी प्रशंसा करते हुए कहने लगे—‘महाबाहु द्रोणकुमार! तुम्हें साधुवाद! भीमसेन! तुम्हारे लिये भी साधुवाद’॥३५॥
</details>

<details open><summary>विश्वास-प्रस्तुतिः</summary>

तौ शूरौ समरे राजन् परस्परकृतागसौ।  
परस्परमुदीक्षेतां क्रोधादुद्‌वृत्य चक्षुषी ॥ ३६ ॥
</details>

<details><summary>मूलम्</summary>

तौ शूरौ समरे राजन् परस्परकृतागसौ।  
परस्परमुदीक्षेतां क्रोधादुद्‌वृत्य चक्षुषी ॥ ३६ ॥
</details>

<details><summary>अनुवाद (हिन्दी)</summary>

राजन्! परस्पर अपराध करनेवाले वे दोनों शूरवीर समरांगणमें क्रोधसे आँखें फाड़-फाड़कर एक-दूसरेकी ओर देख रहे थे॥३६॥
</details>

<details open><summary>विश्वास-प्रस्तुतिः</summary>

क्रोधरक्तेक्षणौ तौ तु क्रोधात् प्रस्फुरिताधरौ।  
क्रोधात् संदष्टदशनौ तथैव दशनच्छदौ ॥ ३७ ॥
</details>

<details><summary>मूलम्</summary>

क्रोधरक्तेक्षणौ तौ तु क्रोधात् प्रस्फुरिताधरौ।  
क्रोधात् संदष्टदशनौ तथैव दशनच्छदौ ॥ ३७ ॥
</details>

<details><summary>अनुवाद (हिन्दी)</summary>

क्रोधसे उन दोनोंकी आँखें लाल हो गयी थीं। क्रोधसे उनके ओठ फड़क रहे थे और क्रोधसे ही वे ओठ चबाते एवं दाँत पीसते थे॥३७॥
</details>

<details open><summary>विश्वास-प्रस्तुतिः</summary>

अन्योन्यं छादयन्तौ स्म शरवृष्ट्या महारथौ।  
शराम्बुधारौ समरे शस्त्रविद्युत्प्रकाशिनौ ॥ ३८ ॥
</details>

<details><summary>मूलम्</summary>

अन्योन्यं छादयन्तौ स्म शरवृष्ट्या महारथौ।  
शराम्बुधारौ समरे शस्त्रविद्युत्प्रकाशिनौ ॥ ३८ ॥
</details>

<details><summary>अनुवाद (हिन्दी)</summary>

वे दोनों महारथी धनुषरूपी विद्युत्‌से प्रकाशित होनेवाले मेघके समान हो बाणरूपी जल धारण करते थे और समरांगणमें बाण-वर्षा करके एक-दूसरेको ढके देते थे॥३८॥
</details>

<details open><summary>विश्वास-प्रस्तुतिः</summary>

तावन्योन्यं ध्वजं विद्‌ध्वा सारथिं च महारणे।  
अन्योन्यस्य हयान् विद्‌ध्वा बिभिदाते परस्परम् ॥ ३९ ॥
</details>

<details><summary>मूलम्</summary>

तावन्योन्यं ध्वजं विद्‌ध्वा सारथिं च महारणे।  
अन्योन्यस्य हयान् विद्‌ध्वा बिभिदाते परस्परम् ॥ ३९ ॥
</details>

<details><summary>अनुवाद (हिन्दी)</summary>

वे उस महासमरमें परस्परके ध्वज, सारथि और घोड़ोंको बींधकर एक-दूसरेको क्षत-विक्षत कर रहे थे॥३९॥
</details>

<details open><summary>विश्वास-प्रस्तुतिः</summary>

ततः क्रुद्धौ महाराज बाणौ गृह्य महाहवे।  
उभौ चिक्षिपतुस्तूर्णमन्योन्यस्य वधैषिणौ ॥ ४० ॥
</details>

<details><summary>मूलम्</summary>

ततः क्रुद्धौ महाराज बाणौ गृह्य महाहवे।  
उभौ चिक्षिपतुस्तूर्णमन्योन्यस्य वधैषिणौ ॥ ४० ॥
</details>

<details><summary>अनुवाद (हिन्दी)</summary>

महाराज! तदनन्तर उस महासमरमें कुपित हो उन दोनोंने एक-दूसरेके वधकी इच्छासे तुरंत दो बाण लेकर चलाये॥४०॥
</details>

<details open><summary>विश्वास-प्रस्तुतिः</summary>

तौ सायकौ महाराज द्योतमानौ चमूमुखे।  
आजघ्नतुः समासाद्य वज्रवेगौ दुरासदौ ॥ ४१ ॥
</details>

<details><summary>मूलम्</summary>

तौ सायकौ महाराज द्योतमानौ चमूमुखे।  
आजघ्नतुः समासाद्य वज्रवेगौ दुरासदौ ॥ ४१ ॥
</details>

<details><summary>अनुवाद (हिन्दी)</summary>

राजेन्द्र! वे दोनों बाण सेनाके मुहानेपर चमक उठे। उन दोनोंका वेग वज्रके समान था। उन दुर्जय बाणोंने दोनोंके पास पहुँचकर उन्हें घायल कर दिया॥४१॥
</details>

<details open><summary>विश्वास-प्रस्तुतिः</summary>

तौ परस्परवेगाच्च शराभ्यां च भृशाहतौ।  
निपेततुर्महावीर्यै रथोपस्थे तयोस्तदा ॥ ४२ ॥
</details>

<details><summary>मूलम्</summary>

तौ परस्परवेगाच्च शराभ्यां च भृशाहतौ।  
निपेततुर्महावीर्यै रथोपस्थे तयोस्तदा ॥ ४२ ॥
</details>

<details><summary>अनुवाद (हिन्दी)</summary>

परस्परके वेगसे छूटे हुए उन बाणोंद्वारा अत्यन्त घायल हो वे महापराक्रमी वीर अपने-अपने रथकी बैठकमें तत्काल गिर पड़े॥४२॥
</details>

<details open><summary>विश्वास-प्रस्तुतिः</summary>

ततस्तु सारथिर्ज्ञात्वा द्रोणपुत्रमचेतनम् ।  
अपोवाह रणाद् राजन् सर्वसैन्यस्य पश्यतः ॥ ४३ ॥
</details>

<details><summary>मूलम्</summary>

ततस्तु सारथिर्ज्ञात्वा द्रोणपुत्रमचेतनम् ।  
अपोवाह रणाद् राजन् सर्वसैन्यस्य पश्यतः ॥ ४३ ॥
</details>

<details><summary>अनुवाद (हिन्दी)</summary>

राजन्! तत्पश्चात् सारथि द्रोणपुत्रको अचेत जानकर सारी सेनाके देखते-देखते उसे रणक्षेत्रसे बाहर हटा ले गया॥४३॥
</details>

<details open><summary>विश्वास-प्रस्तुतिः</summary>

तथैव पाण्डवं राजन् विह्वलन्तं मुहुर्मुहुः।  
अपोवाह रथेनाजौ सारथिः शत्रुतापनम् ॥ ४४ ॥
</details>

<details><summary>मूलम्</summary>

तथैव पाण्डवं राजन् विह्वलन्तं मुहुर्मुहुः।  
अपोवाह रथेनाजौ सारथिः शत्रुतापनम् ॥ ४४ ॥
</details>

<details><summary>अनुवाद (हिन्दी)</summary>

महाराज! इसी प्रकार बारंबार विह्वल होते हुए शत्रुतापन पाण्डुपुत्र भीमसेनको भी रथद्वारा उनका सारथि विशोक युद्धस्थलसे अन्यत्र हटा ले गया॥४४॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि अश्वत्थामभीमसेनयोर्युद्धे पञ्चदशोऽध्यायः ॥ १५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें अश्वत्थामा और भीमसेनका युद्धविषयक पन्द्रहवाँ अध्याय पूरा हुआ॥१५॥
</details>
