+++
title_full = "022 पाण्डव-सेनापर भयानक गजसेनाका आक्रमण, पाण्डवोंद्वारा पुण्ड्रकी पराजय तथा बंगराज और अंगराजका वध, गजसेनाका विनाश और पलायन"
title = "०२२"

+++

<details><summary>भागसूचना</summary>

द्वाविंशोऽध्यायः
</details>

<details><summary>सूचना (हिन्दी)</summary>

पाण्डव-सेनापर भयानक गजसेनाका आक्रमण, पाण्डवोंद्वारा पुण्ड्रकी पराजय तथा बंगराज और अंगराजका वध, गजसेनाका विनाश और पलायन
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

हस्तिभिस्तु महामात्रास्तव पुत्रेण चोदिताः।  
धृष्टद्युम्नं जिघांसन्तः क्रुद्धाः पार्षतमभ्ययुः ॥ १ ॥
</details>

<details><summary>मूलम्</summary>

हस्तिभिस्तु महामात्रास्तव पुत्रेण चोदिताः।  
धृष्टद्युम्नं जिघांसन्तः क्रुद्धाः पार्षतमभ्ययुः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! आपके पुत्र दुर्योधनकी आज्ञा पाकर बहुत-से महावत धृष्टद्युम्नको मार डालनेकी इच्छासे क्रोधपूर्वक हाथियोंके साथ आकर उनपर टूट पड़े॥
</details>

<details open><summary>विश्वास-प्रस्तुतिः</summary>

प्राच्याश्च दाक्षिणात्याश्च प्रवरा गजयोधिनः।  
अङ्गा वङ्गाश्च पुण्ड्राश्च मागधास्ताम्रलिप्तकाः ॥ २ ॥  
मेकलाः कोसला मद्रा दशार्णा निषधास्तथा।  
गजयुद्धेषु कुशलाः कलिङ्गैः सह भारत ॥ ३ ॥  
शरतोमरनाराचैर्वृष्टिमन्त इवाम्बुदाः ।  
सिषिचुस्ते ततः सर्वे पाञ्चालबलमाहवे ॥ ४ ॥
</details>

<details><summary>मूलम्</summary>

प्राच्याश्च दाक्षिणात्याश्च प्रवरा गजयोधिनः।  
अङ्गा वङ्गाश्च पुण्ड्राश्च मागधास्ताम्रलिप्तकाः ॥ २ ॥  
मेकलाः कोसला मद्रा दशार्णा निषधास्तथा।  
गजयुद्धेषु कुशलाः कलिङ्गैः सह भारत ॥ ३ ॥  
शरतोमरनाराचैर्वृष्टिमन्त इवाम्बुदाः ।  
सिषिचुस्ते ततः सर्वे पाञ्चालबलमाहवे ॥ ४ ॥
</details>

<details><summary>अनुवाद (हिन्दी)</summary>

भारत! पूर्व और दक्षिण दिशाके श्रेष्ठ गजयोद्धा तथा अंग, बंग, पुण्ड्र, मगध, ताम्रलिप्त, मेकल, कोसल, मद्र, दशार्ण तथा निषध देशोंके समस्त गजयुद्धनिपुण वीर कलिंगोंके साथ मिलकर वर्षा करनेवाले मेघोंके समान समरांगणमें पांचाल-सेनापर बाण, तोमर और नाराचोंकी वृष्टि करने लगे॥२—४॥
</details>

<details open><summary>विश्वास-प्रस्तुतिः</summary>

तान् सम्मिमर्दिषून् नागान् पार्ष्ण्यङ्‌गुष्ठाङ्‌कुशैर्भृशम्।  
चोदितान् पार्षतो बाणैर्नाराचैरभ्यवीवृषत् ॥ ५ ॥
</details>

<details><summary>मूलम्</summary>

तान् सम्मिमर्दिषून् नागान् पार्ष्ण्यङ्‌गुष्ठाङ्‌कुशैर्भृशम्।  
चोदितान् पार्षतो बाणैर्नाराचैरभ्यवीवृषत् ॥ ५ ॥
</details>

<details><summary>अनुवाद (हिन्दी)</summary>

वे नाग शत्रुओंकी सारी सेनाको कुचल डालनेकी इच्छा रखते थे और उन्हें पैरोंकी एड़ी, अँगूठों तथा अंकुशोंकी मारसे बारंबार आगे बढ़नेके लिये प्रेरित किया जा रहा था। यह देखकर द्रुपदकुमार धृष्टद्युम्नने उनपर नाराच नामक बाणोंकी वर्षा आरम्भ कर दी॥
</details>

<details open><summary>विश्वास-प्रस्तुतिः</summary>

एकैकं दशभिः षड्भिरष्टाभिरपि भारत।  
द्विरदानभिविव्याध क्षिप्तैर्गिरिनिभान् शरैः ॥ ६ ॥
</details>

<details><summary>मूलम्</summary>

एकैकं दशभिः षड्भिरष्टाभिरपि भारत।  
द्विरदानभिविव्याध क्षिप्तैर्गिरिनिभान् शरैः ॥ ६ ॥
</details>

<details><summary>अनुवाद (हिन्दी)</summary>

भरतनन्दन! धृष्टद्युम्नने उन पर्वताकार हुए हाथियोंमेंसे प्रत्येकको अपने चलाये हुए दस-दस, छः-छः और आठ-आठ बाणोंसे घायल कर दिया॥६॥
</details>

<details open><summary>विश्वास-प्रस्तुतिः</summary>

प्रच्छाद्यमानं द्विरदैर्मेघैरिव दिवाकरम् ।  
प्रययुः पाण्डुपञ्चाला नदन्तो निशितायुधाः ॥ ७ ॥
</details>

<details><summary>मूलम्</summary>

प्रच्छाद्यमानं द्विरदैर्मेघैरिव दिवाकरम् ।  
प्रययुः पाण्डुपञ्चाला नदन्तो निशितायुधाः ॥ ७ ॥
</details>

<details><summary>अनुवाद (हिन्दी)</summary>

उस समय मेघोंकी घटासे ढके हुए सूर्यके समान धृष्टद्युम्नको उन हााथियोंसे आच्छादित हुआ देख पाण्डव और पांचाल सैनिक तीखे आयुध लिये गर्जना करते हुए आगे बढ़े॥७॥
</details>

<details open><summary>विश्वास-प्रस्तुतिः</summary>

तान् नागानभिवर्षन्तो ज्यातन्त्रीतलनादितैः ।  
वीरनृत्यं प्रनृत्यन्तः शूरतालप्रचोदितैः ।  
नकुलः सहदेवश्च द्रौपदेयाः प्रभद्रकाः ॥ ८ ॥  
सात्यकिश्च शिखण्डी च चेकितानश्च वीर्यवान्।  
समन्तात् सिषिचुर्वीरा मेघास्तोयैरिवाचलान् ॥ ९ ॥
</details>

<details><summary>मूलम्</summary>

तान् नागानभिवर्षन्तो ज्यातन्त्रीतलनादितैः ।  
वीरनृत्यं प्रनृत्यन्तः शूरतालप्रचोदितैः ।  
नकुलः सहदेवश्च द्रौपदेयाः प्रभद्रकाः ॥ ८ ॥  
सात्यकिश्च शिखण्डी च चेकितानश्च वीर्यवान्।  
समन्तात् सिषिचुर्वीरा मेघास्तोयैरिवाचलान् ॥ ९ ॥
</details>

<details><summary>अनुवाद (हिन्दी)</summary>

वे प्रत्यंचारूपी वीणाके तारको झंकारते, शूरवीरोंके दिये हुए तालसे प्रेरणा लेते तथा वीरोचित नृत्य करते हुए उन हाथियोंपर बाणोंकी वर्षा कर रहे थे। नकुल, सहदेव, द्रौपदीके पाँचों पुत्र, प्रभद्रकगण, सात्यकि, शिखण्डी तथा पराक्रमी चेकितान—ये सभी वीर चारों ओरसे उन हाथियोंपर उसी प्रकार बाणोंकी वृष्टि करने लगे, जैसे बादल पर्वतोंपर पानी बरसाते हैं॥८-९॥
</details>

<details open><summary>विश्वास-प्रस्तुतिः</summary>

ते म्लेच्छैः प्रेषिता नागा नरानश्वान् रथानपि।  
हस्तैराक्षिप्य ममृदुः पद्भिश्चाप्यतिमन्यवः ॥ १० ॥
</details>

<details><summary>मूलम्</summary>

ते म्लेच्छैः प्रेषिता नागा नरानश्वान् रथानपि।  
हस्तैराक्षिप्य ममृदुः पद्भिश्चाप्यतिमन्यवः ॥ १० ॥
</details>

<details><summary>अनुवाद (हिन्दी)</summary>

म्लेच्छोंद्वारा आगे बढ़ाये हुए वे अत्यन्त क्रोधी गजराज मनुष्यों, घोड़ों और रथोंको अपनी सूँड़ोंसे उठाकर फेंक देते और उन्हें पैरोंसे मसल डालते थे॥१०॥
</details>

<details open><summary>विश्वास-प्रस्तुतिः</summary>

बिभिदुश्च विषाणाग्रैः समाक्षिप्य च चिक्षिपुः।  
विषाणलग्नाश्चाप्यन्ये परिपेतुर्विभीषणाः ॥ ११ ॥
</details>

<details><summary>मूलम्</summary>

बिभिदुश्च विषाणाग्रैः समाक्षिप्य च चिक्षिपुः।  
विषाणलग्नाश्चाप्यन्ये परिपेतुर्विभीषणाः ॥ ११ ॥
</details>

<details><summary>अनुवाद (हिन्दी)</summary>

कितनोंको अपने दाँतोंके अग्रभागसे विदीर्ण कर देते और बहुतोंको सूँड़ोंसे खींचकर दूर फेंक देते थे। कितने ही योद्धा उनके दाँतोंमें गुँथकर बड़ी भयानक अवस्थामें नीचे गिरते थे॥११॥
</details>

<details open><summary>विश्वास-प्रस्तुतिः</summary>

प्रमुखे वर्तमानं तु द्विपं वङ्गस्य सात्यकिः।  
नाराचेनोग्रवेगेन भित्त्वा मर्माण्यपातयत् ॥ १२ ॥
</details>

<details><summary>मूलम्</summary>

प्रमुखे वर्तमानं तु द्विपं वङ्गस्य सात्यकिः।  
नाराचेनोग्रवेगेन भित्त्वा मर्माण्यपातयत् ॥ १२ ॥
</details>

<details><summary>अनुवाद (हिन्दी)</summary>

इसी समय सात्यकिने अपने सामने उपस्थित हुए वंगराजके हाथीके मर्मस्थानोंको भयंकर वेगवाले नाराचसे विदीर्ण करके उसे धराशायी कर दिया॥१२॥
</details>

<details open><summary>विश्वास-प्रस्तुतिः</summary>

तस्यावर्जितकायस्य द्विरदादुत्पतिष्यतः ।  
नाराचेनाहनद् वक्षः सात्यकिः सोऽपतद् भुवि ॥ १३ ॥
</details>

<details><summary>मूलम्</summary>

तस्यावर्जितकायस्य द्विरदादुत्पतिष्यतः ।  
नाराचेनाहनद् वक्षः सात्यकिः सोऽपतद् भुवि ॥ १३ ॥
</details>

<details><summary>अनुवाद (हिन्दी)</summary>

वंगराज अपने शरीरको सिकोड़कर उस हाथीसे कूदना ही चाहता था कि सात्यकिने नाराचद्वारा उसकी छाती छेद डाली; अतः वह घायल होकर भूतलपर गिर पड़ा॥१३॥
</details>

<details open><summary>विश्वास-प्रस्तुतिः</summary>

पुण्ड्रस्यापततो नागं चलन्तमिव पर्वतम्।  
सहदेवः प्रयत्नास्तैर्नाराचैरहनत् त्रिभिः ॥ १४ ॥
</details>

<details><summary>मूलम्</summary>

पुण्ड्रस्यापततो नागं चलन्तमिव पर्वतम्।  
सहदेवः प्रयत्नास्तैर्नाराचैरहनत् त्रिभिः ॥ १४ ॥
</details>

<details><summary>अनुवाद (हिन्दी)</summary>

दूसरी ओर पुण्ड्रराज आक्रमण कर रहे थे। उनका हाथी चलते-फिरते पर्वतके समान जान पड़ता था। सहदेवने प्रयत्नपूर्वक चलाये हुए तीन नाराचोंद्वारा उसे घायल कर दिया॥१४॥
</details>

<details open><summary>विश्वास-प्रस्तुतिः</summary>

विपताकं वियन्तारं विवर्मध्वजजीवितम् ।  
तं कृत्वा द्विरदं भूयः सहदेवोऽङ्गमभ्ययात् ॥ १५ ॥
</details>

<details><summary>मूलम्</summary>

विपताकं वियन्तारं विवर्मध्वजजीवितम् ।  
तं कृत्वा द्विरदं भूयः सहदेवोऽङ्गमभ्ययात् ॥ १५ ॥
</details>

<details><summary>अनुवाद (हिन्दी)</summary>

इस प्रकार उस हाथीको पताका, महावत, कवच, ध्वज तथा प्राणोंसे हीन करके सहदेव पुनः अंगराजकी ओर बढ़े॥१५॥
</details>

<details open><summary>विश्वास-प्रस्तुतिः</summary>

सहदेवं तु नकुलो वारयित्वांगमार्दयत्।  
नाराचैर्यमदण्डाभैस्त्रिभिर्नागं शतेन तम् ॥ १६ ॥
</details>

<details><summary>मूलम्</summary>

सहदेवं तु नकुलो वारयित्वांगमार्दयत्।  
नाराचैर्यमदण्डाभैस्त्रिभिर्नागं शतेन तम् ॥ १६ ॥
</details>

<details><summary>अनुवाद (हिन्दी)</summary>

परंतु नकुलने सहदेवको रोककर स्वयं ही अंगराजको पीड़ित किया। उन्होंने यमदण्डके समान तीन भयानक नाराचोंद्वारा उनके हाथीको और सौ नाराचोंसे अंगराजको घायल कर दिया॥१६॥
</details>

<details open><summary>विश्वास-प्रस्तुतिः</summary>

दिवाकरकरप्रख्यानङ्गश्चिक्षेप तोमरान् ।  
नकुलाय शतान्यष्टौ त्रिधैकैकं तु सोऽच्छिनत् ॥ १७ ॥
</details>

<details><summary>मूलम्</summary>

दिवाकरकरप्रख्यानङ्गश्चिक्षेप तोमरान् ।  
नकुलाय शतान्यष्टौ त्रिधैकैकं तु सोऽच्छिनत् ॥ १७ ॥
</details>

<details><summary>अनुवाद (हिन्दी)</summary>

अंगराजने नकुलपर सूर्यकिरणोंके समान तेजस्वी आठ सौ तोमर चलाये; परंतु नकुलने उनमेंसे प्रत्येकके तीन-तीन टुकड़े कर डाले॥१७॥
</details>

<details open><summary>विश्वास-प्रस्तुतिः</summary>

तथार्धचन्द्रेण शिरस्तस्य चिच्छेद पाण्डवः।  
स पपात हतो म्लेच्छस्तेनैव सह दन्तिना ॥ १८ ॥
</details>

<details><summary>मूलम्</summary>

तथार्धचन्द्रेण शिरस्तस्य चिच्छेद पाण्डवः।  
स पपात हतो म्लेच्छस्तेनैव सह दन्तिना ॥ १८ ॥
</details>

<details><summary>अनुवाद (हिन्दी)</summary>

तत्पश्चात् पाण्डुकुमार नकुलने एक अर्धचन्द्रके द्वारा अंगराजका सिर काट लिया। इस प्रकार मारा गया म्लेच्छजातीय अंगराज अपने हाथीके साथ ही पृथ्वीपर गिर पड़ा॥१८॥
</details>

<details open><summary>विश्वास-प्रस्तुतिः</summary>

अथाङ्गपुत्रे निहते हस्तिशिक्षाविशारदे ।  
अङ्गाः क्रुद्धा महामात्रा नागैर्नकुलमभ्ययुः ॥ १९ ॥
</details>

<details><summary>मूलम्</summary>

अथाङ्गपुत्रे निहते हस्तिशिक्षाविशारदे ।  
अङ्गाः क्रुद्धा महामात्रा नागैर्नकुलमभ्ययुः ॥ १९ ॥
</details>

<details><summary>अनुवाद (हिन्दी)</summary>

गजशिक्षामें कुशल अंगराजके पुत्रके मारे जानेपर कुपित हुए अंगदेशीय महावतोंने हाथियोंद्वारा नकुलपर आक्रमण किया॥१९॥
</details>

<details open><summary>विश्वास-प्रस्तुतिः</summary>

चलत्पताकैः सुमुखैर्हेमकक्षातनुच्छदैः ।  
मिमर्दिषन्तस्त्वरिताः प्रदीप्तैरिव पर्वतैः ॥ २० ॥  
मेकलोत्कलकालिङ्गा निषधास्ताम्रलिप्तकाः ।  
शरतोमरवर्षाणि विमुञ्चन्तो जिघांसवः ॥ २१ ॥
</details>

<details><summary>मूलम्</summary>

चलत्पताकैः सुमुखैर्हेमकक्षातनुच्छदैः ।  
मिमर्दिषन्तस्त्वरिताः प्रदीप्तैरिव पर्वतैः ॥ २० ॥  
मेकलोत्कलकालिङ्गा निषधास्ताम्रलिप्तकाः ।  
शरतोमरवर्षाणि विमुञ्चन्तो जिघांसवः ॥ २१ ॥
</details>

<details><summary>अनुवाद (हिन्दी)</summary>

उन हाथियोंपर पताकाएँ फहरा रही थीं। उनके मुख बहुत सुन्दर थे। उनको कसनेके लिये बनी हुई रस्सी और कवच सुवर्णमय थे। वे प्रज्वलित पर्वतोंके समान जान पड़ते थे। उन हाथियोंके द्वारा नकुलको कुचलवा देनेकी इच्छा रखकर मेकल, उत्कल, कलिंग, निषध तथा ताम्रलिप्तदेशीय योद्धा बड़ी उतावलीके साथ बाणों और तोमरोंकी वर्षा कर रहे थे। वे सब-के-सब उन्हें मार डालनेको उतारू थे॥२०-२१॥
</details>

<details open><summary>विश्वास-प्रस्तुतिः</summary>

तैश्छाद्यमानं नकुलं दिवाकरमिवाम्बुदैः ।  
परिपेतुः सुसंरब्धाः पाण्डुपाञ्चालसोमकाः ॥ २२ ॥
</details>

<details><summary>मूलम्</summary>

तैश्छाद्यमानं नकुलं दिवाकरमिवाम्बुदैः ।  
परिपेतुः सुसंरब्धाः पाण्डुपाञ्चालसोमकाः ॥ २२ ॥
</details>

<details><summary>अनुवाद (हिन्दी)</summary>

बादलोंसे ढके हुए सूर्यके समान नकुलको उनके द्वारा आच्छादित होते देख क्रोधमें भरे हुए पाण्डव, पांचाल और सोमक योद्धा तुरंत उन म्लेच्छोंपर टूट पड़े॥२२॥
</details>

<details open><summary>विश्वास-प्रस्तुतिः</summary>

ततस्तदभवद् युद्धं रथिनां हस्तिभिः सह।  
सृजतां शरवर्षाणि तोमरांश्च सहस्रशः ॥ २३ ॥
</details>

<details><summary>मूलम्</summary>

ततस्तदभवद् युद्धं रथिनां हस्तिभिः सह।  
सृजतां शरवर्षाणि तोमरांश्च सहस्रशः ॥ २३ ॥
</details>

<details><summary>अनुवाद (हिन्दी)</summary>

तब उन रथियोंका हाथियोंके साथ युद्ध छिड़ गया। वे रथी वीर उनके ऊपर सहस्रों तोमरों और बाणोंकी वर्षा कर रहे थे॥२३॥
</details>

<details open><summary>विश्वास-प्रस्तुतिः</summary>

नागानां प्रास्फुटन् कुम्भा मर्माणि विविधानि च।  
दन्ताश्चैवातिविद्धानां नाराचैर्भूषणानि च ॥ २४ ॥
</details>

<details><summary>मूलम्</summary>

नागानां प्रास्फुटन् कुम्भा मर्माणि विविधानि च।  
दन्ताश्चैवातिविद्धानां नाराचैर्भूषणानि च ॥ २४ ॥
</details>

<details><summary>अनुवाद (हिन्दी)</summary>

नाराचोंसे अत्यन्त घायल हुए उन हाथियोंके कुम्भस्थल फूट गये, विभिन्न मर्मस्थान विदीर्ण हो गये तथा उनके दाँत और आभूषण कट गये॥२४॥
</details>

<details open><summary>विश्वास-प्रस्तुतिः</summary>

तेषामष्टौ महानागांश्चतुःषष्ट्‌या सुतेजनैः ।  
सहदेवो जघानाशु तेऽपतन् सह सादिभिः ॥ २५ ॥
</details>

<details><summary>मूलम्</summary>

तेषामष्टौ महानागांश्चतुःषष्ट्‌या सुतेजनैः ।  
सहदेवो जघानाशु तेऽपतन् सह सादिभिः ॥ २५ ॥
</details>

<details><summary>अनुवाद (हिन्दी)</summary>

सहदेवने उनमेंसे आठ महागजोंको चौंसठ पैने बाणोंसे शीघ्र मार डाला। वे सब-के-सब सवारोंके साथ धराशायी हो गये॥२५॥
</details>

<details open><summary>विश्वास-प्रस्तुतिः</summary>

अञ्जोगतिभिरायम्य प्रयत्नाद् धनुरुत्तमम् ।  
नाराचैरहनन्नागान् नकुलः कुलनन्दनः ॥ २६ ॥
</details>

<details><summary>मूलम्</summary>

अञ्जोगतिभिरायम्य प्रयत्नाद् धनुरुत्तमम् ।  
नाराचैरहनन्नागान् नकुलः कुलनन्दनः ॥ २६ ॥
</details>

<details><summary>अनुवाद (हिन्दी)</summary>

अपने कुलको आनन्दित करनेवाले नकुलने भी प्रयत्नपूर्वक उत्तम धनुषको खींचकर अनायास ही दूरतक जानेवाले नाराचोंद्वारा बहुत-से हाथियोंका वध कर डाला॥
</details>

<details open><summary>विश्वास-प्रस्तुतिः</summary>

ततः पाञ्चालशैनेयौ द्रौपदेयाः प्रभद्रकाः।  
शिखण्डी च महानागान् सिषिचुः शरवृष्टिभिः ॥ २७ ॥
</details>

<details><summary>मूलम्</summary>

ततः पाञ्चालशैनेयौ द्रौपदेयाः प्रभद्रकाः।  
शिखण्डी च महानागान् सिषिचुः शरवृष्टिभिः ॥ २७ ॥
</details>

<details><summary>अनुवाद (हिन्दी)</summary>

तदनन्तर धृष्टद्युम्न, सात्यकि, द्रौपदीके पुत्र, प्रभद्रकगण तथा शिखण्डीने भी उन महान् गजराजोंपर अपने बाणोंकी वर्षा की॥२७॥
</details>

<details open><summary>विश्वास-प्रस्तुतिः</summary>

ते पाण्डुयोधाम्बुधरैः शत्रुद्विरदपर्वताः ।  
बाणवर्षैर्हताः पेतुर्वज्रवर्षैरिवाचलाः ॥ २८ ॥
</details>

<details><summary>मूलम्</summary>

ते पाण्डुयोधाम्बुधरैः शत्रुद्विरदपर्वताः ।  
बाणवर्षैर्हताः पेतुर्वज्रवर्षैरिवाचलाः ॥ २८ ॥
</details>

<details><summary>अनुवाद (हिन्दी)</summary>

जैसे वज्रोंकी वर्षासे पर्वत ढह जाते हैं, उसी प्रकार पाण्डव-सैनिकरूपी बादलोंद्वारा की हुई बाणोंकी वृष्टिसे आहत हो शत्रुओंके हाथीरूपी पर्वत धराशायी हो गये॥
</details>

<details open><summary>विश्वास-प्रस्तुतिः</summary>

एवं हत्वा तव गजांस्ते पाण्डुरथकुञ्जराः।  
द्रुतां सेनामवैक्षन्त भिन्नकूलामिवापगाम् ॥ २९ ॥
</details>

<details><summary>मूलम्</summary>

एवं हत्वा तव गजांस्ते पाण्डुरथकुञ्जराः।  
द्रुतां सेनामवैक्षन्त भिन्नकूलामिवापगाम् ॥ २९ ॥
</details>

<details><summary>अनुवाद (हिन्दी)</summary>

इस प्रकार उन श्रेष्ठ पाण्डव महारथियोंने आपके हाथियोंका संहार करके देखा कि आपकी सेना किनारा तोड़कर बहनेवाली नदीके समान सब ओर भाग रही है॥
</details>

<details open><summary>विश्वास-प्रस्तुतिः</summary>

तां ते सेनां समालोड्‌य पाण्डुपुत्रस्य सैनिकाः।  
विक्षोभयित्वा च पुनः कर्णं समभिदुद्रुवुः ॥ ३० ॥
</details>

<details><summary>मूलम्</summary>

तां ते सेनां समालोड्‌य पाण्डुपुत्रस्य सैनिकाः।  
विक्षोभयित्वा च पुनः कर्णं समभिदुद्रुवुः ॥ ३० ॥
</details>

<details><summary>अनुवाद (हिन्दी)</summary>

पाण्डुपुत्र युधिष्ठिरके उन सैनिकोंने आपकी उस सेनाको मथकर उसमें हलचल पैदा करके पुनः कर्णपर धावा किया॥३०॥
</details>

<details><summary>मूलम् (समाप्तिः)</summary>

इति श्रीमहाभारते कर्णपर्वणि संकुलयुद्धे द्वाविंशोऽध्यायः ॥ २२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत कर्णपर्वमें संकुलयुद्धविषयक बाईसवाँ अध्याय पूरा हुआ॥२२॥
</details>
