+++
title_full = "089 विभिन्न नक्षत्रोंमें श्राद्ध करनेका फल"
title = "०८९ श्राद्धकल्पे"

+++

<details><summary>भागसूचना</summary>

एकोननवतितमोऽध्यायः
</details>

<details><summary>सूचना (हिन्दी)</summary>

विभिन्न नक्षत्रोंमें श्राद्ध करनेका फल
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

यमस्तु यानि श्राद्धानि प्रोवाच शशबिन्दवे।  
तानि मे शृणु काम्यानि नक्षत्रेषु पृथक् पृथक् ॥ १ ॥
</details>

<details><summary>मूलम्</summary>

यमस्तु यानि श्राद्धानि प्रोवाच शशबिन्दवे।  
तानि मे शृणु काम्यानि नक्षत्रेषु पृथक् पृथक् ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! यमने राजा शशबिन्दुको भिन्न-भिन्न नक्षत्रोंमें किये जानेवाले जो काम्य श्राद्ध बताये हैं; उनका वर्णन मुझसे सुनो॥१॥
</details>

<details open><summary>विश्वास-प्रस्तुतिः</summary>

श्राद्धं यः कृत्तिकायोगे कुर्वीत सततं नरः।  
अग्नीनाधाय सापत्यो यजेत विगतज्वरः ॥ २ ॥
</details>

<details><summary>मूलम्</summary>

श्राद्धं यः कृत्तिकायोगे कुर्वीत सततं नरः।  
अग्नीनाधाय सापत्यो यजेत विगतज्वरः ॥ २ ॥
</details>

<details><summary>अनुवाद (हिन्दी)</summary>

जो मनुष्य सदा कृत्तिका नक्षत्रके योगमें अग्निकी स्थापना करके पुत्रसहित श्राद्ध या पितरोंका यजन करता है, वह रोग और चिन्तासे रहित हो जाता है॥२॥
</details>

<details open><summary>विश्वास-प्रस्तुतिः</summary>

अपत्यकामो रोहिण्यां तेजस्कामो मृगोत्तमे।  
क्रूरकर्मा ददच्छ्राद्धमार्द्रायां मानवो भवेत् ॥ ३ ॥
</details>

<details><summary>मूलम्</summary>

अपत्यकामो रोहिण्यां तेजस्कामो मृगोत्तमे।  
क्रूरकर्मा ददच्छ्राद्धमार्द्रायां मानवो भवेत् ॥ ३ ॥
</details>

<details><summary>अनुवाद (हिन्दी)</summary>

संतानकी इच्छावाला पुरुष रोहिणीमें और तेजकी कामनावाला पुरुष मृगशिरा नक्षत्रमें श्राद्ध करे। आर्द्रा नक्षत्रमें श्राद्धका दान देनेवाला मनुष्य क्रूरकर्मा होता है (इसलिये आर्द्रा नक्षत्रमें श्राद्ध नहीं करना चाहिये)॥३॥
</details>

<details open><summary>विश्वास-प्रस्तुतिः</summary>

धनकामो भवेन्मर्त्यः कुर्वन् श्राद्धं पुनर्वसौ।  
पुष्टिकामोऽथ पुष्येण श्राद्धमीहेत मानवः ॥ ४ ॥
</details>

<details><summary>मूलम्</summary>

धनकामो भवेन्मर्त्यः कुर्वन् श्राद्धं पुनर्वसौ।  
पुष्टिकामोऽथ पुष्येण श्राद्धमीहेत मानवः ॥ ४ ॥
</details>

<details><summary>अनुवाद (हिन्दी)</summary>

धनकी इच्छावाले पुरुषको पुनर्वसु नक्षत्रमें श्राद्ध करना चाहिये। पुष्टिकी कामनावाला पुरुष पुष्यनक्षत्रमें श्राद्ध करे॥४॥
</details>

<details open><summary>विश्वास-प्रस्तुतिः</summary>

आश्लेषायां ददच्छ्राद्धं धीरान् पुत्रान् प्रजायते।  
ज्ञातीनां तु भवेच्छ्रेष्ठो मघासु श्राद्धमावपन् ॥ ५ ॥
</details>

<details><summary>मूलम्</summary>

आश्लेषायां ददच्छ्राद्धं धीरान् पुत्रान् प्रजायते।  
ज्ञातीनां तु भवेच्छ्रेष्ठो मघासु श्राद्धमावपन् ॥ ५ ॥
</details>

<details><summary>अनुवाद (हिन्दी)</summary>

आश्लेषामें श्राद्ध करनेवाला पुरुष धीर पुत्रोंको जन्म देता है। मघामें श्राद्ध एवं पिण्डदान करनेवाला मनुष्य अपने कुटुम्बी जनोंमें श्रेष्ठ होता है॥५॥
</details>

<details open><summary>विश्वास-प्रस्तुतिः</summary>

फल्गुनीषु ददच्छ्राद्धं सुभगः श्राद्धदो भवेत्।  
अपत्यभागुत्तरासु हस्तेन फलभाग् भवेत् ॥ ६ ॥
</details>

<details><summary>मूलम्</summary>

फल्गुनीषु ददच्छ्राद्धं सुभगः श्राद्धदो भवेत्।  
अपत्यभागुत्तरासु हस्तेन फलभाग् भवेत् ॥ ६ ॥
</details>

<details><summary>अनुवाद (हिन्दी)</summary>

पूर्वाफाल्गुनीमें श्राद्धका दान देनेवाला मानव सौभाग्यशाली होता है। उत्तराफाल्गुनीमें श्राद्ध करनेवाला संतानवान् और हस्तनक्षत्रमें श्राद्ध करनेवाला अभीष्ट फलका भागी होता है॥६॥
</details>

<details open><summary>विश्वास-प्रस्तुतिः</summary>

चित्रायां तु ददच्छ्राद्धं लभेद् रूपवतः सुतान्।  
स्वातियोगे पितॄनर्च्य वाणिज्यमुपजीवति ॥ ७ ॥
</details>

<details><summary>मूलम्</summary>

चित्रायां तु ददच्छ्राद्धं लभेद् रूपवतः सुतान्।  
स्वातियोगे पितॄनर्च्य वाणिज्यमुपजीवति ॥ ७ ॥
</details>

<details><summary>अनुवाद (हिन्दी)</summary>

चित्रामें श्राद्धका दान करनेवाले पुरुषको रूपवान् पुत्र प्राप्त होते हैं। स्वातीके योगमें पितरोंकी पूजा करनेवाला वाणिज्यसे जीवन-निर्वाह करता है॥७॥
</details>

<details open><summary>विश्वास-प्रस्तुतिः</summary>

बहुपुत्रो विशाखासु पुत्रमीहन् भवेन्नरः।  
अनुराधासु कुर्वाणो राजचक्रं प्रवर्तयेत् ॥ ८ ॥
</details>

<details><summary>मूलम्</summary>

बहुपुत्रो विशाखासु पुत्रमीहन् भवेन्नरः।  
अनुराधासु कुर्वाणो राजचक्रं प्रवर्तयेत् ॥ ८ ॥
</details>

<details><summary>अनुवाद (हिन्दी)</summary>

विशाखामें श्राद्ध करनेवाला मनुष्य यदि पुत्र चाहता हो तो बहुसंख्यक पुत्रोंसे सम्पन्न होता है। अनुराधामें श्राद्ध करनेवाला पुरुष दूसरे जन्ममें राजमण्डलका शासक होता है॥८॥
</details>

<details open><summary>विश्वास-प्रस्तुतिः</summary>

आधिपत्यं व्रजेन्मर्त्यो ज्येष्ठायामपवर्जयन् ।  
नरः कुरुकुलश्रेष्ठ ऋद्धो दमपुरःसरः ॥ ९ ॥
</details>

<details><summary>मूलम्</summary>

आधिपत्यं व्रजेन्मर्त्यो ज्येष्ठायामपवर्जयन् ।  
नरः कुरुकुलश्रेष्ठ ऋद्धो दमपुरःसरः ॥ ९ ॥
</details>

<details><summary>अनुवाद (हिन्दी)</summary>

कुरुकुलश्रेष्ठ! ज्येष्ठा नक्षत्रमें इन्द्रियसंयमपूर्वक पिण्डदान करनेवाला मनुष्य समृद्धिशाली होता है और प्रभुत्व प्राप्त करता है॥९॥
</details>

<details open><summary>विश्वास-प्रस्तुतिः</summary>

मूले त्वारोग्यमृच्छेत यशोऽऽषाढासु चोत्तमम्।  
उत्तरासु त्वषाढासु वीतशोकश्चरेन्महीम् ॥ १० ॥
</details>

<details><summary>मूलम्</summary>

मूले त्वारोग्यमृच्छेत यशोऽऽषाढासु चोत्तमम्।  
उत्तरासु त्वषाढासु वीतशोकश्चरेन्महीम् ॥ १० ॥
</details>

<details><summary>अनुवाद (हिन्दी)</summary>

मूलमें श्राद्ध करनेसे आरोग्यकी प्राप्ति होती है और पूर्वाषाढ़ामें उत्तम यशकी। उत्तराषाढ़ामें पितृयज्ञ करनेवाला पुरुष शोकशून्य होकर पृथ्वीपर विचरण करता है॥१०॥
</details>

<details open><summary>विश्वास-प्रस्तुतिः</summary>

श्राद्धं त्वभिजिता कुर्वन्‌ भिषक्‌सिद्धिमवाप्नुयात्।  
श्रवणेषु ददच्छ्राद्धं प्रेत्य गच्छेत् स सद्गतिम् ॥ ११ ॥
</details>

<details><summary>मूलम्</summary>

श्राद्धं त्वभिजिता कुर्वन्‌ भिषक्‌सिद्धिमवाप्नुयात्।  
श्रवणेषु ददच्छ्राद्धं प्रेत्य गच्छेत् स सद्गतिम् ॥ ११ ॥
</details>

<details><summary>अनुवाद (हिन्दी)</summary>

अभिजित् नक्षत्रमें श्राद्ध करनेवाला वैद्यविषयक सिद्धि पाता है। श्रवण नक्षत्रमें श्राद्धका दान देनेवाला मानव मृत्युके पश्चात् सद्‌गतिको प्राप्त होता है॥११॥
</details>

<details open><summary>विश्वास-प्रस्तुतिः</summary>

राज्यभागी धनिष्ठायां भवेत नियतं नरः।  
नक्षत्रे वारुणे कुर्वन् भिषक्सिद्धिमवाप्नुयात् ॥ १२ ॥
</details>

<details><summary>मूलम्</summary>

राज्यभागी धनिष्ठायां भवेत नियतं नरः।  
नक्षत्रे वारुणे कुर्वन् भिषक्सिद्धिमवाप्नुयात् ॥ १२ ॥
</details>

<details><summary>अनुवाद (हिन्दी)</summary>

धनिष्ठामें श्राद्ध करनेवाला मनुष्य नियमपूर्वक राज्यका भागी होता है। वारुण नक्षत्र-शतभिषामें श्राद्ध करनेवाला पुरुष वैद्यविषयक सिद्धिको पाता है॥१२॥
</details>

<details open><summary>विश्वास-प्रस्तुतिः</summary>

पूर्वप्रोष्ठपदाः कुर्वन् बहून् विन्दत्यजाविकान्।  
उत्तरासु प्रकुर्वाणो विन्दते गाः सहस्रशः ॥ १३ ॥
</details>

<details><summary>मूलम्</summary>

पूर्वप्रोष्ठपदाः कुर्वन् बहून् विन्दत्यजाविकान्।  
उत्तरासु प्रकुर्वाणो विन्दते गाः सहस्रशः ॥ १३ ॥
</details>

<details><summary>अनुवाद (हिन्दी)</summary>

पूर्वभाद्रपदामें श्राद्ध करनेवाला बहुत-से भेड़-बकरोंका लाभ लेता है और उत्तराभाद्रपदामें श्राद्ध करनेवाला सहस्रों गौएँ पाता है॥१३॥
</details>

<details open><summary>विश्वास-प्रस्तुतिः</summary>

बहुकुप्यकृतं वित्तं विन्दते रेवतीं श्रितः।  
अश्विनीष्वश्वान् विन्देत भरणीष्वायुरुत्तमम् ॥ १४ ॥
</details>

<details><summary>मूलम्</summary>

बहुकुप्यकृतं वित्तं विन्दते रेवतीं श्रितः।  
अश्विनीष्वश्वान् विन्देत भरणीष्वायुरुत्तमम् ॥ १४ ॥
</details>

<details><summary>अनुवाद (हिन्दी)</summary>

श्राद्धमें रेवतीका आश्रय लेनेवाला (अर्थात् रेवतीमें श्राद्ध करनेवाला) पुरुष सोने-चाँदीके सिवा अन्य नाना प्रकारके धन पाता है। अश्विनीमें श्राद्ध करनेसे घोड़ोंकी और भरणीमें श्राद्धका अनुष्ठान करनेसे उत्तम आयुकी प्राप्ति होती है॥१४॥
</details>

<details open><summary>विश्वास-प्रस्तुतिः</summary>

इमं श्राद्धविधिं श्रुत्वा शशबिन्दुस्तथाकरोत्।  
अक्लेशेनाजयच्चापि महीं सोऽनुशशास ह ॥ १५ ॥
</details>

<details><summary>मूलम्</summary>

इमं श्राद्धविधिं श्रुत्वा शशबिन्दुस्तथाकरोत्।  
अक्लेशेनाजयच्चापि महीं सोऽनुशशास ह ॥ १५ ॥
</details>

<details><summary>अनुवाद (हिन्दी)</summary>

इस श्राद्धविधिका श्रवण करके राजा शशबिन्दुने वही किया। उन्होंने बिना किसी क्लेशके ही पृथ्वीको जीता और उसका शासनसूत्र अपने हाथमें ले लिया॥१५॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि श्राद्धकल्पे एकोननवतितमोऽध्यायः ॥ ८९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें श्राद्धकल्पविषयक नवासीवाँ अध्याय पूरा हुआ॥८९॥
</details>
