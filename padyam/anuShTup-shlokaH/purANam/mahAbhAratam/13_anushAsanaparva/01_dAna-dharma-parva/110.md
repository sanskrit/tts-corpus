+++
title_full = "110 रूप-सौन्दर्य और लोकप्रियताकी प्राप्तिके लिये मार्गशीर्षमासमें चन्द्र-व्रत करनेका प्रतिपादन"
title = "११०"

+++

<details><summary>भागसूचना</summary>

दशाधिकशततमोऽध्यायः
</details>

<details><summary>सूचना (हिन्दी)</summary>

रूप-सौन्दर्य और लोकप्रियताकी प्राप्तिके लिये मार्गशीर्षमासमें चन्द्र-व्रत करनेका प्रतिपादन
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

शरतल्पगतं भीष्मं वृद्धं कुरुपितामहम्।  
उपगम्य महाप्राज्ञः पर्यमृच्छद् युधिष्ठिरः ॥ १ ॥
</details>

<details><summary>मूलम्</summary>

शरतल्पगतं भीष्मं वृद्धं कुरुपितामहम्।  
उपगम्य महाप्राज्ञः पर्यमृच्छद् युधिष्ठिरः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! महाज्ञानी युधिष्ठिरने बाणशय्यापर सोये हुए कुरुकुलके वृद्ध पितामह भीष्मजीके निकट जाकर इस प्रकार प्रश्न किया॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

अङ्गानां रूपसौभाग्यं प्रियं चैव कथं भवेत्।  
धर्मार्थकामसंयुक्तः सुखभागी कथं भवेत् ॥ २ ॥
</details>

<details><summary>मूलम्</summary>

अङ्गानां रूपसौभाग्यं प्रियं चैव कथं भवेत्।  
धर्मार्थकामसंयुक्तः सुखभागी कथं भवेत् ॥ २ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ पितामह! मनुष्यके अंगोंको सुन्दर रूपका सौभाग्य कैसे प्राप्त होता है? मनुष्यमें लोकप्रियता कैसे आती है? धर्म, अर्थ और कामसे युक्त पुरुष किस प्रकार सुखका भागी हो सकता है?॥२॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

मार्गशीर्षस्य मासस्य चन्द्रे मूलेन संयुते।  
पादौ मूलेन राजेन्द्र जङ्घायामथ रोहिणीम् ॥ ३ ॥
</details>

<details><summary>मूलम्</summary>

मार्गशीर्षस्य मासस्य चन्द्रे मूलेन संयुते।  
पादौ मूलेन राजेन्द्र जङ्घायामथ रोहिणीम् ॥ ३ ॥
</details>

<details><summary>अनुवाद (हिन्दी)</summary>

_भीष्मजीने कहा—_ राजेन्द्र! मार्गशीर्षमासके शुक्लपक्षकी प्रतिपदाको मूल नक्षत्रसे चन्द्रमाका योग होनेपर चन्द्रसम्बन्धी व्रत आरम्भ करे। चन्द्रमाके स्वरूपका इस प्रकार चिन्तन करना चाहिये। देवता-सहित मूलनक्षत्रके द्वारा उनके दोनों चरणोंकी भावना करे और पिण्डलियोंमें रोहिणीको स्थापित करे॥३॥
</details>

<details open><summary>विश्वास-प्रस्तुतिः</summary>

अश्विन्यां सक्थिनी चैव ऊरू चाषाढयोस्तथा।  
गुह्यं तु फाल्गुनी विद्यात् कृत्तिका कटिकास्तथा ॥ ४ ॥
</details>

<details><summary>मूलम्</summary>

अश्विन्यां सक्थिनी चैव ऊरू चाषाढयोस्तथा।  
गुह्यं तु फाल्गुनी विद्यात् कृत्तिका कटिकास्तथा ॥ ४ ॥
</details>

<details><summary>अनुवाद (हिन्दी)</summary>

जाँघोंमें अश्विनी नक्षत्र, ऊरुओंमें पूर्वाषाढ़ा और उत्तराषाढ़ा नक्षत्र, गुह्य भागमें पूर्वाफाल्गुनी और उत्तरा-फाल्गुनी नक्षत्र तथा कटिभागमें कृत्तिकाकी स्थिति समझे॥४॥
</details>

<details open><summary>विश्वास-प्रस्तुतिः</summary>

नाभिं भाद्रपदे विद्याद् रेवत्यामक्षिमण्डलम्।  
पृष्ठमेव धनिष्ठासु अनुराधोत्तरास्तथा ॥ ५ ॥
</details>

<details><summary>मूलम्</summary>

नाभिं भाद्रपदे विद्याद् रेवत्यामक्षिमण्डलम्।  
पृष्ठमेव धनिष्ठासु अनुराधोत्तरास्तथा ॥ ५ ॥
</details>

<details><summary>अनुवाद (हिन्दी)</summary>

नाभिमें पूर्वाभाद्रपदा और उत्तराभाद्रपदाको जाने, नेत्रमण्डलमें रेवती, पृष्ठभागमें धनिष्ठा, अनुराधा तथा उत्तराको स्थापित समझे॥५॥
</details>

<details open><summary>विश्वास-प्रस्तुतिः</summary>

बाहुभ्यां तु विशाखासु हस्तौ हस्तेन निर्दिशेत्।  
पुनर्वस्वङ्‌गुली राजन्नाश्लेषासु नखास्तथा ॥ ६ ॥
</details>

<details><summary>मूलम्</summary>

बाहुभ्यां तु विशाखासु हस्तौ हस्तेन निर्दिशेत्।  
पुनर्वस्वङ्‌गुली राजन्नाश्लेषासु नखास्तथा ॥ ६ ॥
</details>

<details><summary>अनुवाद (हिन्दी)</summary>

राजन्! दोनों भुजाओंमें विशाखाका, हाथोंमें हस्तका, अंगुलियोंमें पुनर्वसुका तथा नखोंमें आश्लेषाकी स्थापना करे॥६॥
</details>

<details open><summary>विश्वास-प्रस्तुतिः</summary>

ग्रीवां ज्येष्ठा च राजेन्द्र श्रवणेन तु कर्णयोः।  
मुखं पुष्येण दानेन दन्तोष्ठौ स्वातिरुच्यते ॥ ७ ॥
</details>

<details><summary>मूलम्</summary>

ग्रीवां ज्येष्ठा च राजेन्द्र श्रवणेन तु कर्णयोः।  
मुखं पुष्येण दानेन दन्तोष्ठौ स्वातिरुच्यते ॥ ७ ॥
</details>

<details><summary>अनुवाद (हिन्दी)</summary>

राजेन्द्र! ज्येष्ठा नक्षत्रसे ग्रीवाकी, श्रवणसे दोनों कानोंकी, पुष्य नक्षत्रकी स्थापनासे मुखकी तथा स्वाती नक्षत्रसे दाँतों और ओठोंकी भावना बतायी जाती है॥
</details>

<details open><summary>विश्वास-प्रस्तुतिः</summary>

हासं शतभिषां चैव मघां चैवाथ नासिकाम्।  
नेत्रे मृगशिरो विद्याल्ललाटे मित्रमेव तु ॥ ८ ॥
</details>

<details><summary>मूलम्</summary>

हासं शतभिषां चैव मघां चैवाथ नासिकाम्।  
नेत्रे मृगशिरो विद्याल्ललाटे मित्रमेव तु ॥ ८ ॥
</details>

<details><summary>अनुवाद (हिन्दी)</summary>

शतभिषाको हास, मघाको नासिका, मृगशिराको नेत्र और मित्र (अनुराधा) को ललाट समझे॥८॥
</details>

<details open><summary>विश्वास-प्रस्तुतिः</summary>

भरण्यां तु शिरो विद्यात् केशानार्द्रां नराधिप।  
समाप्ते तु घृतं दद्याद् ब्राह्मणे वेदपारगे ॥ ९ ॥
</details>

<details><summary>मूलम्</summary>

भरण्यां तु शिरो विद्यात् केशानार्द्रां नराधिप।  
समाप्ते तु घृतं दद्याद् ब्राह्मणे वेदपारगे ॥ ९ ॥
</details>

<details><summary>अनुवाद (हिन्दी)</summary>

नरेश्वर! भरणीको सिर और आर्द्राको चन्द्रमाके केश समझे। (इस प्रकार विभिन्न अंगोंमें नक्षत्रोंकी स्थापना करके तत्सम्बन्धी मन्त्रोंद्वारा उन-उन अंगोंकी पूजा एवं जप) होम आदि प्रतिदिन करे। पौर्णमासीको व्रत समाप्त होनेपर वेदोंके पारंगत विद्वान् ब्राह्मणको घृत दान करे॥९॥
</details>

<details open><summary>विश्वास-प्रस्तुतिः</summary>

सुभगो दर्शनीयश्च ज्ञानभाग्यथ जायते।  
जायते परिपूर्णाङ्गः पौर्णमास्येव चन्द्रमाः ॥ १० ॥
</details>

<details><summary>मूलम्</summary>

सुभगो दर्शनीयश्च ज्ञानभाग्यथ जायते।  
जायते परिपूर्णाङ्गः पौर्णमास्येव चन्द्रमाः ॥ १० ॥
</details>

<details><summary>अनुवाद (हिन्दी)</summary>

ऐसा करनेसे मनुष्य पूर्णिमाके चन्द्रमाकी भाँति परिपूर्णांग सौभाग्यशाली, दर्शनीय तथा ज्ञानका भागी होता है॥१०॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि दशाधिकशततमोऽध्यायः ॥ ११० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें एक सौ दसवाँ अध्याय पूरा हुआ॥११०॥
</details>
