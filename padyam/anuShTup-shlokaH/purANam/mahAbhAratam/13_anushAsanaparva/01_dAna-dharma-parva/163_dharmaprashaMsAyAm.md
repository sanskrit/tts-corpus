+++
title_full = "163 युधिष्ठिरका विद्या, बल और बुद्धिकी अपेक्षा भाग्यकी प्रधानता बताना और भीष्मजीद्वारा उसका उत्तर"
title = "१६३ धर्मप्रशंसायाम्"

+++

<details><summary>भागसूचना</summary>

त्रिषष्ट्यधिकशततमोऽध्यायः
</details>

<details><summary>सूचना (हिन्दी)</summary>

युधिष्ठिरका विद्या, बल और बुद्धिकी अपेक्षा भाग्यकी प्रधानता बताना और भीष्मजीद्वारा उसका उत्तर
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

नाभागधेयः प्राप्नोति धनं सुबलवानपि।  
भागधेयान्वितस्त्वर्थान् कृशो बालश्च विन्दति ॥ १ ॥
</details>

<details><summary>मूलम्</summary>

नाभागधेयः प्राप्नोति धनं सुबलवानपि।  
भागधेयान्वितस्त्वर्थान् कृशो बालश्च विन्दति ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने कहा—_ पितामह! भाग्यहीन मनुष्य बलवान् हो तो भी उसे धन नहीं मिलता और जो भाग्यवान् है, वह बालक एवं दुर्बल होनेपर भी बहुत-सा धन प्राप्त कर लेता है॥१॥
</details>

<details open><summary>विश्वास-प्रस्तुतिः</summary>

नालाभकाले लभते प्रयत्नेऽपि कृते सति।  
लाभकालेऽप्रयत्नेन लभते विपुलं धनम् ॥ २ ॥
</details>

<details><summary>मूलम्</summary>

नालाभकाले लभते प्रयत्नेऽपि कृते सति।  
लाभकालेऽप्रयत्नेन लभते विपुलं धनम् ॥ २ ॥
</details>

<details><summary>अनुवाद (हिन्दी)</summary>

जबतक धनकी प्राप्तिका समय नहीं आता तबतक विशेष यत्न करनेपर भी कुछ हाथ नहीं लगता; किंतु लाभका समय आनेपर मनुष्य बिना यत्नके भी बहुत बड़ी सम्पत्ति पा लेता है॥२॥
</details>

<details open><summary>विश्वास-प्रस्तुतिः</summary>

कृतयत्नाफलाश्चैव दृश्यन्ते शतशो नराः।  
अयत्नेनैधमानाश्च दृश्यन्ते बहवो जनाः ॥ ३ ॥
</details>

<details><summary>मूलम्</summary>

कृतयत्नाफलाश्चैव दृश्यन्ते शतशो नराः।  
अयत्नेनैधमानाश्च दृश्यन्ते बहवो जनाः ॥ ३ ॥
</details>

<details><summary>अनुवाद (हिन्दी)</summary>

ऐसे सैकड़ों मनुष्य देखे जाते हैं, जो धनकी प्राप्तिके लिये यत्न करनेपर भी सफल न हो सके और बहुत-से ऐसे मनुष्य भी दृष्टिगोचर होते हैं, जिनका धन बिना यत्नके ही दिनों-दिन बढ़ रहा है॥३॥
</details>

<details open><summary>विश्वास-प्रस्तुतिः</summary>

यदि यत्नो भवेन्मर्त्यः स सर्वं फलमाप्नुयात्।  
नालभ्यं चोपलभ्येत नृणां भरतसत्तम ॥ ४ ॥
</details>

<details><summary>मूलम्</summary>

यदि यत्नो भवेन्मर्त्यः स सर्वं फलमाप्नुयात्।  
नालभ्यं चोपलभ्येत नृणां भरतसत्तम ॥ ४ ॥
</details>

<details><summary>अनुवाद (हिन्दी)</summary>

भरतभूषण! यदि प्रयत्न करनेपर सफलता मिलनी अनिवार्य होती तो मनुष्य सारा फल प्राप्त कर लेता; किंतु जो वस्तु प्रारब्धवश मनुष्यके लिये अलभ्य है, वह उद्योग करनेपर भी नहीं मिल सकती॥४॥
</details>

<details open><summary>विश्वास-प्रस्तुतिः</summary>

प्रयत्नं कृतवन्तोऽपि दृश्यन्ते ह्यफला नराः।  
मार्गत्यायशतैरर्थानमार्गश्चापरः सुखी ॥ ५ ॥
</details>

<details><summary>मूलम्</summary>

प्रयत्नं कृतवन्तोऽपि दृश्यन्ते ह्यफला नराः।  
मार्गत्यायशतैरर्थानमार्गश्चापरः सुखी ॥ ५ ॥
</details>

<details><summary>अनुवाद (हिन्दी)</summary>

प्रयत्न करनेवाले मनुष्य भी असफल देखे जाते हैं। कोई सैकड़ों उपाय करके धनकी खोज करता रहता है और कोई कुमार्गपर ही चलकर धनकी दृष्टिसे सुखी दिखायी देता है॥५॥
</details>

<details open><summary>विश्वास-प्रस्तुतिः</summary>

अकार्यमसकृत् कृत्वा दृश्यन्ते ह्यधना नराः।  
धनयुक्ताः स्वकर्मस्था दृश्यन्ते चापरेऽधनाः ॥ ६ ॥
</details>

<details><summary>मूलम्</summary>

अकार्यमसकृत् कृत्वा दृश्यन्ते ह्यधना नराः।  
धनयुक्ताः स्वकर्मस्था दृश्यन्ते चापरेऽधनाः ॥ ६ ॥
</details>

<details><summary>अनुवाद (हिन्दी)</summary>

कितने ही मनुष्य अनेक बार कुकर्म करके भी निर्धन ही देखे जाते हैं। कितने ही अपने धर्मानुकूल कर्तव्यका पालन करके धनवान् हो जाते और कोई निर्धन ही रह जाते हैं॥६॥
</details>

<details open><summary>विश्वास-प्रस्तुतिः</summary>

अधीत्य नीतिशास्त्राणि नीतियुक्तो न दृश्यते।  
अनभिज्ञश्च साचिव्यं गमितः केन हेतुना ॥ ७ ॥
</details>

<details><summary>मूलम्</summary>

अधीत्य नीतिशास्त्राणि नीतियुक्तो न दृश्यते।  
अनभिज्ञश्च साचिव्यं गमितः केन हेतुना ॥ ७ ॥
</details>

<details><summary>अनुवाद (हिन्दी)</summary>

कोई मनुष्य नीतिशास्त्रका अध्ययन करके भी नीतियुक्त नहीं देखा जाता और कोई नीतिसे अनभिज्ञ होनेपर भी मन्त्रीके पदपर पहुँच जाता है। इसका क्या कारण है?॥७॥
</details>

<details open><summary>विश्वास-प्रस्तुतिः</summary>

विद्यायुक्तो ह्यविद्यश्च धनवान् दुर्मतिस्तथा।  
यदि विद्यामुपाश्रित्य नरः सुखमवाप्नुयात् ॥ ८ ॥  
न विद्वान् विद्यया हीनं वृत्त्यर्थमुपसंश्रयेत्।
</details>

<details><summary>मूलम्</summary>

विद्यायुक्तो ह्यविद्यश्च धनवान् दुर्मतिस्तथा।  
यदि विद्यामुपाश्रित्य नरः सुखमवाप्नुयात् ॥ ८ ॥  
न विद्वान् विद्यया हीनं वृत्त्यर्थमुपसंश्रयेत्।
</details>

<details><summary>अनुवाद (हिन्दी)</summary>

कभी-कभी विद्वान् और मूर्ख दोनों एक-जैसे धनी दिखायी देते हैं। कभी खोटी बुद्धिवाले मनुष्य तो धनवान् हो जाते हैं (और अच्छी बुद्धि रखनेवाले मनुष्यको थोड़ा-सा धन भी नहीं मिलता)। यदि विद्या पढ़कर मनुष्य अवश्य ही सुख पा लेता तो विद्वान्‌को जीविकाके लिये किसी मूर्ख धनीका आश्रय नहीं लेना पड़ता॥८॥
</details>

<details open><summary>विश्वास-प्रस्तुतिः</summary>

यथा पिपासां जयति पुरुषः प्राप्य वै जलम् ॥ ९ ॥  
इष्टार्थो विद्यया ह्येव न विद्यां प्रजहेन्नरः।
</details>

<details><summary>मूलम्</summary>

यथा पिपासां जयति पुरुषः प्राप्य वै जलम् ॥ ९ ॥  
इष्टार्थो विद्यया ह्येव न विद्यां प्रजहेन्नरः।
</details>

<details><summary>अनुवाद (हिन्दी)</summary>

जिस प्रकार पानी पीनेसे मनुष्यकी प्यास अवश्य बुझ जाती है, उसी प्रकार यदि विद्यासे अभीष्ट वस्तुकी सिद्धि अनिवार्य होती तो कोई भी मनुष्य विद्याकी उपेक्षा नहीं करता॥९॥
</details>

<details open><summary>विश्वास-प्रस्तुतिः</summary>

नाप्राप्तकालो म्रियते विद्धः शरशतैरपि।  
तृणाग्रेणापि संस्पृष्टः प्राप्तकालो न जीवति ॥ १० ॥
</details>

<details><summary>मूलम्</summary>

नाप्राप्तकालो म्रियते विद्धः शरशतैरपि।  
तृणाग्रेणापि संस्पृष्टः प्राप्तकालो न जीवति ॥ १० ॥
</details>

<details><summary>अनुवाद (हिन्दी)</summary>

जिसकी मृत्युका समय नहीं आया है, वह सैकड़ों बाणोंसे बिंधकर भी नहीं मरता; परंतु जिसका काल आ पहुँचा है, वह तिनकेके अग्रभागसे छू जानेपर भी प्राणोंका परित्याग कर देता है॥१०॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

ईहमानः समारम्भान् यदि नासादयेद् धनम्।  
उग्रं तपः समारोहेन्न ह्यनुप्तं प्ररोहति ॥ ११ ॥
</details>

<details><summary>मूलम्</summary>

ईहमानः समारम्भान् यदि नासादयेद् धनम्।  
उग्रं तपः समारोहेन्न ह्यनुप्तं प्ररोहति ॥ ११ ॥
</details>

<details><summary>अनुवाद (हिन्दी)</summary>

_भीष्मजीने कहा—_ बेटा! यदि नाना प्रकारकी चेष्टा तथा अनेक उद्योग करनेपर भी मनुष्य धन न पा सके तो उसे उग्र तपस्या करनी चाहिये; क्योंकि बीज बोये बिना अंकुर नहीं पैदा होता॥११॥
</details>

<details open><summary>विश्वास-प्रस्तुतिः</summary>

दानेन भोगी भवति मेधावी वृद्धसेवया।  
अहिंसया च दीर्घायुरिति प्राहुर्मनीषिणः ॥ १२ ॥
</details>

<details><summary>मूलम्</summary>

दानेन भोगी भवति मेधावी वृद्धसेवया।  
अहिंसया च दीर्घायुरिति प्राहुर्मनीषिणः ॥ १२ ॥
</details>

<details><summary>अनुवाद (हिन्दी)</summary>

मनीषी पुरुष कहते हैं कि मनुष्य दान देनेसे उपभोगकी सामग्री पाता है। बड़े-बूढ़ोंकी सेवासे उसको उत्तम बुद्धि प्राप्त होती है और अहिंसा धर्मके पालनसे वह दीर्घजीवी होता है॥१२॥
</details>

<details open><summary>विश्वास-प्रस्तुतिः</summary>

तस्माद् दद्यान्न याचेत पूजयेद् धार्मिकानपि।  
सुभाषी प्रियकृच्छान्तः सर्वसत्त्वाविहिंसकः ॥ १३ ॥
</details>

<details><summary>मूलम्</summary>

तस्माद् दद्यान्न याचेत पूजयेद् धार्मिकानपि।  
सुभाषी प्रियकृच्छान्तः सर्वसत्त्वाविहिंसकः ॥ १३ ॥
</details>

<details><summary>अनुवाद (हिन्दी)</summary>

इसलिये स्वयं दान दे, दूसरोंसे याचना न करे, धर्मात्मा पुरुषोंकी पूजा करे, उत्तम वचन बोले, सबका भला करे, शान्तभावसे रहे और किसी भी प्राणीकी हिंसा न करे॥१३॥
</details>

<details open><summary>विश्वास-प्रस्तुतिः</summary>

यदा प्रमाणं प्रसवः स्वभावश्च सुखासुखे।  
दंशकीटपिपीलानां स्थिरो भव युधिष्ठिर ॥ १४ ॥
</details>

<details><summary>मूलम्</summary>

यदा प्रमाणं प्रसवः स्वभावश्च सुखासुखे।  
दंशकीटपिपीलानां स्थिरो भव युधिष्ठिर ॥ १४ ॥
</details>

<details><summary>अनुवाद (हिन्दी)</summary>

युधिष्ठिर! डाँस, कीड़े और चींटी आदि जीवोंको उन-उन योनियोंमें उत्पन्न करके उन्हें सुख-दुःखकी प्राप्ति करानेमें उनका अपने किये हुए कर्मानुसार बना हुआ स्वभाव ही कारण है। यह सोचकर स्थिर हो जाओ॥१४॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि धर्मप्रशंसायां त्रिषष्ट्यधिकशततमोऽध्यायः ॥ १६३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें धर्मकी प्रशंसाविषयक एक सौ तिरसठवाँ अध्याय पूरा हुआ॥१६३॥
</details>
