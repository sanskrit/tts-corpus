+++
title_full = "064 विभिन्न नक्षत्रोंके योगमें भिन्न-भिन्न वस्तुओंके दानका माहात्म्य"
title = "०६४ नक्षत्रयोगदानम्"

+++

<details><summary>भागसूचना</summary>

चतुःषष्टितमोऽध्यायः
</details>

<details><summary>सूचना (हिन्दी)</summary>

विभिन्न नक्षत्रोंके योगमें भिन्न-भिन्न वस्तुओंके दानका माहात्म्य
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

श्रुतं मे भवतो वाक्यमन्नदानस्य यो विधिः।  
नक्षत्रयोगस्येदानीं दानकल्पं ब्रवीहि मे ॥ १ ॥
</details>

<details><summary>मूलम्</summary>

श्रुतं मे भवतो वाक्यमन्नदानस्य यो विधिः।  
नक्षत्रयोगस्येदानीं दानकल्पं ब्रवीहि मे ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ पितामह! मैंने आपका उपदेश सुना। अन्नदानका जो विधान है, वह ज्ञात हुआ। अब मुझे यह बताइये कि किस नक्षत्रका योग प्राप्त होनेपर किस-किस वस्तुका दान करना उत्तम है॥१॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
देवक्याश्चैव संवादं महर्षेर्नारदस्य च ॥ २ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
देवक्याश्चैव संवादं महर्षेर्नारदस्य च ॥ २ ॥
</details>

<details><summary>अनुवाद (हिन्दी)</summary>

_भीष्मजीने कहा—_ युधिष्ठिर! इस विषयमें जानकार मनुष्य देवकी देवी और महर्षि नारदके संवादरूप प्राचीन इतिहासका उदाहरण दिया करते हैं॥२॥
</details>

<details open><summary>विश्वास-प्रस्तुतिः</summary>

द्वारकामनुसम्प्राप्तं नारदं देवदर्शनम् ।  
पप्रच्छेदं वचः प्रश्नं देवकी धर्मदर्शनम् ॥ ३ ॥
</details>

<details><summary>मूलम्</summary>

द्वारकामनुसम्प्राप्तं नारदं देवदर्शनम् ।  
पप्रच्छेदं वचः प्रश्नं देवकी धर्मदर्शनम् ॥ ३ ॥
</details>

<details><summary>अनुवाद (हिन्दी)</summary>

एक समयकी बात है, धर्मदर्शी देवर्षि नारदजी द्वारकामें आये थे। उस समय वहाँ देवकी देवीने उनके सामने यही प्रश्न उपस्थित किया॥३॥
</details>

<details open><summary>विश्वास-प्रस्तुतिः</summary>

तस्याः सम्पृच्छमानाया देवर्षिर्नारदस्ततः ।  
आचष्ट विधिवत् सर्वं तच्छृणुष्व विशाम्पते ॥ ४ ॥
</details>

<details><summary>मूलम्</summary>

तस्याः सम्पृच्छमानाया देवर्षिर्नारदस्ततः ।  
आचष्ट विधिवत् सर्वं तच्छृणुष्व विशाम्पते ॥ ४ ॥
</details>

<details><summary>अनुवाद (हिन्दी)</summary>

प्रजानाथ! देवकीके इस प्रकार पूछनेपर देवर्षि नारदने उस समय विधिपूर्वक सब बातें बतायीं। वे ही बातें मैं तुमसे कहता हूँ, सुनो॥४॥
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

कृत्तिकासु महाभागे पायसेन ससर्पिषा।  
संतर्प्य ब्राह्मणान् साधूल्ँलोकानाप्नोत्यनुत्तमान् ॥ ५ ॥
</details>

<details><summary>मूलम्</summary>

कृत्तिकासु महाभागे पायसेन ससर्पिषा।  
संतर्प्य ब्राह्मणान् साधूल्ँलोकानाप्नोत्यनुत्तमान् ॥ ५ ॥
</details>

<details><summary>अनुवाद (हिन्दी)</summary>

_नारदजीने कहा—_ महाभागे! कृत्तिका नक्षत्र आनेपर मनुष्य घृतयुक्त खीरके द्वारा श्रेष्ठ ब्राह्मणोंको तृप्त करे। इससे वह सर्वोत्तम लोकोंको प्राप्त होता है॥
</details>

<details open><summary>विश्वास-प्रस्तुतिः</summary>

रोहिण्यां प्रसृतैर्मार्गैर्मांसैरन्नेन सर्पिषा ।  
पयोऽन्नपानं दातव्यमनृणार्थं द्विजातये ॥ ६ ॥
</details>

<details><summary>मूलम्</summary>

रोहिण्यां प्रसृतैर्मार्गैर्मांसैरन्नेन सर्पिषा ।  
पयोऽन्नपानं दातव्यमनृणार्थं द्विजातये ॥ ६ ॥
</details>

<details><summary>अनुवाद (हिन्दी)</summary>

रोहिणी नक्षत्रमें पके हुए फलके गूदे, अन्न, घी, दूध तथा पीनेयोग्य पदार्थ ब्राह्मणको दान करने चाहिये। इससे उनके ऋणसे छुटकारा मिलता है॥६॥
</details>

<details open><summary>विश्वास-प्रस्तुतिः</summary>

दोग्ध्रीं दत्त्वा सवत्सां तु नक्षत्रे सोमदैवते।  
गच्छन्ति मानुषाल्लोकात् सर्वलोकमनुत्तमम् ॥ ७ ॥
</details>

<details><summary>मूलम्</summary>

दोग्ध्रीं दत्त्वा सवत्सां तु नक्षत्रे सोमदैवते।  
गच्छन्ति मानुषाल्लोकात् सर्वलोकमनुत्तमम् ॥ ७ ॥
</details>

<details><summary>अनुवाद (हिन्दी)</summary>

मृगशिरा नक्षत्रमें दूध देनेवाली गौका बछड़ेसहित दान करके दाता मृत्युके पश्चात् इस लोकसे सर्वोत्तम स्वर्गलोकमें जाते हैं॥७॥
</details>

<details open><summary>विश्वास-प्रस्तुतिः</summary>

आर्द्रायां कृसरं दत्त्वा तिलमिश्रमुपोषितः।  
नरस्तरति दुर्गाणि क्षुरधारांश्च पर्वतान् ॥ ८ ॥
</details>

<details><summary>मूलम्</summary>

आर्द्रायां कृसरं दत्त्वा तिलमिश्रमुपोषितः।  
नरस्तरति दुर्गाणि क्षुरधारांश्च पर्वतान् ॥ ८ ॥
</details>

<details><summary>अनुवाद (हिन्दी)</summary>

आर्द्रा नक्षत्रमें उपवासपूर्वक तिलमिश्रित खिचड़ी दान करनेवाला मनुष्य बड़े-बड़े दुर्गम संकटोंसे तथा क्षुरकी-सी धारवाले पर्वतोंसे भी पार हो जाता है॥८॥
</details>

<details open><summary>विश्वास-प्रस्तुतिः</summary>

पूपान् पुनर्वसौ दत्त्वा तथैवान्नानि शोभने।  
यशस्वी रूपसम्पन्नो बह्वन्नो जायते कुले ॥ ९ ॥
</details>

<details><summary>मूलम्</summary>

पूपान् पुनर्वसौ दत्त्वा तथैवान्नानि शोभने।  
यशस्वी रूपसम्पन्नो बह्वन्नो जायते कुले ॥ ९ ॥
</details>

<details><summary>अनुवाद (हिन्दी)</summary>

शोभने! पुनर्वसु नक्षत्रमें पूआ और अन्न-दान करके मनुष्य उत्तम कुलमें जन्म लेता है, तथा वहाँ यशस्वी, रूपवान् एवं प्रचुर अन्नसे सम्पन्न होता है॥
</details>

<details open><summary>विश्वास-प्रस्तुतिः</summary>

पुष्येण कनकं दत्त्वा कृतं वाकृतमेव च।  
अनालोकेषु लोकेषु सोमवत् स विराजते ॥ १० ॥
</details>

<details><summary>मूलम्</summary>

पुष्येण कनकं दत्त्वा कृतं वाकृतमेव च।  
अनालोकेषु लोकेषु सोमवत् स विराजते ॥ १० ॥
</details>

<details><summary>अनुवाद (हिन्दी)</summary>

पुष्य नक्षत्रमें सोनेका आभूषण अथवा केवल सोना ही दान करनेसे दाता प्रकाशशून्य लोकोंमें भी चन्द्रमाके समान प्रकाशित होता है॥१०॥
</details>

<details open><summary>विश्वास-प्रस्तुतिः</summary>

आश्लेषायां तु यो रूप्यमृषभं वा प्रयच्छति।  
स सर्वभयनिर्मुक्तः सम्भवानधितिष्ठति ॥ ११ ॥
</details>

<details><summary>मूलम्</summary>

आश्लेषायां तु यो रूप्यमृषभं वा प्रयच्छति।  
स सर्वभयनिर्मुक्तः सम्भवानधितिष्ठति ॥ ११ ॥
</details>

<details><summary>अनुवाद (हिन्दी)</summary>

जो आश्लेषा नक्षत्रमें चाँदी अथवा बैल दान करता है, वह इस जन्ममें सब प्रकारके भयसे मुक्त हो दूसरे जन्ममें उत्तम कुलमें जन्म लेता है॥११॥
</details>

<details open><summary>विश्वास-प्रस्तुतिः</summary>

मघासु तिलपूर्णानि वर्धमानानि मानवः।  
प्रदाय पुत्रपशुमानिह प्रेत्य च मोदते ॥ १२ ॥
</details>

<details><summary>मूलम्</summary>

मघासु तिलपूर्णानि वर्धमानानि मानवः।  
प्रदाय पुत्रपशुमानिह प्रेत्य च मोदते ॥ १२ ॥
</details>

<details><summary>अनुवाद (हिन्दी)</summary>

जो मनुष्य मघा नक्षत्रमें तिलसे भरे हुए वर्धमान पात्रोंका दान करता है, वह इहलोकमें पुत्रों और पशुओंसे सम्पन्न हो परलोकमें भी आनन्दका भागी होता है॥१२॥
</details>

<details open><summary>विश्वास-प्रस्तुतिः</summary>

फल्गुनीपूर्वसमये ब्राह्मणानामुपोषितः ।  
भक्ष्यान्‌ फाणितसंयुक्तान्‌ दत्त्वा सौभाग्यमृच्छति ॥ १३ ॥
</details>

<details><summary>मूलम्</summary>

फल्गुनीपूर्वसमये ब्राह्मणानामुपोषितः ।  
भक्ष्यान्‌ फाणितसंयुक्तान्‌ दत्त्वा सौभाग्यमृच्छति ॥ १३ ॥
</details>

<details><summary>अनुवाद (हिन्दी)</summary>

पूर्वाफाल्गुनी नक्षत्रमें उपवास करके जो मनुष्य ब्राह्मणोंको मक्खनमिश्रित भक्ष्य पदार्थ देता है, वह सौभाग्यशाली होता है॥१३॥
</details>

<details open><summary>विश्वास-प्रस्तुतिः</summary>

घृतक्षीरसमायुक्तं विधिवत् षष्टिकौदनम् ।  
उत्तराविषये दत्त्वा स्वर्गलोके महीयते ॥ १४ ॥
</details>

<details><summary>मूलम्</summary>

घृतक्षीरसमायुक्तं विधिवत् षष्टिकौदनम् ।  
उत्तराविषये दत्त्वा स्वर्गलोके महीयते ॥ १४ ॥
</details>

<details><summary>अनुवाद (हिन्दी)</summary>

उत्तराफाल्गुनी नक्षत्रमें विधिपूर्वक घृत और दुग्धसे युक्त साठीके चावलके भातका दान करनेसे मनुष्य स्वर्गलोकमें सम्मानित होता है॥१४॥
</details>

<details open><summary>विश्वास-प्रस्तुतिः</summary>

यद् यत् प्रदीयते दानमुत्तराविषये नरैः।  
महाफलमनन्तं तद् भवतीति विनिश्चयः ॥ १५ ॥
</details>

<details><summary>मूलम्</summary>

यद् यत् प्रदीयते दानमुत्तराविषये नरैः।  
महाफलमनन्तं तद् भवतीति विनिश्चयः ॥ १५ ॥
</details>

<details><summary>अनुवाद (हिन्दी)</summary>

उत्तरा नक्षत्रमें मनुष्य जो-जो दान देते हैं, वह महान् फलसे युक्त एवं अनन्त होता है—यह शास्त्रोंका निश्चय है॥१५॥
</details>

<details open><summary>विश्वास-प्रस्तुतिः</summary>

हस्ते हस्तिरथं दत्त्वा चतुर्युक्तमुपोषितः।  
प्राप्नोति परमाल्ँलोकान् पुण्यकामसमन्वितान् ॥ १६ ॥
</details>

<details><summary>मूलम्</summary>

हस्ते हस्तिरथं दत्त्वा चतुर्युक्तमुपोषितः।  
प्राप्नोति परमाल्ँलोकान् पुण्यकामसमन्वितान् ॥ १६ ॥
</details>

<details><summary>अनुवाद (हिन्दी)</summary>

हस्तनक्षत्रमें उपवास करके ध्वजा, पताका, चँदोवा और किंकिणीजाल—इन चार वस्तुओंसे युक्त हाथी जुते हुए रथका दान करनेवाला मनुष्य पवित्र कामनाओंसे युक्त उत्तम लोकोंमें जाता है॥१६॥
</details>

<details open><summary>विश्वास-प्रस्तुतिः</summary>

चित्रायां वृषभं दत्त्वा पुण्यगन्धांश्च भारत।  
चरन्त्यप्सरसां लोके रमन्ते नन्दने तथा ॥ १७ ॥
</details>

<details><summary>मूलम्</summary>

चित्रायां वृषभं दत्त्वा पुण्यगन्धांश्च भारत।  
चरन्त्यप्सरसां लोके रमन्ते नन्दने तथा ॥ १७ ॥
</details>

<details><summary>अनुवाद (हिन्दी)</summary>

भारत! जो लोग चित्रा नक्षत्रमें वृषभ एवं पवित्र गन्धका दान करते हैं, वे अप्सराओंके लोकमें विचरते और नन्दनवनमें रमण करते हैं॥१७॥
</details>

<details open><summary>विश्वास-प्रस्तुतिः</summary>

स्वात्यामथ धनं दत्त्वा यदिष्टतममात्मनः।  
प्राप्नोति लोकान्‌ स शुभानिह चैव महद् यशः ॥ १८ ॥
</details>

<details><summary>मूलम्</summary>

स्वात्यामथ धनं दत्त्वा यदिष्टतममात्मनः।  
प्राप्नोति लोकान्‌ स शुभानिह चैव महद् यशः ॥ १८ ॥
</details>

<details><summary>अनुवाद (हिन्दी)</summary>

स्वाती नक्षत्रमें अपनी अधिक-से-अधिक प्रिय वस्तुका दान करके मनुष्य शुभ लोकोंमें जाता है और इस जगत्‌में भी महान् यशका भागी होता है॥१८॥
</details>

<details open><summary>विश्वास-प्रस्तुतिः</summary>

विशाखायामनड्‌वाहं धेनुं दत्त्वा च दुग्धदाम्।  
सप्रासंगं च शकटं सधान्यं वस्त्रसंयुतम् ॥ १९ ॥  
पितॄन् देवांश्च प्रीणाति प्रेत्य चानन्त्यमश्नुते।  
न च दुर्गाण्यवाप्नोति स्वर्गलोकं च गच्छति ॥ २० ॥
</details>

<details><summary>मूलम्</summary>

विशाखायामनड्‌वाहं धेनुं दत्त्वा च दुग्धदाम्।  
सप्रासंगं च शकटं सधान्यं वस्त्रसंयुतम् ॥ १९ ॥  
पितॄन् देवांश्च प्रीणाति प्रेत्य चानन्त्यमश्नुते।  
न च दुर्गाण्यवाप्नोति स्वर्गलोकं च गच्छति ॥ २० ॥
</details>

<details><summary>अनुवाद (हिन्दी)</summary>

जो विशाखा नक्षत्रमें गाड़ी ढोनेवाले बैल, दूध देनेवाली गाय, धान्य, वस्त्र और प्रासंगसहित शकट दान करता है, वह देवताओं और पितरोंको तृप्त कर देता है तथा मृत्युके पश्चात् अक्षय सुखका भागी होता है। वह जीते जी कभी संकटमें नहीं पड़ता और मरनेके बाद स्वर्गलोकमें जाता है॥१९-२०॥
</details>

<details open><summary>विश्वास-प्रस्तुतिः</summary>

दत्त्वा यथोक्तं विप्रेभ्यो वृत्तिमिष्टां स विन्दति।  
नरकादींश्च संक्लेशान्‌ नाप्नोतीति विनिश्चयः ॥ २१ ॥
</details>

<details><summary>मूलम्</summary>

दत्त्वा यथोक्तं विप्रेभ्यो वृत्तिमिष्टां स विन्दति।  
नरकादींश्च संक्लेशान्‌ नाप्नोतीति विनिश्चयः ॥ २१ ॥
</details>

<details><summary>अनुवाद (हिन्दी)</summary>

पूर्वोक्त वस्तुओंका ब्राह्मणोंको दान करके मनुष्य इच्छित जीविका-वृत्ति पा लेता है और नरक आदिके कष्ट भी कभी नहीं भोगता। ऐसा शास्त्रोंका निश्चय है॥
</details>

<details open><summary>विश्वास-प्रस्तुतिः</summary>

अनुराधासु प्रावारं वरान्नं समुपोषितः।  
दत्त्वा युगशतं चापि नरः स्वर्गे महीयते ॥ २२ ॥
</details>

<details><summary>मूलम्</summary>

अनुराधासु प्रावारं वरान्नं समुपोषितः।  
दत्त्वा युगशतं चापि नरः स्वर्गे महीयते ॥ २२ ॥
</details>

<details><summary>अनुवाद (हिन्दी)</summary>

जो मनुष्य अनुराधा नक्षत्रमें उपवास करके ओढ़नेका वस्त्र और उत्तम अन्न दान करता है, वह सौ युगोंतक स्वर्गलोकमें सम्मानपूर्वक रहता है॥२२॥
</details>

<details open><summary>विश्वास-प्रस्तुतिः</summary>

कालशाकं तु विप्रेभ्यो दत्त्वा मर्त्यः समूलकम्।  
ज्येष्ठायामृद्धिमिष्टां वै गतिमिष्टां स गच्छति ॥ २३ ॥
</details>

<details><summary>मूलम्</summary>

कालशाकं तु विप्रेभ्यो दत्त्वा मर्त्यः समूलकम्।  
ज्येष्ठायामृद्धिमिष्टां वै गतिमिष्टां स गच्छति ॥ २३ ॥
</details>

<details><summary>अनुवाद (हिन्दी)</summary>

जो मनुष्य ज्येष्ठा नक्षत्रमें ब्राह्मणोंको समयोचित शाक और मूली दान करता है, वह अभीष्ट समृद्धि और सद्‌गतिको प्राप्त होता है॥२३॥
</details>

<details open><summary>विश्वास-प्रस्तुतिः</summary>

मूले मूलफलं दत्त्वा ब्राह्मणेभ्यः समाहितः।  
पितॄन् प्रीणयते चापि गतिमिष्टां च गच्छति ॥ २४ ॥
</details>

<details><summary>मूलम्</summary>

मूले मूलफलं दत्त्वा ब्राह्मणेभ्यः समाहितः।  
पितॄन् प्रीणयते चापि गतिमिष्टां च गच्छति ॥ २४ ॥
</details>

<details><summary>अनुवाद (हिन्दी)</summary>

मूल नक्षत्रमें एकाग्रचित्त हो ब्राह्मणोंको मूल-फल दान करनेवाला मनुष्य पितरोंको तृप्त करता और अभीष्ट गतिको पाता है॥२४॥
</details>

<details open><summary>विश्वास-प्रस्तुतिः</summary>

अथ पूर्वास्वषाढासु दधिपात्राण्युपोषितः ।  
कुलवृत्तोपसम्पन्ने ब्राह्मणे वेदपारगे ॥ २५ ॥  
पुरुषो जायते प्रेत्य कुले सुबहुगोधने।
</details>

<details><summary>मूलम्</summary>

अथ पूर्वास्वषाढासु दधिपात्राण्युपोषितः ।  
कुलवृत्तोपसम्पन्ने ब्राह्मणे वेदपारगे ॥ २५ ॥  
पुरुषो जायते प्रेत्य कुले सुबहुगोधने।
</details>

<details><summary>अनुवाद (हिन्दी)</summary>

पूर्वाषाढ़ा नक्षत्रमें उपवास करके कुलीन, सदाचारी एवं वेदोंके पारंगत विद्वान् ब्राह्मणको दहीसे भरे हुए पात्रका दान करनेवाला मनुष्य मृत्युके पश्चात् ऐसे कुलमें जन्म लेता है, जहाँ गोधनकी अधिकता होती है॥
</details>

<details open><summary>विश्वास-प्रस्तुतिः</summary>

उदमन्थं ससर्पिष्कं प्रभूतमधिफाणितम् ।  
दत्त्वोत्तरास्वषाढासु सर्वकामानवाप्नुयात् ॥ २६ ॥
</details>

<details><summary>मूलम्</summary>

उदमन्थं ससर्पिष्कं प्रभूतमधिफाणितम् ।  
दत्त्वोत्तरास्वषाढासु सर्वकामानवाप्नुयात् ॥ २६ ॥
</details>

<details><summary>अनुवाद (हिन्दी)</summary>

जो उत्तराषाढ़ा नक्षत्रमें जलपूर्ण कलशसहित सत्तूकी बनी हुई खाद्य वस्तु, घी और प्रचुर माखन दान करता है, वह सम्पूर्ण मनोवांछित भोगोंको प्राप्त कर लेता है॥
</details>

<details open><summary>विश्वास-प्रस्तुतिः</summary>

दुग्धं त्वभिजिते योगे दत्त्वा मधुघृतप्लुतम्।  
धर्मनित्यो मनीषिभ्यः स्वर्गलोके महीयते ॥ २७ ॥
</details>

<details><summary>मूलम्</summary>

दुग्धं त्वभिजिते योगे दत्त्वा मधुघृतप्लुतम्।  
धर्मनित्यो मनीषिभ्यः स्वर्गलोके महीयते ॥ २७ ॥
</details>

<details><summary>अनुवाद (हिन्दी)</summary>

जो नित्य धर्मपरायण पुरुष अभिजित् नक्षत्रके योगमें मनीषी ब्राह्मणोंको मधु और घीसे युक्त दूध देता है, वह स्वर्गलोकमें सम्मानित होता है॥२७॥
</details>

<details open><summary>विश्वास-प्रस्तुतिः</summary>

श्रवणे कम्बलं दत्त्वा वस्त्रान्तरितमेव वा।  
श्वेतेन याति यानेन स्वर्गलोकानसंवृतान् ॥ २८ ॥
</details>

<details><summary>मूलम्</summary>

श्रवणे कम्बलं दत्त्वा वस्त्रान्तरितमेव वा।  
श्वेतेन याति यानेन स्वर्गलोकानसंवृतान् ॥ २८ ॥
</details>

<details><summary>अनुवाद (हिन्दी)</summary>

जो श्रवण नक्षत्रमें वस्त्रवेष्टित कम्बल दान करता है, वह श्वेत विमानके द्वारा खुले हुए स्वर्गलोकमें जाता है॥
</details>

<details open><summary>विश्वास-प्रस्तुतिः</summary>

गोप्रयुक्तं धनिष्ठासु यानं दत्त्वा समाहितः।  
वस्त्रराशिधनं सद्यः प्रेत्य राज्यं प्रपद्यते ॥ २९ ॥
</details>

<details><summary>मूलम्</summary>

गोप्रयुक्तं धनिष्ठासु यानं दत्त्वा समाहितः।  
वस्त्रराशिधनं सद्यः प्रेत्य राज्यं प्रपद्यते ॥ २९ ॥
</details>

<details><summary>अनुवाद (हिन्दी)</summary>

जो धनिष्ठा नक्षत्रमें एकाग्रचित्त होकर बैलगाड़ी, वस्त्र-समूह तथा धन दान करता है, वह मृत्युके पश्चात् शीघ्र ही राज्य पाता है॥२९॥
</details>

<details open><summary>विश्वास-प्रस्तुतिः</summary>

गन्धान् शतभिषायोगे दत्त्वा सागुरुचन्दनान्।  
प्राप्नोत्यप्सरसां संघान् प्रेत्य गन्धांश्च शाश्वतान् ॥ ३० ॥
</details>

<details><summary>मूलम्</summary>

गन्धान् शतभिषायोगे दत्त्वा सागुरुचन्दनान्।  
प्राप्नोत्यप्सरसां संघान् प्रेत्य गन्धांश्च शाश्वतान् ॥ ३० ॥
</details>

<details><summary>अनुवाद (हिन्दी)</summary>

जो शतभिषा नक्षत्रके योगमें अगुरु और चन्दन-सहित सुगन्धित पदार्थोंका दान करता है, वह परलोकमें अप्सराओंके समुदाय तथा अक्षय गन्धको पाता है॥३०॥
</details>

<details open><summary>विश्वास-प्रस्तुतिः</summary>

पूर्वाभाद्रपदायोगे राजमाषान् प्रदाय तु।  
सर्वभक्षफलोपेतः स वै प्रेत्य सुखी भवेत् ॥ ३१ ॥
</details>

<details><summary>मूलम्</summary>

पूर्वाभाद्रपदायोगे राजमाषान् प्रदाय तु।  
सर्वभक्षफलोपेतः स वै प्रेत्य सुखी भवेत् ॥ ३१ ॥
</details>

<details><summary>अनुवाद (हिन्दी)</summary>

पूर्वाभाद्रपदा नक्षत्रके योगमें बड़ी उड़द या सफेद मटरका दान करके मनुष्य परलोकमें सब प्रकारकी खाद्य वस्तुओंसे सम्पन्न हो सुखी होता है॥३१॥
</details>

<details open><summary>विश्वास-प्रस्तुतिः</summary>

औरभ्रमुत्तरायोगे यस्तु मांसं प्रयच्छति।  
स पितॄन् प्रीणयति वै प्रेत्य चानन्त्यमश्नुते ॥ ३२ ॥
</details>

<details><summary>मूलम्</summary>

औरभ्रमुत्तरायोगे यस्तु मांसं प्रयच्छति।  
स पितॄन् प्रीणयति वै प्रेत्य चानन्त्यमश्नुते ॥ ३२ ॥
</details>

<details><summary>अनुवाद (हिन्दी)</summary>

जो उत्तराभाद्रपदा नक्षत्रके योगमें औरभ्र फलका गूदा दान करता है, वह पितरोंको तृप्त करता और परलोकमें अक्षय सुखका भागी होता है॥३२॥
</details>

<details open><summary>विश्वास-प्रस्तुतिः</summary>

कांस्योपदोहनां धेनुं रेवत्यां यः प्रयच्छति।  
सा प्रेत्य कामानादाय दातारमुपतिष्ठति ॥ ३३ ॥
</details>

<details><summary>मूलम्</summary>

कांस्योपदोहनां धेनुं रेवत्यां यः प्रयच्छति।  
सा प्रेत्य कामानादाय दातारमुपतिष्ठति ॥ ३३ ॥
</details>

<details><summary>अनुवाद (हिन्दी)</summary>

जो रेवती नक्षत्रमें कांसके दुग्धपात्रसे युक्त धेनुका दान करता है वह धेनु परलोकमें सम्पूर्ण भोगोंको लेकर उस दाताकी सेवामें उपस्थित होती है॥३३॥
</details>

<details open><summary>विश्वास-प्रस्तुतिः</summary>

रथमश्वसमायुक्तं दत्त्वाश्विन्यां नरोत्तमः ।  
हस्त्यश्वरथसम्पन्ने वर्चस्वी जायते कुले ॥ ३४ ॥
</details>

<details><summary>मूलम्</summary>

रथमश्वसमायुक्तं दत्त्वाश्विन्यां नरोत्तमः ।  
हस्त्यश्वरथसम्पन्ने वर्चस्वी जायते कुले ॥ ३४ ॥
</details>

<details><summary>अनुवाद (हिन्दी)</summary>

जो नरश्रेष्ठ अश्विनी नक्षत्रमें घोड़े जुते हुए रथका दान करता है, वह हाथी, घोड़े और रथसे सम्पन्न कुलमें तेजस्वी पुत्ररूपसे जन्म लेता है॥३४॥
</details>

<details open><summary>विश्वास-प्रस्तुतिः</summary>

भरणीषु द्विजातिभ्यस्तिलधेनुं प्रदाय वै।  
गाः सुप्रभूताः प्राप्नोति नरः प्रेत्य यशस्तथा ॥ ३५ ॥
</details>

<details><summary>मूलम्</summary>

भरणीषु द्विजातिभ्यस्तिलधेनुं प्रदाय वै।  
गाः सुप्रभूताः प्राप्नोति नरः प्रेत्य यशस्तथा ॥ ३५ ॥
</details>

<details><summary>अनुवाद (हिन्दी)</summary>

जो भरणी नक्षत्रमें ब्राह्मणोंको तिलमयी धेनुका दान करता है, वह इस लोकमें बहुत-सी गौओंको तथा परलोकमें महान् यशको प्राप्त करता है॥३५॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

इत्येष लक्षणोद्देशः प्रोक्तो नक्षत्रयोगतः।  
देवक्या नारदेनेह सा स्नुषाभ्योऽब्रवीदिदम् ॥ ३६ ॥
</details>

<details><summary>मूलम्</summary>

इत्येष लक्षणोद्देशः प्रोक्तो नक्षत्रयोगतः।  
देवक्या नारदेनेह सा स्नुषाभ्योऽब्रवीदिदम् ॥ ३६ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ राजन्! इस प्रकार नक्षत्रोंके योगमें किये जानेवाले विविध वस्तुओंके दानका संक्षेपसे यहाँ वर्णन किया गया है। नारदजीने देवकीसे और देवकीजीने अपनी पुत्रवधुओंसे यह विषय सुनाया था॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि नक्षत्रयोगदानं नाम चतुःषष्टितमोऽध्यायः ॥ ६४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें नक्षत्रयोग सम्बन्धी दान नामक चौंसठवाँ अध्याय पूरा हुआ॥६४॥
</details>
