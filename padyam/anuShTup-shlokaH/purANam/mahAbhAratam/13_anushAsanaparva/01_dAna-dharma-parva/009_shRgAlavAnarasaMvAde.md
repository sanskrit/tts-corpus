+++
title_full = "009 ब्राह्मणोंको देनेकी प्रतिज्ञा करके न देने तथा उसके धनका अपहरण करनेसे दोषकी प्राप्तिके विषयमें सियार और वानरके संवादका उल्लेख एवं ब्राह्मणोंको दान देनेकी महिमा"
title = "००९ शृगालवानरसंवादे"

+++

<details><summary>भागसूचना</summary>

नवमोऽध्यायः
</details>

<details><summary>सूचना (हिन्दी)</summary>

ब्राह्मणको देनेकी प्रतिज्ञा करके न देने तथा उसके धनका अपहरण करनेसे दोषकी प्राप्तिके विषयमें सियार और वानरके संवादका उल्लेख एवं ब्राह्मणोंको दान देनेकी महिमा
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

ब्राह्मणानां तु ये लोकाः प्रतिश्रुत्य पितामह।  
न प्रयच्छन्ति मोहात् ते के भवन्ति महाद्युते ॥ १ ॥  
एतन्मे तत्त्वतो ब्रूहि धर्मं धर्मभृतां वर।  
प्रतिश्रुत्य दुरात्मानो न प्रयच्छन्ति ये नराः ॥ २ ॥
</details>

<details><summary>मूलम्</summary>

ब्राह्मणानां तु ये लोकाः प्रतिश्रुत्य पितामह।  
न प्रयच्छन्ति मोहात् ते के भवन्ति महाद्युते ॥ १ ॥  
एतन्मे तत्त्वतो ब्रूहि धर्मं धर्मभृतां वर।  
प्रतिश्रुत्य दुरात्मानो न प्रयच्छन्ति ये नराः ॥ २ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ धर्मात्माओंमें श्रेष्ठ महातेजस्वी पितामह! जो लोग ब्राह्मणोंको कुछ देनेकी प्रतिज्ञा करके फिर मोहवश नहीं देते जो दुरात्मा दानका संकल्प करके भी दान नहीं देते वे क्या होते हैं? यह धर्मका विषय मुझे यथार्थरूपसे बताइये॥१-२॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

यो न दद्यात् प्रतिश्रुत्य स्वल्पं वा यदि वा बहु।  
आशास्तस्य हताः सर्वाः क्लीबस्येव प्रजाफलम् ॥ ३ ॥
</details>

<details><summary>मूलम्</summary>

यो न दद्यात् प्रतिश्रुत्य स्वल्पं वा यदि वा बहु।  
आशास्तस्य हताः सर्वाः क्लीबस्येव प्रजाफलम् ॥ ३ ॥
</details>

<details><summary>अनुवाद (हिन्दी)</summary>

_भीष्मजीने कहा—_ युधिष्ठिर! जो थोड़ा या अधिक देनेकी प्रतिज्ञा करके उसे नहीं देता है, उसकी सभी आशाएँ वैसे ही नष्ट हो जाती हैं जैसे नपुंसककी संतानरूपी फलविषयक आशा॥३॥
</details>

<details open><summary>विश्वास-प्रस्तुतिः</summary>

यां रात्रिं जायते जीवो यां रात्रिं च विनश्यति।  
एतस्मिन्नन्तरे यद् यत् सुकृतं तस्य भारत ॥ ४ ॥  
यच्च तस्य हुतं किंचिद् दत्तं वा भरतर्षभ।  
तपस्तप्तमथो वापि सर्वं तस्योपहन्यते ॥ ५ ॥
</details>

<details><summary>मूलम्</summary>

यां रात्रिं जायते जीवो यां रात्रिं च विनश्यति।  
एतस्मिन्नन्तरे यद् यत् सुकृतं तस्य भारत ॥ ४ ॥  
यच्च तस्य हुतं किंचिद् दत्तं वा भरतर्षभ।  
तपस्तप्तमथो वापि सर्वं तस्योपहन्यते ॥ ५ ॥
</details>

<details><summary>अनुवाद (हिन्दी)</summary>

भरतनन्दन! जीव जिस रातको जन्म लेता है और जिस रातको उसकी मौत होती है—इन दोनों रात्रियोंके बीचमें जीवनभर वह जो-जो पुण्यकर्म करता है, भरतश्रेष्ठ! उसने आजीवन जो कुछ होम, दान तथा तप किया होता है, उसका वह सब कुछ उस प्रतिज्ञा-भंगके पापसे नष्ट हो जाता है॥४-५॥
</details>

<details open><summary>विश्वास-प्रस्तुतिः</summary>

अथैतद् वचनं प्राहुर्धर्मशास्त्रविदो जनाः।  
निशम्य भरतश्रेष्ठ बुद्‌ध्या परमयुक्तया ॥ ६ ॥
</details>

<details><summary>मूलम्</summary>

अथैतद् वचनं प्राहुर्धर्मशास्त्रविदो जनाः।  
निशम्य भरतश्रेष्ठ बुद्‌ध्या परमयुक्तया ॥ ६ ॥
</details>

<details><summary>अनुवाद (हिन्दी)</summary>

भरतश्रेष्ठ! धर्मशास्त्रके ज्ञाता मनुष्य अपनी परम योगयुक्त बुद्धिसे विचार करके यह उपर्युक्त बात कहते हैं॥६॥
</details>

<details open><summary>विश्वास-प्रस्तुतिः</summary>

अपि चोदाहरन्तीमं धर्मशास्त्रविदो जनाः।  
अश्वानां श्यामकर्णानां सहस्रेण स मुच्यते ॥ ७ ॥
</details>

<details><summary>मूलम्</summary>

अपि चोदाहरन्तीमं धर्मशास्त्रविदो जनाः।  
अश्वानां श्यामकर्णानां सहस्रेण स मुच्यते ॥ ७ ॥
</details>

<details><summary>अनुवाद (हिन्दी)</summary>

धर्मशास्त्रोंके विद्वान् यह भी कहते हैं कि प्रतिज्ञा-भंगका पाप करनेवाला पुरुष एक हजार श्यामकर्ण घोड़ोंका दान करनेसे उस पापसे मुक्त होता है॥७॥
</details>

<details open><summary>विश्वास-प्रस्तुतिः</summary>

अत्रैवोदाहरन्तीममितिहासं पुरातनम् ।  
शृगालस्य च संवादं वानरस्य च भारत ॥ ८ ॥
</details>

<details><summary>मूलम्</summary>

अत्रैवोदाहरन्तीममितिहासं पुरातनम् ।  
शृगालस्य च संवादं वानरस्य च भारत ॥ ८ ॥
</details>

<details><summary>अनुवाद (हिन्दी)</summary>

भारत! इस विषयमें विज्ञ पुरुष सियार और वानरके संवादरूप इस प्राचीन इतिहासका उदाहरण दिया करते हैं॥८॥
</details>

<details open><summary>विश्वास-प्रस्तुतिः</summary>

तौ सखायौ पुरा ह्यास्तां मानुषत्वे परंतप।  
अन्यां योनिं समापन्नौ शार्गालीं वानरीं तथा ॥ ९ ॥
</details>

<details><summary>मूलम्</summary>

तौ सखायौ पुरा ह्यास्तां मानुषत्वे परंतप।  
अन्यां योनिं समापन्नौ शार्गालीं वानरीं तथा ॥ ९ ॥
</details>

<details><summary>अनुवाद (हिन्दी)</summary>

शत्रुओंको संताप देनेवाले नरेश! मनुष्य-जन्ममें जो दोनों पहले एक-दूसरेके मित्र थे, वे ही दूसरे जन्ममें सियार और वानरकी योनिमें प्राप्त हो गये॥९॥
</details>

<details open><summary>विश्वास-प्रस्तुतिः</summary>

ततः परासून् खादन्तं शृगालं वानरोऽब्रवीत्।  
श्मशानमध्ये सम्प्रेक्ष्य पूर्वजातिमनुस्मरन् ॥ १० ॥  
किं त्वया पापकं पूर्वं कृतं कर्म सुदारुणम्।  
यस्त्वं श्मशाने मृतकान् पूतिकानत्सि कुत्सितान् ॥ ११ ॥
</details>

<details><summary>मूलम्</summary>

ततः परासून् खादन्तं शृगालं वानरोऽब्रवीत्।  
श्मशानमध्ये सम्प्रेक्ष्य पूर्वजातिमनुस्मरन् ॥ १० ॥  
किं त्वया पापकं पूर्वं कृतं कर्म सुदारुणम्।  
यस्त्वं श्मशाने मृतकान् पूतिकानत्सि कुत्सितान् ॥ ११ ॥
</details>

<details><summary>अनुवाद (हिन्दी)</summary>

तदनन्तर एक दिन सियारको मरघटमें मुर्दे खाता देख वानरने पूर्व-जन्मका स्मरण करके पूछा—‘भैया! तुमने पहले जन्ममें कौन-सा भयंकर पाप किया था, जिससे तुम मरघटमें घृणित एवं दुर्गन्धयुक्त मुर्दे खा रहे हो?’॥१०-११॥
</details>

<details open><summary>विश्वास-प्रस्तुतिः</summary>

एवमुक्तः प्रत्युवाच शृगालो वानरं तदा।  
ब्राह्मणस्य प्रतिश्रुत्य न मया तदुपाहृतम् ॥ १२ ॥  
तत्कृते पापकीं योनिमापन्नोऽस्मि प्लवङ्गम।  
तस्मादेवंविधं भक्ष्यं भक्षयामि बुभुक्षितः ॥ १३ ॥
</details>

<details><summary>मूलम्</summary>

एवमुक्तः प्रत्युवाच शृगालो वानरं तदा।  
ब्राह्मणस्य प्रतिश्रुत्य न मया तदुपाहृतम् ॥ १२ ॥  
तत्कृते पापकीं योनिमापन्नोऽस्मि प्लवङ्गम।  
तस्मादेवंविधं भक्ष्यं भक्षयामि बुभुक्षितः ॥ १३ ॥
</details>

<details><summary>अनुवाद (हिन्दी)</summary>

वानरके इस प्रकार पूछनेपर सियारने उसे उत्तर दिया—‘भाई वानर! मैंने ब्राह्मणको देनेकी प्रतिज्ञा करके वह वस्तु उसे नहीं दी थी। इसीके कारण मैं इस पापयोनिमें आ पड़ा हूँ और उसी पापसे भूखा होनेपर मुझे इस तरहका घृणित भोजन करना पड़ता है’॥१२-१३॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

शृगालो वानरं प्राह पुनरेव नरोत्तम।  
किं त्वया पातकं कर्म कृतं येनासि वानरः ॥ १४ ॥
</details>

<details><summary>मूलम्</summary>

शृगालो वानरं प्राह पुनरेव नरोत्तम।  
किं त्वया पातकं कर्म कृतं येनासि वानरः ॥ १४ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ नरश्रेष्ठ! इसके बाद सियारने वानरसे पुनः पूछा—‘तुमने कौन-सा पाप किया था? जिससे वानर हो गये?’॥१४॥
</details>

<details open><summary>मूलम् (वचनम्)</summary>

वानर उवाच
</details>

<details open><summary>विश्वास-प्रस्तुतिः</summary>

सदा चाहं फलाहारो ब्राह्मणानां प्लवङ्गमः।  
तस्मान्न ब्राह्मणस्वं तु हर्तव्यं विदुषा सदा।  
समं विवादो मोक्तव्यो दातव्यं स प्रतिश्रुतम् ॥ १५ ॥
</details>

<details><summary>मूलम्</summary>

सदा चाहं फलाहारो ब्राह्मणानां प्लवङ्गमः।  
तस्मान्न ब्राह्मणस्वं तु हर्तव्यं विदुषा सदा।  
समं विवादो मोक्तव्यो दातव्यं स प्रतिश्रुतम् ॥ १५ ॥
</details>

<details><summary>अनुवाद (हिन्दी)</summary>

_वानरने कहा—_ मैं सदा ब्राह्मणोंका फल चुराकर खाया करता था; इसी पापसे वानर हुआ। अतः विज्ञ पुरुषको कभी ब्राह्मणका धन नहीं चुराना चाहिये। उनके साथ कभी झगड़ा नहीं करना चाहिये और उनके लिये जो वस्तु देनेकी प्रतिज्ञा की गयी हो, वह अवश्य दे देनी चाहिये॥१५॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

इत्येतद् ब्रुवतो राजन् ब्राह्मणस्य मया श्रुतम्।  
कथां कथयतः पुण्यां धर्मज्ञस्य पुरातनीम् ॥ १६ ॥
</details>

<details><summary>मूलम्</summary>

इत्येतद् ब्रुवतो राजन् ब्राह्मणस्य मया श्रुतम्।  
कथां कथयतः पुण्यां धर्मज्ञस्य पुरातनीम् ॥ १६ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ राजन्! यह कथा मैंने एक धर्मज्ञ ब्राह्मणके मुखसे सुनी है; जो प्राचीनकालकी पवित्र कथाएँ सुनाता था॥१६॥
</details>

<details open><summary>विश्वास-प्रस्तुतिः</summary>

श्रुतश्चापि मया भूयः कृष्णस्यापि विशाम्पते।  
कथां कथयतः पूर्वं ब्राह्मणं प्रति पाण्डव ॥ १७ ॥
</details>

<details><summary>मूलम्</summary>

श्रुतश्चापि मया भूयः कृष्णस्यापि विशाम्पते।  
कथां कथयतः पूर्वं ब्राह्मणं प्रति पाण्डव ॥ १७ ॥
</details>

<details><summary>अनुवाद (हिन्दी)</summary>

प्रजानाथ! पाण्डुनन्दन! फिर मैंने यही बात भगवान् श्रीकृष्णके मुखसे भी सुनी थी; जब कि वे पहले किसी ब्राह्मणसे ऐसी ही कथा कह रहे थे॥१७॥
</details>

<details open><summary>विश्वास-प्रस्तुतिः</summary>

न हर्तव्यं विप्रधनं क्षन्तव्यं तेषु नित्यशः।  
बालाश्च नावमन्तव्या दरिद्राः कृपणा अपि ॥ १८ ॥
</details>

<details><summary>मूलम्</summary>

न हर्तव्यं विप्रधनं क्षन्तव्यं तेषु नित्यशः।  
बालाश्च नावमन्तव्या दरिद्राः कृपणा अपि ॥ १८ ॥
</details>

<details><summary>अनुवाद (हिन्दी)</summary>

ब्राह्मणका धन कभी नहीं चुराना चाहिये। वे अपराध करें तो भी सदा उनके प्रति क्षमाभाव ही रखना चाहिये। वे बालक, दरिद्र अथवा दीन हों तो भी उनका अनादर नहीं करना चाहिये॥१८॥
</details>

<details open><summary>विश्वास-प्रस्तुतिः</summary>

एवमेव च मां नित्यं ब्राह्मणाः संदिशन्ति वै।  
प्रतिश्रुत्य भवेद् देयं नाशा कार्या द्विजोत्तमे ॥ १९ ॥
</details>

<details><summary>मूलम्</summary>

एवमेव च मां नित्यं ब्राह्मणाः संदिशन्ति वै।  
प्रतिश्रुत्य भवेद् देयं नाशा कार्या द्विजोत्तमे ॥ १९ ॥
</details>

<details><summary>अनुवाद (हिन्दी)</summary>

ब्राह्मणलोग भी मुझे सदा यही उपदेश दिया करते थे कि प्रतिज्ञा कर लेनेपर वह वस्तु ब्राह्मणको दे ही देनी चाहिये। किसी श्रेष्ठ ब्राह्मणकी आशा भंग नहीं करनी चाहिये॥१९॥
</details>

<details open><summary>विश्वास-प्रस्तुतिः</summary>

ब्राह्मणो ह्याशया पूर्वं कृतया पृथिवीपते।  
सुसमिद्धो यथा दीप्तः पावकस्तद्विधः स्मृतः ॥ २० ॥
</details>

<details><summary>मूलम्</summary>

ब्राह्मणो ह्याशया पूर्वं कृतया पृथिवीपते।  
सुसमिद्धो यथा दीप्तः पावकस्तद्विधः स्मृतः ॥ २० ॥
</details>

<details><summary>अनुवाद (हिन्दी)</summary>

पृथ्वीनाथ! ब्राह्मणको पहले आशा दे देनेपर वह समिधासे प्रज्वलित हुई अग्निके समान उद्दीप्त हो उठता है॥
</details>

<details open><summary>विश्वास-प्रस्तुतिः</summary>

यं निरीक्षेत संक्रुद्ध आशया पूर्वजातया।  
प्रदहेच्च हि तं राजन् कक्षमक्षय्यभुग् यथा ॥ २१ ॥
</details>

<details><summary>मूलम्</summary>

यं निरीक्षेत संक्रुद्ध आशया पूर्वजातया।  
प्रदहेच्च हि तं राजन् कक्षमक्षय्यभुग् यथा ॥ २१ ॥
</details>

<details><summary>अनुवाद (हिन्दी)</summary>

राजन्! पहलेकी लगी हुई आशा भंग होनेसे अत्यन्त क्रोधमें भरा हुआ ब्राह्मण जिसकी ओर देख लेता है, उसे उसी प्रकार जलाकर भस्म कर डालता है, जैसे अग्नि सूखी लकड़ी अथवा तिनकोंके बोझको जला देती है॥२१॥
</details>

<details open><summary>विश्वास-प्रस्तुतिः</summary>

स एव हि यदा तुष्टो वचसा प्रतिनन्दति।  
भवत्यगदसंकाशो विषये तस्य भारत ॥ २२ ॥
</details>

<details><summary>मूलम्</summary>

स एव हि यदा तुष्टो वचसा प्रतिनन्दति।  
भवत्यगदसंकाशो विषये तस्य भारत ॥ २२ ॥
</details>

<details><summary>अनुवाद (हिन्दी)</summary>

भारत! वही ब्राह्मण जब आशापूर्तिसे संतुष्ट होकर वाणीद्वारा राजाका अभिनन्दन करता है—उसे आशीर्वाद देता है, तब उसके राज्यके लिये वह चिकित्सकके तुल्य हो जाता है॥२२॥
</details>

<details open><summary>विश्वास-प्रस्तुतिः</summary>

पुत्रान्‌ पौत्रान्‌ पशूंश्चैव बान्धवान् सचिवांस्तथा।  
पुरं जनपदं चैव शान्तिरिष्टेन पोषयेत् ॥ २३ ॥
</details>

<details><summary>मूलम्</summary>

पुत्रान्‌ पौत्रान्‌ पशूंश्चैव बान्धवान् सचिवांस्तथा।  
पुरं जनपदं चैव शान्तिरिष्टेन पोषयेत् ॥ २३ ॥
</details>

<details><summary>अनुवाद (हिन्दी)</summary>

तथा उस दाताके पुत्र-पौत्र, बन्धु-बान्धव, पशु, मन्त्री, नगर और जनपदके लिये वह शान्तिदायक बनकर उन्हें कल्याणका भागी बनाता और उन सबका पोषण करता है॥२३॥
</details>

<details open><summary>विश्वास-प्रस्तुतिः</summary>

एतद्धि परमं तेजो ब्राह्मणस्येह दृश्यते।  
सहस्रकिरणस्येव सवितुर्धरणीतले ॥ २४ ॥
</details>

<details><summary>मूलम्</summary>

एतद्धि परमं तेजो ब्राह्मणस्येह दृश्यते।  
सहस्रकिरणस्येव सवितुर्धरणीतले ॥ २४ ॥
</details>

<details><summary>अनुवाद (हिन्दी)</summary>

इस पृथ्वीपर ब्राह्मणका उत्कृष्ट तेज सहस्र किरणोंवाले सूर्यदेवके समान दृष्टिगोचर होता है॥२४॥
</details>

<details open><summary>विश्वास-प्रस्तुतिः</summary>

तस्माद् दातव्यमेवेह प्रतिश्रुत्य युधिष्ठिर।  
यदीच्छेच्छोभनां जातिं प्राप्तुं भरतसत्तम ॥ २५ ॥
</details>

<details><summary>मूलम्</summary>

तस्माद् दातव्यमेवेह प्रतिश्रुत्य युधिष्ठिर।  
यदीच्छेच्छोभनां जातिं प्राप्तुं भरतसत्तम ॥ २५ ॥
</details>

<details><summary>अनुवाद (हिन्दी)</summary>

भरतश्रेष्ठ युधिष्ठिर! इसलिये जो उत्तम योनिमें जन्म लेना चाहता हो, उसे ब्राह्मणको देनेकी प्रतिज्ञा की हुई वस्तु अवश्य दे डालनी चाहिये॥२५॥
</details>

<details open><summary>विश्वास-प्रस्तुतिः</summary>

ब्राह्मणस्य हि दत्तेन ध्रुवं स्वर्गो ह्यनुत्तमः।  
शक्यः प्राप्तुं विशेषेण दानं हि महती क्रिया ॥ २६ ॥
</details>

<details><summary>मूलम्</summary>

ब्राह्मणस्य हि दत्तेन ध्रुवं स्वर्गो ह्यनुत्तमः।  
शक्यः प्राप्तुं विशेषेण दानं हि महती क्रिया ॥ २६ ॥
</details>

<details><summary>अनुवाद (हिन्दी)</summary>

ब्राह्मणको दान देनेसे निश्चय ही परम उत्तम स्वर्गलोकको विशेष रूपसे प्राप्त किया जा सकता है; क्योंकि दान महान् पुण्यकर्म है॥२६॥
</details>

<details open><summary>विश्वास-प्रस्तुतिः</summary>

इतो दत्तेन जीवन्ति देवताः पितरस्तथा।  
तस्माद् दानानि देयानि ब्राह्मणेभ्यो विजानता ॥ २७ ॥
</details>

<details><summary>मूलम्</summary>

इतो दत्तेन जीवन्ति देवताः पितरस्तथा।  
तस्माद् दानानि देयानि ब्राह्मणेभ्यो विजानता ॥ २७ ॥
</details>

<details><summary>अनुवाद (हिन्दी)</summary>

इस लोकमें ब्राह्मणको दान देनेसे देवता और पितर तृप्त होते हैं; इसलिये विद्वान् पुरुष ब्राह्मणको अवश्य दान दे॥२७॥
</details>

<details open><summary>विश्वास-प्रस्तुतिः</summary>

महद्धि भरतश्रेष्ठ ब्राह्मणस्तीर्थमुच्यते ।  
वेलायां न तु कस्यांचिद् गच्छेद्‌ विप्रो ह्यपूजितः ॥ २८ ॥
</details>

<details><summary>मूलम्</summary>

महद्धि भरतश्रेष्ठ ब्राह्मणस्तीर्थमुच्यते ।  
वेलायां न तु कस्यांचिद् गच्छेद्‌ विप्रो ह्यपूजितः ॥ २८ ॥
</details>

<details><summary>अनुवाद (हिन्दी)</summary>

भरतश्रेष्ठ! ब्राह्मण महान् तीर्थ कहे जाते हैं; अतः वे किसी भी समय घरपर आ जायँ तो बिना सत्कार किये उन्हें नहीं जाने देना चाहिये॥२८॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि शृगालवानरसंवादे नवमोऽध्यायः ॥ ९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें सियार और वानरका संवादविषयक नवाँ अध्याय पूरा हुआ॥९॥
</details>
