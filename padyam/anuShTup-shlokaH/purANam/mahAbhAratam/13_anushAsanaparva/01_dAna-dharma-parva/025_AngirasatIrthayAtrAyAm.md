+++
title_full = "025 विभिन्न तीर्थोंके माहात्म्यका वर्णन"
title = "०२५ आङ्गिरसतीर्थयात्रायाम्"

+++

<details><summary>भागसूचना</summary>

पञ्चविंशोऽध्यायः
</details>

<details><summary>सूचना (हिन्दी)</summary>

विभिन्न तीर्थोंके माहात्म्यका वर्णन
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

तीर्थानां दर्शनं श्रेयः स्नानं च भरतर्षभ।  
श्रवणं च महाप्राज्ञ श्रोतुमिच्छामि तत्त्वतः ॥ १ ॥
</details>

<details><summary>मूलम्</summary>

तीर्थानां दर्शनं श्रेयः स्नानं च भरतर्षभ।  
श्रवणं च महाप्राज्ञ श्रोतुमिच्छामि तत्त्वतः ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ महाज्ञानी भरतश्रेष्ठ! तीर्थोंका दर्शन, उनमें किया जानेवाला स्नान और उनकी महिमाका श्रवण श्रेयस्कर बताया गया है। अतः मैं तीर्थोंका यथावत् रूपसे वर्णन सुनना चाहता हूँ॥१॥
</details>

<details open><summary>विश्वास-प्रस्तुतिः</summary>

पृथिव्यां यानि तीर्थानि पुण्यानि भरतर्षभ।  
वक्तुमर्हसि मे तानि श्रोतास्मि नियतं प्रभो ॥ २ ॥
</details>

<details><summary>मूलम्</summary>

पृथिव्यां यानि तीर्थानि पुण्यानि भरतर्षभ।  
वक्तुमर्हसि मे तानि श्रोतास्मि नियतं प्रभो ॥ २ ॥
</details>

<details><summary>अनुवाद (हिन्दी)</summary>

भरतभूषण! इस पृथ्वीपर जो-जो पवित्र तीर्थ हैं, उन्हें मैं नियमपूर्वक सुनना चाहता हूँ। आप उन्हें बतलानेकी कृपा करें॥२॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

इममङ्गिरसा प्रोक्तं तीर्थवंशं महाद्युते।  
श्रोतुमर्हसि भद्रं ते प्राप्स्यसे धर्ममुत्तमम् ॥ ३ ॥
</details>

<details><summary>मूलम्</summary>

इममङ्गिरसा प्रोक्तं तीर्थवंशं महाद्युते।  
श्रोतुमर्हसि भद्रं ते प्राप्स्यसे धर्ममुत्तमम् ॥ ३ ॥
</details>

<details><summary>अनुवाद (हिन्दी)</summary>

_भीष्मजीने कहा—_ महातेजस्वी नरेश! पूर्वकालमें अंगिरामुनिने तीर्थसमुदायका वर्णन किया था। तुम्हारा भला हो, तुम उसीको सुनो। इससे तुम्हें उत्तम धर्मकी प्राप्ति होगी॥३॥
</details>

<details open><summary>विश्वास-प्रस्तुतिः</summary>

तपोवनगतं विप्रमभिगम्य महामुनिम् ।  
पप्रच्छाङ्गिरसं धीरं गौतमः संशितव्रतः ॥ ४ ॥
</details>

<details><summary>मूलम्</summary>

तपोवनगतं विप्रमभिगम्य महामुनिम् ।  
पप्रच्छाङ्गिरसं धीरं गौतमः संशितव्रतः ॥ ४ ॥
</details>

<details><summary>अनुवाद (हिन्दी)</summary>

एक समयकी बात है, महामुनि विप्रवर धैर्यवान् अंगिरा अपने तपोवनमें विराजमान थे। उस समय कठिन व्रतका पालन करनेवाले महर्षि गौतमने उनके पास जाकर पूछा—॥४॥
</details>

<details open><summary>विश्वास-प्रस्तुतिः</summary>

अस्ति मे भगवन् कश्चित्तीर्थेभ्यो धर्मसंशयः।  
तत् सर्वं श्रोतुमिच्छामि तन्मे शंस महामुने ॥ ५ ॥
</details>

<details><summary>मूलम्</summary>

अस्ति मे भगवन् कश्चित्तीर्थेभ्यो धर्मसंशयः।  
तत् सर्वं श्रोतुमिच्छामि तन्मे शंस महामुने ॥ ५ ॥
</details>

<details><summary>अनुवाद (हिन्दी)</summary>

‘भगवन्! महामुने! मुझे तीर्थोंके सम्बन्धमें कुछ धर्मविषयक संदेह है। वह सब मैं सुनना चाहता हूँ। आप कृपया मुझे बताइये॥५॥
</details>

<details open><summary>विश्वास-प्रस्तुतिः</summary>

उपस्पृश्य फलं किं स्यात्तेषु तीर्थेषु वै मुने।  
प्रेत्यभावे महाप्राज्ञ तद् यथास्ति तथा वद ॥ ६ ॥
</details>

<details><summary>मूलम्</summary>

उपस्पृश्य फलं किं स्यात्तेषु तीर्थेषु वै मुने।  
प्रेत्यभावे महाप्राज्ञ तद् यथास्ति तथा वद ॥ ६ ॥
</details>

<details><summary>अनुवाद (हिन्दी)</summary>

‘महाज्ञानी मुनीश्वर! उन तीर्थोंमें स्नान करनेसे मृत्युके बाद किस फलकी प्राप्ति होती है? इस विषयमें जैसी वस्तुस्थिति है, वह बताइये’॥६॥
</details>

<details open><summary>मूलम् (वचनम्)</summary>

अङ्गिरा उवाच
</details>

<details open><summary>विश्वास-प्रस्तुतिः</summary>

सप्ताहं चन्द्रभागां वै वितस्तामूर्मिमालिनीम्।  
विगाह्य वै निराहारो निर्मलो मुनिवद् भवेत् ॥ ७ ॥
</details>

<details><summary>मूलम्</summary>

सप्ताहं चन्द्रभागां वै वितस्तामूर्मिमालिनीम्।  
विगाह्य वै निराहारो निर्मलो मुनिवद् भवेत् ॥ ७ ॥
</details>

<details><summary>अनुवाद (हिन्दी)</summary>

_अंगिराने कहा—_ मुने! मनुष्य उपवास करके चन्द्रभागा (चनाव) और तरंगमालिनी वितस्ता (झेलम)-में सात दिनतक स्नान करे तो मुनिके समान निर्मल हो जाता है॥७॥
</details>

<details open><summary>विश्वास-प्रस्तुतिः</summary>

काश्मीरमण्डले नद्यो याः पतन्ति महानदम्।  
ता नदीः सिन्धुमासाद्य शीलवान् स्वर्गमाप्नुयात् ॥ ८ ॥
</details>

<details><summary>मूलम्</summary>

काश्मीरमण्डले नद्यो याः पतन्ति महानदम्।  
ता नदीः सिन्धुमासाद्य शीलवान् स्वर्गमाप्नुयात् ॥ ८ ॥
</details>

<details><summary>अनुवाद (हिन्दी)</summary>

काश्मीर प्रान्तकी जो-जो नदियाँ महानद सिन्धुमें मिलती हैं, उनमें तथा सिन्धुमें स्नान करके शीलवान् पुरुष मरनेके बाद स्वर्गमें जाता है॥८॥
</details>

<details open><summary>विश्वास-प्रस्तुतिः</summary>

पुष्करं च प्रभासं च नैमिषं सागरोदकम्।  
देविकामिन्द्रमार्गं च स्वर्णबिन्दुं विगाह्य च ॥ ९ ॥  
विबोध्यते विमानस्थः सोऽप्सतेभिरभिष्टुतः ।
</details>

<details><summary>मूलम्</summary>

पुष्करं च प्रभासं च नैमिषं सागरोदकम्।  
देविकामिन्द्रमार्गं च स्वर्णबिन्दुं विगाह्य च ॥ ९ ॥  
विबोध्यते विमानस्थः सोऽप्सतेभिरभिष्टुतः ।
</details>

<details><summary>अनुवाद (हिन्दी)</summary>

पुष्कर, प्रभास, नैमिषारण्य, सागरोदक (समुद्रजल), देविका, इन्द्रमार्ग तथा स्वर्णविन्दु—इन तीर्थोंमें स्नान करनेसे मनुष्य विमानपर बैठकर स्वर्गमें जाता है और अप्सराएँ उसकी स्तुति करती हुई उसे जगाती हैं॥९॥
</details>

<details open><summary>विश्वास-प्रस्तुतिः</summary>

हिरण्यबिन्दुं विक्षोभ्य प्रयतश्चाभिवाद्य च ॥ १० ॥  
कुशेशयं च देवं तं धूयते तस्य किल्बिषम्।
</details>

<details><summary>मूलम्</summary>

हिरण्यबिन्दुं विक्षोभ्य प्रयतश्चाभिवाद्य च ॥ १० ॥  
कुशेशयं च देवं तं धूयते तस्य किल्बिषम्।
</details>

<details><summary>अनुवाद (हिन्दी)</summary>

जो मनुष्य मन और इन्द्रियोंको संयममें रखते हुए हिरण्यविन्दु तीर्थमें स्नान करके वहाँके प्रमुख देवता भगवान् कुशेशयको प्रणाम करता है, उसके सारे पाप धुल जाते हैं॥१०॥
</details>

<details open><summary>विश्वास-प्रस्तुतिः</summary>

इन्द्रतोयां समासाद्य गन्धमादनसंनिधौ ॥ ११ ॥  
करतोयां कुरङ्गे च त्रिरात्रोपोषितो नरः।  
अश्वमेधमवाप्नोति विगाह्य प्रयतः शुचिः ॥ १२ ॥
</details>

<details><summary>मूलम्</summary>

इन्द्रतोयां समासाद्य गन्धमादनसंनिधौ ॥ ११ ॥  
करतोयां कुरङ्गे च त्रिरात्रोपोषितो नरः।  
अश्वमेधमवाप्नोति विगाह्य प्रयतः शुचिः ॥ १२ ॥
</details>

<details><summary>अनुवाद (हिन्दी)</summary>

गन्धमादन पर्वतके निकट इन्द्रतोया नदीमें और कुरंग क्षेत्रके भीतर करतोया नदीमें संयतचित्त एवं शुद्धभावसे स्नान करके तीन रात उपवास करनेवाला मनुष्य अश्वमेध यज्ञका फल पाता है॥११-१२॥
</details>

<details open><summary>विश्वास-प्रस्तुतिः</summary>

गङ्गाद्वारे कुशावर्ते बिल्वके नीलपर्वते।  
तथा कनखले स्नात्वा धूतपाप्मा दिवं व्रजेत् ॥ १३ ॥
</details>

<details><summary>मूलम्</summary>

गङ्गाद्वारे कुशावर्ते बिल्वके नीलपर्वते।  
तथा कनखले स्नात्वा धूतपाप्मा दिवं व्रजेत् ॥ १३ ॥
</details>

<details><summary>अनुवाद (हिन्दी)</summary>

गंगाद्वार, कुशावर्त, बिल्वक तीर्थ, नील पर्वत तथा कनखलमें स्नान करके पापरहित हुआ मनुष्य स्वर्गलोकको जाता है॥१३॥
</details>

<details open><summary>विश्वास-प्रस्तुतिः</summary>

अपां ह्रद उपस्पृश्य वाजिमेधफलं लभेत्।  
ब्रह्मचारी जितक्रोधः सत्यसंधस्त्वहिंसकः ॥ १४ ॥
</details>

<details><summary>मूलम्</summary>

अपां ह्रद उपस्पृश्य वाजिमेधफलं लभेत्।  
ब्रह्मचारी जितक्रोधः सत्यसंधस्त्वहिंसकः ॥ १४ ॥
</details>

<details><summary>अनुवाद (हिन्दी)</summary>

यदि कोई क्रोधहीन, सत्यप्रतिज्ञ और अहिंसक होकर ब्रह्मचर्यके पालनपूर्वक सलिलह्रद नामक तीर्थमें डुबकी लगाये तो उसे अश्वमेध यज्ञका फल मिलता है॥१४॥
</details>

<details open><summary>विश्वास-प्रस्तुतिः</summary>

यत्र भागीरथी गङ्गा पतते दिशमुत्तराम्।  
महेश्वरस्य त्रिस्थाने यो नरस्त्वभिषिच्यते ॥ १५ ॥  
एकमासं निराहारः स पश्यति हि देवताः।
</details>

<details><summary>मूलम्</summary>

यत्र भागीरथी गङ्गा पतते दिशमुत्तराम्।  
महेश्वरस्य त्रिस्थाने यो नरस्त्वभिषिच्यते ॥ १५ ॥  
एकमासं निराहारः स पश्यति हि देवताः।
</details>

<details><summary>अनुवाद (हिन्दी)</summary>

जहाँ उत्तर दिशामें भागीरथी गंगा गिरती हैं और वहाँ उनका स्रोत तीन भागोंमें विभक्त हो जाता है, वह भगवान् महेश्वरका त्रिस्थान नामक तीर्थ है। जो मनुष्य एक मासतक निराहार रहकर वहाँ स्नान करता है, उसे देवताओंका प्रत्यक्ष दर्शन होता है॥१५॥
</details>

<details open><summary>विश्वास-प्रस्तुतिः</summary>

सप्तगङ्गे त्रिगङ्गे च इन्द्रमार्गे च तर्पयन् ॥ १६ ॥  
सुधां वै लभते भोक्तुं यो नरो जायते पुनः।
</details>

<details><summary>मूलम्</summary>

सप्तगङ्गे त्रिगङ्गे च इन्द्रमार्गे च तर्पयन् ॥ १६ ॥  
सुधां वै लभते भोक्तुं यो नरो जायते पुनः।
</details>

<details><summary>अनुवाद (हिन्दी)</summary>

सप्तगङ्ग, त्रिगङ्ग और इन्द्रमार्गमें पितरोंका तर्पण करनेवाला मनुष्य यदि पुनर्जन्म लेता है तो उसे अमृत भोजन मिलता है (अर्थात् वह देवता हो जाता है।)॥१६॥
</details>

<details open><summary>विश्वास-प्रस्तुतिः</summary>

महाश्रम उपस्पृश्य योऽग्निहोत्रपरः शुचिः ॥ १७ ॥  
एकमासं निराहारः सिद्धिं मासेन स व्रजेत्।
</details>

<details><summary>मूलम्</summary>

महाश्रम उपस्पृश्य योऽग्निहोत्रपरः शुचिः ॥ १७ ॥  
एकमासं निराहारः सिद्धिं मासेन स व्रजेत्।
</details>

<details><summary>अनुवाद (हिन्दी)</summary>

महाश्रम तीर्थमें स्नान करके प्रतिदिन पवित्र भावसे अग्निहोत्र करते हुए जो एक महीनेतक उपवास करता है, वह उतने ही समयमें सिद्ध हो जाता है॥१७॥
</details>

<details open><summary>विश्वास-प्रस्तुतिः</summary>

महाह्रद उपस्पृश्य भृगुतुङ्गे त्वलोलुपः ॥ १८ ॥  
त्रिरात्रोपोषितो भूत्वा मुच्यते ब्रह्महत्यया।
</details>

<details><summary>मूलम्</summary>

महाह्रद उपस्पृश्य भृगुतुङ्गे त्वलोलुपः ॥ १८ ॥  
त्रिरात्रोपोषितो भूत्वा मुच्यते ब्रह्महत्यया।
</details>

<details><summary>अनुवाद (हिन्दी)</summary>

जो लोभका त्याग करके भृगुतुङ्ग-क्षेत्रके महाह्रद नामक तीर्थमें स्नान करता है और तीन राततक भोजन छोड़ देता है, वह ब्रह्महत्याके पापसे मुक्त हो जाता ्है॥१८॥
</details>

<details open><summary>विश्वास-प्रस्तुतिः</summary>

कन्याकूप उपस्पृश्य बलाकायां कृतोदकः ॥ १९ ॥  
देवेषु लभते कीर्तिं यशसा च विराजते ॥ २० ॥
</details>

<details><summary>मूलम्</summary>

कन्याकूप उपस्पृश्य बलाकायां कृतोदकः ॥ १९ ॥  
देवेषु लभते कीर्तिं यशसा च विराजते ॥ २० ॥
</details>

<details><summary>अनुवाद (हिन्दी)</summary>

कन्याकूपमें स्नान करके बलाका तीर्थमें तर्पण करनेवाला पुरुष देवताओंमें कीर्ति पाता है और अपने यशसे प्रकाशित होता है॥१९-२०॥
</details>

<details open><summary>विश्वास-प्रस्तुतिः</summary>

देविकायामुपस्पृश्य तथा सुन्दरिकाह्रदे ।  
अश्विन्यां रूपवर्चस्कं प्रेत्य वै लभते नरः ॥ २१ ॥
</details>

<details><summary>मूलम्</summary>

देविकायामुपस्पृश्य तथा सुन्दरिकाह्रदे ।  
अश्विन्यां रूपवर्चस्कं प्रेत्य वै लभते नरः ॥ २१ ॥
</details>

<details><summary>अनुवाद (हिन्दी)</summary>

देविकामें स्नान करके सुन्दरिकाकुण्ड और अश्विनीतीर्थमें स्नान करनेपर मृत्युके पश्चात् दूसरे जन्ममें मनुष्यको रूप और तेजकी प्राप्ति होती है॥२१॥
</details>

<details open><summary>विश्वास-प्रस्तुतिः</summary>

महागङ्गामुपस्पृश्य कृत्तिकाङ्गारके तथा ।  
पक्षमेकं निराहारः स्वर्गमाप्नोति निर्मलः ॥ २२ ॥
</details>

<details><summary>मूलम्</summary>

महागङ्गामुपस्पृश्य कृत्तिकाङ्गारके तथा ।  
पक्षमेकं निराहारः स्वर्गमाप्नोति निर्मलः ॥ २२ ॥
</details>

<details><summary>अनुवाद (हिन्दी)</summary>

महागङ्गा और कृतिकाङ्गारक तीर्थमें स्नान करके एक पक्षतक निराहार रहनेवाला मनुष्य निर्मल—निष्पाप होकर स्वर्गलोकमें जाता है॥२२॥
</details>

<details open><summary>विश्वास-प्रस्तुतिः</summary>

वैमानिक उपस्पृश्य किङ्किणीकाश्रमे तथा।  
निवासेऽप्सरसां दिव्ये कामचारी महीयते ॥ २३ ॥
</details>

<details><summary>मूलम्</summary>

वैमानिक उपस्पृश्य किङ्किणीकाश्रमे तथा।  
निवासेऽप्सरसां दिव्ये कामचारी महीयते ॥ २३ ॥
</details>

<details><summary>अनुवाद (हिन्दी)</summary>

जो वैमानिक और किङ्किणीकाश्रमतीर्थमें स्नान करता है, वह अप्सराओंके दिव्यलोकमें जाकर सम्मानित होता और इच्छानुसार विचरता है॥२३॥
</details>

<details open><summary>विश्वास-प्रस्तुतिः</summary>

कालिकाश्रममासाद्य विपाशायां कृतोदकः ।  
ब्रह्मचारी जितक्रोधस्त्रिसत्रं मुच्यते भवात् ॥ २४ ॥
</details>

<details><summary>मूलम्</summary>

कालिकाश्रममासाद्य विपाशायां कृतोदकः ।  
ब्रह्मचारी जितक्रोधस्त्रिसत्रं मुच्यते भवात् ॥ २४ ॥
</details>

<details><summary>अनुवाद (हिन्दी)</summary>

जो कालिकाश्रममें स्नान करके विपाशा (व्यास) नदीमें पितरोंका तर्पण करता है और क्रोधको जीतकर ब्रह्मचर्यका पालन करते हुए तीन रात वहाँ निवास करता है, वह जन्म-मरणके बन्धनसे छूट जाता है॥२४॥
</details>

<details open><summary>विश्वास-प्रस्तुतिः</summary>

आश्रमे कृत्तिकानां तु स्नात्वा यस्तर्पयेत्‌ पितॄन्।  
तोषयित्वा महादेवं निर्मलाः स्वर्गमाप्नुयात् ॥ २५ ॥
</details>

<details><summary>मूलम्</summary>

आश्रमे कृत्तिकानां तु स्नात्वा यस्तर्पयेत्‌ पितॄन्।  
तोषयित्वा महादेवं निर्मलाः स्वर्गमाप्नुयात् ॥ २५ ॥
</details>

<details><summary>अनुवाद (हिन्दी)</summary>

जो कृत्तिकाश्रममें स्नान करके पितरोंका तर्पण करता है और महादेवजीको संतुष्ट करता है, वह पापमुक्त होकर स्वर्गलोकमें जाता है॥२५॥
</details>

<details open><summary>विश्वास-प्रस्तुतिः</summary>

महापुर उपस्पृश्य त्रिरात्रोपोषितः शुचिः।  
त्रसानां स्थावराणां च द्विपदानां भयं त्यजेत् ॥ २६ ॥
</details>

<details><summary>मूलम्</summary>

महापुर उपस्पृश्य त्रिरात्रोपोषितः शुचिः।  
त्रसानां स्थावराणां च द्विपदानां भयं त्यजेत् ॥ २६ ॥
</details>

<details><summary>अनुवाद (हिन्दी)</summary>

महापुरतीर्थमें स्नान करके पवित्रतापूर्वक तीन रात उपवास करनेसे मनुष्य चराचर प्राणियों तथा मनुष्योंसे प्राप्त होनेवाले भयको त्याग देता है॥२६॥
</details>

<details open><summary>विश्वास-प्रस्तुतिः</summary>

देवदारुवने स्नात्वा धूतपाप्मा कृतोदकः।  
देवलोकमवाप्नोति सप्तरात्रोषितः शुचिः ॥ २७ ॥
</details>

<details><summary>मूलम्</summary>

देवदारुवने स्नात्वा धूतपाप्मा कृतोदकः।  
देवलोकमवाप्नोति सप्तरात्रोषितः शुचिः ॥ २७ ॥
</details>

<details><summary>अनुवाद (हिन्दी)</summary>

जो देवदारुवनमें स्नान करके तर्पण करता है, उसके सारे पाप धुल जाते हैं तथा जो वहाँ सात राततक निवास करता है, वह पवित्र हो मृत्युके पश्चात् देवलोकमें जाता है॥
</details>

<details open><summary>विश्वास-प्रस्तुतिः</summary>

शरस्तम्बे कुशस्तम्बे द्रोणशर्मपदे तथा।  
अपां प्रपतनासेवी सेव्यते सोऽप्सरोगणैः ॥ २८ ॥
</details>

<details><summary>मूलम्</summary>

शरस्तम्बे कुशस्तम्बे द्रोणशर्मपदे तथा।  
अपां प्रपतनासेवी सेव्यते सोऽप्सरोगणैः ॥ २८ ॥
</details>

<details><summary>अनुवाद (हिन्दी)</summary>

जो शरसाम्ब, कुशसाम्ब और द्रोणशर्मपदतीर्थके झरनोंमें स्नान करता है वह स्वर्गमें अप्सराओंद्वारा सेवित होता है॥२८॥
</details>

<details open><summary>विश्वास-प्रस्तुतिः</summary>

चित्रकूटे जनस्थाने तथा मन्दाकिनीजले।  
विगाह्य वै निराहारो राजलक्ष्म्या निषेव्यते ॥ २९ ॥
</details>

<details><summary>मूलम्</summary>

चित्रकूटे जनस्थाने तथा मन्दाकिनीजले।  
विगाह्य वै निराहारो राजलक्ष्म्या निषेव्यते ॥ २९ ॥
</details>

<details><summary>अनुवाद (हिन्दी)</summary>

जो चित्रकूटमें मन्दाकिनीके जलमें तथा जनस्थानमें गोदावरीके जलमें स्नान करके उपवास करता है वह पुरुष राजलक्ष्मीसे सेवित होता है॥२९॥
</details>

<details open><summary>विश्वास-प्रस्तुतिः</summary>

श्यामायास्त्वाश्रमं गत्वा उषित्वा चाभिषिच्य च।  
एकपक्षं निराहारस्त्वन्तर्धानफलं लभेत् ॥ ३० ॥
</details>

<details><summary>मूलम्</summary>

श्यामायास्त्वाश्रमं गत्वा उषित्वा चाभिषिच्य च।  
एकपक्षं निराहारस्त्वन्तर्धानफलं लभेत् ॥ ३० ॥
</details>

<details><summary>अनुवाद (हिन्दी)</summary>

श्यामाश्रममें जाकर वहाँ स्नान, निवास तथा एक पक्षतक उपवास करनेवाला पुरुष अन्तर्धानके फलको प्राप्त कर लेता है॥३०॥
</details>

<details open><summary>विश्वास-प्रस्तुतिः</summary>

कौशिकीं तु समासाद्य वायुभक्षस्त्वलोलुपः।  
एकविंशतिरात्रेण स्वर्गमारोहते नरः ॥ ३१ ॥
</details>

<details><summary>मूलम्</summary>

कौशिकीं तु समासाद्य वायुभक्षस्त्वलोलुपः।  
एकविंशतिरात्रेण स्वर्गमारोहते नरः ॥ ३१ ॥
</details>

<details><summary>अनुवाद (हिन्दी)</summary>

जो कौशिकी नदीमें स्नान करके लोलुपता त्यागकर इक्कीस रातोंतक केवल हवा पीकर रह जाता है वह मनुष्य स्वर्गको प्राप्त होता है॥३१॥
</details>

<details open><summary>विश्वास-प्रस्तुतिः</summary>

मतङ्गवाप्यां यः स्नायादेकरात्रेण सिद्‌ध्यति।  
विगाहति ह्यनालम्बमन्धकं वै सनातनम् ॥ ३२ ॥  
नैमिषे स्वर्गतीर्थे च उपस्पृश्य जितेन्द्रियः।  
फलं पुरुषमेधस्य लभेन्मासं कृतोदकः ॥ ३३ ॥
</details>

<details><summary>मूलम्</summary>

मतङ्गवाप्यां यः स्नायादेकरात्रेण सिद्‌ध्यति।  
विगाहति ह्यनालम्बमन्धकं वै सनातनम् ॥ ३२ ॥  
नैमिषे स्वर्गतीर्थे च उपस्पृश्य जितेन्द्रियः।  
फलं पुरुषमेधस्य लभेन्मासं कृतोदकः ॥ ३३ ॥
</details>

<details><summary>अनुवाद (हिन्दी)</summary>

जो मतङ्गवापी तीर्थमें स्नान करता है, उसे एक रातमें सिद्धि प्राप्त होती है। जो अनालम्ब, अन्धक और सनातन तीर्थमें गोता लगाता है तथा नैमिषारण्यके स्वर्गतीर्थमें स्नान करके इन्द्रिय-संयमपूर्वक एक मासतक पितरोंको जलाञ्जलि देता है उसे पुरुषमेधयज्ञका फल प्राप्त होता है॥३२-३३॥
</details>

<details open><summary>विश्वास-प्रस्तुतिः</summary>

गङ्गाह्रद उपस्पृश्य तथा चैवोत्पलावने।  
अश्वमेधमवाप्नोति तत्र मासं कृतोदकः ॥ ३४ ॥
</details>

<details><summary>मूलम्</summary>

गङ्गाह्रद उपस्पृश्य तथा चैवोत्पलावने।  
अश्वमेधमवाप्नोति तत्र मासं कृतोदकः ॥ ३४ ॥
</details>

<details><summary>अनुवाद (हिन्दी)</summary>

जो गङ्गाह्रद और उत्पलावनतीर्थमें स्नान करके एक मासतक वहाँ पितरोंका तर्पण करता है, वह अश्वमेधयज्ञका फल पाता है॥३४॥
</details>

<details open><summary>विश्वास-प्रस्तुतिः</summary>

गङ्गायमुनयोस्तीर्थे तथा कालञ्जरे गिरौ।  
दशाश्वमेधानाप्नोति तत्र मासं कृतोदकः ॥ ३५ ॥
</details>

<details><summary>मूलम्</summary>

गङ्गायमुनयोस्तीर्थे तथा कालञ्जरे गिरौ।  
दशाश्वमेधानाप्नोति तत्र मासं कृतोदकः ॥ ३५ ॥
</details>

<details><summary>अनुवाद (हिन्दी)</summary>

गङ्गा-यमुनाके सङ्गमतीर्थमें तथा कालञ्जरतीर्थमें एक मासतक स्नान और तर्पण करनेसे दस अश्वमेध-यज्ञोंका फल प्राप्त होता है॥३५॥
</details>

<details open><summary>विश्वास-प्रस्तुतिः</summary>

षष्टिह्रद उपस्पृश्य चान्नदानाद् विशिष्यते।  
दशतीर्थसहस्राणि तिस्रः कोट्‌यस्तथा पराः ॥ ३६ ॥  
समागच्छन्ति माघ्यां तु प्रयागे भरतर्षभ।
</details>

<details><summary>मूलम्</summary>

षष्टिह्रद उपस्पृश्य चान्नदानाद् विशिष्यते।  
दशतीर्थसहस्राणि तिस्रः कोट्‌यस्तथा पराः ॥ ३६ ॥  
समागच्छन्ति माघ्यां तु प्रयागे भरतर्षभ।
</details>

<details><summary>अनुवाद (हिन्दी)</summary>

भरतश्रेष्ठ! षष्टिह्रद नामक तीर्थमें स्नान करनेसे अन्नदानसे भी अधिक फल प्राप्त होता है। माघ-मासकी अमावास्याको प्रयागराजमें तीन करोड़ दस हजार अन्य तीर्थोंका समागम होता है॥३६॥
</details>

<details open><summary>विश्वास-प्रस्तुतिः</summary>

माघमासं प्रयागे तु नियतः संशितव्रतः ॥ ३७ ॥  
स्नात्वा तु भरतश्रेष्ठ निर्मलः स्वर्गमाप्नुयात्।
</details>

<details><summary>मूलम्</summary>

माघमासं प्रयागे तु नियतः संशितव्रतः ॥ ३७ ॥  
स्नात्वा तु भरतश्रेष्ठ निर्मलः स्वर्गमाप्नुयात्।
</details>

<details><summary>अनुवाद (हिन्दी)</summary>

भरतश्रेष्ठ! जो नियमपूर्वक उत्तम व्रतका पालन करते हुए माघके महीनेमें प्रयागमें स्नान करता है वह सब पापोंसे मुक्त होकर स्वर्गमें जाता है॥३७॥
</details>

<details open><summary>विश्वास-प्रस्तुतिः</summary>

मरुद्‌गण उपस्पृश्य पितॄणामाश्रमे शुचिः ॥ ३८ ॥  
वैवस्वतस्य तीर्थे च तीर्थभूतो भवेन्नरः।
</details>

<details><summary>मूलम्</summary>

मरुद्‌गण उपस्पृश्य पितॄणामाश्रमे शुचिः ॥ ३८ ॥  
वैवस्वतस्य तीर्थे च तीर्थभूतो भवेन्नरः।
</details>

<details><summary>अनुवाद (हिन्दी)</summary>

जो पवित्र भावसे मरुद्‌गण तीर्थ, पितरोंके आश्रम तथा वैवस्वततीर्थमें स्नान करता है, वह मनुष्य स्वयं तीर्थरूप हो जाता है॥३८॥
</details>

<details open><summary>विश्वास-प्रस्तुतिः</summary>

तथा ब्रह्मसरो गत्वा भागीरथ्यां कृतोदकः ॥ ३९ ॥  
एकमासं निराहारः सोमलोकमवाप्नुयात् ॥ ४० ॥
</details>

<details><summary>मूलम्</summary>

तथा ब्रह्मसरो गत्वा भागीरथ्यां कृतोदकः ॥ ३९ ॥  
एकमासं निराहारः सोमलोकमवाप्नुयात् ॥ ४० ॥
</details>

<details><summary>अनुवाद (हिन्दी)</summary>

जो ब्रह्मसरोवर (पुष्करतीर्थ) और भागीरथी गङ्गामें स्नान करके पितरोंका तर्पण करता और वहाँ एक मासतक निराहार रहता है उसे चन्द्रलोककी प्राप्ति होती है॥३९-४०॥
</details>

<details open><summary>विश्वास-प्रस्तुतिः</summary>

उत्पातके नरः स्नात्वा अष्टावक्रे कृतोदकः।  
द्वादशाहं निराहारो नरमेधफलं लभेत् ॥ ४१ ॥
</details>

<details><summary>मूलम्</summary>

उत्पातके नरः स्नात्वा अष्टावक्रे कृतोदकः।  
द्वादशाहं निराहारो नरमेधफलं लभेत् ॥ ४१ ॥
</details>

<details><summary>अनुवाद (हिन्दी)</summary>

उत्पातक तीर्थमें स्नान और अष्टावक्र तीर्थमें तर्पण करके बारह दिनोंतक निराहार रहनेसे नरमेधयज्ञका फल प्राप्त होता है॥४१॥
</details>

<details open><summary>विश्वास-प्रस्तुतिः</summary>

अश्मपृष्ठे गयायां च निरविन्दे च पर्वते।  
तृतीयां क्रौञ्चपद्यां च ब्रह्महत्यां विशुध्यते ॥ ४२ ॥
</details>

<details><summary>मूलम्</summary>

अश्मपृष्ठे गयायां च निरविन्दे च पर्वते।  
तृतीयां क्रौञ्चपद्यां च ब्रह्महत्यां विशुध्यते ॥ ४२ ॥
</details>

<details><summary>अनुवाद (हिन्दी)</summary>

गयामें अश्मपृष्ठ (प्रेतशिला)-पर पितरोंको पिण्ड देनेसे पहली, निरविन्द पर्वतपर पिण्डदान करनेसे दूसरी तथा क्रौञ्चपदी नामक तीर्थमें पिण्ड अर्पित करनेसे तीसरी ब्रह्महत्याको दूर करके मनुष्य सर्वथा शुद्ध हो जाता है॥४२॥
</details>

<details open><summary>विश्वास-प्रस्तुतिः</summary>

कलविङ्क उपस्पृश्य विद्याच्च बहुशो जलम्।  
अग्नेः पुरे नरः स्नात्वा अग्निकन्यापुरे वसेत् ॥ ४३ ॥
</details>

<details><summary>मूलम्</summary>

कलविङ्क उपस्पृश्य विद्याच्च बहुशो जलम्।  
अग्नेः पुरे नरः स्नात्वा अग्निकन्यापुरे वसेत् ॥ ४३ ॥
</details>

<details><summary>अनुवाद (हिन्दी)</summary>

कलविङ्क तीर्थमें स्नान करनेसे अनेक तीर्थोंमें गोते लगानेका फल मिलता है। अग्निपुर तीर्थमें स्नान करनेसे अग्निकन्यापुरका निवास प्राप्त होता है॥४३॥
</details>

<details open><summary>विश्वास-प्रस्तुतिः</summary>

करवीरपुरे स्नात्वा विशालायां कृतोदकः।  
देवह्रद उपस्पृश्य ब्रह्मभूतो विराजते ॥ ४४ ॥
</details>

<details><summary>मूलम्</summary>

करवीरपुरे स्नात्वा विशालायां कृतोदकः।  
देवह्रद उपस्पृश्य ब्रह्मभूतो विराजते ॥ ४४ ॥
</details>

<details><summary>अनुवाद (हिन्दी)</summary>

करवीरपुरमें स्नान, विशालामें तर्पण और देवह्रदमें मज्जन करनेसे मनुष्य ब्रह्मरूप हो जाता है॥४४॥
</details>

<details open><summary>विश्वास-प्रस्तुतिः</summary>

पुनरावर्तनन्दां च महानन्दां च सेव्य वै।  
नन्दने सेव्यते दान्तस्त्वप्सरोभिरहिंसकः ॥ ४५ ॥
</details>

<details><summary>मूलम्</summary>

पुनरावर्तनन्दां च महानन्दां च सेव्य वै।  
नन्दने सेव्यते दान्तस्त्वप्सरोभिरहिंसकः ॥ ४५ ॥
</details>

<details><summary>अनुवाद (हिन्दी)</summary>

जो सब प्रकारकी हिंसाका त्याग करके जितेन्द्रिय-भावसे आवर्तनन्दा और महानन्दा तीर्थका सेवन करता है उसकी स्वर्गस्थ नन्दनवनमें अप्सराएँ सेवा करती हैं॥४५॥
</details>

<details open><summary>विश्वास-प्रस्तुतिः</summary>

उर्वशीं कृत्तिकायोगे गत्वा चैव समाहितः।  
लौहित्ये विधिवत् स्नात्वा पुण्डरीकफलं लभेत् ॥ ४६ ॥
</details>

<details><summary>मूलम्</summary>

उर्वशीं कृत्तिकायोगे गत्वा चैव समाहितः।  
लौहित्ये विधिवत् स्नात्वा पुण्डरीकफलं लभेत् ॥ ४६ ॥
</details>

<details><summary>अनुवाद (हिन्दी)</summary>

जो कार्तिककी पूर्णिमाको कृत्तिकाका योग होनेपर एकाग्रचित्त हो उर्वशी तीर्थ और लौहित्य तीर्थमें विधिपूर्वक स्नान करता है उसे पुण्डरीक यज्ञका फल मिलता है॥४६॥
</details>

<details open><summary>विश्वास-प्रस्तुतिः</summary>

रामह्रद उपस्पृश्य विपाशायां कृतोदकः।  
द्वादशाहं निराहारः कल्मषाद् विप्रमुच्यते ॥ ४७ ॥
</details>

<details><summary>मूलम्</summary>

रामह्रद उपस्पृश्य विपाशायां कृतोदकः।  
द्वादशाहं निराहारः कल्मषाद् विप्रमुच्यते ॥ ४७ ॥
</details>

<details><summary>अनुवाद (हिन्दी)</summary>

रामह्रद (परशुराम-कुण्ड)-में स्नान और विपाशा नदीमें तर्पण करके बारह दिनोंतक उपवास करनेवाला पुरुष सब पापोंसे छूट जाता है॥४७॥
</details>

<details open><summary>विश्वास-प्रस्तुतिः</summary>

महाह्रद उपस्पृश्य शुद्धेन मनसा नरः।  
एकमासं निराहारो जमदग्निगतिं लभेत् ॥ ४८ ॥
</details>

<details><summary>मूलम्</summary>

महाह्रद उपस्पृश्य शुद्धेन मनसा नरः।  
एकमासं निराहारो जमदग्निगतिं लभेत् ॥ ४८ ॥
</details>

<details><summary>अनुवाद (हिन्दी)</summary>

महाह्रदमें स्नान करके यदि मनुष्य शुद्ध चित्तसे वहाँ एक मासतक निराहार रहे तो उसे जमदग्निके समान सद्‌गति प्राप्त होती है॥४८॥
</details>

<details open><summary>विश्वास-प्रस्तुतिः</summary>

विन्ध्ये संताप्य चात्मानं सत्यसंधस्त्वहिंसकः।  
विनयात्तप आस्थाय मासेनैकेन सिध्यति ॥ ४९ ॥
</details>

<details><summary>मूलम्</summary>

विन्ध्ये संताप्य चात्मानं सत्यसंधस्त्वहिंसकः।  
विनयात्तप आस्थाय मासेनैकेन सिध्यति ॥ ४९ ॥
</details>

<details><summary>अनुवाद (हिन्दी)</summary>

जो हिंसाका त्याग करके सत्यप्रतिज्ञ होकर विन्ध्याचलमें अपने शरीरको कष्ट दे विनीतभावसे तपस्याका आश्रय लेकर रहता है उसे एक महीनेमें सिद्धि प्राप्त हो जाती है॥४९॥
</details>

<details open><summary>विश्वास-प्रस्तुतिः</summary>

नर्मदायामुपस्पृश्य तथा शूर्पारकोदके ।  
एकपक्षं निराहारो राजपुत्रो विधीयते ॥ ५० ॥
</details>

<details><summary>मूलम्</summary>

नर्मदायामुपस्पृश्य तथा शूर्पारकोदके ।  
एकपक्षं निराहारो राजपुत्रो विधीयते ॥ ५० ॥
</details>

<details><summary>अनुवाद (हिन्दी)</summary>

नर्मदा नदी और शूर्पारक क्षेत्रके जलमें स्नान करके एक पक्षतक निराहार रहनेवाला मनुष्य दूसरे जन्ममें राजकुमार होता है॥५०॥
</details>

<details open><summary>विश्वास-प्रस्तुतिः</summary>

जम्बूमार्गे त्रिभिर्मासैः संयतः सुसमाहितः।  
अहोरात्रेण चैकेन सिद्धिं समधिगच्छति ॥ ५१ ॥
</details>

<details><summary>मूलम्</summary>

जम्बूमार्गे त्रिभिर्मासैः संयतः सुसमाहितः।  
अहोरात्रेण चैकेन सिद्धिं समधिगच्छति ॥ ५१ ॥
</details>

<details><summary>अनुवाद (हिन्दी)</summary>

साधारण भावसे तीन महीनेतक जम्बूमार्गमें स्नान करनेसे तथा इन्द्रिय-संयमपूर्वक एकाग्रचित्त हो वहाँ एक ही दिन स्नान करनेसे भी मनुष्य सिद्धि प्राप्त कर लेता है॥५१॥
</details>

<details open><summary>विश्वास-प्रस्तुतिः</summary>

कोकामुखे विगाह्याथ गत्वा चाञ्जलिकाश्रमम्।  
शाकभक्षश्चीरवासाः कुमारीर्विन्दते दश ॥ ५२ ॥  
वैवस्वतस्य सदनं न स गच्छेत् कदाचन।  
यस्य कन्याह्रदे वासो देवलोकं स गच्छति ॥ ५३ ॥
</details>

<details><summary>मूलम्</summary>

कोकामुखे विगाह्याथ गत्वा चाञ्जलिकाश्रमम्।  
शाकभक्षश्चीरवासाः कुमारीर्विन्दते दश ॥ ५२ ॥  
वैवस्वतस्य सदनं न स गच्छेत् कदाचन।  
यस्य कन्याह्रदे वासो देवलोकं स गच्छति ॥ ५३ ॥
</details>

<details><summary>अनुवाद (हिन्दी)</summary>

जो कोकामुख तीर्थमें स्नान करके अञ्जलिकाश्रम-तीर्थमें जाकर सागका भोजन करता हुआ चीरवस्त्र धारण करके कुछ कालतक निवास करता है उसे दस बार कन्याकुमारी तीर्थके सेवनका फल प्राप्त होता है तथा उसे कभी यमराजके घर नहीं जाना पड़ता। जो कन्याकुमारी तीर्थमें निवास करता है वह मृत्युके पश्चात् देवलोकमें जाता है॥५२-५३॥
</details>

<details open><summary>विश्वास-प्रस्तुतिः</summary>

प्रभासे त्वेकरात्रेण अमावास्यां समाहितः।  
सिध्यते तु महाबाहो यो नरो जायतेऽमरः ॥ ५४ ॥
</details>

<details><summary>मूलम्</summary>

प्रभासे त्वेकरात्रेण अमावास्यां समाहितः।  
सिध्यते तु महाबाहो यो नरो जायतेऽमरः ॥ ५४ ॥
</details>

<details><summary>अनुवाद (हिन्दी)</summary>

महाबाहो! जो एकाग्रचित्त होकर अमावास्याको प्रभास-तीर्थका सेवन करता है उसे एक ही रातमें सिद्धि मिल जाती है तथा वह मृत्युके पश्चात् देवता होता है॥५४॥
</details>

<details open><summary>विश्वास-प्रस्तुतिः</summary>

उज्जानक उपस्पृश्य आर्ष्टिषेणस्य चाश्रमे।  
पिङ्गायाश्चाश्रमे स्नात्वा सर्वपापैः प्रमुच्यते ॥ ५५ ॥
</details>

<details><summary>मूलम्</summary>

उज्जानक उपस्पृश्य आर्ष्टिषेणस्य चाश्रमे।  
पिङ्गायाश्चाश्रमे स्नात्वा सर्वपापैः प्रमुच्यते ॥ ५५ ॥
</details>

<details><summary>अनुवाद (हिन्दी)</summary>

उज्जानकतीर्थमें स्नान करके आर्ष्टिषेणके आश्रम तथा पिङ्गाके आश्रममें गोता लगानेसे मनुष्य सब पापोंसे छुटकारा पा जाता है॥५५॥
</details>

<details open><summary>विश्वास-प्रस्तुतिः</summary>

कुल्यायां समुपस्पृश्य जप्त्वा चैवाघमर्षणम्।  
अश्वमेधमवाप्नोति त्रिरात्रोपोषितो नरः ॥ ५६ ॥
</details>

<details><summary>मूलम्</summary>

कुल्यायां समुपस्पृश्य जप्त्वा चैवाघमर्षणम्।  
अश्वमेधमवाप्नोति त्रिरात्रोपोषितो नरः ॥ ५६ ॥
</details>

<details><summary>अनुवाद (हिन्दी)</summary>

जो मनुष्य कुल्यामें स्नान करके अघमर्षण मन्त्रका जप करता है तथा तीन राततक वहाँ उपवासपूर्वक रहता है उसे अश्वमेधयज्ञका फल मिलता है॥५६॥
</details>

<details open><summary>विश्वास-प्रस्तुतिः</summary>

पिण्डारक उपस्पृश्य एकरात्रोषितो नरः।  
अग्निष्टोममवाप्नोति प्रभातां शर्वरीं शुचिः ॥ ५७ ॥
</details>

<details><summary>मूलम्</summary>

पिण्डारक उपस्पृश्य एकरात्रोषितो नरः।  
अग्निष्टोममवाप्नोति प्रभातां शर्वरीं शुचिः ॥ ५७ ॥
</details>

<details><summary>अनुवाद (हिन्दी)</summary>

जो मानव पिण्डारक तीर्थमें स्नान करके वहाँ एक रात निवास करता है वह प्रातःकाल होते ही पवित्र होकर अग्निष्टोमयज्ञका फल प्राप्त कर लेता है॥५७॥
</details>

<details open><summary>विश्वास-प्रस्तुतिः</summary>

तथा ब्रह्मसरो गत्वा धर्मारण्योपशोभितम्।  
पुण्डरीकमवाप्नोति उपस्पृश्य नरः शुचिः ॥ ५८ ॥
</details>

<details><summary>मूलम्</summary>

तथा ब्रह्मसरो गत्वा धर्मारण्योपशोभितम्।  
पुण्डरीकमवाप्नोति उपस्पृश्य नरः शुचिः ॥ ५८ ॥
</details>

<details><summary>अनुवाद (हिन्दी)</summary>

धर्मारण्यसे सुशोभित ब्रह्मसर तीर्थमें जाकर वहाँ स्नान करके पवित्र हुआ मनुष्य पुण्डरीकयज्ञका फल पाता है॥५८॥
</details>

<details open><summary>विश्वास-प्रस्तुतिः</summary>

मैनाके पर्वते स्नात्वा तथा संध्यामुपास्य च।  
कामं जित्वा च वै मासं सर्वयज्ञफलं लभेत् ॥ ५९ ॥
</details>

<details><summary>मूलम्</summary>

मैनाके पर्वते स्नात्वा तथा संध्यामुपास्य च।  
कामं जित्वा च वै मासं सर्वयज्ञफलं लभेत् ॥ ५९ ॥
</details>

<details><summary>अनुवाद (हिन्दी)</summary>

मैनाक पर्वतपर एक महीनेतक स्नान और संध्योपासन करनेसे मनुष्य कामको जीतकर समस्त यज्ञोंका फल पा लेता है॥५९॥
</details>

<details open><summary>विश्वास-प्रस्तुतिः</summary>

कालोदकं नन्दिकुण्डं तथा चोत्तरमानसम्।  
अभ्येत्य योजनशताद् भ्रूणहा विप्रमुच्यते ॥ ६० ॥
</details>

<details><summary>मूलम्</summary>

कालोदकं नन्दिकुण्डं तथा चोत्तरमानसम्।  
अभ्येत्य योजनशताद् भ्रूणहा विप्रमुच्यते ॥ ६० ॥
</details>

<details><summary>अनुवाद (हिन्दी)</summary>

सौ योजन दूरसे आकर कालोदक, नन्दि-कुण्ड तथा उत्तरमानस तीर्थमें स्नान करनेवाला मनुष्य यदि भ्रूणहत्यारा भी हो तो वह उस पापसे मुक्त हो जाता है॥६०॥
</details>

<details open><summary>विश्वास-प्रस्तुतिः</summary>

नन्दीश्वरस्य मूर्तिं तु दृष्ट्वा मुच्येत किल्बिषैः।  
स्वर्गमार्गे नरः स्नात्वा ब्रह्मलोकं स गच्छति ॥ ६१ ॥
</details>

<details><summary>मूलम्</summary>

नन्दीश्वरस्य मूर्तिं तु दृष्ट्वा मुच्येत किल्बिषैः।  
स्वर्गमार्गे नरः स्नात्वा ब्रह्मलोकं स गच्छति ॥ ६१ ॥
</details>

<details><summary>अनुवाद (हिन्दी)</summary>

वहाँ नन्दीश्वरकी मूर्तिका दर्शन करके मनुष्य सब पापोंसे मुक्त हो जाता है। स्वर्गमार्गमें स्नान करनेसे वह ब्रह्मलोकमें जाता है॥६१॥
</details>

<details open><summary>विश्वास-प्रस्तुतिः</summary>

विख्यातो हिमवान् पुण्यः शङ्करश्वशुरो गिरिः।  
आकरः सर्वरत्नानां सिद्धचारणसेवितः ॥ ६२ ॥
</details>

<details><summary>मूलम्</summary>

विख्यातो हिमवान् पुण्यः शङ्करश्वशुरो गिरिः।  
आकरः सर्वरत्नानां सिद्धचारणसेवितः ॥ ६२ ॥
</details>

<details><summary>अनुवाद (हिन्दी)</summary>

भगवान् शंकरका श्वशुर हिमवान् पर्वत परम पवित्र और संसारमें विख्यात है। वह सब रत्नोंकी खान तथा सिद्ध और चारणोंसे सेवित है॥६२॥
</details>

<details open><summary>विश्वास-प्रस्तुतिः</summary>

शरीरमुत्सृजेत् तत्र विधिपूर्वमनाशके ।  
अध्रुवं जीवितं ज्ञात्वा यो वै वेदान्तगो द्विजः ॥ ६३ ॥  
अभ्यर्च्य देवतास्तत्र नमस्कृत्य मुनींस्तथा।  
ततः सिद्धो दिवं गच्छेद् ब्रह्मलोकं सनातनम् ॥ ६४ ॥
</details>

<details><summary>मूलम्</summary>

शरीरमुत्सृजेत् तत्र विधिपूर्वमनाशके ।  
अध्रुवं जीवितं ज्ञात्वा यो वै वेदान्तगो द्विजः ॥ ६३ ॥  
अभ्यर्च्य देवतास्तत्र नमस्कृत्य मुनींस्तथा।  
ततः सिद्धो दिवं गच्छेद् ब्रह्मलोकं सनातनम् ॥ ६४ ॥
</details>

<details><summary>अनुवाद (हिन्दी)</summary>

जो वेदान्तका ज्ञाता द्विज इस जीवनको नाशवान् समझकर उस पर्वतपर रहता और देवताओंका पूजन तथा मुनियोंको प्रणाम करके विधिपूर्वक अनशनके द्वारा अपने प्राणोंको त्याग देता है वह सिद्ध होकर सनातन ब्रह्मलोकको प्राप्त हो जाता है॥६३-६४॥
</details>

<details open><summary>विश्वास-प्रस्तुतिः</summary>

कामं क्रोधं च लोभं च यो जित्वा तीर्थमावसेत्।  
न तेन किञ्चिन्न प्राप्तं तीर्थाभिगमनाद् भवेत् ॥ ६५ ॥
</details>

<details><summary>मूलम्</summary>

कामं क्रोधं च लोभं च यो जित्वा तीर्थमावसेत्।  
न तेन किञ्चिन्न प्राप्तं तीर्थाभिगमनाद् भवेत् ॥ ६५ ॥
</details>

<details><summary>अनुवाद (हिन्दी)</summary>

जो काम, क्रोध और लोभको जीतकर तीर्थोंमें स्नान करता है उसे उस तीर्थयात्राके पुण्यसे कोई वस्तु दुर्लभ नहीं रहती॥६५॥
</details>

<details open><summary>विश्वास-प्रस्तुतिः</summary>

यान्यगम्यानि तीर्थाणि दुर्गाणि विषमाणि च।  
मनसा तानि गम्यानि सर्वतीर्थसमीक्षया ॥ ६६ ॥
</details>

<details><summary>मूलम्</summary>

यान्यगम्यानि तीर्थाणि दुर्गाणि विषमाणि च।  
मनसा तानि गम्यानि सर्वतीर्थसमीक्षया ॥ ६६ ॥
</details>

<details><summary>अनुवाद (हिन्दी)</summary>

जो समस्त तीर्थोंके दर्शनकी इच्छा रखता हो, वह दुर्गम और विषम होनेके कारण जिन तीर्थोंमें शरीरसे न जा सके, वहाँ मनसे यात्रा करे॥६६॥
</details>

<details open><summary>विश्वास-प्रस्तुतिः</summary>

इदं मेध्यमिदं पुण्यमिदं स्वर्ग्यमनुत्तमम्।  
इदं रहस्यं वेदानामाप्लाव्यं पावनं तथा ॥ ६७ ॥
</details>

<details><summary>मूलम्</summary>

इदं मेध्यमिदं पुण्यमिदं स्वर्ग्यमनुत्तमम्।  
इदं रहस्यं वेदानामाप्लाव्यं पावनं तथा ॥ ६७ ॥
</details>

<details><summary>अनुवाद (हिन्दी)</summary>

यह तीर्थ-सेवनका कार्य परम पवित्र, पुण्यप्रद, स्वर्गकी प्राप्तिका सर्वोत्तम साधन और वेदोंका गुप्त रहस्य है। प्रत्येक तीर्थ पावन और स्नानके योग्य होता है॥
</details>

<details open><summary>विश्वास-प्रस्तुतिः</summary>

इदं दद्याद् द्विजातीनां साधोरात्महितस्य च।  
सुहृदां च जपेत् कर्णे शिष्यस्यानुगतस्य च ॥ ६८ ॥
</details>

<details><summary>मूलम्</summary>

इदं दद्याद् द्विजातीनां साधोरात्महितस्य च।  
सुहृदां च जपेत् कर्णे शिष्यस्यानुगतस्य च ॥ ६८ ॥
</details>

<details><summary>अनुवाद (हिन्दी)</summary>

तीर्थोंका यह माहात्म्य द्विजातियोंके, अपने हितैषी श्रेष्ठ पुरुषके, सुहृदोंके तथा अनुगत शिष्यके ही कानमें डालना चाहिये॥६८॥
</details>

<details open><summary>विश्वास-प्रस्तुतिः</summary>

दत्तवान् गौतमस्यैतदङ्गिरा वै महातपाः।  
अङ्गिराः समनुज्ञातः काश्यपेन च धीमता ॥ ६९ ॥
</details>

<details><summary>मूलम्</summary>

दत्तवान् गौतमस्यैतदङ्गिरा वै महातपाः।  
अङ्गिराः समनुज्ञातः काश्यपेन च धीमता ॥ ६९ ॥
</details>

<details><summary>अनुवाद (हिन्दी)</summary>

सबसे पहले महातपस्वी अङ्गिराने गौतमको इसका उपदेश दिया। अङ्गिराको बुद्धिमान् काश्यपजीसे इसका ज्ञान प्राप्त हुआ था॥६९॥
</details>

<details open><summary>विश्वास-प्रस्तुतिः</summary>

महर्षीणामिदं जप्यं पावनानां तथोत्तमम्।  
जपंश्चाभ्युत्थितः शश्वन्निर्मलः स्वर्गमाप्नुयात् ॥ ७० ॥
</details>

<details><summary>मूलम्</summary>

महर्षीणामिदं जप्यं पावनानां तथोत्तमम्।  
जपंश्चाभ्युत्थितः शश्वन्निर्मलः स्वर्गमाप्नुयात् ॥ ७० ॥
</details>

<details><summary>अनुवाद (हिन्दी)</summary>

यह कथा महर्षियोंके पढ़ने योग्य और पावन वस्तुओंमें परम पवित्र है। जो सावधान एवं उत्साहयुक्त होकर सदा इसका पाठ करता है वह सब पापोंसे मुक्त होकर स्वर्गलोकमें जाता है॥७०॥
</details>

<details open><summary>विश्वास-प्रस्तुतिः</summary>

इदं यश्चापि शृणुयाद् रहस्यं त्वङ्गिरोमतम्।  
उत्तमे च कुले जन्म लभेज्जातीश्च संस्मरेत् ॥ ७१ ॥
</details>

<details><summary>मूलम्</summary>

इदं यश्चापि शृणुयाद् रहस्यं त्वङ्गिरोमतम्।  
उत्तमे च कुले जन्म लभेज्जातीश्च संस्मरेत् ॥ ७१ ॥
</details>

<details><summary>अनुवाद (हिन्दी)</summary>

जो अङ्गिरामुनिके इस रहस्यमय मतको सुनता है, वह उत्तम कुलमें जन्म पाता और पूर्वजन्मकी बातोंको स्मरण करता है॥७१॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि आङ्गिरसतीर्थयात्रायां पञ्चविंशोऽध्यायः ॥ २५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें आङ्गिरसतीर्थयात्राविषयक पच्चीसवाँ अध्याय पूरा हुआ॥२५॥
</details>
