+++
title_full = "003 विश्वामित्रको ब्राह्मणत्वकी प्राप्ति कैसे हुई—इस विषयमें युधिष्ठिरका प्रश्न"
title = "००३ विश्वामित्रोपाख्याने"

+++

<details><summary>भागसूचना</summary>

तृतीयोऽध्यायः
</details>

<details><summary>सूचना (हिन्दी)</summary>

विश्वामित्रको ब्राह्मणत्वकी प्राप्ति कैसे हुई—इस विषयमें युधिष्ठिरका प्रश्न
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

ब्राह्मण्यं यदि दुष्प्राप्यं त्रिभिर्वर्णैर्नराधिप।  
कथं प्राप्तं महाराज क्षत्रियेण महात्मना ॥ १ ॥  
विश्वामित्रेण धर्मात्मन् ब्राह्मणत्वं नरर्षभ।  
श्रोतुमिच्छामि तत्त्वेन तन्मे ब्रूहि पितामह ॥ २ ॥
</details>

<details><summary>मूलम्</summary>

ब्राह्मण्यं यदि दुष्प्राप्यं त्रिभिर्वर्णैर्नराधिप।  
कथं प्राप्तं महाराज क्षत्रियेण महात्मना ॥ १ ॥  
विश्वामित्रेण धर्मात्मन् ब्राह्मणत्वं नरर्षभ।  
श्रोतुमिच्छामि तत्त्वेन तन्मे ब्रूहि पितामह ॥ २ ॥
</details>

<details><summary>अनुवाद (हिन्दी)</summary>

_युधिष्ठिरने पूछा—_ महाराज! नरेश्वर! यदि अन्य तीन वर्णोंके लिये ब्राह्मणत्व प्राप्त करना अत्यन्त कठिन है तो क्षत्रियकुलमें उत्पन्न महात्मा विश्वामित्रने कैसे ब्राह्मणत्व प्राप्त कर लिया? धर्मात्मन्! नरश्रेष्ठ पितामह! इस बातको मैं यथार्थरूपसे सुनना चाहता हूँ, आप मुझे बताइये॥१-२॥
</details>

<details open><summary>विश्वास-प्रस्तुतिः</summary>

तेन ह्यमितवीर्येण वसिष्ठस्य महात्मनः।  
हतं पुत्रशतं सद्यस्तपसापि पितामह ॥ ३ ॥
</details>

<details><summary>मूलम्</summary>

तेन ह्यमितवीर्येण वसिष्ठस्य महात्मनः।  
हतं पुत्रशतं सद्यस्तपसापि पितामह ॥ ३ ॥
</details>

<details><summary>अनुवाद (हिन्दी)</summary>

पितामह! अमित पराक्रमी विश्वामित्रने अपनी तपस्याके प्रभावसे महात्मा वसिष्ठके सौ पुत्रोंको तत्काल नष्ट कर दिया था॥३॥
</details>

<details open><summary>विश्वास-प्रस्तुतिः</summary>

यातुधानाश्च बहवो राक्षसास्तिग्मतेजसः ।  
मन्युनाऽऽविष्टदेहेन सृष्टाः कालान्तकोपमाः ॥ ४ ॥
</details>

<details><summary>मूलम्</summary>

यातुधानाश्च बहवो राक्षसास्तिग्मतेजसः ।  
मन्युनाऽऽविष्टदेहेन सृष्टाः कालान्तकोपमाः ॥ ४ ॥
</details>

<details><summary>अनुवाद (हिन्दी)</summary>

उन्होंने क्रोधके आवेशमें आकर बहुत-से प्रचण्ड तेजस्वी यातुधान एवं राक्षस रच डाले थे जो काल और यमराजके समान भयानक थे॥४॥
</details>

<details open><summary>विश्वास-प्रस्तुतिः</summary>

महान् कुशिकवंशश्च ब्रह्मर्षिशतसंकुलः ।  
स्थापितो नरलोकेऽस्मिन् विद्वद्ब्राह्मणसंस्तुतः ॥ ५ ॥
</details>

<details><summary>मूलम्</summary>

महान् कुशिकवंशश्च ब्रह्मर्षिशतसंकुलः ।  
स्थापितो नरलोकेऽस्मिन् विद्वद्ब्राह्मणसंस्तुतः ॥ ५ ॥
</details>

<details><summary>अनुवाद (हिन्दी)</summary>

इतना ही नहीं, इस मनुष्य-लोकमें उन्होंने उस महान् कुशिक-वंशको स्थापित किया जो अब सैकड़ों ब्रह्मर्षियोंसे व्याप्त और विद्वान् ब्राह्मणोंसे प्रशंसित है॥
</details>

<details open><summary>विश्वास-प्रस्तुतिः</summary>

ऋचीकस्यात्मजश्चैव शुनःशेपो महातपाः ।  
विमोक्षितो महासत्रात् पशुतामप्युपागतः ॥ ६ ॥
</details>

<details><summary>मूलम्</summary>

ऋचीकस्यात्मजश्चैव शुनःशेपो महातपाः ।  
विमोक्षितो महासत्रात् पशुतामप्युपागतः ॥ ६ ॥
</details>

<details><summary>अनुवाद (हिन्दी)</summary>

ऋचीक (अजीगर्त) का महातपस्वी पुत्र शुनःशेप एक यज्ञमें यज्ञ-पशु बनाकर लाया गया था; किंतु विश्वामित्रजीने उस महायज्ञसे उसको छुटकारा दिला दिया॥६॥
</details>

<details open><summary>विश्वास-प्रस्तुतिः</summary>

हरिश्चन्द्रक्रतौ देवांस्तोषयित्वाऽऽत्मतेजसा ।  
पुत्रतामनुसम्प्राप्तो विश्वामित्रस्य धीमतः ॥ ७ ॥
</details>

<details><summary>मूलम्</summary>

हरिश्चन्द्रक्रतौ देवांस्तोषयित्वाऽऽत्मतेजसा ।  
पुत्रतामनुसम्प्राप्तो विश्वामित्रस्य धीमतः ॥ ७ ॥
</details>

<details><summary>अनुवाद (हिन्दी)</summary>

हरिश्चन्द्रके उस यज्ञमें अपने तेजसे देवताओंको संतुष्ट करके विश्वामित्रने शुनःशेपको छुड़ाया था; इसलिये वह बुद्धिमान् विश्वामित्रके पुत्रभावको प्राप्त हो गया॥७॥
</details>

<details open><summary>विश्वास-प्रस्तुतिः</summary>

नाभिवादयते ज्येष्ठं देवरातं नराधिप।  
पुत्राः पञ्चाशदेवापि शप्ताः श्वपचतां गताः ॥ ८ ॥
</details>

<details><summary>मूलम्</summary>

नाभिवादयते ज्येष्ठं देवरातं नराधिप।  
पुत्राः पञ्चाशदेवापि शप्ताः श्वपचतां गताः ॥ ८ ॥
</details>

<details><summary>अनुवाद (हिन्दी)</summary>

नरेश्वर! शुनःशेप देवताओंके देनेसे देवरात नामसे प्रसिद्ध हो विश्वामित्रका ज्येष्ठ पुत्र हुआ। उसके छोटे भाई—विश्वामित्रके अन्य पचास पुत्र उसे बड़ा मानकर प्रणाम नहीं करते थे; इसलिये विश्वामित्रके शापसे वे सब-के-सब चाण्डाल हो गये॥८॥
</details>

<details open><summary>विश्वास-प्रस्तुतिः</summary>

त्रिशङ्‌कुर्बन्धुभिर्मुक्त ऐक्ष्वाकः प्रीतिपूर्वकम् ।  
अवाक्‌शिरा दिवं नीतो दक्षिणामाश्रितो दिशम् ॥ ९ ॥
</details>

<details><summary>मूलम्</summary>

त्रिशङ्‌कुर्बन्धुभिर्मुक्त ऐक्ष्वाकः प्रीतिपूर्वकम् ।  
अवाक्‌शिरा दिवं नीतो दक्षिणामाश्रितो दिशम् ॥ ९ ॥
</details>

<details><summary>अनुवाद (हिन्दी)</summary>

जिस इक्ष्वाकुवंशी त्रिशंकुको भाई-बन्धुओंने त्याग दिया था और जब वह स्वर्गसे भ्रष्ट होकर दक्षिण दिशामें नीचे सिर किये लटक रहा था, तब विश्वामित्रजीने ही उसे प्रेमपूर्वक स्वर्गलोकमें पहुँचाया था॥९॥
</details>

<details open><summary>विश्वास-प्रस्तुतिः</summary>

विश्वामित्रस्य विपुला नदी देवर्षिसेविता।  
कौशिकी च शिवा पुण्या ब्रह्मर्षिसुरसेविता ॥ १० ॥
</details>

<details><summary>मूलम्</summary>

विश्वामित्रस्य विपुला नदी देवर्षिसेविता।  
कौशिकी च शिवा पुण्या ब्रह्मर्षिसुरसेविता ॥ १० ॥
</details>

<details><summary>अनुवाद (हिन्दी)</summary>

देवर्षियों, ब्रह्मर्षियों और देवताओंसे सेवित, पवित्र, मंगलकारिणी एवं विशाल कौशिकी नदी विश्वामित्रके ही प्रभावसे प्रकट हुई है॥१०॥
</details>

<details open><summary>विश्वास-प्रस्तुतिः</summary>

तपोविघ्नकरी चैव पञ्चचूडा सुसम्मता।  
रम्भा नामाप्सराः शापाद् यस्य शैलत्वमागता ॥ ११ ॥
</details>

<details><summary>मूलम्</summary>

तपोविघ्नकरी चैव पञ्चचूडा सुसम्मता।  
रम्भा नामाप्सराः शापाद् यस्य शैलत्वमागता ॥ ११ ॥
</details>

<details><summary>अनुवाद (हिन्दी)</summary>

पाँच चोटीवाली लोकप्रिय रम्भा नामक अप्सरा विश्वामित्रजीकी तपस्यामें विघ्न डालने गयी थी, जो उनके शापसे पत्थर हो गयी॥११॥
</details>

<details open><summary>विश्वास-प्रस्तुतिः</summary>

तथैवास्य भयाद् बद्ध्वा वसिष्ठः सलिले पुरा।  
आत्मानं मज्जयन् श्रीमान्‌ विपाशः पुनरुत्थितः ॥ १२ ॥  
तदाप्रभृति पुण्या हि विपाशाभून्महानदी।  
विख्याता कर्मणा तेन वसिष्ठस्य महात्मनः ॥ १३ ॥
</details>

<details><summary>मूलम्</summary>

तथैवास्य भयाद् बद्ध्वा वसिष्ठः सलिले पुरा।  
आत्मानं मज्जयन् श्रीमान्‌ विपाशः पुनरुत्थितः ॥ १२ ॥  
तदाप्रभृति पुण्या हि विपाशाभून्महानदी।  
विख्याता कर्मणा तेन वसिष्ठस्य महात्मनः ॥ १३ ॥
</details>

<details><summary>अनुवाद (हिन्दी)</summary>

पूर्वकालमें विश्वामित्रके ही भयसे अपने शरीरको रस्सीसे बाँधकर श्रीमान् वसिष्ठजी अपने-आपको एक नदीके जलमें डुबो रहे थे; परंतु उस नदीके द्वारा पाशरहित (बन्धनमुक्त) हो पुनः ऊपर उठ आये। महात्मा वसिष्ठके उस महान् कर्मसे विख्यात हो वह पवित्र नदी उसी दिनसे ‘विपाशा’ कहलाने लगी॥१२-१३॥
</details>

<details open><summary>विश्वास-प्रस्तुतिः</summary>

वाग्भिश्च भगवान् येन देवसेनाग्रगः प्रभुः।  
स्तुतः प्रीतमनाश्चासीच्छापाच्चैनममुञ्चत ॥ १४ ॥
</details>

<details><summary>मूलम्</summary>

वाग्भिश्च भगवान् येन देवसेनाग्रगः प्रभुः।  
स्तुतः प्रीतमनाश्चासीच्छापाच्चैनममुञ्चत ॥ १४ ॥
</details>

<details><summary>अनुवाद (हिन्दी)</summary>

वाणीद्वारा स्तुति करनेपर उन विश्वामित्रपर सामर्थ्य शाली भगवान् इन्द्र प्रसन्न हो गये थे और उनको शापमुक्त कर दिया था॥१४॥
</details>

<details open><summary>विश्वास-प्रस्तुतिः</summary>

ध्रुवस्यौत्तानपादस्य ब्रह्मर्षीणां तथैव च।  
मध्यं ज्वलति यो नित्यमुदीचीमाश्रितो दिशम् ॥ १५ ॥  
तस्यैतानि च कर्माणि तथान्यानि च कौरव।  
क्षत्रियस्येत्यतो जातमिदं कौतूहलं मम ॥ १६ ॥
</details>

<details><summary>मूलम्</summary>

ध्रुवस्यौत्तानपादस्य ब्रह्मर्षीणां तथैव च।  
मध्यं ज्वलति यो नित्यमुदीचीमाश्रितो दिशम् ॥ १५ ॥  
तस्यैतानि च कर्माणि तथान्यानि च कौरव।  
क्षत्रियस्येत्यतो जातमिदं कौतूहलं मम ॥ १६ ॥
</details>

<details><summary>अनुवाद (हिन्दी)</summary>

जो विश्वामित्र उत्तानपादके पुत्र ध्रुव तथा ब्रह्मर्षियों (सप्तर्षियों)-के बीचमें उत्तर दिशाके आकाशका आश्रय ले तारारूपसे सदा प्रकाशित होते रहते हैं, वे क्षत्रिय ही रहे हैं। कुरुनन्दन! उनके ये तथा और भी बहुत-से अद्‌भुत कर्म हैं, उन्हें याद करके मेरे हृदयमें यह जाननेका कौतूहल उत्पन्न हुआ है कि वे ब्राह्मण कैसे हो गये?॥१५-१६॥
</details>

<details open><summary>विश्वास-प्रस्तुतिः</summary>

किमेतदिति तत्त्वेन प्रब्रूहि भरतर्षभ।  
देहान्तरमनासाद्य कथं स ब्राह्मणोऽभवत् ॥ १७ ॥
</details>

<details><summary>मूलम्</summary>

किमेतदिति तत्त्वेन प्रब्रूहि भरतर्षभ।  
देहान्तरमनासाद्य कथं स ब्राह्मणोऽभवत् ॥ १७ ॥
</details>

<details><summary>अनुवाद (हिन्दी)</summary>

भरतश्रेष्ठ! यह क्या बात है? इसे ठीक-ठीक बताइये। विश्वामित्रजी दूसरा शरीर धारण किये बिना ही कैसे ब्राह्मण हो गये?॥१७॥
</details>

<details open><summary>विश्वास-प्रस्तुतिः</summary>

एतत् तत्त्वेन मे तात सर्वमाख्यातुमर्हसि।  
मतङ्गस्य यथातत्त्वं तथैवैतद् वदस्व मे ॥ १८ ॥
</details>

<details><summary>मूलम्</summary>

एतत् तत्त्वेन मे तात सर्वमाख्यातुमर्हसि।  
मतङ्गस्य यथातत्त्वं तथैवैतद् वदस्व मे ॥ १८ ॥
</details>

<details><summary>अनुवाद (हिन्दी)</summary>

तात! यह सब आप यथार्थरूपसे बतानेकी कृपा करें। जैसे मतङ्गको तपस्या करनेसे भी ब्राह्मणत्व नहीं प्राप्त हुआ, वैसी ही बात विश्वामित्रके लिये क्यों नहीं हुई? यह मुझे बताइये॥१८॥
</details>

<details open><summary>विश्वास-प्रस्तुतिः</summary>

स्थाने मतङ्गो ब्राह्मण्यं नालभद् भरतर्षभ।  
चण्डालयोनौ जातो हि कथं ब्राह्मण्यमाप्तवान् ॥ १९ ॥
</details>

<details><summary>मूलम्</summary>

स्थाने मतङ्गो ब्राह्मण्यं नालभद् भरतर्षभ।  
चण्डालयोनौ जातो हि कथं ब्राह्मण्यमाप्तवान् ॥ १९ ॥
</details>

<details><summary>अनुवाद (हिन्दी)</summary>

भरतश्रेष्ठ! मतङ्गको जो ब्राह्मणत्व नहीं प्राप्त हुआ, वह उचित ही था; क्योंकि उसका जन्म चाण्डालकी योनिमें हुआ था; परंतु विश्वामित्रने कैसे ब्राह्मणत्व प्राप्त कर लिया?॥१९॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि विश्वामित्रोपाख्याने तृतीयोऽध्यायः ॥ ३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें विश्वामित्रका उपाख्यानविषयक तीसरा अध्याय पूरा हुआ॥३॥
</details>
