+++
title_full = "018 शिवसहस्रनामके पाठकी महिमा तथा ऋषियोंका भगवान् शंकरकी कृपासे अभीष्ट सिद्धि होनेके विषयमें अपना-अपना अनुभव सुनाना और श्रीकृष्णके द्वारा भगवान् शिवजीकी महिमाका वर्णन"
title = "०१८ मेघवाहनपर्वाख्याने"

+++

<details><summary>भागसूचना</summary>

अष्टादशोऽध्यायः
</details>

<details><summary>सूचना (हिन्दी)</summary>

शिवसहस्रनामके पाठकी महिमा तथा ऋषियोंका भगवान् शंकरकी कृपासे अभीष्ट सिद्धि होनेके विषयमें अपना-अपना अनुभव सुनाना और श्रीकृष्णके द्वारा भगवान् शिवजीकी महिमाका वर्णन
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

महायोगी ततः प्राह कृष्णद्वैपायनो मुनिः।  
पठस्व पुत्र भद्रं ते प्रीयतां ते महेश्वरः ॥ १ ॥
</details>

<details><summary>मूलम्</summary>

महायोगी ततः प्राह कृष्णद्वैपायनो मुनिः।  
पठस्व पुत्र भद्रं ते प्रीयतां ते महेश्वरः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर महायोगी श्रीकृष्णद्वैपायन मुनिवर व्यासने युधिष्ठिरसे कहा—‘बेटा! तुम्हारा कल्याण हो। तुम भी इस स्तोत्रका पाठ करो, जिससे तुम्हारे ऊपर भी महेश्वर प्रसन्न हों॥१॥
</details>

<details open><summary>विश्वास-प्रस्तुतिः</summary>

पुरा पुत्र मया मेरौ तप्यता परमं तपः।  
पुत्रहेतोर्महाराज स्तव एषोऽनुकीर्तितः ॥२ ॥
</details>

<details><summary>मूलम्</summary>

पुरा पुत्र मया मेरौ तप्यता परमं तपः।  
पुत्रहेतोर्महाराज स्तव एषोऽनुकीर्तितः ॥२ ॥
</details>

<details><summary>अनुवाद (हिन्दी)</summary>

‘पुत्र! महाराज! पूर्वकालकी बात है, मैंने पुत्रकी प्राप्तिके लिये मेरुपर्वतपर बड़ी भारी तपस्या की थी। उस समय मैंने इस स्तोत्रका अनेक बार पाठ किया था॥२॥
</details>

<details open><summary>विश्वास-प्रस्तुतिः</summary>

लब्धवानीप्सितान् कामानहं वै पाण्डुनन्दन।  
तथा त्वमपि शर्वाद्धि सर्वान् कामानवाप्स्यसि ॥ ३ ॥
</details>

<details><summary>मूलम्</summary>

लब्धवानीप्सितान् कामानहं वै पाण्डुनन्दन।  
तथा त्वमपि शर्वाद्धि सर्वान् कामानवाप्स्यसि ॥ ३ ॥
</details>

<details><summary>अनुवाद (हिन्दी)</summary>

‘पाण्डुनन्दन! इसके पाठसे मैंने अपनी मनोवांछित कामनाओंको प्राप्त कर लिया था। उसी प्रकार तुम भी शंकरजीसे सम्पूर्ण कामनाओंको प्राप्त कर लोगे’॥३॥
</details>

<details open><summary>विश्वास-प्रस्तुतिः</summary>

कपिलश्च ततः प्राह सांख्यर्षिर्देवसम्मतः।  
मया जन्मान्यनेकानि भक्त्या चाराधितो भवः ॥ ४ ॥  
प्रीतश्च भगवान् ज्ञानं ददौ मम भवान्तकम्।
</details>

<details><summary>मूलम्</summary>

कपिलश्च ततः प्राह सांख्यर्षिर्देवसम्मतः।  
मया जन्मान्यनेकानि भक्त्या चाराधितो भवः ॥ ४ ॥  
प्रीतश्च भगवान् ज्ञानं ददौ मम भवान्तकम्।
</details>

<details><summary>अनुवाद (हिन्दी)</summary>

‘तत्पश्चात् वहाँ सांख्यके आचार्य देवसम्मानित कपिलने कहा—‘मैंने भी अनेक जन्मोंतक भक्तिभावसे भगवान् शंकरकी आराधना की थी। इससे प्रसन्न होकर भगवान्‌ने मुझे भवभयनाशक ज्ञान प्रदान किया था’॥४॥
</details>

<details open><summary>विश्वास-प्रस्तुतिः</summary>

चारुशीर्षस्ततः प्राह शक्रस्य दयितः सखा।  
आलम्बायन इत्येवं विश्रुतः करुणात्मकः ॥ ५ ॥
</details>

<details><summary>मूलम्</summary>

चारुशीर्षस्ततः प्राह शक्रस्य दयितः सखा।  
आलम्बायन इत्येवं विश्रुतः करुणात्मकः ॥ ५ ॥
</details>

<details><summary>अनुवाद (हिन्दी)</summary>

तदनन्तर इन्द्रके प्रिय सखा आलम्बगोत्रीय चारुशीर्षने जो आलम्बायन नामसे ही प्रसिद्ध तथा परम दयालु हैं, इस प्रकार कहा—॥५॥
</details>

<details open><summary>विश्वास-प्रस्तुतिः</summary>

मया गोकर्णमासाद्य तपस्तप्त्वा शतं समाः।  
अयोनिजानां दान्तानां धर्मज्ञानां सुवर्चसाम् ॥ ६ ॥  
अजराणामदुःखानां शतवर्षसहस्रिणाम् ।  
लब्धं पुत्रशतं शर्वात् पुरा पाण्डुनृपात्मज ॥ ७ ॥
</details>

<details><summary>मूलम्</summary>

मया गोकर्णमासाद्य तपस्तप्त्वा शतं समाः।  
अयोनिजानां दान्तानां धर्मज्ञानां सुवर्चसाम् ॥ ६ ॥  
अजराणामदुःखानां शतवर्षसहस्रिणाम् ।  
लब्धं पुत्रशतं शर्वात् पुरा पाण्डुनृपात्मज ॥ ७ ॥
</details>

<details><summary>अनुवाद (हिन्दी)</summary>

‘पाण्डुनन्दन! पूर्वकालमें गोकर्णतीर्थमें जाकर मैंने सौ वर्षोंतक तपस्या करके भगवान् शंकरको संतुष्ट किया। इससे भगवान् शंकरकी ओरसे मुझे सौ पुत्र प्राप्त हुए, जो अयोनिज, जितेन्द्रिय, धर्मज्ञ, परम तेजस्वी, जरारहित, दुःखहीन और एक लाख वर्षकी आयुवाले थे’॥६-७॥
</details>





<details open><summary>विश्वास-प्रस्तुतिः</summary>

वाल्मीकिश्चाह भगवान् युधिष्ठिरमिदं वचः।  
विवादे साग्निमुनिभिर्ब्रह्मघ्नो वै भवानिति ॥ ८ ॥  
उक्तः क्षणेन चाविष्टस्तेनाधर्मेण भारत।  
सोऽहमीशानमनघममोघं शरणं गतः ॥ ९ ॥  
मुक्तश्चास्मि ततः पापैस्ततो दुःखविनाशनः।  
आह मां त्रिपुरघ्नो वै यशस्तेऽग्र्यं भविष्यति ॥ १० ॥
</details>

<details><summary>मूलम्</summary>

वाल्मीकिश्चाह भगवान् युधिष्ठिरमिदं वचः।  
विवादे साग्निमुनिभिर्ब्रह्मघ्नो वै भवानिति ॥ ८ ॥  
उक्तः क्षणेन चाविष्टस्तेनाधर्मेण भारत।  
सोऽहमीशानमनघममोघं शरणं गतः ॥ ९ ॥  
मुक्तश्चास्मि ततः पापैस्ततो दुःखविनाशनः।  
आह मां त्रिपुरघ्नो वै यशस्तेऽग्र्यं भविष्यति ॥ १० ॥
</details>

<details><summary>अनुवाद (हिन्दी)</summary>

इसके बाद भगवान् वाल्मीकिने राजा युधिष्ठिरसे इस प्रकार कहा—‘भारत! एक समय अग्निहोत्री मुनियोंके साथ मेरा विवाद हो रहा था। उस समय उन्होंने कुपित होकर मुझे शाप दे दिया कि ‘तुम ब्रह्महत्यारे हो जाओ।’ उनके इतना कहते ही मैं क्षणभरमें उस अधर्मसे व्याप्त हो गया। तब मैं पापरहित एवं अमोघ शक्तिवाले भगवान् शंकरकी शरणमें गया। इससे मैं उस पापसे मुक्त हो गया। फिर उन दुःखनाशन त्रिपुरहन्ता रुद्रने मुझसे कहा—‘तुम्हें सर्वश्रेष्ठ सुयश प्राप्त होगा’॥
</details>

<details open><summary>विश्वास-प्रस्तुतिः</summary>

जामदग्न्यश्च कौन्तेयमिदं धर्मभृतां वरः।  
ऋषिमध्ये स्थितः प्राह ज्वलन्निव दिवाकरः ॥ ११ ॥
</details>

<details><summary>मूलम्</summary>

जामदग्न्यश्च कौन्तेयमिदं धर्मभृतां वरः।  
ऋषिमध्ये स्थितः प्राह ज्वलन्निव दिवाकरः ॥ ११ ॥
</details>

<details><summary>अनुवाद (हिन्दी)</summary>

इसके बाद धर्मात्माओंमें श्रेष्ठ जमदग्निनन्दन परशुरामजी ऋषियोंके बीचमें खड़े होकर सूर्यके समान प्रकाशित होते हुए वहाँ कुन्तीकुमार युधिष्ठिरसे इस प्रकार बोले—॥११॥
</details>

<details open><summary>विश्वास-प्रस्तुतिः</summary>

पितृविप्रवधेनाहमार्तो वै पाण्डवाग्रज ।  
शुचिर्भूत्वा महादेवं गतोऽस्मि शरणं नृप ॥ १२ ॥  
नामभिश्चास्तुवं देवं ततस्तुष्टोऽभवद् भवः।  
परशुं च ततो देवो दिव्यान्यस्त्राणि चैव मे ॥ १३ ॥  
पापं च ते न भविता अजेयश्च भविष्यसि।  
न ते प्रभविता मृत्युरजरश्च भविष्यसि ॥ १४ ॥
</details>

<details><summary>मूलम्</summary>

पितृविप्रवधेनाहमार्तो वै पाण्डवाग्रज ।  
शुचिर्भूत्वा महादेवं गतोऽस्मि शरणं नृप ॥ १२ ॥  
नामभिश्चास्तुवं देवं ततस्तुष्टोऽभवद् भवः।  
परशुं च ततो देवो दिव्यान्यस्त्राणि चैव मे ॥ १३ ॥  
पापं च ते न भविता अजेयश्च भविष्यसि।  
न ते प्रभविता मृत्युरजरश्च भविष्यसि ॥ १४ ॥
</details>

<details><summary>अनुवाद (हिन्दी)</summary>

‘ज्येष्ठ पाण्डव! नरेश्वर! मैंने पितृतुल्य बड़े भाइयोंको मारकर पितृवध और ब्राह्मणवधका पाप कर डाला था। इससे मुझे बड़ा दुःख हुआ और मैं पवित्र भावसे महादेवजीकी शरणमें गया। शरणागत होकर मैंने इन्हीं नामोंसे रुद्रदेवकी स्तुति की। इससे भगवान् महादेव मुझपर बहुत संतुष्ट हुए और मुझे अपना परशु एवं दिव्यास्त्र देकर बोले—‘तुम्हें पाप नहीं लगेगा। तुम युद्धमें अजेय हो जाओगे। तुमपर मृत्युका वश नहीं चलेगा तथा तुम अजर-अमर बने रहोगे’॥१२—१४॥
</details>

<details open><summary>विश्वास-प्रस्तुतिः</summary>

आह मां भगवानेवं शिखण्डी शिवविग्रहः।  
तदवाप्तं च मे सर्वं प्रसादात् तस्य धीमतः ॥ १५ ॥
</details>

<details><summary>मूलम्</summary>

आह मां भगवानेवं शिखण्डी शिवविग्रहः।  
तदवाप्तं च मे सर्वं प्रसादात् तस्य धीमतः ॥ १५ ॥
</details>

<details><summary>अनुवाद (हिन्दी)</summary>

‘इस प्रकार कल्याणमय विग्रहवाले जटाधारी भगवान् शिवने मुझसे जो कुछ कहा, वह सब कुछ उन ज्ञानी महेश्वरके कृपाप्रसादसे मुझे प्राप्त हो गया’॥१५॥
</details>

<details open><summary>विश्वास-प्रस्तुतिः</summary>

विश्वामित्रस्तदोवाच क्षत्रियोऽहं तदाभवम् ।  
ब्राह्मणोऽहं भवानीति मया चाराधितो भवः ॥ १६ ॥  
तत्प्रसादान्मया प्राप्तं ब्राह्मण्यं दुर्लभं महत्।
</details>

<details><summary>मूलम्</summary>

विश्वामित्रस्तदोवाच क्षत्रियोऽहं तदाभवम् ।  
ब्राह्मणोऽहं भवानीति मया चाराधितो भवः ॥ १६ ॥  
तत्प्रसादान्मया प्राप्तं ब्राह्मण्यं दुर्लभं महत्।
</details>

<details><summary>अनुवाद (हिन्दी)</summary>

तदनन्तर विश्वामित्रजीने कहा, ‘राजन्! जिस समय मैं क्षत्रिय था, उन दिनोंकी बात है, मेरे मनमें यह दृढ़ संकल्प हुआ कि मैं ब्राह्मण हो जाऊँ—यही उद्देश्य लेकर मैंने भगवान् शंकरकी आराधना की। और उनकी कृपासे मैंने अत्यन्त दुर्लभ ब्राह्मणत्व प्राप्त कर लिया’॥१६॥
</details>

<details open><summary>विश्वास-प्रस्तुतिः</summary>

असितो देवलश्चैव प्राह पाण्डुसुतं नृपम् ॥ १७ ॥  
शापाच्छक्रस्य कौन्तेय विभो धर्मोऽनशत् तदा।  
तन्मे धर्मं यशश्चाग्र्यमायुश्चैवाददत् प्रभुः ॥ १८ ॥
</details>

<details><summary>मूलम्</summary>

असितो देवलश्चैव प्राह पाण्डुसुतं नृपम् ॥ १७ ॥  
शापाच्छक्रस्य कौन्तेय विभो धर्मोऽनशत् तदा।  
तन्मे धर्मं यशश्चाग्र्यमायुश्चैवाददत् प्रभुः ॥ १८ ॥
</details>

<details><summary>अनुवाद (हिन्दी)</summary>

तत्पश्चात् असित देवलने पाण्डुकुमार राजा युधिष्ठिरसे कहा—‘कुन्तीनन्दन! प्रभो! इन्द्रके शापसे मेरा धर्म नष्ट हो गया था; किंतु भगवान् शंकरने ही मुझे धर्म, उत्तम यश तथा दीर्घ आयु प्रदान की’॥
</details>

<details open><summary>विश्वास-प्रस्तुतिः</summary>

ऋषिर्गृत्समदो नाम शक्रस्य दयितः सखा।  
प्राहाजमीढं भगवान् बृहस्पतिसमद्युतिः ॥ १९ ॥
</details>

<details><summary>मूलम्</summary>

ऋषिर्गृत्समदो नाम शक्रस्य दयितः सखा।  
प्राहाजमीढं भगवान् बृहस्पतिसमद्युतिः ॥ १९ ॥
</details>

<details><summary>अनुवाद (हिन्दी)</summary>

इसके बाद इन्द्रके प्रिय सखा और बृहस्पतिके समान तेजस्वी मुनिवर भगवान् गृत्समदने अजमीढवंशी युधिष्ठिरसे कहा—॥१९॥
</details>

<details open><summary>विश्वास-प्रस्तुतिः</summary>

वरिष्ठो नाम भगवांश्चाक्षुषस्य मनोः सुतः।  
शतक्रतोरचिन्त्यस्य सत्रे वर्षसहस्रिके ॥ २० ॥  
वर्तमानेऽब्रवीद् वाक्यं साम्नि ह्युच्चारिते मया।  
रथन्तरे द्विजश्रेष्ठ न सम्यगिति वर्तते ॥ २१ ॥
</details>

<details><summary>मूलम्</summary>

वरिष्ठो नाम भगवांश्चाक्षुषस्य मनोः सुतः।  
शतक्रतोरचिन्त्यस्य सत्रे वर्षसहस्रिके ॥ २० ॥  
वर्तमानेऽब्रवीद् वाक्यं साम्नि ह्युच्चारिते मया।  
रथन्तरे द्विजश्रेष्ठ न सम्यगिति वर्तते ॥ २१ ॥
</details>

<details><summary>अनुवाद (हिन्दी)</summary>

“चाक्षुष मनुके पुत्र भगवान् वरिष्ठके नामसे प्रसिद्ध हैं। एक समय अचिन्त्य शक्तिशाली शतक्रतु इन्द्रका एक यज्ञ हो रहा था जो एक हजार वर्षोंतक चलनेवाला था। उसमें मैं रथन्तर सामका पाठ कर रहा था। मेरे द्वारा उस सामका उच्चारण होनेपर वरिष्ठने मुझसे कहा—‘द्विजश्रेष्ठ! तुम्हारे द्वारा रथन्तर सामका पाठ ठीक नहीं हो रहा है॥२०-२१॥
</details>

<details open><summary>विश्वास-प्रस्तुतिः</summary>

समीक्षस्व पुनर्बुद्‌ध्या पापं त्यक्त्वा द्विजोत्तम।  
अयज्ञवाहिनं पापमकार्षीस्त्वं सुदुर्मते ॥ २२ ॥
</details>

<details><summary>मूलम्</summary>

समीक्षस्व पुनर्बुद्‌ध्या पापं त्यक्त्वा द्विजोत्तम।  
अयज्ञवाहिनं पापमकार्षीस्त्वं सुदुर्मते ॥ २२ ॥
</details>

<details><summary>अनुवाद (हिन्दी)</summary>

“विप्रवर! तुम पापपूर्ण आग्रह छोड़कर फिर अपनी बुद्धिसे विचार करो। सुदुर्मते! तुमने ऐसा पाप कर डाला है, जिससे यह यज्ञ ही निष्फल हो गया’॥
</details>

<details open><summary>विश्वास-प्रस्तुतिः</summary>

एवमुक्त्वा महाक्रोधः प्राह शम्भुं पुनर्वचः।  
प्रज्ञया रहितो दुःखी नित्यभीतो वनेचरः ॥ २३ ॥  
दशवर्षसहस्राणि दशाष्टौ च शतानि च।  
नष्टपानीयपवने मृगैरन्यैश्च वर्जिते ॥ २४ ॥  
अयज्ञीयद्रुमे देशे रुरुसिंहनिषेविते ।  
भविता त्वं मृगः क्रूरो महादुःखसमन्वितः ॥ २५ ॥
</details>

<details><summary>मूलम्</summary>

एवमुक्त्वा महाक्रोधः प्राह शम्भुं पुनर्वचः।  
प्रज्ञया रहितो दुःखी नित्यभीतो वनेचरः ॥ २३ ॥  
दशवर्षसहस्राणि दशाष्टौ च शतानि च।  
नष्टपानीयपवने मृगैरन्यैश्च वर्जिते ॥ २४ ॥  
अयज्ञीयद्रुमे देशे रुरुसिंहनिषेविते ।  
भविता त्वं मृगः क्रूरो महादुःखसमन्वितः ॥ २५ ॥
</details>

<details><summary>अनुवाद (हिन्दी)</summary>

‘ऐसा कहकर महाक्रोधी वरिष्ठने भगवान् शंकरकी ओर देखते हुए फिर कहा—‘तुम म्यारह हजार आठ सौ वर्षोंतक जल और वायुसे रहित तथा अन्य पशुओंसे परित्यक्त केवल रुरु तथा सिंहोंसे सेवित जो यज्ञोंके लिये उचित नहीं है—ऐसे वृक्षोंसे भरे हुए विशालवनमें बुद्धिशून्य, दुखी, सर्वदा भयभीत, वनचारी और महान् कष्टमें मग्न क्रूर स्वभाववाले पशु होकर रहोगे’॥२३—२५॥
</details>

<details open><summary>विश्वास-प्रस्तुतिः</summary>

तस्य वाक्यस्य निधने पार्थ जातो ह्यहं मृगः।  
ततो मां शरणं प्राप्तं प्राह योगी महेश्वरः ॥ २६ ॥
</details>

<details><summary>मूलम्</summary>

तस्य वाक्यस्य निधने पार्थ जातो ह्यहं मृगः।  
ततो मां शरणं प्राप्तं प्राह योगी महेश्वरः ॥ २६ ॥
</details>

<details><summary>अनुवाद (हिन्दी)</summary>

‘कुन्तीनन्दन! उनका यह वाक्य पूरा होते ही मैं क्रूर पशु हो गया। तब मैं भगवान् शंकरकी शरणमें गया। अपनी शरणमें आये हुए मुझ सेवकसे योगी महेश्वर इस प्रकार बोले—॥२६॥
</details>

<details open><summary>विश्वास-प्रस्तुतिः</summary>

अजरश्चामरश्चैव भविता दुःखवर्जितः ।  
साम्यं ममास्तु ते सौख्यं युवयोर्वर्धतां क्रतुः ॥ २७ ॥
</details>

<details><summary>मूलम्</summary>

अजरश्चामरश्चैव भविता दुःखवर्जितः ।  
साम्यं ममास्तु ते सौख्यं युवयोर्वर्धतां क्रतुः ॥ २७ ॥
</details>

<details><summary>अनुवाद (हिन्दी)</summary>

‘मुने! तुम अजर-अमर और दुःखरहित हो जाओगे। तुम्हें मेरी समानता प्राप्त हो और तुम दोनों यजमान और पुरोहितका यह यज्ञ सदा बढ़ता रहे’॥२७॥
</details>

<details open><summary>विश्वास-प्रस्तुतिः</summary>

अनुग्रहानेवमेष करोति भगवान् विभुः।  
परं धाता विधाता च सुखदुःखे च सर्वदा ॥ २८ ॥
</details>

<details><summary>मूलम्</summary>

अनुग्रहानेवमेष करोति भगवान् विभुः।  
परं धाता विधाता च सुखदुःखे च सर्वदा ॥ २८ ॥
</details>

<details><summary>अनुवाद (हिन्दी)</summary>

“इस प्रकार सर्वव्यापी भगवान् शंकर सबके ऊपर अनुग्रह करते हैं। ये ही सबका अच्छे ढंगसे धारण-पोषण करते हैं और सर्वदा सबके सुख-दुःखका भी विधान करते हैं”॥२८॥
</details>

<details open><summary>विश्वास-प्रस्तुतिः</summary>

अचिन्त्य एष भगवान् कर्मणा मनसा गिरा।  
न मे तात युधिश्रेष्ठ विद्यया पण्डितः समः ॥ २९ ॥
</details>

<details><summary>मूलम्</summary>

अचिन्त्य एष भगवान् कर्मणा मनसा गिरा।  
न मे तात युधिश्रेष्ठ विद्यया पण्डितः समः ॥ २९ ॥
</details>

<details><summary>अनुवाद (हिन्दी)</summary>

“तात! समरभूमिके श्रेष्ठ वीर! ये अचिन्त्य भगवान् शिव मन, वाणी तथा क्रियाद्वारा आराधना करने योग्य हैं। उनकी आराधनाका ही यह फल है कि पाण्डित्यमें मेरी समानता करनेवाला आज कोई नहीं है”॥२९॥
</details>

<details open><summary>विश्वास-प्रस्तुतिः</summary>

वासुदेवस्तदोवाच पुनर्मतिमतां वरः ।  
सुवर्णाक्षो महादेवस्तपसा तोषितो मया ॥ ३० ॥
</details>

<details><summary>मूलम्</summary>

वासुदेवस्तदोवाच पुनर्मतिमतां वरः ।  
सुवर्णाक्षो महादेवस्तपसा तोषितो मया ॥ ३० ॥
</details>

<details><summary>अनुवाद (हिन्दी)</summary>

उस समय बुद्धिमानोंमें श्रेष्ठ भगवान् श्रीकृष्ण फिर इस प्रकार बोले—“मैंने सुवर्ण-जैसे नेत्रवाले महादेवजीको अपनी तपस्यासे संतुष्ट किया॥३०॥
</details>

<details open><summary>विश्वास-प्रस्तुतिः</summary>

ततोऽथ भगवानाह प्रीतो मां वै युधिष्ठिर।  
अर्थात् प्रियतरः कृष्ण मत्प्रसादाद् भविष्यसि ॥ ३१ ॥  
अपराजितश्च युद्धेषु तेजश्चैवानलोपमम् ।
</details>

<details><summary>मूलम्</summary>

ततोऽथ भगवानाह प्रीतो मां वै युधिष्ठिर।  
अर्थात् प्रियतरः कृष्ण मत्प्रसादाद् भविष्यसि ॥ ३१ ॥  
अपराजितश्च युद्धेषु तेजश्चैवानलोपमम् ।
</details>

<details><summary>अनुवाद (हिन्दी)</summary>

“युधिष्ठिर! तब भगवान् शिवने मुझसे प्रसन्नता-पूर्वक कहा—‘श्रीकृष्ण! तुम मेरी कृपासे प्रिय पदार्थोंकी अपेक्षा भी अत्यन्त प्रिय होओगे। युद्धमें तुम्हारी कभी पराजय नहीं होगी तथा तुम्हें अग्निके समान दुस्सह तेजकी प्राप्ति होगी’॥३१॥
</details>

<details open><summary>विश्वास-प्रस्तुतिः</summary>

एवं सहस्रशश्चान्यान् महादेवो वरं ददौ ॥ ३२ ॥  
मणिमन्थेऽथ शैले वै पुरा सम्पूजितो मया।  
वर्षायुतसहस्राणां सहस्रं शतमेव च ॥ ३३ ॥
</details>

<details><summary>मूलम्</summary>

एवं सहस्रशश्चान्यान् महादेवो वरं ददौ ॥ ३२ ॥  
मणिमन्थेऽथ शैले वै पुरा सम्पूजितो मया।  
वर्षायुतसहस्राणां सहस्रं शतमेव च ॥ ३३ ॥
</details>

<details><summary>अनुवाद (हिन्दी)</summary>

“इस तरह महादेवजीने मुझे और भी सहस्रों वर दिये। पूर्वकालमें अन्य अवतारोंके समय मणिमन्थ पर्वतपर मैंने लाखों-करोड़ों वर्षोंतक भगवान् शंकरकी आराधना की थी॥३२-३३॥
</details>

<details open><summary>विश्वास-प्रस्तुतिः</summary>

ततो मां भगवान् प्रीत इदं वचनमब्रवीत्।  
वरं वृणीष्व भद्रं ते यस्ते मनसि वर्तते ॥ ३४ ॥
</details>

<details><summary>मूलम्</summary>

ततो मां भगवान् प्रीत इदं वचनमब्रवीत्।  
वरं वृणीष्व भद्रं ते यस्ते मनसि वर्तते ॥ ३४ ॥
</details>

<details><summary>अनुवाद (हिन्दी)</summary>

“इससे प्रसन्न होकर भगवान्‌ने मुझसे कहा—‘कृष्ण! तुम्हारा कल्याण हो। तुम्हारे मनसें जैसी रुचि हो, उसके अनुसार कोई वर माँगो’॥३४॥
</details>

<details open><summary>विश्वास-प्रस्तुतिः</summary>

ततः प्रणम्य शिरसा इदं वचनमब्रुवम्।  
यदि प्रीतो महादेवो भक्त्या परमया प्रभुः ॥ ३५ ॥  
नित्यकालं तवेशान भक्तिर्भवतु मे स्थिरा।  
एवमस्त्विति भगवांस्तत्रोक्त्वान्तरधीयत ॥ ३६ ॥
</details>

<details><summary>मूलम्</summary>

ततः प्रणम्य शिरसा इदं वचनमब्रुवम्।  
यदि प्रीतो महादेवो भक्त्या परमया प्रभुः ॥ ३५ ॥  
नित्यकालं तवेशान भक्तिर्भवतु मे स्थिरा।  
एवमस्त्विति भगवांस्तत्रोक्त्वान्तरधीयत ॥ ३६ ॥
</details>

<details><summary>अनुवाद (हिन्दी)</summary>

“यह सुनकर मैंने मस्तक झुकाकर प्रणाम किया और कहा—‘यदि मेरी परम भक्तिसे भगवान् महादेव प्रसन्न हों तो ईशान! आपके प्रति नित्य-निरन्तर मेरी स्थिर भक्ति बनी रहे।’ तब ‘एवमस्तु’ कहकर भगवान् शिव वहीं अन्तर्धान हो गये”॥३५-३६॥
</details>

<details open><summary>मूलम् (वचनम्)</summary>

जैगीषव्य उवाच
</details>

<details open><summary>विश्वास-प्रस्तुतिः</summary>

ममाष्टगुणमैश्वर्यं दत्तं भगवता पुरा।  
यत्नेनान्येन बलिना वाराणस्यां युधिष्ठिर ॥ ३७ ॥
</details>

<details><summary>मूलम्</summary>

ममाष्टगुणमैश्वर्यं दत्तं भगवता पुरा।  
यत्नेनान्येन बलिना वाराणस्यां युधिष्ठिर ॥ ३७ ॥
</details>

<details><summary>अनुवाद (हिन्दी)</summary>

_जैगीषव्य बोले—_ युधिष्ठिर! पूर्वकालमें भगवान् शिवने काशीपुरीके भीतर अन्य प्रबल प्रयत्नसे संतुष्ट हो मुझे अणिमा आदि आठ सिद्धियाँ प्रदान की थीं॥३७॥
</details>

<details open><summary>मूलम् (वचनम्)</summary>

गर्ग उवाच
</details>

<details open><summary>विश्वास-प्रस्तुतिः</summary>

चतुःषष्ट्‌यङ्गमददत् कलाज्ञानं ममाद्‌भुतम् ।  
सरस्वत्यास्तटे तुष्टो मनोयज्ञेन पाण्डव ॥ ३८ ॥  
तुल्यं मम सहस्रं तु सुतानां ब्रह्मवादिनाम्।  
आयुश्चैव सपुत्रस्य संवत्सरशतायुतम् ॥ ३९ ॥
</details>

<details><summary>मूलम्</summary>

चतुःषष्ट्‌यङ्गमददत् कलाज्ञानं ममाद्‌भुतम् ।  
सरस्वत्यास्तटे तुष्टो मनोयज्ञेन पाण्डव ॥ ३८ ॥  
तुल्यं मम सहस्रं तु सुतानां ब्रह्मवादिनाम्।  
आयुश्चैव सपुत्रस्य संवत्सरशतायुतम् ॥ ३९ ॥
</details>

<details><summary>अनुवाद (हिन्दी)</summary>

_गर्गने कहा—_ पाण्डुनन्दन! मैंने सरस्वतीके तटपर मानस यज्ञ करके भगवान् शिवको संतुष्ट किया था। इससे प्रसन्न होकर उन्होंने मुझे चौंसठ कलाओंका अद्‌भुत ज्ञान प्रदान किया। मुझे मेरे ही समान एक सहस्र ब्रह्मवादी पुत्र दिये तथा पुत्रोंसहित मेरी दस लाख वर्षकी आयु नियत कर दी॥३८-३९॥
</details>

<details open><summary>मूलम् (वचनम्)</summary>

पराशर उवाच
</details>

<details open><summary>विश्वास-प्रस्तुतिः</summary>

प्रसाद्येह पुरा शर्वं मनसाचिन्तयं नृप।  
महातपा महातेजा महायोगी महायशाः ॥ ४० ॥  
वेदव्यासः श्रियावासो ब्राह्मणः करुणान्वितः।  
अप्यसावीप्सितः पुत्रो मम स्याद् वै महेश्वरात् ॥ ४१ ॥
</details>

<details><summary>मूलम्</summary>

प्रसाद्येह पुरा शर्वं मनसाचिन्तयं नृप।  
महातपा महातेजा महायोगी महायशाः ॥ ४० ॥  
वेदव्यासः श्रियावासो ब्राह्मणः करुणान्वितः।  
अप्यसावीप्सितः पुत्रो मम स्याद् वै महेश्वरात् ॥ ४१ ॥
</details>

<details><summary>अनुवाद (हिन्दी)</summary>

_पराशरजीने कहा—_ नरेश्वर! पूर्वकालमें यहाँ मैंने महादेवजीको प्रसन्न करके मन-ही-मन उनका चिन्तन आरम्भ किया। मेरी इस तपस्याका उद्देश्य यह था कि मुझे महेश्वरकी कृपासे महातपस्वी, महातेजस्वी, महायोगी, महायशस्वी, दयालु, श्रीसम्पन्न एवं ब्रह्मनिष्ठ वेदव्यासनामक मनोवांछित पुत्र प्राप्त हो॥४०-४१॥
</details>

<details open><summary>विश्वास-प्रस्तुतिः</summary>

इति मत्वा हृदि मतं प्राह मां सुरसत्तमः।  
मयि सम्भावना यास्याः फलात्कृष्णो भविष्यति ॥ ४२ ॥
</details>

<details><summary>मूलम्</summary>

इति मत्वा हृदि मतं प्राह मां सुरसत्तमः।  
मयि सम्भावना यास्याः फलात्कृष्णो भविष्यति ॥ ४२ ॥
</details>

<details><summary>अनुवाद (हिन्दी)</summary>

मेरा ऐसा मनोरथ जानकर सुरश्रेष्ठ शिवने मुझसे कहा—‘मुने! तुम्हारी मेरे प्रति जो सम्भावना है अर्थात् जिस वरको पानेकी लालसा है, उसीसे तुम्हें कृष्ण नामक पुत्र प्राप्त होगा॥४२॥
</details>

<details open><summary>विश्वास-प्रस्तुतिः</summary>

सावर्णस्य मनोः सर्गे सप्तर्षिश्च भविष्यति।  
वेदानां च स वै वक्ता कुरुवंशकरस्तथा ॥ ४३ ॥  
इतिहासस्य कर्ता च पुत्रस्ते जगतो हितः।  
भविष्यति महेन्द्रस्य दयितः स महामुनिः ॥ ४४ ॥  
अजरश्चामरश्चैव पराशर सुतस्तव ।  
एवमुक्त्या स भगवांस्तत्रैवान्तरधीयत ॥ ४५ ॥  
युधिष्ठिर महायोगी वीर्यवानक्षयोऽव्ययः ।
</details>

<details><summary>मूलम्</summary>

सावर्णस्य मनोः सर्गे सप्तर्षिश्च भविष्यति।  
वेदानां च स वै वक्ता कुरुवंशकरस्तथा ॥ ४३ ॥  
इतिहासस्य कर्ता च पुत्रस्ते जगतो हितः।  
भविष्यति महेन्द्रस्य दयितः स महामुनिः ॥ ४४ ॥  
अजरश्चामरश्चैव पराशर सुतस्तव ।  
एवमुक्त्या स भगवांस्तत्रैवान्तरधीयत ॥ ४५ ॥  
युधिष्ठिर महायोगी वीर्यवानक्षयोऽव्ययः ।
</details>

<details><summary>अनुवाद (हिन्दी)</summary>

‘सावर्णिक मन्वन्तरके समय जो सृष्टि होगी, उसमें तुम्हारा यह पुत्र सप्तर्षिके पदपर प्रतिष्ठित होगा तथा इस वैवस्वत मन्वन्तरमें वह वेदोंका वक्ता, कौरव-वंशका प्रवर्तक, इतिहासका निर्माता, जगत्‌का हितैषी तथा देवराज इन्द्रका परम प्रिय महामुनि होगा। पराशर! तुम्हारा वह पुत्र सदा अजर-अमर रहेगा।’ युधिष्ठिर! ऐसा कहकर महायोगी, शक्तिशाली, अविनाशी और निर्विकार भगवान् शिव वहीं अन्तर्धान हो गये॥
</details>

<details open><summary>मूलम् (वचनम्)</summary>

माण्डव्य उवाच
</details>

<details open><summary>विश्वास-प्रस्तुतिः</summary>

अचौरश्चौरशङ्कायां शूले भिन्नो ह्यहं तदा ॥ ४६ ॥  
तत्रस्थेन स्तुतो देवः प्राह मां वै नरेश्वर।  
मोक्षं प्राप्स्यसि शूलाच्च जीविष्यसि समार्बुदम् ॥ ४७ ॥  
रुजा शूलकृता चैव न ते विप्र भविष्यति।  
आधिभिर्व्याधिभिश्चैव वर्जितस्त्वं भविष्यसि ॥ ४८ ॥
</details>

<details><summary>मूलम्</summary>

अचौरश्चौरशङ्कायां शूले भिन्नो ह्यहं तदा ॥ ४६ ॥  
तत्रस्थेन स्तुतो देवः प्राह मां वै नरेश्वर।  
मोक्षं प्राप्स्यसि शूलाच्च जीविष्यसि समार्बुदम् ॥ ४७ ॥  
रुजा शूलकृता चैव न ते विप्र भविष्यति।  
आधिभिर्व्याधिभिश्चैव वर्जितस्त्वं भविष्यसि ॥ ४८ ॥
</details>

<details><summary>अनुवाद (हिन्दी)</summary>

_माण्डव्य बोले—_ नरेश्वर! मैं चोर नहीं था तो भी चोरीके संदेहमें मुझे शूलीपर चढ़ा दिया गया। वहींसे मैंने महादेवजीकी स्तुति की। तब उन्होंने मुझसे कहा—‘विप्रवर! तुम शूलसे छुटकारा पा जाओगे और दस करोड़ वर्षोंतक जीवित रहोगे। तुम्हारे शरीरमें इस शूलके धँसनेसे कोई पीड़ा नहीं होगी। तुम आधि-व्याधिसे मुक्त हो जाओगे॥४६—४८॥
</details>

<details open><summary>विश्वास-प्रस्तुतिः</summary>

पादाच्चतुर्थात् सम्भूत आत्मा यस्मान्मुने तव।  
त्वं भविष्यस्यनुपमो जन्म वै सफलं कुरु ॥ ४९ ॥
</details>

<details><summary>मूलम्</summary>

पादाच्चतुर्थात् सम्भूत आत्मा यस्मान्मुने तव।  
त्वं भविष्यस्यनुपमो जन्म वै सफलं कुरु ॥ ४९ ॥
</details>

<details><summary>अनुवाद (हिन्दी)</summary>

‘मुने! तुम्हारा यह शरीर धर्मके चौथे पाद सत्यसे उत्पन्न हुआ है। अतः तुम अनुपम सत्यवादी होओगे। जाओ, अपना जन्म सफल करो॥४९॥
</details>

<details open><summary>विश्वास-प्रस्तुतिः</summary>

तीर्थाभिषेकं सकलं त्वमविघ्नेन चाप्स्यसि।  
स्वर्गं चैवाक्षयं विप्र विदधामि तवोर्जितम् ॥ ५० ॥
</details>

<details><summary>मूलम्</summary>

तीर्थाभिषेकं सकलं त्वमविघ्नेन चाप्स्यसि।  
स्वर्गं चैवाक्षयं विप्र विदधामि तवोर्जितम् ॥ ५० ॥
</details>

<details><summary>अनुवाद (हिन्दी)</summary>

‘ब्रह्मन्! तुम्हें बिना किसी विघ्न-बाधाके सम्पूर्ण तीर्थोंमें स्नानका सौभाग्य प्राप्त होगा। मैं तुम्हारे लिये अक्षय एवं तेजस्वी स्वर्गलोक प्रदान करता हूँ’॥५०॥
</details>

<details open><summary>विश्वास-प्रस्तुतिः</summary>

एवमुक्त्वा तु भगवान् वरेण्यो वृषवाहनः।  
महेश्वरो महाराज कृत्तिवासा महाद्युतिः ॥ ५१ ॥  
सगणो दैवतश्रेष्ठस्तत्रैवान्तरधीयत ।
</details>

<details><summary>मूलम्</summary>

एवमुक्त्वा तु भगवान् वरेण्यो वृषवाहनः।  
महेश्वरो महाराज कृत्तिवासा महाद्युतिः ॥ ५१ ॥  
सगणो दैवतश्रेष्ठस्तत्रैवान्तरधीयत ।
</details>

<details><summary>अनुवाद (हिन्दी)</summary>

महाराज! ऐसा कहकर कृत्तिवासा, महातेजस्वी, वृषभवाहन तथा वरणीय सुरश्रेष्ठ भगवान् महेश्वर अपने गणोंके साथ वहीं अन्तर्धान हो गये॥५१॥
</details>

<details open><summary>मूलम् (वचनम्)</summary>

गालव उवाच
</details>

<details open><summary>विश्वास-प्रस्तुतिः</summary>

विश्वामित्राभ्यनुज्ञातो ह्यहं पितरमागतः ॥ ५२ ॥  
अब्रवीन्मां ततो माता दुःखिता रुदती भृशम्।  
कौशिकेनाभ्यनुज्ञातं पुत्रं वेदविभूषितम् ॥ ५३ ॥  
न तात तरुणं दान्तं पिता त्वां पश्यतेऽनघ।
</details>

<details><summary>मूलम्</summary>

विश्वामित्राभ्यनुज्ञातो ह्यहं पितरमागतः ॥ ५२ ॥  
अब्रवीन्मां ततो माता दुःखिता रुदती भृशम्।  
कौशिकेनाभ्यनुज्ञातं पुत्रं वेदविभूषितम् ॥ ५३ ॥  
न तात तरुणं दान्तं पिता त्वां पश्यतेऽनघ।
</details>

<details><summary>अनुवाद (हिन्दी)</summary>

_गालवजीने कहा—_ राजन्! विश्वामित्र मुनिकी आज्ञा पाकर मैं अपने पिताजीका दर्शन करनेके लिये घरपर आया। उस समय मेरी माता वैधव्यके दुःखसे दुःखी हो जोर-जोरसे रोती हुई मुझसे बोली—‘तात! अनघ! कौशिक मुनिकी आज्ञा लेकर घरपर आये हुए वेदविद्यासे विभूषित तुझ तरुण एवं जितेन्द्रिय पुत्रको तुम्हारे पिता नहीं देख सके’॥५२-५३॥
</details>

<details open><summary>विश्वास-प्रस्तुतिः</summary>

श्रुत्वा जनन्या वचनं निराशो गुरुदर्शने ॥ ५४ ॥  
नियतात्मा महादेवमपश्यं सोऽब्रवीच्च माम्।  
पिता माता च ते त्वं च पुत्र मृत्युविवर्जिताः॥५५॥  
भविष्यथ विश क्षिप्रं द्रष्टासि पितरं क्षये।
</details>

<details><summary>मूलम्</summary>

श्रुत्वा जनन्या वचनं निराशो गुरुदर्शने ॥ ५४ ॥  
नियतात्मा महादेवमपश्यं सोऽब्रवीच्च माम्।  
पिता माता च ते त्वं च पुत्र मृत्युविवर्जिताः॥५५॥  
भविष्यथ विश क्षिप्रं द्रष्टासि पितरं क्षये।
</details>

<details><summary>अनुवाद (हिन्दी)</summary>

माताकी बात सुनकर मैं पिताके दर्शनसे निराश हो गया और मनको संयममें रखकर महादेवजीकी आराधना करके उनका दर्शन किया। उस समय वे मुझसे बोले—‘वत्स! तुम्हारे पिता, माता और तुम तीनों ही मृत्युसे रहित हो जाओगे। अब तुम अपने घरमें शीघ्र प्रवेश करो। वहाँ तुम्हें पिताका दर्शन प्राप्त होगा’॥
</details>

<details open><summary>विश्वास-प्रस्तुतिः</summary>

अनुज्ञातो भगवता गृहं गत्वा युधिष्ठिर ॥ ५६ ॥  
अपश्यं पितरं तात इष्टिं कृत्वा विनिःसृतम्।  
उपस्पृश्य गृहीत्वेध्मं कुशांश्च शरणाकुरून् ॥ ५७ ॥
</details>

<details><summary>मूलम्</summary>

अनुज्ञातो भगवता गृहं गत्वा युधिष्ठिर ॥ ५६ ॥  
अपश्यं पितरं तात इष्टिं कृत्वा विनिःसृतम्।  
उपस्पृश्य गृहीत्वेध्मं कुशांश्च शरणाकुरून् ॥ ५७ ॥
</details>

<details><summary>अनुवाद (हिन्दी)</summary>

तात युधिष्ठिर! भगवान् शिवकी आज्ञासे मैंने पुनः घर जाकर वहाँ यज्ञ करके यज्ञशालासे निकले हुए पिताका दर्शन किया। वे उस समय समिधा, कुश और वृक्षोंसे अपने-आप गिरे हुए पके फल आदि हव्य पदार्थ लिये हुए थे॥५६-५७॥
</details>

<details open><summary>विश्वास-प्रस्तुतिः</summary>

तान् विसृज्य च मां प्राह पिता सास्राविलेक्षणः।  
प्रणमन्तं परिष्वज्य मूर्ध्न्युपाघ्राय पाण्डव ॥ ५८ ॥  
दिष्ट्‌या दृष्टोऽसि मे पुत्र कृतविद्य इहागतः।
</details>

<details><summary>मूलम्</summary>

तान् विसृज्य च मां प्राह पिता सास्राविलेक्षणः।  
प्रणमन्तं परिष्वज्य मूर्ध्न्युपाघ्राय पाण्डव ॥ ५८ ॥  
दिष्ट्‌या दृष्टोऽसि मे पुत्र कृतविद्य इहागतः।
</details>

<details><summary>अनुवाद (हिन्दी)</summary>

पाण्डुनन्दन! उन्हें देखते ही मैं उनके चरणोंमें पड़ गया; फिर पिताजीने भी उन समिधा आदि वस्तुओंको अलग रखकर मुझे हृदयसे लगा लिया और मेरा मस्तक सूँघकर नेत्रोंसे आँसू बहाते हुए मुझसे कहा—‘बेटा! बड़े सौभाग्यकी बात है कि तुम विद्वान् होकर घर आ गये और मैंने तुम्हें भर आँख देख लिया’॥५८॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतान्यत्यद्‌भुतान्येव कर्माण्यथ महात्मनः ॥ ५९ ॥  
प्रोक्तानि मुनिभिः श्रुत्वा विस्मयामास पाण्डवः।  
ततः कृष्णोऽब्रवीद् वाक्यं पुनर्मतिमतां वरः ॥ ६० ॥  
युधिष्ठिरं धर्मनिधिं पुरुहूतमिवेश्वरः ।
</details>

<details><summary>मूलम्</summary>

एतान्यत्यद्‌भुतान्येव कर्माण्यथ महात्मनः ॥ ५९ ॥  
प्रोक्तानि मुनिभिः श्रुत्वा विस्मयामास पाण्डवः।  
ततः कृष्णोऽब्रवीद् वाक्यं पुनर्मतिमतां वरः ॥ ६० ॥  
युधिष्ठिरं धर्मनिधिं पुरुहूतमिवेश्वरः ।
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! मुनियोंके कहे हुए महादेवजीके ये अद्‌भुत चरित्र सुनकर पाण्डुनन्दन युधिष्ठिरको बड़ा विस्मय हुआ। फिर बुद्धिमानोंमें श्रेष्ठ श्रीकृष्णने धर्मनिधि युधिष्ठिरसे उसी प्रकार कहा जैसे श्रीविष्णु देवराज इन्द्रसे कोई बात कहा करते हैं॥५९-६०॥
</details>

<details open><summary>मूलम् (वचनम्)</summary>

वासुदेव उवाच
</details>

<details open><summary>विश्वास-प्रस्तुतिः</summary>

उपमन्युर्मयि प्राह तपन्निव दिवाकरः ॥ ६१ ॥  
अशुभैः पापकर्माणो ये नराः कलुषीकृताः।  
ईशानं न प्रपद्यन्ते तमोराजसवृत्तयः ॥ ६२ ॥
</details>

<details><summary>मूलम्</summary>

उपमन्युर्मयि प्राह तपन्निव दिवाकरः ॥ ६१ ॥  
अशुभैः पापकर्माणो ये नराः कलुषीकृताः।  
ईशानं न प्रपद्यन्ते तमोराजसवृत्तयः ॥ ६२ ॥
</details>

<details><summary>अनुवाद (हिन्दी)</summary>

_भगवान् श्रीकृष्ण बोले—_ राजन्! सूर्यके समान तपते हुए-से तेजस्वी उपमन्युने मेरे समीप कहा था कि ‘जो पापकर्मी मनुष्य अपने अशुभ आचरणोंसे कलुषित हो गये हैं, वे तमोगुणी या रजोगुणी वृत्तिके लोग भगवान् शिवकी शरण नहीं लेते हैं॥६१-६२॥
</details>

<details open><summary>विश्वास-प्रस्तुतिः</summary>

ईश्वरं सम्प्रपद्यन्ते द्विजा भावितभावनाः।  
सर्वथा वर्तमानोऽपि यो भक्तः परमेश्वरे ॥ ६३ ॥  
सदृशोऽरण्यवासीनां मुनीनां भावितात्मनाम् ।
</details>

<details><summary>मूलम्</summary>

ईश्वरं सम्प्रपद्यन्ते द्विजा भावितभावनाः।  
सर्वथा वर्तमानोऽपि यो भक्तः परमेश्वरे ॥ ६३ ॥  
सदृशोऽरण्यवासीनां मुनीनां भावितात्मनाम् ।
</details>

<details><summary>अनुवाद (हिन्दी)</summary>

‘जिनका अन्तःकरण पवित्र है, वे ही द्विज महादेवजीकी शरण लेते हैं। जो परमेश्वर शिवका भका है, वह सब प्रकारसे बर्तता हुआ भी पवित्र अन्तःकरणवाले वनवासी मुनियोंके समान है॥६३॥
</details>

<details open><summary>विश्वास-प्रस्तुतिः</summary>

ब्रह्मत्वं केशवत्वं वा शक्रत्वं वा सुरैः सह ॥ ६४ ॥  
त्रैलोक्यस्याधिपत्यं वा तुष्टो रुद्रः प्रयच्छति।
</details>

<details><summary>मूलम्</summary>

ब्रह्मत्वं केशवत्वं वा शक्रत्वं वा सुरैः सह ॥ ६४ ॥  
त्रैलोक्यस्याधिपत्यं वा तुष्टो रुद्रः प्रयच्छति।
</details>

<details><summary>अनुवाद (हिन्दी)</summary>

‘भगवान् रुद्र संतुष्ट हो जायँ तो वे ब्रह्मपद, विष्णुपद, देवताओंसहित देवेन्द्रपद अथवा तीनों लोकोंका आधिपत्य प्रदान कर सकते हैं॥६४॥
</details>

<details open><summary>विश्वास-प्रस्तुतिः</summary>

मनसापि शिवं तात ये प्रपद्यन्ति मानवाः ॥ ६५ ॥  
विधूय सर्वपापानि देवैः सह वसन्ति ते।
</details>

<details><summary>मूलम्</summary>

मनसापि शिवं तात ये प्रपद्यन्ति मानवाः ॥ ६५ ॥  
विधूय सर्वपापानि देवैः सह वसन्ति ते।
</details>

<details><summary>अनुवाद (हिन्दी)</summary>

‘तात! जो मनुष्य मनसे भी भगवान् शिवकी शरण लेते हैं, वे सब पापोंका नाश करके देवताओंके साथ निवास करते हैं॥६५॥
</details>

<details open><summary>विश्वास-प्रस्तुतिः</summary>

भित्त्वा भित्त्वा च कूलानि हुत्वा सर्वमिदं जगत् ॥ ६६ ॥  
यजेद् देवं विरूपाक्षं न स पापेन लिप्यते।
</details>

<details><summary>मूलम्</summary>

भित्त्वा भित्त्वा च कूलानि हुत्वा सर्वमिदं जगत् ॥ ६६ ॥  
यजेद् देवं विरूपाक्षं न स पापेन लिप्यते।
</details>

<details><summary>अनुवाद (हिन्दी)</summary>

‘बारंबार तालाबके तटभूमिको खोद-खोदकर उन्हें चौपट कर देनेवाला और इस सारे जगत्‌को जलती आगमें झोंक देनेवाला पुरुष भी यदि महादेवजीकी आराधना करता है तो वह पापसे लिप्त नहीं होता है॥
</details>

<details open><summary>विश्वास-प्रस्तुतिः</summary>

सर्वलक्षणहीनोऽपि युक्तो वा सर्वपातकैः ॥ ६७ ॥  
सर्वं तुदति तत्पापं भावयञ्छिवमात्मना।
</details>

<details><summary>मूलम्</summary>

सर्वलक्षणहीनोऽपि युक्तो वा सर्वपातकैः ॥ ६७ ॥  
सर्वं तुदति तत्पापं भावयञ्छिवमात्मना।
</details>

<details><summary>अनुवाद (हिन्दी)</summary>

‘समस्त लक्षणोंसे हीन अथवा सब पापोंसे युक्त मनुष्य भी यदि अपने हृदयसे भगवान् शिवका ध्यान करता है तो वह अपने सारे पापोंको नष्ट कर देता है॥६७॥
</details>

<details open><summary>विश्वास-प्रस्तुतिः</summary>

कीटपक्षिपतङ्गानां तिरश्चामपि केशव ॥ ६८ ॥  
महादेवप्रपन्नानां न भयं विद्यते क्वचित्।
</details>

<details><summary>मूलम्</summary>

कीटपक्षिपतङ्गानां तिरश्चामपि केशव ॥ ६८ ॥  
महादेवप्रपन्नानां न भयं विद्यते क्वचित्।
</details>

<details><summary>अनुवाद (हिन्दी)</summary>

‘केशव! कीट, पतंग, पक्षी तथा पशु भी यदि महादेवजीकी शरणमें आ जायँ तो उन्हें भी कहीं किसीका भय नहीं प्राप्त होता है॥६८॥
</details>

<details open><summary>विश्वास-प्रस्तुतिः</summary>

एवमेव महादेवं भक्ता ये मानवा भुवि ॥ ६९ ॥  
न ते संसारवशगा इति मे निश्चिता मतिः।  
ततः कृष्णोऽब्रवीद् वाक्यं धर्मपुत्रं युधिष्ठिरम् ॥ ७० ॥
</details>

<details><summary>मूलम्</summary>

एवमेव महादेवं भक्ता ये मानवा भुवि ॥ ६९ ॥  
न ते संसारवशगा इति मे निश्चिता मतिः।  
ततः कृष्णोऽब्रवीद् वाक्यं धर्मपुत्रं युधिष्ठिरम् ॥ ७० ॥
</details>

<details><summary>अनुवाद (हिन्दी)</summary>

‘इसी प्रकार इस भूतलपर जो मानव महादेवजीके भक्त हैं, वे संसारके अधीन नहीं होते—यह मेरा निश्चित विचार है।’ तदनन्तर भगवान् श्रीकृष्णने स्वयं भी धर्मपुत्र युधिष्ठिरसे कहा—॥६९-७०॥
</details>

<details open><summary>मूलम् (वचनम्)</summary>

विष्णुरुवाच
</details>

<details open><summary>विश्वास-प्रस्तुतिः</summary>

आदित्यचन्द्रावनिलानलौ च  
द्यौर्भूमिरापो वसवोऽथ विश्वे ।  
धातार्यमा शुक्रबृहस्पती च  
रुद्राः ससाध्या वरुणोऽथगोपः ॥ ७१ ॥  
ब्रह्मा शक्रो मारुतो ब्रह्म सत्यं  
वेदा यज्ञा दक्षिणा वेदवाहाः।  
सोमो यष्टा यच्च हव्यं हविश्च  
रक्षा दीक्षा संयमा ये च केचित् ॥ ७२ ॥  
स्वाहा वौषट् ब्राह्मणाः सौरभेयी  
धर्मं चाग्र्यं कालचक्रं बलं च।  
यशो दमो बुद्धिमतां स्थितिश्च  
शुभाशुभं ये मुनयश्च सप्त ॥ ७३ ॥  
अग्र्या बुद्धिर्मनसा दर्शने च  
स्पर्शश्चाग्र्यः कर्मणां या च सिद्धिः।  
गणा देवानामूष्मपाः सोमपाश्च  
लेखाः सुयामास्तुषिता ब्रह्मकायाः ॥ ७४ ॥  
आभासुरा गन्धपा धूमपाश्च  
वाचा विरुद्धाश्च मनोविरुद्धाः ।  
शुद्धाश्च निर्माणरताश्च देवाः  
स्पर्शाशना दर्शपा आज्यपाश्च ॥ ७५ ॥  
चिन्त्यद्योता ये च देवेषु मुख्या  
ये चाप्यन्ये देवताश्चाजमीढ ।  
सुपर्णगन्धर्वपिशाचदानवा  
यक्षास्तथा चारणपन्नगाश्च ॥ ७६ ॥  
स्थूलं सूक्ष्मं मृदु चाप्यसूक्ष्मं  
दुःखं सुखं दुःखमनन्तरं च।  
सांख्यं योगं तत्पराणां परं च  
शर्वाज्जातं विद्धि यत् कीर्तितं मे ॥ ७७ ॥
</details>

<details><summary>मूलम्</summary>

आदित्यचन्द्रावनिलानलौ च  
द्यौर्भूमिरापो वसवोऽथ विश्वे ।  
धातार्यमा शुक्रबृहस्पती च  
रुद्राः ससाध्या वरुणोऽथगोपः ॥ ७१ ॥  
ब्रह्मा शक्रो मारुतो ब्रह्म सत्यं  
वेदा यज्ञा दक्षिणा वेदवाहाः।  
सोमो यष्टा यच्च हव्यं हविश्च  
रक्षा दीक्षा संयमा ये च केचित् ॥ ७२ ॥  
स्वाहा वौषट् ब्राह्मणाः सौरभेयी  
धर्मं चाग्र्यं कालचक्रं बलं च।  
यशो दमो बुद्धिमतां स्थितिश्च  
शुभाशुभं ये मुनयश्च सप्त ॥ ७३ ॥  
अग्र्या बुद्धिर्मनसा दर्शने च  
स्पर्शश्चाग्र्यः कर्मणां या च सिद्धिः।  
गणा देवानामूष्मपाः सोमपाश्च  
लेखाः सुयामास्तुषिता ब्रह्मकायाः ॥ ७४ ॥  
आभासुरा गन्धपा धूमपाश्च  
वाचा विरुद्धाश्च मनोविरुद्धाः ।  
शुद्धाश्च निर्माणरताश्च देवाः  
स्पर्शाशना दर्शपा आज्यपाश्च ॥ ७५ ॥  
चिन्त्यद्योता ये च देवेषु मुख्या  
ये चाप्यन्ये देवताश्चाजमीढ ।  
सुपर्णगन्धर्वपिशाचदानवा  
यक्षास्तथा चारणपन्नगाश्च ॥ ७६ ॥  
स्थूलं सूक्ष्मं मृदु चाप्यसूक्ष्मं  
दुःखं सुखं दुःखमनन्तरं च।  
सांख्यं योगं तत्पराणां परं च  
शर्वाज्जातं विद्धि यत् कीर्तितं मे ॥ ७७ ॥
</details>

<details><summary>अनुवाद (हिन्दी)</summary>

_श्रीकृष्ण बोले—_ अजमीढवंशी धर्मराज! जो सूर्य, चन्द्रमा, वायु, अग्नि, स्वर्ग, भूमि, जल, वसु, विश्वदेव, धाता, अर्यमा, शुक्र, बृहस्पति, रुद्रगण, साध्यगण, राजा वरुण, ब्रह्मा, इन्द्र, वायुदेव, ॐकार, सत्य, वेद, यज्ञ, दक्षिणा, वेदपाठी ब्राह्मण, सोमरस, यजमान, हवनीय हविष्य, रक्षा, दीक्षा, सब प्रकारके संयम, स्वाहा, वौषट्, ब्राह्मणगण, गौ, श्रेष्ठ धर्म, कालचक्र, बल, यश, दम, बुद्धिमानोंकी स्थिति, शुभाशुभ कर्म, सप्तर्षि, श्रेष्ठ बुद्धि, मन, दर्शन, श्रेष्ठ स्पर्श, कर्मोंकी सिद्धि, ऊष्मप, सोमप, लेख, याम तथा तुषित आदि देवगण, ब्राह्मण-शरीर, दीप्तिशाली गन्धप, धूमप ऋषि, वाग्विरुद्ध और मनोविरुद्ध भाव, शुद्धभाव, निर्माण-कार्यमें तत्पर रहनेवाले देवता, स्पर्शमात्रसे भोजन करनेवाले, दर्शनमात्रसे पेय रसका पान करनेवाले, घृत पीनेवाले हैं, जिनके संकल्प करनेमात्रसे अभीष्ट वस्तु नेत्रोंके समक्ष प्रकाशित होने लगती है, ऐसे जो देवताओंमें मुख्य गण हैं, जो दूसरे-दूसरे देवता हैं, जो सुपर्ण, गन्धर्व, पिशाच, दानव, यक्ष, चारण तथा नाग हैं, जो स्थूल, सूक्ष्म, कोमल, असूक्ष्म, सुख, इस लोकके दुःख, परलोकके दुःख, सांख्य, योग एवं पुरुषार्थोंमें श्रेष्ठ मोक्षरूप परम पुरुषार्थ बताया गया है; इन सबको तुम महादेवजीसे ही उत्पन्न हुआ समझो॥७१—७७॥
</details>

<details open><summary>विश्वास-प्रस्तुतिः</summary>

तत्सम्भूता भूतकृतो वरेण्याः  
सर्वे देवा भुवनस्यास्य गोपाः।  
आविश्येमां धरणीं येऽभ्यरक्षन्  
पुरातनीं तस्य देवस्य सृष्टिम् ॥ ७८ ॥
</details>

<details><summary>मूलम्</summary>

तत्सम्भूता भूतकृतो वरेण्याः  
सर्वे देवा भुवनस्यास्य गोपाः।  
आविश्येमां धरणीं येऽभ्यरक्षन्  
पुरातनीं तस्य देवस्य सृष्टिम् ॥ ७८ ॥
</details>

<details><summary>अनुवाद (हिन्दी)</summary>

जो इस भूतलमें प्रवेश करके महादेवजीकी पूर्वकृत सृष्टिकी रक्षा करते हैं, जो समस्त जगत्‌के रक्षक, विभिन्न प्राणियोंकी सृष्टि करनेवाले और श्रेष्ठ हैं, वे सम्पूर्ण देवता भगवान् शिवसे ही प्रकट हुए हैं॥
</details>

<details open><summary>विश्वास-प्रस्तुतिः</summary>

विचिन्वन्तस्तपसा तत्स्थवीयः  
किंचित् तत्त्वं प्राणहेतोर्नतोऽस्मि ।  
ददातु देवः स वरानिहेष्टा-  
नभिष्टुतो नः प्रभुरव्ययः सदा ॥ ७९ ॥
</details>

<details><summary>मूलम्</summary>

विचिन्वन्तस्तपसा तत्स्थवीयः  
किंचित् तत्त्वं प्राणहेतोर्नतोऽस्मि ।  
ददातु देवः स वरानिहेष्टा-  
नभिष्टुतो नः प्रभुरव्ययः सदा ॥ ७९ ॥
</details>

<details><summary>अनुवाद (हिन्दी)</summary>

ऋषि-मुनि तपस्याद्वारा जिसका अन्वेषण करते हैं, उस सदा स्थिर रहनेवाले अनिर्वचनीय परम सूक्ष्म तत्त्वस्वरूप सदाशिवको मैं जीवन-रक्षाके लिये नमस्कार करता हूँ। जिन अविनाशी प्रभुकी मेरे द्वारा सदा ही स्तुति की गयी है, वे महादेव यहाँ मुझे अभीष्ट वरदान दें॥
</details>

<details open><summary>विश्वास-प्रस्तुतिः</summary>

इमं स्तवं संनियतेन्द्रियश्च  
भूत्वा शुचिर्यः पुरुषः पठेत।  
अभग्नयोगो नियतो मासमेकं  
सम्प्राप्नुयादश्वमेधे फलं यत् ॥ ८० ॥
</details>

<details><summary>मूलम्</summary>

इमं स्तवं संनियतेन्द्रियश्च  
भूत्वा शुचिर्यः पुरुषः पठेत।  
अभग्नयोगो नियतो मासमेकं  
सम्प्राप्नुयादश्वमेधे फलं यत् ॥ ८० ॥
</details>

<details><summary>अनुवाद (हिन्दी)</summary>

जो पुरुष इन्द्रियोंको वशमें करके पवित्र होकर इस स्तोत्रका पाठ करेगा और नियमपूर्वक एक मासतक अखण्डरूपसे इस पाठको चलाता रहेगा, वह अश्वमेध-यज्ञका फल प्राप्त कर लेगा॥८०॥
</details>

<details open><summary>विश्वास-प्रस्तुतिः</summary>

वेदान् कृत्स्नान् ब्राह्मणः प्राप्नुयात् तु  
जयेन्नृपः पार्थ महीं च कृत्स्नाम्।  
वैश्यो लाभं प्राप्नुयान्नैपुणं च  
शूद्रो गतिं प्रेत्य तथा सुखं च ॥ ८१ ॥
</details>

<details><summary>मूलम्</summary>

वेदान् कृत्स्नान् ब्राह्मणः प्राप्नुयात् तु  
जयेन्नृपः पार्थ महीं च कृत्स्नाम्।  
वैश्यो लाभं प्राप्नुयान्नैपुणं च  
शूद्रो गतिं प्रेत्य तथा सुखं च ॥ ८१ ॥
</details>

<details><summary>अनुवाद (हिन्दी)</summary>

कुन्तीनन्दन! ब्राह्मण इसके पाठसे सम्पूर्ण वेदोंके स्वाध्यायका फल पाता है। क्षत्रिय समस्त पृथ्वीपर विजय प्राप्त कर लेता है। वैश्य व्यापारकुशलता एवं महान् लाभका भागी होता है और शूद्र इहलोकमें सुख तथा परलोकमें सद्‌गति पाता है॥८१॥
</details>

<details open><summary>विश्वास-प्रस्तुतिः</summary>

स्तवराजमिमं कृत्वा रुद्राय दधिरे मनः।  
सर्वदोषापहं पुण्यं पवित्रं च यशस्विनः ॥ ८२ ॥
</details>

<details><summary>मूलम्</summary>

स्तवराजमिमं कृत्वा रुद्राय दधिरे मनः।  
सर्वदोषापहं पुण्यं पवित्रं च यशस्विनः ॥ ८२ ॥
</details>

<details><summary>अनुवाद (हिन्दी)</summary>

जो लोग सम्पूर्ण दोषोंका नाश करनेवाले इस पुण्यजनक पवित्र स्तवराजका पाठ करके भगवान् रुद्रके चिन्तनमें मन लगाते हैं, वे यशस्वी होते हैं॥८२॥
</details>

<details open><summary>विश्वास-प्रस्तुतिः</summary>

यावन्त्यस्य शरीरेषु रोमकूपाणि भारत।  
तावन्त्यब्दसहस्राणि स्वर्गे वसति मानवः ॥ ८३ ॥
</details>

<details><summary>मूलम्</summary>

यावन्त्यस्य शरीरेषु रोमकूपाणि भारत।  
तावन्त्यब्दसहस्राणि स्वर्गे वसति मानवः ॥ ८३ ॥
</details>

<details><summary>अनुवाद (हिन्दी)</summary>

भरतनन्दन! मनुष्यके शरीरमें जितने रोमकूप होते हैं, इस स्तोत्रका पाठ करनेवाला मनुष्य उतने ही हजार वर्षोंतक स्वर्गमें निवास करता है॥८३॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि मेघवाहनपर्वाख्याने अष्टादशोऽध्यायः ॥ १८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें मेघवाहनपर्वकी कथाविषयक अठारहवाँ अध्याय पूरा हुआ॥१८॥
</details>
