+++
title_full = "002 प्रजापति मनुके वंशका वर्णन, अग्निपुत्र सुदर्शनका अतिथि-सत्काररूपीधर्मके पालनसे मृत्युपर विजय पाना"
title = "००२ सुदर्शनोपाख्याने"

+++

<details><summary>भागसूचना</summary>

द्वितीयोऽध्यायः
</details>

<details><summary>सूचना (हिन्दी)</summary>

प्रजापति मनुके वंशका वर्णन, अग्निपुत्र सुदर्शनका अतिथिसत्काररूपी धर्मके पालनसे मृत्युपर विजय पाना
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

पितामह महाप्राज्ञ सर्वशास्त्रविशारद ।  
श्रुतं मे महदाख्यानमिदं मतिमतां वर ॥ १ ॥
</details>

<details><summary>मूलम्</summary>

पितामह महाप्राज्ञ सर्वशास्त्रविशारद ।  
श्रुतं मे महदाख्यानमिदं मतिमतां वर ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने कहा—_ बुद्धिमानोंमें श्रेष्ठ सर्वशास्त्र-विशारद महाप्राज्ञ पितामह! इस महत्त्वपूर्ण उपाख्यानको मैंने बड़े ध्यानसे सुना है॥१॥
</details>

<details open><summary>विश्वास-प्रस्तुतिः</summary>

भूयस्तु श्रोतुमिच्छामि धर्मार्थसहितं नृप।  
कथ्यमानं त्वया किञ्चित् तन्मे व्याख्यातुमर्हसि ॥ २ ॥
</details>

<details><summary>मूलम्</summary>

भूयस्तु श्रोतुमिच्छामि धर्मार्थसहितं नृप।  
कथ्यमानं त्वया किञ्चित् तन्मे व्याख्यातुमर्हसि ॥ २ ॥
</details>

<details><summary>अनुवाद (हिन्दी)</summary>

नरेश्वर! अब मैं पुनः आपके मुखसे कुछ और धर्म तथा अर्थयुक्त उपदेश सुनना चाहता हूँ, अतः आप मुझे इस विषयको विस्तारपूर्वक बताइये॥२॥
</details>

<details open><summary>विश्वास-प्रस्तुतिः</summary>

केन मृत्युर्गृहस्थेन धर्ममाश्रित्य निर्जितः।  
इत्येतत् सर्वमाचक्ष्व तत्त्वेनापि च पार्थिव ॥ ३ ॥
</details>

<details><summary>मूलम्</summary>

केन मृत्युर्गृहस्थेन धर्ममाश्रित्य निर्जितः।  
इत्येतत् सर्वमाचक्ष्व तत्त्वेनापि च पार्थिव ॥ ३ ॥
</details>

<details><summary>अनुवाद (हिन्दी)</summary>

भूपाल! किस गृहस्थने केवल धर्मका आश्रय लेकर मृत्युपर विजय पायी है? यह सब बातें आप यथार्थरूपसे कहिये॥३॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
यथा मृत्युर्गृहस्थेन धर्ममाश्रित्य निर्जितः ॥ ४ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
यथा मृत्युर्गृहस्थेन धर्ममाश्रित्य निर्जितः ॥ ४ ॥
</details>

<details><summary>अनुवाद (हिन्दी)</summary>

_भीष्मजीने कहा—_ राजन्! एक गृहस्थने जिस प्रकार धर्मका आश्रय लेकर मृत्युपर विजय पायी थी, उसके विषयमें एक प्राचीन इतिहासका उदाहरण दिया जाता है॥४॥
</details>

<details open><summary>विश्वास-प्रस्तुतिः</summary>

मनोः प्रजापते राजन्निक्ष्वाकुरभवत् सुतः।  
तस्य पुत्रशतं जज्ञे नृपतेः सूर्यवर्चसः ॥ ५ ॥
</details>

<details><summary>मूलम्</summary>

मनोः प्रजापते राजन्निक्ष्वाकुरभवत् सुतः।  
तस्य पुत्रशतं जज्ञे नृपतेः सूर्यवर्चसः ॥ ५ ॥
</details>

<details><summary>अनुवाद (हिन्दी)</summary>

नरेश्वर! प्रजापति मनुके एक पुत्र हुआ, जिसका नाम था इक्ष्वाकु। राजा इक्ष्वाकु सूर्यके समान तेजस्वी थे। उन्होंने सौ पुत्रोंको जन्म दिया॥५॥
</details>

<details open><summary>विश्वास-प्रस्तुतिः</summary>

दशमस्तस्य पुत्रस्तु दशाश्वो नाम भारत।  
माहिष्मत्यामभूद् राजा धर्मात्मा सत्यविक्रमः ॥ ६ ॥
</details>

<details><summary>मूलम्</summary>

दशमस्तस्य पुत्रस्तु दशाश्वो नाम भारत।  
माहिष्मत्यामभूद् राजा धर्मात्मा सत्यविक्रमः ॥ ६ ॥
</details>

<details><summary>अनुवाद (हिन्दी)</summary>

भारत! उनमेंसे दसवें पुत्रका नाम दशाश्व था जो माहिष्मतीपुरीमें राज्य करता था। वह बड़ा ही धर्मात्मा और सत्यपराक्रमी था॥६॥
</details>

<details open><summary>विश्वास-प्रस्तुतिः</summary>

दशाश्वस्य सुतस्त्वासीद् राजा परमधार्मिकः।  
सत्ये तपसि दाने च यस्य नित्यं रतं मनः॥७॥
</details>

<details><summary>मूलम्</summary>

दशाश्वस्य सुतस्त्वासीद् राजा परमधार्मिकः।  
सत्ये तपसि दाने च यस्य नित्यं रतं मनः॥७॥
</details>

<details><summary>अनुवाद (हिन्दी)</summary>

दशाश्वका पुत्र भी बड़ा धर्मात्मा राजा था। उसका मन सदा सत्य, तपस्या और दानमें ही लगा रहता था॥
</details>

<details open><summary>विश्वास-प्रस्तुतिः</summary>

मदिराश्व इति ख्यातः पृथिव्यां पृथिवीपतिः।  
धनुर्वेदे च वेदे च निरतो योऽभवत् सदा ॥ ८ ॥
</details>

<details><summary>मूलम्</summary>

मदिराश्व इति ख्यातः पृथिव्यां पृथिवीपतिः।  
धनुर्वेदे च वेदे च निरतो योऽभवत् सदा ॥ ८ ॥
</details>

<details><summary>अनुवाद (हिन्दी)</summary>

वह राजा इस भूतलपर मदिराश्वके नामसे विख्यात था और सदा वेद एवं धनुर्वेदके अभ्यासमें संलग्न रहता था॥८॥
</details>

<details open><summary>विश्वास-प्रस्तुतिः</summary>

मदिराश्वस्य पुत्रस्तु द्युतिमान् नाम पार्थिवः।  
महाभागो महातेजा महासत्त्वो महाबलः ॥ ९ ॥
</details>

<details><summary>मूलम्</summary>

मदिराश्वस्य पुत्रस्तु द्युतिमान् नाम पार्थिवः।  
महाभागो महातेजा महासत्त्वो महाबलः ॥ ९ ॥
</details>

<details><summary>अनुवाद (हिन्दी)</summary>

मदिराश्वका पुत्र महाभाग, महातेजस्वी, महान् धैर्यशाली और महाबली द्युतिमान् नामसे प्रसिद्ध राजा हुआ॥९॥
</details>

<details open><summary>विश्वास-प्रस्तुतिः</summary>

पुत्रो द्युतिमतस्त्वासीद् राजा परमधार्मिकः।  
सर्वलोकेषु विख्यातः सुवीरो नाम नामतः ॥ १० ॥  
धर्मात्मा कोषवांश्चापि देवराज इवापरः।
</details>

<details><summary>मूलम्</summary>

पुत्रो द्युतिमतस्त्वासीद् राजा परमधार्मिकः।  
सर्वलोकेषु विख्यातः सुवीरो नाम नामतः ॥ १० ॥  
धर्मात्मा कोषवांश्चापि देवराज इवापरः।
</details>

<details><summary>अनुवाद (हिन्दी)</summary>

द्युतिमान्‌का पुत्र परम धर्मात्मा राजा सुवीर हुआ जो सम्पूर्ण लोकोंमें विख्यात था। वह धर्मात्मा, कोश (धन-भण्डार)-से सम्पन्न तथा दूसरे देवराज इन्द्रके समान पराक्रमी था॥१०॥
</details>

<details open><summary>विश्वास-प्रस्तुतिः</summary>

सुवीरस्य तु पुत्रोऽभूत् सर्वसंग्रामदुर्जयः ॥ ११ ॥  
स दुर्जय इति ख्यातः सर्वशस्त्रभृतां वरः।
</details>

<details><summary>मूलम्</summary>

सुवीरस्य तु पुत्रोऽभूत् सर्वसंग्रामदुर्जयः ॥ ११ ॥  
स दुर्जय इति ख्यातः सर्वशस्त्रभृतां वरः।
</details>

<details><summary>अनुवाद (हिन्दी)</summary>

सुवीरका पुत्र दुर्जय नामसे विख्यात हुआ। वह सभी संग्रामोंमें शत्रुओंके लिये दुर्जय तथा सम्पूर्ण शस्त्रधारियोंमें श्रेष्ठ था॥११॥
</details>

<details open><summary>विश्वास-प्रस्तुतिः</summary>

दुर्जयस्येन्द्रवपुषः पुत्रोऽश्विसदृशद्युतिः ॥ १२ ॥  
दुर्योधनो नाम महान् राजा राजर्षिसत्तमः।
</details>

<details><summary>मूलम्</summary>

दुर्जयस्येन्द्रवपुषः पुत्रोऽश्विसदृशद्युतिः ॥ १२ ॥  
दुर्योधनो नाम महान् राजा राजर्षिसत्तमः।
</details>

<details><summary>अनुवाद (हिन्दी)</summary>

इन्द्रके समान शरीरवाले राजा दुर्जयके एक पुत्र हुआ जो अश्विनीकुमारोंके समान कान्तिमान् था। उसका नाम था दुर्योधन। वह राजर्षियोंमें श्रेष्ठ महान् राजा था॥१२॥
</details>

<details open><summary>विश्वास-प्रस्तुतिः</summary>

तस्येन्द्रसमवीर्यस्य संग्रामेष्वनिवर्तिनः ॥ १३ ॥  
विषये वासवस्तस्य सम्यगेव प्रवर्षति।
</details>

<details><summary>मूलम्</summary>

तस्येन्द्रसमवीर्यस्य संग्रामेष्वनिवर्तिनः ॥ १३ ॥  
विषये वासवस्तस्य सम्यगेव प्रवर्षति।
</details>

<details><summary>अनुवाद (हिन्दी)</summary>

इन्द्रके समान पराक्रमी और युद्धसे कभी पीछे न हटनेवाले राजा दुर्योधनके राज्यमें इन्द्र सदा ठीक समयपर और उचित मात्रामें ही वर्षा करते थे॥१३॥
</details>

<details open><summary>विश्वास-प्रस्तुतिः</summary>

रत्नैर्धनैश्च पशुभिः सस्यैश्चापि पृथग्विधैः ॥ १४ ॥  
नगरं विषयश्चास्य प्रतिपूर्णस्तदाभवत् ।
</details>

<details><summary>मूलम्</summary>

रत्नैर्धनैश्च पशुभिः सस्यैश्चापि पृथग्विधैः ॥ १४ ॥  
नगरं विषयश्चास्य प्रतिपूर्णस्तदाभवत् ।
</details>

<details><summary>अनुवाद (हिन्दी)</summary>

उनका नगर और राज्य रत्न, धन, पशु तथा भाँति-भाँतिके धान्योंसे उन दिनों भरा-पूरा रहता था॥
</details>

<details open><summary>विश्वास-प्रस्तुतिः</summary>

न तस्य विषये चाभूत् कृपणो नापि दुर्गतः ॥ १५ ॥  
व्याधितो वा कृशो वापि तस्मिन्‌ नाभून्नरः क्वचित्।
</details>

<details><summary>मूलम्</summary>

न तस्य विषये चाभूत् कृपणो नापि दुर्गतः ॥ १५ ॥  
व्याधितो वा कृशो वापि तस्मिन्‌ नाभून्नरः क्वचित्।
</details>

<details><summary>अनुवाद (हिन्दी)</summary>

उनके राज्यमें कहीं कोई भी कृपण, दुर्गतिग्रस्त, रोगी अथवा दुर्बल मनुष्य नहीं दृष्टिगोचर होता था॥१५॥
</details>

<details open><summary>विश्वास-प्रस्तुतिः</summary>

सुदक्षिणो मधुरवागनसूयुर्जितेन्द्रियः ।  
धर्मात्मा चानृशंसश्च विक्रान्तोऽथाविकत्थनः ॥ १६ ॥
</details>

<details><summary>मूलम्</summary>

सुदक्षिणो मधुरवागनसूयुर्जितेन्द्रियः ।  
धर्मात्मा चानृशंसश्च विक्रान्तोऽथाविकत्थनः ॥ १६ ॥
</details>

<details><summary>अनुवाद (हिन्दी)</summary>

वह राजा अत्यन्त उदार, मधुरभाषी, किसीके दोष न देखनेवाला, जितेन्द्रिय, धर्मात्मा, दयालु और पराक्रमी था। वह कभी अपनी प्रशंसा नहीं करता था॥१६॥
</details>

<details open><summary>विश्वास-प्रस्तुतिः</summary>

यज्वा च दान्तो मेधावी ब्रह्मण्यः सत्यसङ्गरः।  
न चावमन्ता दाता च वेदवेदाङ्गपारगः ॥ १७ ॥
</details>

<details><summary>मूलम्</summary>

यज्वा च दान्तो मेधावी ब्रह्मण्यः सत्यसङ्गरः।  
न चावमन्ता दाता च वेदवेदाङ्गपारगः ॥ १७ ॥
</details>

<details><summary>अनुवाद (हिन्दी)</summary>

राजा दुर्योधन वेद-वेदाङ्गोंका पारङ्गत विद्वान्, यज्ञकर्ता, जितेन्द्रिय, मेधावी, ब्राह्मणभक्त और सत्यप्रतिज्ञ था। वह सबको दान देता और किसीका भी अपमान नहीं करता था॥१७॥
</details>

<details open><summary>विश्वास-प्रस्तुतिः</summary>

तं नर्मदा देवनदी पुण्या शीतजला शिवा।  
चकमे पुरुषव्याघ्रं स्वेन भावेन भारत ॥ १८ ॥
</details>

<details><summary>मूलम्</summary>

तं नर्मदा देवनदी पुण्या शीतजला शिवा।  
चकमे पुरुषव्याघ्रं स्वेन भावेन भारत ॥ १८ ॥
</details>

<details><summary>अनुवाद (हिन्दी)</summary>

भारत! एक समय शीतल जलवाली पवित्र एवं कल्याणमयी देवनदी नर्मदा उस पुरुषसिंहको सम्पूर्ण हृदयसे चाहने लगी और उसकी पत्नी बन गयी॥१८॥
</details>

<details open><summary>विश्वास-प्रस्तुतिः</summary>

तस्यां जज्ञे तदा नद्यां कन्या राजीवलोचना।  
नाम्ना सुदर्शना राजन् रूपेण च सुदर्शना ॥ १९ ॥
</details>

<details><summary>मूलम्</summary>

तस्यां जज्ञे तदा नद्यां कन्या राजीवलोचना।  
नाम्ना सुदर्शना राजन् रूपेण च सुदर्शना ॥ १९ ॥
</details>

<details><summary>अनुवाद (हिन्दी)</summary>

राजन्! उस नदीके गर्भसे राजाके द्वारा एक कमललोचना कन्या उत्पन्न हुई जो नामसे तो सुदर्शना थी ही, रूपसे भी सुदर्शना (सुन्दर एवं दर्शनीय) थी॥
</details>

<details open><summary>विश्वास-प्रस्तुतिः</summary>

तादृग्रूपा न नारीषु भूतपूर्वा युधिष्ठिर।  
दुर्योधनसुता यादृगभवद् वरवर्णिनी ॥ २० ॥
</details>

<details><summary>मूलम्</summary>

तादृग्रूपा न नारीषु भूतपूर्वा युधिष्ठिर।  
दुर्योधनसुता यादृगभवद् वरवर्णिनी ॥ २० ॥
</details>

<details><summary>अनुवाद (हिन्दी)</summary>

युधिष्ठिर! दुर्योधनकी वह सुन्दर वर्णवाली पुत्री जैसी रूपवती थी, वैसी रूप-सौन्दर्यशालिनी स्त्री नारियोंमें पहले कभी नहीं हुई थी॥२०॥
</details>

<details open><summary>विश्वास-प्रस्तुतिः</summary>

तामग्निश्चकमे साक्षाद् राजकन्यां सुदर्शनाम्।  
भूत्वा च ब्राह्मणो राजन् वरयामास तं नृपम् ॥ २१ ॥
</details>

<details><summary>मूलम्</summary>

तामग्निश्चकमे साक्षाद् राजकन्यां सुदर्शनाम्।  
भूत्वा च ब्राह्मणो राजन् वरयामास तं नृपम् ॥ २१ ॥
</details>

<details><summary>अनुवाद (हिन्दी)</summary>

राजन्! राजकन्या सुदर्शनापर साक्षात् अग्निदेव आसक्त हो गये और उन्होंने ब्राह्मणका रूप धारण करके राजासे उस कन्याको माँगा॥२१॥
</details>

<details open><summary>विश्वास-प्रस्तुतिः</summary>

दरिद्रश्चासवर्णश्च ममायमिति पार्थिवः ।  
न दित्सति सुतां तस्मै तां विप्राय सुदर्शनाम् ॥ २२ ॥
</details>

<details><summary>मूलम्</summary>

दरिद्रश्चासवर्णश्च ममायमिति पार्थिवः ।  
न दित्सति सुतां तस्मै तां विप्राय सुदर्शनाम् ॥ २२ ॥
</details>

<details><summary>अनुवाद (हिन्दी)</summary>

राजा यह सोचकर कि एक तो यह दरिद्र है और दूसरे मेरे समान वर्णका नहीं है, अपनी पुत्री सुदर्शनाको उस ब्राह्मणके हाथमें नहीं देना चाहते थे॥२२॥
</details>

<details open><summary>विश्वास-प्रस्तुतिः</summary>

ततोऽस्य वितते यज्ञे नष्टोऽभूद्धव्यवाहनः।  
ततः सुदुःखितो राजा वाक्यमाह द्विजांस्तदा ॥ २३ ॥
</details>

<details><summary>मूलम्</summary>

ततोऽस्य वितते यज्ञे नष्टोऽभूद्धव्यवाहनः।  
ततः सुदुःखितो राजा वाक्यमाह द्विजांस्तदा ॥ २३ ॥
</details>

<details><summary>अनुवाद (हिन्दी)</summary>

तब अग्निदेव रुष्ट होकर राजाके आरम्भ हुए यज्ञमेंसे अदृश्य हो गये। इससे राजाको बड़ा दुःख हुआ और उन्होंने ब्राह्मणोंसे कहा—॥२३॥
</details>

<details open><summary>विश्वास-प्रस्तुतिः</summary>

दुष्कृतं मम किं नु स्याद् भवतां वा द्विजर्षभाः।  
येन नाशं जगामाग्निः कृतं कुपुरुषेष्विव ॥ २४ ॥
</details>

<details><summary>मूलम्</summary>

दुष्कृतं मम किं नु स्याद् भवतां वा द्विजर्षभाः।  
येन नाशं जगामाग्निः कृतं कुपुरुषेष्विव ॥ २४ ॥
</details>

<details><summary>अनुवाद (हिन्दी)</summary>

विप्रवरो! मुझसे या आपलोगोंसे कौन-सा ऐसा दुष्कर्म बन गया है जिससे अग्निदेव दुष्ट मनुष्योंके प्रति किये गये उपकारके समान नष्ट हो गये हैं॥२४॥
</details>

<details open><summary>विश्वास-प्रस्तुतिः</summary>

न ह्यल्पं दुष्कृतं नोऽस्ति येनाग्निर्नाशमागतः।  
भवतां चाथवा मह्यं तत्त्वेनैतद् विमृश्यताम् ॥ २५ ॥
</details>

<details><summary>मूलम्</summary>

न ह्यल्पं दुष्कृतं नोऽस्ति येनाग्निर्नाशमागतः।  
भवतां चाथवा मह्यं तत्त्वेनैतद् विमृश्यताम् ॥ २५ ॥
</details>

<details><summary>अनुवाद (हिन्दी)</summary>

‘हमलोगोंका थोड़ा-सा अपराध नहीं है जिससे अग्निदेव अदृश्य हो गये हैं। वह अपराध आपलोगोंका है या मेरा—इसका ठीक-ठीक विचार करें’॥२५॥
</details>

<details open><summary>विश्वास-प्रस्तुतिः</summary>

तत्र राज्ञो वचः श्रुत्वा विप्रास्ते भरतर्षभ।  
नियता वाग्यताश्चैव पावकं शरणं ययुः ॥ २६ ॥
</details>

<details><summary>मूलम्</summary>

तत्र राज्ञो वचः श्रुत्वा विप्रास्ते भरतर्षभ।  
नियता वाग्यताश्चैव पावकं शरणं ययुः ॥ २६ ॥
</details>

<details><summary>अनुवाद (हिन्दी)</summary>

भरतश्रेष्ठ! राजाकी यह बात सुनकर उन ब्राह्मणोंने शौच-संतोष आदि नियमोंके पालनपूर्वक मौन हो भगवान् अग्निदेवकी शरण ली॥२६॥
</details>

<details open><summary>विश्वास-प्रस्तुतिः</summary>

तान् दर्शयामास तदा भगवान् हव्यवाहनः।  
स्वं रूपं दीप्तिमत् कृत्वा शरदर्कसमद्युतिः ॥ २७ ॥
</details>

<details><summary>मूलम्</summary>

तान् दर्शयामास तदा भगवान् हव्यवाहनः।  
स्वं रूपं दीप्तिमत् कृत्वा शरदर्कसमद्युतिः ॥ २७ ॥
</details>

<details><summary>अनुवाद (हिन्दी)</summary>

तब भगवान् हव्यवाहनने रातमें अपना तेजस्वी रूप प्रकट करके शरत्कालके सूर्यके सदृश द्युतिमान् हो उन ब्राह्मणोंको दर्शन दिया॥२७॥
</details>

<details open><summary>विश्वास-प्रस्तुतिः</summary>

ततो महात्मा तानाह दहनो ब्राह्मणर्षभान्।  
वरयाम्यात्मनोऽर्थाय दुर्योधनसुतामिति ॥ २८ ॥
</details>

<details><summary>मूलम्</summary>

ततो महात्मा तानाह दहनो ब्राह्मणर्षभान्।  
वरयाम्यात्मनोऽर्थाय दुर्योधनसुतामिति ॥ २८ ॥
</details>

<details><summary>अनुवाद (हिन्दी)</summary>

उस समय महात्मा अग्निने उन श्रेष्ठ ब्राह्मणोंसे कहा—‘मैं दुर्योधनकी पुत्रीका अपने लिये वरण करता हूँ’॥२८॥
</details>

<details open><summary>विश्वास-प्रस्तुतिः</summary>

ततस्ते कल्यमुत्थाय तस्मै राज्ञे न्यवेदयन्।  
ब्राह्मणा विस्मिताः सर्वे यदुक्तं चित्रभानुना ॥ २९ ॥
</details>

<details><summary>मूलम्</summary>

ततस्ते कल्यमुत्थाय तस्मै राज्ञे न्यवेदयन्।  
ब्राह्मणा विस्मिताः सर्वे यदुक्तं चित्रभानुना ॥ २९ ॥
</details>

<details><summary>अनुवाद (हिन्दी)</summary>

यह सुनकर आश्चर्यचकित हुए सब ब्राह्मणोंने सबेरे उठकर, अग्निदेवने जो कहा था वह सब कुछ राजासे निवेदन किया॥२९॥
</details>

<details open><summary>विश्वास-प्रस्तुतिः</summary>

ततः स राजा तत् श्रुत्वा वचनं ब्रह्मवादिनाम्।  
अवाप्य परमं हर्षं तथेति प्राह बुद्धिमान् ॥ ३० ॥
</details>

<details><summary>मूलम्</summary>

ततः स राजा तत् श्रुत्वा वचनं ब्रह्मवादिनाम्।  
अवाप्य परमं हर्षं तथेति प्राह बुद्धिमान् ॥ ३० ॥
</details>

<details><summary>अनुवाद (हिन्दी)</summary>

ब्रह्मवादी ऋषियोंका यह वचन सुनकर राजाको बड़ा हर्ष हुआ और उन बुद्धिमान् नरेशने ‘तथास्तु’ कहकर अग्निदेवका प्रस्ताव स्वीकार कर लिया॥३०॥
</details>

<details open><summary>विश्वास-प्रस्तुतिः</summary>

अयाचत च तं शुल्कं भगवन्तं विभावसुम्।  
नित्यं सांनिध्यमिह ते चित्रभानो भवेदिति ॥ ३१ ॥
</details>

<details><summary>मूलम्</summary>

अयाचत च तं शुल्कं भगवन्तं विभावसुम्।  
नित्यं सांनिध्यमिह ते चित्रभानो भवेदिति ॥ ३१ ॥
</details>

<details><summary>अनुवाद (हिन्दी)</summary>

तदनन्तर उन्होंने कन्याके शुल्करूपसे भगवान् अग्निसे याचना की—‘चित्रभानो! इस नगरीमें आपका सदा निवास बना रहे’॥३१॥
</details>

<details open><summary>विश्वास-प्रस्तुतिः</summary>

तमाह भगवानग्निरेवमस्त्विति पार्थिवम् ।  
ततः सांनिध्यमद्यापि माहिष्मत्यां विभावसोः ॥ ३२ ॥
</details>

<details><summary>मूलम्</summary>

तमाह भगवानग्निरेवमस्त्विति पार्थिवम् ।  
ततः सांनिध्यमद्यापि माहिष्मत्यां विभावसोः ॥ ३२ ॥
</details>

<details><summary>अनुवाद (हिन्दी)</summary>

यह सुनकर भगवान् अग्निने राजासे कहा, ‘एवमस्तु (ऐसा ही होगा)’। तभीसे आजतक माहिष्मती नगरीमें अग्निदेवका निवास बना हुआ है॥३२॥
</details>

<details open><summary>विश्वास-प्रस्तुतिः</summary>

दृष्टं हि सहदेवेन दिशं विजयता तदा।  
ततस्तां समलंकृत्य कन्यामाहृतवाससम् ॥ ३३ ॥  
ददौ दुर्योधनो राजा पावकाय महात्मने।
</details>

<details><summary>मूलम्</summary>

दृष्टं हि सहदेवेन दिशं विजयता तदा।  
ततस्तां समलंकृत्य कन्यामाहृतवाससम् ॥ ३३ ॥  
ददौ दुर्योधनो राजा पावकाय महात्मने।
</details>

<details><summary>अनुवाद (हिन्दी)</summary>

सहदेवने दक्षिण दिशाकी विजय करते समय वहाँ अग्निदेवको प्रत्यक्ष देखा था। अग्निदेवके वहाँ रहना स्वीकार कर लेनेपर राजा दुर्योधनने अपनी कन्याको सुन्दर वस्त्र पहनाकर नाना प्रकारके आभूषणोंसे अलंकृत करके महात्मा अग्निके हाथमें दे दिया॥३३॥
</details>

<details open><summary>विश्वास-प्रस्तुतिः</summary>

प्रतिजग्राह चाग्निस्तु राजकन्यां सुदर्शनाम् ॥ ३४ ॥  
विधिना वेददृष्टेन वसोर्धारामिवाध्वरे ।
</details>

<details><summary>मूलम्</summary>

प्रतिजग्राह चाग्निस्तु राजकन्यां सुदर्शनाम् ॥ ३४ ॥  
विधिना वेददृष्टेन वसोर्धारामिवाध्वरे ।
</details>

<details><summary>अनुवाद (हिन्दी)</summary>

अग्निने वेदोक्त विधिसे राजकन्या सुदर्शनाको उसी प्रकार ग्रहण किया, जैसे वे यज्ञमें वसुधारा ग्रहण करते हैं॥३४॥
</details>

<details open><summary>विश्वास-प्रस्तुतिः</summary>

तस्या रूपेण शीलेन कुलेन वपुषा श्रिया ॥ ३५ ॥  
अभवत् प्रीतिमानग्निर्गर्भे चास्या मनो दधे।
</details>

<details><summary>मूलम्</summary>

तस्या रूपेण शीलेन कुलेन वपुषा श्रिया ॥ ३५ ॥  
अभवत् प्रीतिमानग्निर्गर्भे चास्या मनो दधे।
</details>

<details><summary>अनुवाद (हिन्दी)</summary>

सुदर्शनाके रूप, शील, कुल, शरीरकी आकृति और कान्तिको देखकर अग्निदेव बहुत प्रसन्न हुए और उन्होंने उसमें गर्भाधान करनेका विचार किया॥३५॥
</details>

<details open><summary>विश्वास-प्रस्तुतिः</summary>

तस्याः समभवत् पुत्रो नाम्नाऽऽग्नेयः सुदर्शनः ॥ ३६ ॥  
सुदर्शनस्तु रूपेण पूर्णेन्दुसदृशोपमः ।  
शिशुरेवाध्यगात् सर्वं परं ब्रह्म सनातनम् ॥ ३७ ॥
</details>

<details><summary>मूलम्</summary>

तस्याः समभवत् पुत्रो नाम्नाऽऽग्नेयः सुदर्शनः ॥ ३६ ॥  
सुदर्शनस्तु रूपेण पूर्णेन्दुसदृशोपमः ।  
शिशुरेवाध्यगात् सर्वं परं ब्रह्म सनातनम् ॥ ३७ ॥
</details>

<details><summary>अनुवाद (हिन्दी)</summary>

कुछ कालके पश्चात् उसके गर्भसे अग्निके एक पुत्र हुआ जिसका नाम सुदर्शन रखा गया। वह रूपमें पूर्ण चन्द्रमाके समान मनोहर था और उसे बचपनमें ही सर्वस्वरूप सनातन परब्रह्मका ज्ञान हो गया था॥
</details>

<details open><summary>विश्वास-प्रस्तुतिः</summary>

अथौघवान् नाम नृपो नृगस्यासीत् पितामहः।  
तस्याथौघवती कन्या पुत्रश्चौघरथोऽभवत् ॥ ३८ ॥
</details>

<details><summary>मूलम्</summary>

अथौघवान् नाम नृपो नृगस्यासीत् पितामहः।  
तस्याथौघवती कन्या पुत्रश्चौघरथोऽभवत् ॥ ३८ ॥
</details>

<details><summary>अनुवाद (हिन्दी)</summary>

उन दिनों राजा नृगके पितामह ओघवान् इस पृथ्वीपर राज्य करते थे। उनके ओघवती नामवाली एक कन्या और ओघरथ नामवाला एक पुत्र था॥३८॥
</details>

<details open><summary>विश्वास-प्रस्तुतिः</summary>

तामोघवान् ददौ तस्मै स्वयमोघवतीं सुताम्।  
सुदर्शनाय विदुषे भार्यार्थे देवरूपिणीम् ॥ ३९ ॥
</details>

<details><summary>मूलम्</summary>

तामोघवान् ददौ तस्मै स्वयमोघवतीं सुताम्।  
सुदर्शनाय विदुषे भार्यार्थे देवरूपिणीम् ॥ ३९ ॥
</details>

<details><summary>अनुवाद (हिन्दी)</summary>

ओघवती देवकन्याके समान सुन्दरी थी। ओघवान्‌ने अपनी उस पुत्रीको विद्वान् सुदर्शनको पत्नी बनानेके लिये दे दिया॥३९॥
</details>

<details open><summary>विश्वास-प्रस्तुतिः</summary>

स गृहस्थाश्रमरतस्तया सह सुदर्शनः।  
कुरुक्षेत्रेऽवसद् राजन्नोघवत्या समन्वितः ॥ ४० ॥
</details>

<details><summary>मूलम्</summary>

स गृहस्थाश्रमरतस्तया सह सुदर्शनः।  
कुरुक्षेत्रेऽवसद् राजन्नोघवत्या समन्वितः ॥ ४० ॥
</details>

<details><summary>अनुवाद (हिन्दी)</summary>

राजन्! सुदर्शन उसके साथ गृहस्थ-धर्मका पालन करने लगे। उन्होंने ओघवतीके साथ कुरुक्षेत्रमें निवास किया॥४०॥
</details>

<details open><summary>विश्वास-प्रस्तुतिः</summary>

गृहस्थश्चावजेष्यामि मृत्युमित्येव स प्रभो।  
प्रतिज्ञामकरोद् धीमान् दीप्ततेजा विशाम्पते ॥ ४१ ॥
</details>

<details><summary>मूलम्</summary>

गृहस्थश्चावजेष्यामि मृत्युमित्येव स प्रभो।  
प्रतिज्ञामकरोद् धीमान् दीप्ततेजा विशाम्पते ॥ ४१ ॥
</details>

<details><summary>अनुवाद (हिन्दी)</summary>

प्रजानाथ! प्रभो! उद्दीप्त तेजवाले उस बुद्धिमान् सुदर्शनने यह प्रतिज्ञा कर ली कि मैं गृहस्थ-धर्मका पालन करते हुए ही मृत्युको जीत लूँगा॥४१॥
</details>

<details open><summary>विश्वास-प्रस्तुतिः</summary>

तामथौघवतीं राजन् स पावकसुतोऽब्रवीत्।  
अतिथेः प्रतिकूलं ते न कर्तव्यं कथंचन ॥ ४२ ॥
</details>

<details><summary>मूलम्</summary>

तामथौघवतीं राजन् स पावकसुतोऽब्रवीत्।  
अतिथेः प्रतिकूलं ते न कर्तव्यं कथंचन ॥ ४२ ॥
</details>

<details><summary>अनुवाद (हिन्दी)</summary>

राजन्! अग्निकुमार सुदर्शनने ओघवतीसे कहा—‘देवि! तुम्हें अतिथिके प्रतिकूल किसी तरह कोई कार्य नहीं करना चाहिये’॥४२॥
</details>

<details open><summary>विश्वास-प्रस्तुतिः</summary>

येन येन च तुष्येत नित्यमेव त्वयातिथिः।  
अप्यात्मनः प्रदानेन न ते कार्या विचारणा ॥ ४३ ॥
</details>

<details><summary>मूलम्</summary>

येन येन च तुष्येत नित्यमेव त्वयातिथिः।  
अप्यात्मनः प्रदानेन न ते कार्या विचारणा ॥ ४३ ॥
</details>

<details><summary>अनुवाद (हिन्दी)</summary>

‘जिस-जिस वस्तुसे अतिथि संतुष्ट हो, वह वस्तु तुम्हें सदा ही उसे देनी चाहिये। यदि अतिथिके संतोषके लिये तुम्हें अपना शरीर भी देना पड़े तो मनमें कभी अन्यथा विचार न करना॥४३॥
</details>

<details open><summary>विश्वास-प्रस्तुतिः</summary>

एतद् व्रतं मम सदा हृदि सम्परिवर्तते।  
गृहस्थानां च सुश्रोणि नातिथेर्विद्यते परम् ॥ ४४ ॥
</details>

<details><summary>मूलम्</summary>

एतद् व्रतं मम सदा हृदि सम्परिवर्तते।  
गृहस्थानां च सुश्रोणि नातिथेर्विद्यते परम् ॥ ४४ ॥
</details>

<details><summary>अनुवाद (हिन्दी)</summary>

‘सुन्दरी! अतिथि-सेवाका यह व्रत मेरे हृदयमें सदा स्थित रहता है। गृहस्थोंके लिये अतिथि-सेवासे बढ़कर दूसरा कोई धर्म नहीं है॥४४॥
</details>

<details open><summary>विश्वास-प्रस्तुतिः</summary>

प्रमाणं यदि वामोरु वचस्ते मम शोभने।  
इदं वचनमव्यग्रा हृदि त्वं धारयेः सदा ॥ ४५ ॥
</details>

<details><summary>मूलम्</summary>

प्रमाणं यदि वामोरु वचस्ते मम शोभने।  
इदं वचनमव्यग्रा हृदि त्वं धारयेः सदा ॥ ४५ ॥
</details>

<details><summary>अनुवाद (हिन्दी)</summary>

‘वामोरु शोभने! यदि तुम्हें मेरा वचन मान्य हो तो मेरी इस बातको शान्त भावसे सदा अपने हृदयमें धारण किये रहना॥४५॥
</details>

<details open><summary>विश्वास-प्रस्तुतिः</summary>

निष्क्रान्ते मयि कल्याणि तथा संनिहितेऽनघे।  
नातिथिस्तेऽवमन्तव्यः प्रमाणं यद्यहं तव ॥ ४६ ॥
</details>

<details><summary>मूलम्</summary>

निष्क्रान्ते मयि कल्याणि तथा संनिहितेऽनघे।  
नातिथिस्तेऽवमन्तव्यः प्रमाणं यद्यहं तव ॥ ४६ ॥
</details>

<details><summary>अनुवाद (हिन्दी)</summary>

‘कल्याणि! निष्पाप! यदि तुम मुझे आदर्श मानती हो तो मैं घरमें रहूँ या घरसे कहीं दूर निकल जाऊँ, तुम्हें किसी भी दशामें अतिथिका अनादर नहीं करना चाहिये’॥४६॥
</details>

<details open><summary>विश्वास-प्रस्तुतिः</summary>

तमब्रवीदोघवती तथा मुर्ध्नि कृताञ्जलिः।  
न मे त्वद्वचनात् किंचिन्न कर्तव्यं कथंचन ॥ ४७ ॥
</details>

<details><summary>मूलम्</summary>

तमब्रवीदोघवती तथा मुर्ध्नि कृताञ्जलिः।  
न मे त्वद्वचनात् किंचिन्न कर्तव्यं कथंचन ॥ ४७ ॥
</details>

<details><summary>अनुवाद (हिन्दी)</summary>

यह सुनकर ओघवतीने दोनों हाथ जोड़ मस्तकमें लगाकर कहा—‘कोई भी ऐसा कार्य नहीं है जो मैं आपकी आज्ञासे किसी कारणवश न कर सकूँ’॥४७॥
</details>

<details open><summary>विश्वास-प्रस्तुतिः</summary>

जिगीषमाणस्तु गृहे तदा मृत्युः सुदर्शनम्।  
पृष्ठतोऽन्वगमद् राजन् रन्ध्रान्वेषी तदा सदा ॥ ४८ ॥
</details>

<details><summary>मूलम्</summary>

जिगीषमाणस्तु गृहे तदा मृत्युः सुदर्शनम्।  
पृष्ठतोऽन्वगमद् राजन् रन्ध्रान्वेषी तदा सदा ॥ ४८ ॥
</details>

<details><summary>अनुवाद (हिन्दी)</summary>

राजन्! उन दिनों गृहस्थ-धर्ममें स्थित हुए सुदर्शनको जीतनेकी इच्छासे मृत्यु उनका छिद्र खोजती हुई सदा उनके पीछे लगी रहती थी॥४८॥
</details>

<details open><summary>विश्वास-प्रस्तुतिः</summary>

इध्मार्धं तु गते तस्मिन्नग्निपुत्रे सुदर्शने।  
अतिथिर्ब्राह्मणः श्रीमांस्तामाहौघवतीं तदा ॥ ४९ ॥
</details>

<details><summary>मूलम्</summary>

इध्मार्धं तु गते तस्मिन्नग्निपुत्रे सुदर्शने।  
अतिथिर्ब्राह्मणः श्रीमांस्तामाहौघवतीं तदा ॥ ४९ ॥
</details>

<details><summary>अनुवाद (हिन्दी)</summary>

एक दिन अग्निपुत्र सुदर्शन जब समिधा लानेके लिये बाहर चले गये, उसी समय उनके घरपर एक तेजस्वी ब्राह्मण अतिथि आया और ओघवतीसे बोला—॥४९॥
</details>

<details open><summary>विश्वास-प्रस्तुतिः</summary>

आतिथ्यं कृतमिच्छामि त्वयाद्य वरवर्णिनि।  
प्रमाणं यदि धर्मस्ते गृहस्थाश्रमसम्मतः ॥ ५० ॥
</details>

<details><summary>मूलम्</summary>

आतिथ्यं कृतमिच्छामि त्वयाद्य वरवर्णिनि।  
प्रमाणं यदि धर्मस्ते गृहस्थाश्रमसम्मतः ॥ ५० ॥
</details>

<details><summary>अनुवाद (हिन्दी)</summary>

‘वरवर्णिनि! यदि तुम गृहस्थसम्मत धर्मको मान्य समझती हो तो आज मैं तुम्हारे द्वारा किया गया आतिथ्यसत्कार ग्रहण करना चाहता हूँ॥५०॥
</details>

<details open><summary>विश्वास-प्रस्तुतिः</summary>

इत्युक्ता तेन विप्रेण राजपुत्री यशस्विनी।  
विधिना प्रतिजग्राह वेदोक्तेन विशाम्पते ॥ ५१ ॥
</details>

<details><summary>मूलम्</summary>

इत्युक्ता तेन विप्रेण राजपुत्री यशस्विनी।  
विधिना प्रतिजग्राह वेदोक्तेन विशाम्पते ॥ ५१ ॥
</details>

<details><summary>अनुवाद (हिन्दी)</summary>

प्रजानाथ! उस ब्राह्मणके ऐसा कहनेपर यशस्विनी राजकुमारी ओघवतीने वेदोक्त विधिसे उसका पूजन किया॥५१॥
</details>

<details open><summary>विश्वास-प्रस्तुतिः</summary>

आसनं चैव पाद्यं च तस्मै दत्त्वा द्विजातये।  
प्रोवाचौघवती विप्रं केनार्थः किं ददामि ते ॥ ५२ ॥
</details>

<details><summary>मूलम्</summary>

आसनं चैव पाद्यं च तस्मै दत्त्वा द्विजातये।  
प्रोवाचौघवती विप्रं केनार्थः किं ददामि ते ॥ ५२ ॥
</details>

<details><summary>अनुवाद (हिन्दी)</summary>

ब्राह्मणको बैठनेके लिये आसन और पैर धोनेके लिये जल देकर ओघवतीने उससे पूछा—‘विप्रवर! आपको किस वस्तुकी आवश्यकता है? मैं आपकी सेवामें क्या भेंट करूँ?’॥५२॥
</details>

<details open><summary>विश्वास-प्रस्तुतिः</summary>

तामब्रवीत् ततो विप्रो राजपुत्रीं सुदर्शनाम्।  
त्वया ममार्थः कल्याणि निर्विशङ्कैतदाचर ॥ ५३ ॥
</details>

<details><summary>मूलम्</summary>

तामब्रवीत् ततो विप्रो राजपुत्रीं सुदर्शनाम्।  
त्वया ममार्थः कल्याणि निर्विशङ्कैतदाचर ॥ ५३ ॥
</details>

<details><summary>अनुवाद (हिन्दी)</summary>

तब ब्राह्मणने दर्शनीय सौन्दर्यसे सुशोभित राजकुमारी ओघवतीसे कहा—‘कल्याणि! मुझे तुमसे ही काम है। तुम निःशंक होकर मेरा यह प्रिय कार्य करो॥५३॥
</details>

<details open><summary>विश्वास-प्रस्तुतिः</summary>

यदि प्रमाणं धर्मस्ते गृहस्थाश्रमसम्मतः।  
प्रदानेनात्मनो राज्ञि कर्तुमर्हसि मे प्रियम् ॥ ५४ ॥
</details>

<details><summary>मूलम्</summary>

यदि प्रमाणं धर्मस्ते गृहस्थाश्रमसम्मतः।  
प्रदानेनात्मनो राज्ञि कर्तुमर्हसि मे प्रियम् ॥ ५४ ॥
</details>

<details><summary>अनुवाद (हिन्दी)</summary>

‘रानी! यदि तुम्हें गृहस्थसम्मत धर्म मान्य है तो मुझे अपना शरीर देकर मेरा प्रिय कार्य करना चाहिये’॥५४॥
</details>

<details open><summary>विश्वास-प्रस्तुतिः</summary>

स तया छन्द्यमानोऽन्यैरीप्सितैर्नृपकन्यया ।  
नान्यमात्मप्रदानात् स तस्या वव्रे वरं द्विजः ॥ ५५ ॥
</details>

<details><summary>मूलम्</summary>

स तया छन्द्यमानोऽन्यैरीप्सितैर्नृपकन्यया ।  
नान्यमात्मप्रदानात् स तस्या वव्रे वरं द्विजः ॥ ५५ ॥
</details>

<details><summary>अनुवाद (हिन्दी)</summary>

राजकन्याने दूसरी कोई अभीष्ट वस्तु माँगनेके लिये उस अतिथिसे बारंबार अनुरोध किया, किंतु उस ब्राह्मणने उसके शरीर-दानके सिवा और कोई अभिलषित पदार्थ उससे नहीं माँगा॥५५॥
</details>

<details open><summary>विश्वास-प्रस्तुतिः</summary>

सा तु राजसुता स्मृत्वा भर्तुर्वचनमादितः।  
तथेति लज्जमाना सा तमुवाच द्विजर्षभम् ॥ ५६ ॥
</details>

<details><summary>मूलम्</summary>

सा तु राजसुता स्मृत्वा भर्तुर्वचनमादितः।  
तथेति लज्जमाना सा तमुवाच द्विजर्षभम् ॥ ५६ ॥
</details>

<details><summary>अनुवाद (हिन्दी)</summary>

तब राजकुमारीने पहले कहे हुए पतिके वचनको याद करके लजाते-लजाते उस द्विजश्रेष्ठसे कहा—‘अच्छा, आपकी आज्ञा स्वीकार है’॥५६॥
</details>

<details open><summary>विश्वास-प्रस्तुतिः</summary>

ततो विहस्य विप्रर्षिः सा चैवाथ विवेश ह।  
संस्मृत्य भर्तुर्वचनं गृहस्थाश्रमकाङ्क्षिणः ॥ ५७ ॥
</details>

<details><summary>मूलम्</summary>

ततो विहस्य विप्रर्षिः सा चैवाथ विवेश ह।  
संस्मृत्य भर्तुर्वचनं गृहस्थाश्रमकाङ्क्षिणः ॥ ५७ ॥
</details>

<details><summary>अनुवाद (हिन्दी)</summary>

गृहस्थाश्रम-धर्मके पालनकी इच्छा रखनेवाले पतिकी कही हुई बातको स्मरण करके जब उसने ब्राह्मणके समक्ष ‘हाँ’ कर दिया, तब उस विप्र ऋषिने मुसकराकर ओघवतीके साथ घरके भीतर प्रवेश किया॥५७॥
</details>

<details open><summary>विश्वास-प्रस्तुतिः</summary>

अथेध्यानमुपादाय स पावकिरुपागमत् ।  
मृत्युना रौद्रभावेन नित्यं बन्धुरिवान्वितः ॥ ५८ ॥
</details>

<details><summary>मूलम्</summary>

अथेध्यानमुपादाय स पावकिरुपागमत् ।  
मृत्युना रौद्रभावेन नित्यं बन्धुरिवान्वितः ॥ ५८ ॥
</details>

<details><summary>अनुवाद (हिन्दी)</summary>

इतनेहीमें अग्निकुमार सुदर्शन समिधा लेकर लौट आये। मृत्यु क्रूर भावनासे सदा उनके पीछे लगी रहती थी, मानो कोई स्नेही बन्धु अपने प्रिय बन्धुके पीछे-पीछे चल रहा हो॥५८॥
</details>

<details open><summary>विश्वास-प्रस्तुतिः</summary>

ततस्त्वाश्रममागम्य स पावकसुतस्तदा ।  
तां व्याजहारौघवतीं क्वासि यातेति चासकृत् ॥ ५९ ॥
</details>

<details><summary>मूलम्</summary>

ततस्त्वाश्रममागम्य स पावकसुतस्तदा ।  
तां व्याजहारौघवतीं क्वासि यातेति चासकृत् ॥ ५९ ॥
</details>

<details><summary>अनुवाद (हिन्दी)</summary>

आश्रमपर पहुँचकर फिर अग्निपुत्र सुदर्शन अपनी पत्नी ओघवतीको बारंबार पुकारने लगे—‘देवि! तुम कहाँ चली गयी?’॥५९॥
</details>

<details open><summary>विश्वास-प्रस्तुतिः</summary>

तस्मै प्रतिवचः सा तु भर्त्रे न प्रददौ तदा।  
कराभ्यां तेन विप्रेण स्पृष्टा भर्तृव्रता सती ॥ ६० ॥  
उच्छिष्टास्मीति मन्वाना लज्जिता भर्तुरेव च।  
तूष्णीं भूताभवत् साध्वी न चोवाचाथ किंचन ॥ ६१ ॥
</details>

<details><summary>मूलम्</summary>

तस्मै प्रतिवचः सा तु भर्त्रे न प्रददौ तदा।  
कराभ्यां तेन विप्रेण स्पृष्टा भर्तृव्रता सती ॥ ६० ॥  
उच्छिष्टास्मीति मन्वाना लज्जिता भर्तुरेव च।  
तूष्णीं भूताभवत् साध्वी न चोवाचाथ किंचन ॥ ६१ ॥
</details>

<details><summary>अनुवाद (हिन्दी)</summary>

परंतु ओघवतीने उस समय अपने पतिको कोई उत्तर नहीं दिया। अतिथिरूपमें आये हुए ब्राह्मणने अपने दोनों हाथोंसे उसे छू दिया था। इससे वह सती-साध्वी पतिव्रता अपनेको दूषित मानकर अपने स्वामीसे भी लज्जित हो गयी थी; इसीलिये वह साध्वी चुप हो गयी। कुछ भी बोल न सकी॥६०-६१॥
</details>

<details open><summary>विश्वास-प्रस्तुतिः</summary>

अथ तां पुनरेवेदं प्रोवाच स सुदर्शनः।  
क्व सा साध्वी क्व सा याता गरीयः किमतो मम॥६२॥  
पतिव्रता सत्यशीला नित्यं चैवार्जवे रता।  
कथं न प्रत्युदेत्यद्य स्मयमाना यथा पुरा ॥ ६३ ॥
</details>

<details><summary>मूलम्</summary>

अथ तां पुनरेवेदं प्रोवाच स सुदर्शनः।  
क्व सा साध्वी क्व सा याता गरीयः किमतो मम॥६२॥  
पतिव्रता सत्यशीला नित्यं चैवार्जवे रता।  
कथं न प्रत्युदेत्यद्य स्मयमाना यथा पुरा ॥ ६३ ॥
</details>

<details><summary>अनुवाद (हिन्दी)</summary>

अब सुदर्शन फिर पुकार-पुकारकर इस प्रकार कहने लगे—‘मेरी वह साध्वी पत्नी कहाँ है? वह सुशीला कहाँ चली गयी? मेरी सेवासे बढ़कर कौन गुरुतर कार्य उसपर आ पड़ा। वह पतिव्रता, सत्य बोलनेवाली और सदा सरलभावसे रहनेवाली है। आज पहलेकी ही भाँति मुसकराती हुई वह मेरी अगवानी क्यों नहीं कर रही है?’॥६२-६३॥
</details>

<details open><summary>विश्वास-प्रस्तुतिः</summary>

उटजस्थस्तु तं विप्रः प्रत्युवाच सुदर्शनम्।  
अतिथिं विद्धि सम्प्राप्तं ब्राह्मणं पावके च माम् ॥ ६४ ॥
</details>

<details><summary>मूलम्</summary>

उटजस्थस्तु तं विप्रः प्रत्युवाच सुदर्शनम्।  
अतिथिं विद्धि सम्प्राप्तं ब्राह्मणं पावके च माम् ॥ ६४ ॥
</details>

<details><summary>अनुवाद (हिन्दी)</summary>

यह सुनकर आश्रमके भीतर बैठे हुए ब्राह्मणने सुदर्शनको उत्तर दिया—‘अग्निकुमार! तुम्हें ज्ञात होना चाहिये कि मैं ब्राह्मण हूँ और तुम्हारे घरपर अतिथिके रूपमें आया हूँ॥६४॥
</details>

<details open><summary>विश्वास-प्रस्तुतिः</summary>

अनया छन्द्यमानोऽहं भार्यया तव सत्तम।  
तैस्तैरतिथिसत्कारैर्ब्रह्मन्नेषा वृता मया ॥ ६५ ॥
</details>

<details><summary>मूलम्</summary>

अनया छन्द्यमानोऽहं भार्यया तव सत्तम।  
तैस्तैरतिथिसत्कारैर्ब्रह्मन्नेषा वृता मया ॥ ६५ ॥
</details>

<details><summary>अनुवाद (हिन्दी)</summary>

‘साधुशिरोमणे! तुम्हारी इस पत्नीने अतिथि-सत्कारके द्वारा मेरी इच्छा पूर्ण करनेका वचन दिया है। ब्रह्मन्! तब मैंने इसे ही वरण कर लिया है॥६५॥
</details>

<details open><summary>विश्वास-प्रस्तुतिः</summary>

अनेन विधिना सेयं मामर्च्छति शुभानना।  
अनुरूपं यदत्रान्यत् तद् भवान् कर्तुमर्हति ॥ ६६ ॥
</details>

<details><summary>मूलम्</summary>

अनेन विधिना सेयं मामर्च्छति शुभानना।  
अनुरूपं यदत्रान्यत् तद् भवान् कर्तुमर्हति ॥ ६६ ॥
</details>

<details><summary>अनुवाद (हिन्दी)</summary>

‘इसी विधिके अनुसार यह सुमुखी इस समय मेरी सेवामें उपस्थित हुई है। अब यहाँ तुम्हें दूसरा जो कुछ उचित प्रतीत हो, वह कर सकते हो’॥६६॥
</details>

<details open><summary>विश्वास-प्रस्तुतिः</summary>

कूटमुद्‌गरहस्तस्तु मृत्युस्तं वै समन्वगात्।  
हीनप्रतिज्ञमत्रैनं वधिष्यामीति चिन्तयन् ॥ ६७ ॥
</details>

<details><summary>मूलम्</summary>

कूटमुद्‌गरहस्तस्तु मृत्युस्तं वै समन्वगात्।  
हीनप्रतिज्ञमत्रैनं वधिष्यामीति चिन्तयन् ॥ ६७ ॥
</details>

<details><summary>अनुवाद (हिन्दी)</summary>

इसी समय मृत्यु हाथमें लोहदण्ड लिये सुदर्शनके पीछे आकर खड़ी हो गयी। वह सोचती थी कि अब तो यह अपनी प्रतिज्ञा तोड़ बैठेगा। इसलिये इसे यहीं मार डालूँगी॥६७॥
</details>

<details open><summary>विश्वास-प्रस्तुतिः</summary>

सुदर्शनस्तु मनसा कर्मणा चक्षुषा गिरा।  
त्यक्तेर्ष्यस्त्यक्तमन्युश्च स्मयमानोऽब्रवीदिदम् ॥ ६८ ॥
</details>

<details><summary>मूलम्</summary>

सुदर्शनस्तु मनसा कर्मणा चक्षुषा गिरा।  
त्यक्तेर्ष्यस्त्यक्तमन्युश्च स्मयमानोऽब्रवीदिदम् ॥ ६८ ॥
</details>

<details><summary>अनुवाद (हिन्दी)</summary>

परंतु सुदर्शन मन, वाणी, नेत्र और क्रियासे भी ईर्ष्या तथा क्रोधका त्याग कर चुके थे। वे हँसते-हँसते यों बोले—॥६८॥
</details>

<details open><summary>विश्वास-प्रस्तुतिः</summary>

सुरतं तेऽस्तु विप्राग्र्य प्रीतिर्हि परमा मम।  
गृहस्थस्य हि धर्मोऽग्र्यः सम्प्राप्तातिथिपूजनम् ॥ ६९ ॥
</details>

<details><summary>मूलम्</summary>

सुरतं तेऽस्तु विप्राग्र्य प्रीतिर्हि परमा मम।  
गृहस्थस्य हि धर्मोऽग्र्यः सम्प्राप्तातिथिपूजनम् ॥ ६९ ॥
</details>

<details><summary>अनुवाद (हिन्दी)</summary>

‘विप्रवर! आपकी सुरत कामनापूर्ण हो। इससे मुझे बड़ी प्रसन्नता है; क्योंकि घरपर आये हुए अतिथिका पूजन करना गृहस्थके लिये सबसे बड़ा धर्म है॥६९॥
</details>

<details open><summary>विश्वास-प्रस्तुतिः</summary>

अतिथिः पूजितो यस्य गृहस्थस्य तु गच्छति।  
नान्यस्तस्मात् परो धर्म इति प्राहुर्मनीषिणः ॥ ७० ॥
</details>

<details><summary>मूलम्</summary>

अतिथिः पूजितो यस्य गृहस्थस्य तु गच्छति।  
नान्यस्तस्मात् परो धर्म इति प्राहुर्मनीषिणः ॥ ७० ॥
</details>

<details><summary>अनुवाद (हिन्दी)</summary>

‘जिस गृहस्थके घरपर आया हुआ अतिथि पूजित होकर जाता है उसके लिये उससे बढ़कर दूसरा कोई धर्म नहीं है—ऐसा मनीषी पुरुष कहते हैं॥७०॥
</details>

<details open><summary>विश्वास-प्रस्तुतिः</summary>

प्राणा हि मम दाराश्च यच्चान्यद् विद्यते वसु।  
अतिथिभ्यो मया देयमिति मे व्रतमाहितम् ॥ ७१ ॥
</details>

<details><summary>मूलम्</summary>

प्राणा हि मम दाराश्च यच्चान्यद् विद्यते वसु।  
अतिथिभ्यो मया देयमिति मे व्रतमाहितम् ॥ ७१ ॥
</details>

<details><summary>अनुवाद (हिन्दी)</summary>

‘मेरे प्राण, मेरी पत्नी तथा मेरे पास और जो कुछ धन-दौलत हैं, वह सब मेरी ओरसे अतिथियोंके लिये निछावर है, ऐसा मैंने व्रत ले रखा है॥७१॥
</details>

<details open><summary>विश्वास-प्रस्तुतिः</summary>

निःसंदिग्धं यथा वाक्यमेतन्मे समुदाहृतम्।  
तेनाहं विप्र सत्येन स्वयमात्मानमालभे ॥ ७२ ॥
</details>

<details><summary>मूलम्</summary>

निःसंदिग्धं यथा वाक्यमेतन्मे समुदाहृतम्।  
तेनाहं विप्र सत्येन स्वयमात्मानमालभे ॥ ७२ ॥
</details>

<details><summary>अनुवाद (हिन्दी)</summary>

‘ब्रह्मन्! मैंने जो यह बात कही है, इसमें संदेह नहीं है। इस सत्यको सिद्ध करनेके लिये मैं स्वयं ही अपने शरीरको छूकर शपथ खाता हूँ॥७२॥
</details>

<details open><summary>विश्वास-प्रस्तुतिः</summary>

पृथिवी वायुराकाशमापो ज्योतिश्च पञ्चमम्।  
बुद्धिरात्मा मनः कालो दिशश्चैव गुणा दश ॥ ७३ ॥  
नित्यमेव हि पश्यन्ति देहिनां देहसंश्रिताः।  
सुकृतं दुष्कृतं चापि कर्म धर्मभृतां वर ॥ ७४ ॥
</details>

<details><summary>मूलम्</summary>

पृथिवी वायुराकाशमापो ज्योतिश्च पञ्चमम्।  
बुद्धिरात्मा मनः कालो दिशश्चैव गुणा दश ॥ ७३ ॥  
नित्यमेव हि पश्यन्ति देहिनां देहसंश्रिताः।  
सुकृतं दुष्कृतं चापि कर्म धर्मभृतां वर ॥ ७४ ॥
</details>

<details><summary>अनुवाद (हिन्दी)</summary>

‘धर्मात्माओंमें श्रेष्ठ ब्राह्मण! पृथ्वी, वायु, आकाश, जल, नेत्र, बुद्धि, आत्मा, मन, काल और दिशाएँ—से दस गुण (वस्तुएँ) सदा ही प्राणियोंके शरीरमें स्थित होकर उनके पुण्य और पापकर्मको देखा करते हैं॥७३-७४॥
</details>

<details open><summary>विश्वास-प्रस्तुतिः</summary>

यथैषा नानृता वाणी मयाद्य समुदीरिता।  
तेन सत्येन मां देवाः पालयन्तु दहन्तु वा ॥ ७५ ॥
</details>

<details><summary>मूलम्</summary>

यथैषा नानृता वाणी मयाद्य समुदीरिता।  
तेन सत्येन मां देवाः पालयन्तु दहन्तु वा ॥ ७५ ॥
</details>

<details><summary>अनुवाद (हिन्दी)</summary>

‘आज मेरी कही हुई यह वाणी यदि मिथ्या नहीं है तो इस सत्यके प्रभावसे देवता मेरी रक्षा करें, अथवा मिथ्या होनेपर मुझे जलाकर भस्म कर डालें’॥७५॥
</details>

<details open><summary>विश्वास-प्रस्तुतिः</summary>

ततो नादः समभवद् दिक्षु सर्वासु भारत।  
असकृत् सत्यमित्येवं नैतन्मिथ्येति सर्वतः ॥ ७६ ॥
</details>

<details><summary>मूलम्</summary>

ततो नादः समभवद् दिक्षु सर्वासु भारत।  
असकृत् सत्यमित्येवं नैतन्मिथ्येति सर्वतः ॥ ७६ ॥
</details>

<details><summary>अनुवाद (हिन्दी)</summary>

भरतनन्दन! सुदर्शनके इतना कहते ही सम्पूर्ण दिशाओंसे बारंबार आवाज आने लगी—‘तुम्हारा कथन सत्य है। इसमें झूठका लेश भी नहीं है’॥७६॥
</details>

<details open><summary>विश्वास-प्रस्तुतिः</summary>

उटजात् तु ततस्तस्मान्निश्चक्राम स वै द्विजः।  
वपुषा द्यां च भूमिं च व्याप्य वायुरिवोद्यतः ॥ ७७ ॥
</details>

<details><summary>मूलम्</summary>

उटजात् तु ततस्तस्मान्निश्चक्राम स वै द्विजः।  
वपुषा द्यां च भूमिं च व्याप्य वायुरिवोद्यतः ॥ ७७ ॥
</details>

<details><summary>अनुवाद (हिन्दी)</summary>

तत्पश्चात् वह ब्राह्मण उस आश्रमसे बाहर निकला। वह अपने शरीरसे वायुकी भाँति पृथ्वी और आकाशको व्याप्त करके स्थित हो गया॥७७॥
</details>

<details open><summary>विश्वास-प्रस्तुतिः</summary>

स्वरेण विप्रः शैक्षेण त्रील्लोँकाननुनादयन्।  
उवाच चैनं धर्मज्ञं पूर्वमामन्त्र्य नामतः ॥ ७८ ॥
</details>

<details><summary>मूलम्</summary>

स्वरेण विप्रः शैक्षेण त्रील्लोँकाननुनादयन्।  
उवाच चैनं धर्मज्ञं पूर्वमामन्त्र्य नामतः ॥ ७८ ॥
</details>

<details><summary>अनुवाद (हिन्दी)</summary>

शिक्षाके अनुकूल उदात्त आदि स्वरसे तीनों लोकोंको प्रतिध्वनित करते हुए उस ब्राह्मणने पहले धर्मज्ञ सुदर्शनको सम्बोधित करके उससे इस प्रकार कहा—॥७८॥
</details>

<details open><summary>विश्वास-प्रस्तुतिः</summary>

धर्मोऽहमस्मि भद्रं ते जिज्ञासार्थं तवानघ।  
प्राप्तः सत्यं च ते ज्ञात्वा प्रीतिर्मे परमा त्वयि॥७९॥
</details>

<details><summary>मूलम्</summary>

धर्मोऽहमस्मि भद्रं ते जिज्ञासार्थं तवानघ।  
प्राप्तः सत्यं च ते ज्ञात्वा प्रीतिर्मे परमा त्वयि॥७९॥
</details>

<details><summary>अनुवाद (हिन्दी)</summary>

‘निष्पाप सुदर्शन! तुम्हारा कल्याण हो। मैं धर्म हूँ और तुम्हारी परीक्षा लेनेके लिये यहाँ आया हूँ। तुममें सत्य है—यह जानकर मैं तुमपर बहुत प्रसन्न हुआ हूँ॥७९॥
</details>

<details open><summary>विश्वास-प्रस्तुतिः</summary>

विजितश्च त्वया मृत्युर्योऽयं त्वामनुगच्छति।  
रन्ध्रान्वेषी तव सदा त्वया धृत्या वशी कृतः ॥ ८० ॥
</details>

<details><summary>मूलम्</summary>

विजितश्च त्वया मृत्युर्योऽयं त्वामनुगच्छति।  
रन्ध्रान्वेषी तव सदा त्वया धृत्या वशी कृतः ॥ ८० ॥
</details>

<details><summary>अनुवाद (हिन्दी)</summary>

‘तुमने इस मृत्युको, जो सदा तुम्हारा छिद्र ढूँढ़ती हुई तुम्हारे पीछे लगी रहती थी, जीत लिया। तुमने अपने धैर्यसे मृत्युको वशमें कर लिया है॥८०॥
</details>

<details open><summary>विश्वास-प्रस्तुतिः</summary>

न चास्ति शक्तिस्त्रैलोक्ये कस्यचित्‌ पुरुषोत्तम।  
पतिव्रतामिमां साध्वीं तवोद्वीक्षितुमप्युत ॥ ८१ ॥
</details>

<details><summary>मूलम्</summary>

न चास्ति शक्तिस्त्रैलोक्ये कस्यचित्‌ पुरुषोत्तम।  
पतिव्रतामिमां साध्वीं तवोद्वीक्षितुमप्युत ॥ ८१ ॥
</details>

<details><summary>अनुवाद (हिन्दी)</summary>

‘पुरुषोत्तम! तीनों लोकोंमें किसीकी भी ऐसी शक्ति नहीं है जो तुम्हारी इस सती-साध्वी पतिव्रता पत्नीकी ओर कलुषित भावनासे आँख उठाकर देख भी सके’॥८१॥
</details>

<details open><summary>विश्वास-प्रस्तुतिः</summary>

रक्षिता त्वद्‌गुणैरेषा पतिव्रतगुणैस्तथा ।  
अधृष्या यदियं ब्रूयात् तथा तन्नान्यथा भवेत् ॥ ८२ ॥
</details>

<details><summary>मूलम्</summary>

रक्षिता त्वद्‌गुणैरेषा पतिव्रतगुणैस्तथा ।  
अधृष्या यदियं ब्रूयात् तथा तन्नान्यथा भवेत् ॥ ८२ ॥
</details>

<details><summary>अनुवाद (हिन्दी)</summary>

‘यह तुम्हारे गुणोंसे तथा अपने पातिव्रत्यके गुणोंद्वारा भी सदा सुरक्षित है। कोई भी इसका पराभव नहीं कर सकता। यह जो बात अपने मुँहसे निकालेगी वह सत्य ही होगी। मिथ्या नहीं हो सकती॥८२॥
</details>

<details open><summary>विश्वास-प्रस्तुतिः</summary>

एषा हि तपसा स्वेन संयुक्ता ब्रह्मवादिनी।  
पावनार्थं च लोकस्य सरिच्छ्रेष्ठा भविष्यति ॥ ८३ ॥  
अर्धेनौघवती नाम त्वामर्धेनानुयास्यति ।  
शरीरेण महाभागा योगो ह्यस्या वशे स्थितः ॥ ८४ ॥
</details>

<details><summary>मूलम्</summary>

एषा हि तपसा स्वेन संयुक्ता ब्रह्मवादिनी।  
पावनार्थं च लोकस्य सरिच्छ्रेष्ठा भविष्यति ॥ ८३ ॥  
अर्धेनौघवती नाम त्वामर्धेनानुयास्यति ।  
शरीरेण महाभागा योगो ह्यस्या वशे स्थितः ॥ ८४ ॥
</details>

<details><summary>अनुवाद (हिन्दी)</summary>

‘अपने तपोबलसे युक्त यह ब्रह्मवादिनी नारी संसारको पवित्र करनेके लिये अपने आधे शरीरसे ओघवती नामवाली श्रेष्ठ नदी होगी और आधे शरीरसे यह परम सौभाग्यवती सती तुम्हारी सेवामें रहेगी। योग सदा इसके वशमें रहेगा॥८३-८४॥
</details>

<details open><summary>विश्वास-प्रस्तुतिः</summary>

अनया सह लोकांश्च गन्तासि तपसार्जितान्।  
यत्र नावृत्तिमभ्येति शाश्वतांस्तान् सनातनान् ॥ ८५ ॥
</details>

<details><summary>मूलम्</summary>

अनया सह लोकांश्च गन्तासि तपसार्जितान्।  
यत्र नावृत्तिमभ्येति शाश्वतांस्तान् सनातनान् ॥ ८५ ॥
</details>

<details><summary>अनुवाद (हिन्दी)</summary>

‘तुम भी इसके साथ अपनी तपस्यासे प्राप्त हुए उन सनातन लोकोंमें जाओगे जहाँसे फिर इस संसारमें लौटना नहीं पड़ता॥८५॥
</details>

<details open><summary>विश्वास-प्रस्तुतिः</summary>

अनेन चैव देहेन लोकांस्त्वमभिपत्स्यसे।  
निर्जितश्च त्वया मृत्युरैश्वर्यं च तवोत्तमम् ॥ ८६ ॥
</details>

<details><summary>मूलम्</summary>

अनेन चैव देहेन लोकांस्त्वमभिपत्स्यसे।  
निर्जितश्च त्वया मृत्युरैश्वर्यं च तवोत्तमम् ॥ ८६ ॥
</details>

<details><summary>अनुवाद (हिन्दी)</summary>

‘तुम इसी शरीरसे उन दिव्य लोकोंमें जाओगे; क्योंकि तुमने मृत्युको जीत लिया है और तुम्हें उत्तम ऐश्वर्य प्राप्त है॥८६॥
</details>

<details open><summary>विश्वास-प्रस्तुतिः</summary>

पञ्चभूतान्यतिक्रान्तः स्ववीर्याच्च मनोजवः ।  
गृहस्थधर्मेणानेन कामक्रोधौ च ते जितौ ॥ ८७ ॥
</details>

<details><summary>मूलम्</summary>

पञ्चभूतान्यतिक्रान्तः स्ववीर्याच्च मनोजवः ।  
गृहस्थधर्मेणानेन कामक्रोधौ च ते जितौ ॥ ८७ ॥
</details>

<details><summary>अनुवाद (हिन्दी)</summary>

‘अपने पराक्रमसे पञ्चभूतोंको लाँघकर तुम मनके समान वेगवान् हो गये हो। इस गृहस्थ-धर्मके आचरणसे ही तुमने काम और क्रोधपर विजय पा ली है’॥८७॥
</details>

<details open><summary>विश्वास-प्रस्तुतिः</summary>

स्नेहो रागश्च तन्द्री च मोहो द्रोहश्च केवलः।  
तव शुश्रूषया राजन् राजपुत्र्या विनिर्जिताः ॥ ८८ ॥
</details>

<details><summary>मूलम्</summary>

स्नेहो रागश्च तन्द्री च मोहो द्रोहश्च केवलः।  
तव शुश्रूषया राजन् राजपुत्र्या विनिर्जिताः ॥ ८८ ॥
</details>

<details><summary>अनुवाद (हिन्दी)</summary>

‘राजन्! राजकुमारी ओघवतीने भी तुम्हारी सेवाके बलसे स्नेह (आसक्ति), राग, आलस्य, मोह और द्रोह आदि दोषोंको जीत लिया है’॥८८॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

शुक्लानां तु सहस्रेण वाजिनां रथमुत्तमम्।  
युक्तं प्रगृह्य भगवान् वासवोऽप्याजगाम तम् ॥ ८९ ॥
</details>

<details><summary>मूलम्</summary>

शुक्लानां तु सहस्रेण वाजिनां रथमुत्तमम्।  
युक्तं प्रगृह्य भगवान् वासवोऽप्याजगाम तम् ॥ ८९ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! तदनन्तर भगवान् इन्द्र भी श्वेत रंगके एक हजार घोड़ोंसे जुते हुए उत्तम रथको लेकर उनसे मिलनेके लिये आये॥८९॥
</details>

<details open><summary>विश्वास-प्रस्तुतिः</summary>

मृत्युरात्मा च लोकाश्च जिता भूतानि पञ्च च।  
बुद्धिः कालो मनो व्योम कामक्रोधी तथैव च ॥ ९० ॥
</details>

<details><summary>मूलम्</summary>

मृत्युरात्मा च लोकाश्च जिता भूतानि पञ्च च।  
बुद्धिः कालो मनो व्योम कामक्रोधी तथैव च ॥ ९० ॥
</details>

<details><summary>अनुवाद (हिन्दी)</summary>

इस प्रकार सुदर्शनने अतिथि-सत्कारके पुण्यसे मृत्यु, आत्मा, लोक, पञ्चभूत, बुद्धि, काल, मन, आकाश, काम और क्रोधको भी जीत लिया॥९०॥
</details>

<details open><summary>विश्वास-प्रस्तुतिः</summary>

तस्माद् गृहाश्रमस्थस्य नान्यद् दैवतमस्ति वै।  
ऋतेऽतिथिं नरव्याघ्र मनसैतद् विचारय ॥ ९१ ॥
</details>

<details><summary>मूलम्</summary>

तस्माद् गृहाश्रमस्थस्य नान्यद् दैवतमस्ति वै।  
ऋतेऽतिथिं नरव्याघ्र मनसैतद् विचारय ॥ ९१ ॥
</details>

<details><summary>अनुवाद (हिन्दी)</summary>

पुरुषसिंह! इसलिये तुम अपने मनमें यह निश्चित विचार कर लो कि गृहस्थ पुरुषके लिये अतिथिको छोड़कर दूसरा कोई देवता नहीं है॥९१॥
</details>

<details open><summary>विश्वास-प्रस्तुतिः</summary>

अतिथिः पूजितो यद्धि ध्यायते मनसा शुभम्।  
न तत् क्रतुशतेनापि तुल्यमाहुर्मनीषिणः ॥ ९२ ॥
</details>

<details><summary>मूलम्</summary>

अतिथिः पूजितो यद्धि ध्यायते मनसा शुभम्।  
न तत् क्रतुशतेनापि तुल्यमाहुर्मनीषिणः ॥ ९२ ॥
</details>

<details><summary>अनुवाद (हिन्दी)</summary>

यदि अतिथि पूजित होकर मन-ही-मन गृहस्थके कल्याणका चिन्तन करे तो उससे जो फल मिलता है उसकी सौ यज्ञोंसे भी तुलना नहीं हो सकती अर्थात् सौ यज्ञोंसे भी बढ़कर है। ऐसा मनीषी पुरुषों का कथन है॥९२॥
</details>

<details open><summary>विश्वास-प्रस्तुतिः</summary>

पात्रं त्वतिथिमासाद्य शीलाढ्‌यं यो न पूजयेत्।  
स दत्त्वा दुष्कृतं तस्मै पुण्यमादाय गच्छति ॥ ९३ ॥
</details>

<details><summary>मूलम्</summary>

पात्रं त्वतिथिमासाद्य शीलाढ्‌यं यो न पूजयेत्।  
स दत्त्वा दुष्कृतं तस्मै पुण्यमादाय गच्छति ॥ ९३ ॥
</details>

<details><summary>अनुवाद (हिन्दी)</summary>

जो गृहस्थ सुपात्र और सुशील अतिथिको पाकर उसका यथोचित सत्कार नहीं करता, वह अतिथि उसे अपना पाप दे उसका पुण्य लेकर चला जाता है॥९३॥
</details>

<details open><summary>विश्वास-प्रस्तुतिः</summary>

एतत् ते कथितं पुत्र मयाऽऽख्यानमनुत्तमम्।  
यथा हि विजितो मृत्युर्गृहस्थेन पुराभवत् ॥ ९४ ॥
</details>

<details><summary>मूलम्</summary>

एतत् ते कथितं पुत्र मयाऽऽख्यानमनुत्तमम्।  
यथा हि विजितो मृत्युर्गृहस्थेन पुराभवत् ॥ ९४ ॥
</details>

<details><summary>अनुवाद (हिन्दी)</summary>

बेटा! तुम्हारे प्रश्नके अनुसार पूर्वकालमें गृहस्थने जिस प्रकार मृत्युपर विजय पायी थी, वह उत्तम उपाख्यान मैंने तुमसे कहा॥९४॥
</details>

<details open><summary>विश्वास-प्रस्तुतिः</summary>

धन्यं यशस्यमायुष्यमिदमाख्यानमुत्तमम् ।  
बुभूषताभिमन्तव्यं सर्वदुश्चरितापहम् ॥ ९५ ॥
</details>

<details><summary>मूलम्</summary>

धन्यं यशस्यमायुष्यमिदमाख्यानमुत्तमम् ।  
बुभूषताभिमन्तव्यं सर्वदुश्चरितापहम् ॥ ९५ ॥
</details>

<details><summary>अनुवाद (हिन्दी)</summary>

यह उत्तम आख्यान धन, यश और आयुकी प्राप्ति करानेवाला है। इससे सब प्रकारके दुष्कर्मोंका नाश हो जाता है, अतः अपनी उन्नति चाहनेवाले पुरुषको सदा ही इसके प्रति आदरबुद्धि रखनी चाहिये॥९५॥
</details>

<details open><summary>विश्वास-प्रस्तुतिः</summary>

इदं यः कथयेद् विद्वानहन्यहनि भारत।  
सुदर्शनस्य चरितं पुण्याल्ँलोकानवाप्नुयात् ॥ ९६ ॥
</details>

<details><summary>मूलम्</summary>

इदं यः कथयेद् विद्वानहन्यहनि भारत।  
सुदर्शनस्य चरितं पुण्याल्ँलोकानवाप्नुयात् ॥ ९६ ॥
</details>

<details><summary>अनुवाद (हिन्दी)</summary>

भरतनन्दन! जो विद्वान् सुदर्शनके इस चरित्रका प्रतिदिन वर्णन करता है वह पुण्यलोकोंको प्राप्त होता है[^*]॥९६॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि सुदर्शनोपाख्याने द्वितीयोऽध्यायः ॥ २ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें सुदर्शनका उपाख्यानविषयक दूसरा अध्याय पूरा हुआ॥२॥
</details>

[^*]: इस अध्यायमें वर्णित चरित्र असाधारण शक्तिसम्पन्न पुरुषोंके हैं। आजकलके साधारण मनुष्योंको इसके उस अंशका अनुकरण नहीं करना चाहिये जिसमें स्त्रीके लिये अपने शरीर-प्रदानकी बात कही गयी है। अतिथिको अन्न, जल, बैठनेके लिये आसन, रहनेके लिये स्थान, सोनेके लिये बिस्तर और वस्त्र आदि वस्तुएँ अपनी शक्तिके अनुसार समर्पित करनी चाहिये। मीठे वचनोंद्वारा उसका आदर-सत्कार भी करना चाहिये। इतना ही इस अध्यायका तात्पर्य है।
