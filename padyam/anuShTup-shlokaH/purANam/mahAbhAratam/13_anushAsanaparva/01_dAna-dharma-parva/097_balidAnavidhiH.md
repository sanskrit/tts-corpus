+++
title_full = "097 गृहस्थधर्म, पंचयज्ञ-कर्मके विषयमें पृथ्वीदेवी और भगवान् श्रीकृष्णका संवाद"
title = "०९७ बलिदानविधिः"

+++

<details><summary>भागसूचना</summary>

सप्तनवतितमोऽध्यायः
</details>

<details><summary>सूचना (हिन्दी)</summary>

गृहस्थधर्म, पञ्चयज्ञ-कर्मके विषयमें पृथ्वीदेवी और भगवान् श्रीकृष्णका संवाद
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

गार्हस्थ्यं धर्ममखिलं प्रब्रूहि भरतर्षभ।  
ऋद्धिमाप्नोति किं कृत्वा मनुष्य इह पार्थिव ॥ १ ॥
</details>

<details><summary>मूलम्</summary>

गार्हस्थ्यं धर्ममखिलं प्रब्रूहि भरतर्षभ।  
ऋद्धिमाप्नोति किं कृत्वा मनुष्य इह पार्थिव ॥ १ ॥
</details>

<details><summary>अनुवाद (हिन्दी)</summary>

_युधिष्ठिरने कहा—_ भरतश्रेष्ठ! पृथ्वीनाथ! अब आप मुझे गृहस्थ-आश्रमके सम्पूर्ण धर्मोंका उपदेश कीजिये। मनुष्य कौन-सा कर्म करके इहलोकमें समृद्धिका भागी होता है?॥१॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

अत्र ते वर्तयिष्यामि पुरावृत्तं जनाधिप।  
वासुदेवस्य संवादं पृथिव्याश्चैव भारत ॥ २ ॥
</details>

<details><summary>मूलम्</summary>

अत्र ते वर्तयिष्यामि पुरावृत्तं जनाधिप।  
वासुदेवस्य संवादं पृथिव्याश्चैव भारत ॥ २ ॥
</details>

<details><summary>अनुवाद (हिन्दी)</summary>

_भीष्मजीने कहा—_ नरेश्वर! भरतनन्दन! इस विषयमें भगवान् श्रीकृष्ण और पृथ्वीका संवादरूप एक प्राचीन वृत्तान्त बता रहा हूँ॥२॥
</details>

<details open><summary>विश्वास-प्रस्तुतिः</summary>

संस्तुत्य पृथिवीं देवीं वासुदेवः प्रतापवान्।  
पप्रच्छ भरतश्रेष्ठ मां त्वं यत् पृच्छसेऽद्य वै ॥ ३ ॥
</details>

<details><summary>मूलम्</summary>

संस्तुत्य पृथिवीं देवीं वासुदेवः प्रतापवान्।  
पप्रच्छ भरतश्रेष्ठ मां त्वं यत् पृच्छसेऽद्य वै ॥ ३ ॥
</details>

<details><summary>अनुवाद (हिन्दी)</summary>

भरतश्रेष्ठ! प्रतापी भगवान् श्रीकृष्णने पृथ्वी-देवीकी स्तुति करके उनसे यही बात पूछी थी, जो आज तुम मुझसे पूछते हो॥३॥
</details>

<details open><summary>मूलम् (वचनम्)</summary>

वासुदेव उवाच
</details>

<details open><summary>विश्वास-प्रस्तुतिः</summary>

गार्हस्थ्यं धर्ममाश्रित्य मया वा मद्विधेन वा।  
किमवश्यं धरे कार्यं किं वा कृत्वा कृतं भवेत्॥४॥
</details>

<details><summary>मूलम्</summary>

गार्हस्थ्यं धर्ममाश्रित्य मया वा मद्विधेन वा।  
किमवश्यं धरे कार्यं किं वा कृत्वा कृतं भवेत्॥४॥
</details>

<details><summary>अनुवाद (हिन्दी)</summary>

_भगवान् श्रीकृष्णने पूछा—_ वसुन्धरे! मुझको या मेरे-जैसे किसी दूसरे मनुष्यको गार्हस्थ्य-धर्मका आश्रय लेकर किस कर्मका अनुष्ठान अवश्य करना चाहिये? क्या करनेसे गृहस्थको सफलता मिलती है?॥४॥
</details>

<details open><summary>मूलम् (वचनम्)</summary>

पृथिव्युवाच
</details>

<details open><summary>विश्वास-प्रस्तुतिः</summary>

ऋषयः पितरो देवा मनुष्याश्चैव माधव।  
इज्याश्चैवार्चनीयाश्च यथा चैव निबोध मे ॥ ५ ॥
</details>

<details><summary>मूलम्</summary>

ऋषयः पितरो देवा मनुष्याश्चैव माधव।  
इज्याश्चैवार्चनीयाश्च यथा चैव निबोध मे ॥ ५ ॥
</details>

<details><summary>अनुवाद (हिन्दी)</summary>

_पृथ्वीने कहा—_ माधव! गृहस्थ पुरुषको सदा ही देवताओं, पितरों, ऋषियों और अतिथियोंका पूजन एवं सत्कार करना चाहिये। यह सब कैसे करना चाहिये! सो बता रही हूँ; सुनिये॥५॥
</details>

<details open><summary>विश्वास-प्रस्तुतिः</summary>

सदा यज्ञेन देवाश्च सदाऽऽतिथ्येन मानुषाः।  
छन्दतश्च यथा नित्यमर्हान् भुञ्जीत नित्यशः ॥ ६ ॥
</details>

<details><summary>मूलम्</summary>

सदा यज्ञेन देवाश्च सदाऽऽतिथ्येन मानुषाः।  
छन्दतश्च यथा नित्यमर्हान् भुञ्जीत नित्यशः ॥ ६ ॥
</details>

<details><summary>अनुवाद (हिन्दी)</summary>

प्रतिदिन यज्ञ-होमके द्वारा देवताओंका, अतिथि-सत्कारके द्वारा मनुष्योंका (श्राद्ध-तर्पण करके पितरोंका) तथा वेदोंका नित्य स्वाध्याय करके पूजनीय ऋषि-महर्षियोंका यथाविधि पूजन और सत्कार करना चाहिये। इसके बाद नित्य भोजन करना उचित है॥६॥
</details>

<details open><summary>विश्वास-प्रस्तुतिः</summary>

तेन ह्यृषिगणाः प्रीता भवन्ति मधुसूदन।  
नित्यमग्निं परिचरेदभुक्त्वा बलिकर्म च ॥ ७ ॥  
कुर्यात् तथैव देवा वै प्रीयन्ते मधुसूदन।  
कुर्यादहरहः श्राद्धमन्नाद्येनोदकेन च ॥ ८ ॥  
पयोमूलफलैर्वापि पितॄणां प्रीतिमाहरन् ।
</details>

<details><summary>मूलम्</summary>

तेन ह्यृषिगणाः प्रीता भवन्ति मधुसूदन।  
नित्यमग्निं परिचरेदभुक्त्वा बलिकर्म च ॥ ७ ॥  
कुर्यात् तथैव देवा वै प्रीयन्ते मधुसूदन।  
कुर्यादहरहः श्राद्धमन्नाद्येनोदकेन च ॥ ८ ॥  
पयोमूलफलैर्वापि पितॄणां प्रीतिमाहरन् ।
</details>

<details><summary>अनुवाद (हिन्दी)</summary>

मधुसूदन! स्वाध्यायसे ऋषियोंको बड़ी प्रसन्नता होती है। प्रतिदिन भोजनके पहले ही अग्निहोत्र एवं बलिवैश्वदेव कर्म करे। इससे देवता संतुष्ट होते हैं। पितरोंकी प्रसन्नताके लिये प्रतिदिन अन्न, जल, दूध अथवा फल-मूलके द्वारा श्राद्ध करना उचित है॥७-८॥
</details>

<details open><summary>विश्वास-प्रस्तुतिः</summary>

सिद्धान्नाद् वैश्वदेवं वै कुर्यादग्नौ यथाविधि ॥ ९ ॥
</details>

<details><summary>मूलम्</summary>

सिद्धान्नाद् वैश्वदेवं वै कुर्यादग्नौ यथाविधि ॥ ९ ॥
</details>

<details><summary>अनुवाद (हिन्दी)</summary>

सिद्ध अन्न (तैयार हुई रसोई) मेंसे अन्न लेकर उसके द्वारा विधिपूर्वक बलिवैश्वदेव कर्म करना चाहिये॥९॥
</details>

<details open><summary>विश्वास-प्रस्तुतिः</summary>

अग्नीषोमं वैश्वदेवं धान्वन्तर्यमनन्तरम् ।  
प्रजानां पतये चैव पृथग्घोमो विधीयते ॥ १० ॥
</details>

<details><summary>मूलम्</summary>

अग्नीषोमं वैश्वदेवं धान्वन्तर्यमनन्तरम् ।  
प्रजानां पतये चैव पृथग्घोमो विधीयते ॥ १० ॥
</details>

<details><summary>अनुवाद (हिन्दी)</summary>

पहले अग्नि और सोमको, फिर विश्वेदेवोंको, तदनन्तर धन्वन्तरिको, तत्पश्चात् प्रजापतिको पृथक्-पृथक् आहुति देनेका विधान है॥१०॥
</details>

<details open><summary>विश्वास-प्रस्तुतिः</summary>

तथैव चानुपूर्व्येण बलिकर्म प्रयोजयेत्।  
दक्षिणायां यमायेति प्रतीच्यां वरुणाय च ॥ ११ ॥  
सोमाय चाप्युदीच्यां वै वास्तुमध्ये प्रजापतेः।  
धन्वन्तरेः प्रागुदीच्यां प्राच्यां शक्राय माधव ॥ १२ ॥
</details>

<details><summary>मूलम्</summary>

तथैव चानुपूर्व्येण बलिकर्म प्रयोजयेत्।  
दक्षिणायां यमायेति प्रतीच्यां वरुणाय च ॥ ११ ॥  
सोमाय चाप्युदीच्यां वै वास्तुमध्ये प्रजापतेः।  
धन्वन्तरेः प्रागुदीच्यां प्राच्यां शक्राय माधव ॥ १२ ॥
</details>

<details><summary>अनुवाद (हिन्दी)</summary>

इसी प्रकार क्रमशः बलिकर्मका प्रयोग करे। माधव! दक्षिण दिशामें यमको, पश्चिममें वरुणको, उत्तर दिशामें सोमको, वास्तुके मध्यभागमें प्रजापतिको, ईशानकोणमें धन्वन्तरिको और पूर्वदिशामें इन्द्रको बलि समर्पित करे॥११-१२॥
</details>

<details open><summary>विश्वास-प्रस्तुतिः</summary>

मनुष्येभ्य इति प्राहुर्बलिं द्वारि गृहस्य वै।  
मरुद्भ्यो दैवतेभ्यश्च बलिमन्तर्गृहे हरेत् ॥ १३ ॥
</details>

<details><summary>मूलम्</summary>

मनुष्येभ्य इति प्राहुर्बलिं द्वारि गृहस्य वै।  
मरुद्भ्यो दैवतेभ्यश्च बलिमन्तर्गृहे हरेत् ॥ १३ ॥
</details>

<details><summary>अनुवाद (हिन्दी)</summary>

घरके दरवाजेपर सनकादि मनुष्योंके लिये बलि देनेका विधान है। मरुद्‌गणों तथा देवताओंको घरके भीतर बलि समर्पित करनी चाहिये॥१३॥
</details>

<details open><summary>विश्वास-प्रस्तुतिः</summary>

तथैव विश्वेदेवेभ्यो बलिमाकाशतो हरेत्।  
निशाचरेभ्यो भूतेभ्यो बलिं नक्तं तथा हरेत् ॥ १४ ॥
</details>

<details><summary>मूलम्</summary>

तथैव विश्वेदेवेभ्यो बलिमाकाशतो हरेत्।  
निशाचरेभ्यो भूतेभ्यो बलिं नक्तं तथा हरेत् ॥ १४ ॥
</details>

<details><summary>अनुवाद (हिन्दी)</summary>

विश्वेदेवोंके लिये आकाशमें बलि अर्पित करे। निशाचरों और भूतोंके लिये रातमें बलि दे॥१४॥
</details>

<details open><summary>विश्वास-प्रस्तुतिः</summary>

एवं कृत्वा बलिं सम्यग् दद्याद्‌ भिक्षां द्विजाय वै।  
अलाभे ब्राह्मणस्याग्नावग्रमुद्‌धृत्य निक्षिपेत् ॥ १५ ॥
</details>

<details><summary>मूलम्</summary>

एवं कृत्वा बलिं सम्यग् दद्याद्‌ भिक्षां द्विजाय वै।  
अलाभे ब्राह्मणस्याग्नावग्रमुद्‌धृत्य निक्षिपेत् ॥ १५ ॥
</details>

<details><summary>अनुवाद (हिन्दी)</summary>

इस प्रकार बलि समर्पण करके ब्राह्मणको विधिपूर्वक भिक्षा दे। यदि ब्राह्मण न मिले तो अन्नमेंसे थोड़ा-सा अग्रग्रास निकालकर उसका अग्निमें होम कर दे॥
</details>

<details open><summary>विश्वास-प्रस्तुतिः</summary>

यदा श्राद्धं पितृभ्योऽपि दातुमिच्छेत मानवः।  
तदा पश्चात् प्रकुर्वीत निवृत्ते श्राद्धकर्मणि ॥ १६ ॥  
पितॄन् संतर्पयित्वा तु बलिं कुर्याद् विधानतः।  
वैश्वदेवं ततः कुर्यात्‌ पश्चाद् ब्राह्मणवाचनम् ॥ १७ ॥
</details>

<details><summary>मूलम्</summary>

यदा श्राद्धं पितृभ्योऽपि दातुमिच्छेत मानवः।  
तदा पश्चात् प्रकुर्वीत निवृत्ते श्राद्धकर्मणि ॥ १६ ॥  
पितॄन् संतर्पयित्वा तु बलिं कुर्याद् विधानतः।  
वैश्वदेवं ततः कुर्यात्‌ पश्चाद् ब्राह्मणवाचनम् ॥ १७ ॥
</details>

<details><summary>अनुवाद (हिन्दी)</summary>

जिस दिन पितरोंका श्राद्ध करनेकी इच्छा हो, उस दिन पहले श्राद्धकी क्रिया पूरी करे। उसके बाद पितरोंका तर्पण करके विधिपूर्वक बलिवैश्वदेव-कर्म करे। तदनन्तर ब्राह्मणोंको सत्कारपूर्वक भोजन करावे॥
</details>

<details open><summary>विश्वास-प्रस्तुतिः</summary>

ततोऽन्नेन विशेषेण भोजयेदतिथीनपि ।  
अर्चापूर्वं महाराज ततः प्रीणाति मानवान् ॥ १८ ॥
</details>

<details><summary>मूलम्</summary>

ततोऽन्नेन विशेषेण भोजयेदतिथीनपि ।  
अर्चापूर्वं महाराज ततः प्रीणाति मानवान् ॥ १८ ॥
</details>

<details><summary>अनुवाद (हिन्दी)</summary>

महाराज! इसके बाद विशेष अन्तके द्वारा अतिथियोंको भी सम्मानपूर्वक भोजन करावे। ऐसा करनेसे गृहस्थ पुरुष सम्पूर्ण मनुष्योंको संतुष्ट करता है॥
</details>

<details open><summary>विश्वास-प्रस्तुतिः</summary>

अनित्यं हि स्थितो यस्मात् तस्मादतिथिरुच्यते।  
आचार्यस्थ पितुश्चैव सख्युपराप्तस्य चातिथेः ॥ १९ ॥  
इदमस्ति गृहे मह्यमिति नित्यं निवेदयेत्।  
ते यद् वदेयुस्तत् कुर्यादिति धर्मो विधीयते ॥ २० ॥
</details>

<details><summary>मूलम्</summary>

अनित्यं हि स्थितो यस्मात् तस्मादतिथिरुच्यते।  
आचार्यस्थ पितुश्चैव सख्युपराप्तस्य चातिथेः ॥ १९ ॥  
इदमस्ति गृहे मह्यमिति नित्यं निवेदयेत्।  
ते यद् वदेयुस्तत् कुर्यादिति धर्मो विधीयते ॥ २० ॥
</details>

<details><summary>अनुवाद (हिन्दी)</summary>

जो नित्य अपने घरमें स्थित नहीं रहता, वह अतिथि कहलाता है। आचार्य, पिता, विश्वासपात्र मित्र और अतिथिसे सदा यह निवेदन करे कि ‘अमुक वस्तु मेरे घरमें मौजूद है, उसे आप स्वीकार करें।’ फिर वे जैसी आज्ञा दें वैसा ही करे। ऐसा करनेसे धर्मका पालन होता है॥१९-२०॥
</details>

<details open><summary>विश्वास-प्रस्तुतिः</summary>

गृहस्थः पुरुषः कृष्ण शिष्टाशी च सदा भवेत्।  
राजर्त्विजं स्नातकं च गुरुं श्वशुरमेव च ॥ २१ ॥  
अर्चयेन्मधुपर्केण परिसंवत्सरोषितान् ।
</details>

<details><summary>मूलम्</summary>

गृहस्थः पुरुषः कृष्ण शिष्टाशी च सदा भवेत्।  
राजर्त्विजं स्नातकं च गुरुं श्वशुरमेव च ॥ २१ ॥  
अर्चयेन्मधुपर्केण परिसंवत्सरोषितान् ।
</details>

<details><summary>अनुवाद (हिन्दी)</summary>

श्रीकृष्ण! गृहस्थ पुरुषको सदा यज्ञशिष्ट अन्नका ही भोजन करना चाहिये। राजा, ऋत्विज्, स्नातक, गुरु और श्वशुर—ये यदि एक वर्षके बाद घर आवें तो मधुपर्कसे इनकी पूजा करनी चाहिये॥२१॥
</details>

<details open><summary>विश्वास-प्रस्तुतिः</summary>

श्वभ्यश्च श्वपचेभ्यश्च वयोभ्यश्चावपेद् भुवि।  
वैश्वदेवं हि नामैतत् सायंप्रातर्विधीयते ॥ २२ ॥
</details>

<details><summary>मूलम्</summary>

श्वभ्यश्च श्वपचेभ्यश्च वयोभ्यश्चावपेद् भुवि।  
वैश्वदेवं हि नामैतत् सायंप्रातर्विधीयते ॥ २२ ॥
</details>

<details><summary>अनुवाद (हिन्दी)</summary>

कुत्तों, चाण्डालों और पक्षियोंके लिये भूमिपर अन्न रख देना चाहिये। यह वैश्वदेव नामक कर्म है। इसका सायंकाल और प्रातःकाल अनुष्ठान किया जाता है॥
</details>

<details open><summary>विश्वास-प्रस्तुतिः</summary>

एतांस्तु धर्मान्‌ गार्हस्थ्यान्‌ यः कुर्यादनसूयकः।  
स इहर्षिवरान् प्राप्य प्रेत्य लोके महीयते ॥ २३ ॥
</details>

<details><summary>मूलम्</summary>

एतांस्तु धर्मान्‌ गार्हस्थ्यान्‌ यः कुर्यादनसूयकः।  
स इहर्षिवरान् प्राप्य प्रेत्य लोके महीयते ॥ २३ ॥
</details>

<details><summary>अनुवाद (हिन्दी)</summary>

जो मनुष्य दोषदृष्टिका परित्याग करके इन गृहस्थोचित धर्मोंका पालन करता है, उसे इस लोकमें ऋषि-महर्षियोंका वरदान प्राप्त होता है और मृत्युके पश्चात् वह पुण्यलोकोंमें सम्मानित होता है॥२३॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

इति भूमेर्वचः श्रुत्वा वासुदेवः प्रतापवान्।  
तथा चकार सततं त्वमप्येवं सदाचर ॥ २४ ॥
</details>

<details><summary>मूलम्</summary>

इति भूमेर्वचः श्रुत्वा वासुदेवः प्रतापवान्।  
तथा चकार सततं त्वमप्येवं सदाचर ॥ २४ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! पृथ्वी देवीके ये वचन सुनकर प्रतापी भगवान् श्रीकृष्णने उन्हींके अनुसार गृहस्थधर्मोंका विधिवत् पालन किया। तुम भी सदा इन धर्मोंका अनुष्ठान करते रहो॥२४॥
</details>

<details open><summary>विश्वास-प्रस्तुतिः</summary>

एतद् गृहस्थधर्मं त्वं चेष्टमानो जनाधिप।  
इहलोके यशः प्राप्य प्रेत्य स्वर्गमवाप्स्यसि ॥ २५ ॥
</details>

<details><summary>मूलम्</summary>

एतद् गृहस्थधर्मं त्वं चेष्टमानो जनाधिप।  
इहलोके यशः प्राप्य प्रेत्य स्वर्गमवाप्स्यसि ॥ २५ ॥
</details>

<details><summary>अनुवाद (हिन्दी)</summary>

जनेश्वर! इस गृहस्थ-धर्मका पालन करते रहनेपर तुम इहलोकमें सुयश और परलोकमें स्वर्ग प्राप्त कर लोगे॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि बलिदानविधिर्नाम सप्तनवतितमोऽध्यायः ॥ ९७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें बलिदानविधि नामक सत्तानबेवाँ अध्याय पूरा हुआ॥९७॥
</details>
