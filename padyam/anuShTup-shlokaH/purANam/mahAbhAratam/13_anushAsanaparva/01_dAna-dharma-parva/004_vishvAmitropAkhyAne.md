+++
title_full = "004 आजमीढके वंशका वर्णन तथा विश्वामित्रके जन्मकी कथा और उनके पुत्रोंके नाम"
title = "००४ विश्वामित्रोपाख्याने"

+++

<details><summary>भागसूचना</summary>

चतुर्थोऽध्यायः
</details>

<details><summary>सूचना (हिन्दी)</summary>

आजमीढके वंशका वर्णन तथा विश्वामित्रके जन्मकी कथा और उनके पुत्रोंके नाम
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

श्रूयतां पार्थ तत्त्वेन विश्वामित्रो यथा पुरा।  
ब्राह्मणत्वं गतस्तात ब्रह्मर्षित्वं तथैव च ॥ १ ॥
</details>

<details><summary>मूलम्</summary>

श्रूयतां पार्थ तत्त्वेन विश्वामित्रो यथा पुरा।  
ब्राह्मणत्वं गतस्तात ब्रह्मर्षित्वं तथैव च ॥ १ ॥
</details>

<details><summary>अनुवाद (हिन्दी)</summary>

_भीष्मजीने कहा—_ तात! कुन्तीनन्दन! पूर्वकालमें विश्वामित्रजीने जिस प्रकार ब्राह्मणत्व तथा ब्रह्मर्षित्व प्राप्त किया, वह प्रसंग यथार्थरूपसे बता रहा हूँ, सुनो॥
</details>

<details open><summary>विश्वास-प्रस्तुतिः</summary>

भरतस्यान्वये चैवाजमीढो नाम पार्थिवः।  
बभूव भरतश्रेष्ठ यज्वा धर्मभृतां वरः ॥ २ ॥
</details>

<details><summary>मूलम्</summary>

भरतस्यान्वये चैवाजमीढो नाम पार्थिवः।  
बभूव भरतश्रेष्ठ यज्वा धर्मभृतां वरः ॥ २ ॥
</details>

<details><summary>अनुवाद (हिन्दी)</summary>

भरतवंशमें अजमीढ नामसे प्रसिद्ध एक राजा हो गये हैं। भरतश्रेष्ठ! वे राजा अजमीढ यज्ञकर्ता एवं धर्मात्माओंमें श्रेष्ठ थे॥२॥
</details>

<details open><summary>विश्वास-प्रस्तुतिः</summary>

तस्य पुत्रो महानासीज्जह्नुर्नाम नरेश्वरः।  
दुहितृत्वमनुप्राप्ता गङ्गा यस्य महात्मनः ॥ ३ ॥
</details>

<details><summary>मूलम्</summary>

तस्य पुत्रो महानासीज्जह्नुर्नाम नरेश्वरः।  
दुहितृत्वमनुप्राप्ता गङ्गा यस्य महात्मनः ॥ ३ ॥
</details>

<details><summary>अनुवाद (हिन्दी)</summary>

उनके पुत्र महाराज जह्नु हुए, जिन महात्मा नरेशके समीप जाकर गंगाजी पुत्रीभावको प्राप्त हुई थीं॥३॥
</details>

<details open><summary>विश्वास-प्रस्तुतिः</summary>

तस्यात्मजस्तुल्यगुणः सिन्धुद्वीपो महायशाः ।  
सिन्धुद्वीपाच्च राजर्षिर्बलाकाश्वो महाबलः ॥ ४ ॥
</details>

<details><summary>मूलम्</summary>

तस्यात्मजस्तुल्यगुणः सिन्धुद्वीपो महायशाः ।  
सिन्धुद्वीपाच्च राजर्षिर्बलाकाश्वो महाबलः ॥ ४ ॥
</details>

<details><summary>अनुवाद (हिन्दी)</summary>

जह्नुके पुत्रका नाम सिन्धुद्वीप था, जो पिताके समान ही गुणवान् और महायशस्वी थे। सिन्धुद्वीपसे महाबली राजा बलाकाश्वका जन्म हुआ था॥४॥
</details>

<details open><summary>विश्वास-प्रस्तुतिः</summary>

वल्लभस्तस्य तनयः साक्षाद्धर्म इवापरः।  
कुशिकस्तस्य तनयः सहस्राक्षसमद्युतिः ॥ ५ ॥
</details>

<details><summary>मूलम्</summary>

वल्लभस्तस्य तनयः साक्षाद्धर्म इवापरः।  
कुशिकस्तस्य तनयः सहस्राक्षसमद्युतिः ॥ ५ ॥
</details>

<details><summary>अनुवाद (हिन्दी)</summary>

बलाकाश्वका पुत्र वल्लभनामसे प्रसिद्ध हुआ, जो साक्षात् दूसरे धर्मके समान था। वल्लभके पुत्र कुशिक हुए, जो इन्द्रके समान तेजस्वी थे॥५॥
</details>

<details open><summary>विश्वास-प्रस्तुतिः</summary>

कुशिकस्यात्मजः श्रीमान् गाधिर्नाम जनेश्वरः।  
अपुत्रः प्रसवेनार्थी वनवासमुपावसत् ॥ ६ ॥
</details>

<details><summary>मूलम्</summary>

कुशिकस्यात्मजः श्रीमान् गाधिर्नाम जनेश्वरः।  
अपुत्रः प्रसवेनार्थी वनवासमुपावसत् ॥ ६ ॥
</details>

<details><summary>अनुवाद (हिन्दी)</summary>

कुशिकके पुत्र महाराज गाधि हुए, जो दीर्घकालतक पुत्रहीन रह गये। तब संतानकी इच्छासे पुण्यकर्म करनेके लिये वे वनमें रहने लगे॥६॥
</details>

<details open><summary>विश्वास-प्रस्तुतिः</summary>

कन्या जज्ञे सुतात् तस्य वने निवसतः सतः।  
नाम्ना सत्यवती नाम रूपेणाप्रतिमा भुवि ॥ ७ ॥
</details>

<details><summary>मूलम्</summary>

कन्या जज्ञे सुतात् तस्य वने निवसतः सतः।  
नाम्ना सत्यवती नाम रूपेणाप्रतिमा भुवि ॥ ७ ॥
</details>

<details><summary>अनुवाद (हिन्दी)</summary>

वहाँ रहते समय सोमयाग करनेसे राजाके एक कन्या हुई, जिसका नाम सत्यवती था। भूतलपर कहीं भी उसके रूप और सौन्दर्यकी तुलना नहीं थी॥७॥
</details>

















<details open><summary>विश्वास-प्रस्तुतिः</summary>

तां वव्रे भार्गवः श्रीमांश्च्यवनस्यात्मसम्भवः।  
ऋचीक इति विख्यातो विपुले तपसि स्थितः ॥ ८ ॥
</details>

<details><summary>मूलम्</summary>

तां वव्रे भार्गवः श्रीमांश्च्यवनस्यात्मसम्भवः।  
ऋचीक इति विख्यातो विपुले तपसि स्थितः ॥ ८ ॥
</details>

<details><summary>अनुवाद (हिन्दी)</summary>

उन दिनों च्यवनके पुत्र भृगुवंशी श्रीमान् ऋचीक विख्यात तपस्वी थे और बड़ी भारी तपस्यामें संलग्न रहते थे। उन्होंने राजा गाधिसे उस कन्याको माँगा॥८॥
</details>

<details open><summary>विश्वास-प्रस्तुतिः</summary>

स तां न प्रददौ तस्मै ऋचीकाय महात्मने।  
दरिद्र इति मत्वा वै गाधिः शत्रुनिबर्हणः ॥ ९ ॥
</details>

<details><summary>मूलम्</summary>

स तां न प्रददौ तस्मै ऋचीकाय महात्मने।  
दरिद्र इति मत्वा वै गाधिः शत्रुनिबर्हणः ॥ ९ ॥
</details>

<details><summary>अनुवाद (हिन्दी)</summary>

शत्रुसूदन गाधिने महात्मा ऋचीकको दरिद्र समझकर उन्हें अपनी कन्या नहीं दी॥९॥
</details>

<details open><summary>विश्वास-प्रस्तुतिः</summary>

प्रत्याख्याय पुनर्यातमब्रवीद् राजसत्तमः ।  
शुल्कं प्रदीयतां मह्यं ततो वत्स्यसि मे सुताम् ॥ १० ॥
</details>

<details><summary>मूलम्</summary>

प्रत्याख्याय पुनर्यातमब्रवीद् राजसत्तमः ।  
शुल्कं प्रदीयतां मह्यं ततो वत्स्यसि मे सुताम् ॥ १० ॥
</details>

<details><summary>अनुवाद (हिन्दी)</summary>

उनके इनकार कर देनेपर जब महर्षि लौटने लगे तब नृपश्रेष्ठ गाधिने उनसे कहा—‘महर्षे! मुझे शुल्क दीजिये, तब आप मेरी पुत्रीको विवाहद्वारा प्राप्त कर सकेंगे’॥१०॥
</details>

<details open><summary>मूलम् (वचनम्)</summary>

ऋचीक उवाच
</details>

<details open><summary>विश्वास-प्रस्तुतिः</summary>

किं प्रयच्छामि राजेन्द्र तुभ्यं शुल्कमहं नृप।  
दुहितुर्ब्रूह्यसंसक्तो माभूत् तत्र विचारणा ॥ ११ ॥
</details>

<details><summary>मूलम्</summary>

किं प्रयच्छामि राजेन्द्र तुभ्यं शुल्कमहं नृप।  
दुहितुर्ब्रूह्यसंसक्तो माभूत् तत्र विचारणा ॥ ११ ॥
</details>

<details><summary>अनुवाद (हिन्दी)</summary>

_ऋचीकने पूछा—_ राजेन्द्र! मैं आपकी पुत्रीके लिये आपको क्या शुल्क दूँ? आप निस्संकोच होकर बताइये। नरेश्वर! इसमें आपको कोई अन्यथा विचार नहीं करना चाहिये॥११॥
</details>

<details open><summary>मूलम् (वचनम्)</summary>

गाधिरुवाच
</details>

<details open><summary>विश्वास-प्रस्तुतिः</summary>

चन्द्ररश्मिप्रकाशानां हयानां वातरंहसाम् ।  
एकतः श्यामकर्णानां सहस्रं देहि भार्गव ॥ १२ ॥
</details>

<details><summary>मूलम्</summary>

चन्द्ररश्मिप्रकाशानां हयानां वातरंहसाम् ।  
एकतः श्यामकर्णानां सहस्रं देहि भार्गव ॥ १२ ॥
</details>

<details><summary>अनुवाद (हिन्दी)</summary>

_गाधिने कहा—_ भृगुनन्दन! आप मुझे शुल्करूपमें एक हजार ऐसे घोड़े ला दीजिये जो चन्द्रमाके समान कान्तिमान् और वायुके समान वेगवान् हों तथा जिनका एक-एक कान श्याम रंगका हो॥१२॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

ततः स भृगुशार्दूलश्च्यवनस्यात्मजः प्रभुः।  
अब्रवीद् वरुणं देवमादित्यं पतिमम्भसाम् ॥ १३ ॥
</details>

<details><summary>मूलम्</summary>

ततः स भृगुशार्दूलश्च्यवनस्यात्मजः प्रभुः।  
अब्रवीद् वरुणं देवमादित्यं पतिमम्भसाम् ॥ १३ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ राजन्! तब भृगुश्रेष्ठ च्यवनपुत्र शक्तिशाली महर्षि ऋचीकने जलके स्वामी अदितिनन्दन वरुणदेवके पास जाकर कहा—॥१३॥
</details>

<details open><summary>विश्वास-प्रस्तुतिः</summary>

एकतः श्यामकर्णानां हयानां चन्द्रवर्चसाम्।  
सहस्रं वातवेगानां भिक्षे त्वां देवसत्तम ॥ १४ ॥
</details>

<details><summary>मूलम्</summary>

एकतः श्यामकर्णानां हयानां चन्द्रवर्चसाम्।  
सहस्रं वातवेगानां भिक्षे त्वां देवसत्तम ॥ १४ ॥
</details>

<details><summary>अनुवाद (हिन्दी)</summary>

‘देवशिरोमणे! मैं आपसे चन्द्रमाके समान कान्तिमान् तथा वायुके समान वेगवान् एक हजार ऐसे घोड़ोंकी भिक्षा माँगता हूँ जिनका एक ओरका कान श्याम रंगका हो’॥१४॥
</details>

<details open><summary>विश्वास-प्रस्तुतिः</summary>

तथेति वरुणो देव आदित्यो भृगुसत्तमम्।  
उवाच यत्र ते छन्दस्तत्रोत्थास्यन्ति वाजिनः ॥ १५ ॥
</details>

<details><summary>मूलम्</summary>

तथेति वरुणो देव आदित्यो भृगुसत्तमम्।  
उवाच यत्र ते छन्दस्तत्रोत्थास्यन्ति वाजिनः ॥ १५ ॥
</details>

<details><summary>अनुवाद (हिन्दी)</summary>

तब अदितिनन्दन वरुणदेवने उन भृगुश्रेष्ठ ऋचीकसे कहा—बहुत अच्छा, जहाँ आपकी इच्छा होगी, वहींसे इस तरहके घोड़े प्रकट हो जायँगे’॥१५॥
</details>

<details open><summary>विश्वास-प्रस्तुतिः</summary>

ध्यातमात्रमृचीकेन हयानां चन्द्रवर्चसाम् ।  
गङ्गाजलात् समुत्तस्थौ सहस्रं विपुलौजसाम् ॥ १६ ॥
</details>

<details><summary>मूलम्</summary>

ध्यातमात्रमृचीकेन हयानां चन्द्रवर्चसाम् ।  
गङ्गाजलात् समुत्तस्थौ सहस्रं विपुलौजसाम् ॥ १६ ॥
</details>

<details><summary>अनुवाद (हिन्दी)</summary>

तदनन्तर ऋचीकके चिन्तन करते ही गंगाजीके जलसे चन्द्रमाके समान कान्तिवाले एक हजार तेजस्वी घोड़े प्रकट हो गये॥१६॥
</details>

<details open><summary>विश्वास-प्रस्तुतिः</summary>

अदूरे कान्यकुब्जस्य गङ्गायास्तीरमुत्तमम् ।  
अश्वतीर्थं तदद्यापि मानवैः परिचक्ष्यते ॥ १७ ॥
</details>

<details><summary>मूलम्</summary>

अदूरे कान्यकुब्जस्य गङ्गायास्तीरमुत्तमम् ।  
अश्वतीर्थं तदद्यापि मानवैः परिचक्ष्यते ॥ १७ ॥
</details>

<details><summary>अनुवाद (हिन्दी)</summary>

कन्नौजके पास ही गंगाजीका वह उत्तम तट आज भी मानवोंद्वारा अश्वतीर्थ कहलाता है॥१७॥
</details>

<details open><summary>विश्वास-प्रस्तुतिः</summary>

ततो वै गाधये तात सहस्रं वाजिनां शुभम्।  
ऋचीकः प्रददौ प्रीतः शुल्कार्थं तपतां वरः ॥ १८ ॥
</details>

<details><summary>मूलम्</summary>

ततो वै गाधये तात सहस्रं वाजिनां शुभम्।  
ऋचीकः प्रददौ प्रीतः शुल्कार्थं तपतां वरः ॥ १८ ॥
</details>

<details><summary>अनुवाद (हिन्दी)</summary>

तात! तब तपस्वी मुनियोंमें श्रेष्ठ ऋचीक मुनिने प्रसन्न होकर शुल्कके लिये राजा गाधिको वे एक हजार सुन्दर घोड़े दे दिये॥१८॥
</details>

<details open><summary>विश्वास-प्रस्तुतिः</summary>

ततः स विस्मितो राजा गाधिः शापभयेन च।  
ददौ तां समलंकृत्य कन्यां भृगुसुताय वै ॥ १९ ॥
</details>

<details><summary>मूलम्</summary>

ततः स विस्मितो राजा गाधिः शापभयेन च।  
ददौ तां समलंकृत्य कन्यां भृगुसुताय वै ॥ १९ ॥
</details>

<details><summary>अनुवाद (हिन्दी)</summary>

तब आश्चर्यचकित हुए राजा गाधिने शापके भयसे डरकर अपनी कन्याको वस्त्राभूषणोंसे विभूषित करके भृगुनन्दन ऋचीकको दे दिया॥१९॥
</details>

<details open><summary>विश्वास-प्रस्तुतिः</summary>

जग्राह विधिवत् पाणिं तस्या ब्रह्मर्षिसत्तमः।  
सा च तं पतिमासाद्य परं हर्षमवाप ह ॥ २० ॥
</details>

<details><summary>मूलम्</summary>

जग्राह विधिवत् पाणिं तस्या ब्रह्मर्षिसत्तमः।  
सा च तं पतिमासाद्य परं हर्षमवाप ह ॥ २० ॥
</details>

<details><summary>अनुवाद (हिन्दी)</summary>

ब्रह्मर्षिशिरोमणि ऋचीकने उसका विधिवत् पाणिग्रहण किया। वैसे तेजस्वी पतिको पाकर उस कन्याको भी बड़ा हर्ष हुआ॥२०॥
</details>

<details open><summary>विश्वास-प्रस्तुतिः</summary>

स तुतोष च ब्रह्मर्षिस्तस्या वृत्तेन भारत।  
छन्दयामास चैवैनां वरेण वरवर्णिनीम् ॥ २१ ॥
</details>

<details><summary>मूलम्</summary>

स तुतोष च ब्रह्मर्षिस्तस्या वृत्तेन भारत।  
छन्दयामास चैवैनां वरेण वरवर्णिनीम् ॥ २१ ॥
</details>

<details><summary>अनुवाद (हिन्दी)</summary>

भरतनन्दन! अपनी पत्नीके सद्व्यवहारसे ब्रह्मर्षि बहुत संतुष्ट हुए। उन्होंने उस परम सुन्दरी पत्नीको मनोवांछित वर देनेकी इच्छा प्रकट की॥२१॥
</details>

<details open><summary>विश्वास-प्रस्तुतिः</summary>

मात्रे तत् सर्वमाचख्यौ सा कन्या राजसत्तम।  
अथ तामब्रवीन्माता सुतां किंचिदवाङ्‌मुखी ॥ २२ ॥
</details>

<details><summary>मूलम्</summary>

मात्रे तत् सर्वमाचख्यौ सा कन्या राजसत्तम।  
अथ तामब्रवीन्माता सुतां किंचिदवाङ्‌मुखी ॥ २२ ॥
</details>

<details><summary>अनुवाद (हिन्दी)</summary>

नृपश्रेष्ठ! तब उस राजकन्याने अपनी मातासे मुनिकी कही हुई सब बातें बतायीं। वह सुनकर उसकी माताने संकोचसे सिर नीचे करके पुत्रीसे कहा—॥२२॥
</details>

<details open><summary>विश्वास-प्रस्तुतिः</summary>

ममापि पुत्रि भर्ता ते प्रसादं कर्तुमर्हति।  
अपत्यस्य प्रदानेन समर्थश्च महातपाः ॥ २३ ॥
</details>

<details><summary>मूलम्</summary>

ममापि पुत्रि भर्ता ते प्रसादं कर्तुमर्हति।  
अपत्यस्य प्रदानेन समर्थश्च महातपाः ॥ २३ ॥
</details>

<details><summary>अनुवाद (हिन्दी)</summary>

‘बेटी! तुम्हारे पतिको पुत्र प्रदान करनेके लिये मुझपर भी कृपा करनी चाहिये, क्योंकि वे महान् तपस्वी और समर्थ हैं’॥२३॥
</details>

<details open><summary>विश्वास-प्रस्तुतिः</summary>

ततः सा त्वरितं गत्वा तत् सर्वं प्रत्यवेदयत्।  
मातुश्चिकीर्षितं राजनृचीकस्तामथाब्रवीत् ॥ २४ ॥
</details>

<details><summary>मूलम्</summary>

ततः सा त्वरितं गत्वा तत् सर्वं प्रत्यवेदयत्।  
मातुश्चिकीर्षितं राजनृचीकस्तामथाब्रवीत् ॥ २४ ॥
</details>

<details><summary>अनुवाद (हिन्दी)</summary>

राजन्! तदनन्तर सत्यवतीने तुरंत जाकर माताकी वह सारी इच्छा ऋचीकसे निवेदन की। तब ऋचीकने उससे कहा—॥२४॥
</details>

<details open><summary>विश्वास-प्रस्तुतिः</summary>

गुणवन्तमपत्यं सा अचिराज्जनयिष्यति ।  
मम प्रसादात्‌ कल्याणि माभूत् ते प्रणयोऽन्यथा ॥ २५ ॥
</details>

<details><summary>मूलम्</summary>

गुणवन्तमपत्यं सा अचिराज्जनयिष्यति ।  
मम प्रसादात्‌ कल्याणि माभूत् ते प्रणयोऽन्यथा ॥ २५ ॥
</details>

<details><summary>अनुवाद (हिन्दी)</summary>

‘कल्याणि! मेरे प्रसादसे तुम्हारी माता शीघ्र ही गुणवान् पुत्रको जन्म देगी। तुम्हारा प्रेमपूर्ण अनुरोध असफल नहीं होगा॥२५॥
</details>

<details open><summary>विश्वास-प्रस्तुतिः</summary>

तव चैव गुणश्लाघी पुत्र उत्पत्स्यते महान्।  
अस्मद्वंशकरः श्रीमान् सत्यमेतद् ब्रवीमि ते ॥ २६ ॥
</details>

<details><summary>मूलम्</summary>

तव चैव गुणश्लाघी पुत्र उत्पत्स्यते महान्।  
अस्मद्वंशकरः श्रीमान् सत्यमेतद् ब्रवीमि ते ॥ २६ ॥
</details>

<details><summary>अनुवाद (हिन्दी)</summary>

‘तुम्हारे गर्भसे भी एक अत्यन्त गुणवान् और महान् तेजस्वी पुत्र उत्पन्न होगा, जो हमारी वंशपरम्पराको चलायेगा। मैं तुमसे यह सच्ची बात कहता हूँ॥२६॥
</details>

<details open><summary>विश्वास-प्रस्तुतिः</summary>

ऋतुस्नाता च साश्वत्थं त्वं च वृक्षमुदुम्बरम्।  
परिष्वजेथाः कल्याणि तत एवमवाप्स्यथः ॥ २७ ॥
</details>

<details><summary>मूलम्</summary>

ऋतुस्नाता च साश्वत्थं त्वं च वृक्षमुदुम्बरम्।  
परिष्वजेथाः कल्याणि तत एवमवाप्स्यथः ॥ २७ ॥
</details>

<details><summary>अनुवाद (हिन्दी)</summary>

‘कल्याणि! तुम्हारी माता ऋतुस्नानके पश्चात् पीपलके वृक्षका आलिंगन करे और तुम गूलरके वृक्षका। इससे तुम दोनोंको अभीष्ट पुत्रकी प्राप्ति होगी’॥२७॥
</details>

<details open><summary>विश्वास-प्रस्तुतिः</summary>

चरुद्वयमिदं चैव मन्त्रपूतं शुचिस्मिते।  
त्वं च सा चोपभुञ्जीतं ततः पुत्राववाप्स्यथः ॥ २८ ॥
</details>

<details><summary>मूलम्</summary>

चरुद्वयमिदं चैव मन्त्रपूतं शुचिस्मिते।  
त्वं च सा चोपभुञ्जीतं ततः पुत्राववाप्स्यथः ॥ २८ ॥
</details>

<details><summary>अनुवाद (हिन्दी)</summary>

‘पवित्र मुसकानवाली देवि! मैंने ये दो मन्त्रपूत चरु तैयार किये हैं। इनमेंसे एकको तुम खा लो और दूसरेको तुम्हारी माता। इससे तुम दोनोंको पुत्र प्राप्त होंगे’॥२८॥
</details>

<details open><summary>विश्वास-प्रस्तुतिः</summary>

ततः सत्यवती हृष्टा मातरं प्रत्यभाषत।  
यदृचीकेन कथितं तच्चाचख्यौ चरुद्वयम् ॥ २९ ॥
</details>

<details><summary>मूलम्</summary>

ततः सत्यवती हृष्टा मातरं प्रत्यभाषत।  
यदृचीकेन कथितं तच्चाचख्यौ चरुद्वयम् ॥ २९ ॥
</details>

<details><summary>अनुवाद (हिन्दी)</summary>

तब सत्यवतीने हर्षमग्न होकर ऋचीकने जो कुछ कहा था, वह सब अपनी माताको बताया और दोनोंके लिये तैयार किये हुए पृथक्-पृथक् चरुओंकी भी चर्चा की॥२९॥
</details>

<details open><summary>विश्वास-प्रस्तुतिः</summary>

तामुवाच ततो माता सुतां सत्यवतीं तदा।  
पुत्रि पूर्वोपपन्नायाः कुरुष्व वचनं मम ॥ ३० ॥
</details>

<details><summary>मूलम्</summary>

तामुवाच ततो माता सुतां सत्यवतीं तदा।  
पुत्रि पूर्वोपपन्नायाः कुरुष्व वचनं मम ॥ ३० ॥
</details>

<details><summary>अनुवाद (हिन्दी)</summary>

उस समय माताने अपनी पुत्री सत्यवतीसे कहा—‘बेटी! माता होनेके कारण पहलेसे मेरा तुमपर अधिकार है; अतः तुम मेरी बात मानो’॥३०॥
</details>

<details open><summary>विश्वास-प्रस्तुतिः</summary>

भर्त्रा य एष दत्तस्ते चरुर्मन्त्रपुरस्कृतः।  
एनं प्रयच्छ मह्यं त्वं मदीयं त्वं गृहाण च॥३१॥
</details>

<details><summary>मूलम्</summary>

भर्त्रा य एष दत्तस्ते चरुर्मन्त्रपुरस्कृतः।  
एनं प्रयच्छ मह्यं त्वं मदीयं त्वं गृहाण च॥३१॥
</details>

<details><summary>अनुवाद (हिन्दी)</summary>

‘तुम्हारे पतिने जो मन्त्रपूत चरु तुम्हारे लिये दिया है, वह तुम मुझे दे दो और मेरा चरु तुम ले लो॥३१॥
</details>

<details open><summary>विश्वास-प्रस्तुतिः</summary>

व्यत्यासं वृक्षयोश्चापि करवाव शुचिस्मिते।  
यदि प्रमाणं वचनं मम मातुरनिन्दिते ॥ ३२ ॥
</details>

<details><summary>मूलम्</summary>

व्यत्यासं वृक्षयोश्चापि करवाव शुचिस्मिते।  
यदि प्रमाणं वचनं मम मातुरनिन्दिते ॥ ३२ ॥
</details>

<details><summary>अनुवाद (हिन्दी)</summary>

‘पवित्र हास्यवाली मेरी अच्छी बेटी! यदि तुम मेरी बात मानने योग्य समझो तो हमलोग वृक्षोंमें भी अदल-बदल कर लें’॥३२॥
</details>

<details open><summary>विश्वास-प्रस्तुतिः</summary>

स्वमपत्यं विशिष्टं हि सर्व इच्छत्यनाविलम्।  
व्यक्तं भगवता चात्र कृतमेवं भविष्यति ॥ ३३ ॥
</details>

<details><summary>मूलम्</summary>

स्वमपत्यं विशिष्टं हि सर्व इच्छत्यनाविलम्।  
व्यक्तं भगवता चात्र कृतमेवं भविष्यति ॥ ३३ ॥
</details>

<details><summary>अनुवाद (हिन्दी)</summary>

‘प्रायः सभी लोग अपने लिये निर्मल एवं सर्वगुणसम्पन्न श्रेष्ठ पुत्रकी इच्छा करते हैं। अवश्य ही भगवान् ऋचीकने भी चरु निर्माण करते समय ऐसा तारतम्य रखा होगा॥३३॥
</details>

<details open><summary>विश्वास-प्रस्तुतिः</summary>

ततो मे त्वच्चरौ भावः पादपे च सुमध्यमे।  
कथं विशिष्टो भ्राता मे भवेदित्येव चिन्तय ॥ ३४ ॥
</details>

<details><summary>मूलम्</summary>

ततो मे त्वच्चरौ भावः पादपे च सुमध्यमे।  
कथं विशिष्टो भ्राता मे भवेदित्येव चिन्तय ॥ ३४ ॥
</details>

<details><summary>अनुवाद (हिन्दी)</summary>

‘सुमध्यमे! इसीलिये तुम्हारे लिये नियत किये गये चरु और वृक्षमें मेरा अनुराग हुआ है। तुम भी यही चिन्तन करो कि मेरा भाई किसी तरह श्रेष्ठ गुणोंसे सम्पन्न हो’॥३४॥
</details>

<details open><summary>विश्वास-प्रस्तुतिः</summary>

तथा च कृतवत्यौ ते माता सत्यवती च सा।  
अथ गर्भावनुप्राप्ते उभे ते वै युधिष्ठिर ॥ ३५ ॥
</details>

<details><summary>मूलम्</summary>

तथा च कृतवत्यौ ते माता सत्यवती च सा।  
अथ गर्भावनुप्राप्ते उभे ते वै युधिष्ठिर ॥ ३५ ॥
</details>

<details><summary>अनुवाद (हिन्दी)</summary>

युधिष्ठिर! इस तरह सलाह करके सत्यवती और उसकी माताने उसी तरह उन दोनों वस्तुओंका अदल-बदलकर उपयोग किया। फिर तो वे दोनों गर्भवती हो गयीं॥३५॥
</details>

<details open><summary>विश्वास-प्रस्तुतिः</summary>

दृष्ट्वा गर्भमनुप्राप्तां भार्यां स च महानृषिः।  
उवाच तां सत्यवतीं दुर्मना भृगुसत्तमः ॥ ३६ ॥
</details>

<details><summary>मूलम्</summary>

दृष्ट्वा गर्भमनुप्राप्तां भार्यां स च महानृषिः।  
उवाच तां सत्यवतीं दुर्मना भृगुसत्तमः ॥ ३६ ॥
</details>

<details><summary>अनुवाद (हिन्दी)</summary>

अपनी पत्नी सत्यवतीको गर्भवती अवस्थामें देखकर भृगुश्रेष्ठ महर्षि ऋचीकका मन खिन्न हो गया॥
</details>

<details open><summary>विश्वास-प्रस्तुतिः</summary>

व्यत्यासेनोपयुक्तस्ते चरुर्व्यक्तं भविष्यति ।  
व्यत्यासः पादपे चापि सुव्यक्तं ते कृतः शुभे ॥ ३७ ॥
</details>

<details><summary>मूलम्</summary>

व्यत्यासेनोपयुक्तस्ते चरुर्व्यक्तं भविष्यति ।  
व्यत्यासः पादपे चापि सुव्यक्तं ते कृतः शुभे ॥ ३७ ॥
</details>

<details><summary>अनुवाद (हिन्दी)</summary>

उन्होंने कहा—‘शुभे! जान पड़ता है तुमने बदलकर चरुका उपयोग किया है। इसी तरह तुमलोगोंने वृक्षोंके आलिंगनमें भी उलट-फेर कर दिया है—ऐसा स्पष्ट प्रतीत हो रहा है॥३७॥
</details>

<details open><summary>विश्वास-प्रस्तुतिः</summary>

मया हि विश्वं यद्ब्रह्म त्वच्चरौ संनिवेशितम्।  
क्षत्रवीर्यं च सकलं चरौ तस्या निवेशितम् ॥ ३८ ॥
</details>

<details><summary>मूलम्</summary>

मया हि विश्वं यद्ब्रह्म त्वच्चरौ संनिवेशितम्।  
क्षत्रवीर्यं च सकलं चरौ तस्या निवेशितम् ॥ ३८ ॥
</details>

<details><summary>अनुवाद (हिन्दी)</summary>

‘मैंने तुम्हारे चरुमें सम्पूर्ण ब्रह्मतेजका संनिवेश किया था और तुम्हारी माताके चरुमें समस्त क्षत्रियोचित शक्तिकी स्थापना की थी’॥३८॥
</details>

<details open><summary>विश्वास-प्रस्तुतिः</summary>

त्रैलोक्यविख्यातगुणं त्वं विप्रं जनयिष्यसि।  
सा च क्षत्रं विशिष्टं वै तत एतत् कृतं मया॥३९॥
</details>

<details><summary>मूलम्</summary>

त्रैलोक्यविख्यातगुणं त्वं विप्रं जनयिष्यसि।  
सा च क्षत्रं विशिष्टं वै तत एतत् कृतं मया॥३९॥
</details>

<details><summary>अनुवाद (हिन्दी)</summary>

‘मैंने सोचा था कि तुम त्रिभुवनमें विख्यात गुणवाले ब्राह्मणको जन्म दोगी और तुम्हारी माता सर्वश्रेष्ठ क्षत्रियकी जननी होगी। इसीलिये मैंने दो तरहके चरुओंका निर्माण किया था॥३९॥
</details>

<details open><summary>विश्वास-प्रस्तुतिः</summary>

व्यत्यासस्तु कृतो यस्मात् त्वया मात्रा च ते शुभे।  
तस्मात् सा ब्राह्मणं श्रेष्ठं माता ते जनयिष्यति ॥ ४० ॥  
क्षत्रियं तूग्रकर्माणं त्वं भद्रे जनयिष्यसि।  
न हि ते तत् कृतं साधु मातृस्नेहेन भाविनि॥४१॥
</details>

<details><summary>मूलम्</summary>

व्यत्यासस्तु कृतो यस्मात् त्वया मात्रा च ते शुभे।  
तस्मात् सा ब्राह्मणं श्रेष्ठं माता ते जनयिष्यति ॥ ४० ॥  
क्षत्रियं तूग्रकर्माणं त्वं भद्रे जनयिष्यसि।  
न हि ते तत् कृतं साधु मातृस्नेहेन भाविनि॥४१॥
</details>

<details><summary>अनुवाद (हिन्दी)</summary>

‘शुभे! तुमने और तुम्हारी माताने अदला-बदली कर ली है, इसलिये तुम्हारी माता श्रेष्ठ ब्राह्मणपुत्रको जन्म देगी और भद्रे! तुम भयंकर कर्म करनेवाले क्षत्रियकी जननी होओगी। भाविनि! माताके स्नेहमें पड़कर तुमने यह अच्छा काम नहीं किया’॥४०-४१॥
</details>

<details open><summary>विश्वास-प्रस्तुतिः</summary>

सा श्रुत्वा शोकसंतप्ता पपात वरवर्णिनी।  
भूमौ सत्यवती राजन् छिन्नेव रुचिरा लता ॥ ४२ ॥
</details>

<details><summary>मूलम्</summary>

सा श्रुत्वा शोकसंतप्ता पपात वरवर्णिनी।  
भूमौ सत्यवती राजन् छिन्नेव रुचिरा लता ॥ ४२ ॥
</details>

<details><summary>अनुवाद (हिन्दी)</summary>

राजन्! पतिकी यह बात सुनकर सुन्दरी सत्यवती शोकसे संतप्त हो वृक्षसे कटी हुई मनोहर लताके समान मूर्च्छित होकर पृथ्वीपर गिर पड़ी॥४२॥
</details>

<details open><summary>विश्वास-प्रस्तुतिः</summary>

प्रतिलभ्य च सा संज्ञां शिरसा प्रणिपत्य च।  
उवाच भार्या भर्तारं गाधेयी भार्गवर्षभम् ॥ ४३ ॥  
प्रसादयन्त्यां भार्यायां मयि ब्रह्मविदां वर।  
प्रसादं कुरु विप्रर्षे न मे स्यात् क्षत्रियः सुतः॥४४॥
</details>

<details><summary>मूलम्</summary>

प्रतिलभ्य च सा संज्ञां शिरसा प्रणिपत्य च।  
उवाच भार्या भर्तारं गाधेयी भार्गवर्षभम् ॥ ४३ ॥  
प्रसादयन्त्यां भार्यायां मयि ब्रह्मविदां वर।  
प्रसादं कुरु विप्रर्षे न मे स्यात् क्षत्रियः सुतः॥४४॥
</details>

<details><summary>अनुवाद (हिन्दी)</summary>

थोड़ी देरमें जब उसे चेत हुआ, तब वह गाधिकुमारी अपने स्वामी भृगुभूषण ऋचीकके चरणोंमें सिर रखकर प्रणामपूर्वक बोली—‘ब्रह्मवेत्ताओंमें श्रेष्ठ ब्रह्मर्षे! मैं आपकी पत्नी हूँ, अतः आपसे कृपा-प्रसादकी भीख चाहती हूँ। आप ऐसी कृपा करें जिससे मेरे गर्भसे क्षत्रिय पुत्र उत्पन्न न हो॥४३-४४॥
</details>

<details open><summary>विश्वास-प्रस्तुतिः</summary>

कामं ममोग्रकर्मा वै पौत्रो भवितुमर्हति।  
न तु मे स्यात् सुतो ब्रह्मन्नेष मे दीयतां वरः॥४५॥
</details>

<details><summary>मूलम्</summary>

कामं ममोग्रकर्मा वै पौत्रो भवितुमर्हति।  
न तु मे स्यात् सुतो ब्रह्मन्नेष मे दीयतां वरः॥४५॥
</details>

<details><summary>अनुवाद (हिन्दी)</summary>

‘मेरा पौत्र चाहे उग्रकर्मा क्षत्रियस्वभावका हो जाय; परंतु मेरा पुत्र वैसा न हो। ब्रह्मन्! मुझे यही वर दीजिये’॥४५॥
</details>

<details open><summary>विश्वास-प्रस्तुतिः</summary>

एवमस्त्विति होवाच स्वां भार्यां सुमहातपाः।  
ततः सा जनयामास जगदग्निं सुतं शुभम् ॥ ४६ ॥
</details>

<details><summary>मूलम्</summary>

एवमस्त्विति होवाच स्वां भार्यां सुमहातपाः।  
ततः सा जनयामास जगदग्निं सुतं शुभम् ॥ ४६ ॥
</details>

<details><summary>अनुवाद (हिन्दी)</summary>

तब उन महातपस्वी ऋषिने अपनी पत्नीसे कहा, ‘अच्छा, ऐसा ही हो’। तदनन्तर सत्यवतीने जमदग्निनामक शुभगुणसम्पन्न पुत्रको जन्म दिया॥४६॥
</details>

<details open><summary>विश्वास-प्रस्तुतिः</summary>

विश्वामित्रं चाजनयद् गाधिभार्या यशस्विनी।  
ऋषेः प्रसादाद् राजेन्द्र ब्रह्मर्षेर्ब्रह्मवादिनम् ॥ ४७ ॥
</details>

<details><summary>मूलम्</summary>

विश्वामित्रं चाजनयद् गाधिभार्या यशस्विनी।  
ऋषेः प्रसादाद् राजेन्द्र ब्रह्मर्षेर्ब्रह्मवादिनम् ॥ ४७ ॥
</details>

<details><summary>अनुवाद (हिन्दी)</summary>

राजेन्द्र! उन्हीं ब्रह्मर्षिके कृपा-प्रसादसे गाधिकी यशस्विनी पत्नीने ब्रह्मवादी विश्वामित्रको उत्पन्न किया॥
</details>

<details open><summary>विश्वास-प्रस्तुतिः</summary>

ततो ब्राह्मणतां यातो विश्वामित्रो महातपाः।  
क्षत्रियः सोऽप्यथ तथा ब्रह्मवंशस्य कारकः ॥ ४८ ॥
</details>

<details><summary>मूलम्</summary>

ततो ब्राह्मणतां यातो विश्वामित्रो महातपाः।  
क्षत्रियः सोऽप्यथ तथा ब्रह्मवंशस्य कारकः ॥ ४८ ॥
</details>

<details><summary>अनुवाद (हिन्दी)</summary>

इसीलिये महातपस्वी विश्वामित्र क्षत्रिय होकर भी ब्राह्मणत्वको प्राप्त हो ब्राह्मणवंशके प्रवर्तक हुए॥४८॥
</details>

<details open><summary>विश्वास-प्रस्तुतिः</summary>

तस्य पुत्रा महात्मानो ब्रह्मवंशविवर्धनाः।  
तपस्विनो ब्रह्मविदो गोत्रकर्तार एव च ॥ ४९ ॥
</details>

<details><summary>मूलम्</summary>

तस्य पुत्रा महात्मानो ब्रह्मवंशविवर्धनाः।  
तपस्विनो ब्रह्मविदो गोत्रकर्तार एव च ॥ ४९ ॥
</details>

<details><summary>अनुवाद (हिन्दी)</summary>

उन ब्रह्मवेत्ता तपस्वीके महामनस्वी पुत्र भी ब्राह्मणवंशकी वृद्धि करनेवाले और गोत्रकर्ता हुए॥४९॥
</details>

<details open><summary>विश्वास-प्रस्तुतिः</summary>

मधुच्छन्दश्च भगवान् देवरातश्च वीर्यवान्।  
अक्षीणश्च शकुन्तश्च बभ्रुः कालपथस्तथा ॥ ५० ॥  
याज्ञवल्क्यश्च विख्यातस्तथा स्थूणो महाव्रतः।  
उलूको यमदूतश्च तथर्षिः सैन्धवायनः ॥ ५१ ॥  
वल्गुजङ्‌घश्च भगवान् गालवश्च महानृषिः।  
ऋषिर्वज्रस्तथा ख्यातः सालंकायन एव च ॥ ५२ ॥  
लीलाढ्‌यो नारदश्चैव तथा कूर्चामुखः स्मृतः।  
वादुलिर्मुसलश्चैव वक्षोग्रीवस्तथैव च ॥ ५३ ॥  
आंघ्रिको नैकदृक् चैव शिलायूपः शितः शुचिः।  
चक्रको मारुतन्तव्यो वातघ्नोऽथाश्वलायनः ॥ ५४ ॥  
श्यामायनोऽथ गार्ग्यश्च जाबालिः सुश्रुतस्तथा।  
कारीषिरथ संश्रुत्यः परपौरवतन्तवः ॥ ५५ ॥  
महानृषिश्च कपिलस्तथर्षिस्ताडकायनः ।  
तथैव चोपगहनस्तथर्षिश्चासुरायणः ॥ ५६ ॥  
मार्दमर्षिर्हिरण्याक्षो जङ्गारिर्बाभ्रवायणिः ।  
भूतिर्विभूतिः सूतश्च सुरकृत् तु तथैव च ॥ ५७ ॥  
अरालिर्नाचिकश्चैव चाम्पेयोज्जयनौ तथा ।  
नवतन्तुर्बकनखः सेयनो यतिरेव च ॥ ५८ ॥  
अम्भोरुहश्चारुमत्स्यः शिरीषी चाथ गार्दभिः।  
ऊर्जयोनिरुदापेक्षी नारदी च महानृषिः ॥ ५९ ॥  
विश्वामित्रात्मजाः सर्वे मुनयो ब्रह्मवादिनः।
</details>

<details><summary>मूलम्</summary>

मधुच्छन्दश्च भगवान् देवरातश्च वीर्यवान्।  
अक्षीणश्च शकुन्तश्च बभ्रुः कालपथस्तथा ॥ ५० ॥  
याज्ञवल्क्यश्च विख्यातस्तथा स्थूणो महाव्रतः।  
उलूको यमदूतश्च तथर्षिः सैन्धवायनः ॥ ५१ ॥  
वल्गुजङ्‌घश्च भगवान् गालवश्च महानृषिः।  
ऋषिर्वज्रस्तथा ख्यातः सालंकायन एव च ॥ ५२ ॥  
लीलाढ्‌यो नारदश्चैव तथा कूर्चामुखः स्मृतः।  
वादुलिर्मुसलश्चैव वक्षोग्रीवस्तथैव च ॥ ५३ ॥  
आंघ्रिको नैकदृक् चैव शिलायूपः शितः शुचिः।  
चक्रको मारुतन्तव्यो वातघ्नोऽथाश्वलायनः ॥ ५४ ॥  
श्यामायनोऽथ गार्ग्यश्च जाबालिः सुश्रुतस्तथा।  
कारीषिरथ संश्रुत्यः परपौरवतन्तवः ॥ ५५ ॥  
महानृषिश्च कपिलस्तथर्षिस्ताडकायनः ।  
तथैव चोपगहनस्तथर्षिश्चासुरायणः ॥ ५६ ॥  
मार्दमर्षिर्हिरण्याक्षो जङ्गारिर्बाभ्रवायणिः ।  
भूतिर्विभूतिः सूतश्च सुरकृत् तु तथैव च ॥ ५७ ॥  
अरालिर्नाचिकश्चैव चाम्पेयोज्जयनौ तथा ।  
नवतन्तुर्बकनखः सेयनो यतिरेव च ॥ ५८ ॥  
अम्भोरुहश्चारुमत्स्यः शिरीषी चाथ गार्दभिः।  
ऊर्जयोनिरुदापेक्षी नारदी च महानृषिः ॥ ५९ ॥  
विश्वामित्रात्मजाः सर्वे मुनयो ब्रह्मवादिनः।
</details>

<details><summary>अनुवाद (हिन्दी)</summary>

भगवान् मधुच्छन्दा, शक्तिशाली देवरात, अक्षीण, शकुन्त, बभ्रु, कालपथ, विख्यात याज्ञवल्क्य, महाव्रती स्थूण, उलूक, यमदूत, सैन्धवायन ऋषि, भगवान् वल्गुजंघ, महर्षि गालव, वज्रमुनि, विख्यात सालंकायन, लीलाढ्‌य, नारद, कूर्चामुख, वादुलि, मुसल, वक्षोग्रीव, आङ्घ्रिक, नैकदृक्, शिलायूप, शित, शुचि, चक्रक, मारुतन्तव्य, वातघ्न, आश्वलायन, श्यामायन, गार्ग्य, जाबालि, सुश्रुत, कारीषि, संश्रुत्य, पर, पौरव, तन्तु, महर्षि कपिल, मुनिवर ताडकायन, उपगहन, आसुरायण ऋषि, मार्दमर्षि, हिरण्याक्ष, जंगारि, बाभ्रवायणि, भूति, विभूति, सूत, सुरकृत्, अरालि, नाचिक, चाम्पेय, उज्जयन, नवतन्तु, बकनख, सेयन, यति, अम्भोरुह, चारुमत्स्य, शिरीषी, गार्दभि, ऊर्जयोनि, उदापेक्षी और महर्षि नारदी—ये सभी विश्वामित्रके पुत्र एवं ब्रह्मवादी ऋषि थे॥५०—५९॥
</details>

<details open><summary>विश्वास-प्रस्तुतिः</summary>

तथैव क्षत्रियो राजन् विश्वामित्रो महातपाः ॥ ६० ॥  
ऋचीकेनाहितं ब्रह्म परमेतद् युधिष्ठिर।
</details>

<details><summary>मूलम्</summary>

तथैव क्षत्रियो राजन् विश्वामित्रो महातपाः ॥ ६० ॥  
ऋचीकेनाहितं ब्रह्म परमेतद् युधिष्ठिर।
</details>

<details><summary>अनुवाद (हिन्दी)</summary>

राजा युधिष्ठिर! महातपस्वी विश्वामित्र यद्यपि क्षत्रिय थे तथापि ऋचीक मुनिने उनमें परम उत्कृष्ट ब्रह्मतेजका आधान किया था॥६०॥
</details>

<details open><summary>विश्वास-प्रस्तुतिः</summary>

एतत् ते सर्वमाख्यातं तत्त्वेन भरतर्षभ ॥ ६१ ॥  
विश्वामित्रस्य वै जन्म सोमसूर्याग्नितेजसः।
</details>

<details><summary>मूलम्</summary>

एतत् ते सर्वमाख्यातं तत्त्वेन भरतर्षभ ॥ ६१ ॥  
विश्वामित्रस्य वै जन्म सोमसूर्याग्नितेजसः।
</details>

<details><summary>अनुवाद (हिन्दी)</summary>

भरतश्रेष्ठ! इस प्रकार मैंने तुम्हें सोम, सूर्य और अग्निके समान तेजस्वी विश्वामित्रके जन्मका सारा वृत्तान्त यथार्थरूपसे बताया है॥६१॥
</details>

<details open><summary>विश्वास-प्रस्तुतिः</summary>

यत्र यत्र च संदेहो भूयस्ते राजसत्तम।  
तत्र तत्र च मां ब्रूहि च्छेत्तास्मि तव संशयम्॥६२॥
</details>

<details><summary>मूलम्</summary>

यत्र यत्र च संदेहो भूयस्ते राजसत्तम।  
तत्र तत्र च मां ब्रूहि च्छेत्तास्मि तव संशयम्॥६२॥
</details>

<details><summary>अनुवाद (हिन्दी)</summary>

नृपश्रेष्ठ! अब फिर तुम्हें जहाँ-जहाँ संदेह हो उस-उस विषयकी बात मुझसे पूछो। मैं तुम्हारे संशयका निवारण करूँगा॥६२॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि विश्वामित्रोपाख्याने चतुर्थोऽध्यायः ॥ ४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें विश्वामित्रका उपाख्यानविषयक चौथा अध्याय पूरा हुआ॥४॥
</details>
