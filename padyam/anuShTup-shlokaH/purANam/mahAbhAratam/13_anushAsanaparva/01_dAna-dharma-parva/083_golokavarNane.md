+++
title_full = "083 ब्रह्माजीका इन्द्रसे गोलोक और गौओंका उत्कर्ष बताना और गौओंको वरदान देना"
title = "०८३ गोलोकवर्णने"

+++

<details><summary>भागसूचना</summary>

त्र्यशीतितमोऽध्यायः
</details>

<details><summary>सूचना (हिन्दी)</summary>

ब्रह्माजीका इन्द्रसे गोलोक और गौओंका उत्कर्ष बताना और गौओंको वरदान देना
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

ये च गां सम्प्रयच्छन्ति हुतशिष्टाशिनश्च ये।  
तेषां सत्राणि यज्ञाश्च नित्यमेव युधिष्ठिर ॥ १ ॥
</details>

<details><summary>मूलम्</summary>

ये च गां सम्प्रयच्छन्ति हुतशिष्टाशिनश्च ये।  
तेषां सत्राणि यज्ञाश्च नित्यमेव युधिष्ठिर ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! जो मनुष्य सदा यज्ञशिष्ट अन्नका भोजन और गोदान करते हैं उन्हें प्रतिदिन अन्नदान और यज्ञ करनेका फल मिलता है॥१॥
</details>

<details open><summary>विश्वास-प्रस्तुतिः</summary>

ऋते दधि घृतेनेह न यज्ञः सम्प्रवर्तते।  
तेन यज्ञस्य यज्ञत्वमतो मूलं च कथ्यते ॥ २ ॥
</details>

<details><summary>मूलम्</summary>

ऋते दधि घृतेनेह न यज्ञः सम्प्रवर्तते।  
तेन यज्ञस्य यज्ञत्वमतो मूलं च कथ्यते ॥ २ ॥
</details>

<details><summary>अनुवाद (हिन्दी)</summary>

दही और गोघृतके बिना यज्ञ नहीं होता। उन्हींसे यज्ञका यज्ञत्व सफल होता है। अतः गौओंको यज्ञका मूल कहते हैं॥२॥
</details>

<details open><summary>विश्वास-प्रस्तुतिः</summary>

दानानामपि सर्वेषां गवां दानं प्रशस्यते।  
गावः श्रेष्ठाः पवित्राश्च पावनं ह्येतदुत्तमम् ॥ ३ ॥
</details>

<details><summary>मूलम्</summary>

दानानामपि सर्वेषां गवां दानं प्रशस्यते।  
गावः श्रेष्ठाः पवित्राश्च पावनं ह्येतदुत्तमम् ॥ ३ ॥
</details>

<details><summary>अनुवाद (हिन्दी)</summary>

सब प्रकारके दानोंमें गोदान ही उत्तम माना जाता है; इसलिये गौएँ श्रेष्ठ, पवित्र तथा परम पावन हैं॥३॥
</details>

<details open><summary>विश्वास-प्रस्तुतिः</summary>

पुष्ट्यर्थमेताः सेवेत शान्त्यर्थमपि चैव ह।  
पयोदधिघृतं चासां सर्वपापप्रमोचनम् ॥ ४ ॥
</details>

<details><summary>मूलम्</summary>

पुष्ट्यर्थमेताः सेवेत शान्त्यर्थमपि चैव ह।  
पयोदधिघृतं चासां सर्वपापप्रमोचनम् ॥ ४ ॥
</details>

<details><summary>अनुवाद (हिन्दी)</summary>

मनुष्यको अपने शरीरकी पुष्टि तथा सब प्रकारके विघ्नोंकी शान्तिके लिये भी गौओंका सेवन करना चाहिये। इनके दूध, दही और घी सब पापोंसे छुड़ानेवाले हैं॥४॥
</details>

<details open><summary>विश्वास-प्रस्तुतिः</summary>

गावस्तेजः परं प्रोक्तमिह लोके परत्र च।  
न गोभ्यः परमं किंचित् पवित्रं भरतर्षभ ॥ ५ ॥
</details>

<details><summary>मूलम्</summary>

गावस्तेजः परं प्रोक्तमिह लोके परत्र च।  
न गोभ्यः परमं किंचित् पवित्रं भरतर्षभ ॥ ५ ॥
</details>

<details><summary>अनुवाद (हिन्दी)</summary>

भरतश्रेष्ठ! गौएँ इहलोक और परलोकमें भी महान् तेजोरूप मानी गयी हैं। गौओंसे बढ़कर पवित्र कोई वस्तु नहीं है॥५॥
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
पितामहस्य संवादमिन्द्रस्य च युधिष्ठिर ॥ ६ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
पितामहस्य संवादमिन्द्रस्य च युधिष्ठिर ॥ ६ ॥
</details>

<details><summary>अनुवाद (हिन्दी)</summary>

युधिष्ठिर! इस विषयमें विद्वान् पुरुष इन्द्र और ब्रह्माजीके इस प्राचीन इतिहासका उदाहरण दिया करते हैं॥६॥
</details>

<details open><summary>विश्वास-प्रस्तुतिः</summary>

पराभूतेषु दैत्येषु शक्रस्त्रिभुवनेश्वरः ।  
प्रजाः समुदिताः सर्वाः सत्यधर्मपरायणाः ॥ ७ ॥
</details>

<details><summary>मूलम्</summary>

पराभूतेषु दैत्येषु शक्रस्त्रिभुवनेश्वरः ।  
प्रजाः समुदिताः सर्वाः सत्यधर्मपरायणाः ॥ ७ ॥
</details>

<details><summary>अनुवाद (हिन्दी)</summary>

पूर्वकालमें देवताओंद्वारा दैत्योंके परास्त हो जानेपर जब इन्द्र तीनों लोकोंके अधीश्वर हुए तब समस्त प्रजा मिलकर बड़ी प्रसन्नताके साथ सत्य और धर्ममें तत्पर रहने लगी॥७॥
</details>

<details open><summary>विश्वास-प्रस्तुतिः</summary>

अथर्षयः सगन्धर्वाः किन्नरोरगराक्षसाः ।  
देवासुरसुपर्णाश्च प्रजानां पतयस्तथा ॥ ८ ॥  
पर्युपासन्त कौन्तेय कदाचिद् वै पितामहम्।  
नारदः पर्वतश्चैव विश्वावसुर्हहाहुहूः ॥ ९ ॥  
दिव्यतानेषु गायन्तः पर्युपासन्त तं प्रभुम्।  
तत्र दिव्यानि पुष्पाणि प्रावहत् पवनस्तदा ॥ १० ॥  
आजह्रुर्ऋतवश्चापि सुगन्धीनि पृथक् पृथक्।  
तस्मिन् देवसमावाये सर्वभूतसमागमे ॥ ११ ॥  
दिव्यवादित्रसंघुष्टे दिव्यस्त्रीचारणावृते ।  
इन्द्रः पप्रच्छ देवेशमभिवाद्य प्रणम्य च ॥ १२ ॥
</details>

<details><summary>मूलम्</summary>

अथर्षयः सगन्धर्वाः किन्नरोरगराक्षसाः ।  
देवासुरसुपर्णाश्च प्रजानां पतयस्तथा ॥ ८ ॥  
पर्युपासन्त कौन्तेय कदाचिद् वै पितामहम्।  
नारदः पर्वतश्चैव विश्वावसुर्हहाहुहूः ॥ ९ ॥  
दिव्यतानेषु गायन्तः पर्युपासन्त तं प्रभुम्।  
तत्र दिव्यानि पुष्पाणि प्रावहत् पवनस्तदा ॥ १० ॥  
आजह्रुर्ऋतवश्चापि सुगन्धीनि पृथक् पृथक्।  
तस्मिन् देवसमावाये सर्वभूतसमागमे ॥ ११ ॥  
दिव्यवादित्रसंघुष्टे दिव्यस्त्रीचारणावृते ।  
इन्द्रः पप्रच्छ देवेशमभिवाद्य प्रणम्य च ॥ १२ ॥
</details>

<details><summary>अनुवाद (हिन्दी)</summary>

कुन्तीनन्दन! तदनन्तर एक दिन जब ऋषि, गन्धर्व, किन्नर, नाग, राक्षस, देवता, असुर, गरुड़ और प्रजापतिगण ब्रह्माजीकी सेवामें उपस्थित थे, नारद, पर्वत, विश्वावसु, हाहा और हूहू नामक गन्धर्व जब दिव्य तान छेड़कर गाते हुए वहाँ उन भगवान् ब्रह्माजीकी उपासना करते थे, वायुदेव दिव्य पुष्पोंकी सुगन्ध लेकर बह रहे थे, पृथक्-पृथक् ऋतुएँ भी उत्तम सौरभसे युक्त दिव्य पुष्प भेंट कर रही थीं, देवताओंका समाज जुटा था, समस्त प्राणियोंका समागम हो रहा था, दिव्य वाद्योंकी मनोरम ध्वनि गूँज रही थी तथा दिव्यांगनाओं और चारणोंसे वह समुदाय घिरा हुआ था, उसी समय देवराज इन्द्रने देवेश्वर ब्रह्माजीको प्रणाम करके पूछा—॥८—१२॥
</details>

<details open><summary>विश्वास-प्रस्तुतिः</summary>

देवानां भगवन् कस्माल्लोकेशानां पितामह।  
उपरिष्टाद् गवां लोक एतदिच्छामि वेदितुम् ॥ १३ ॥
</details>

<details><summary>मूलम्</summary>

देवानां भगवन् कस्माल्लोकेशानां पितामह।  
उपरिष्टाद् गवां लोक एतदिच्छामि वेदितुम् ॥ १३ ॥
</details>

<details><summary>अनुवाद (हिन्दी)</summary>

‘भगवन्! पितामह! गोलोक समस्त देवताओं और लोकपालोंके ऊपर क्यों है? मैं इसे जानना चाहता हूँ॥
</details>

<details open><summary>विश्वास-प्रस्तुतिः</summary>

किं तपो ब्रह्मचर्यं वा गोभिः कृतमिहेश्वर।  
देवानामुपरिष्टाद् यद् वसन्त्यरजसः सुखम् ॥ १४ ॥
</details>

<details><summary>मूलम्</summary>

किं तपो ब्रह्मचर्यं वा गोभिः कृतमिहेश्वर।  
देवानामुपरिष्टाद् यद् वसन्त्यरजसः सुखम् ॥ १४ ॥
</details>

<details><summary>अनुवाद (हिन्दी)</summary>

‘प्रभो! गौओंने यहाँ किस तपस्याका अनुष्ठान अथवा ब्रह्मचर्यका पालन किया है, जिससे वे रजोगुणसे रहित होकर देवताओंसे भी ऊपर स्थानमें सुखपूर्वक निवास करती हैं?’॥१४॥
</details>

<details open><summary>विश्वास-प्रस्तुतिः</summary>

ततः प्रोवाच ब्रह्मा तं शक्रं बलनिषूदनम्।  
अवज्ञातास्त्वया नित्यं गावो बलनिषूदन ॥ १५ ॥  
तेन त्वमासां माहात्म्यं वेत्सि शृणु यत् प्रभो।  
गवां प्रभावं परमं माहात्म्यं च सुरर्षभ ॥ १६ ॥
</details>

<details><summary>मूलम्</summary>

ततः प्रोवाच ब्रह्मा तं शक्रं बलनिषूदनम्।  
अवज्ञातास्त्वया नित्यं गावो बलनिषूदन ॥ १५ ॥  
तेन त्वमासां माहात्म्यं वेत्सि शृणु यत् प्रभो।  
गवां प्रभावं परमं माहात्म्यं च सुरर्षभ ॥ १६ ॥
</details>

<details><summary>अनुवाद (हिन्दी)</summary>

तब ब्रह्माजीने बलसूदन इन्द्रसे कहा—‘बलासुरका विनाश करनेवाले देवेन्द्र! तुमने सदा गौओंकी अवहेलना की है। प्रभो! इसीलिये तुम इनका माहात्म्य नहीं जानते। सुरश्रेष्ठ! गौओंका महान् प्रभाव और माहात्म्य मैं बताता हूँ, सुनो॥१५-१६॥
</details>

<details open><summary>विश्वास-प्रस्तुतिः</summary>

यज्ञांगं कथिता गावो यज्ञ एव च वासव।  
एताभिश्च विना यज्ञो न वर्तेत कथंचन ॥ १७ ॥
</details>

<details><summary>मूलम्</summary>

यज्ञांगं कथिता गावो यज्ञ एव च वासव।  
एताभिश्च विना यज्ञो न वर्तेत कथंचन ॥ १७ ॥
</details>

<details><summary>अनुवाद (हिन्दी)</summary>

‘वासव! गौओंको यज्ञका अंग और साक्षात् यज्ञरूप बतलाया गया है; क्योंकि इनके दूध, दही और घीके बिना यज्ञ किसी तरह सम्पन्न नहीं हो सकता॥१७॥
</details>

<details open><summary>विश्वास-प्रस्तुतिः</summary>

धारयन्ति प्रजाश्चैव पयसा हविषा तथा।  
एतासां तनयाश्चापि कृषियोगमुपासते ॥ १८ ॥  
जनयन्ति च धान्यानि बीजानि विविधानि च।
</details>

<details><summary>मूलम्</summary>

धारयन्ति प्रजाश्चैव पयसा हविषा तथा।  
एतासां तनयाश्चापि कृषियोगमुपासते ॥ १८ ॥  
जनयन्ति च धान्यानि बीजानि विविधानि च।
</details>

<details><summary>अनुवाद (हिन्दी)</summary>

‘ये अपने दूध-घीसे प्रजाका भी पालन-पोषण करती हैं। इनके पुत्र (बैल) खेतीके काम आते तथा नाना प्रकारके धान्य एवं बीज उत्पन्न करते हैं॥१८॥
</details>

<details open><summary>विश्वास-प्रस्तुतिः</summary>

ततो यज्ञाः प्रवर्तन्ते हव्यं कव्यं च सर्वशः ॥ १९ ॥  
पयोदधिघृतं चैव पुण्याश्चैताः सुराधिप।  
वहन्ति विविधान् भारान् क्षुत्तृष्णापरिपीडिताः ॥ २० ॥
</details>

<details><summary>मूलम्</summary>

ततो यज्ञाः प्रवर्तन्ते हव्यं कव्यं च सर्वशः ॥ १९ ॥  
पयोदधिघृतं चैव पुण्याश्चैताः सुराधिप।  
वहन्ति विविधान् भारान् क्षुत्तृष्णापरिपीडिताः ॥ २० ॥
</details>

<details><summary>अनुवाद (हिन्दी)</summary>

‘उन्हींसे यज्ञ सम्पन्न होते और हव्य-कव्यका भी सर्वथा निर्वाह होता है। सुरेश्वर! इन्हीं गौओंसे दूध, दही और घी प्राप्त होते हैं। ये गौएँ बड़ी पवित्र होती हैं। बैल भूख-प्याससे पीड़ित होकर भी नाना प्रकारके बोझ ढोते रहते हैं॥१९-२०॥
</details>

<details open><summary>विश्वास-प्रस्तुतिः</summary>

मुनींश्च धारयन्तीह प्रजाश्चैवापि कर्मणा।  
वासवाकूटवाहिन्यः कर्मणा सुकृतेन च ॥ २१ ॥
</details>

<details><summary>मूलम्</summary>

मुनींश्च धारयन्तीह प्रजाश्चैवापि कर्मणा।  
वासवाकूटवाहिन्यः कर्मणा सुकृतेन च ॥ २१ ॥
</details>

<details><summary>अनुवाद (हिन्दी)</summary>

‘इस प्रकार गौएँ अपने कर्मसे ऋषियों तथा प्रजाओंका पालन करती रहती हैं। वासव! इनके व्यवहारमें माया नहीं होती। ये सदा सत्कर्ममें ही लगी रहती हैं॥२१॥
</details>

<details open><summary>विश्वास-प्रस्तुतिः</summary>

उपरिष्टात् ततोऽस्माकं वसन्त्येताः सदैव हि।  
एवं ते कारणं शक्र निवासकृतमद्य वै ॥ २२ ॥  
गवां देवोपरिष्टाद्धि समाख्यातं शतक्रतो।  
एता हि वरदत्ताश्च वरदाश्चापि वासव ॥ २३ ॥
</details>

<details><summary>मूलम्</summary>

उपरिष्टात् ततोऽस्माकं वसन्त्येताः सदैव हि।  
एवं ते कारणं शक्र निवासकृतमद्य वै ॥ २२ ॥  
गवां देवोपरिष्टाद्धि समाख्यातं शतक्रतो।  
एता हि वरदत्ताश्च वरदाश्चापि वासव ॥ २३ ॥
</details>

<details><summary>अनुवाद (हिन्दी)</summary>

‘इसीसे ये गौएँ हम सब लोगोंके ऊपर स्थानमें निवास करती हैं। शक्र! तुम्हारे प्रश्नके अनुसार मैंने यह बात बतायी कि गौएँ देवताओंके भी ऊपर स्थानमें क्यों निवास करती हैं। शतक्रतु इन्द्र! इसके सिवा ये गौएँ वरदान भी प्राप्त कर चुकी हैं और प्रसन्न होनेपर दूसरोंको वर देनेकी भी शक्ति रखती हैं॥२२-२३॥
</details>

<details open><summary>विश्वास-प्रस्तुतिः</summary>

सुरभ्यः पुण्यकर्मिण्यः पावनाः शुभलक्षणाः।  
यदर्थं गां गताश्चैव सुरभ्यः सुरसत्तम ॥ २४ ॥  
तच्च मे शृणु कार्त्स्न्येन वदतो बलसूदन।
</details>

<details><summary>मूलम्</summary>

सुरभ्यः पुण्यकर्मिण्यः पावनाः शुभलक्षणाः।  
यदर्थं गां गताश्चैव सुरभ्यः सुरसत्तम ॥ २४ ॥  
तच्च मे शृणु कार्त्स्न्येन वदतो बलसूदन।
</details>

<details><summary>अनुवाद (हिन्दी)</summary>

‘सुरभी गौएँ पुण्यकर्म करनेवाली और शुभ-लक्षणा होती हैं। सुरश्रेष्ठ! बलसूदन! वे जिस उद्देश्यसे पृथ्वीपर गयी हैं, उसको भी मैं पूर्णरूपसे बता रहा हूँ, सुनो॥२४॥
</details>

<details open><summary>विश्वास-प्रस्तुतिः</summary>

पुरा देवयुगे तात देवेन्द्रेषु महात्मसु ॥ २५ ॥  
त्रींल्लोकाननुशासत्सु विष्णौ गर्भत्वमागते ।  
अदित्यास्तप्यमानायास्तपो घोरं सुदुश्चरम् ॥ २६ ॥  
पुत्रार्थममरश्रेष्ठ पादेनैकेन नित्यदा ।  
तां तु दृष्ट्वा महादेवीं तप्यमानां महत्तपः ॥ २७ ॥  
दक्षस्य दुहिता देवी सुरभी नाम नामतः।  
अतप्यत तपो घोरं हृष्टा धर्मपरायणा ॥ २८ ॥
</details>

<details><summary>मूलम्</summary>

पुरा देवयुगे तात देवेन्द्रेषु महात्मसु ॥ २५ ॥  
त्रींल्लोकाननुशासत्सु विष्णौ गर्भत्वमागते ।  
अदित्यास्तप्यमानायास्तपो घोरं सुदुश्चरम् ॥ २६ ॥  
पुत्रार्थममरश्रेष्ठ पादेनैकेन नित्यदा ।  
तां तु दृष्ट्वा महादेवीं तप्यमानां महत्तपः ॥ २७ ॥  
दक्षस्य दुहिता देवी सुरभी नाम नामतः।  
अतप्यत तपो घोरं हृष्टा धर्मपरायणा ॥ २८ ॥
</details>

<details><summary>अनुवाद (हिन्दी)</summary>

‘तात! पहले सत्ययुगमें जब महामना देवेश्वरगण तीनों लोकोंपर शासन करते थे और अमरश्रेष्ठ! जब देवी अदिति पुत्रके लिये नित्य एक पैरसे खड़ी रहकर अत्यन्त घोर एवं दुष्कर तपस्या करती थी और उस तपस्यासे संतुष्ट होकर साक्षात् भगवान् विष्णु ही उनके गर्भमें पदार्पण करनेवाले थे उन्हीं दिनोंकी बात है, महादेवी अदितिको महान् तप करती देख दक्षकी धर्मपरायणा पुत्री सुरभी देवीने बड़े हर्षके साथ घोर तपस्या आस्मभ की॥२५—२८॥
</details>

<details open><summary>विश्वास-प्रस्तुतिः</summary>

कैलासशिखरे रम्ये देवगन्धर्वसेविते ।  
व्यतिष्ठदेकपादेन परमं योगमास्थिता ॥ २९ ॥  
दशवर्षसहस्राणि दशवर्षशतानि च ।  
संतप्तास्तपसा तस्या देवाः सर्षिमहोरगाः ॥ ३० ॥
</details>

<details><summary>मूलम्</summary>

कैलासशिखरे रम्ये देवगन्धर्वसेविते ।  
व्यतिष्ठदेकपादेन परमं योगमास्थिता ॥ २९ ॥  
दशवर्षसहस्राणि दशवर्षशतानि च ।  
संतप्तास्तपसा तस्या देवाः सर्षिमहोरगाः ॥ ३० ॥
</details>

<details><summary>अनुवाद (हिन्दी)</summary>

‘कैलासके रमणीय शिखरपर जहाँ देवता और गन्धर्व सदा विराजते रहते हैं, वहाँ वह उत्तम योगका आश्रय ले ग्यारह हजार वर्षोंतक एक पैरसे खड़ी रही। उसकी तपस्यासे देवता, ऋषि और बड़े-बड़े नाग भी संतप्त हो उठे॥२९-३०॥
</details>

<details open><summary>विश्वास-प्रस्तुतिः</summary>

तत्र गत्वा मया सार्धं पर्युपासन्त तां शुभाम्।  
अथाहमब्रुवं तत्र देवीं तां तपसान्विताम् ॥ ३१ ॥
</details>

<details><summary>मूलम्</summary>

तत्र गत्वा मया सार्धं पर्युपासन्त तां शुभाम्।  
अथाहमब्रुवं तत्र देवीं तां तपसान्विताम् ॥ ३१ ॥
</details>

<details><summary>अनुवाद (हिन्दी)</summary>

‘वे सब लोग मेरे साथ ही उस शुभलक्षणा तपस्विनी सुरभी देवीके पास जाकर खड़े हुए। तब मैंने वहाँ उससे कहा—॥३१॥
</details>

<details open><summary>विश्वास-प्रस्तुतिः</summary>

किमर्थं तप्यसे देवि तपो घोरमनिन्दिते।  
प्रीतस्तेऽहं महाभागे तपसानेन शोभने ॥ ३२ ॥  
वरयस्व वरं देवि दातास्मीति पुरंदर ॥ ३३ ॥
</details>

<details><summary>मूलम्</summary>

किमर्थं तप्यसे देवि तपो घोरमनिन्दिते।  
प्रीतस्तेऽहं महाभागे तपसानेन शोभने ॥ ३२ ॥  
वरयस्व वरं देवि दातास्मीति पुरंदर ॥ ३३ ॥
</details>

<details><summary>अनुवाद (हिन्दी)</summary>

‘सती-साध्वी देवी! तुम किसलिये यह घोर तपस्या करती हो? शोभने! महाभागे! मैं तुम्हारी इस तपस्यासे बहुत संतुष्ट हूँ। देवि! तुम इच्छानुसार वर माँगो।” पुरंदर! इस तरह मैंने सुरभीको वर माँगनेके लिये प्रेरित किया॥३२-३३॥
</details>

<details open><summary>मूलम् (वचनम्)</summary>

सुरभ्युवाच
</details>

<details open><summary>विश्वास-प्रस्तुतिः</summary>

वरेण भगवन् मह्यं कृतं लोकपितामह।  
एष एव वरो मेऽद्य यत् प्रीतोऽसि ममानघ ॥ ३४ ॥
</details>

<details><summary>मूलम्</summary>

वरेण भगवन् मह्यं कृतं लोकपितामह।  
एष एव वरो मेऽद्य यत् प्रीतोऽसि ममानघ ॥ ३४ ॥
</details>

<details><summary>अनुवाद (हिन्दी)</summary>

_सुरभीने कहा—_ भगवन्! निष्पाप लोकपितामह! मुझे वर लेनेकी कोई आवश्यकता नहीं है। मेरे लिये तो सबसे बड़ा वर यही है कि आज आप मुझपर प्रसन्न हो गये हैं॥३४॥
</details>

<details open><summary>मूलम् (वचनम्)</summary>

ब्रह्मोवाच
</details>

<details open><summary>विश्वास-प्रस्तुतिः</summary>

तामेवं ब्रुवतीं देवीं सुरभिं त्रिदशेश्वर।  
प्रत्यब्रुवं यद् देवेन्द्र तन्निबोध शचीपते ॥ ३५ ॥
</details>

<details><summary>मूलम्</summary>

तामेवं ब्रुवतीं देवीं सुरभिं त्रिदशेश्वर।  
प्रत्यब्रुवं यद् देवेन्द्र तन्निबोध शचीपते ॥ ३५ ॥
</details>

<details><summary>अनुवाद (हिन्दी)</summary>

_ब्रह्माजीने कहा—_ देवेश्वर! देवेन्द्र! शचीपते! जब सुरभी ऐसी बात कहने लगी तब मैंने उसे जो उत्तर दिया, वह सुनो॥३५॥
</details>

<details open><summary>विश्वास-प्रस्तुतिः</summary>

अलोभकाम्यया देवि तपसा च शुभानने।  
प्रसन्नोऽहं वरं तस्मादमरत्वं ददामि ते ॥ ३६ ॥
</details>

<details><summary>मूलम्</summary>

अलोभकाम्यया देवि तपसा च शुभानने।  
प्रसन्नोऽहं वरं तस्मादमरत्वं ददामि ते ॥ ३६ ॥
</details>

<details><summary>अनुवाद (हिन्दी)</summary>

(मैंने कहा—) देवि! शुभानने! तुमने लोभ और कामनाको त्याग दिया है। तुम्हारी इस निष्काम तपस्यासे मैं बहुत प्रसन्न हूँ; अतः तुम्हें अमरत्वका वरदान देता हूँ॥३६॥
</details>

<details open><summary>विश्वास-प्रस्तुतिः</summary>

त्रयाणामपि लोकानामुपरिष्टान्निवत्स्यसि ।  
मत्प्रसादाच्च विख्यातो गोलोकः सम्भविष्यति ॥ ३७ ॥
</details>

<details><summary>मूलम्</summary>

त्रयाणामपि लोकानामुपरिष्टान्निवत्स्यसि ।  
मत्प्रसादाच्च विख्यातो गोलोकः सम्भविष्यति ॥ ३७ ॥
</details>

<details><summary>अनुवाद (हिन्दी)</summary>

तुम मेरी कृपासे तीनों लोकोंके ऊपर निवास करोगी और तुम्हारा वह धाम ‘गोलोक’ नामसे विख्यात होगा॥३७॥
</details>

<details open><summary>विश्वास-प्रस्तुतिः</summary>

मानुषेषु च कुर्वाणाः प्रजाः कर्म शुभास्तव।  
निवत्स्यन्ति महाभागे सर्वा दुहितरश्च ते ॥ ३८ ॥
</details>

<details><summary>मूलम्</summary>

मानुषेषु च कुर्वाणाः प्रजाः कर्म शुभास्तव।  
निवत्स्यन्ति महाभागे सर्वा दुहितरश्च ते ॥ ३८ ॥
</details>

<details><summary>अनुवाद (हिन्दी)</summary>

महाभागे! तुम्हारी सभी शुभ संतानें—समस्त पुत्र और कन्याएँ मानवलोकमें उपयुक्त कर्म करती हुई निवास करेंगी॥३८॥
</details>

<details open><summary>विश्वास-प्रस्तुतिः</summary>

मनसा चिन्तिता भोगास्त्वया वै दिव्यमानुषाः।  
यच्च स्वर्गे सुखं देवि तत् ते सम्पत्स्यते शुभे॥३९॥
</details>

<details><summary>मूलम्</summary>

मनसा चिन्तिता भोगास्त्वया वै दिव्यमानुषाः।  
यच्च स्वर्गे सुखं देवि तत् ते सम्पत्स्यते शुभे॥३९॥
</details>

<details><summary>अनुवाद (हिन्दी)</summary>

देवि! शुभे! तुम अपने मनसे जिन दिव्य अथवा मानवी भोगोंका चिन्तन करोगी तथा जो स्वर्गीय सुख होगा, वे सभी तुम्हें स्वतः प्राप्त होते रहेंगे॥३९॥
</details>

<details open><summary>विश्वास-प्रस्तुतिः</summary>

तस्या लोकाः सहस्राक्ष सर्वकामसमन्विताः।  
न तत्र क्रमते मृत्युर्न जरा न च पावकः॥ ४०॥
</details>

<details><summary>मूलम्</summary>

तस्या लोकाः सहस्राक्ष सर्वकामसमन्विताः।  
न तत्र क्रमते मृत्युर्न जरा न च पावकः॥ ४०॥
</details>

<details><summary>अनुवाद (हिन्दी)</summary>

सहस्राक्ष! सुरभीके निवासभूत गोलोकमें सबकी सम्पूर्ण कामनाएँ पूर्ण होती हैं। वहाँ मृत्यु और बुढ़ापाका आक्रमण नहीं होता है। अग्निका भी जोर नहीं चलता॥४०॥
</details>

<details open><summary>विश्वास-प्रस्तुतिः</summary>

न दैवं नाशुभं किंचिद् विद्यते तत्र वासव।  
तत्र दिव्यान्यरण्यानि दिव्यानि भवनानि च ॥ ४१ ॥  
विमानानि सुयुक्तानि कामगानि च वासव।
</details>

<details><summary>मूलम्</summary>

न दैवं नाशुभं किंचिद् विद्यते तत्र वासव।  
तत्र दिव्यान्यरण्यानि दिव्यानि भवनानि च ॥ ४१ ॥  
विमानानि सुयुक्तानि कामगानि च वासव।
</details>

<details><summary>अनुवाद (हिन्दी)</summary>

वासव! वहाँ न कोई दुर्भाग्य है और न अशुभ। वहाँ दिव्य वन, दिव्य भवन तथा परम सुन्दर एवं इच्छानुसार विचरनेवाले विमान मौजूद हैं॥४१॥
</details>

<details open><summary>विश्वास-प्रस्तुतिः</summary>

ब्रह्मचर्येण तपसा यत्नेन च दमेन च ॥ ४२ ॥  
दानैश्च विविधैः पुण्यैस्तथा तीर्थानुसेवनात्।  
तपसा महता चैव सुकृतेन च कर्मणा ॥ ४३ ॥  
शक्यः समासादयितुं गोलोकः पुष्करेक्षण।
</details>

<details><summary>मूलम्</summary>

ब्रह्मचर्येण तपसा यत्नेन च दमेन च ॥ ४२ ॥  
दानैश्च विविधैः पुण्यैस्तथा तीर्थानुसेवनात्।  
तपसा महता चैव सुकृतेन च कर्मणा ॥ ४३ ॥  
शक्यः समासादयितुं गोलोकः पुष्करेक्षण।
</details>

<details><summary>अनुवाद (हिन्दी)</summary>

कमलनयन इन्द्र! ब्रह्मचर्य, तपस्या, यत्न, इन्द्रियसंयम, नाना प्रकारके दान, पुण्य, तीर्थसेवन, महान् तप और अन्यान्य शुभ कर्मोंके अनुष्ठानसे ही गोलोककी प्राप्ति हो सकती है॥४२-४३॥
</details>

<details open><summary>विश्वास-प्रस्तुतिः</summary>

एतत् ते सर्वमाख्यातं मया शक्रानुपृच्छते ॥ ४४ ॥  
न ते परिभवः कार्यो गवामसुरसूदन ॥ ४५ ॥
</details>

<details><summary>मूलम्</summary>

एतत् ते सर्वमाख्यातं मया शक्रानुपृच्छते ॥ ४४ ॥  
न ते परिभवः कार्यो गवामसुरसूदन ॥ ४५ ॥
</details>

<details><summary>अनुवाद (हिन्दी)</summary>

असुरसूदन शक्र! इस प्रकार तुम्हारे पूछनेके अनुसार मैंने सारी बातें बतलायी हैं। अब तुम्हें गौओंका कभी तिरस्कार नहीं करना चाहिये॥४४-४५॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एतच्छ्रुत्वा सहस्राक्षः पूजयामास नित्यदा।  
गाश्चक्रे बहुमानं च तासु नित्यं युधिष्ठिर ॥ ४६ ॥
</details>

<details><summary>मूलम्</summary>

एतच्छ्रुत्वा सहस्राक्षः पूजयामास नित्यदा।  
गाश्चक्रे बहुमानं च तासु नित्यं युधिष्ठिर ॥ ४६ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ युधिष्ठिर! ब्रह्माजीका यह कथन सुनकर सहस्र नेत्रधारी इन्द्र प्रतिदिन गौओंकी पूजा करने लगे। उन्होंने उनके प्रति बहुत सम्मान प्रकट किया॥४६॥
</details>

<details open><summary>विश्वास-प्रस्तुतिः</summary>

एतत् ते सर्वमाख्यातं पावनं च महाद्युते।  
पवित्रं परमं चापि गवां माहात्म्यमुत्तमम् ॥ ४७ ॥
</details>

<details><summary>मूलम्</summary>

एतत् ते सर्वमाख्यातं पावनं च महाद्युते।  
पवित्रं परमं चापि गवां माहात्म्यमुत्तमम् ॥ ४७ ॥
</details>

<details><summary>अनुवाद (हिन्दी)</summary>

महाद्युते! यह सब मैंने तुमसे गौओंका परम पावन, परम पवित्र और अत्यन्त उत्तम माहात्म्य कहा है॥४७॥
</details>

<details open><summary>विश्वास-प्रस्तुतिः</summary>

कीर्तितं पुरुषव्याघ्र सर्वपापविमोचनम् ।  
य इदं कथयेन्नित्यं ब्राह्मणेभ्यः समाहितः ॥ ४८ ॥  
हव्यकव्येषु यज्ञेषु पितृकार्येषु चैव ह।  
सार्वकामिकमक्षय्यं पितॄंस्तस्योपतिष्ठते ॥ ४९ ॥
</details>

<details><summary>मूलम्</summary>

कीर्तितं पुरुषव्याघ्र सर्वपापविमोचनम् ।  
य इदं कथयेन्नित्यं ब्राह्मणेभ्यः समाहितः ॥ ४८ ॥  
हव्यकव्येषु यज्ञेषु पितृकार्येषु चैव ह।  
सार्वकामिकमक्षय्यं पितॄंस्तस्योपतिष्ठते ॥ ४९ ॥
</details>

<details><summary>अनुवाद (हिन्दी)</summary>

पुरुषसिंह! यदि इसका कीर्तन किया जाय तो यह समस्त पापोंसे छुटकारा दिलानेवाला है। जो एकाग्रचित्त हो सदा यज्ञ और श्राद्धमें हव्य और कव्य अर्पण करते समय ब्राह्मणोंको यह प्रसंग सुनायेगा, उसका दिया हुआ (हव्य और कव्य) समस्त कामनाओंको पूर्ण करनेवाला और अक्षय होकर पितरोंको प्राप्त होगा॥४८-४९॥
</details>

<details open><summary>विश्वास-प्रस्तुतिः</summary>

गोषु भक्तश्च लभते यद् यदिच्छति मानवः।  
स्त्रियोऽपि भक्ता या गोषु ताश्च काममवाप्नुयुः ॥ ५० ॥
</details>

<details><summary>मूलम्</summary>

गोषु भक्तश्च लभते यद् यदिच्छति मानवः।  
स्त्रियोऽपि भक्ता या गोषु ताश्च काममवाप्नुयुः ॥ ५० ॥
</details>

<details><summary>अनुवाद (हिन्दी)</summary>

गोभक्त मनुष्य जिस-जिस वस्तुकी इच्छा करता है, वह सब उसे प्राप्त होती है। स्त्रियोंमें भी जो गौओंकी भक्ता हैं, वे मनोवाञ्छित कामनाएँ प्राप्त कर लेती हैं॥५०॥
</details>

<details open><summary>विश्वास-प्रस्तुतिः</summary>

पुत्रार्थी लभते पुत्रं कन्यार्थी तामवाप्नुयात्।  
धनार्थी लभते वित्तं धर्मार्थी धर्ममाप्नुयात् ॥ ५१ ॥
</details>

<details><summary>मूलम्</summary>

पुत्रार्थी लभते पुत्रं कन्यार्थी तामवाप्नुयात्।  
धनार्थी लभते वित्तं धर्मार्थी धर्ममाप्नुयात् ॥ ५१ ॥
</details>

<details><summary>अनुवाद (हिन्दी)</summary>

पुत्रार्थी मनुष्य पुत्र पाता है और कन्यार्थी कन्या। धन चाहनेवालेको धन और धर्म चाहनेवालेको धर्म प्राप्त होता है॥५१॥
</details>

<details open><summary>विश्वास-प्रस्तुतिः</summary>

विद्यार्थी चाप्नुयाद् विद्यां सुखार्थी प्राप्नुयात्‌ सुखम्।  
न किंचिद् दुर्लभं चैव गवां भक्तस्य भारत ॥ ५२ ॥
</details>

<details><summary>मूलम्</summary>

विद्यार्थी चाप्नुयाद् विद्यां सुखार्थी प्राप्नुयात्‌ सुखम्।  
न किंचिद् दुर्लभं चैव गवां भक्तस्य भारत ॥ ५२ ॥
</details>

<details><summary>अनुवाद (हिन्दी)</summary>

विद्यार्थी विद्या पाता है और सुखार्थी सुख। भारत! गोभक्तके लिये यहाँ कुछ भी दुर्लभ नहीं है॥५२॥
</details>

<details><summary>मूलम् (समाप्तिः)</summary>

इति श्रीमहाभारते अनुशासनपर्वणि दानधर्मपर्वणि गोलोकवर्णने त्र्यशीतितमोऽध्यायः ॥ ८३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत अनुशासनपर्वके अन्तर्गत दानधर्मपर्वमें गोलोकका वर्णनविषयक तिरासीवाँ अध्याय पूरा हुआ॥८३॥
</details>
