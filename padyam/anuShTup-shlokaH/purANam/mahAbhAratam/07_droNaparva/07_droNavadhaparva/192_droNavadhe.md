+++
title_full = "192 उभयपक्षके श्रेष्ठ महारथियोंका परस्पर युद्ध, धृष्टद्युम्नका आक्रमण, द्रोणाचार्यका अस्त्र त्यागकर योगधारणाके द्वारा ब्रह्मलोक-गमन और धृष्टद्युम्नद्वारा उनके मस्तकका उच्छेद"
title = "१९२ द्रोणवधे"

+++

<details><summary>भागसूचना</summary>

द्विनवत्यधिकशततमोऽध्यायः
</details>

<details><summary>सूचना (हिन्दी)</summary>

उभयपक्षके श्रेष्ठ महारथियोंका परस्पर युद्ध, धृष्टद्युम्नका आक्रमण, द्रोणाचार्यका अस्त्र त्यागकर योगधारणाके द्वारा ब्रह्मलोक-गमन और धृष्टद्युम्नद्वारा उनके मस्तकका उच्छेद
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

सात्वतस्य तु तत् कर्म दृष्ट्‌वा दुर्योधनादयः।  
शैनेयं सर्वतः क्रुद्धा वारयामासुरञ्जसा ॥ १ ॥
</details>

<details><summary>मूलम्</summary>

सात्वतस्य तु तत् कर्म दृष्ट्‌वा दुर्योधनादयः।  
शैनेयं सर्वतः क्रुद्धा वारयामासुरञ्जसा ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! सात्वतवंशी सात्यकिका वह कर्म देखकर दुर्योधन आदि कौरवयोद्धा कुपित हो उठे और उन्होंने अनायास ही शिनिपौत्रको सब ओरसे घेर लिया॥१॥
</details>

<details open><summary>विश्वास-प्रस्तुतिः</summary>

कृपकर्णौ च समरे पुत्राश्च तव मारिष।  
शैनेयं त्वरयाभ्येत्य विनिघ्नन् निशितैः शरैः ॥ २ ॥
</details>

<details><summary>मूलम्</summary>

कृपकर्णौ च समरे पुत्राश्च तव मारिष।  
शैनेयं त्वरयाभ्येत्य विनिघ्नन् निशितैः शरैः ॥ २ ॥
</details>

<details><summary>अनुवाद (हिन्दी)</summary>

मान्यवर! समरांगणमें कृपाचार्य, कर्ण और आपके पुत्र तुरंत ही सात्यकिके पास पहुँचकर उन्हें पैने बाणोंसे घायल करने लगे॥२॥
</details>

<details open><summary>विश्वास-प्रस्तुतिः</summary>

युधिष्ठिरस्ततो राजा माद्रीपुत्रौ च पाण्डवौ।  
भीमसेनश्च बलवान् सात्यकिं पर्यवारयन् ॥ ३ ॥
</details>

<details><summary>मूलम्</summary>

युधिष्ठिरस्ततो राजा माद्रीपुत्रौ च पाण्डवौ।  
भीमसेनश्च बलवान् सात्यकिं पर्यवारयन् ॥ ३ ॥
</details>

<details><summary>अनुवाद (हिन्दी)</summary>

तब राजा युधिष्ठिर, पाण्डुकुमार नकुल-सहदेव तथा बलवान् भीमसेनने सात्यकिकी रक्षाके लिये उन्हें अपने बीचमें कर लिया॥३॥
</details>

<details open><summary>विश्वास-प्रस्तुतिः</summary>

कर्णश्च शरवर्षेण गौतमश्च महारथः।  
दुर्योधनादयस्ते च शैनेयं पर्यवारयन् ॥ ४ ॥
</details>

<details><summary>मूलम्</summary>

कर्णश्च शरवर्षेण गौतमश्च महारथः।  
दुर्योधनादयस्ते च शैनेयं पर्यवारयन् ॥ ४ ॥
</details>

<details><summary>अनुवाद (हिन्दी)</summary>

कर्ण, महारथी कृपाचार्य और दुर्योधन आदिने बाणोंकी वर्षा करके चारों ओरसे सात्यकिको अवरुद्ध कर दिया॥४॥
</details>

<details open><summary>विश्वास-प्रस्तुतिः</summary>

तां वृष्टिं सहसा राजन्नुत्थितां घोररूपिणीम्।  
वारयामास शैनेयो योधयंस्तान् महारथान् ॥ ५ ॥
</details>

<details><summary>मूलम्</summary>

तां वृष्टिं सहसा राजन्नुत्थितां घोररूपिणीम्।  
वारयामास शैनेयो योधयंस्तान् महारथान् ॥ ५ ॥
</details>

<details><summary>अनुवाद (हिन्दी)</summary>

राजन्! उन महारथियोंके साथ युद्ध करते हुए शिनिपौत्र सात्यकिने सहसा उठी हुई उस भयंकर बाण-वर्षाको अपने अस्त्रोंद्वारा रोक दिया॥५॥
</details>

<details open><summary>विश्वास-प्रस्तुतिः</summary>

तेषामस्त्राणि दिव्यानि संहितानि महात्मनाम्।  
वारयामास विधिवद् दिव्यैरस्त्रैर्महामृधे ॥ ६ ॥
</details>

<details><summary>मूलम्</summary>

तेषामस्त्राणि दिव्यानि संहितानि महात्मनाम्।  
वारयामास विधिवद् दिव्यैरस्त्रैर्महामृधे ॥ ६ ॥
</details>

<details><summary>अनुवाद (हिन्दी)</summary>

उन्होंने उस महासमरमें विधिपूर्वक दिव्यास्त्रोंका प्रयोग करके उन महामनस्वी वीरोंके छोड़े हुए दिव्य अस्त्रोंका निवारण कर दिया॥६॥
</details>

<details open><summary>विश्वास-प्रस्तुतिः</summary>

क्रूरमायोधनं जज्ञे तस्मिन् राजसमागमे।  
रुद्रस्येव हि क्रुद्धस्य निघ्नतस्तान् पशून् पुरा ॥ ७ ॥
</details>

<details><summary>मूलम्</summary>

क्रूरमायोधनं जज्ञे तस्मिन् राजसमागमे।  
रुद्रस्येव हि क्रुद्धस्य निघ्नतस्तान् पशून् पुरा ॥ ७ ॥
</details>

<details><summary>अनुवाद (हिन्दी)</summary>

राजाओंमें वह संघर्ष छिड़ जानेपर उस युद्ध-स्थलमें क्रूरताका ताण्डव होने लगा। जैसे पूर्व (प्रलय) कालमें क्रोधमें भरे हुए रुद्रदेवके द्वारा पशुओं (प्राणियों)-का संहार होते समय निर्दयताका दृश्य उपस्थित हुआ था॥७॥
</details>

<details open><summary>विश्वास-प्रस्तुतिः</summary>

हस्तानामुत्तमाङ्गानां कार्मुकाणां च भारत।  
छत्राणां चापविद्धानां चामराणां च संचयैः ॥ ८ ॥  
राशयः स्म व्यदृश्यन्त तत्र तत्र रणाजिरे।
</details>

<details><summary>मूलम्</summary>

हस्तानामुत्तमाङ्गानां कार्मुकाणां च भारत।  
छत्राणां चापविद्धानां चामराणां च संचयैः ॥ ८ ॥  
राशयः स्म व्यदृश्यन्त तत्र तत्र रणाजिरे।
</details>

<details><summary>अनुवाद (हिन्दी)</summary>

भारत! कटकर गिरे हुए हाथों, मस्तकों, धनुषों, छत्रों और चँवरोंके संग्रहोंसे उस समरांगणके विभिन्न प्रदेशोंमें उक्त वस्तुओंके ढेर-के-ढेर दिखायी दे रहे थे॥
</details>

<details open><summary>विश्वास-प्रस्तुतिः</summary>

भग्नचक्रै रथैश्चापि पातितैश्च महाध्वजैः ॥ ९ ॥  
सादिभिश्च हतैः शूरैः संकीर्णा वसुधाभवत्।
</details>

<details><summary>मूलम्</summary>

भग्नचक्रै रथैश्चापि पातितैश्च महाध्वजैः ॥ ९ ॥  
सादिभिश्च हतैः शूरैः संकीर्णा वसुधाभवत्।
</details>

<details><summary>अनुवाद (हिन्दी)</summary>

टूटे पहियेवाले रथों, गिराये हुए विशाल ध्वजों और मारे गये शूरवीर घुड़सवारोंसे वहाँकी भूमि आच्छादित हो गयी थी॥९॥
</details>

<details open><summary>विश्वास-प्रस्तुतिः</summary>

बाणपातनिकृत्तास्तु योधास्ते कुरुसत्तम ॥ १० ॥  
चेष्टन्तो विविधाश्चेष्टा व्यदृश्यन्त महाहवे।
</details>

<details><summary>मूलम्</summary>

बाणपातनिकृत्तास्तु योधास्ते कुरुसत्तम ॥ १० ॥  
चेष्टन्तो विविधाश्चेष्टा व्यदृश्यन्त महाहवे।
</details>

<details><summary>अनुवाद (हिन्दी)</summary>

कुरुश्रेष्ठ! बाणोंके आघातसे कटे हुए योद्धा उस महासमरमें अनेक प्रकारकी चेष्टाएँ करते और छटपटाते दिखायी देते थे॥१०॥
</details>

<details open><summary>विश्वास-प्रस्तुतिः</summary>

वर्तमाने तथा युद्धे घोरे देवासुरोपमे ॥ ११ ॥  
अब्रवीत् क्षत्रियांस्तत्र धर्मराजो युधिष्ठिरः।  
अभिद्रवत संयत्ताः कुम्भयोनिं महारथाः ॥ १२ ॥
</details>

<details><summary>मूलम्</summary>

वर्तमाने तथा युद्धे घोरे देवासुरोपमे ॥ ११ ॥  
अब्रवीत् क्षत्रियांस्तत्र धर्मराजो युधिष्ठिरः।  
अभिद्रवत संयत्ताः कुम्भयोनिं महारथाः ॥ १२ ॥
</details>

<details><summary>अनुवाद (हिन्दी)</summary>

देवासुर-संग्रामके समान जब वह घोर युद्ध चल रहा था, उस समय धर्मराज युधिष्ठिरने अपने पक्षके क्षत्रिय योद्धाओंसे इस प्रकार कहा—‘महारथियो! तुम सब लोग पूर्णतः सावधान होकर द्रोणाचार्यपर धावा करो॥
</details>

<details open><summary>विश्वास-प्रस्तुतिः</summary>

एषो हि पार्षतो वीरो भारद्वाजेन संगतः।  
घटते च यथाशक्ति भारद्वाजस्य नाशने ॥ १३ ॥
</details>

<details><summary>मूलम्</summary>

एषो हि पार्षतो वीरो भारद्वाजेन संगतः।  
घटते च यथाशक्ति भारद्वाजस्य नाशने ॥ १३ ॥
</details>

<details><summary>अनुवाद (हिन्दी)</summary>

‘ये वीर द्रुपदकुमार धृष्टद्युम्न द्रोणाचार्यके साथ जूझ रहे हैं और उनके विनाशके लिये यथाशक्ति चेष्टा कर रहे हैं॥१३॥
</details>

<details open><summary>विश्वास-प्रस्तुतिः</summary>

यादृशानि हि रूपाणि दृश्यन्तेऽस्य महारणे।  
अद्य द्रोणं रणे क्रुद्धो घातयिष्यति पार्षतः ॥ १४ ॥  
ते यूयं सहिता भूत्वा युध्यध्वं कुम्भसम्भवम्।
</details>

<details><summary>मूलम्</summary>

यादृशानि हि रूपाणि दृश्यन्तेऽस्य महारणे।  
अद्य द्रोणं रणे क्रुद्धो घातयिष्यति पार्षतः ॥ १४ ॥  
ते यूयं सहिता भूत्वा युध्यध्वं कुम्भसम्भवम्।
</details>

<details><summary>अनुवाद (हिन्दी)</summary>

‘आज महासमरमें इनके जैसे रूप दिखायी देते हैं, उनसे यह ज्ञात होता है कि रणभूमिमें कुपित हुए धृष्टद्युम्न सब प्रकारसे द्रोणाचार्यका वध कर डालेंगे। इसलिये तुम सब लोग एक साथ होकर कुम्भजन्मा द्रोणाचार्यके साथ युद्ध करो’॥१४॥
</details>

<details open><summary>विश्वास-प्रस्तुतिः</summary>

युधिष्ठिरसमाज्ञप्ताः सृञ्जयानां महारथाः ॥ १५ ॥  
अभ्यद्रवन्त संयत्ता भारद्वाजजिघांसवः ।
</details>

<details><summary>मूलम्</summary>

युधिष्ठिरसमाज्ञप्ताः सृञ्जयानां महारथाः ॥ १५ ॥  
अभ्यद्रवन्त संयत्ता भारद्वाजजिघांसवः ।
</details>

<details><summary>अनुवाद (हिन्दी)</summary>

युधिष्ठिरकी यह आज्ञा पाकर सृंजय महारथी द्रोणाचार्यको मार डालनेकी अभिलाषासे पूर्ण सावधान हो उनपर टूट पड़े॥१५॥
</details>

<details open><summary>विश्वास-प्रस्तुतिः</summary>

तान् समापततः सर्वान् भारद्वाजो महारथः ॥ १६ ॥  
अभ्यवर्तत वेगेन मर्तव्यमिति निश्चितः।
</details>

<details><summary>मूलम्</summary>

तान् समापततः सर्वान् भारद्वाजो महारथः ॥ १६ ॥  
अभ्यवर्तत वेगेन मर्तव्यमिति निश्चितः।
</details>

<details><summary>अनुवाद (हिन्दी)</summary>

महारथी द्रोणाचार्यने मरनेका निश्चय करके उन समस्त आक्रमणकारियोंका बड़े वेगसे सामना किया॥
</details>

<details open><summary>विश्वास-प्रस्तुतिः</summary>

प्रयाते सत्यसंधे तु समकम्पत मेदिनी ॥ १७ ॥  
ववुर्वाताः सनिर्घातास्त्रासयाना वरूथिनीम् ।
</details>

<details><summary>मूलम्</summary>

प्रयाते सत्यसंधे तु समकम्पत मेदिनी ॥ १७ ॥  
ववुर्वाताः सनिर्घातास्त्रासयाना वरूथिनीम् ।
</details>

<details><summary>अनुवाद (हिन्दी)</summary>

सत्यप्रतिज्ञ द्रोणाचार्यके आगे बढ़ते ही पृथ्वी काँपने लगी और वज्रपातकी आवाजके साथ ही प्रचण्ड आँधी चलने लगी, जो सारी सेनाको डरा रही थी॥
</details>

<details open><summary>विश्वास-प्रस्तुतिः</summary>

पपात महती चोल्का आदित्यान्निश्चरन्त्युत ॥ १८ ॥  
दीपयन्ती उभे सेने शंसन्तीव महद् भयम्।
</details>

<details><summary>मूलम्</summary>

पपात महती चोल्का आदित्यान्निश्चरन्त्युत ॥ १८ ॥  
दीपयन्ती उभे सेने शंसन्तीव महद् भयम्।
</details>

<details><summary>अनुवाद (हिन्दी)</summary>

सूर्यमण्डलसे बड़ी भारी उल्का निकलकर दोनों सेनाओंको प्रकाशित करती और महान् भयकी सूचना-सी देती हुई पृथ्वीपर गिर पड़ी॥१८॥
</details>

<details open><summary>विश्वास-प्रस्तुतिः</summary>

जज्वलुश्चैव शस्त्राणि भारद्वाजस्य मारिष ॥ १९ ॥  
रथाः स्वनन्ति चात्यर्थं हयाश्चाश्रूण्यवासृजन्।
</details>

<details><summary>मूलम्</summary>

जज्वलुश्चैव शस्त्राणि भारद्वाजस्य मारिष ॥ १९ ॥  
रथाः स्वनन्ति चात्यर्थं हयाश्चाश्रूण्यवासृजन्।
</details>

<details><summary>अनुवाद (हिन्दी)</summary>

माननीय नरेश! द्रोणाचार्यके शस्त्र चलने लगे, रथसे बड़े जोरकी आवाज उठने लगी और घोड़े आँसू बहाने लगे॥१९॥
</details>

<details open><summary>विश्वास-प्रस्तुतिः</summary>

हतौजा इव चाप्यासीद् भारद्वाजो महारथः ॥ २० ॥  
प्रास्फुरन्नयनं चास्य वामं बाहुस्तथैव च।
</details>

<details><summary>मूलम्</summary>

हतौजा इव चाप्यासीद् भारद्वाजो महारथः ॥ २० ॥  
प्रास्फुरन्नयनं चास्य वामं बाहुस्तथैव च।
</details>

<details><summary>अनुवाद (हिन्दी)</summary>

महारथी द्रोणाचार्य उस समय तेजोहीन-से हो रहे थे। उनकी बायीं आँख और बायीं भुजा फड़क रही थी॥
</details>

<details open><summary>विश्वास-प्रस्तुतिः</summary>

विमनाश्चाभवद् युद्धे दृष्ट्‌वा पार्षतमग्रतः ॥ २१ ॥  
ऋषीणां ब्रह्मवादानां स्वर्गस्य गमनं प्रति।  
सुयुद्धेन ततः प्राणानुत्स्रष्टुमुपचक्रमे ॥ २२ ॥
</details>

<details><summary>मूलम्</summary>

विमनाश्चाभवद् युद्धे दृष्ट्‌वा पार्षतमग्रतः ॥ २१ ॥  
ऋषीणां ब्रह्मवादानां स्वर्गस्य गमनं प्रति।  
सुयुद्धेन ततः प्राणानुत्स्रष्टुमुपचक्रमे ॥ २२ ॥
</details>

<details><summary>अनुवाद (हिन्दी)</summary>

वे युद्धमें अपने सामने धृष्टद्युम्नको देखकर मन-ही-मन उदास हो गये। साथ ही ब्रह्मवादी महर्षियोंके ब्रह्मलोकमें चलनेके सम्बन्धमें कहे हुए वचनोंका स्मरण करके उन्होंने उत्तम युद्धके द्वारा अपने प्राणोंको त्याग देनेका विचार किया॥२१-२२॥
</details>

<details open><summary>विश्वास-प्रस्तुतिः</summary>

ततश्चतुर्दिशं सैन्यैर्द्रुपदस्याभिसंवृतः ।  
निर्दहन् क्षत्रियव्रातान् द्रोणः पर्यचरद् रणे ॥ २३ ॥
</details>

<details><summary>मूलम्</summary>

ततश्चतुर्दिशं सैन्यैर्द्रुपदस्याभिसंवृतः ।  
निर्दहन् क्षत्रियव्रातान् द्रोणः पर्यचरद् रणे ॥ २३ ॥
</details>

<details><summary>अनुवाद (हिन्दी)</summary>

तदनन्तर द्रुपदकी सेनाओंद्वारा चारों ओरसे घिरे हुए द्रोणाचार्य क्षत्रियसमूहोंको दग्ध करते हुए रणभूमिमें विचरने लगे॥२३॥
</details>

<details open><summary>विश्वास-प्रस्तुतिः</summary>

हत्वा विंशतिसाहस्रान् क्षत्रियानरिमर्दनः ।  
दशायुतानि करिणामवधीद् विशिखैः शितैः ॥ २४ ॥
</details>

<details><summary>मूलम्</summary>

हत्वा विंशतिसाहस्रान् क्षत्रियानरिमर्दनः ।  
दशायुतानि करिणामवधीद् विशिखैः शितैः ॥ २४ ॥
</details>

<details><summary>अनुवाद (हिन्दी)</summary>

शत्रुमर्दन द्रोणने वहाँ बीस हजार क्षत्रियोंका संहार करके अपने तीखे बाणोंद्वारा एक लाख हाथियोंका वध कर डाला॥२४॥
</details>

<details open><summary>विश्वास-प्रस्तुतिः</summary>

सोऽतिष्ठदाहवे यत्तो विधूमोऽग्निरिव ज्वलन्।  
क्षत्रियाणामभावाय ब्राह्ममस्त्रं समास्थितः ॥ २५ ॥
</details>

<details><summary>मूलम्</summary>

सोऽतिष्ठदाहवे यत्तो विधूमोऽग्निरिव ज्वलन्।  
क्षत्रियाणामभावाय ब्राह्ममस्त्रं समास्थितः ॥ २५ ॥
</details>

<details><summary>अनुवाद (हिन्दी)</summary>

फिर वे क्षत्रियोंका विनाश करनेके लिये ब्रह्मास्त्रका सहारा ले बड़ी सावधानीके साथ युद्धभूमिमें खड़े हो गये और धूमरहित प्रज्वलित अग्निके समान प्रकाशित होने लगे॥२५॥
</details>

<details open><summary>विश्वास-प्रस्तुतिः</summary>

पाञ्चाल्यं विरथं भीमो हतसर्वायुधं बली।  
सुविषण्णं महात्मानं त्वरमाणः समभ्ययात् ॥ २६ ॥  
ततः स्वरथमारोप्य पाञ्चाल्यमरिमर्दनः ।  
अब्रवीदभिसम्प्रेक्ष्य द्रोणमस्यन्तमन्तिकात् ॥ २७ ॥
</details>

<details><summary>मूलम्</summary>

पाञ्चाल्यं विरथं भीमो हतसर्वायुधं बली।  
सुविषण्णं महात्मानं त्वरमाणः समभ्ययात् ॥ २६ ॥  
ततः स्वरथमारोप्य पाञ्चाल्यमरिमर्दनः ।  
अब्रवीदभिसम्प्रेक्ष्य द्रोणमस्यन्तमन्तिकात् ॥ २७ ॥
</details>

<details><summary>अनुवाद (हिन्दी)</summary>

पांचालराजकुमार धृष्टद्युम्न रथहीन हो गये थे। उनके सारे अस्त्र-शस्त्र नष्ट हो चुके थे और वे भारी विषादमें डूब गये थे। उस अवस्थामें शत्रुमर्दन बलवान् भीमसेन उन महामनस्वी पांचालवीरके पास तुरंत आ पहुँचे और उन्हें अपने रथपर बिठाकर द्रोणाचार्यको निकटसे बाण चलाते देख इस प्रकार बोले—॥२६-२७॥
</details>

<details open><summary>विश्वास-प्रस्तुतिः</summary>

न त्वदन्य इहाचार्यं योद्‌धुमुत्सहते पुमान्।  
त्वरस्व प्राग् वधायैव त्वयि भारः समाहितः ॥ २८ ॥
</details>

<details><summary>मूलम्</summary>

न त्वदन्य इहाचार्यं योद्‌धुमुत्सहते पुमान्।  
त्वरस्व प्राग् वधायैव त्वयि भारः समाहितः ॥ २८ ॥
</details>

<details><summary>अनुवाद (हिन्दी)</summary>

‘धृष्टद्युम्न! यहाँ तुम्हारे सिवा दूसरा कोई ऐसा पुरुष नहीं है, जो आचार्यके साथ जूझनेका साहस कर सके। अतः तुम पहले उनके वधके लिये ही शीघ्रतापूर्वक प्रयत्न करो। तुमपर ही इसका सारा भार रखा गया है’॥
</details>

<details open><summary>विश्वास-प्रस्तुतिः</summary>

स तथोक्तो महाबाहुः सर्वभारसहं धनुः।  
अभिपत्याददे क्षिप्रमायुधप्रवरं दृढम् ॥ २९ ॥
</details>

<details><summary>मूलम्</summary>

स तथोक्तो महाबाहुः सर्वभारसहं धनुः।  
अभिपत्याददे क्षिप्रमायुधप्रवरं दृढम् ॥ २९ ॥
</details>

<details><summary>अनुवाद (हिन्दी)</summary>

भीमसेनके ऐसा कहनेपर महाबाहु धृष्टद्युम्नने उछलकर शीघ्रतापूर्वक सारा भार सहन करनेमें समर्थ सुदृढ़ एवं श्रेष्ठ आयुध धनुषको उठा लिया॥२९॥
</details>

<details open><summary>विश्वास-प्रस्तुतिः</summary>

संरब्धश्च शरानस्यन् द्रोणं दुर्वारणं रणे।  
विवारयिषुराचार्यं शरवर्षैरवाकिरत् ॥ ३० ॥
</details>

<details><summary>मूलम्</summary>

संरब्धश्च शरानस्यन् द्रोणं दुर्वारणं रणे।  
विवारयिषुराचार्यं शरवर्षैरवाकिरत् ॥ ३० ॥
</details>

<details><summary>अनुवाद (हिन्दी)</summary>

फिर क्रोधमें भरकर बाण चलाते हुए उन्होंने रणभूमिमें कठिनतासे रोके जानेवाले द्रोणाचार्यको रोक देनेकी इच्छासे उन्हें बाणोंकी वर्षाद्वारा ढक दिया॥३०॥
</details>

<details open><summary>विश्वास-प्रस्तुतिः</summary>

तौ न्यवारयतां श्रेष्ठौ संरब्धौ रणशोभिनौ।  
उदीरयेतां ब्रह्माणि दिव्यान्यस्त्राण्यनेकशः ॥ ३१ ॥
</details>

<details><summary>मूलम्</summary>

तौ न्यवारयतां श्रेष्ठौ संरब्धौ रणशोभिनौ।  
उदीरयेतां ब्रह्माणि दिव्यान्यस्त्राण्यनेकशः ॥ ३१ ॥
</details>

<details><summary>अनुवाद (हिन्दी)</summary>

संग्रामभूमिमें शोभा पानेवाले वे दोनों श्रेष्ठ वीर कुपित हो नाना प्रकारके दिव्यास्त्र एवं ब्रह्मास्त्र प्रकट करते हुए एक-दूसरेको आगे बढ़नेसे रोकने लगे॥३१॥
</details>

<details open><summary>विश्वास-प्रस्तुतिः</summary>

स महास्त्रैर्महाराज द्रोणमाच्छादयद् रणे।  
निहत्य सर्वाण्यस्त्राणि भारद्वाजस्य पार्षतः ॥ ३२ ॥
</details>

<details><summary>मूलम्</summary>

स महास्त्रैर्महाराज द्रोणमाच्छादयद् रणे।  
निहत्य सर्वाण्यस्त्राणि भारद्वाजस्य पार्षतः ॥ ३२ ॥
</details>

<details><summary>अनुवाद (हिन्दी)</summary>

महाराज! धृष्टद्युम्नने रणभूमिमें द्रोणाचार्यके सभी अस्त्रोंको नष्ट करके उन्हें अपने महान् अस्त्रोंद्वारा आच्छादित कर दिया॥३२॥
</details>

<details open><summary>विश्वास-प्रस्तुतिः</summary>

सवसातीञ्शिबींश्चैव बाह्लीकान् कौरवानपि ।  
रक्षिष्यमाणान् संग्रामे द्रोणं व्यधमदच्युतः ॥ ३३ ॥
</details>

<details><summary>मूलम्</summary>

सवसातीञ्शिबींश्चैव बाह्लीकान् कौरवानपि ।  
रक्षिष्यमाणान् संग्रामे द्रोणं व्यधमदच्युतः ॥ ३३ ॥
</details>

<details><summary>अनुवाद (हिन्दी)</summary>

कभी विचलित न होनेवाले पांचालवीरने संग्राममें द्रोणाचार्यकी रक्षा करनेवाले बसाति, शिबि, बाह्लीक और कौरवयोद्धाओंका भी संहार कर डाला॥३३॥
</details>

<details open><summary>विश्वास-प्रस्तुतिः</summary>

धृष्टद्युम्नस्तथा राजन् गभस्तिभिरिवांशुमान् ।  
बभौ प्रच्छादयन्नाशाः शरजालैः समन्ततः ॥ ३४ ॥
</details>

<details><summary>मूलम्</summary>

धृष्टद्युम्नस्तथा राजन् गभस्तिभिरिवांशुमान् ।  
बभौ प्रच्छादयन्नाशाः शरजालैः समन्ततः ॥ ३४ ॥
</details>

<details><summary>अनुवाद (हिन्दी)</summary>

राजन्! अपने बाणोंके समूहसे सम्पूर्ण दिशाओंको सब ओरसे आच्छादित करते हुए धृष्टद्युम्न किरणोंद्वारा अंशुमाली सूर्यके समान प्रकाशित हो रहे थे॥३४॥
</details>

<details open><summary>विश्वास-प्रस्तुतिः</summary>

तस्य द्रोणो धनुश्छित्त्वा विद्‌ध्वा चैनं शिलीमुखैः।  
मर्माण्यभ्यहनद् भूयः स व्यथां परमामगात् ॥ ३५ ॥
</details>

<details><summary>मूलम्</summary>

तस्य द्रोणो धनुश्छित्त्वा विद्‌ध्वा चैनं शिलीमुखैः।  
मर्माण्यभ्यहनद् भूयः स व्यथां परमामगात् ॥ ३५ ॥
</details>

<details><summary>अनुवाद (हिन्दी)</summary>

तदनन्तर द्रोणाचार्यने धृष्टद्युम्नका धनुष काटकर उन्हें बाणोंद्वारा घायल कर दिया और पुनः उनके मर्मस्थानोंको गहरी चोट पहुँचायी; इससे उन्हें बड़ी व्यथा हुई॥३५॥
</details>

<details open><summary>विश्वास-प्रस्तुतिः</summary>

ततो भीमो दृढक्रोधो द्रोणस्याश्लिष्य तं रथम्।  
शनकैरिव राजेन्द्र द्रोणं वचनमब्रवीत् ॥ ३६ ॥
</details>

<details><summary>मूलम्</summary>

ततो भीमो दृढक्रोधो द्रोणस्याश्लिष्य तं रथम्।  
शनकैरिव राजेन्द्र द्रोणं वचनमब्रवीत् ॥ ३६ ॥
</details>

<details><summary>अनुवाद (हिन्दी)</summary>

राजेन्द्र! तब अपने क्रोधको दृढ़तापूर्वक बनाये रखनेवाले भीमसेन द्रोणाचार्यके उस रथसे सटकर उनसे धीरे-धीरे इस प्रकार बोले—॥३६॥
</details>

<details open><summary>विश्वास-प्रस्तुतिः</summary>

यदि नाम न युध्येरन् शिक्षिता ब्रह्मबन्धवः।  
स्वकर्मभिरसंतुष्टा न स्म क्षत्रं क्षयं व्रजेत् ॥ ३७ ॥
</details>

<details><summary>मूलम्</summary>

यदि नाम न युध्येरन् शिक्षिता ब्रह्मबन्धवः।  
स्वकर्मभिरसंतुष्टा न स्म क्षत्रं क्षयं व्रजेत् ॥ ३७ ॥
</details>

<details><summary>अनुवाद (हिन्दी)</summary>

‘यदि शिक्षित ब्राह्मण अपने कर्मोंसे असंतुष्ट हो परधर्मका आश्रय ले युद्ध न करते तो क्षत्रियोंका यह संहार न होता॥३७॥
</details>

<details open><summary>विश्वास-प्रस्तुतिः</summary>

अहिंसां सर्वभूतेषु धर्मं ज्यायस्तरं विदुः।  
तस्य च ब्राह्मणो मूलं भवांश्च ब्रह्मवित्तमः ॥ ३८ ॥
</details>

<details><summary>मूलम्</summary>

अहिंसां सर्वभूतेषु धर्मं ज्यायस्तरं विदुः।  
तस्य च ब्राह्मणो मूलं भवांश्च ब्रह्मवित्तमः ॥ ३८ ॥
</details>

<details><summary>अनुवाद (हिन्दी)</summary>

‘प्राणियोंकी हिंसा न करनेको ही सबसे श्रेष्ठ धर्म माना गया है। उसकी जड़ है ब्राह्मण और आप तो उन ब्राह्मणोंमें भी सबसे उत्तम ब्रह्मवेत्ता हैं॥३८॥
</details>

<details open><summary>विश्वास-प्रस्तुतिः</summary>

श्वपाकवन्म्लेच्छगणान् हत्वा चान्यान्‌ पृथग्विधान्।  
अज्ञानान्मूढवद् ब्रह्मन् पुत्रदारधनेप्सया ॥ ३९ ॥
</details>

<details><summary>मूलम्</summary>

श्वपाकवन्म्लेच्छगणान् हत्वा चान्यान्‌ पृथग्विधान्।  
अज्ञानान्मूढवद् ब्रह्मन् पुत्रदारधनेप्सया ॥ ३९ ॥
</details>

<details><summary>अनुवाद (हिन्दी)</summary>

‘ब्रह्मन्! ब्रह्मवेत्ता होकर भी आपने स्त्री, धन और पुत्रकी लिप्सासे मूर्ख चाण्डालोंके समान कितने ही म्लेच्छों तथा अन्य नाना प्रकारके क्षत्रियसमूहोंका संहार कर डाला है॥३९॥
</details>

<details open><summary>विश्वास-प्रस्तुतिः</summary>

एकस्यार्थे बहून् हत्वा पुत्रस्याधर्मविद्यया।  
स्वकर्मस्थान् विकर्मस्थो न व्यपत्रपसे कथम् ॥ ४० ॥
</details>

<details><summary>मूलम्</summary>

एकस्यार्थे बहून् हत्वा पुत्रस्याधर्मविद्यया।  
स्वकर्मस्थान् विकर्मस्थो न व्यपत्रपसे कथम् ॥ ४० ॥
</details>

<details><summary>अनुवाद (हिन्दी)</summary>

‘आप अपने एक पुत्रकी जीविकाके लिये विपरीत कर्मका आश्रय ले इस पाप-विद्याके द्वारा स्वधर्मपरायण बहुसंख्यक क्षत्रियोंका वध करके लज्जित कैसे नहीं हो रहे हैं?॥४०॥
</details>

<details open><summary>विश्वास-प्रस्तुतिः</summary>

यस्यार्थे शस्त्रमादाय यमपेक्ष्य च जीवसि।  
स चाद्य पतितः शेते पृष्ठे नावेदितस्तव ॥ ४१ ॥  
धर्मराजस्य तद् वाक्यं नाभिशङ्कितुमर्हसि।
</details>

<details><summary>मूलम्</summary>

यस्यार्थे शस्त्रमादाय यमपेक्ष्य च जीवसि।  
स चाद्य पतितः शेते पृष्ठे नावेदितस्तव ॥ ४१ ॥  
धर्मराजस्य तद् वाक्यं नाभिशङ्कितुमर्हसि।
</details>

<details><summary>अनुवाद (हिन्दी)</summary>

‘जिसके लिये आपने शस्त्र उठाया, जिसके जीवनकी अभिलाषा रखकर आप जी रहे हैं, वह तो आज पीछे समरभूमिमें गिरकर चिरनिद्रामें सो रहा है और आपको इसकी सूचनातक नहीं दी गयी। धर्मराज युधिष्ठिरके उस कथनपर तो आपको संदेह या अविश्वास नहीं करना चाहिये’॥४१॥
</details>

<details open><summary>विश्वास-प्रस्तुतिः</summary>

एवमुक्तस्ततो द्रोणो भीमेनोत्सृज्य तद् धनुः ॥ ४२ ॥  
सर्वाण्यस्त्राणि धर्मात्मा हातुकामोऽभ्यभाषत ।
</details>

<details><summary>मूलम्</summary>

एवमुक्तस्ततो द्रोणो भीमेनोत्सृज्य तद् धनुः ॥ ४२ ॥  
सर्वाण्यस्त्राणि धर्मात्मा हातुकामोऽभ्यभाषत ।
</details>

<details><summary>अनुवाद (हिन्दी)</summary>

भीमसेनके ऐसा कहनेपर धर्मात्मा द्रोणाचार्य वह धनुष फेंककर अन्य सब अस्त्र-शस्त्रोंको भी त्याग देनेकी इच्छासे इस प्रकार बोले—॥४२॥
</details>

<details open><summary>विश्वास-प्रस्तुतिः</summary>

कर्ण कर्ण महेष्वास कृप दुर्योधनेति च ॥ ४३ ॥  
संग्रामे क्रियतां यत्नो ब्रवीम्येष पुनः पुनः।  
पाण्डवेभ्यः शिवं वोऽस्तु शस्त्रमभ्युत्सृजाम्यहम् ॥ ४४ ॥
</details>

<details><summary>मूलम्</summary>

कर्ण कर्ण महेष्वास कृप दुर्योधनेति च ॥ ४३ ॥  
संग्रामे क्रियतां यत्नो ब्रवीम्येष पुनः पुनः।  
पाण्डवेभ्यः शिवं वोऽस्तु शस्त्रमभ्युत्सृजाम्यहम् ॥ ४४ ॥
</details>

<details><summary>अनुवाद (हिन्दी)</summary>

‘कर्ण! कर्ण! महाधनुर्धर कृपाचार्य! और दुर्योधन! अब तुमलोग स्वयं ही युद्धमें विजय पानेके लिये प्रयत्न करो, यही मैं तुमसे बारंबार कहता हूँ। पाण्डवोंसे तुम-लोगोंका कल्याण हो। अब मैं अस्त्र-शस्त्रोंका त्याग कर रहा हूँ’॥४३-४४॥
</details>

<details open><summary>विश्वास-प्रस्तुतिः</summary>

इति तत्र महाराज प्राक्रोशद् द्रौणिमेव च।  
उत्सृज्य च रणे शस्त्रं रथोपस्थे निविश्य च ॥ ४५ ॥  
अभयं सर्वभूतानां प्रददौ योगमीयिवान्।
</details>

<details><summary>मूलम्</summary>

इति तत्र महाराज प्राक्रोशद् द्रौणिमेव च।  
उत्सृज्य च रणे शस्त्रं रथोपस्थे निविश्य च ॥ ४५ ॥  
अभयं सर्वभूतानां प्रददौ योगमीयिवान्।
</details>

<details><summary>अनुवाद (हिन्दी)</summary>

महाराज! यह कहकर उन्होंने वहाँ अश्वत्थामाका नाम ले-लेकर पुकारा। फिर सारे अस्त्र-शस्त्रोंको रणभूमिमें फेंककर वे रथके पिछले भागमें जा बैठे। फिर उन्होंने सम्पूर्ण भूतोंको अभयदान दे दिया और समाधि लगा ली॥४५॥
</details>

<details open><summary>विश्वास-प्रस्तुतिः</summary>

तस्य तच्छिद्रमाज्ञाय धृष्टद्युम्नः प्रतापवान् ॥ ४६ ॥  
सशरं तद् धनुर्घोरं संन्यस्याथ रथे ततः।  
खड्‌गी रथादवप्लुत्य सहसा द्रोणमभ्ययात् ॥ ४७ ॥
</details>

<details><summary>मूलम्</summary>

तस्य तच्छिद्रमाज्ञाय धृष्टद्युम्नः प्रतापवान् ॥ ४६ ॥  
सशरं तद् धनुर्घोरं संन्यस्याथ रथे ततः।  
खड्‌गी रथादवप्लुत्य सहसा द्रोणमभ्ययात् ॥ ४७ ॥
</details>

<details><summary>अनुवाद (हिन्दी)</summary>

उनपर प्रहार करनेका वह अच्छा अवसर हाथ लगा जान प्रतापी धृष्टद्युम्न बाणसहित अपने भयंकर धनुषको रथपर ही रखकर तलवार हाथमें ले उस रथसे उछलकर सहसा द्रोणाचार्यके पास जा पहुँचा॥४६-४७॥
</details>

<details open><summary>विश्वास-प्रस्तुतिः</summary>

हाहाकृतानि भूतानि मानुषाणीतराणि च।  
द्रोणं तथागतं दृष्ट्‌वा धृष्टद्युम्नवशं गतम् ॥ ४८ ॥
</details>

<details><summary>मूलम्</summary>

हाहाकृतानि भूतानि मानुषाणीतराणि च।  
द्रोणं तथागतं दृष्ट्‌वा धृष्टद्युम्नवशं गतम् ॥ ४८ ॥
</details>

<details><summary>अनुवाद (हिन्दी)</summary>

उस अवस्थामें द्रोणाचार्यको धृष्टद्युम्नके अधीन हुआ देख मनुष्य तथा अन्य प्राणी भी हाहाकार कर उठे॥
</details>

<details open><summary>विश्वास-प्रस्तुतिः</summary>

हाहाकारं भृशं चक्रुरहो धिगिति चाब्रुवन्।  
द्रोणोऽपि शस्त्राण्युत्सृज्य परमं सांख्यमास्थितः ॥ ४९ ॥
</details>

<details><summary>मूलम्</summary>

हाहाकारं भृशं चक्रुरहो धिगिति चाब्रुवन्।  
द्रोणोऽपि शस्त्राण्युत्सृज्य परमं सांख्यमास्थितः ॥ ४९ ॥
</details>

<details><summary>अनुवाद (हिन्दी)</summary>

वहाँ सबने भारी हाहाकार मचाया और सभी कहने लगे, ‘अहो! धिक्कार है, धिक्कार है’। इधर आचार्य द्रोण भी शस्त्रोंका परित्याग करके परम ज्ञानस्वरूपमें स्थित हो गये॥४९॥
</details>

<details open><summary>विश्वास-प्रस्तुतिः</summary>

तथोक्त्वा योगमास्थाय ज्योतिर्भूतो महातपाः।  
पुराणं पुरुषं विष्णुं जगाम मनसा परम् ॥ ५० ॥
</details>

<details><summary>मूलम्</summary>

तथोक्त्वा योगमास्थाय ज्योतिर्भूतो महातपाः।  
पुराणं पुरुषं विष्णुं जगाम मनसा परम् ॥ ५० ॥
</details>

<details><summary>अनुवाद (हिन्दी)</summary>

वे महातपस्वी द्रोण पूर्वोक्त बात कहकर योगका आश्रय ले ज्योतिःस्वरूप परब्रह्मसे अभिन्नताका अनुभव करते हुए मन-ही-मन सर्वोत्कृष्ट पुराणपुरुष भगवान् विष्णुका ध्यान करने लगे॥५०॥
</details>

<details open><summary>विश्वास-प्रस्तुतिः</summary>

मुखं किंचित् समुन्नाम्य विष्टभ्य उरमग्रतः।  
निमीलिताक्षः सत्त्वस्थो निक्षिप्य हृदि धारणाम् ॥ ५१ ॥  
ओमित्येकाक्षरं ब्रह्म ज्योतिर्भूतो महातपाः।  
स्मरित्वा देवदेवेशमक्षरं परमं प्रभुम् ॥ ५२ ॥  
दिवमाक्रामदाचार्यः साक्षात् सद्भिर्दुराक्रमाम् ।
</details>

<details><summary>मूलम्</summary>

मुखं किंचित् समुन्नाम्य विष्टभ्य उरमग्रतः।  
निमीलिताक्षः सत्त्वस्थो निक्षिप्य हृदि धारणाम् ॥ ५१ ॥  
ओमित्येकाक्षरं ब्रह्म ज्योतिर्भूतो महातपाः।  
स्मरित्वा देवदेवेशमक्षरं परमं प्रभुम् ॥ ५२ ॥  
दिवमाक्रामदाचार्यः साक्षात् सद्भिर्दुराक्रमाम् ।
</details>

<details><summary>अनुवाद (हिन्दी)</summary>

उन्होंने मुँहको कुछ ऊपर उठाकर छातीको आगेकी ओर स्थिर किया। फिर विशुद्ध सत्त्वमें स्थित हो नेत्र बंद करके हृदयमें धारणाको दृढ़तापूर्वक धारण किया। साथ ही ‘ओम्’ इस एकाक्षर ब्रह्मका जप करते हुए वे महातपस्वी आचार्य द्रोण प्रणवके अर्थभूत देवदेवेश्वर अविनाशी परम प्रभु परमात्माका चिन्तन करते-करते ज्योतिःस्वरूप हो साक्षात् उस ब्रह्मलोकको चले गये, जहाँ पहुँचना बड़े-बड़े संतोंके लिये भी दुर्लभ है॥५१-५२॥
</details>

<details open><summary>विश्वास-प्रस्तुतिः</summary>

द्वौ सूर्याविति नो बुद्धिरासीत् तस्मिंस्तथागते ॥ ५३ ॥
</details>

<details><summary>मूलम्</summary>

द्वौ सूर्याविति नो बुद्धिरासीत् तस्मिंस्तथागते ॥ ५३ ॥
</details>

<details><summary>अनुवाद (हिन्दी)</summary>

आचार्य द्रोणके उस प्रकार उत्क्रमण करनेपर हमें ऐसा भान होने लगा, मानो आकाशमें दो सूर्य उदित हो गये हों॥५३॥
</details>

<details open><summary>विश्वास-प्रस्तुतिः</summary>

एकाग्रमिव चासीच्च ज्योतिर्भिः पूरितं नभः।  
समपद्यत चार्काभे भारद्वाजदिवाकरे ॥ ५४ ॥
</details>

<details><summary>मूलम्</summary>

एकाग्रमिव चासीच्च ज्योतिर्भिः पूरितं नभः।  
समपद्यत चार्काभे भारद्वाजदिवाकरे ॥ ५४ ॥
</details>

<details><summary>अनुवाद (हिन्दी)</summary>

सूर्यके समान तेजस्वी द्रोणाचार्यरूपी दिवाकरके उदित होनेपर सारा आकाश तेजसे परिपूर्ण हो उस ज्योतिके साथ एकाग्र-सा हो रहा था॥५४॥
</details>

<details open><summary>विश्वास-प्रस्तुतिः</summary>

निमेषमात्रेण च तज्ज्योतिरन्तरधीयत ।  
आसीत्‌ किलकिलाशब्दः प्रहृष्टानां दिवौकसाम् ॥ ५५ ॥  
ब्रह्मलोकगते द्रोणे धृष्टद्युम्ने च मोहिते।
</details>

<details><summary>मूलम्</summary>

निमेषमात्रेण च तज्ज्योतिरन्तरधीयत ।  
आसीत्‌ किलकिलाशब्दः प्रहृष्टानां दिवौकसाम् ॥ ५५ ॥  
ब्रह्मलोकगते द्रोणे धृष्टद्युम्ने च मोहिते।
</details>

<details><summary>अनुवाद (हिन्दी)</summary>

पलक मारते-मारते वह ज्योति आकाशमें जाकर अदृश्य हो गयी। द्रोणाचार्यके ब्रह्मलोक चले जाने और धृष्टद्युम्नके अपमानसे मोहित हो जानेपर हर्षोल्लाससे भरे हुए देवताओंका कोलाहल सुनायी देने लगा॥५५॥
</details>

<details open><summary>विश्वास-प्रस्तुतिः</summary>

वयमेव तदाद्राक्ष्म पञ्च मानुषयोनयः ॥ ५६ ॥  
योगयुक्तं महात्मानं गच्छन्तं परमां गतिम्।  
अहं धनंजयः पार्थो कृपः शारद्वतस्तथा ॥ ५७ ॥  
वासुदेवश्च वार्ष्णेयो धर्मपुत्रश्च पाण्डवः।
</details>

<details><summary>मूलम्</summary>

वयमेव तदाद्राक्ष्म पञ्च मानुषयोनयः ॥ ५६ ॥  
योगयुक्तं महात्मानं गच्छन्तं परमां गतिम्।  
अहं धनंजयः पार्थो कृपः शारद्वतस्तथा ॥ ५७ ॥  
वासुदेवश्च वार्ष्णेयो धर्मपुत्रश्च पाण्डवः।
</details>

<details><summary>अनुवाद (हिन्दी)</summary>

उस समय मैं, कुन्तीपुत्र अर्जुन, शरद्वान्‌के पुत्र कृपाचार्य, वृष्णिवंशी भगवान् श्रीकृष्ण तथा धर्मपुत्र पाण्डुनन्दन युधिष्ठिर—इन पाँच मनुष्योंने ही योगयुक्त महात्मा द्रोणको परम धामकी ओर जाते देखा था॥
</details>

<details open><summary>विश्वास-प्रस्तुतिः</summary>

अन्ये तु सर्वे नापश्यन् भारद्वाजस्य धीमतः ॥ ५८ ॥  
महिमानं महाराज योगयुक्तस्य गच्छतः।
</details>

<details><summary>मूलम्</summary>

अन्ये तु सर्वे नापश्यन् भारद्वाजस्य धीमतः ॥ ५८ ॥  
महिमानं महाराज योगयुक्तस्य गच्छतः।
</details>

<details><summary>अनुवाद (हिन्दी)</summary>

महाराज! अन्य सब लोगोंने योगयुक्त हो ऊर्ध्वगतिको जाते हुए बुद्धिमान् द्रोणाचार्यकी महिमाका साक्षात्कार नहीं किया॥५८॥
</details>

<details open><summary>विश्वास-प्रस्तुतिः</summary>

ब्रह्मलोकं महद् दिव्यं देवगुह्यं हि तत् परम् ॥ ५९ ॥  
गतिं परमिकां प्राप्तमजानन्तो नृयोनयः।  
नापश्यन् गच्छमानं हि तं सार्धमृषिपुङ्गवैः ॥ ६० ॥  
आचार्यं योगमास्थाय ब्रह्मलोकमरिंदमम् ।
</details>

<details><summary>मूलम्</summary>

ब्रह्मलोकं महद् दिव्यं देवगुह्यं हि तत् परम् ॥ ५९ ॥  
गतिं परमिकां प्राप्तमजानन्तो नृयोनयः।  
नापश्यन् गच्छमानं हि तं सार्धमृषिपुङ्गवैः ॥ ६० ॥  
आचार्यं योगमास्थाय ब्रह्मलोकमरिंदमम् ।
</details>

<details><summary>अनुवाद (हिन्दी)</summary>

ब्रह्मलोक महान्, दिव्य, देवगुह्य, उत्कृष्ट तथा परम गतिस्वरूप है। शत्रुदमन आचार्य द्रोण योगका आश्रय लेकर श्रेष्ठ महर्षियोंके साथ उसी ब्रह्मलोकको प्राप्त हुए हैं। अज्ञानी मनुष्योंने उन्हें वहाँ जाते समय नहीं देखा था॥
</details>

<details open><summary>विश्वास-प्रस्तुतिः</summary>

वितुन्नाङ्गं शरव्रातैर्न्यस्तायुधमसृक्‌क्षरम् ॥ ६१ ॥  
धिक्कृतः पार्षतस्तं तु सर्वभूतैः परामृशत्।
</details>

<details><summary>मूलम्</summary>

वितुन्नाङ्गं शरव्रातैर्न्यस्तायुधमसृक्‌क्षरम् ॥ ६१ ॥  
धिक्कृतः पार्षतस्तं तु सर्वभूतैः परामृशत्।
</details>

<details><summary>अनुवाद (हिन्दी)</summary>

उनका सारा शरीर बाणसमूहोंसे क्षत-विक्षत हो गया था। उससे रक्तकी धारा बह रही थी और वे अपना अस्त्र-शस्त्र नीचे डाल चुके थे। उस दशामें धृष्टद्युम्नने उनके शरीरका स्पर्श किया। उस समय सारे प्राणी उन्हें धिक्कार रहे थे॥६१॥
</details>

<details open><summary>विश्वास-प्रस्तुतिः</summary>

तस्य मूर्धानमालम्ब्य गतसत्त्वस्य देहिनः ॥ ६२ ॥  
किंचिदब्रुवतः कायाद् विचकर्तासिना शिरः।
</details>

<details><summary>मूलम्</summary>

तस्य मूर्धानमालम्ब्य गतसत्त्वस्य देहिनः ॥ ६२ ॥  
किंचिदब्रुवतः कायाद् विचकर्तासिना शिरः।
</details>

<details><summary>अनुवाद (हिन्दी)</summary>

देहधारी द्रोणके शरीरसे प्राण निकल गये थे, अतः वे कुछ भी बोल नहीं रहे थे। इस अवस्थामें उनके मस्तकका बाल पकड़कर धृष्टद्युम्नने तलवारसे उनके सिरको धड़से काट लिया॥६२॥
</details>

<details open><summary>विश्वास-प्रस्तुतिः</summary>

हर्षेण महता युक्तो भारद्वाजे निपातिते ॥ ६३ ॥  
सिंहनादरवं चक्रे भ्रामयन् खड्‌गमाहवे।
</details>

<details><summary>मूलम्</summary>

हर्षेण महता युक्तो भारद्वाजे निपातिते ॥ ६३ ॥  
सिंहनादरवं चक्रे भ्रामयन् खड्‌गमाहवे।
</details>

<details><summary>अनुवाद (हिन्दी)</summary>

इस प्रकार द्रोणाचार्यको मार गिरानेपर धृष्टद्युम्नको महान् हर्ष हुआ और वे रणभूमिमें तलवार घुमाते हुए जोर-जोरसे सिंहनाद करने लगे॥६३॥
</details>





<details open><summary>विश्वास-प्रस्तुतिः</summary>

आकर्णपलितः श्यामो वयसाशीतिपञ्चकः ॥ ६४ ॥  
त्वत्कृते व्यचरत् संख्ये स तु षोडशवर्षवत्।
</details>

<details><summary>मूलम्</summary>

आकर्णपलितः श्यामो वयसाशीतिपञ्चकः ॥ ६४ ॥  
त्वत्कृते व्यचरत् संख्ये स तु षोडशवर्षवत्।
</details>

<details><summary>अनुवाद (हिन्दी)</summary>

आचार्यके शरीरका रंग साँवला था। उनकी अवस्था चार सौ वर्षकी हो चुकी थी और उनके ऊपरसे लेकर कानतकके बाल सफेद हो गये थे, तो भी आपके हितके लिये वे संग्राममें सोलह वर्षकी उम्रवाले तरुणके समान विचरते थे॥६४॥
</details>

<details open><summary>विश्वास-प्रस्तुतिः</summary>

उक्तवांश्च महाबाहुः कुन्तीपुत्रो धनंजयः ॥ ६५ ॥  
जीवन्तमानयाचार्यं मा वधीर्द्रुपदात्मज ।  
न हन्तव्यो न हन्तव्य इति ते सैनिकाश्च ह॥६६॥
</details>

<details><summary>मूलम्</summary>

उक्तवांश्च महाबाहुः कुन्तीपुत्रो धनंजयः ॥ ६५ ॥  
जीवन्तमानयाचार्यं मा वधीर्द्रुपदात्मज ।  
न हन्तव्यो न हन्तव्य इति ते सैनिकाश्च ह॥६६॥
</details>

<details><summary>अनुवाद (हिन्दी)</summary>

यद्यपि उस समय महाबाहु कुन्तीकुमार अर्जुनने बहुत कहा—‘ओ द्रुपदकुमार! तुम आचार्यको जीते-जी ले आओ। उनका वध न करना।’ आपके सैनिक भी बारंबार कहते ही रह गये कि ‘न मारो, न मारो’॥६५-६६॥
</details>

<details open><summary>विश्वास-प्रस्तुतिः</summary>

उत्क्रोशन्नर्जुनश्चैव सानुक्रोशस्तमाव्रजत् ।  
क्रोशमानेऽर्जुने चैव पार्थिवेषु च सर्वशः ॥ ६७ ॥  
धृष्टद्युम्नोऽवधीद् द्रोणं रथतल्पे नरर्षभम्।
</details>

<details><summary>मूलम्</summary>

उत्क्रोशन्नर्जुनश्चैव सानुक्रोशस्तमाव्रजत् ।  
क्रोशमानेऽर्जुने चैव पार्थिवेषु च सर्वशः ॥ ६७ ॥  
धृष्टद्युम्नोऽवधीद् द्रोणं रथतल्पे नरर्षभम्।
</details>

<details><summary>अनुवाद (हिन्दी)</summary>

अर्जुन तो दयावश चिल्लाते हुए धृष्टद्युम्नके पास आने लगे। परंतु उनके तथा अन्य सब राजाओंके पुकारते रहनेपर भी धृष्टद्युम्नने रथकी बैठकमें नरश्रेष्ठ द्रोणका वध कर ही डाला॥६७॥
</details>

<details open><summary>विश्वास-प्रस्तुतिः</summary>

शोणितेन परिक्लिन्नो रथाद् भूमिमथापतत् ॥ ६८ ॥  
लोहिताङ्ग इवादित्यो दुर्धर्षः समपद्यत।
</details>

<details><summary>मूलम्</summary>

शोणितेन परिक्लिन्नो रथाद् भूमिमथापतत् ॥ ६८ ॥  
लोहिताङ्ग इवादित्यो दुर्धर्षः समपद्यत।
</details>

<details><summary>अनुवाद (हिन्दी)</summary>

दुर्धर्ष द्रोणाचार्यका शरीर खूनसे लथपथ हो रथसे पृथ्वीपर गिर पड़ा, मानो लाल अंगकान्तिवाले सूर्य डूब गये हों॥६८॥
</details>

<details open><summary>विश्वास-प्रस्तुतिः</summary>

एवं तं निहतं संख्ये ददृशे सैनिको जनः ॥ ६९ ॥  
धृष्टद्युम्नस्तु तद् राजन् भारद्वाजशिरोऽहरत्।  
तावकानां महेष्वासः प्रमुखे तत् समाक्षिपत् ॥ ७० ॥
</details>

<details><summary>मूलम्</summary>

एवं तं निहतं संख्ये ददृशे सैनिको जनः ॥ ६९ ॥  
धृष्टद्युम्नस्तु तद् राजन् भारद्वाजशिरोऽहरत्।  
तावकानां महेष्वासः प्रमुखे तत् समाक्षिपत् ॥ ७० ॥
</details>

<details><summary>अनुवाद (हिन्दी)</summary>

इस प्रकार सब सैनिकोंने द्रोणाचार्यका मारा जाना अपनी आँखोंसे देखा। राजन्! महाधनुर्धर धृष्टद्युम्नने द्रोणाचार्यका वह सिर उठा लिया और उसे आपके पुत्रोंके सामने फेंक दिया॥६९-७०॥
</details>

<details open><summary>विश्वास-प्रस्तुतिः</summary>

ते तु दृष्ट्‌वा शिरो राजन् भारद्वाजस्य तावकाः।  
पलायनकृतोत्साहा दुद्रुवुः सर्वतो दिशम् ॥ ७१ ॥
</details>

<details><summary>मूलम्</summary>

ते तु दृष्ट्‌वा शिरो राजन् भारद्वाजस्य तावकाः।  
पलायनकृतोत्साहा दुद्रुवुः सर्वतो दिशम् ॥ ७१ ॥
</details>

<details><summary>अनुवाद (हिन्दी)</summary>

महाराज! द्रोणाचार्यके उस कटे हुए सिरको देखकर आपके सारे सैनिकोंने केवल भागनेमें ही उत्साह दिखाया और वे सम्पूर्ण दिशाओंमें भाग गये॥७१॥
</details>

<details open><summary>विश्वास-प्रस्तुतिः</summary>

द्रोणस्तु दिवमास्थाय नक्षत्रपथमाविशत् ।  
अहमेव तदाद्राक्षं द्रोणस्य निधनं नृप ॥ ७२ ॥  
ऋषेः प्रसादात् कृष्णस्य सत्यवत्याः सुतस्य च।
</details>

<details><summary>मूलम्</summary>

द्रोणस्तु दिवमास्थाय नक्षत्रपथमाविशत् ।  
अहमेव तदाद्राक्षं द्रोणस्य निधनं नृप ॥ ७२ ॥  
ऋषेः प्रसादात् कृष्णस्य सत्यवत्याः सुतस्य च।
</details>

<details><summary>अनुवाद (हिन्दी)</summary>

नरेश्वर! द्रोणाचार्य आकाशमें पहुँचकर नक्षत्रोंके पथमें प्रविष्ट हो गये। उस समय सत्यवतीनन्दन महर्षि श्रीकृष्णद्वैपायनके प्रसादसे मैंने भी द्रोणाचार्यकी वह दिव्य मृत्यु प्रत्यक्ष देख ली॥७२॥
</details>

<details open><summary>विश्वास-प्रस्तुतिः</summary>

विधूमामिह संयान्तीमुल्कां प्रज्वलितामिव ॥ ७३ ॥  
अपश्याम दिवं स्तब्ध्वा गच्छन्तं तं महाद्युतिम्।
</details>

<details><summary>मूलम्</summary>

विधूमामिह संयान्तीमुल्कां प्रज्वलितामिव ॥ ७३ ॥  
अपश्याम दिवं स्तब्ध्वा गच्छन्तं तं महाद्युतिम्।
</details>

<details><summary>अनुवाद (हिन्दी)</summary>

महातेजस्वी द्रोण जब आकाशको स्तब्ध करके ऊपरको जा रहे थे, उस समय हमलोगोंने यहाँसे उन्हें एक स्थानसे दूसरे स्थानको जाती हुई धूमरहित प्रज्वलित उल्काके समान देखा था॥७३॥
</details>

<details open><summary>विश्वास-प्रस्तुतिः</summary>

हते द्रोणे निरुत्साहान्‌ कुरून् पाण्डवसृञ्जयाः ॥ ७४ ॥  
अभ्यद्रवन् महावेगास्ततः सैन्यं व्यदीर्यत।
</details>

<details><summary>मूलम्</summary>

हते द्रोणे निरुत्साहान्‌ कुरून् पाण्डवसृञ्जयाः ॥ ७४ ॥  
अभ्यद्रवन् महावेगास्ततः सैन्यं व्यदीर्यत।
</details>

<details><summary>अनुवाद (हिन्दी)</summary>

द्रोणाचार्यके मारे जानेपर कौरव-सैनिक युद्धका उत्साह खो बैठे, फिर पाण्डवों और सृंजयोंने उनपर बड़े वेगसे आक्रमण कर दिया। इससे कौरव-सेनामें भगदड़ मच गयी॥७४॥
</details>

<details open><summary>विश्वास-प्रस्तुतिः</summary>

निहता हतभूयिष्ठाः संग्रामे निशितैः शरैः ॥ ७५ ॥  
तावका निहते द्रोणे गतासव इवाभवन्।
</details>

<details><summary>मूलम्</summary>

निहता हतभूयिष्ठाः संग्रामे निशितैः शरैः ॥ ७५ ॥  
तावका निहते द्रोणे गतासव इवाभवन्।
</details>

<details><summary>अनुवाद (हिन्दी)</summary>

युद्धमें आपके बहुत योद्धा तीखे बाणोंद्वारा मारे गये थे और बहुत-से अधमरे हो रहे थे। द्रोणाचार्यके मारे जानेपर वे सभी निष्प्राण-से हो गये॥७५॥
</details>

<details open><summary>विश्वास-प्रस्तुतिः</summary>

पराजयमथावाप्य परत्र च महद् भयम् ॥ ७६ ॥  
उभयेनैव ते हीना नाविन्दन् धृतिमात्मनः।
</details>

<details><summary>मूलम्</summary>

पराजयमथावाप्य परत्र च महद् भयम् ॥ ७६ ॥  
उभयेनैव ते हीना नाविन्दन् धृतिमात्मनः।
</details>

<details><summary>अनुवाद (हिन्दी)</summary>

इस लोकमें पराजय और परलोकमें महान् भय पाकर दोनों ही लोकोंसे वंचित हो वे अपने भीतर धैर्य न धारण कर सके॥७६॥
</details>

<details open><summary>विश्वास-प्रस्तुतिः</summary>

अन्विच्छन्तः शरीरं तु भारद्वाजस्य पार्थिवाः ॥ ७७ ॥  
नान्वगच्छन् महाराज कबन्धायुतसंकुले ।
</details>

<details><summary>मूलम्</summary>

अन्विच्छन्तः शरीरं तु भारद्वाजस्य पार्थिवाः ॥ ७७ ॥  
नान्वगच्छन् महाराज कबन्धायुतसंकुले ।
</details>

<details><summary>अनुवाद (हिन्दी)</summary>

महाराज! हमारे पक्षके राजाओंने द्रोणाचार्यके शरीरको बहुत खोजा, परंतु हजारों लाशोंसे भरे हुए युद्धस्थलमें वे उसे पा न सके॥७७॥
</details>

<details open><summary>विश्वास-प्रस्तुतिः</summary>

पाण्डवास्तु जयं लब्ध्वा परत्र च महद् यशः ॥ ७८ ॥  
बाणशङ्‌खरवांश्चक्रुः सिंहनादांश्च पुष्कलान् ।
</details>

<details><summary>मूलम्</summary>

पाण्डवास्तु जयं लब्ध्वा परत्र च महद् यशः ॥ ७८ ॥  
बाणशङ्‌खरवांश्चक्रुः सिंहनादांश्च पुष्कलान् ।
</details>

<details><summary>अनुवाद (हिन्दी)</summary>

पाण्डव इस लोकमें विजय और परलोकमें महान् यश पाकर वे धनुषपर बाण रखकर उसकी टंकार करने, शंख बजाने और बारंबार सिंहनाद करने लगे॥
</details>

<details open><summary>विश्वास-प्रस्तुतिः</summary>

भीमसेनस्ततो राजन् धृष्टद्युम्नश्च पार्षतः ॥ ७९ ॥  
वरूथिन्यामनृत्येतां परिष्वज्य परस्परम् ।
</details>

<details><summary>मूलम्</summary>

भीमसेनस्ततो राजन् धृष्टद्युम्नश्च पार्षतः ॥ ७९ ॥  
वरूथिन्यामनृत्येतां परिष्वज्य परस्परम् ।
</details>

<details><summary>अनुवाद (हिन्दी)</summary>

राजन्! तदनन्तर भीमसेन और द्रुपदकुमार धृष्टद्युम्न एक-दूसरेको हृदयसे लगाकर सेनाके बीचमें हर्षके मारे नाचने लगे॥७९॥
</details>

<details open><summary>विश्वास-प्रस्तुतिः</summary>

अब्रवीच्च तदा भीमः पार्षतं शत्रुतापनम् ॥ ८० ॥  
भूयोऽहं त्वां विजयिनं परिष्वज्यामि पार्षत।  
सूतपुत्रे हते पापे धार्तराष्ट्रे च संयुगे ॥ ८१ ॥
</details>

<details><summary>मूलम्</summary>

अब्रवीच्च तदा भीमः पार्षतं शत्रुतापनम् ॥ ८० ॥  
भूयोऽहं त्वां विजयिनं परिष्वज्यामि पार्षत।  
सूतपुत्रे हते पापे धार्तराष्ट्रे च संयुगे ॥ ८१ ॥
</details>

<details><summary>अनुवाद (हिन्दी)</summary>

उस समय भीमसेनने शत्रुओंको संताप देनेवाले धृष्टद्युम्नसे कहा—‘द्रुपदनन्दन! जब सूतपुत्र कर्ण और पापी दुर्योधन मारे जायँगे, उस समय विजयी हुए तुमको मैं फिर इसी प्रकार छातीसे लगाऊँगा’॥८०-८१॥
</details>

<details open><summary>विश्वास-प्रस्तुतिः</summary>

एतावदुक्त्वा भीमस्तु हर्षेण महता युतः।  
बाहुशब्देन पृथिवीं कम्पयामास पाण्डवः ॥ ८२ ॥
</details>

<details><summary>मूलम्</summary>

एतावदुक्त्वा भीमस्तु हर्षेण महता युतः।  
बाहुशब्देन पृथिवीं कम्पयामास पाण्डवः ॥ ८२ ॥
</details>

<details><summary>अनुवाद (हिन्दी)</summary>

इतना कहकर अत्यन्त हर्षमें भरे हुए पाण्डुनन्दन भीमसेन अपनी भुजाओंपर ताल ठोककर पृथ्वीको कम्पित-सी करने लगे॥८२॥
</details>

<details open><summary>विश्वास-प्रस्तुतिः</summary>

तस्य शब्देन वित्रस्ताः प्राद्रवंस्तावका युधि।  
क्षत्रधर्मं समुत्सृज्य पलायनपरायणाः ॥ ८३ ॥
</details>

<details><summary>मूलम्</summary>

तस्य शब्देन वित्रस्ताः प्राद्रवंस्तावका युधि।  
क्षत्रधर्मं समुत्सृज्य पलायनपरायणाः ॥ ८३ ॥
</details>

<details><summary>अनुवाद (हिन्दी)</summary>

उनके उस शब्दसे भयभीत हो आपके सारे सैनिक युद्धसे भाग चले। वे क्षत्रियधर्मको छोड़कर पीठ दिखाने लग गये॥८३॥
</details>

<details open><summary>विश्वास-प्रस्तुतिः</summary>

पाण्डवास्तु जयं लब्ध्वा हृष्टा ह्यासन्‌ विशाम्पते।  
अरिक्षयं च संग्रामे तेन ते सुखमाप्नुवन् ॥ ८४ ॥
</details>

<details><summary>मूलम्</summary>

पाण्डवास्तु जयं लब्ध्वा हृष्टा ह्यासन्‌ विशाम्पते।  
अरिक्षयं च संग्रामे तेन ते सुखमाप्नुवन् ॥ ८४ ॥
</details>

<details><summary>अनुवाद (हिन्दी)</summary>

प्रजानाथ! पाण्डव विजय पाकर हर्षसे खिल उठे। संग्राममें जो शत्रुओंका भारी संहार हुआ था, उससे उन्हें बड़ा सुख मिला॥८४॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि द्रोणवधपर्वणि द्रोणवधे द्विनवत्यधिकशततमोऽध्यायः ॥ १९२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत द्रोणवधपर्वमें द्रोणवधविषयक एक सौ बानबेवाँ अध्याय पूरा हुआ॥१९२॥
</details>
