+++
title_full = "171 सात्यकिसे दुर्योधनकी, अर्जुनसे शकुनि और उलूककी तथा धृष्टद्युम्नसे कौरव-सेनाकी पराजय"
title = "१७१ संकुलयुद्धे"

+++

<details><summary>भागसूचना</summary>

एकसप्तत्यधिकशततमोऽध्यायः
</details>

<details><summary>सूचना (हिन्दी)</summary>

सात्यकिसे दुर्योधनकी, अर्जुनसे शकुनि और उलूककी तथा धृष्टद्युम्नसे कौरव-सेनाकी पराजय
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततस्ते प्राद्रवन् सर्वे त्वरिता युद्धदुर्मदाः।  
अमृष्यमाणाः संरब्धा युयुधानरथं प्रति ॥ १ ॥
</details>

<details><summary>मूलम्</summary>

ततस्ते प्राद्रवन् सर्वे त्वरिता युद्धदुर्मदाः।  
अमृष्यमाणाः संरब्धा युयुधानरथं प्रति ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तत्पश्चात् वे समस्त रणदुर्मद योद्धा बड़ी उतावलीके साथ अमर्ष और क्रोधमें भरकर युयुधानके रथकी ओर दौड़े॥१॥
</details>

<details open><summary>विश्वास-प्रस्तुतिः</summary>

ते रथैः कल्पितै राजन् हेमरूप्यविभूषितैः।  
सादिभिश्च गजैश्चैव परिवव्रुः समन्ततः ॥ २ ॥
</details>

<details><summary>मूलम्</summary>

ते रथैः कल्पितै राजन् हेमरूप्यविभूषितैः।  
सादिभिश्च गजैश्चैव परिवव्रुः समन्ततः ॥ २ ॥
</details>

<details><summary>अनुवाद (हिन्दी)</summary>

नरेश्वर! उन्होंने सोने-चाँदीसे विभूषित एवं सुसज्जित रथों, घुड़सवारों और हाथियोंके द्वारा चारों ओरसे सात्यकिको घेर लिया॥२॥
</details>

<details open><summary>विश्वास-प्रस्तुतिः</summary>

अथैनं कोष्ठकीकृत्य सर्वतस्ते महारथाः।  
सिंहनादांस्ततश्चक्रुस्तर्जयन्ति स्म सात्यकिम् ॥ ३ ॥
</details>

<details><summary>मूलम्</summary>

अथैनं कोष्ठकीकृत्य सर्वतस्ते महारथाः।  
सिंहनादांस्ततश्चक्रुस्तर्जयन्ति स्म सात्यकिम् ॥ ३ ॥
</details>

<details><summary>अनुवाद (हिन्दी)</summary>

इस प्रकार सब ओरसे सात्यकिको कोष्ठबद्ध-सा करके वे महारथी योद्धा सिंहनाद करने और उन्हें डाँट बताने लगे॥३॥
</details>

<details open><summary>विश्वास-प्रस्तुतिः</summary>

तेऽभ्यवर्षञ्छरैस्तीक्ष्णैः सात्यकिं सत्यविक्रमम् ।  
त्वरमाणा महावीरा माधवस्य वधैषिणः ॥ ४ ॥
</details>

<details><summary>मूलम्</summary>

तेऽभ्यवर्षञ्छरैस्तीक्ष्णैः सात्यकिं सत्यविक्रमम् ।  
त्वरमाणा महावीरा माधवस्य वधैषिणः ॥ ४ ॥
</details>

<details><summary>अनुवाद (हिन्दी)</summary>

इतना ही नहीं, मधुवंशी सात्यकिका वध करनेकी इच्छासे उतावले हो वे महावीर सैनिक उन सत्यपराक्रमी सात्यकिपर तीखे बाणोंकी वर्षा करने लगे॥४॥
</details>

<details open><summary>विश्वास-प्रस्तुतिः</summary>

तान् दृष्ट्वा पततस्तूर्णं शैनेयः परवीरहा।  
प्रत्यगृह्णान्महाबाहुः प्रमुञ्चन् विशिखान् बहून् ॥ ५ ॥
</details>

<details><summary>मूलम्</summary>

तान् दृष्ट्वा पततस्तूर्णं शैनेयः परवीरहा।  
प्रत्यगृह्णान्महाबाहुः प्रमुञ्चन् विशिखान् बहून् ॥ ५ ॥
</details>

<details><summary>अनुवाद (हिन्दी)</summary>

तब शत्रुवीरोंका संहार करनेवाले महाबाहु शिनिपौत्र सात्यकिने उन लोगोंको अपनेपर धावा करते देख स्वयं भी तुरंत ही बहुत-से बाणोंका प्रहार करते हुए उनका स्वागत किया॥५॥
</details>

<details open><summary>विश्वास-प्रस्तुतिः</summary>

तत्र वीरो महेष्वासः सात्यकिर्युद्धदुर्मदः।  
निचकर्त शिरांस्युग्रैः शरैः संनतपर्वभिः ॥ ६ ॥
</details>

<details><summary>मूलम्</summary>

तत्र वीरो महेष्वासः सात्यकिर्युद्धदुर्मदः।  
निचकर्त शिरांस्युग्रैः शरैः संनतपर्वभिः ॥ ६ ॥
</details>

<details><summary>अनुवाद (हिन्दी)</summary>

वहाँ महाधनुर्धर रणदुर्मद वीर सात्यकिने झुकी हुई गाँठवाले भयंकर बाणोंद्वारा बहुतेरे शत्रु-योद्धाओंके मस्तक काट डाले॥६॥
</details>

<details open><summary>विश्वास-प्रस्तुतिः</summary>

हस्तिहस्तान् हयग्रीवा बाहूनपि च सायुधान्।  
क्षुरप्रैः शातयामास तावकानां स माधवः ॥ ७ ॥
</details>

<details><summary>मूलम्</summary>

हस्तिहस्तान् हयग्रीवा बाहूनपि च सायुधान्।  
क्षुरप्रैः शातयामास तावकानां स माधवः ॥ ७ ॥
</details>

<details><summary>अनुवाद (हिन्दी)</summary>

उन मधुवंशी वीरने आपकी सेनाके हाथियोंके शुण्डदण्डों, घोड़ोंकी गर्दनों तथा योद्धाओंकी आयुधोंसहित भुजाओंको भी क्षुरप्रोंद्वारा काट डाला॥७॥
</details>

<details open><summary>विश्वास-प्रस्तुतिः</summary>

पतितैश्चामरैश्चैव श्वेतच्छत्रैश्च भारत ।  
बभूव धरणी पूर्णा नक्षत्रैर्द्यौरिव प्रभो ॥ ८ ॥
</details>

<details><summary>मूलम्</summary>

पतितैश्चामरैश्चैव श्वेतच्छत्रैश्च भारत ।  
बभूव धरणी पूर्णा नक्षत्रैर्द्यौरिव प्रभो ॥ ८ ॥
</details>

<details><summary>अनुवाद (हिन्दी)</summary>

भरतनन्दन! प्रभो! वहाँ गिरे हुए चामरों और श्वेत छत्रोंसे भरी हुई भूमि नक्षत्रोंसे युक्त आकाशके समान जान पड़ती थी॥८॥
</details>

<details open><summary>विश्वास-प्रस्तुतिः</summary>

एतेषां युयुधानेन युध्यतां युधि भारत।  
बभूव तुमुलः शब्दः प्रेतानां क्रन्दतामिव ॥ ९ ॥
</details>

<details><summary>मूलम्</summary>

एतेषां युयुधानेन युध्यतां युधि भारत।  
बभूव तुमुलः शब्दः प्रेतानां क्रन्दतामिव ॥ ९ ॥
</details>

<details><summary>अनुवाद (हिन्दी)</summary>

भारत! युद्धस्थलमें युयुधानके साथ जूझते हुए इन योद्धाओंका भयंकर आर्तनाद प्रेतोंके करुण-क्रन्दन-सा प्रतीत होता था॥९॥
</details>

<details open><summary>विश्वास-प्रस्तुतिः</summary>

तेन शब्देन महता पूरिताभूद् वसुन्धरा।  
रात्रिः समभवच्चैव तीव्ररूपा भयावहा ॥ १० ॥
</details>

<details><summary>मूलम्</summary>

तेन शब्देन महता पूरिताभूद् वसुन्धरा।  
रात्रिः समभवच्चैव तीव्ररूपा भयावहा ॥ १० ॥
</details>

<details><summary>अनुवाद (हिन्दी)</summary>

उस महान् कोलाहलसे भरी हुई वह रणभूमि और रात्रि अत्यन्त उग्र एवं भयंकर जान पड़ती थी॥१०॥
</details>

<details open><summary>विश्वास-प्रस्तुतिः</summary>

दीर्यमाणं बलं दृष्ट्वा युयुधानशराहतम्।  
श्रुत्वा च विपुलं नादं निशीथे लोमहर्षणे ॥ ११ ॥  
सुतस्तवाब्रवीद् राजन् सारथिं रथिनां वरः।  
यत्रैष शब्दस्तत्राश्वांश्चोदयेति पुनः पुनः ॥ १२ ॥
</details>

<details><summary>मूलम्</summary>

दीर्यमाणं बलं दृष्ट्वा युयुधानशराहतम्।  
श्रुत्वा च विपुलं नादं निशीथे लोमहर्षणे ॥ ११ ॥  
सुतस्तवाब्रवीद् राजन् सारथिं रथिनां वरः।  
यत्रैष शब्दस्तत्राश्वांश्चोदयेति पुनः पुनः ॥ १२ ॥
</details>

<details><summary>अनुवाद (हिन्दी)</summary>

राजन्! युयुधानके बाणोंसे आहत हुई अपनी सेनामें भगदड़ पड़ी देख और उस रोमांचकारी निशीथकालमें वह महान् कोलाहल सुनकर रथियोंमें श्रेष्ठ आपके पुत्र दुर्योधनने अपने सारथिसे बारंबार कहा—‘जहाँ यह कोलाहल हो रहा है, वहाँ मेरे घोड़ोंको हाँक ले चलो’॥११-१२॥
</details>

<details open><summary>विश्वास-प्रस्तुतिः</summary>

तेन संचोद्यमानस्तु ततस्तांस्तुरगोत्तमान् ।  
सूतः संचोदयामास युयुधानरथं प्रति ॥ १३ ॥
</details>

<details><summary>मूलम्</summary>

तेन संचोद्यमानस्तु ततस्तांस्तुरगोत्तमान् ।  
सूतः संचोदयामास युयुधानरथं प्रति ॥ १३ ॥
</details>

<details><summary>अनुवाद (हिन्दी)</summary>

उसका आदेश पाकर सारथिने उन श्रेष्ठ घोड़ोंको सात्यकिके रथकी ओर हाँक दिया॥१३॥
</details>

<details open><summary>विश्वास-प्रस्तुतिः</summary>

ततो दुर्योधनः क्रुद्धो दृढधन्वा जितक्लमः।  
शीघ्रहस्तश्चित्रयोधी युयुधानमुपाद्रवत् ॥ १४ ॥
</details>

<details><summary>मूलम्</summary>

ततो दुर्योधनः क्रुद्धो दृढधन्वा जितक्लमः।  
शीघ्रहस्तश्चित्रयोधी युयुधानमुपाद्रवत् ॥ १४ ॥
</details>

<details><summary>अनुवाद (हिन्दी)</summary>

तदनन्तर दृढ़ धनुर्धर, श्रमविजयी, शीघ्रतापूर्वक हाथ चलानेवाले और विचित्र रीतिसे युद्ध करनेवाले दुर्योधनने क्रोधमें भरकर सात्यकिपर धावा किया॥१४॥
</details>

<details open><summary>विश्वास-प्रस्तुतिः</summary>

ततः पूर्णायतोत्सृष्टैः शरैः शोणितभोजनैः।  
दुर्योधनं द्वादशभिर्माधवः प्रत्यविध्यत ॥ १५ ॥
</details>

<details><summary>मूलम्</summary>

ततः पूर्णायतोत्सृष्टैः शरैः शोणितभोजनैः।  
दुर्योधनं द्वादशभिर्माधवः प्रत्यविध्यत ॥ १५ ॥
</details>

<details><summary>अनुवाद (हिन्दी)</summary>

तब मधुवंशी युयुधानने धनुषको पूर्णतः खींचकर छोड़े गये बारह रक्तभोजी बाणोंद्वारा दुर्योधनको घायल कर दिया॥१५॥
</details>

<details open><summary>विश्वास-प्रस्तुतिः</summary>

दुर्योधनस्तेन तथा पूर्वमेवार्दितः शरैः।  
शैनेयं दशभिर्बाणैः प्रत्यविध्यदमर्षितः ॥ १६ ॥
</details>

<details><summary>मूलम्</summary>

दुर्योधनस्तेन तथा पूर्वमेवार्दितः शरैः।  
शैनेयं दशभिर्बाणैः प्रत्यविध्यदमर्षितः ॥ १६ ॥
</details>

<details><summary>अनुवाद (हिन्दी)</summary>

सात्यकिने जब पहले ही अपने बाणोंसे दुर्योधनको पीड़ित कर दिया, तब उसने भी अमर्षमें भरकर उन्हें दस बाण मारे॥१६॥
</details>

<details open><summary>विश्वास-प्रस्तुतिः</summary>

ततः समभवद् युद्धं तुमुलं भरतर्षभ।  
पञ्चालानां च सर्वेषां भरतानां च दारुणम् ॥ १७ ॥
</details>

<details><summary>मूलम्</summary>

ततः समभवद् युद्धं तुमुलं भरतर्षभ।  
पञ्चालानां च सर्वेषां भरतानां च दारुणम् ॥ १७ ॥
</details>

<details><summary>अनुवाद (हिन्दी)</summary>

भरतश्रेष्ठ! तदनन्तर समस्त पांचालों और भरतवंशियोंका वहाँ भयंकर युद्ध होने लगा॥१७॥
</details>

<details open><summary>विश्वास-प्रस्तुतिः</summary>

शैनेयस्तु रणे क्रुद्धस्तव पुत्रं महारथम्।  
सायकानामशीत्या तु विव्याधोरसि भारत ॥ १८ ॥
</details>

<details><summary>मूलम्</summary>

शैनेयस्तु रणे क्रुद्धस्तव पुत्रं महारथम्।  
सायकानामशीत्या तु विव्याधोरसि भारत ॥ १८ ॥
</details>

<details><summary>अनुवाद (हिन्दी)</summary>

भारत! रणभूमिमें कुपित हुए सात्यकिने आपके महारथी पुत्रकी छातीमें अस्सी सायकोंद्वारा प्रहार किया॥
</details>

<details open><summary>विश्वास-प्रस्तुतिः</summary>

ततोऽस्य वाहान् समरे शरैर्निन्ये यमक्षयम्।  
सारथिं च रथात् तूर्णं पातयामास पत्रिणा ॥ १९ ॥
</details>

<details><summary>मूलम्</summary>

ततोऽस्य वाहान् समरे शरैर्निन्ये यमक्षयम्।  
सारथिं च रथात् तूर्णं पातयामास पत्रिणा ॥ १९ ॥
</details>

<details><summary>अनुवाद (हिन्दी)</summary>

फिर समरांगणमें अपने बाणोंद्वारा घायल करके उसके घोड़ोंको यमलोक पहुँचा दिया और एक पंखयुक्त बाणसे मारकर उसके सारथिको भी तुरंत ही रथसे नीचे गिरा दिया॥१९॥
</details>

<details open><summary>विश्वास-प्रस्तुतिः</summary>

हताश्वे तु रथे तिष्ठन् पुत्रस्तव विशाम्पते।  
मुमोच निशितान् बाणान् शैनेयस्य रथं प्रति ॥ २० ॥
</details>

<details><summary>मूलम्</summary>

हताश्वे तु रथे तिष्ठन् पुत्रस्तव विशाम्पते।  
मुमोच निशितान् बाणान् शैनेयस्य रथं प्रति ॥ २० ॥
</details>

<details><summary>अनुवाद (हिन्दी)</summary>

प्रजानाथ! तब आपका पुत्र उस अश्वहीन रथपर खड़ा हो सात्यकिके रथकी ओर पैने बाण छोड़ने लगा॥
</details>

<details open><summary>विश्वास-प्रस्तुतिः</summary>

शरान् पञ्चाशतस्तांस्तु शैनेयः कृतहस्तवत्।  
चिच्छेद समरे राजन् प्रेषितांस्तनयेन ते ॥ २१ ॥
</details>

<details><summary>मूलम्</summary>

शरान् पञ्चाशतस्तांस्तु शैनेयः कृतहस्तवत्।  
चिच्छेद समरे राजन् प्रेषितांस्तनयेन ते ॥ २१ ॥
</details>

<details><summary>अनुवाद (हिन्दी)</summary>

राजन्! परंतु आपके पुत्रद्वारा छोड़े गये पचास बाणोंको समरांगणमें सात्यकिने एक सिद्धहस्त योद्धाकी भाँति काट डाला॥२१॥
</details>

<details open><summary>विश्वास-प्रस्तुतिः</summary>

अथापरेण भल्लेन मुष्टिदेशे महद् धनुः।  
चिच्छेद तरसा युद्धे तव पुत्रस्य माधवः ॥ २२ ॥
</details>

<details><summary>मूलम्</summary>

अथापरेण भल्लेन मुष्टिदेशे महद् धनुः।  
चिच्छेद तरसा युद्धे तव पुत्रस्य माधवः ॥ २२ ॥
</details>

<details><summary>अनुवाद (हिन्दी)</summary>

तत्पश्चात् उन मधुवंशी वीरने एक-दूसरे भल्लसे युद्धभूमिमें आपके पुत्रके विशाल धनुषको मुट्ठी पकड़नेकी जगहसे वेगपूर्वक काट दिया॥२२॥
</details>

<details open><summary>विश्वास-प्रस्तुतिः</summary>

विरथो विधनुष्कश्च सर्वलोकेश्वरः प्रभुः।  
आरुरोह रथं तूर्णं भास्वरं कृतवर्मणः ॥ २३ ॥
</details>

<details><summary>मूलम्</summary>

विरथो विधनुष्कश्च सर्वलोकेश्वरः प्रभुः।  
आरुरोह रथं तूर्णं भास्वरं कृतवर्मणः ॥ २३ ॥
</details>

<details><summary>अनुवाद (हिन्दी)</summary>

तब सम्पूर्ण जगत्‌का स्वामी शक्तिशाली वीर दुर्योधन धनुष और रथसे हीन होकर तुरंत ही कृतवर्माके तेजस्वी रथपर आरूढ़ हो गया॥२३॥
</details>

<details open><summary>विश्वास-प्रस्तुतिः</summary>

दुर्योधने परावृत्ते शैनेयस्तव वाहिनीम्।  
द्रावयामास विशिखैर्निशामध्ये विशाम्पते ॥ २४ ॥
</details>

<details><summary>मूलम्</summary>

दुर्योधने परावृत्ते शैनेयस्तव वाहिनीम्।  
द्रावयामास विशिखैर्निशामध्ये विशाम्पते ॥ २४ ॥
</details>

<details><summary>अनुवाद (हिन्दी)</summary>

प्रजानाथ! उस आधीरातके समय दुर्योधनके पराङ्‌मुख हो जानेपर सात्यकिने आपकी सेनाको अपने बाणोंद्वारा खदेड़ना आरम्भ किया॥२४॥
</details>

<details open><summary>विश्वास-प्रस्तुतिः</summary>

शकुनिश्चार्जुनं राजन् परिवार्य समन्ततः।  
रथैरनेकसाहस्रैर्गजैश्चापि सहस्रशः ॥ २५ ॥  
तथा हयसहस्रैश्च नानाशस्त्रैरवाकिरत् ।
</details>

<details><summary>मूलम्</summary>

शकुनिश्चार्जुनं राजन् परिवार्य समन्ततः।  
रथैरनेकसाहस्रैर्गजैश्चापि सहस्रशः ॥ २५ ॥  
तथा हयसहस्रैश्च नानाशस्त्रैरवाकिरत् ।
</details>

<details><summary>अनुवाद (हिन्दी)</summary>

राजन्! उधर शकुनिने कई हजार रथों, सहस्रों हाथियों और सहस्रों घोड़ोंद्वारा अर्जुनको चारों ओरसे घेरकर उनपर नाना प्रकारके शस्त्रोंकी वर्षा प्रारम्भ कर दी॥२५॥
</details>

<details open><summary>विश्वास-प्रस्तुतिः</summary>

ते महास्त्राणि सर्वाणि विकिरन्तोऽर्जुनं प्रति ॥ २६ ॥  
अर्जुनं योधयन्ति स्म क्षत्रियाः कालचोदिताः।
</details>

<details><summary>मूलम्</summary>

ते महास्त्राणि सर्वाणि विकिरन्तोऽर्जुनं प्रति ॥ २६ ॥  
अर्जुनं योधयन्ति स्म क्षत्रियाः कालचोदिताः।
</details>

<details><summary>अनुवाद (हिन्दी)</summary>

वे कालप्रेरित क्षत्रिय अर्जुनपर बड़े-बड़े अस्त्रोंकी वर्षा करते हुए उनके साथ युद्ध करने लगे॥२६॥
</details>

<details open><summary>विश्वास-प्रस्तुतिः</summary>

तान्यर्जुनः सहस्राणि रथवारणवाजिनाम् ॥ २७ ॥  
प्रत्यवारयदायस्तः प्रकुर्वन् विपुलं क्षयम्।
</details>

<details><summary>मूलम्</summary>

तान्यर्जुनः सहस्राणि रथवारणवाजिनाम् ॥ २७ ॥  
प्रत्यवारयदायस्तः प्रकुर्वन् विपुलं क्षयम्।
</details>

<details><summary>अनुवाद (हिन्दी)</summary>

यद्यपि अर्जुन कौरव-सेनाका महान् संहार करते-करते थक गये थे, तो भी उन्होंने उन सहस्रों रथों, हाथियों और घुड़सवारोंकी सेनाको आगे बढ़नेसे रोक दिया॥२७॥
</details>

<details open><summary>विश्वास-प्रस्तुतिः</summary>

ततस्तु समरे शूरः शकुनिः सीबलस्तदा ॥ २८ ॥  
विव्याध निशितैर्बाणैरर्जुनं प्रहसन्निव ।  
पुनश्चैव शतेनास्य संरुरोध महारथम् ॥ २९ ॥
</details>

<details><summary>मूलम्</summary>

ततस्तु समरे शूरः शकुनिः सीबलस्तदा ॥ २८ ॥  
विव्याध निशितैर्बाणैरर्जुनं प्रहसन्निव ।  
पुनश्चैव शतेनास्य संरुरोध महारथम् ॥ २९ ॥
</details>

<details><summary>अनुवाद (हिन्दी)</summary>

उस समय समरभूमिमें सुबलकुमार शूरवीर शकुनिने हँसते हुए-से तीखे बाणोंद्वारा अर्जुनको बींध डाला। फिर सौ बाण मारकर उनके विशाल रथको अवरुद्ध कर दिया॥
</details>

<details open><summary>विश्वास-प्रस्तुतिः</summary>

तमर्जुनस्तु विंशत्या विव्याध युधि भारत।  
अथेतरान् महेष्वासांस्त्रिभिस्त्रिभिरविध्यत ॥ ३० ॥
</details>

<details><summary>मूलम्</summary>

तमर्जुनस्तु विंशत्या विव्याध युधि भारत।  
अथेतरान् महेष्वासांस्त्रिभिस्त्रिभिरविध्यत ॥ ३० ॥
</details>

<details><summary>अनुवाद (हिन्दी)</summary>

भारत! उस युद्धके मैदानमें अर्जुनने शकुनिको बीस बाण मारे और अन्य महाधनुर्धरोंको तीन-तीन बाणोंसे घायल कर दिया॥३०॥
</details>

<details open><summary>विश्वास-प्रस्तुतिः</summary>

निवार्य तान् बाणगणैर्युधि राजन् धनंजयः।  
जघान तावकान् योधान् वज्रपाणिरिवासुरान् ॥ ३१ ॥
</details>

<details><summary>मूलम्</summary>

निवार्य तान् बाणगणैर्युधि राजन् धनंजयः।  
जघान तावकान् योधान् वज्रपाणिरिवासुरान् ॥ ३१ ॥
</details>

<details><summary>अनुवाद (हिन्दी)</summary>

राजन्! युद्धस्थलमें अर्जुनने अपने बाण-समूहोंद्वारा आपके उन योद्धाओंको रोककर जैसे वज्रपाणि इन्द्र असुरोंका संहार करते हैं, उसी प्रकार उन सबका वध कर डाला॥३१॥
</details>

<details open><summary>विश्वास-प्रस्तुतिः</summary>

भुजैश्छिन्नैर्महीपाल हस्तिहस्तोपमैर्मृधे ।  
समाकीर्णा मही भाति पञ्चास्यैरिव पन्नगैः ॥ ३२ ॥
</details>

<details><summary>मूलम्</summary>

भुजैश्छिन्नैर्महीपाल हस्तिहस्तोपमैर्मृधे ।  
समाकीर्णा मही भाति पञ्चास्यैरिव पन्नगैः ॥ ३२ ॥
</details>

<details><summary>अनुवाद (हिन्दी)</summary>

भूपाल! हाथीकी सूँड़के समान मोटी एवं कटी हुई भुजाओंसे आच्छादित हुई वह रणभूमि पाँच मुँहवाले सर्पोंसे ढकी हुई-सी जान पड़ती थी॥३२॥
</details>

<details open><summary>विश्वास-प्रस्तुतिः</summary>

शिरोभिः सकिरीटैश्च सुनसैश्चारुकुण्डलैः ।  
संदष्टौष्ठपुटैः क्रुद्धैस्तथैवोद्‌धृतलोचनैः ॥ ३३ ॥  
निष्कचूडामणिधरैः क्षत्रियाणां प्रियंवदैः ।  
पङ्कजैरिव विन्यस्तैः पतितैर्विबभौ मही ॥ ३४ ॥
</details>

<details><summary>मूलम्</summary>

शिरोभिः सकिरीटैश्च सुनसैश्चारुकुण्डलैः ।  
संदष्टौष्ठपुटैः क्रुद्धैस्तथैवोद्‌धृतलोचनैः ॥ ३३ ॥  
निष्कचूडामणिधरैः क्षत्रियाणां प्रियंवदैः ।  
पङ्कजैरिव विन्यस्तैः पतितैर्विबभौ मही ॥ ३४ ॥
</details>

<details><summary>अनुवाद (हिन्दी)</summary>

जिनपर किरीट शोभा देता था, जो सुन्दर नासिका और मनोहर कुण्डलोंसे विभूषित थे, जिन्होंने क्रोधपूर्वक अपने ओठोंको दाँतोंसे दबा रखा था, जिनकी आँखें बाहर निकल आयी थीं तथा जो निष्क एवं चूड़ामणि धारण करते और प्रिय वचन बोलते थे, क्षत्रियोंके वे मस्तक वहाँ कटकर गिरे हुए थे। उनके द्वारा रणभूमिकी वैसी ही शोभा हो रही थी, मानो वहाँ कमल बिछा दिये गये हों॥३३-३४॥
</details>

<details open><summary>विश्वास-प्रस्तुतिः</summary>

कृत्वा तत् कर्म बीभत्सुरुग्रमुग्रपराक्रमः।  
विव्याध शकुनिं भूयः पञ्चभिर्नतपर्वभिः ॥ ३५ ॥  
अताडयदुलूकं च त्रिभिरेव तथा शरैः।
</details>

<details><summary>मूलम्</summary>

कृत्वा तत् कर्म बीभत्सुरुग्रमुग्रपराक्रमः।  
विव्याध शकुनिं भूयः पञ्चभिर्नतपर्वभिः ॥ ३५ ॥  
अताडयदुलूकं च त्रिभिरेव तथा शरैः।
</details>

<details><summary>अनुवाद (हिन्दी)</summary>

भयंकर पराक्रमी अर्जुनने वह वीरोचित कर्म करके झुकी हुई गाँठवाले पाँच बाणोंद्वारा पुनः शकुनिको घायल किया। साथ ही तीन बाणोंसे उलूकको भी व्यथित कर दिया॥३५॥
</details>

<details open><summary>विश्वास-प्रस्तुतिः</summary>

उलूकस्तु तथा विद्धो वासुदेवमताडयत् ॥ ३६ ॥  
ननाद च महानादं पूरयन्निव मेदिनीम्।
</details>

<details><summary>मूलम्</summary>

उलूकस्तु तथा विद्धो वासुदेवमताडयत् ॥ ३६ ॥  
ननाद च महानादं पूरयन्निव मेदिनीम्।
</details>

<details><summary>अनुवाद (हिन्दी)</summary>

इस प्रकार घायल होनेपर उलूकने भगवान् श्रीकृष्णपर प्रहार किया और पृथ्वीको गुँजाते हुए-से बड़े जोरसे गर्जना की॥३६॥
</details>

<details open><summary>विश्वास-प्रस्तुतिः</summary>

अर्जुनः शकुनेश्चापं सायकैरच्छिनद् रणे ॥ ३७ ॥  
निन्ये च चतुरो वाहान् यमस्य सदनं प्रति।
</details>

<details><summary>मूलम्</summary>

अर्जुनः शकुनेश्चापं सायकैरच्छिनद् रणे ॥ ३७ ॥  
निन्ये च चतुरो वाहान् यमस्य सदनं प्रति।
</details>

<details><summary>अनुवाद (हिन्दी)</summary>

उस समय अर्जुनने रणभूमिमें अपने बाणोंद्वारा शकुनिका धनुष काट दिया और उसके चारों घोड़ोंको भी यमलोक भेज दिया॥३७॥
</details>

<details open><summary>विश्वास-प्रस्तुतिः</summary>

ततो रथादवप्लुत्य सौबलो भरतर्षभ ॥ ३८ ॥  
उलूकस्य रथं तूर्णमारुरोह विशाम्पते।
</details>

<details><summary>मूलम्</summary>

ततो रथादवप्लुत्य सौबलो भरतर्षभ ॥ ३८ ॥  
उलूकस्य रथं तूर्णमारुरोह विशाम्पते।
</details>

<details><summary>अनुवाद (हिन्दी)</summary>

प्रजापालक भरतश्रेष्ठ! तब सुबलपुत्र शकुनि अपने रथसे कूदकर तुरंत ही उलूकके रथपर जा चढ़ा॥३८॥
</details>

<details open><summary>विश्वास-प्रस्तुतिः</summary>

तावेकरथमारूढौ पितापुत्रौ महारथौ ॥ ३९ ॥  
पार्थं सिषिचतुर्बाणैर्गिरिं मेघाविवाम्बुभिः ।
</details>

<details><summary>मूलम्</summary>

तावेकरथमारूढौ पितापुत्रौ महारथौ ॥ ३९ ॥  
पार्थं सिषिचतुर्बाणैर्गिरिं मेघाविवाम्बुभिः ।
</details>

<details><summary>अनुवाद (हिन्दी)</summary>

एक रथपर आरूढ़ हुए पिता और पुत्र दोनों महारथियोंने अर्जुनपर उसी प्रकार बाणोंकी वर्षा आरम्भ कर दी, जैसे दो मेघखण्ड अपने जलसे किसी पर्वतको सींच रहे हों॥३९॥
</details>

<details open><summary>विश्वास-प्रस्तुतिः</summary>

तौ तु विद्ध्वा महाराज पाण्डवो निशितैःशरैः ॥ ४० ॥  
विद्रावयंस्तव चमूं शतशो व्यधमच्छरैः।
</details>

<details><summary>मूलम्</summary>

तौ तु विद्ध्वा महाराज पाण्डवो निशितैःशरैः ॥ ४० ॥  
विद्रावयंस्तव चमूं शतशो व्यधमच्छरैः।
</details>

<details><summary>अनुवाद (हिन्दी)</summary>

महाराज! परंतु पाण्डुनन्दन अर्जुनने उन दोनोंको तीखे बाणोंसे घायल करके आपकी सेनाको भगाते हुए उसे सैकड़ों बाणोंसे छिन्न-भिन्न कर दिया॥४०॥
</details>

<details open><summary>विश्वास-प्रस्तुतिः</summary>

अनिलेन यथाभ्राणि विच्छिन्नानि समन्ततः ॥ ४१ ॥  
विच्छिन्नानि तथा राजन् बलान्यासन् विशाम्पते।
</details>

<details><summary>मूलम्</summary>

अनिलेन यथाभ्राणि विच्छिन्नानि समन्ततः ॥ ४१ ॥  
विच्छिन्नानि तथा राजन् बलान्यासन् विशाम्पते।
</details>

<details><summary>अनुवाद (हिन्दी)</summary>

प्रजापालक नरेश! जैसे हवा बादलोंको चारों ओर उड़ा देती है, उसी प्रकार अर्जुनने आपकी सेनाओंको छिन्न-भिन्न कर दिया॥४१॥
</details>

<details open><summary>विश्वास-प्रस्तुतिः</summary>

तद् बलं भरतश्रेष्ठ वध्यमानं तदा निशि ॥ ४२ ॥  
प्रदुद्राव दिशः सर्वा वीक्षमाणं भयार्दितम्।
</details>

<details><summary>मूलम्</summary>

तद् बलं भरतश्रेष्ठ वध्यमानं तदा निशि ॥ ४२ ॥  
प्रदुद्राव दिशः सर्वा वीक्षमाणं भयार्दितम्।
</details>

<details><summary>अनुवाद (हिन्दी)</summary>

भरतश्रेष्ठ! उस समय रात्रिमें अर्जुनद्वारा मारी जाती हुई आपकी सेना भयसे पीड़ित हो सम्पूर्ण दिशाओंकी ओर देखती हुई भाग चली॥४२॥
</details>

<details open><summary>विश्वास-प्रस्तुतिः</summary>

उत्सृज्य वाहान् समरे चोदयन्तस्तथा परे ॥ ४३ ॥  
सम्भ्रान्ताः पर्यधावन्त तस्मिंस्तमसि दारुणे।
</details>

<details><summary>मूलम्</summary>

उत्सृज्य वाहान् समरे चोदयन्तस्तथा परे ॥ ४३ ॥  
सम्भ्रान्ताः पर्यधावन्त तस्मिंस्तमसि दारुणे।
</details>

<details><summary>अनुवाद (हिन्दी)</summary>

कुछ लोग अपने वाहनोंको समरांगणमें ही छोड़कर भाग चले। दूसरे लोग उन्हें तेजीसे हाँकते हुए भागे और कितने ही सैनिक भ्रान्त होकर उस दारुण अन्धकारमें चारों ओर चक्कर काटते रहे॥४३॥
</details>

<details open><summary>विश्वास-प्रस्तुतिः</summary>

विजित्य समरे योधांस्तावकान् भरतर्षभ ॥ ४४ ॥  
दध्मतुर्मुदितौ शङ्खौ वासुदेवधनंजयौ ।
</details>

<details><summary>मूलम्</summary>

विजित्य समरे योधांस्तावकान् भरतर्षभ ॥ ४४ ॥  
दध्मतुर्मुदितौ शङ्खौ वासुदेवधनंजयौ ।
</details>

<details><summary>अनुवाद (हिन्दी)</summary>

भरतश्रेष्ठ! रणभूमिमें आपके योद्धाओंको जीतकर प्रसन्नतासे भरे हुए भगवान् श्रीकृष्ण और अर्जुन अपना-अपना शंख बजाने लगे॥४४॥
</details>

<details open><summary>विश्वास-प्रस्तुतिः</summary>

धृष्टद्युम्नो महाराज द्रोणं विद््ध्वा त्रिभिः शरैः ॥ ४५ ॥  
चिच्छेद धनुषस्तूर्णं ज्यां शरेण शितेन ह।
</details>

<details><summary>मूलम्</summary>

धृष्टद्युम्नो महाराज द्रोणं विद््ध्वा त्रिभिः शरैः ॥ ४५ ॥  
चिच्छेद धनुषस्तूर्णं ज्यां शरेण शितेन ह।
</details>

<details><summary>अनुवाद (हिन्दी)</summary>

महाराज! उधर धृष्टद्युम्नने तीन बाणोंसे द्रोणाचार्यको बींधकर तुरंत ही तीखे बाणसे उनके धनुषकी प्रत्यंचा काट डाली॥४५॥
</details>

<details open><summary>विश्वास-प्रस्तुतिः</summary>

तन्निधाय धनुर्भूमौ द्रोणः क्षत्रियमर्दनः ॥ ४६ ॥  
आददेऽन्यद् धनुः शूरो वेगवत् सारवत्तरम्।
</details>

<details><summary>मूलम्</summary>

तन्निधाय धनुर्भूमौ द्रोणः क्षत्रियमर्दनः ॥ ४६ ॥  
आददेऽन्यद् धनुः शूरो वेगवत् सारवत्तरम्।
</details>

<details><summary>अनुवाद (हिन्दी)</summary>

तब क्षत्रियमर्दन शूरवीर द्रोणाचार्यने उस धनुषको भूमिपर रखकर दूसरा अत्यन्त प्रबल और वेगशाली धनुष हाथमें लिया॥४६॥
</details>

<details open><summary>विश्वास-प्रस्तुतिः</summary>

धृष्टद्युम्नं ततो द्रोणो विद््ध्वा सप्तभिराशुगैः ॥ ४७ ॥  
सारथिं पञ्चभिर्बाणै राजन् विव्याध संयुगे।
</details>

<details><summary>मूलम्</summary>

धृष्टद्युम्नं ततो द्रोणो विद््ध्वा सप्तभिराशुगैः ॥ ४७ ॥  
सारथिं पञ्चभिर्बाणै राजन् विव्याध संयुगे।
</details>

<details><summary>अनुवाद (हिन्दी)</summary>

राजन्! तत्पश्चात् द्रोणने युद्धस्थलमें धृष्टद्युम्नको सात बाणोंसे बींधकर उनके सारथिको पाँच बाँणोंसे घायल कर दिया॥४७॥
</details>

<details open><summary>विश्वास-प्रस्तुतिः</summary>

तं निवार्य शरैस्तूर्णं धृष्टद्युम्नो महारथः ॥ ४८ ॥  
व्यधमत् कौरवीं सेनामासुरीं मघवानिव।
</details>

<details><summary>मूलम्</summary>

तं निवार्य शरैस्तूर्णं धृष्टद्युम्नो महारथः ॥ ४८ ॥  
व्यधमत् कौरवीं सेनामासुरीं मघवानिव।
</details>

<details><summary>अनुवाद (हिन्दी)</summary>

महारथी धृष्टद्युम्नने तुरंत ही अपने बाणोंद्वारा द्रोणाचार्यको रोककर कौरव-सेनाका उसी प्रकार विनाश आरम्भ किया, जैसे इन्द्र आसुरी सेनाका संहार करते हैं॥४८॥
</details>

<details open><summary>विश्वास-प्रस्तुतिः</summary>

वध्यमाने बले तस्मिंस्तव पुत्रस्य मारिष ॥ ४९ ॥  
प्रावर्तत नदी घोरा शोणितौघतरङ्गिणी।
</details>

<details><summary>मूलम्</summary>

वध्यमाने बले तस्मिंस्तव पुत्रस्य मारिष ॥ ४९ ॥  
प्रावर्तत नदी घोरा शोणितौघतरङ्गिणी।
</details>

<details><summary>अनुवाद (हिन्दी)</summary>

माननीय नरेश! इस प्रकार जब आपके पुत्रकी उस सेनाका वध होने लगा, तब वहाँ रक्तराशिके प्रवाहसे तरंगित होनेवाली एक भयंकर नदी बह चली॥४९॥
</details>

<details open><summary>विश्वास-प्रस्तुतिः</summary>

उभयोः सेनयोर्मध्ये नराश्वद्विपवाहिनी ॥ ५० ॥  
यथा वैतरणी राजन् यमराजपुरं प्रति।
</details>

<details><summary>मूलम्</summary>

उभयोः सेनयोर्मध्ये नराश्वद्विपवाहिनी ॥ ५० ॥  
यथा वैतरणी राजन् यमराजपुरं प्रति।
</details>

<details><summary>अनुवाद (हिन्दी)</summary>

राजन्! दोनों सेनाओंके बीचमें बहनेवाली वह नदी मनुष्यों, घोड़ों और हाथियोंको भी बहाये लिये जाती थी, मानो वैतरणी नदी यमराजपुरीकी ओर जा रही हो॥५०॥
</details>

<details open><summary>विश्वास-प्रस्तुतिः</summary>

द्रावयित्वा तु तत् सैन्यं धृष्टद्युम्नः प्रतापवान् ॥ ५१ ॥  
अभ्यराजत तेजस्वी शक्रो देवगणेष्विव।
</details>

<details><summary>मूलम्</summary>

द्रावयित्वा तु तत् सैन्यं धृष्टद्युम्नः प्रतापवान् ॥ ५१ ॥  
अभ्यराजत तेजस्वी शक्रो देवगणेष्विव।
</details>

<details><summary>अनुवाद (हिन्दी)</summary>

उस सेनाको भगाकर प्रतापी धृष्टद्युम्न देवताओंके समूहमें तेजस्वी इन्द्रके समान सुशोभित होने लगे॥५१॥
</details>

<details open><summary>विश्वास-प्रस्तुतिः</summary>

अथ दध्मुर्महाशङ्खान् धृष्टद्युम्नशिखण्डिनौ ॥ ५२ ॥  
यमौ च युयुधानश्च पाण्डवश्च वृकोदरः।
</details>

<details><summary>मूलम्</summary>

अथ दध्मुर्महाशङ्खान् धृष्टद्युम्नशिखण्डिनौ ॥ ५२ ॥  
यमौ च युयुधानश्च पाण्डवश्च वृकोदरः।
</details>

<details><summary>अनुवाद (हिन्दी)</summary>

तदनन्तर धृष्टद्युम्न, शिखण्डी, नकुल, सहदेव, सात्यकि तथा पाण्डुपुत्र भीमसेनने भी अपने महान् शंखको बजाया॥५२॥
</details>

<details open><summary>विश्वास-प्रस्तुतिः</summary>

जित्वा रथसहस्राणि तावकानां महारथाः।  
सिंहनादरवांश्चक्रुः पाण्डवा जितकाशिनः ॥ ५३ ॥  
पश्यतस्तव पुत्रस्य कर्णस्य च रणोत्कटाः।  
तथा द्रोणस्य शूरस्य द्रौणेश्चैव विशाम्पते ॥ ५४ ॥
</details>

<details><summary>मूलम्</summary>

जित्वा रथसहस्राणि तावकानां महारथाः।  
सिंहनादरवांश्चक्रुः पाण्डवा जितकाशिनः ॥ ५३ ॥  
पश्यतस्तव पुत्रस्य कर्णस्य च रणोत्कटाः।  
तथा द्रोणस्य शूरस्य द्रौणेश्चैव विशाम्पते ॥ ५४ ॥
</details>

<details><summary>अनुवाद (हिन्दी)</summary>

प्रजानाथ! विजयसे उल्लसित होनेवाले रणोन्मत्त पाण्डव महारथी आपके पुत्र दुर्योधन, कर्ण, द्रोणाचार्य तथा शूरवीर अश्वत्थामाके देखते-देखते आपकी सेनाके सहस्रों रथियोंको परास्त करके सिंहनाद करने लगे॥५३-५४॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि घटोत्कचवधपर्वणि रात्रियुद्धे संकुलयुद्धे एकसप्तत्यधिकशततमोऽध्यायः ॥ १७१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत घटोत्कचवधपर्वमें रात्रियुद्धके प्रसंगमें संकुलयुद्धविषयक एक सौ इकहत्तरवाँ अध्याय पूरा हुआ॥१७१॥
</details>
