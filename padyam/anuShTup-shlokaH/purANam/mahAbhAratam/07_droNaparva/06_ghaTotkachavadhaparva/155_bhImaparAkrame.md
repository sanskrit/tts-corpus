+++
title_full = "155 द्रोणाचार्यद्वारा शिबिका वध तथा भीमसेनद्वारा घुस्से और थप्पड़से कलिंगराजकुमारका एवं ध्रुव, जयरात तथा धृतराष्ट्रपुत्र दुष्कर्ण और दुर्मदका वध"
title = "१५५ भीमपराक्रमे"

+++

<details><summary>भागसूचना</summary>

पञ्चपञ्चाशदधिकशततमोऽध्यायः
</details>

<details><summary>सूचना (हिन्दी)</summary>

द्रणोचार्यद्वारा शिबिका वध तथा भीमसेनद्वारा घुस्से और थप्पड़से कलिंगराजकुमारका एवं ध्रुव, जयरात तथा धृतराष्ट्रपुत्र दुष्कर्ण और दुर्मदका वध
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

तस्मिन् प्रविष्टे दुर्धर्षे सृञ्जयानमितौजसि।  
अमृष्यमाणे संरब्धे का वोऽभूद् वै मतिस्तदा ॥ १ ॥
</details>

<details><summary>मूलम्</summary>

तस्मिन् प्रविष्टे दुर्धर्षे सृञ्जयानमितौजसि।  
अमृष्यमाणे संरब्धे का वोऽभूद् वै मतिस्तदा ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! अमित तेजस्वी दुर्धर्ष वीर आचार्य द्रोणने जब रोष और अमर्षमें भरकर सृंजयोंकी सेनामें प्रवेश किया, उस समय तुमलोगोंकी मनोवृत्ति कैसी हुई?॥
</details>

<details open><summary>विश्वास-प्रस्तुतिः</summary>

दुर्योधनं तथा पुत्रमुक्त्वा शास्त्रतिगं मम।  
यत् प्राविशदमेयात्मा किं पार्थः प्रत्यपद्यत ॥ २ ॥
</details>

<details><summary>मूलम्</summary>

दुर्योधनं तथा पुत्रमुक्त्वा शास्त्रतिगं मम।  
यत् प्राविशदमेयात्मा किं पार्थः प्रत्यपद्यत ॥ २ ॥
</details>

<details><summary>अनुवाद (हिन्दी)</summary>

गुरुजनोंकी आज्ञाका उल्लंघन करनेवाले मेरे पुत्र दुर्योधनसे पूर्वोक्त बातें कहकर जब अमेय आत्मबलसे सम्पन्न द्रोणाचार्यने शत्रु-सेनामें पदार्पण किया, तब कुन्तीकुमार अर्जुनने क्या किया?॥२॥
</details>

<details open><summary>विश्वास-प्रस्तुतिः</summary>

निहते सैन्धवे वीरे भूरिश्रवसि चैव ह।  
यदाभ्यगान्महातेजाः पञ्चालानपराजितः ॥ ३ ॥  
किममन्यत दुर्धर्षे प्रविष्टे शत्रुतापने।  
दुर्योधनस्तु किं कृत्यं प्राप्तकालममन्यत ॥ ४ ॥
</details>

<details><summary>मूलम्</summary>

निहते सैन्धवे वीरे भूरिश्रवसि चैव ह।  
यदाभ्यगान्महातेजाः पञ्चालानपराजितः ॥ ३ ॥  
किममन्यत दुर्धर्षे प्रविष्टे शत्रुतापने।  
दुर्योधनस्तु किं कृत्यं प्राप्तकालममन्यत ॥ ४ ॥
</details>

<details><summary>अनुवाद (हिन्दी)</summary>

सिंधुराज जयद्रथ तथा वीर भूरिश्रवाके मारे जानेपर अपराजित वीर महातेजस्वी द्रोणाचार्य जब पांचालोंकी सेनामें घुसे, उस समय शत्रुओंको संताप देनेवाले उन दुर्धर्ष वीरके प्रवेश कर लेनेपर दुर्योधनने उस अवसरके अनुरूप किस कार्यको मान्यता प्रदान की॥३-४॥
</details>

<details open><summary>विश्वास-प्रस्तुतिः</summary>

के च तं वरदं वीरमन्वयुर्द्विजसत्तमम्।  
के चास्य पृष्ठतोऽगच्छन् वीराः शूरस्य युध्यतः ॥ ५ ॥
</details>

<details><summary>मूलम्</summary>

के च तं वरदं वीरमन्वयुर्द्विजसत्तमम्।  
के चास्य पृष्ठतोऽगच्छन् वीराः शूरस्य युध्यतः ॥ ५ ॥
</details>

<details><summary>अनुवाद (हिन्दी)</summary>

उन वरदायक वीर विप्रवर द्रोणाचार्यके पीछे-पीछे कौन गये तथा युद्धपरायण शूरवीर आचार्यके पृष्ठभागमें कौन-कौन-से वीर गये?॥५॥
</details>

<details open><summary>विश्वास-प्रस्तुतिः</summary>

के पुरस्तादवर्तन्त निघ्नन्तः शात्रवान् रणे।  
मन्येऽहं पाण्डवान् सर्वान् भारद्वाजशरार्दितान् ॥ ६ ॥  
शिशिरे कम्पमाना वै कृशा गाव इव प्रभो।
</details>

<details><summary>मूलम्</summary>

के पुरस्तादवर्तन्त निघ्नन्तः शात्रवान् रणे।  
मन्येऽहं पाण्डवान् सर्वान् भारद्वाजशरार्दितान् ॥ ६ ॥  
शिशिरे कम्पमाना वै कृशा गाव इव प्रभो।
</details>

<details><summary>अनुवाद (हिन्दी)</summary>

रणभूमिमें शत्रुओंका संहार करते हुए कौन-कौन-से वीर आचार्यके आगे खड़े थे। प्रभो! मैं तो समझता हूँ, द्रोणाचार्यके बाणोंसे पीड़ित होकर समस्त पाण्डव शिशिर-ऋतुमें दुबली-पतली गायोंके समान थर-थर काँपने लगे होंगे॥६॥
</details>

<details open><summary>विश्वास-प्रस्तुतिः</summary>

प्रविश्य स महेष्वासः पञ्चालानरिमर्दनः।  
कथं नु पुरुषव्याघ्रः पञ्चत्वमुपजग्मिवान् ॥ ७ ॥
</details>

<details><summary>मूलम्</summary>

प्रविश्य स महेष्वासः पञ्चालानरिमर्दनः।  
कथं नु पुरुषव्याघ्रः पञ्चत्वमुपजग्मिवान् ॥ ७ ॥
</details>

<details><summary>अनुवाद (हिन्दी)</summary>

शत्रुओंका मर्दन करनेवाले महाधनुर्धर पुरुषसिंह द्रोणाचार्य पांचालोंकी सेनामें प्रवेश करके कैसे मृत्युको प्राप्त हुए?॥७॥
</details>

<details open><summary>विश्वास-प्रस्तुतिः</summary>

सर्वेषु योधेषु च संगतेषु  
रात्रौ समेतेषु महारथेषु ।  
संलोड्यमानेषु पृथग्बलेषु  
के वस्तदानीं मतिमन्त आसन् ॥ ८ ॥
</details>

<details><summary>मूलम्</summary>

सर्वेषु योधेषु च संगतेषु  
रात्रौ समेतेषु महारथेषु ।  
संलोड्यमानेषु पृथग्बलेषु  
के वस्तदानीं मतिमन्त आसन् ॥ ८ ॥
</details>

<details><summary>अनुवाद (हिन्दी)</summary>

रात्रिके समय जब समस्त योद्धा और महारथी एकत्र होकर परस्पर जूझ रहे थे और पृथक्-पृथक् सेनाओंका मन्थन हो रहा था, उस समय तुमलोगोंमेंसे किन-किन बुद्धिमानोंकी बुद्धि ठिकाने रह सकी?॥८॥
</details>

<details open><summary>विश्वास-प्रस्तुतिः</summary>

हतांश्चैव विषक्तांश्च पराभूतांश्च शंससि।  
रथिनो विरथांश्चैव कृतान् युद्धेषु मामकान् ॥ ९ ॥
</details>

<details><summary>मूलम्</summary>

हतांश्चैव विषक्तांश्च पराभूतांश्च शंससि।  
रथिनो विरथांश्चैव कृतान् युद्धेषु मामकान् ॥ ९ ॥
</details>

<details><summary>अनुवाद (हिन्दी)</summary>

तुम प्रत्येक युद्धमें मेरे रथियोंको हताहत, पराजित तथा रथहीन हुआ बताते हो॥९॥
</details>

<details open><summary>विश्वास-प्रस्तुतिः</summary>

तेषां संलोड्यमानानां पाण्डवैर्हतचेतसाम् ।  
अन्धे तमसि मग्नानामभवत् का मतिस्तदा ॥ १० ॥
</details>

<details><summary>मूलम्</summary>

तेषां संलोड्यमानानां पाण्डवैर्हतचेतसाम् ।  
अन्धे तमसि मग्नानामभवत् का मतिस्तदा ॥ १० ॥
</details>

<details><summary>अनुवाद (हिन्दी)</summary>

जब पाण्डवोंने उन सबको मथकर अचेत कर दिया और वे घोर अन्धकारमें डूब गये, तब मेरे उन सैनिकोंने क्या विचार किया?॥१०॥
</details>

<details open><summary>विश्वास-प्रस्तुतिः</summary>

प्रहृष्टांश्चाप्युदग्रांश्च संतुष्टांश्चैव पाण्डवान् ।  
शंससीहाप्रहृष्टांश्च विभ्रष्टांश्चैव मामकान् ॥ ११ ॥
</details>

<details><summary>मूलम्</summary>

प्रहृष्टांश्चाप्युदग्रांश्च संतुष्टांश्चैव पाण्डवान् ।  
शंससीहाप्रहृष्टांश्च विभ्रष्टांश्चैव मामकान् ॥ ११ ॥
</details>

<details><summary>अनुवाद (हिन्दी)</summary>

संजय! तुम पाण्डवोंको तो हर्ष और उत्साहसे युक्त, आगे बढ़नेवाले और संतुष्ट बताते हो और मेरे सैनिकोंको दुःखी एवं युद्धसे विमुख बताया करते हो॥
</details>

<details open><summary>विश्वास-प्रस्तुतिः</summary>

कथमेषां तदा तत्र पार्थानामपलायिनाम्।  
प्रकाशमभवद् रात्रौ कथं कुरुषु संजय ॥ १२ ॥
</details>

<details><summary>मूलम्</summary>

कथमेषां तदा तत्र पार्थानामपलायिनाम्।  
प्रकाशमभवद् रात्रौ कथं कुरुषु संजय ॥ १२ ॥
</details>

<details><summary>अनुवाद (हिन्दी)</summary>

सूत! युद्धसे पीछे न हटनेवाले इन कुन्तीकुमारोंके दलमें रातके समय कैसे प्रकाश हुआ और कौरवदलमें भी किस प्रकार उजाला सम्भव हुआ?॥१२॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

रात्रियुद्धे तदा राजन् वर्तमाने सुदारुणे।  
द्रोणमभ्यद्रवन् सर्वे पाण्डवाः सह सोमकैः ॥ १३ ॥
</details>

<details><summary>मूलम्</summary>

रात्रियुद्धे तदा राजन् वर्तमाने सुदारुणे।  
द्रोणमभ्यद्रवन् सर्वे पाण्डवाः सह सोमकैः ॥ १३ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! जब वह अत्यन्त दारुण रात्रियुद्ध चलने लगा, उस समय सोमकोंसहित समस्त पाण्डवोंने द्रोणाचार्यपर धावा किया॥१३॥
</details>

<details open><summary>विश्वास-प्रस्तुतिः</summary>

ततो द्रोणः केकयांश्च धृष्टद्युम्नस्य चात्मजान्।  
सम्प्रैषयत् प्रेतलोकं सर्वानिषुभिराशुगैः ॥ १४ ॥
</details>

<details><summary>मूलम्</summary>

ततो द्रोणः केकयांश्च धृष्टद्युम्नस्य चात्मजान्।  
सम्प्रैषयत् प्रेतलोकं सर्वानिषुभिराशुगैः ॥ १४ ॥
</details>

<details><summary>अनुवाद (हिन्दी)</summary>

तदनन्तर द्रोणाचार्यने केकयों और धृष्टद्युम्नके समस्त पुत्रोंको अपने शीघ्रगामी बाणोंद्वारा यमलोक भेज दिया॥
</details>

<details open><summary>विश्वास-प्रस्तुतिः</summary>

तस्य प्रमुखतो राजन् येऽवर्तन्त महारथाः।  
तान् सर्वान् प्रेषयामास पितृलोकं स भारत ॥ १५ ॥
</details>

<details><summary>मूलम्</summary>

तस्य प्रमुखतो राजन् येऽवर्तन्त महारथाः।  
तान् सर्वान् प्रेषयामास पितृलोकं स भारत ॥ १५ ॥
</details>

<details><summary>अनुवाद (हिन्दी)</summary>

भरतवंशी नरेश! जो-जो महारथी उनके सामने आये, उन सबको आचार्यने पितृलोकमें भेज दिया॥
</details>

<details open><summary>विश्वास-प्रस्तुतिः</summary>

प्रमथ्नन्तं तदा वीरान् भारद्वाजं महारथम्।  
अभ्यवर्तत संक्रुद्धः शिबी राजा प्रतापवान् ॥ १६ ॥
</details>

<details><summary>मूलम्</summary>

प्रमथ्नन्तं तदा वीरान् भारद्वाजं महारथम्।  
अभ्यवर्तत संक्रुद्धः शिबी राजा प्रतापवान् ॥ १६ ॥
</details>

<details><summary>अनुवाद (हिन्दी)</summary>

इस प्रकार शत्रुवीरोंका संहार करते हुए महारथी द्रोणाचार्यका सामना करनेके लिये प्रतापी राजा शिबि क्रोधपूर्वक आये॥१६॥
</details>

<details open><summary>विश्वास-प्रस्तुतिः</summary>

तमापतन्तं सम्प्रेक्ष्य पाण्डवानां महारथम्।  
विव्याध दशभिर्बाणैः सर्वपारशवैः शितैः ॥ १७ ॥
</details>

<details><summary>मूलम्</summary>

तमापतन्तं सम्प्रेक्ष्य पाण्डवानां महारथम्।  
विव्याध दशभिर्बाणैः सर्वपारशवैः शितैः ॥ १७ ॥
</details>

<details><summary>अनुवाद (हिन्दी)</summary>

पाण्डवपक्षके उन महारथी वीरको आते देख आचार्यने सम्पूर्णतः लोहेके बने हुए दस पैने बाणोंसे उन्हें घायल कर दिया॥१७॥
</details>

<details open><summary>विश्वास-प्रस्तुतिः</summary>

तं शिबिः प्रतिविव्याध त्रिंशता निशितैः शरैः।  
सारथिं चास्य भल्लेन स्मयमानो न्यपातयत् ॥ १८ ॥
</details>

<details><summary>मूलम्</summary>

तं शिबिः प्रतिविव्याध त्रिंशता निशितैः शरैः।  
सारथिं चास्य भल्लेन स्मयमानो न्यपातयत् ॥ १८ ॥
</details>

<details><summary>अनुवाद (हिन्दी)</summary>

तब शिबिने तीस तीखे सायकोंसे बेधकर बदला चुकाया और मुसकराते हुए उन्होंने एक भल्लसे उनके सारथिको मार गिराया॥१८॥
</details>

<details open><summary>विश्वास-प्रस्तुतिः</summary>

तस्य द्रोणो हयान् हत्वा सारथिं च महात्मनः।  
अथास्य सशिरस्त्राणं शिरः कायादपाहरत् ॥ १९ ॥
</details>

<details><summary>मूलम्</summary>

तस्य द्रोणो हयान् हत्वा सारथिं च महात्मनः।  
अथास्य सशिरस्त्राणं शिरः कायादपाहरत् ॥ १९ ॥
</details>

<details><summary>अनुवाद (हिन्दी)</summary>

यह देख द्रोणाचार्यने भी महामना शिबिके घोड़ोंको मारकर सारथिका भी वध कर दिया। फिर उनके शिरस्त्राणसहित मस्तकको धड़से काट लिया॥१९॥
</details>

<details open><summary>विश्वास-प्रस्तुतिः</summary>

ततोऽस्य सारथिं क्षिप्रमन्यं दुर्योधनोऽदिशत्।  
स तेन संगृहीताश्वः पुनरभ्यद्रवद् रिपून् ॥ २० ॥
</details>

<details><summary>मूलम्</summary>

ततोऽस्य सारथिं क्षिप्रमन्यं दुर्योधनोऽदिशत्।  
स तेन संगृहीताश्वः पुनरभ्यद्रवद् रिपून् ॥ २० ॥
</details>

<details><summary>अनुवाद (हिन्दी)</summary>

तत्पश्चात् दुर्योधनने द्रोणाचार्यको शीघ्र ही दूसरा सारथि दे दिया। जब उस नये सारथिने उनके घोड़ोंकी बागडोर सँभाली, तब उन्होंने पुनः शत्रुओंपर धावा किया॥
</details>

<details open><summary>विश्वास-प्रस्तुतिः</summary>

कलिङ्गानामनीकेन कालिङ्गस्य सुतो रणे।  
पूर्वं पितृवधात् क्रुद्धो भीमसेनमुपाद्रवत् ॥ २१ ॥
</details>

<details><summary>मूलम्</summary>

कलिङ्गानामनीकेन कालिङ्गस्य सुतो रणे।  
पूर्वं पितृवधात् क्रुद्धो भीमसेनमुपाद्रवत् ॥ २१ ॥
</details>

<details><summary>अनुवाद (हिन्दी)</summary>

उस रणभूमिमें कलिंगराजकुमारने कलिंगोंकी सेना साथ लेकर भीमसेनपर आक्रमण किया। भीमसेनने पहले उसके पिताका वध किया था। इससे उनके प्रति उसका क्रोध बढ़ा हुआ था॥२१॥
</details>

<details open><summary>विश्वास-प्रस्तुतिः</summary>

स भीमं पञ्चभिर्विद्ध्वा पुनर्विव्याध सप्तभिः।  
विशोकं त्रिभिरानर्च्छद् ध्वजमेकेन पत्त्रिणा ॥ २२ ॥
</details>

<details><summary>मूलम्</summary>

स भीमं पञ्चभिर्विद्ध्वा पुनर्विव्याध सप्तभिः।  
विशोकं त्रिभिरानर्च्छद् ध्वजमेकेन पत्त्रिणा ॥ २२ ॥
</details>

<details><summary>अनुवाद (हिन्दी)</summary>

उसने भीमसेनको पहले पाँच बाणोंसे बेधकर पुनः सात बाणोंसे घायल कर दिया। उनके सारथि विशोकको उसने तीन बाण मारे और एक बाणसे उनकी ध्वजा छेद डाली॥२२॥
</details>

<details open><summary>विश्वास-प्रस्तुतिः</summary>

कलिङ्गानां तु तं शूरं क्रुद्धं क्रुद्धो वृकोदरः।  
रथाद् रथमभिद्रुत्य मुष्टिनाभिजघान ह ॥ २३ ॥
</details>

<details><summary>मूलम्</summary>

कलिङ्गानां तु तं शूरं क्रुद्धं क्रुद्धो वृकोदरः।  
रथाद् रथमभिद्रुत्य मुष्टिनाभिजघान ह ॥ २३ ॥
</details>

<details><summary>अनुवाद (हिन्दी)</summary>

क्रोधमें भरे हुए कलिंग देशके उस शूरवीरको कुपित हुए भीमसेनने अपने रथसे उसके रथपर कूदकर मुक्केसे मारा॥२३॥
</details>

<details open><summary>विश्वास-प्रस्तुतिः</summary>

तस्य मुष्टिहतस्याजौ पाण्डवेन बलीयसा।  
सर्वाण्यस्थीनि सहसा प्रापतन्‌ वै पृथक् पृथक् ॥ २४ ॥
</details>

<details><summary>मूलम्</summary>

तस्य मुष्टिहतस्याजौ पाण्डवेन बलीयसा।  
सर्वाण्यस्थीनि सहसा प्रापतन्‌ वै पृथक् पृथक् ॥ २४ ॥
</details>

<details><summary>अनुवाद (हिन्दी)</summary>

युद्धस्थलमें बलवान् पाण्डुपुत्रके मुक्केकी मार खाकर कलिंगराजकी सारी हड्डियाँ सहसा चूर-चूर हो पृथक्-पृथक् गिर गयीं॥२४॥
</details>

<details open><summary>विश्वास-प्रस्तुतिः</summary>

तं कर्णो भ्रातरश्चास्य नामृष्यन्त परंतप।  
ते भीमसेनं नाराचैर्जघ्नुराशीविषोपमैः ॥ २५ ॥
</details>

<details><summary>मूलम्</summary>

तं कर्णो भ्रातरश्चास्य नामृष्यन्त परंतप।  
ते भीमसेनं नाराचैर्जघ्नुराशीविषोपमैः ॥ २५ ॥
</details>

<details><summary>अनुवाद (हिन्दी)</summary>

परंतप! कर्ण और उसके भाई भीमसेनके इस पराक्रमको सहन न कर सके। उन्होंने विषधर सर्पोंके समान विषैले नाराचोंद्वारा भीमसेनको गहरी चोट पहुँचायी॥
</details>

<details open><summary>विश्वास-प्रस्तुतिः</summary>

ततः शत्रुरथं त्यक्त्वा भीमो ध्रुवरथं गतः।  
ध्रुवं चास्यन्तमनिशं मुष्टिना समपोथयत् ॥ २६ ॥
</details>

<details><summary>मूलम्</summary>

ततः शत्रुरथं त्यक्त्वा भीमो ध्रुवरथं गतः।  
ध्रुवं चास्यन्तमनिशं मुष्टिना समपोथयत् ॥ २६ ॥
</details>

<details><summary>अनुवाद (हिन्दी)</summary>

तदनन्तर भीमसेन शत्रुके उस रथको त्यागकर दूसरे शत्रु ध्रुवके रथपर जा चढ़े। ध्रुव लगातार बाणोंकी वर्षा कर रहा था। भीमसेनने उसे भी एक मुक्केसे मार गिराया॥२६॥
</details>

<details open><summary>विश्वास-प्रस्तुतिः</summary>

स तथा पाण्डुपुत्रेण बलिनाभिहतोऽपतत्।  
तं निहत्य महाराज भीमसेनो महाबलः ॥ २७ ॥  
जयरातरथं प्राप्य मुहुः सिंह इवानदत्।
</details>

<details><summary>मूलम्</summary>

स तथा पाण्डुपुत्रेण बलिनाभिहतोऽपतत्।  
तं निहत्य महाराज भीमसेनो महाबलः ॥ २७ ॥  
जयरातरथं प्राप्य मुहुः सिंह इवानदत्।
</details>

<details><summary>अनुवाद (हिन्दी)</summary>

बलवान् पाण्डुपुत्रके मुक्केकी चोट लगते ही वह धराशायी हो गया। महाराज! ध्रुवको मारकर महाबली भीमसेन जयरातके रथपर जा पहुँचे और बारंबार सिंहनाद करने लगे॥२७॥
</details>

<details open><summary>विश्वास-प्रस्तुतिः</summary>

जयरातमथाक्षिप्य नदन् सव्येन पाणिना ॥ २८ ॥  
तलेन नाशयामास कर्णस्यैवाग्रतः स्थितः।
</details>

<details><summary>मूलम्</summary>

जयरातमथाक्षिप्य नदन् सव्येन पाणिना ॥ २८ ॥  
तलेन नाशयामास कर्णस्यैवाग्रतः स्थितः।
</details>

<details><summary>अनुवाद (हिन्दी)</summary>

गर्जना करते हुए ही उन्होंने बायें हाथसे जयरातको झटका देकर उसे थप्पड़से मार डाला। फिर वे कर्णके ही सामने जाकर खड़े हो गये॥२८॥
</details>

<details open><summary>विश्वास-प्रस्तुतिः</summary>

कर्णस्तु पाण्डवे शक्तिं काञ्चनीं समवासृजत् ॥ २९ ॥  
यतस्तामेव जग्राह प्रहसन् पाण्डुनन्दनः।
</details>

<details><summary>मूलम्</summary>

कर्णस्तु पाण्डवे शक्तिं काञ्चनीं समवासृजत् ॥ २९ ॥  
यतस्तामेव जग्राह प्रहसन् पाण्डुनन्दनः।
</details>

<details><summary>अनुवाद (हिन्दी)</summary>

तब कर्णने पाण्डुनन्दन भीमपर सोनेकी बनी हुई शक्तिका प्रहार किया; परंतु पाण्डुनन्दन भीमने हँसते हुए ही उसे हाथसे पकड़ लिया॥२९॥
</details>

<details open><summary>विश्वास-प्रस्तुतिः</summary>

कर्णायैव च दुर्धर्षश्चिक्षेपाजौ वृकोदरः ॥ ३० ॥  
तामापतन्तीं चिच्छेद शकुनिस्तैलपायिना ।
</details>

<details><summary>मूलम्</summary>

कर्णायैव च दुर्धर्षश्चिक्षेपाजौ वृकोदरः ॥ ३० ॥  
तामापतन्तीं चिच्छेद शकुनिस्तैलपायिना ।
</details>

<details><summary>अनुवाद (हिन्दी)</summary>

दुर्धर्ष वीर वृकोदरने उस युद्धस्थलमें कर्णपर ही वह शक्ति चला दी; परंतु शकुनिने कर्णपर आती हुई शक्तिको तेल पीनेवाले बाणसे काट डाला॥३०॥
</details>

<details open><summary>विश्वास-प्रस्तुतिः</summary>

एतत् कृत्वा महत् कर्म रणेऽद्भुतपराक्रमः ॥ ३१ ॥  
पुनः स्वरथमास्थाय दुद्राव तव वाहिनीम्।
</details>

<details><summary>मूलम्</summary>

एतत् कृत्वा महत् कर्म रणेऽद्भुतपराक्रमः ॥ ३१ ॥  
पुनः स्वरथमास्थाय दुद्राव तव वाहिनीम्।
</details>

<details><summary>अनुवाद (हिन्दी)</summary>

अद्भुत पराक्रमी भीमसेन रणभूमिमें यह महान् पराक्रम करके पुनः अपने रथपर आ बैठे और आपकी सेनाको खदेड़ने लगे॥३१॥
</details>

<details open><summary>विश्वास-प्रस्तुतिः</summary>

तमायान्तं जिघांसन्तं भीमं क्रुद्धमिवान्तकम् ॥ ३२ ॥  
न्यवारयन् महाबाहुं तव पुत्रा विशाम्पते।  
महता शरवर्षेण च्छादयन्तो महारथाः ॥ ३३ ॥
</details>

<details><summary>मूलम्</summary>

तमायान्तं जिघांसन्तं भीमं क्रुद्धमिवान्तकम् ॥ ३२ ॥  
न्यवारयन् महाबाहुं तव पुत्रा विशाम्पते।  
महता शरवर्षेण च्छादयन्तो महारथाः ॥ ३३ ॥
</details>

<details><summary>अनुवाद (हिन्दी)</summary>

प्रजानाथ! क्रोधमें भरे हुए यमराजके समान महाबाहु भीमसेनको शत्रुवधकी इच्छासे सामने आते देख आपके महारथी पुत्रोंने बाणोंकी बड़ी भारी वर्षा करके उन्हें आच्छादित करते हुए रोका॥३२-३३॥
</details>

<details open><summary>विश्वास-प्रस्तुतिः</summary>

दुर्मदस्य ततो भीमः प्रहसन्निव संयुगे।  
सारथिं च हयांश्चैव शरैर्निन्ये यमक्षयम् ॥ ३४ ॥
</details>

<details><summary>मूलम्</summary>

दुर्मदस्य ततो भीमः प्रहसन्निव संयुगे।  
सारथिं च हयांश्चैव शरैर्निन्ये यमक्षयम् ॥ ३४ ॥
</details>

<details><summary>अनुवाद (हिन्दी)</summary>

तब युद्धस्थलमें हँसते हुए-से भीमसेनने दुर्मदके सारथि और घोड़ोंको अपने बाणोंसे मारकर यमलोक पहुँचा दिया॥३४॥
</details>

<details open><summary>विश्वास-प्रस्तुतिः</summary>

दुर्मदस्तु ततो यानं दुष्कर्णस्यावचक्रमे।  
तावेकरथमारूढौ भ्रातरौ परतापनौ ॥ ३५ ॥  
संग्रामशिरसो मध्ये भीमं द्वावप्यधावताम्।  
यथाम्बुपतिमित्रौ हि तारकं दैत्यसत्तमम् ॥ ३६ ॥
</details>

<details><summary>मूलम्</summary>

दुर्मदस्तु ततो यानं दुष्कर्णस्यावचक्रमे।  
तावेकरथमारूढौ भ्रातरौ परतापनौ ॥ ३५ ॥  
संग्रामशिरसो मध्ये भीमं द्वावप्यधावताम्।  
यथाम्बुपतिमित्रौ हि तारकं दैत्यसत्तमम् ॥ ३६ ॥
</details>

<details><summary>अनुवाद (हिन्दी)</summary>

तब दुर्मद दुष्कर्णके रथपर जा बैठा। फिर शत्रुओंको संताप देनेवाले उन दोनों भाइयोंने एक ही रथपर आरूढ़ हो युद्धके मुहानेपर भीमसेनपर धावा किया; ठीक उसी तरह, जैसे वरुण और मित्रने दैत्यराज तारकपर आक्रमण किया था॥३५-३६॥
</details>

<details open><summary>विश्वास-प्रस्तुतिः</summary>

ततस्तु दुर्मदश्चैव दुष्कर्णश्च तवात्मजौ।  
रथमेकं समारुह्य भीमं बाणैरविध्यताम् ॥ ३७ ॥
</details>

<details><summary>मूलम्</summary>

ततस्तु दुर्मदश्चैव दुष्कर्णश्च तवात्मजौ।  
रथमेकं समारुह्य भीमं बाणैरविध्यताम् ॥ ३७ ॥
</details>

<details><summary>अनुवाद (हिन्दी)</summary>

तत्पश्चात् आपके पुत्र दुर्मद (दुर्धर्ष) और दुष्कर्ण एक ही रथपर बैठकर भीमसेनको बाणोंसे घायल करने लगे॥३७॥
</details>

<details open><summary>विश्वास-प्रस्तुतिः</summary>

ततः कर्णस्य मिषतो द्रौणेर्दुर्योधनस्य च।  
कृपस्य सोमदत्तस्य बाह्लीकस्य च पाण्डवः ॥ ३८ ॥  
दुर्मदस्य च वीरस्य दुष्कर्णस्य च तं रथम्।  
पादप्रहारेण धरां प्रावेशयदरिंदमः ॥ ३९ ॥
</details>

<details><summary>मूलम्</summary>

ततः कर्णस्य मिषतो द्रौणेर्दुर्योधनस्य च।  
कृपस्य सोमदत्तस्य बाह्लीकस्य च पाण्डवः ॥ ३८ ॥  
दुर्मदस्य च वीरस्य दुष्कर्णस्य च तं रथम्।  
पादप्रहारेण धरां प्रावेशयदरिंदमः ॥ ३९ ॥
</details>

<details><summary>अनुवाद (हिन्दी)</summary>

तदनन्तर कर्ण, अश्वत्थामा, दुर्योधन, कृपाचार्य, सोमदत्त और बाह्लीकके देखते-देखते शत्रुदमन पाण्डुपुत्र भीमने वीर दुर्मद और दुष्कर्णके उस रथको लात मारकर धरतीमें धँसा दिया॥३८-३९॥
</details>

<details open><summary>विश्वास-प्रस्तुतिः</summary>

ततः सुतौ ते बलिनौ शूरौ दुष्कर्णदुर्मदौ।  
मुष्टिनाऽऽहत्य संक्रुद्धो ममर्द च ननर्द च ॥ ४० ॥
</details>

<details><summary>मूलम्</summary>

ततः सुतौ ते बलिनौ शूरौ दुष्कर्णदुर्मदौ।  
मुष्टिनाऽऽहत्य संक्रुद्धो ममर्द च ननर्द च ॥ ४० ॥
</details>

<details><summary>अनुवाद (हिन्दी)</summary>

फिर आपके बलवान् एवं शूरवीर पुत्र दुर्मद और दुष्कर्णको क्रोधमें भरे हुए भीमसेनने मुक्केसे मारकर मसल डाला और वे जोर-जोरसे गर्जना करने लगे॥४०॥
</details>

<details open><summary>विश्वास-प्रस्तुतिः</summary>

ततो हाहाकृते सैन्ये दृष्ट्वा भीमं नृपाऽब्रुवन्।  
रुद्रोऽयं भीमरूपेण धार्तराष्ट्रेषु युध्यति ॥ ४१ ॥
</details>

<details><summary>मूलम्</summary>

ततो हाहाकृते सैन्ये दृष्ट्वा भीमं नृपाऽब्रुवन्।  
रुद्रोऽयं भीमरूपेण धार्तराष्ट्रेषु युध्यति ॥ ४१ ॥
</details>

<details><summary>अनुवाद (हिन्दी)</summary>

यह देखकर कौरव-सेनामें हाहाकार मच गया। भीमसेनको देखकर राजालोग कहने लगे ‘ये साक्षात् भगवान् रुद्र ही भीमसेनका रूप धारण करके धृतराष्ट्रपुत्रोंके साथ युद्ध कर रहे हैं’॥४१॥
</details>

<details open><summary>विश्वास-प्रस्तुतिः</summary>

एवमुक्त्वा पलायन्ते सर्वे भारत पार्थिवाः।  
विसंज्ञा वाहयन् वाहान् न च द्वौ सह धावतः॥४२॥
</details>

<details><summary>मूलम्</summary>

एवमुक्त्वा पलायन्ते सर्वे भारत पार्थिवाः।  
विसंज्ञा वाहयन् वाहान् न च द्वौ सह धावतः॥४२॥
</details>

<details><summary>अनुवाद (हिन्दी)</summary>

भारत! ऐसा कहकर सब राजा अचेत होकर अपने वाहनोंको हाँकते हुए रणभूमिसे पलायन करने लगे। उस समय दो व्यक्ति एक साथ नहीं भागते थे॥
</details>

<details open><summary>विश्वास-प्रस्तुतिः</summary>

ततो बले भृशलुलिते निशामुखे  
सुपूजितो नृपवृषभैर्वृकोदरः ।  
महाबलः कमलविबुद्धलोचनो  
युधिष्ठिरं नृपतिमपूजयद् बली ॥ ४३ ॥
</details>

<details><summary>मूलम्</summary>

ततो बले भृशलुलिते निशामुखे  
सुपूजितो नृपवृषभैर्वृकोदरः ।  
महाबलः कमलविबुद्धलोचनो  
युधिष्ठिरं नृपतिमपूजयद् बली ॥ ४३ ॥
</details>

<details><summary>अनुवाद (हिन्दी)</summary>

तदनन्तर रात्रिके प्रथम प्रहरमें जब कौरव-सेना अत्यन्त भयभीत हो इधर-उधर भाग गयी, तब श्रेष्ठ राजाओंने विकसित कमलके समान सुन्दर नेत्रोंवाले महाबली भीमसेनकी भूरि-भूरि प्रशंसा की और बलवान् भीमने राजा युधिष्ठिरका समादर किया॥४३॥
</details>

<details open><summary>विश्वास-प्रस्तुतिः</summary>

ततो यमौ द्रुपदविराटकेकया  
युधिष्ठिरश्चापि परां मुदं ययुः।  
वृकोदरं भृशमनुपूजयंश्च ते  
यथान्धके प्रतिनिहते हरं सुराः ॥ ४४ ॥
</details>

<details><summary>मूलम्</summary>

ततो यमौ द्रुपदविराटकेकया  
युधिष्ठिरश्चापि परां मुदं ययुः।  
वृकोदरं भृशमनुपूजयंश्च ते  
यथान्धके प्रतिनिहते हरं सुराः ॥ ४४ ॥
</details>

<details><summary>अनुवाद (हिन्दी)</summary>

तत्पश्चात् जैसे अन्धकासुरके मारे जानेपर देवताओंने भगवान् शंकरका स्तवन और पूजन किया था, उसी प्रकार नकुल, सहदेव, द्रुपद, विराट, केकयराजकुमार तथा युधिष्ठिर भी भीमसेनकी विजयसे बड़े प्रसन्न हुए और उन्होंने वृकोदरकी बड़ी प्रशंसा की॥४४॥
</details>

<details open><summary>विश्वास-प्रस्तुतिः</summary>

ततः सुतास्ते वरुणात्मजोपमा  
रुषान्विताः सह गुरुणा महात्मना।  
वृकोदरं सरथपदातिकुञ्जरा  
युयुत्सवो भृशमभिपर्यवारयन् ॥ ४५ ॥
</details>

<details><summary>मूलम्</summary>

ततः सुतास्ते वरुणात्मजोपमा  
रुषान्विताः सह गुरुणा महात्मना।  
वृकोदरं सरथपदातिकुञ्जरा  
युयुत्सवो भृशमभिपर्यवारयन् ॥ ४५ ॥
</details>

<details><summary>अनुवाद (हिन्दी)</summary>

इसके बाद वरुणपुत्रके समान पराक्रमी आपके सभी पुत्र रोषमें भरकर युद्धकी इच्छासे रथ, पैदल और हाथियोंकी सेना साथ ले महात्मा गुरु द्रोणाचार्यके साथ आये और वेगपूर्वक भीमसेनको सब ओरसे घेरकर खड़े हो गये॥४५॥
</details>

<details open><summary>विश्वास-प्रस्तुतिः</summary>

(ततो यमौ द्रुपदसुताः ससैनिका  
युधिष्ठिरद्रुपदविराटसात्वताः ।  
घटोत्कचो जयविजयौ द्रुमो वृकः  
ससृञ्जयास्तव तनयानवारयन् ॥)
</details>

<details><summary>मूलम्</summary>

(ततो यमौ द्रुपदसुताः ससैनिका  
युधिष्ठिरद्रुपदविराटसात्वताः ।  
घटोत्कचो जयविजयौ द्रुमो वृकः  
ससृञ्जयास्तव तनयानवारयन् ॥)
</details>

<details><summary>अनुवाद (हिन्दी)</summary>

यह देख नकुल, सहदेव, सैनिकोंसहित द्रुपदपुत्र, युधिष्ठिर, द्रुपद, विराट, सात्यकि, घटोत्कच, जय, विजय, द्रुम, वृक तथा सृंजय योधाओंने आपके पुत्रोंको आगे बढ़नेसे रोका।
</details>

<details open><summary>विश्वास-प्रस्तुतिः</summary>

ततोऽभवत् तिमिरघनैरिवावृते  
महाभये भयदमतीव दारुणम् ।  
निशामुखे वृकबलगृध्रमोदनं  
महात्मनां नृपवर युद्धमद्भुतम् ॥ ४६ ॥
</details>

<details><summary>मूलम्</summary>

ततोऽभवत् तिमिरघनैरिवावृते  
महाभये भयदमतीव दारुणम् ।  
निशामुखे वृकबलगृध्रमोदनं  
महात्मनां नृपवर युद्धमद्भुतम् ॥ ४६ ॥
</details>

<details><summary>अनुवाद (हिन्दी)</summary>

नृपश्रेष्ठ! फिर तो घने अन्धकारसे आवृत महाभयंकर प्रदोषकालमें उन महामनस्वी वीरोंका अत्यन्त दारुण, भयदायक तथा भेड़ियों, गीधों और कौवोंको आनन्दित करनेवाला अद्भुत युद्ध होने लगा॥४६॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि घटोत्कचवधपर्वणि रात्रियुद्धे भीमपराक्रमे पञ्चपञ्चाशदधिकशततमोऽध्यायः ॥ १५५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत घटोत्कचवधपर्वमें रात्रियुद्धके प्रसंगमें भीमसेनका पराक्रमविषयक एक सौ पचपनवाँ अध्याय पूरा हुआ॥१५५॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुल ४७ श्लोक हैं।)
</details>
