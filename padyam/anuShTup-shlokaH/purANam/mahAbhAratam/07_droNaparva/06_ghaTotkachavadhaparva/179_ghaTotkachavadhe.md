+++
title_full = "179 घटोत्कचका घोर युद्ध तथा कर्णके द्वारा चलायी हुई इन्द्रप्रदत्त शक्तिसे उसका वध"
title = "१७९ घटोत्कचवधे"

+++

<details><summary>भागसूचना</summary>

एकोनाशीत्यधिकशततमोऽध्यायः
</details>

<details><summary>सूचना (हिन्दी)</summary>

घटोत्कचका घोर युद्ध तथा कर्णके द्वारा चलायी हुई इन्द्रप्रदत्त शक्तिसे उसका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

निहत्यालायुधं रक्षः प्रहृष्टात्मा घटोत्कचः।  
ननाद विविधान् नादान् वाहिन्याः प्रमुखे तव ॥ १ ॥
</details>

<details><summary>मूलम्</summary>

निहत्यालायुधं रक्षः प्रहृष्टात्मा घटोत्कचः।  
ननाद विविधान् नादान् वाहिन्याः प्रमुखे तव ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! राक्षस अलायुधका वध करके घटोत्कच मन-ही-मन बड़ा प्रसन्न हुआ और वह आपकी सेनाके सामने खड़ा हो नाना प्रकारसे सिंहनाद करने लगा॥१॥
</details>

<details open><summary>विश्वास-प्रस्तुतिः</summary>

तस्य तं तुमुलं शब्दं श्रुत्वा कुञ्जरकम्पनम्।  
तावकानां महाराज भयमासीत् सुदारुणम् ॥ २ ॥
</details>

<details><summary>मूलम्</summary>

तस्य तं तुमुलं शब्दं श्रुत्वा कुञ्जरकम्पनम्।  
तावकानां महाराज भयमासीत् सुदारुणम् ॥ २ ॥
</details>

<details><summary>अनुवाद (हिन्दी)</summary>

महाराज! उसकी वह भयंकर गर्जना हाथियोंको भी कँपा देनेवाली थी। उसे सुनकर आपके योद्धाओंके मनमें अत्यन्त दारुण भय समा गया॥२॥
</details>

<details open><summary>विश्वास-प्रस्तुतिः</summary>

अलायुधविषक्तं तु भैमसेनिं महाबलम्।  
दृष्ट्वा कर्णो महाबाहुः पञ्चालान् समुपाद्रवत् ॥ ३ ॥
</details>

<details><summary>मूलम्</summary>

अलायुधविषक्तं तु भैमसेनिं महाबलम्।  
दृष्ट्वा कर्णो महाबाहुः पञ्चालान् समुपाद्रवत् ॥ ३ ॥
</details>

<details><summary>अनुवाद (हिन्दी)</summary>

जिस समय महाबली घटोत्कच अलायुधके साथ उलझा हुआ था, उस समय उसे उस अवस्थामें देखकर महाबाहु कर्णने पांचालोंपर धावा किया॥३॥
</details>

<details open><summary>विश्वास-प्रस्तुतिः</summary>

दशभिर्दशभिर्बाणैर्धृष्टद्युम्नशिखण्डिनौ ।  
दृढैः पूर्णायतोत्सृष्टैर्बिभेद नतपर्वभिः ॥ ४ ॥
</details>

<details><summary>मूलम्</summary>

दशभिर्दशभिर्बाणैर्धृष्टद्युम्नशिखण्डिनौ ।  
दृढैः पूर्णायतोत्सृष्टैर्बिभेद नतपर्वभिः ॥ ४ ॥
</details>

<details><summary>अनुवाद (हिन्दी)</summary>

उसने पूर्णतः खींचकर छोड़े गये झुकी हुई गाँठवाले दस-दस सुदृढ़ बाणोंद्वारा धृष्टद्युम्न और शिखण्डीको घायल कर दिया॥४॥
</details>

<details open><summary>विश्वास-प्रस्तुतिः</summary>

ततः परमनाराचैर्युधामन्यूत्तमौजसौ ।  
सात्यकिं च रथोदारं कम्पयामास मार्गणैः ॥ ५ ॥
</details>

<details><summary>मूलम्</summary>

ततः परमनाराचैर्युधामन्यूत्तमौजसौ ।  
सात्यकिं च रथोदारं कम्पयामास मार्गणैः ॥ ५ ॥
</details>

<details><summary>अनुवाद (हिन्दी)</summary>

तत्पश्चात् उसने अच्छे-अच्छे नाराचोंद्वारा युधामन्यु और उत्तमौजाको तथा अनेक बाणोंसे उदार महारथी सात्यकिको भी कम्पित कर दिया॥५॥
</details>

<details open><summary>विश्वास-प्रस्तुतिः</summary>

तेषामप्यस्यतां संख्ये सर्वेषां सव्यदक्षिणम्।  
मण्डलान्येव चापानि व्यदृश्यन्त जनाधिप ॥ ६ ॥
</details>

<details><summary>मूलम्</summary>

तेषामप्यस्यतां संख्ये सर्वेषां सव्यदक्षिणम्।  
मण्डलान्येव चापानि व्यदृश्यन्त जनाधिप ॥ ६ ॥
</details>

<details><summary>अनुवाद (हिन्दी)</summary>

नरेश्वर! वे सात्यकि आदि भी बायें-दायें बाण चला रहे थे। उस समय उन सबके धनुष भी मण्डलाकार ही दिखायी देते थे॥६॥
</details>

<details open><summary>विश्वास-प्रस्तुतिः</summary>

तेषां ज्यातलनिर्घोषो रथनेमिस्वनश्च ह।  
मेघानामिव घर्मान्ते बभूव तुमुलो निशि ॥ ७ ॥
</details>

<details><summary>मूलम्</summary>

तेषां ज्यातलनिर्घोषो रथनेमिस्वनश्च ह।  
मेघानामिव घर्मान्ते बभूव तुमुलो निशि ॥ ७ ॥
</details>

<details><summary>अनुवाद (हिन्दी)</summary>

उस रात्रिके समय उनकी प्रत्यंचाकी टंकार तथा रथके पहियोंकी घर्घराहटका शब्द वर्षाकालके मेघोंकी गर्जनाके समान भयंकर जान पड़ता था॥७॥
</details>

<details open><summary>विश्वास-प्रस्तुतिः</summary>

ज्यानेमिघोषस्तनयित्नुमान् वै  
धनुस्तडिन्मण्डलकेतुशृङ्गः ।  
शरौघवर्षाकुलवृष्टिमांश्च  
संग्राममेघः स बभूव राजन् ॥ ८ ॥
</details>

<details><summary>मूलम्</summary>

ज्यानेमिघोषस्तनयित्नुमान् वै  
धनुस्तडिन्मण्डलकेतुशृङ्गः ।  
शरौघवर्षाकुलवृष्टिमांश्च  
संग्राममेघः स बभूव राजन् ॥ ८ ॥
</details>

<details><summary>अनुवाद (हिन्दी)</summary>

राजन्! वह संग्राम वर्षाकालीन मेघके समान प्रतीत होता था। प्रत्यंचाकी टंकार और पहियोंकी घर्घराहटका शब्द ही उस मेघकी गर्जनाके समान था। धनुष ही विद्युन्मण्डलके समान प्रकाशित होता था और ध्वजाका अग्रभाग ही उस मेघका उच्चतम शिखर था तथा बाण-समूहोंकी वृष्टि ही उसके द्वारा की जानेवाली वर्षा थी॥८॥
</details>

<details open><summary>विश्वास-प्रस्तुतिः</summary>

तदद्‌भुतं शैल इवाप्रकम्पो  
वर्षं महाशैलसमानसारः ।  
विध्वंसयामास रणे नरेन्द्र  
वैकर्तनः शत्रुगणावमर्दी ॥ ९ ॥
</details>

<details><summary>मूलम्</summary>

तदद्‌भुतं शैल इवाप्रकम्पो  
वर्षं महाशैलसमानसारः ।  
विध्वंसयामास रणे नरेन्द्र  
वैकर्तनः शत्रुगणावमर्दी ॥ ९ ॥
</details>

<details><summary>अनुवाद (हिन्दी)</summary>

नरेन्द्र! महान् पर्वतके समान शक्तिशाली एवं अविचल रहनेवाले शत्रुदलसंहारक सूर्यपुत्र कर्णने रणभूमिमें उस अद्भुत बाणवर्षाको नष्ट कर दिया॥९॥
</details>

<details open><summary>विश्वास-प्रस्तुतिः</summary>

ततोऽतुलैर्वज्रनिपातकल्पैः  
शितैः शरैः काञ्चनचित्रपुङ्खैः ।  
शत्रून् व्यपोहत् समरे महात्मा  
वैकर्तनः पुत्रहिते रतस्ते ॥ १० ॥
</details>

<details><summary>मूलम्</summary>

ततोऽतुलैर्वज्रनिपातकल्पैः  
शितैः शरैः काञ्चनचित्रपुङ्खैः ।  
शत्रून् व्यपोहत् समरे महात्मा  
वैकर्तनः पुत्रहिते रतस्ते ॥ १० ॥
</details>

<details><summary>अनुवाद (हिन्दी)</summary>

तत्पश्चात् आपके पुत्रके हितमें तत्पर रहनेवाले महामनस्वी वैकर्तन कर्णने समरांगणमें सोनेके विचित्र पंखोंसे युक्त एवं वज्रपातके तुल्य भयंकर, तुलनारहित तीखे बाणोंद्वारा शत्रुओंका संहार आरम्भ किया॥१०॥
</details>

<details open><summary>विश्वास-प्रस्तुतिः</summary>

संछिन्नभिन्नध्वजिनश्च केचित्  
केचिच्छरैरर्दितभिन्नदेहाः ।  
केचिद् विसूता विहयाश्च केचिद्  
वैकर्तनेनाशु कृता बभूवुः ॥ ११ ॥
</details>

<details><summary>मूलम्</summary>

संछिन्नभिन्नध्वजिनश्च केचित्  
केचिच्छरैरर्दितभिन्नदेहाः ।  
केचिद् विसूता विहयाश्च केचिद्  
वैकर्तनेनाशु कृता बभूवुः ॥ ११ ॥
</details>

<details><summary>अनुवाद (हिन्दी)</summary>

वैकर्तन कर्णने वहाँ शीघ्र ही किन्हींकी ध्वजाके टुकड़े-टुकड़े कर दिये, किन्हींके शरीरोंको बाणोंसे पीड़ित करके विदीर्ण कर डाला, किन्हींके सारथि नष्ट कर दिये और किन्हींके घोड़े मार डाले॥११॥
</details>

<details open><summary>विश्वास-प्रस्तुतिः</summary>

अविन्दमानास्त्वथ शर्म संख्ये  
यौधिष्ठिरं ते बलमभ्यपद्यन् ।  
तान् प्रेक्ष्य भग्नान् विमुखीकृतांश्च  
घटोत्कचो रोषमतीव चक्रे ॥ १२ ॥
</details>

<details><summary>मूलम्</summary>

अविन्दमानास्त्वथ शर्म संख्ये  
यौधिष्ठिरं ते बलमभ्यपद्यन् ।  
तान् प्रेक्ष्य भग्नान् विमुखीकृतांश्च  
घटोत्कचो रोषमतीव चक्रे ॥ १२ ॥
</details>

<details><summary>अनुवाद (हिन्दी)</summary>

योद्धालोग युद्धमें किसी तरह चैन न पाकर युधिष्ठिरकी सेनामें घुसने लगे। उन्हें तितर-बितर और युद्धसे विमुख हुआ देख घटोत्कचको बड़ा रोष हुआ॥
</details>

<details open><summary>विश्वास-प्रस्तुतिः</summary>

आस्थाय तं काञ्चनरत्नचित्रं  
रथोत्तमं सिंहवत् संननाद ।  
वैकर्तनं कर्णमुपेत्य चापि  
विव्याध वज्रप्रतिमैः पृषत्कैः ॥ १३ ॥
</details>

<details><summary>मूलम्</summary>

आस्थाय तं काञ्चनरत्नचित्रं  
रथोत्तमं सिंहवत् संननाद ।  
वैकर्तनं कर्णमुपेत्य चापि  
विव्याध वज्रप्रतिमैः पृषत्कैः ॥ १३ ॥
</details>

<details><summary>अनुवाद (हिन्दी)</summary>

वह सुवर्ण एवं रत्नोंसे जटित होनेके कारण विचित्र शोभायुक्त उत्तम रथपर आरूढ़ हो सिंहके समान गर्जना करने लगा और वैकर्तन कर्णके पास जाकर उसे वज्रतुल्य बाणोंद्वारा बींधने लगा॥१३॥
</details>

<details open><summary>विश्वास-प्रस्तुतिः</summary>

तौ कर्णिनाराचशिलीमुखैश्च  
नालीकदण्डासनवत्सदन्तैः ।  
वराहकर्णैः सविपाठशृङ्गैः  
क्षुरप्रवर्षैश्च विनेदतुः खम् ॥ १४ ॥
</details>

<details><summary>मूलम्</summary>

तौ कर्णिनाराचशिलीमुखैश्च  
नालीकदण्डासनवत्सदन्तैः ।  
वराहकर्णैः सविपाठशृङ्गैः  
क्षुरप्रवर्षैश्च विनेदतुः खम् ॥ १४ ॥
</details>

<details><summary>अनुवाद (हिन्दी)</summary>

वे दोनों कर्णी, नाराच, शिलीमुख, नालीक, दण्ड, असन, वत्सदन्त, वाराहकर्ण, विपाठ, सींग तथा क्षुरप्रोंकी वर्षा करते हुए अपनी गर्जनासे आकाशको गुँजाने लगे॥१४॥
</details>

<details open><summary>विश्वास-प्रस्तुतिः</summary>

तद् बाणधारावृतमन्तरिक्षं  
तिर्यग्गताभिः समरे रराज ।  
सुवर्णपुङ्खज्वलितप्रभाभि-  
र्विचित्रपुष्पाभिरिव स्रजाभिः ॥ १५ ॥
</details>

<details><summary>मूलम्</summary>

तद् बाणधारावृतमन्तरिक्षं  
तिर्यग्गताभिः समरे रराज ।  
सुवर्णपुङ्खज्वलितप्रभाभि-  
र्विचित्रपुष्पाभिरिव स्रजाभिः ॥ १५ ॥
</details>

<details><summary>अनुवाद (हिन्दी)</summary>

समरांगणमें बाणधाराओंसे भरा हुआ आकाश उन बाणोंके सुवर्णमय पंखोंकी तिरछी दिशामें फैलनेवाली देदीप्यमान प्रभाओंसे ऐसी शोभा पा रहा था, मानो वह विचित्र पुष्पोंवाली मनोहर मालाओंसे अलंकृत हो॥१५॥
</details>

<details open><summary>विश्वास-प्रस्तुतिः</summary>

समाहितावप्रतिमप्रभावा-  
वन्योन्यमाजघ्नतुरुत्तमास्त्रैः ।  
तयोर्हि वीरोत्तमयोर्न कश्चिद्  
ददर्श तस्मिन् समरे विशेषम् ॥ १६ ॥
</details>

<details><summary>मूलम्</summary>

समाहितावप्रतिमप्रभावा-  
वन्योन्यमाजघ्नतुरुत्तमास्त्रैः ।  
तयोर्हि वीरोत्तमयोर्न कश्चिद्  
ददर्श तस्मिन् समरे विशेषम् ॥ १६ ॥
</details>

<details><summary>अनुवाद (हिन्दी)</summary>

दोनोंके ही चित्त एकाग्र थे; दोनों ही अनुपम प्रभावशाली थे और उत्तम अस्त्रोंद्वारा एक-दूसरेको चोट पहुँचा रहे थे। उन दोनों वीरशिरोमणियोंमेंसे कोई भी युद्धमें अपनी विशेषता न दिखा सका॥१६॥
</details>

<details open><summary>विश्वास-प्रस्तुतिः</summary>

अतीव तच्चित्रमतुल्यरूपं  
बभूव युद्धं रविभीमसून्वोः ।  
समाकुलं शस्त्रनिपातघोरं  
दिवीव राह्वंशुमतोः प्रमत्तम् ॥ १७ ॥
</details>

<details><summary>मूलम्</summary>

अतीव तच्चित्रमतुल्यरूपं  
बभूव युद्धं रविभीमसून्वोः ।  
समाकुलं शस्त्रनिपातघोरं  
दिवीव राह्वंशुमतोः प्रमत्तम् ॥ १७ ॥
</details>

<details><summary>अनुवाद (हिन्दी)</summary>

सूर्यपुत्र कर्ण और भीमकुमार घटोत्कचका वह अत्यन्त विचित्र एवं घमासान युद्ध आकाशमें राहु और सूर्यके उन्मत्त संग्राम-सा प्रतीत होता था। उसकी कहीं तुलना नहीं थी। शस्त्रोंके प्रहारसे वह बड़ा भयंकर जान पड़ता था॥१७॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

घटोत्कचं यदा कर्णो न विशेषयते नृप।  
ततः प्रादुश्चकारोग्रमस्त्रमस्त्रविदां वरः ॥ १८ ॥
</details>

<details><summary>मूलम्</summary>

घटोत्कचं यदा कर्णो न विशेषयते नृप।  
ततः प्रादुश्चकारोग्रमस्त्रमस्त्रविदां वरः ॥ १८ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! जब अस्त्रवेत्ताओंमें श्रेष्ठ कर्ण घटोत्कचसे अपनी विशेषता न दिखा सका, तब उसने एक भयंकर अस्त्र प्रकट किया॥१८॥
</details>

<details open><summary>विश्वास-प्रस्तुतिः</summary>

तेनास्त्रेणावधीत् तस्य रथं सहयसारथिम्।  
विरथश्चापि हैडिम्बिः क्षिप्रमन्तरधीयत ॥ १९ ॥
</details>

<details><summary>मूलम्</summary>

तेनास्त्रेणावधीत् तस्य रथं सहयसारथिम्।  
विरथश्चापि हैडिम्बिः क्षिप्रमन्तरधीयत ॥ १९ ॥
</details>

<details><summary>अनुवाद (हिन्दी)</summary>

उस अस्त्रके द्वारा उसने घटोत्कचके रथको घोड़े और सारथिसहित नष्ट कर दिया। रथहीन होनेपर घटोत्कच शीघ्र ही वहाँसे अदृश्य हो गया॥१९॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

तस्मिन्नन्तर्हिते तूर्णं कूटयोधिनि राक्षसे।  
मामकैः प्रतिपन्नं यत् तन्ममाचक्ष्व संजय ॥ २० ॥
</details>

<details><summary>मूलम्</summary>

तस्मिन्नन्तर्हिते तूर्णं कूटयोधिनि राक्षसे।  
मामकैः प्रतिपन्नं यत् तन्ममाचक्ष्व संजय ॥ २० ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! बताओ, माया-युद्ध करनेवाले उस राक्षसके तत्काल अदृश्य हो जानेपर मेरे पुत्रोंने क्या सोचा और क्या किया?॥२०॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

अन्तर्हितं राक्षसेन्द्रं विदित्वा  
सम्प्राक्रोशन् कुरवः सर्व एव।  
कथं नायं राक्षसः कूटयोधी  
हन्यात् कर्णं समरेऽदृश्यमानः ॥ २१ ॥
</details>

<details><summary>मूलम्</summary>

अन्तर्हितं राक्षसेन्द्रं विदित्वा  
सम्प्राक्रोशन् कुरवः सर्व एव।  
कथं नायं राक्षसः कूटयोधी  
हन्यात् कर्णं समरेऽदृश्यमानः ॥ २१ ॥
</details>

<details><summary>अनुवाद (हिन्दी)</summary>

_संजयने कहा—_ महाराज! राक्षसराज घटोत्कचको अदृश्य हुआ जानकर समस्त कौरवयोद्धा चिल्ला-चिल्लाकर कहने लगे ‘मायाद्वारा युद्ध करनेवाला यह निशाचर जब रणभूमिमें स्वयं दिखायी ही नहीं देता है, तब कर्णको कैसे नहीं मार डालेगा?’॥२१॥
</details>

<details open><summary>विश्वास-प्रस्तुतिः</summary>

ततः कर्णो लघुचित्रास्त्रयोधी  
सर्वा दिशः प्रावृणोद् बाणजालैः।  
न वै किञ्चित् प्रापतत् तत्र भूतं  
तमोभूते सायकैरन्तरिक्षे ॥ २२ ॥
</details>

<details><summary>मूलम्</summary>

ततः कर्णो लघुचित्रास्त्रयोधी  
सर्वा दिशः प्रावृणोद् बाणजालैः।  
न वै किञ्चित् प्रापतत् तत्र भूतं  
तमोभूते सायकैरन्तरिक्षे ॥ २२ ॥
</details>

<details><summary>अनुवाद (हिन्दी)</summary>

तब शीघ्रतापूर्वक विचित्र रीतिसे अस्त्रयुद्ध करनेवाले कर्णने अपने बाणोंके समूहसे सम्पूर्ण दिशाओंको ढक दिया। उस समय बाणोंसे आकाशमें अँधेरा छा गया था तो भी वहाँ कोई प्राणी ऊपरसे मरकर गिरा नहीं॥२२॥
</details>

<details open><summary>विश्वास-प्रस्तुतिः</summary>

नैवाददानो न च संदधानो  
न चेषुधीः स्पृश्यमानः कराग्रैः।  
अदृश्यद् वै लाघवात् सूतपुत्रः  
सर्वं बाणैश्छादयानोऽन्तरिक्षम् ॥ २३ ॥
</details>

<details><summary>मूलम्</summary>

नैवाददानो न च संदधानो  
न चेषुधीः स्पृश्यमानः कराग्रैः।  
अदृश्यद् वै लाघवात् सूतपुत्रः  
सर्वं बाणैश्छादयानोऽन्तरिक्षम् ॥ २३ ॥
</details>

<details><summary>अनुवाद (हिन्दी)</summary>

सूतपुत्र कर्ण जब शीघ्रतापूर्वक बाणोंद्वारा समूचे आकाशको आच्छादित कर रहा था, उस समय यह नहीं दिखायी देता था कि वह कब अपने हाथकी अंगुलियोंसे तरकसको छूता है, कब बाण निकालता है और कब उसे धनुषपर रखता है॥२३॥
</details>

<details open><summary>विश्वास-प्रस्तुतिः</summary>

ततो मायां दारुणामन्तरिक्षे  
घोरां भीमां विहितां राक्षसेन।  
अपश्याम लोहिताभ्रप्रकाशां  
देदीप्यन्तीमग्निशिखामिवोग्राम् ॥ २४ ॥
</details>

<details><summary>मूलम्</summary>

ततो मायां दारुणामन्तरिक्षे  
घोरां भीमां विहितां राक्षसेन।  
अपश्याम लोहिताभ्रप्रकाशां  
देदीप्यन्तीमग्निशिखामिवोग्राम् ॥ २४ ॥
</details>

<details><summary>अनुवाद (हिन्दी)</summary>

तदनन्तर हमने अन्तरिक्षमें उस राक्षसद्वारा रची गयी घोर, दारुण एवं भयंकर माया देखी। पहले तो वह लाल रंगके बादलोंके रूपमें प्रकाशित हुई, फिर आगकी भयंकर लपटोंके समान प्रज्वलित हो उठी॥२४॥
</details>

<details open><summary>विश्वास-प्रस्तुतिः</summary>

ततस्तस्यां विद्युतः प्रादुरास-  
न्नुल्काश्चापि ज्वलिताः कौरवेन्द्र ।  
घोषश्चास्याः प्रादुरासीत् सुघोरः  
सहस्रशो नदतां दुन्दुभीनाम् ॥ २५ ॥
</details>

<details><summary>मूलम्</summary>

ततस्तस्यां विद्युतः प्रादुरास-  
न्नुल्काश्चापि ज्वलिताः कौरवेन्द्र ।  
घोषश्चास्याः प्रादुरासीत् सुघोरः  
सहस्रशो नदतां दुन्दुभीनाम् ॥ २५ ॥
</details>

<details><summary>अनुवाद (हिन्दी)</summary>

कौरवराज! तत्पश्चात् उससे बिजलियाँ प्रकट हुईं और जलती हुई उल्काएँ गिरने लगीं। साथ ही हजारों दुन्दुभियोंके बजनेके समान बड़ी भयानक आवाज होने लगी॥२५॥
</details>

<details open><summary>विश्वास-प्रस्तुतिः</summary>

ततः शराः प्रापतन् रुक्मपुङ्खाः  
शक्त्यृष्टिप्रासमुसलान्यायुधानि ।  
परश्वधास्तैलधौताश्च खड्गाः  
प्रदीप्ताग्रास्तोमराः पट्टिशाश्च ॥ २६ ॥  
मयूखिनः परिघा लोहबद्धा  
गदाश्चित्राः शितधाराश्च शूलाः ।  
गुर्व्यो गदा हेमपट्टावनद्धाः  
शतघ्न्यश्च प्रादुरासन् समन्तात् ॥ २७ ॥
</details>

<details><summary>मूलम्</summary>

ततः शराः प्रापतन् रुक्मपुङ्खाः  
शक्त्यृष्टिप्रासमुसलान्यायुधानि ।  
परश्वधास्तैलधौताश्च खड्गाः  
प्रदीप्ताग्रास्तोमराः पट्टिशाश्च ॥ २६ ॥  
मयूखिनः परिघा लोहबद्धा  
गदाश्चित्राः शितधाराश्च शूलाः ।  
गुर्व्यो गदा हेमपट्टावनद्धाः  
शतघ्न्यश्च प्रादुरासन् समन्तात् ॥ २७ ॥
</details>

<details><summary>अनुवाद (हिन्दी)</summary>

फिर उससे सोनेके पंखवाले बाण गिरने लगे। शक्ति, ऋष्टि, प्रास, मुसल आदि आयुध, फरसे, तेलमें साफ किये गये खड्ग, चमचमाती हुई धारवाले तोमर, पट्टिश, तेजस्वी परिघ, लोहेसे बँधी हुई विचित्र गदा, तीखी धारवाले शूल, सोनेके पत्रसे मढ़ी गयी भारी गदाएँ और शतघ्नियाँ चारों ओर प्रकट होने लगीं॥२६-२७॥
</details>

<details open><summary>विश्वास-प्रस्तुतिः</summary>

महाशिलाश्चापतंस्तत्र तत्र  
सहस्रशः साशनयश्च वज्राः ।  
चक्राणि चानेकशतक्षुराणि  
प्रादुर्बभूवुर्ज्वलनप्रभाणि ॥ २८ ॥
</details>

<details><summary>मूलम्</summary>

महाशिलाश्चापतंस्तत्र तत्र  
सहस्रशः साशनयश्च वज्राः ।  
चक्राणि चानेकशतक्षुराणि  
प्रादुर्बभूवुर्ज्वलनप्रभाणि ॥ २८ ॥
</details>

<details><summary>अनुवाद (हिन्दी)</summary>

जहाँ-तहाँ हजारों बड़ी-बड़ी शिलाएँ गिरने लगीं, बिजलियोंसहित वज्र पड़ने लगे और अग्निके समान दीप्तिमान् कितने ही चक्रों तथा सैकड़ों छुरोंका प्रादुर्भाव होने लगा॥२८॥
</details>

<details open><summary>विश्वास-प्रस्तुतिः</summary>

तां शक्तिपाषाणपरश्वधानां  
प्रासासिवज्राशनिमुद्‌गराणाम् ।  
वृष्टिं विशालां ज्वलितां पतन्तीं  
कर्णः शरौघैर्न शशाक हन्तुम् ॥ २९ ॥
</details>

<details><summary>मूलम्</summary>

तां शक्तिपाषाणपरश्वधानां  
प्रासासिवज्राशनिमुद्‌गराणाम् ।  
वृष्टिं विशालां ज्वलितां पतन्तीं  
कर्णः शरौघैर्न शशाक हन्तुम् ॥ २९ ॥
</details>

<details><summary>अनुवाद (हिन्दी)</summary>

शक्ति, प्रस्तर, फरसे, प्रास, खड्ग, वज्र, बिजली और मुद्‌गरोंकी गिरती हुई उस ज्वालापूर्ण विशाल वर्षाको कर्ण अपने बाणसमूहोंद्वारा नष्ट न कर सका॥
</details>

<details open><summary>विश्वास-प्रस्तुतिः</summary>

शराहतानां पततां हयानां  
वज्राहतानां च तथा गजानाम्।  
शिलाहतानां च महारथानां  
महान् निनादः पततां बभूव ॥ ३० ॥
</details>

<details><summary>मूलम्</summary>

शराहतानां पततां हयानां  
वज्राहतानां च तथा गजानाम्।  
शिलाहतानां च महारथानां  
महान् निनादः पततां बभूव ॥ ३० ॥
</details>

<details><summary>अनुवाद (हिन्दी)</summary>

बाणोंसे घायल होकर गिरते हुए घोड़ों, वज्रसे आहत होकर धराशायी होते हुए हाथियों तथा शिलाओंकी मार खाकर गिरते हुए महारथियोंका महान् आर्तनाद वहाँ सुनायी देता था॥३०॥
</details>

<details open><summary>विश्वास-प्रस्तुतिः</summary>

सुभीमनानाविधशस्त्रपातै-  
र्घटोत्कचेनाभिहतं समन्तात् ।  
दौर्योधनं वै बलमार्तरूप-  
मावर्तमानं ददृशे भ्रमत् तत् ॥ ३१ ॥
</details>

<details><summary>मूलम्</summary>

सुभीमनानाविधशस्त्रपातै-  
र्घटोत्कचेनाभिहतं समन्तात् ।  
दौर्योधनं वै बलमार्तरूप-  
मावर्तमानं ददृशे भ्रमत् तत् ॥ ३१ ॥
</details>

<details><summary>अनुवाद (हिन्दी)</summary>

घटोत्कचके द्वारा चलाये हुए अत्यन्त भयंकर एवं नाना प्रकारके अस्त्र-शस्त्रोंके प्रहारसे हताहत हुई दुर्योधनकी सेना आर्त होकर चारों ओर घूमती और चक्कर काटती दिखायी देने लगी॥३१॥
</details>

<details open><summary>विश्वास-प्रस्तुतिः</summary>

हाहाकृतं सम्परिवर्तमानं  
संलीयमानं च विषण्णरूपम् ।  
ते त्वार्यभावात् पुरुषप्रवीराः  
पराङ्‌मु‌खा नो बभूवुस्तदानीम् ॥ ३२ ॥
</details>

<details><summary>मूलम्</summary>

हाहाकृतं सम्परिवर्तमानं  
संलीयमानं च विषण्णरूपम् ।  
ते त्वार्यभावात् पुरुषप्रवीराः  
पराङ्‌मु‌खा नो बभूवुस्तदानीम् ॥ ३२ ॥
</details>

<details><summary>अनुवाद (हिन्दी)</summary>

साधारण सैनिक विषादकी मूर्ति बनकर हाहाकार करते हुए सब ओर भाग-भागकर छिपने लगे; परंतु जो पुरुषोंमें श्रेष्ठ वीर थे, वे आर्यपुरुषोंके धर्मपर स्थित रहनेके कारण उस समय भी युद्धसे विमुख नहीं हुए॥३२॥
</details>

<details open><summary>विश्वास-प्रस्तुतिः</summary>

तां राक्षसीं भीमरूपां सुघोरां  
वृष्टिं महाशस्त्रमयीं पतन्तीम् ।  
दृष्ट्वा बलौघांश्च निपात्यमानान्  
महद् भयं तव पुत्रान् विवेश ॥ ३३ ॥
</details>

<details><summary>मूलम्</summary>

तां राक्षसीं भीमरूपां सुघोरां  
वृष्टिं महाशस्त्रमयीं पतन्तीम् ।  
दृष्ट्वा बलौघांश्च निपात्यमानान्  
महद् भयं तव पुत्रान् विवेश ॥ ३३ ॥
</details>

<details><summary>अनुवाद (हिन्दी)</summary>

राक्षसद्वारा की हुई बड़े-बड़े अस्त्र-शस्त्रोंकी वह अत्यन्त घोर एवं भयानक वर्षा तथा अपने सैन्य-समूहोंका विनाश देखकर आपके पुत्रोंके मनमें बड़ा भारी भय समा गया॥३३॥
</details>

<details open><summary>विश्वास-प्रस्तुतिः</summary>

शिवाश्च वैश्वानरदीप्तजिह्वाः  
सुभीमनादाः शतशो नदन्तीः ।  
रक्षोगणान् नर्दतश्चापि वीक्ष्य  
नरेन्द्र योधा व्यथिता बभूवुः ॥ ३४ ॥
</details>

<details><summary>मूलम्</summary>

शिवाश्च वैश्वानरदीप्तजिह्वाः  
सुभीमनादाः शतशो नदन्तीः ।  
रक्षोगणान् नर्दतश्चापि वीक्ष्य  
नरेन्द्र योधा व्यथिता बभूवुः ॥ ३४ ॥
</details>

<details><summary>अनुवाद (हिन्दी)</summary>

नरेन्द्र! अग्निके समान जलती हुई जीभ और भयंकर शब्दवाली सैकड़ों गीदड़ियोंको चीत्कार करते तथा राक्षससमूहोंको गर्जते देखकर आपके सैनिक व्यथित हो उठे॥३४॥
</details>

<details open><summary>विश्वास-प्रस्तुतिः</summary>

ते दीप्तजिह्वानलतीक्ष्णदंष्ट्रा  
विभीषणाः शैलनिकाशकायाः ।  
नभोगताः शक्तिविषक्तहस्ता  
मेघा व्यमुञ्चन्निव वृष्टिमुग्राम् ॥ ३५ ॥
</details>

<details><summary>मूलम्</summary>

ते दीप्तजिह्वानलतीक्ष्णदंष्ट्रा  
विभीषणाः शैलनिकाशकायाः ।  
नभोगताः शक्तिविषक्तहस्ता  
मेघा व्यमुञ्चन्निव वृष्टिमुग्राम् ॥ ३५ ॥
</details>

<details><summary>अनुवाद (हिन्दी)</summary>

पर्वतके समान विशाल शरीरवाले और प्रज्वलित जिह्वासे आग उगलनेवाले तीखी दाढ़ोंसे युक्त भयानक राक्षस हाथोंमें शक्ति लिये आकाशमें पहुँचकर मेघोंके समान कौरवदलपर शस्त्रोंकी उग्र वर्षा करने लगे॥३५॥
</details>

<details open><summary>विश्वास-प्रस्तुतिः</summary>

तैराहतास्ते शरशक्तिशूलै-  
र्गदाभिरुग्रैः परिघैश्च दीप्तैः ।  
वज्रैः पिनाकैरशनिप्रहारैः  
शतघ्निचक्रैर्मथिताश्च पेतुः ॥ ३६ ॥
</details>

<details><summary>मूलम्</summary>

तैराहतास्ते शरशक्तिशूलै-  
र्गदाभिरुग्रैः परिघैश्च दीप्तैः ।  
वज्रैः पिनाकैरशनिप्रहारैः  
शतघ्निचक्रैर्मथिताश्च पेतुः ॥ ३६ ॥
</details>

<details><summary>अनुवाद (हिन्दी)</summary>

उन निशाचरोंके बरसाये हुए बाण, शक्ति, शूल, गदा, उग्र प्रज्वलित परिघ, वज्र, पिनाक, बिजली, शतघ्नी और चक्र आदि अस्त्र-शस्त्रोंके प्रहारोंसे रौंदे गये कौरव-योद्धा मर-मरकर पृथ्वीपर गिरने लगे॥३६॥
</details>

<details open><summary>विश्वास-प्रस्तुतिः</summary>

शूला भुशुण्ड्योऽश्मगुडाः शतघ्न्यः  
स्थूणाश्च कार्ष्णायसपट्टनद्धाः ।  
तेऽवाकिरंस्तव पुत्रस्य सैन्यं  
ततो रौद्रं कश्मलं प्रादुरासीत् ॥ ३७ ॥
</details>

<details><summary>मूलम्</summary>

शूला भुशुण्ड्योऽश्मगुडाः शतघ्न्यः  
स्थूणाश्च कार्ष्णायसपट्टनद्धाः ।  
तेऽवाकिरंस्तव पुत्रस्य सैन्यं  
ततो रौद्रं कश्मलं प्रादुरासीत् ॥ ३७ ॥
</details>

<details><summary>अनुवाद (हिन्दी)</summary>

राजन्! वे राक्षस आपके पुत्रकी सेनापर लगातार शूल, भुशुण्डी, पत्थरोंके गोले, शतघ्नी और लोहेके पत्रोंसे मढ़े गये स्थूणाकार[^*] शस्त्र बरसाने लगे। इससे आपके सैनिकोंपर भयंकर मोह छा गया॥३७॥
</details>

<details open><summary>विश्वास-प्रस्तुतिः</summary>

विकीर्णान्त्रा विहतैरुत्तमाङ्गैः  
सम्भग्नाङ्गाः शिश्यिरे तत्र शूराः।  
छिन्ना हयाः कुञ्जराश्चापि भग्नाः  
संचूर्णिताश्चैव रथाः शिलाभिः ॥ ३८ ॥
</details>

<details><summary>मूलम्</summary>

विकीर्णान्त्रा विहतैरुत्तमाङ्गैः  
सम्भग्नाङ्गाः शिश्यिरे तत्र शूराः।  
छिन्ना हयाः कुञ्जराश्चापि भग्नाः  
संचूर्णिताश्चैव रथाः शिलाभिः ॥ ३८ ॥
</details>

<details><summary>अनुवाद (हिन्दी)</summary>

उस समय पत्थरोंकी मारसे आपके शूरवीरोंके मस्तक कुचल गये थे, अंग-भंग हो गये थे, उनकी आँतें बाहर निकलकर बिखर गयी थीं और इस अवस्थामें वे वहाँ पृथ्वीपर पड़े हुए थे। घोड़ोंके टुकड़े-टुकड़े हो गये थे, हाथियोंके सारे अंग कुचल गये थे और रथ चूर-चूर हो गये॥३८॥
</details>

<details open><summary>विश्वास-प्रस्तुतिः</summary>

एवं महच्छस्त्रवर्षं सृजन्त-  
स्ते यातुधाना भुवि घोररूपाः।  
मायासृष्टास्तत्र घटोत्कचेन  
नामुञ्चन् वै याचमानं न भीतम् ॥ ३९ ॥
</details>

<details><summary>मूलम्</summary>

एवं महच्छस्त्रवर्षं सृजन्त-  
स्ते यातुधाना भुवि घोररूपाः।  
मायासृष्टास्तत्र घटोत्कचेन  
नामुञ्चन् वै याचमानं न भीतम् ॥ ३९ ॥
</details>

<details><summary>अनुवाद (हिन्दी)</summary>

इस प्रकार बड़ी भारी शस्त्रवर्षा करते हुए वे निशाचर इस भूतलपर भयंकर रूप धारण करके प्रकट हुए थे। घटोत्कचकी मायासे उनकी सृष्टि हुई थी। वे डरे हुए तथा प्राणोंकी भिक्षा माँगते हुएको भी नहीं छोड़ते थे॥३९॥
</details>

<details open><summary>विश्वास-प्रस्तुतिः</summary>

तस्मिन् घोरे कुरुवीरावमर्दे  
कालोत्सृष्टे क्षत्रियाणामभावे ।  
ते वै भग्नाः सहसा व्यद्रवन्त  
प्राक्रोशन्तः कौरवाः सर्व एव ॥ ४० ॥
</details>

<details><summary>मूलम्</summary>

तस्मिन् घोरे कुरुवीरावमर्दे  
कालोत्सृष्टे क्षत्रियाणामभावे ।  
ते वै भग्नाः सहसा व्यद्रवन्त  
प्राक्रोशन्तः कौरवाः सर्व एव ॥ ४० ॥
</details>

<details><summary>अनुवाद (हिन्दी)</summary>

कौरववीरोंका विनाश करनेवाला वह घोर संग्राम मानो क्षत्रियोंका अन्त करनेके लिये साक्षात् कालद्वारा उपस्थित किया गया था। उसमें विद्यमान सभी कौरवयोद्धा हतोत्साह हो निम्नांकित रूपसे चीखते-चिल्लाते हुए सहसा भाग चले॥४०॥
</details>

<details open><summary>विश्वास-प्रस्तुतिः</summary>

पलायध्वं कुरवो नैतदस्ति  
सेन्द्रा देवा घ्नन्ति नः पाण्डवार्थे।  
तथा तेषां मज्जतां भारतानां  
तस्मिन् द्वीपः सूतपुत्रो बभूव ॥ ४१ ॥
</details>

<details><summary>मूलम्</summary>

पलायध्वं कुरवो नैतदस्ति  
सेन्द्रा देवा घ्नन्ति नः पाण्डवार्थे।  
तथा तेषां मज्जतां भारतानां  
तस्मिन् द्वीपः सूतपुत्रो बभूव ॥ ४१ ॥
</details>

<details><summary>अनुवाद (हिन्दी)</summary>

‘कौरवो! भागो, भागो, अब किसी तरह यह सेना बच नहीं सकती। पाण्डवोंके लिये इन्द्रसहित सम्पूर्ण देवता हमें आकर मार रहे हैं।’ इस प्रकार उस समर-सागरमें डूबते हुए कौरव-सैनिकोंके लिये सूतपुत्र कर्ण द्वीपके समान आश्रयदाता बन गया॥४१॥
</details>

<details open><summary>विश्वास-प्रस्तुतिः</summary>

तस्मिन् संक्रन्दे तुमुले वर्तमाने  
सैन्ये भग्ने लीयमाने कुरूणाम्।  
अनीकानां प्रविभागेऽप्रकाशे  
नाज्ञायन्त कुरवो नेतरे च ॥ ४२ ॥
</details>

<details><summary>मूलम्</summary>

तस्मिन् संक्रन्दे तुमुले वर्तमाने  
सैन्ये भग्ने लीयमाने कुरूणाम्।  
अनीकानां प्रविभागेऽप्रकाशे  
नाज्ञायन्त कुरवो नेतरे च ॥ ४२ ॥
</details>

<details><summary>अनुवाद (हिन्दी)</summary>

उस घमासान युद्धके आरम्भ होनेपर जब कौरव-सेना भागकर छिप गयी और सैनिकोंके विभाग लुप्त हो गये, उस समय कौरव अथवा पाण्डवयोद्धा पहचाने नहीं जाते थे॥४२॥
</details>

<details open><summary>विश्वास-प्रस्तुतिः</summary>

निर्मर्यादे विद्रवे घोररूपे  
सर्वा दिशः प्रेक्षमाणाः स्म शून्याः।  
तां शस्त्रवृष्टिमुरसा गाहमानं  
कर्णं स्मैकं तत्र राजन्नपश्यन् ॥ ४३ ॥
</details>

<details><summary>मूलम्</summary>

निर्मर्यादे विद्रवे घोररूपे  
सर्वा दिशः प्रेक्षमाणाः स्म शून्याः।  
तां शस्त्रवृष्टिमुरसा गाहमानं  
कर्णं स्मैकं तत्र राजन्नपश्यन् ॥ ४३ ॥
</details>

<details><summary>अनुवाद (हिन्दी)</summary>

उस मर्यादारहित और भयंकर युद्धमें जब भगदड़ पड़ गयी, उस समय भागे हुए सैनिक सारी दिशाओंको सूनी देखते थे। राजन्! वहाँ लोगोंको एकमात्र कर्ण ही उस शस्त्रवर्षाको छातीपर झेलता हुआ दिखायी दिया॥
</details>

<details open><summary>विश्वास-प्रस्तुतिः</summary>

ततो बाणैरावृणोदन्तरिक्षं  
दिव्यां मायां योधयन् राक्षसस्य।  
ह्रीमान् कुर्वन् दुष्करं चार्यकर्म  
नैवामुह्यत् संयुगे सूतपुत्रः ॥ ४४ ॥
</details>

<details><summary>मूलम्</summary>

ततो बाणैरावृणोदन्तरिक्षं  
दिव्यां मायां योधयन् राक्षसस्य।  
ह्रीमान् कुर्वन् दुष्करं चार्यकर्म  
नैवामुह्यत् संयुगे सूतपुत्रः ॥ ४४ ॥
</details>

<details><summary>अनुवाद (हिन्दी)</summary>

तदनन्तर राक्षसकी दिव्य मायाके साथ युद्ध करते हुए लज्जाशील सूतपुत्र कर्णने आकाशको अपने बाणोंसे ढक दिया और युद्धमें वह श्रेष्ठ वीरोचित दुष्कर कर्म करता हुआ भी मोहके वशीभूत नहीं हुआ॥४४॥
</details>

<details open><summary>विश्वास-प्रस्तुतिः</summary>

ततो भीताः समुदैक्षन्त कर्णं  
राजन् सर्वे सैन्धवा बाह्लिकाश्च।  
असम्मोहं पूजयन्तोऽस्य संख्ये  
सम्पश्यन्तो विजयं राक्षसस्य ॥ ४५ ॥
</details>

<details><summary>मूलम्</summary>

ततो भीताः समुदैक्षन्त कर्णं  
राजन् सर्वे सैन्धवा बाह्लिकाश्च।  
असम्मोहं पूजयन्तोऽस्य संख्ये  
सम्पश्यन्तो विजयं राक्षसस्य ॥ ४५ ॥
</details>

<details><summary>अनुवाद (हिन्दी)</summary>

राजन्! तब सिन्ध और बाह्लीकदेशके योद्धा युद्धस्थलमें राक्षसकी विजय देखकर भी कर्णके मोहित न होनेकी भूरि-भूरि प्रशंसा करते हुए उसकी ओर भयभीत होकर देखने लगे॥४५॥
</details>

<details open><summary>विश्वास-प्रस्तुतिः</summary>

तेनोत्सृष्टा चक्रयुक्ता शतघ्नी  
समं सर्वांश्चतुरोऽश्वाञ्जघान ।  
ते जानुभिर्जगतीमन्वपद्यन्  
गतासवो निर्दशनाक्षिजिह्वाः ॥ ४६ ॥
</details>

<details><summary>मूलम्</summary>

तेनोत्सृष्टा चक्रयुक्ता शतघ्नी  
समं सर्वांश्चतुरोऽश्वाञ्जघान ।  
ते जानुभिर्जगतीमन्वपद्यन्  
गतासवो निर्दशनाक्षिजिह्वाः ॥ ४६ ॥
</details>

<details><summary>अनुवाद (हिन्दी)</summary>

इसी समय घटोत्कचने एक शतघ्नी छोड़ी, जिसमें पहिये लगे हुए थे। उस शतघ्नीने कर्णके चारों घोड़ोंको एक साथ ही मार डाला। उन घोड़ोंने प्राणशून्य होकर धरतीपर घुटने टेक दिये। उनके दाँत, नेत्र और जीभें बाहर निकल आयी थीं॥४६॥
</details>

<details open><summary>विश्वास-प्रस्तुतिः</summary>

ततो हताश्वादवरुह्य याना-  
दन्तर्मनाः कुरुषु प्राद्रवत्सु ।  
दिव्ये चास्त्रे मायया वध्यमाने  
नैवामुह्यच्चिन्तयन् प्राप्तकालम् ॥ ४७ ॥
</details>

<details><summary>मूलम्</summary>

ततो हताश्वादवरुह्य याना-  
दन्तर्मनाः कुरुषु प्राद्रवत्सु ।  
दिव्ये चास्त्रे मायया वध्यमाने  
नैवामुह्यच्चिन्तयन् प्राप्तकालम् ॥ ४७ ॥
</details>

<details><summary>अनुवाद (हिन्दी)</summary>

तब कर्ण उस अश्वहीन रथसे उतरकर मनको एकाग्र करके कुछ सोचने लगा। उस समय सारे कौरव-सैनिक भाग रहे थे। उसके दिव्यास्त्र भी घटोत्कचकी मायासे नष्ट होते जा रहे थे, तो भी वह समयोचित कर्तव्यका चिन्तन करता हुआ मोहमें नहीं पड़ा॥४७॥
</details>

<details open><summary>विश्वास-प्रस्तुतिः</summary>

ततोऽब्रुवन् कुरवः सर्व एव  
कर्णं दृष्ट्वा घोररूपां च मायाम्।  
शक्त्या रक्षो जहि कर्णाद्य तूर्णं  
नश्यन्त्येते कुरवो धार्तराष्ट्राः ॥ ४८ ॥
</details>

<details><summary>मूलम्</summary>

ततोऽब्रुवन् कुरवः सर्व एव  
कर्णं दृष्ट्वा घोररूपां च मायाम्।  
शक्त्या रक्षो जहि कर्णाद्य तूर्णं  
नश्यन्त्येते कुरवो धार्तराष्ट्राः ॥ ४८ ॥
</details>

<details><summary>अनुवाद (हिन्दी)</summary>

तत्पश्चात् राक्षसकी उस भयंकर मायाको देखकर सभी कौरव कर्णसे इस प्रकार बोले—‘कर्ण! तुम आज (इन्द्रकी दी हुई) शक्तिसे तुरंत इस राक्षसको मार डालो, नहीं तो ये धृतराष्ट्रके पुत्र और कौरव नष्ट होते जा रहे हैं॥४८॥
</details>

<details open><summary>विश्वास-प्रस्तुतिः</summary>

करिष्यतः किञ्च नो भीमपार्थौ  
तपन्तमेनं जहि पापं निशीथे।  
यो नः संग्रामाद् घोररूपाद् विमुच्येत्  
स नः पार्थान् सबलान् योधयेत ॥ ४९ ॥
</details>

<details><summary>मूलम्</summary>

करिष्यतः किञ्च नो भीमपार्थौ  
तपन्तमेनं जहि पापं निशीथे।  
यो नः संग्रामाद् घोररूपाद् विमुच्येत्  
स नः पार्थान् सबलान् योधयेत ॥ ४९ ॥
</details>

<details><summary>अनुवाद (हिन्दी)</summary>

‘भीमसेन और अर्जुन हमारा क्या कर लेंगे? आधी रातके समय संताप देनेवाले इस पापी राक्षसको मार डालो। हममेंसे जो भी इस भयानक संग्रामसे छुटकारा पायेगा वही सेनासहित पाण्डवोंके साथ युद्ध करेगा॥४९॥
</details>

<details open><summary>विश्वास-प्रस्तुतिः</summary>

तस्मादेनं राक्षसं घोररूपं  
शक्त्या जहि त्वं दत्तया वासवेन।  
मा कौरवाः सर्व एवेन्द्रकल्पा  
रात्रियुद्धे कर्ण नेशुः सयोधाः ॥ ५० ॥
</details>

<details><summary>मूलम्</summary>

तस्मादेनं राक्षसं घोररूपं  
शक्त्या जहि त्वं दत्तया वासवेन।  
मा कौरवाः सर्व एवेन्द्रकल्पा  
रात्रियुद्धे कर्ण नेशुः सयोधाः ॥ ५० ॥
</details>

<details><summary>अनुवाद (हिन्दी)</summary>

‘इसलिये तुम इन्द्रकी दी हुई शक्तिसे इस घोर रूपधारी राक्षसको मार डालो। कर्ण! कहीं ऐसा न हो कि ये इन्द्रके समान पराक्रमी समस्त कौरव रात्रियुद्धमें अपने योद्धाओंके साथ नष्ट हो जायँ’॥५०॥
</details>

<details open><summary>विश्वास-प्रस्तुतिः</summary>

स वध्यमानो रक्षसा वै निशीथे  
दृष्ट्वा राजंस्त्रास्यमानं बलं च।  
महच्छ्रुत्वा निनदं कौरवाणां  
मतिं दध्रे शक्तिमोक्षाय कर्णः ॥ ५१ ॥
</details>

<details><summary>मूलम्</summary>

स वध्यमानो रक्षसा वै निशीथे  
दृष्ट्वा राजंस्त्रास्यमानं बलं च।  
महच्छ्रुत्वा निनदं कौरवाणां  
मतिं दध्रे शक्तिमोक्षाय कर्णः ॥ ५१ ॥
</details>

<details><summary>अनुवाद (हिन्दी)</summary>

राजन्! निशीथकालमें राक्षसके प्रहारसे घायल होते हुए कर्णने अपनी सेनाको भयभीत देख कौरवोंका महान् आर्तनाद सुनकर घटोत्कचपर शक्ति छोड़नेका निश्चय कर लिया॥५१॥
</details>

<details open><summary>विश्वास-प्रस्तुतिः</summary>

स वै क्रुद्धः सिंह इवात्यमर्षी  
नामर्षयत् प्रतिघातं रणेऽसौ ।  
शक्तिं श्रेष्ठां वैजयन्तीमसह्यां  
समाददे तस्य वधं चिकीर्षन् ॥ ५२ ॥
</details>

<details><summary>मूलम्</summary>

स वै क्रुद्धः सिंह इवात्यमर्षी  
नामर्षयत् प्रतिघातं रणेऽसौ ।  
शक्तिं श्रेष्ठां वैजयन्तीमसह्यां  
समाददे तस्य वधं चिकीर्षन् ॥ ५२ ॥
</details>

<details><summary>अनुवाद (हिन्दी)</summary>

क्रोधमें भरे हुए सिंहके समान अत्यन्त अमर्षशील कर्ण रणभूमिमें घटोत्कचद्वारा अपने अस्त्रोंका प्रतिघात न सह सका। उसने उस राक्षसका वध करनेकी इच्छासे श्रेष्ठ एवं असह्य वैजयन्ती नामक शक्तिको हाथमें लिया॥५२॥
</details>

<details open><summary>विश्वास-प्रस्तुतिः</summary>

यासौ राजन्निहिता वर्षपूगान्  
वधायाजौ सत्कृता फाल्गुनस्य ।  
यां वै प्रादात् सूतपुत्राय शक्रः  
शक्तिं श्रेष्ठां कुण्डलाभ्यां निमाय ॥ ५३ ॥  
तां वै शक्तिं लेलिहानां प्रदीप्तां  
पाशैर्युक्तामन्तकस्येव जिह्वाम् ।  
मृत्योः स्वसारं ज्वलितामिवोल्कां  
वैकर्तनः प्राहिणोद् राक्षसाय ॥ ५४ ॥
</details>

<details><summary>मूलम्</summary>

यासौ राजन्निहिता वर्षपूगान्  
वधायाजौ सत्कृता फाल्गुनस्य ।  
यां वै प्रादात् सूतपुत्राय शक्रः  
शक्तिं श्रेष्ठां कुण्डलाभ्यां निमाय ॥ ५३ ॥  
तां वै शक्तिं लेलिहानां प्रदीप्तां  
पाशैर्युक्तामन्तकस्येव जिह्वाम् ।  
मृत्योः स्वसारं ज्वलितामिवोल्कां  
वैकर्तनः प्राहिणोद् राक्षसाय ॥ ५४ ॥
</details>

<details><summary>अनुवाद (हिन्दी)</summary>

राजन्! जिसे उसने युद्धमें अर्जुनका वध करनेके लिये कितने ही वर्षोंसे सत्कारपूर्वक रख छोड़ा था, जिस श्रेष्ठ शक्तिको इन्द्रने सूतपुत्र कर्णके हाथमें उसके दोनों कुण्डलोंके बदलेमें दिया था, जो सबको चाट जानेके लिये उद्यत हुई यमराजके जिह्वाके समान जान पड़ती थी तथा जो मृत्युकी सगी बहिन एवं जलती हुई उल्काके समान प्रतीत होती थी, उसी पाशोंसे युक्त, प्रज्वलित दिव्य शक्तिको सूर्यपुत्र कर्णने राक्षस घटोत्कचपर चला दिया॥५३-५४॥
</details>

<details open><summary>विश्वास-प्रस्तुतिः</summary>

तामुत्तमां परकायावहन्त्रीं  
दृष्ट्वा शक्तिं बाहुसंस्थां ज्वलन्तीम्।  
भीतं रक्षो विप्रदुद्राव राजन्  
कृत्वाऽऽत्मानं विन्ध्यतुल्यप्रमाणम् ॥ ५५ ॥
</details>

<details><summary>मूलम्</summary>

तामुत्तमां परकायावहन्त्रीं  
दृष्ट्वा शक्तिं बाहुसंस्थां ज्वलन्तीम्।  
भीतं रक्षो विप्रदुद्राव राजन्  
कृत्वाऽऽत्मानं विन्ध्यतुल्यप्रमाणम् ॥ ५५ ॥
</details>

<details><summary>अनुवाद (हिन्दी)</summary>

राजन्! दूसरेके शरीरको विदीर्ण कर डालनेवाली उस उत्तम एवं प्रज्वलित शक्तिको कर्णके हाथमें देखकर भयभीत हुआ राक्षस घटोत्कच अपने शरीरको विन्ध्यपर्वतके समान विशाल बनाकर भागा॥५५॥
</details>

<details open><summary>विश्वास-प्रस्तुतिः</summary>

दृष्ट्वा शक्तिं कर्णबाह्वन्तरस्थां  
नेदुर्भूतान्यन्तरिक्षे नरेन्द्र ।  
ववुर्वातास्तुमुलाश्चापि राजन्  
सनिर्घाता चाशनिर्गां जगाम ॥ ५६ ॥
</details>

<details><summary>मूलम्</summary>

दृष्ट्वा शक्तिं कर्णबाह्वन्तरस्थां  
नेदुर्भूतान्यन्तरिक्षे नरेन्द्र ।  
ववुर्वातास्तुमुलाश्चापि राजन्  
सनिर्घाता चाशनिर्गां जगाम ॥ ५६ ॥
</details>

<details><summary>अनुवाद (हिन्दी)</summary>

नरेन्द्र! कर्णके हाथमें उस शक्तिको स्थित देख आकाशके प्राणी भयसे कोलाहल करने लगे। राजन्! उस समय भयंकर आँधी चलने लगी और घोर गड़गड़ाहटके साथ पृथ्वीपर वज्रपात हुआ॥५६॥
</details>

<details open><summary>विश्वास-प्रस्तुतिः</summary>

सा तां मायां भस्म कृत्वा ज्वलन्ती  
भित्त्वा गाढं हृदयं राक्षसस्य।  
ऊर्ध्वं ययौ दीप्यमाना निशायां  
नक्षत्राणामन्तराण्याविवेश ॥ ५७ ॥
</details>

<details><summary>मूलम्</summary>

सा तां मायां भस्म कृत्वा ज्वलन्ती  
भित्त्वा गाढं हृदयं राक्षसस्य।  
ऊर्ध्वं ययौ दीप्यमाना निशायां  
नक्षत्राणामन्तराण्याविवेश ॥ ५७ ॥
</details>

<details><summary>अनुवाद (हिन्दी)</summary>

वह प्रज्वलित शक्ति राक्षस घटोत्कचकी उस मायाको भस्म करके उसके वक्षःस्थलको गहराईतक चीरकर रात्रिके समय प्रकाशित होती हुई ऊपरको चली गयी और नक्षत्रोंमें जाकर विलीन हो गयी॥५७॥
</details>

<details open><summary>विश्वास-प्रस्तुतिः</summary>

स निर्भिन्नो विविधैरस्त्रपूगै-  
र्दिव्यैर्नागैर्मानुषै राक्षसैश्च ।  
नदन् नादान् विविधान् भैरवांश्च  
प्राणानिष्टांस्त्याजितः शक्रशक्त्या ॥ ५८ ॥
</details>

<details><summary>मूलम्</summary>

स निर्भिन्नो विविधैरस्त्रपूगै-  
र्दिव्यैर्नागैर्मानुषै राक्षसैश्च ।  
नदन् नादान् विविधान् भैरवांश्च  
प्राणानिष्टांस्त्याजितः शक्रशक्त्या ॥ ५८ ॥
</details>

<details><summary>अनुवाद (हिन्दी)</summary>

घटोत्कचका शरीर पहलेसे ही दिव्य नाग, मनुष्य और राक्षससम्बन्धी नाना प्रकारके अस्त्रसमूहोंद्वारा छिन्न-भिन्न हो गया था। वह विविध प्रकारसे भयंकर आर्तनाद करता हुआ इन्द्रशक्तिके प्रभावसे अपने प्यारे प्राणोंसे वंचित हो गया।
</details>

<details open><summary>विश्वास-प्रस्तुतिः</summary>

इदं चान्यच्चित्रमाश्चर्यरूपं  
चकारासौ कर्म शत्रुक्षयाय ।  
तस्मिन् काले शक्तिनिर्भिन्नमर्मा  
बभौ राजन् शैलमेघप्रकाशः ॥ ५९ ॥
</details>

<details><summary>मूलम्</summary>

इदं चान्यच्चित्रमाश्चर्यरूपं  
चकारासौ कर्म शत्रुक्षयाय ।  
तस्मिन् काले शक्तिनिर्भिन्नमर्मा  
बभौ राजन् शैलमेघप्रकाशः ॥ ५९ ॥
</details>

<details><summary>अनुवाद (हिन्दी)</summary>

राजन्! मरते समय उसने शत्रुओंका संहार करनेके लिये यह दूसरा विचित्र एवं आश्चर्ययुक्त कर्म किया। यद्यपि शक्तिके प्रहारसे उसके मर्मस्थल विदीर्ण हो चुके थे तो भी वह अपना शरीर बढ़ाकर पर्वत और मेघके समान लंबा-चौड़ा प्रतीत होने लगा॥५९॥
</details>

<details open><summary>विश्वास-प्रस्तुतिः</summary>

ततोऽन्तरिक्षादपतद् गतासुः  
स राक्षसेन्द्रो भुवि भिन्नदेहः।  
अवाक्‌शिराः स्तब्धगात्रो विजिह्वो  
घटोत्कचो महदास्थाय रूपम् ॥ ६० ॥
</details>

<details><summary>मूलम्</summary>

ततोऽन्तरिक्षादपतद् गतासुः  
स राक्षसेन्द्रो भुवि भिन्नदेहः।  
अवाक्‌शिराः स्तब्धगात्रो विजिह्वो  
घटोत्कचो महदास्थाय रूपम् ॥ ६० ॥
</details>

<details><summary>अनुवाद (हिन्दी)</summary>

इस प्रकार विशाल रूप धारण करके विदीर्ण शरीरवाला राक्षसराज घटोत्कच नीचे सिर करके प्राणशून्य हो आकाशसे पृथ्वीपर गिर पड़ा। उस समय उसका अंग-अंग अकड़ गया था और जीभ बाहर निकल आयी थी॥
</details>

<details open><summary>विश्वास-प्रस्तुतिः</summary>

स तद् रूपं भैरवं भीमकर्मा  
भीमं कृत्वा भैमसेनिः पपात।  
हतोऽप्येवं तव सैन्यैकदेश-  
मपोथयत् स्वेन देहेन राजन् ॥ ६१ ॥
</details>

<details><summary>मूलम्</summary>

स तद् रूपं भैरवं भीमकर्मा  
भीमं कृत्वा भैमसेनिः पपात।  
हतोऽप्येवं तव सैन्यैकदेश-  
मपोथयत् स्वेन देहेन राजन् ॥ ६१ ॥
</details>

<details><summary>अनुवाद (हिन्दी)</summary>

महाराज! भयंकर कर्म करनेवाला भीमसेनपुत्र घटोत्कच अपना वह भीषण रूप बनाकर नीचे गिरा। इस प्रकार मरकर भी उसने अपने शरीरसे आपकी सेनाके एक भागको कुचलकर मार डाला॥६१॥
</details>

<details open><summary>विश्वास-प्रस्तुतिः</summary>

पतद् रक्षः स्वेन कायेन तूर्ण-  
मतिप्रमाणेन विवर्धता च ।  
प्रियं कुर्वन् पाण्डवानां गतासु-  
रक्षौहिणीं तव तूर्णं जघान ॥ ६२ ॥
</details>

<details><summary>मूलम्</summary>

पतद् रक्षः स्वेन कायेन तूर्ण-  
मतिप्रमाणेन विवर्धता च ।  
प्रियं कुर्वन् पाण्डवानां गतासु-  
रक्षौहिणीं तव तूर्णं जघान ॥ ६२ ॥
</details>

<details><summary>अनुवाद (हिन्दी)</summary>

पाण्डवोंका प्रिय करनेवाले उस राक्षसने प्राणशून्य हो जानेपर भी अपने बढ़ते हुए अत्यन्त विशाल शरीरसे गिरकर आपकी एक अक्षौहिणी सेनाको तुरंत नष्ट कर दिया॥
</details>

<details open><summary>विश्वास-प्रस्तुतिः</summary>

ततो मिश्राः प्राणदन् सिंहनादै-  
र्भेर्यः शङ्खा मुरजाश्चानकाश्च ।  
दग्धां मायां निहतं राक्षसं च  
दृष्ट्वा हृष्टाः प्राणदन् कौरवेयाः ॥ ६३ ॥
</details>

<details><summary>मूलम्</summary>

ततो मिश्राः प्राणदन् सिंहनादै-  
र्भेर्यः शङ्खा मुरजाश्चानकाश्च ।  
दग्धां मायां निहतं राक्षसं च  
दृष्ट्वा हृष्टाः प्राणदन् कौरवेयाः ॥ ६३ ॥
</details>

<details><summary>अनुवाद (हिन्दी)</summary>

तदनन्तर सिंहनादोंके साथ-साथ भेरी, शंख, नगाड़े और आनक आदि बाजे बजने लगे। माया भस्म हुई और राक्षस मारा गया—यह देखकर हर्षमें भरे हुए कौरव-सैनिक जोर-जोरसे गर्जना करने लगे॥६३॥
</details>

<details open><summary>विश्वास-प्रस्तुतिः</summary>

ततः कर्णः कुरुभिः पूज्यमानो  
यथा शक्रो वृत्रवधे मरुद्भिः।  
अन्वारूढस्तव पुत्रस्य यानं  
हृष्टश्चापि प्राविशत्‌ तत् स्वसौन्यम् ॥ ६४ ॥
</details>

<details><summary>मूलम्</summary>

ततः कर्णः कुरुभिः पूज्यमानो  
यथा शक्रो वृत्रवधे मरुद्भिः।  
अन्वारूढस्तव पुत्रस्य यानं  
हृष्टश्चापि प्राविशत्‌ तत् स्वसौन्यम् ॥ ६४ ॥
</details>

<details><summary>अनुवाद (हिन्दी)</summary>

तत्पश्चात् जैसे वृत्रासुरका वध होनेपर देवताओंने इन्द्रका सत्कार किया था, उसी प्रकार कौरवोंसे पूजित होते हुए कर्णने आपके पुत्रके रथपर आरूढ़ हो बड़े हर्षके साथ अपनी उस सेनामें प्रवेश किया॥६४॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि घटोत्कचवधपर्वणि रात्रियुद्धे घटोत्कचवधे एकोनाशीत्यधिकशततमोऽध्यायः ॥ १७९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत घटोत्कचवधपर्वमें रात्रियुद्धके समय घटोत्कचका वधविषयक एक सौ उन्यासीवाँ अध्याय पूरा हुआ॥१७९॥
</details>

[^*]: खंभेके समान आकृतिवाले।
