+++
title_full = "148 अर्जुनका कर्णको फटकारना और वृषसेनके वधकी प्रतिज्ञा करना, श्रीकृष्णका अर्जुनको बधाई देकर उन्हें रणभूमिका भयानक दृश्य दिखाते हुए युधिष्ठिरके पास ले जाना"
title = "१४८"

+++

<details><summary>भागसूचना</summary>

अष्टचत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

अर्जुनका कर्णको फटकारना और वृषसेनके वधकी प्रतिज्ञा करना, श्रीकृष्णका अर्जुनको बधाई देकर उन्हें रणभूमिका भयानक दृश्य दिखाते हुए युधिष्ठिरके पास ले जाना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

तथा गतेषु शूरेषु तेषां मम च संजय।  
किं वै भीमस्तदाकार्षीत् तन्ममाचक्ष्व संजय ॥ १ ॥
</details>

<details><summary>मूलम्</summary>

तथा गतेषु शूरेषु तेषां मम च संजय।  
किं वै भीमस्तदाकार्षीत् तन्ममाचक्ष्व संजय ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! जब पाण्डवपक्षके और मेरे शूरवीर सैनिक पूर्वोक्तरूपसे युद्धके लिये उद्यत हो गये, तब भीमसेनने क्या किया? यह मुझे बताओ॥१॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

विरथो भीमसेनो वै कर्णवाक्‌शल्यपीडितः।  
अमर्षवशमापन्नः फाल्गुनं वाक्यमब्रवीत् ॥ २ ॥
</details>

<details><summary>मूलम्</summary>

विरथो भीमसेनो वै कर्णवाक्‌शल्यपीडितः।  
अमर्षवशमापन्नः फाल्गुनं वाक्यमब्रवीत् ॥ २ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! रथहीन भीमसेन कर्णके वाग्बाणोंसे पीड़ित हो अमर्षके वशीभूत हो गये थे। वे अर्जुनसे इस प्रकार बोले—॥२॥
</details>

<details open><summary>विश्वास-प्रस्तुतिः</summary>

पुनः पुनस्तूबरक मूढ औदरिकेति च।  
अकृतास्त्रक मा योत्सीर्बाल संग्रामकातर ॥ ३ ॥  
इति मामब्रवीत् कर्णः पश्यतस्ते धनंजय।  
एवं वक्ता च मे वध्यस्तेन चोक्तोऽस्मि भारत ॥ ४ ॥
</details>

<details><summary>मूलम्</summary>

पुनः पुनस्तूबरक मूढ औदरिकेति च।  
अकृतास्त्रक मा योत्सीर्बाल संग्रामकातर ॥ ३ ॥  
इति मामब्रवीत् कर्णः पश्यतस्ते धनंजय।  
एवं वक्ता च मे वध्यस्तेन चोक्तोऽस्मि भारत ॥ ४ ॥
</details>

<details><summary>अनुवाद (हिन्दी)</summary>

‘धनंजय! कर्णने तुम्हारे सामने ही मुझसे बारंबार कहा है कि ‘अरे! तू निमूछिया, मूर्ख, पेटू, अस्त्रविद्याको न जाननेवाला, बालक और संग्रामभीरु है; अतः युद्ध न कर।’ भारत! जो ऐसा कह दे, वह मेरा वध्य होता है। उसने मुझे ऐसा कह दिया॥३-४॥
</details>

<details open><summary>विश्वास-प्रस्तुतिः</summary>

एतद् व्रतं महाबाहो त्वया सह कृतं मया।  
तथैतन्मम कौन्तेय यथा तव न संशयः ॥ ५ ॥
</details>

<details><summary>मूलम्</summary>

एतद् व्रतं महाबाहो त्वया सह कृतं मया।  
तथैतन्मम कौन्तेय यथा तव न संशयः ॥ ५ ॥
</details>

<details><summary>अनुवाद (हिन्दी)</summary>

‘महाबाहु कुन्तीकुमार! ऐसा कहनेवालेके वधकी यह प्रतिज्ञा मैंने तुम्हारे साथ ही की थी। यह कर्णका वध जैसे मेरा कार्य है, वैसे ही तुम्हारा भी है, इसमें संशय नहीं है॥
</details>

<details open><summary>विश्वास-प्रस्तुतिः</summary>

तद्वधाय नरश्रेष्ठ स्मरैतद् वचनं मम।  
यथा भवति तत् सत्यं तथा कुरु धनंजय ॥ ६ ॥
</details>

<details><summary>मूलम्</summary>

तद्वधाय नरश्रेष्ठ स्मरैतद् वचनं मम।  
यथा भवति तत् सत्यं तथा कुरु धनंजय ॥ ६ ॥
</details>

<details><summary>अनुवाद (हिन्दी)</summary>

‘नरश्रेष्ठ! कर्णके वधके लिये तुम मेरे इस कथनपर भी ध्यान दो। धनंजय! जैसे भी मेरी वह प्रतिज्ञा सत्य हो सके, वैसा प्रयत्न करो’॥६॥
</details>

<details open><summary>विश्वास-प्रस्तुतिः</summary>

तच्छ्रुत्वा वचनं तस्य भीमस्यामितविक्रमः।  
ततोऽर्जुनोऽब्रवीत् कर्णं किंचिदभ्येत्य संयुगे ॥ ७ ॥
</details>

<details><summary>मूलम्</summary>

तच्छ्रुत्वा वचनं तस्य भीमस्यामितविक्रमः।  
ततोऽर्जुनोऽब्रवीत् कर्णं किंचिदभ्येत्य संयुगे ॥ ७ ॥
</details>

<details><summary>अनुवाद (हिन्दी)</summary>

भीमसेनका यह वचन सुनकर अमित पराक्रमी अर्जुन युद्धस्थलमें कर्णके कुछ निकट जाकर उससे इस प्रकार बोले—॥७॥
</details>

<details open><summary>विश्वास-प्रस्तुतिः</summary>

कर्ण कर्ण वृथादृष्टे सूतपुत्रात्मसंस्तुत।  
अधर्मबुद्धे शृणु मे यत् त्वां वक्ष्यामि साम्प्रतम् ॥ ८ ॥
</details>

<details><summary>मूलम्</summary>

कर्ण कर्ण वृथादृष्टे सूतपुत्रात्मसंस्तुत।  
अधर्मबुद्धे शृणु मे यत् त्वां वक्ष्यामि साम्प्रतम् ॥ ८ ॥
</details>

<details><summary>अनुवाद (हिन्दी)</summary>

‘कर्ण! कर्ण! तेरी दृष्टि मिथ्या है। सूतपुत्र! तू स्वयं ही अपनी प्रशंसा करता है। अधर्मबुद्धे! मैं इस समय तुझसे जो कुछ कहता हूँ, उसे सुन॥८॥
</details>

<details open><summary>विश्वास-प्रस्तुतिः</summary>

द्विविधं कर्म शूराणां युद्धे जयपराजयौ।  
तौ चाप्यनित्यौ राधेय वासवस्यापि युध्यतः ॥ ९ ॥
</details>

<details><summary>मूलम्</summary>

द्विविधं कर्म शूराणां युद्धे जयपराजयौ।  
तौ चाप्यनित्यौ राधेय वासवस्यापि युध्यतः ॥ ९ ॥
</details>

<details><summary>अनुवाद (हिन्दी)</summary>

‘राधानन्दन! युद्धमें शूरवीरोंके दो प्रकारके कर्म (परिणाम) देखे जाते हैं—जय और पराजय। यदि इन्द्र भी युद्ध करें तो उनके लिये भी वे दोनों परिणाम अनिश्चित हैं (अर्थात् यह निश्चित नहीं कि कब किसकी विजय होगी और कब किसकी पराजय)॥९॥
</details>

<details open><summary>विश्वास-प्रस्तुतिः</summary>

(रणमुत्सृज्य निर्लज्ज गच्छसे वै पुनः पुनः।  
माहात्म्यं पश्य भीमस्य कर्ण जन्म कुले तथा॥  
नोक्तवान् परुषं यत् त्वां पलायनपरायणम्।
</details>

<details><summary>मूलम्</summary>

(रणमुत्सृज्य निर्लज्ज गच्छसे वै पुनः पुनः।  
माहात्म्यं पश्य भीमस्य कर्ण जन्म कुले तथा॥  
नोक्तवान् परुषं यत् त्वां पलायनपरायणम्।
</details>

<details><summary>अनुवाद (हिन्दी)</summary>

‘ओ निर्लज्ज कर्ण! तू बार-बार युद्ध छोड़कर भाग जाता है, तो भी तुझ भागते हुएके प्रति भीमसेनने कोई कटु वचन नहीं कहा। भीमसेनके इस माहात्म्यको और उनके उत्तम कुलमें जन्म लेनेके कारण प्राप्त हुए अच्छे शील-स्वभावको प्रत्यक्ष देख ले।
</details>

<details open><summary>विश्वास-प्रस्तुतिः</summary>

भूयस्त्वमपि सङ्गम्य सकृदेव यदृच्छया॥  
विरथं कृतवान् वीरं पाण्डवं सूतदायद।  
कुलस्य सदृशं चापि राधेय कृतवानसि॥
</details>

<details><summary>मूलम्</summary>

भूयस्त्वमपि सङ्गम्य सकृदेव यदृच्छया॥  
विरथं कृतवान् वीरं पाण्डवं सूतदायद।  
कुलस्य सदृशं चापि राधेय कृतवानसि॥
</details>

<details><summary>अनुवाद (हिन्दी)</summary>

‘सूतपूत्र! फिर तूने भी पुनः युद्ध करके केवल एक ही बार दैवेच्छासे पाण्डुपुत्र वीरवर भीमसेनको रथहीन किया है। राधापुत्र! तूने भीमको कटुवचन सुनाकर अपने कुलके अनुरूप कार्य किया है।
</details>

<details open><summary>विश्वास-प्रस्तुतिः</summary>

त्वमिदानीं नरश्रेष्ठ प्रस्तुतं नावबुध्यसे।  
शृगाल इव वन्यान् वै क्षत्रं त्वमवमन्यसे॥  
पित्र्यं कर्मास्य संग्रामस्तव तस्य कुलोचितम्।
</details>

<details><summary>मूलम्</summary>

त्वमिदानीं नरश्रेष्ठ प्रस्तुतं नावबुध्यसे।  
शृगाल इव वन्यान् वै क्षत्रं त्वमवमन्यसे॥  
पित्र्यं कर्मास्य संग्रामस्तव तस्य कुलोचितम्।
</details>

<details><summary>अनुवाद (हिन्दी)</summary>

‘नरश्रेष्ठ! इस समय जो संकट तेरे सामने प्रस्तुत है, उसे तू नहीं जानता है। जैसे सियार जंगली व्याघ्र आदि जन्तुओंकी अवहेलना करे, उसी प्रकार तू भी क्षत्रियसमाजका अपमान कर रहा है। संग्राम भीमसेनका तो पैतृक कर्म है और तेरा काम तेरे कुलके अनुरूप रथ हाँकना है।
</details>

<details open><summary>विश्वास-प्रस्तुतिः</summary>

अहं त्वामपि राधेय ब्रवीमि रणमूर्धनि॥  
सर्वशस्त्रभृतां मध्ये कुरु कार्याणि सर्वशः।  
नैकान्तसिद्धिः संग्रामे वासवस्यापि विद्यते॥)
</details>

<details><summary>मूलम्</summary>

अहं त्वामपि राधेय ब्रवीमि रणमूर्धनि॥  
सर्वशस्त्रभृतां मध्ये कुरु कार्याणि सर्वशः।  
नैकान्तसिद्धिः संग्रामे वासवस्यापि विद्यते॥)
</details>

<details><summary>अनुवाद (हिन्दी)</summary>

‘राधापुत्र! मैं इस युद्धके मुहानेपर सम्पूर्ण शस्त्रधारी योद्धाओंके बीचमें तुझसे कहे देता हूँ, तू अपने सारे कार्य सब प्रकारसे पूर्ण कर ले। संग्राममें इन्द्रको भी एकानातः सिद्धि नहीं प्राप्त होती।
</details>

<details open><summary>विश्वास-प्रस्तुतिः</summary>

मुमूर्षुर्युयुधानेन विरथो विकलेन्द्रियः ।  
मद्वध्यस्त्वमिति ज्ञात्वा जित्वा जीवन् विसर्जितः ॥ १० ॥
</details>

<details><summary>मूलम्</summary>

मुमूर्षुर्युयुधानेन विरथो विकलेन्द्रियः ।  
मद्वध्यस्त्वमिति ज्ञात्वा जित्वा जीवन् विसर्जितः ॥ १० ॥
</details>

<details><summary>अनुवाद (हिन्दी)</summary>

‘सात्यकिने तुझे रथहीन करके मृत्युके निकट पहुँचा दिया था। तेरी सारी इन्द्रियाँ व्याकुल हो उठी थीं, तो भी ‘तू मेरा वध्य है’ यह जानकर उन्होंने तुझे जीतकर भी जीवित छोड़ दिया॥१०॥
</details>

<details open><summary>विश्वास-प्रस्तुतिः</summary>

यदृच्छया रणे भीमं युध्यमानं महाबलम्।  
कथंचिद् विरथं कृत्वा यत् त्वं रूक्षमभाषथाः ॥ ११ ॥  
अधर्मस्त्वेष सुमहाननार्यचरितं च तत्।
</details>

<details><summary>मूलम्</summary>

यदृच्छया रणे भीमं युध्यमानं महाबलम्।  
कथंचिद् विरथं कृत्वा यत् त्वं रूक्षमभाषथाः ॥ ११ ॥  
अधर्मस्त्वेष सुमहाननार्यचरितं च तत्।
</details>

<details><summary>अनुवाद (हिन्दी)</summary>

‘परंतु तूने रणभूमिमें युद्धपरायण महाबली भीमसेनको दैवेच्छासे किसी प्रकार रथहीन करके जो उनके प्रति कठोर बातें कही थीं, यह तेरा महान् अधर्म है। नीच मनुष्य वैसा कार्य करते हैं॥११॥
</details>

<details open><summary>विश्वास-प्रस्तुतिः</summary>

नारिं जित्वातिकत्थन्ते न च जल्पन्ति दुर्वचः ॥ १२ ॥  
न च कञ्चन निन्दन्ति सन्तः शूरा नरर्षभाः।
</details>

<details><summary>मूलम्</summary>

नारिं जित्वातिकत्थन्ते न च जल्पन्ति दुर्वचः ॥ १२ ॥  
न च कञ्चन निन्दन्ति सन्तः शूरा नरर्षभाः।
</details>

<details><summary>अनुवाद (हिन्दी)</summary>

‘नरश्रेष्ठ शूरवीर सज्जन शत्रुको जीतकर बढ़-बढ़कर बातें नहीं बनाते, किसीको कटु वचन नहीं कहते और न किसीकी निन्दा ही करते हैं॥१२॥
</details>

<details open><summary>विश्वास-प्रस्तुतिः</summary>

त्वं तु प्राकृतविज्ञानस्तत् तद् वदसि सूतज ॥ १३ ॥  
बह्वबद्धमकर्ण्यं च चापलादपरीक्षितम् ।
</details>

<details><summary>मूलम्</summary>

त्वं तु प्राकृतविज्ञानस्तत् तद् वदसि सूतज ॥ १३ ॥  
बह्वबद्धमकर्ण्यं च चापलादपरीक्षितम् ।
</details>

<details><summary>अनुवाद (हिन्दी)</summary>

‘सूतपुत्र! तेरी बुद्धि बहुत ओछी है। इसीलिये तू चपलतावश बिना जाँचे-बूझे बहुत-सी न सुननेयोग्य असम्बद्ध बातें बक जाया करता है॥१३॥
</details>

<details open><summary>विश्वास-प्रस्तुतिः</summary>

युध्यमानं पराक्रान्तं शूरमार्यव्रते रतम् ॥ १४ ॥  
यदवोचोऽप्रियं भीमं नैतत् सत्यं वचस्तव।
</details>

<details><summary>मूलम्</summary>

युध्यमानं पराक्रान्तं शूरमार्यव्रते रतम् ॥ १४ ॥  
यदवोचोऽप्रियं भीमं नैतत् सत्यं वचस्तव।
</details>

<details><summary>अनुवाद (हिन्दी)</summary>

‘तूने युद्धमें संलग्न, श्रेष्ठ व्रतके पालनमें तत्पर, पराक्रमी और शूरवीर भीमसेनके प्रति जो अप्रिय वचन कहा है, तेरा यह कथन ठीक नहीं है॥१४॥
</details>

<details open><summary>विश्वास-प्रस्तुतिः</summary>

पश्यतां सर्वसैन्यानां केशवस्य ममैव च ॥ १५ ॥  
विरथो भीमसेनेन कृतोऽसि बहुशो रणे।
</details>

<details><summary>मूलम्</summary>

पश्यतां सर्वसैन्यानां केशवस्य ममैव च ॥ १५ ॥  
विरथो भीमसेनेन कृतोऽसि बहुशो रणे।
</details>

<details><summary>अनुवाद (हिन्दी)</summary>

‘सारी सेनाओंके देखते-देखते मेरे और श्रीकृष्णके सामने युद्धस्थलमें भीमसेनने तुझे अनेक बार रथहीन कर दिया है॥१५॥
</details>

<details open><summary>विश्वास-प्रस्तुतिः</summary>

न च त्वां परुषं किंचिदुक्तवान् पाण्डुनन्दनः ॥ १६ ॥  
यस्मात् तु बहु रूक्षं च श्रावितस्ते वृकोदरः।  
परोक्षं यच्च सौभद्रो युष्माभिर्निहतो मम ॥ १७ ॥  
तस्मादस्यावलेपस्य सद्यः फलमवाप्नुहि ।
</details>

<details><summary>मूलम्</summary>

न च त्वां परुषं किंचिदुक्तवान् पाण्डुनन्दनः ॥ १६ ॥  
यस्मात् तु बहु रूक्षं च श्रावितस्ते वृकोदरः।  
परोक्षं यच्च सौभद्रो युष्माभिर्निहतो मम ॥ १७ ॥  
तस्मादस्यावलेपस्य सद्यः फलमवाप्नुहि ।
</details>

<details><summary>अनुवाद (हिन्दी)</summary>

‘परंतु उन पाण्डुनन्दन भीमने तुझसे कोई कटु वचन नहीं कहा। तूने जो भीमको बहुत-सी रूखी बातें सुनायी हैं और मेरे परोक्षमें तुमलोगोंने जो मेरे पुत्र सुभद्राकुमार अभिमन्युको अन्यायपूर्वक मार डाला है, अपने उस घमंडका तत्काल ही उचित फल तू प्राप्त कर ले॥१६-१७॥
</details>

<details open><summary>विश्वास-प्रस्तुतिः</summary>

त्वया तस्य धनुश्छिन्नमात्मनाशाय दुर्मते ॥ १८ ॥  
तस्माद् वध्योऽसि मे मूढ सभृत्यसुतबान्धवः।
</details>

<details><summary>मूलम्</summary>

त्वया तस्य धनुश्छिन्नमात्मनाशाय दुर्मते ॥ १८ ॥  
तस्माद् वध्योऽसि मे मूढ सभृत्यसुतबान्धवः।
</details>

<details><summary>अनुवाद (हिन्दी)</summary>

‘दुर्मते! मूढ़! तूने अपने विनाशके लिये अभिमन्युका धनुष काट दिया था, अतः मेरे द्वारा भृत्य, पुत्र तथा वन्धु-बान्धवोंसहित प्राणदण्ड पानेयोग्य है॥१८॥
</details>

<details open><summary>विश्वास-प्रस्तुतिः</summary>

कुरु त्वं सर्वकृत्यानि महत् ते भयमागतम् ॥ १९ ॥  
हन्तास्मि वृषसेनं ते प्रेक्षमाणस्य संयुगे।
</details>

<details><summary>मूलम्</summary>

कुरु त्वं सर्वकृत्यानि महत् ते भयमागतम् ॥ १९ ॥  
हन्तास्मि वृषसेनं ते प्रेक्षमाणस्य संयुगे।
</details>

<details><summary>अनुवाद (हिन्दी)</summary>

‘तू अपने सारे कर्तव्य पूर्ण कर ले। तुझे भारी भय आ पहुँचा है। मैं युद्धस्थलमें तेरे देखते-देखते तेरे पुत्र वृषसेनको मार डालूँगा॥१९॥
</details>

<details open><summary>विश्वास-प्रस्तुतिः</summary>

ये चान्येऽप्युपयास्यन्ति बुद्धिमोहेन मां नृपाः ॥ २० ॥  
तांश्च सर्वान् हनिष्यामि सत्येनायुधमालभे।
</details>

<details><summary>मूलम्</summary>

ये चान्येऽप्युपयास्यन्ति बुद्धिमोहेन मां नृपाः ॥ २० ॥  
तांश्च सर्वान् हनिष्यामि सत्येनायुधमालभे।
</details>

<details><summary>अनुवाद (हिन्दी)</summary>

‘दूसरे भी जो राजा अपनी बुद्धिपर मोह छा जानेके कारण मेरे समीप आ जायँगे, उन सबका संहार कर डालूँगा। इस सत्यको सामने रखकर मैं अपना धनुष छूता (शपथ खाता) हूँ॥२०॥
</details>

<details open><summary>विश्वास-प्रस्तुतिः</summary>

त्वां च मूढाकृतप्रज्ञमतिमानिनमाहवे ॥ २१ ॥  
दृष्ट्वा दुर्योधनो मन्दो भृशं तप्स्यति पातितम्।
</details>

<details><summary>मूलम्</summary>

त्वां च मूढाकृतप्रज्ञमतिमानिनमाहवे ॥ २१ ॥  
दृष्ट्वा दुर्योधनो मन्दो भृशं तप्स्यति पातितम्।
</details>

<details><summary>अनुवाद (हिन्दी)</summary>

‘ओ मूढ़! तुझ अपवित्र बुद्धिवाले अत्यन्त घमंडी सहायकको युद्धस्थलमें धराशायी हुआ देखकर मूर्ख दुर्योधनको भी बड़ा पश्चात्ताप होगा॥२१॥
</details>

<details open><summary>विश्वास-प्रस्तुतिः</summary>

अर्जुनेन प्रतिज्ञाते वधे कर्णसुतस्य तु ॥ २२ ॥  
महान् सुतुमुलः शब्दो बभूव रथिनां तदा।
</details>

<details><summary>मूलम्</summary>

अर्जुनेन प्रतिज्ञाते वधे कर्णसुतस्य तु ॥ २२ ॥  
महान् सुतुमुलः शब्दो बभूव रथिनां तदा।
</details>

<details><summary>अनुवाद (हिन्दी)</summary>

इस प्रकार अर्जुनके द्वारा कर्णपुत्र वृषसेनके वधकी प्रतिज्ञा होनेपर उस समय वहाँ रथियोंका महान् एवं भयंकर कोलाहल छा गया॥२२॥
</details>

<details open><summary>विश्वास-प्रस्तुतिः</summary>

तस्मिन्नाकुलसंग्रामे वर्तमाने महाभये ॥ २३ ॥  
मन्दरश्मिः सहस्रांशुरस्तं गिरिमुपाद्रवत् ।
</details>

<details><summary>मूलम्</summary>

तस्मिन्नाकुलसंग्रामे वर्तमाने महाभये ॥ २३ ॥  
मन्दरश्मिः सहस्रांशुरस्तं गिरिमुपाद्रवत् ।
</details>

<details><summary>अनुवाद (हिन्दी)</summary>

उस महाभयानक तुमुल संग्रामके छिड़ जानेपर मन्द किरणोंवाले भगवान् सूर्यदेव अस्ताचलको चले गये॥
</details>

<details open><summary>विश्वास-प्रस्तुतिः</summary>

ततो राजन् हृषीकेशः संग्रामशिरसि स्थितम् ॥ २४ ॥  
तीर्णप्रतिज्ञं बीभत्सुं परिष्वज्यैनमब्रवीत् ।
</details>

<details><summary>मूलम्</summary>

ततो राजन् हृषीकेशः संग्रामशिरसि स्थितम् ॥ २४ ॥  
तीर्णप्रतिज्ञं बीभत्सुं परिष्वज्यैनमब्रवीत् ।
</details>

<details><summary>अनुवाद (हिन्दी)</summary>

राजन्! तत्पश्चात् भगवान् श्रीकृष्णने प्रतिज्ञासे पार होकर युद्धके मुहानेपर खड़े हुए अर्जुनको हृदयसे लगाकर इस प्रकार कहा—॥२४॥
</details>

<details open><summary>विश्वास-प्रस्तुतिः</summary>

दिष्ट्‌या सम्पादिता जिष्णो प्रतिज्ञा महती त्वया ॥ २५ ॥  
दिष्ट्‌या विनिहतः पापो वृद्धक्षत्रः सहात्मजः।
</details>

<details><summary>मूलम्</summary>

दिष्ट्‌या सम्पादिता जिष्णो प्रतिज्ञा महती त्वया ॥ २५ ॥  
दिष्ट्‌या विनिहतः पापो वृद्धक्षत्रः सहात्मजः।
</details>

<details><summary>अनुवाद (हिन्दी)</summary>

‘विजयशील अर्जुन! बड़े सौभाग्यकी बात है कि तुमने अपनी बड़ी भारी प्रतिज्ञा पूरी कर ली। सौभाग्यसे पापी वृद्धक्षत्र पुत्रसहित मारा गया॥२५॥
</details>

<details open><summary>विश्वास-प्रस्तुतिः</summary>

धार्तराष्ट्रबलं प्राप्य देवसेनापि भारत ॥ २६ ॥  
सीदेत समरे जिष्णो नात्र कार्या विचारणा।
</details>

<details><summary>मूलम्</summary>

धार्तराष्ट्रबलं प्राप्य देवसेनापि भारत ॥ २६ ॥  
सीदेत समरे जिष्णो नात्र कार्या विचारणा।
</details>

<details><summary>अनुवाद (हिन्दी)</summary>

‘भारत! दुर्योधनकी सेनामें पहुँचकर समरभूमिमें देवताओंकी सेना भी शिथिल हो सकती है। जिष्णो! इस विषयमें कोई दूसरा विचार नहीं करना चाहिये॥२६॥
</details>

<details open><summary>विश्वास-प्रस्तुतिः</summary>

न तं पश्यामि लोकेषु चिन्तयन् पुरुषं क्वचित् ॥ २७ ॥  
त्वदृते पुरुषव्याघ्र य एतद् योधयेद् बलम्।
</details>

<details><summary>मूलम्</summary>

न तं पश्यामि लोकेषु चिन्तयन् पुरुषं क्वचित् ॥ २७ ॥  
त्वदृते पुरुषव्याघ्र य एतद् योधयेद् बलम्।
</details>

<details><summary>अनुवाद (हिन्दी)</summary>

‘पुरुषसिंह! मैं बहुत सोचनेपर भी तीनों लोकोंमें कहीं तुम्हारे सिवा किसी दूसरे पुरुषको ऐसा नहीं देखता, जो इस सेनाके साथ युद्ध कर सके॥२७॥
</details>

<details open><summary>विश्वास-प्रस्तुतिः</summary>

महाप्रभावा बहवस्त्वया तुल्याधिकाऽपि वा ॥ २८ ॥  
समेताः पृथिवीपाला धार्तराष्ट्रस्य कारणात्।
</details>

<details><summary>मूलम्</summary>

महाप्रभावा बहवस्त्वया तुल्याधिकाऽपि वा ॥ २८ ॥  
समेताः पृथिवीपाला धार्तराष्ट्रस्य कारणात्।
</details>

<details><summary>अनुवाद (हिन्दी)</summary>

‘धृतराष्ट्रपुत्र दुर्योधनके लिये बहुत-से महान् प्रभावशाली राजा यहाँ एकत्र हो गये हैं, जिनमेंसे कितने ही तुम्हारे समान या तुमसे भी अधिक बलशाली हैं॥
</details>

<details open><summary>विश्वास-प्रस्तुतिः</summary>

ते त्वां प्राप्य रणे क्रुद्धा नाभ्यवर्तन्त दंशिताः ॥ २९ ॥  
तव वीर्यं बलं चैव रुद्रशक्रान्तकोपमम्।
</details>

<details><summary>मूलम्</summary>

ते त्वां प्राप्य रणे क्रुद्धा नाभ्यवर्तन्त दंशिताः ॥ २९ ॥  
तव वीर्यं बलं चैव रुद्रशक्रान्तकोपमम्।
</details>

<details><summary>अनुवाद (हिन्दी)</summary>

‘वे भी रणक्षेत्रमें कवच बाँधकर कुपित हो तुम्हारा सामना करनेके लिये आये, परंतु टिक न सके। तुम्हारा बल और पराक्रम रुद्र, इन्द्र तथा यमराजके समान है॥
</details>

<details open><summary>विश्वास-प्रस्तुतिः</summary>

नेदृशं शक्नुयात्‌ कश्चिद् रणे कर्तुं पराक्रमम् ॥ ३० ॥  
यादृशं कृतवानद्य त्वमेकः शत्रुतापनः।
</details>

<details><summary>मूलम्</summary>

नेदृशं शक्नुयात्‌ कश्चिद् रणे कर्तुं पराक्रमम् ॥ ३० ॥  
यादृशं कृतवानद्य त्वमेकः शत्रुतापनः।
</details>

<details><summary>अनुवाद (हिन्दी)</summary>

‘युद्धमें कोई भी ऐसा पराक्रम नहीं कर सकता, जैसा कि आज तुमने अकेले ही कर दिखाया है। वास्तवमें तुम शत्रुओंको संताप देनेवाले हो॥३०॥
</details>

<details open><summary>विश्वास-प्रस्तुतिः</summary>

एवमेव हते कर्णे सानुबन्धे दुरात्मनि ॥ ३१ ॥  
वर्धयिष्यामि भूयस्त्वां विजितारिं हतद्विषम्।
</details>

<details><summary>मूलम्</summary>

एवमेव हते कर्णे सानुबन्धे दुरात्मनि ॥ ३१ ॥  
वर्धयिष्यामि भूयस्त्वां विजितारिं हतद्विषम्।
</details>

<details><summary>अनुवाद (हिन्दी)</summary>

‘इसी प्रकार सगे-सम्बन्धियोंसहित दुरात्मा कर्णके मारे जानेपर शत्रुओंको जीतने और द्वेषी विपक्षियोंको मार डालनेवाले तुझ विजयी वीरको पुनः बधाई दूँगा’॥
</details>

<details open><summary>विश्वास-प्रस्तुतिः</summary>

तमर्जुनः प्रत्युवाच प्रसादात् तव माधव ॥ ३२ ॥  
प्रतिज्ञेयं मया तीर्णा विबुधैरपि दुस्तरा।
</details>

<details><summary>मूलम्</summary>

तमर्जुनः प्रत्युवाच प्रसादात् तव माधव ॥ ३२ ॥  
प्रतिज्ञेयं मया तीर्णा विबुधैरपि दुस्तरा।
</details>

<details><summary>अनुवाद (हिन्दी)</summary>

तब अर्जुनने उनकी बातोंका उत्तर देते हुए कहा—‘माधव! आपकी कृपासे मैं इस प्रतिज्ञाको पार कर सका हूँ; अन्यथा इसका पार पाना देवताओंके लिये भी कठिन था॥३२॥
</details>

<details open><summary>विश्वास-प्रस्तुतिः</summary>

अनाश्चर्यो जयस्तेषां येषां नाथोऽसि केशव ॥ ३३ ॥  
त्वत्प्रसादान्महीं कृत्स्नां सम्प्राप्स्यति युधिष्ठिरः।  
तव प्रभावो वार्ष्णेय तवैव विजयः प्रभो।  
वर्धनीयास्तव वयं सदैव मधुसूदन ॥ ३४ ॥
</details>

<details><summary>मूलम्</summary>

अनाश्चर्यो जयस्तेषां येषां नाथोऽसि केशव ॥ ३३ ॥  
त्वत्प्रसादान्महीं कृत्स्नां सम्प्राप्स्यति युधिष्ठिरः।  
तव प्रभावो वार्ष्णेय तवैव विजयः प्रभो।  
वर्धनीयास्तव वयं सदैव मधुसूदन ॥ ३४ ॥
</details>

<details><summary>अनुवाद (हिन्दी)</summary>

‘केशव! आप जिनके रक्षक हैं, उनकी विजय हो, इसमें कोई आश्चर्यकी बात नहीं है। आपके कृपा-प्रसादसे राजा युधिष्ठिर सम्पूर्ण भूमण्डलका राज्य प्राप्त कर लेंगे। वृष्णिनन्दन! प्रभो! यह आपका ही प्रभाव और आपकी ही विजय है। मधुसूदन! आपकी बधाईके पात्र तो हमलोग सदा ही बने रहेंगे’॥३३-३४॥
</details>

<details open><summary>विश्वास-प्रस्तुतिः</summary>

एवमुक्तस्ततः कृष्णः शनकैर्वाहयन् हयान्।  
दर्शयामास पार्थाय क्रूरमायोधनं महत् ॥ ३५ ॥
</details>

<details><summary>मूलम्</summary>

एवमुक्तस्ततः कृष्णः शनकैर्वाहयन् हयान्।  
दर्शयामास पार्थाय क्रूरमायोधनं महत् ॥ ३५ ॥
</details>

<details><summary>अनुवाद (हिन्दी)</summary>

अर्जुनके ऐसा कहनेपर भगवान् श्रीकृष्णने धीरे-धीरे घोड़ोंको बढ़ाते हुए उस विशाल एवं क्रूरतापूर्ण संग्रामका दृश्य अर्जुनको दिखाना आरम्भ किया॥३५॥
</details>

<details open><summary>मूलम् (वचनम्)</summary>

श्रीकृष्ण उवाच
</details>

<details open><summary>विश्वास-प्रस्तुतिः</summary>

प्रार्थयन्तो जयं युद्धे प्रथितं च महद् यशः।  
पृथिव्यां शेरते शूराः पार्थिवास्त्वच्छरैर्हताः ॥ ३६ ॥
</details>

<details><summary>मूलम्</summary>

प्रार्थयन्तो जयं युद्धे प्रथितं च महद् यशः।  
पृथिव्यां शेरते शूराः पार्थिवास्त्वच्छरैर्हताः ॥ ३६ ॥
</details>

<details><summary>अनुवाद (हिन्दी)</summary>

_श्रीकृष्ण बोले—_ अर्जुन! युद्धमें विजय और सब ओर फैले हुए महान् सुयशकी अभिलाषा रखनेवाले ये शूरवीर भूपाल तुम्हारे बाणोंसे मरकर पृथ्वीपर सो रहे हैं॥
</details>

<details open><summary>विश्वास-प्रस्तुतिः</summary>

विकीर्णशस्त्राभरणा विपन्नाश्वरथद्विपाः ।  
संछिन्नभिन्नमर्माणो वैक्लव्यं परमं गताः ॥ ३७ ॥
</details>

<details><summary>मूलम्</summary>

विकीर्णशस्त्राभरणा विपन्नाश्वरथद्विपाः ।  
संछिन्नभिन्नमर्माणो वैक्लव्यं परमं गताः ॥ ३७ ॥
</details>

<details><summary>अनुवाद (हिन्दी)</summary>

इनके अस्त्र-शस्त्र और आभूषण बिखरे पड़े हैं, घोड़े, रथ और हाथी नष्ट हो गये हैं तथा मर्मस्थल छिन्न-भिन्न हो जानेके कारण ये नरेश भारी व्याकुलतामें पड़ गये हैं॥३७॥
</details>

<details open><summary>विश्वास-प्रस्तुतिः</summary>

ससत्त्वा गतसत्त्वाश्च प्रभया परया युताः।  
सजीवा इव लक्ष्यन्ते गतसत्त्वा नराधिपाः ॥ ३८ ॥
</details>

<details><summary>मूलम्</summary>

ससत्त्वा गतसत्त्वाश्च प्रभया परया युताः।  
सजीवा इव लक्ष्यन्ते गतसत्त्वा नराधिपाः ॥ ३८ ॥
</details>

<details><summary>अनुवाद (हिन्दी)</summary>

कितने ही राजाओंके प्राण चले गये हैं और कितनोंके प्राण अभी नहीं निकले हैं। जिनके प्राण निकल गये हैं, वे नरेश भी अत्यन्त कान्तिसे प्रकाशित होनेके कारण जीवित-से दिखायी देते हैं॥३८॥
</details>

<details open><summary>विश्वास-प्रस्तुतिः</summary>

तेषां शरैः स्वर्णपुङ्खैः शस्त्रैश्च विविधैः शितैः।  
वाहनैरायुधैश्चैव सम्पूर्णां पश्य मेदिनीम् ॥ ३९ ॥
</details>

<details><summary>मूलम्</summary>

तेषां शरैः स्वर्णपुङ्खैः शस्त्रैश्च विविधैः शितैः।  
वाहनैरायुधैश्चैव सम्पूर्णां पश्य मेदिनीम् ॥ ३९ ॥
</details>

<details><summary>अनुवाद (हिन्दी)</summary>

देखो, यह सारी पृथ्वी उन राजाओंके सुवर्णमय पंखवाले बाणों, तेज धारवाले नाना प्रकारके शस्त्रों, वाहनों और आयुधोंसे भरी हुई है॥३९॥
</details>

<details open><summary>विश्वास-प्रस्तुतिः</summary>

वर्मभिश्चर्मभिर्हारैः शिरोभिश्च सकुण्डलैः ।  
उष्णीषैर्मुकुटैः स्रग्भिश्चूडामणिभिरम्बरैः ॥ ४० ॥  
कण्ठसूत्रैरङ्गदैश्च निष्कैरपि च सप्रभैः।  
अन्यैश्चाभरणैश्चित्रैर्भाति भारत मेदिनी ॥ ४१ ॥
</details>

<details><summary>मूलम्</summary>

वर्मभिश्चर्मभिर्हारैः शिरोभिश्च सकुण्डलैः ।  
उष्णीषैर्मुकुटैः स्रग्भिश्चूडामणिभिरम्बरैः ॥ ४० ॥  
कण्ठसूत्रैरङ्गदैश्च निष्कैरपि च सप्रभैः।  
अन्यैश्चाभरणैश्चित्रैर्भाति भारत मेदिनी ॥ ४१ ॥
</details>

<details><summary>अनुवाद (हिन्दी)</summary>

भारत! चारों ओर गिरे हुए कवच, ढाल, हार, कुण्डलयुक्त मस्तक, पगड़ी, मुकुट, माला, चूड़ामणि, वस्त्र, कण्ठसूत्र, बाजूबंद, चमकीले निष्क एवं अन्यान्य विचित्र आभूषणोंसे इस रणभूमिकी बड़ी शोभा हो रही है॥४०-४१॥
</details>

<details open><summary>विश्वास-प्रस्तुतिः</summary>

अनुकर्षैरुपासङ्गैः पताकाभिर्ध्वजैस्तथा ।  
उपस्करैरधिष्ठानैरीषादण्डकबन्धुरैः ॥ ४२ ॥  
चक्रैः प्रमथितैश्चित्रैरक्षैश्च बहुधा रणे।  
युगैर्योक्त्रैः कलापैश्च धनुर्भिः सायकैस्तथा ॥ ४३ ॥  
परिस्तोमैः कुथाभिश्च परिघैरङ्कुशैस्तथा ।  
शक्तिभिर्भिन्दिपालैश्च तूणैः शूलैः परश्वधैः ॥ ४४ ॥  
प्रासैश्च तोमरैश्चैव कुन्तैर्यष्टिभिरेव च।  
शतघ्नीभिर्भूशुण्डीभिः खड्गैः परशुभिस्तथा ॥ ४५ ॥  
मुसलैर्मुद्‌गरैश्चैव गदाभिः कुणपैस्तथा ।  
सुवर्णविकृताभिश्च कशाभिर्भरतर्षभ ॥ ४६ ॥  
घण्टाभिश्च गजेन्द्राणां भाण्डैश्च विविधैरपि।  
स्रग्भिश्च नानाभरणैर्वस्त्रैश्चैव महाधनैः ॥ ४७ ॥  
अपविद्धैर्बभौ भूमिर्ग्रहैर्द्यौरिव शारदी ।
</details>

<details><summary>मूलम्</summary>

अनुकर्षैरुपासङ्गैः पताकाभिर्ध्वजैस्तथा ।  
उपस्करैरधिष्ठानैरीषादण्डकबन्धुरैः ॥ ४२ ॥  
चक्रैः प्रमथितैश्चित्रैरक्षैश्च बहुधा रणे।  
युगैर्योक्त्रैः कलापैश्च धनुर्भिः सायकैस्तथा ॥ ४३ ॥  
परिस्तोमैः कुथाभिश्च परिघैरङ्कुशैस्तथा ।  
शक्तिभिर्भिन्दिपालैश्च तूणैः शूलैः परश्वधैः ॥ ४४ ॥  
प्रासैश्च तोमरैश्चैव कुन्तैर्यष्टिभिरेव च।  
शतघ्नीभिर्भूशुण्डीभिः खड्गैः परशुभिस्तथा ॥ ४५ ॥  
मुसलैर्मुद्‌गरैश्चैव गदाभिः कुणपैस्तथा ।  
सुवर्णविकृताभिश्च कशाभिर्भरतर्षभ ॥ ४६ ॥  
घण्टाभिश्च गजेन्द्राणां भाण्डैश्च विविधैरपि।  
स्रग्भिश्च नानाभरणैर्वस्त्रैश्चैव महाधनैः ॥ ४७ ॥  
अपविद्धैर्बभौ भूमिर्ग्रहैर्द्यौरिव शारदी ।
</details>

<details><summary>अनुवाद (हिन्दी)</summary>

बहुत-से अनुकर्ष, उपासंग, पताका, ध्वज, सजावटकी सामग्री, बैठक, ईषादण्ड, बन्धनरज्जु, टूटे-फूटे पहिये, विचित्र धुरे, नाना प्रकारके जुए, जोत, लगाम, धनुष-बाण, हाथीकी रंगीन झूल, हाथीकी पीठपर बिछाये जानेवाले गलीचे, परिघ, अंकुश, शक्ति, भिन्दिपाल, तरकश, शूल, फरसे प्रास, तोमर, कुन्त, डंडे, शतघ्नी, भुशुण्डी, खड्ग, परशु, मुसल, मुद्‌गर, गदा, कुणप, सोनेके चाबुक, गजराजोंके घण्टे, नाना प्रकारके हौदे और जीन, माला, भाँति-भाँतिके अलंकार तथा बहुमूल्य वस्त्र रणभूमिमें सब ओर बिखरे पड़े हैं। भरतश्रेष्ठ! इनके द्वारा यह भूमि नक्षत्रोंद्वारा शरद्-ऋतुके आकाशकी भाँति सुशोभित हो रही है॥४२—४७॥
</details>

<details open><summary>विश्वास-प्रस्तुतिः</summary>

पृथिव्यां पृथिवीहेतोः पृथिवीपतयो हताः ॥ ४८ ॥  
पृथिवीमुपगुह्याङ्गैः सुप्ताः कान्तामिव प्रियाम्।
</details>

<details><summary>मूलम्</summary>

पृथिव्यां पृथिवीहेतोः पृथिवीपतयो हताः ॥ ४८ ॥  
पृथिवीमुपगुह्याङ्गैः सुप्ताः कान्तामिव प्रियाम्।
</details>

<details><summary>अनुवाद (हिन्दी)</summary>

इस पृथ्वीके राज्यके लिये मारे गये ये पृथ्वीपति अपने सम्पूर्ण अंगोंद्वारा प्यारी प्राणवल्लभाके समान इस भूमिका आलिंगन करके इसपर सो रहे हैं॥४८॥
</details>

<details open><summary>विश्वास-प्रस्तुतिः</summary>

इमांश्च गिरिकूटाभान् नागानैरावतोपमान् ॥ ४९ ॥  
क्षरतः शोणितं भूरि शस्त्रच्छेददरीमुखैः।  
दरीमुखैरिव गिरीन् गैरिकाम्बुपरिस्रवान् ॥ ५० ॥  
तांश्च बाणहतान् वीर पश्य निष्टनतः क्षितौ।
</details>

<details><summary>मूलम्</summary>

इमांश्च गिरिकूटाभान् नागानैरावतोपमान् ॥ ४९ ॥  
क्षरतः शोणितं भूरि शस्त्रच्छेददरीमुखैः।  
दरीमुखैरिव गिरीन् गैरिकाम्बुपरिस्रवान् ॥ ५० ॥  
तांश्च बाणहतान् वीर पश्य निष्टनतः क्षितौ।
</details>

<details><summary>अनुवाद (हिन्दी)</summary>

वीर! देखो, से पर्वतशिखरके समान प्रतीत होनेवाले ऐरावत-जैसे हाथी शस्त्रोंद्वारा बने हुए घावोंके छिद्रसे उसी प्रकार अधिकाधिक रक्तकी धारा बहा रहे हैं, जैसे पर्वत अपनी कन्दराओंके मुखसे गेरुमिश्रित जलके झरने बहाया करते हैं। वे बाणोंसे मारे जाकर धरतीपर लोट रहे हैं॥४९-५०॥
</details>

<details open><summary>विश्वास-प्रस्तुतिः</summary>

हयांश्च पतितान् पश्य स्वर्णभाण्डविभूषितान् ॥ ५१ ॥  
गन्धर्वनगराकारान् रथांश्च निहतेश्वरान् ।  
छिन्नध्वजपताकाक्षान् विचक्रान् हतसारथीन् ॥ ५२ ॥
</details>

<details><summary>मूलम्</summary>

हयांश्च पतितान् पश्य स्वर्णभाण्डविभूषितान् ॥ ५१ ॥  
गन्धर्वनगराकारान् रथांश्च निहतेश्वरान् ।  
छिन्नध्वजपताकाक्षान् विचक्रान् हतसारथीन् ॥ ५२ ॥
</details>

<details><summary>अनुवाद (हिन्दी)</summary>

सोनेके जीन एवं साज-बाजसे विभूषित इन घोड़ोंको तो देखो, ये भी प्राणशून्य होकर पड़े हैं। ये रथ जिनके स्वामी मारे गये हैं, गन्धर्वनगरके समान दिखायी देते हैं। इनकी ध्वजा, पताका और धुरे छिन्न-भिन्न हो गये हैं, पहिये नष्ट हो चुके हैं और सारथि भी मार डाले गये हैं॥५१-५२॥
</details>

<details open><summary>विश्वास-प्रस्तुतिः</summary>

निकृत्तकूबरयुगान् भग्नेषाबन्धुरान् प्रभो ।  
पश्य पार्थ हयान् भूमौ विमानोपमदर्शनान् ॥ ५३ ॥
</details>

<details><summary>मूलम्</summary>

निकृत्तकूबरयुगान् भग्नेषाबन्धुरान् प्रभो ।  
पश्य पार्थ हयान् भूमौ विमानोपमदर्शनान् ॥ ५३ ॥
</details>

<details><summary>अनुवाद (हिन्दी)</summary>

प्रभो! इन रथोंके कूबर और जुए खण्डित हो गये हैं। ईषादण्ड टुकड़े-टुकड़े कर दिये गये हैं और इनकी बन्धन-रज्जुओंकी भी धज्जियाँ उड़ गयी हैं। पार्थ! भूमिपर पड़े हुए इन घोड़ोंको तो देखो, ये विमानके समान दिखायी दे रहे हैं॥५३॥
</details>

<details open><summary>विश्वास-प्रस्तुतिः</summary>

पत्तींश्च निहतान् वीर शतशोऽथ सहस्रशः।  
धनुर्भृतश्चर्मभृतः शयानान् रुधिरोक्षितान् ॥ ५४ ॥
</details>

<details><summary>मूलम्</summary>

पत्तींश्च निहतान् वीर शतशोऽथ सहस्रशः।  
धनुर्भृतश्चर्मभृतः शयानान् रुधिरोक्षितान् ॥ ५४ ॥
</details>

<details><summary>अनुवाद (हिन्दी)</summary>

वीर! अपने मारे हुए इन सैकड़ों और हजारों पैदल सैनिकोंको देखो, जो धनुष और ढाल लिये खूनसे लथपथ हो धरतीपर सो रहे हैं॥५४॥
</details>

<details open><summary>विश्वास-प्रस्तुतिः</summary>

महीमालिङ्ग्य सर्वाङ्गैः पांसुध्वस्तशिरोरुहान् ।  
पश्य योधान् महाबाहो त्वच्छरैर्भिन्नविग्रहान् ॥ ५५ ॥
</details>

<details><summary>मूलम्</summary>

महीमालिङ्ग्य सर्वाङ्गैः पांसुध्वस्तशिरोरुहान् ।  
पश्य योधान् महाबाहो त्वच्छरैर्भिन्नविग्रहान् ॥ ५५ ॥
</details>

<details><summary>अनुवाद (हिन्दी)</summary>

महाबाहो! तुम्हारे बाणोंसे जिनके शरीर छिन्न-भिन्न हो रहे हैं, उन योद्धाओंकी दशा तो देखो। उनके बाल धूलमें सन गये हैं और वे अपने सम्पूर्ण अंगोंसे इस पृथ्वीका आलिंगन करके सो रहे हैं॥५५॥
</details>

<details open><summary>विश्वास-प्रस्तुतिः</summary>

निपातितद्विपरथवाजिसंकुल-  
मसृग्वसापिशितसमृद्धकर्दमम् ।  
निशाचरश्ववृकपिशाचमोदनं  
महीतलं नरवर पश्य दुर्दृशम् ॥ ५६ ॥
</details>

<details><summary>मूलम्</summary>

निपातितद्विपरथवाजिसंकुल-  
मसृग्वसापिशितसमृद्धकर्दमम् ।  
निशाचरश्ववृकपिशाचमोदनं  
महीतलं नरवर पश्य दुर्दृशम् ॥ ५६ ॥
</details>

<details><summary>अनुवाद (हिन्दी)</summary>

नरश्रेष्ठ! इस भूतलकी दशा देख लो। इसकी ओर दृष्टि डालना कठिन हो रहा है। यह मारे गये हाथियों, चौपट हुए रथों और मरे हुए घोड़ोंसे पट गया है। रक्त, चर्बी और मांससे यहाँ कीच जम गयी है। यह रणभूमि निशाचरों, कुत्तों, भेड़ियों और पिशाचोंके लिये आनन्ददायिनी बन गयी है॥५६॥
</details>

<details open><summary>विश्वास-प्रस्तुतिः</summary>

इदं महत् त्वय्युपपद्यते प्रभो  
रणाजिरे कर्म यशोभिवर्धनम् ।  
शतक्रतौ चापि च देवसत्तमे  
महाहवे जघ्नुषि दैत्यदानवान् ॥ ५७ ॥
</details>

<details><summary>मूलम्</summary>

इदं महत् त्वय्युपपद्यते प्रभो  
रणाजिरे कर्म यशोभिवर्धनम् ।  
शतक्रतौ चापि च देवसत्तमे  
महाहवे जघ्नुषि दैत्यदानवान् ॥ ५७ ॥
</details>

<details><summary>अनुवाद (हिन्दी)</summary>

प्रभो! समरांगणमें यह यशोवर्धक महान् कर्म करनेकी शक्ति तुममें तथा महायुद्धमें दैत्यों और दानवोंका संहार करनेवाले देवराज इन्द्रमें ही सम्भव है॥५७॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

एवं संदर्शयन् कृष्णो रणभूमिं किरीटिने।  
स्वैः समेतः समुदितैः पाञ्चजन्यं व्यनादयत् ॥ ५८ ॥
</details>

<details><summary>मूलम्</summary>

एवं संदर्शयन् कृष्णो रणभूमिं किरीटिने।  
स्वैः समेतः समुदितैः पाञ्चजन्यं व्यनादयत् ॥ ५८ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! इस प्रकार किरीटधारी अर्जुनको रणभूमिका दृश्य दिखाते हुए भगवान् श्रीकृष्णने वहाँ जुटे हुए स्वजनोंसहित पांचजन्य शंख बजाया॥५८॥
</details>

<details open><summary>विश्वास-प्रस्तुतिः</summary>

स दर्शयन्नेव किरीटिनेऽरिहा  
जनार्दनस्तामरिभूमिमञ्जसा ।  
अजातशत्रुं समुपेत्य पाण्डवं  
निवेदयामास हतं जयद्रथम् ॥ ५९ ॥
</details>

<details><summary>मूलम्</summary>

स दर्शयन्नेव किरीटिनेऽरिहा  
जनार्दनस्तामरिभूमिमञ्जसा ।  
अजातशत्रुं समुपेत्य पाण्डवं  
निवेदयामास हतं जयद्रथम् ॥ ५९ ॥
</details>

<details><summary>अनुवाद (हिन्दी)</summary>

शत्रुसूदन भगवान् श्रीकृष्णने अर्जुनको इस प्रकार रणभूमिका दृश्य दिखाते हुए अनायास ही अजातशत्रु पाण्डुनन्दन युधिष्ठिरके पास पहुँचकर उनसे यह निवेदन किया कि जयद्रथ मारा गया॥५९॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि अष्टचत्वारिंशदधिकशततमोऽध्यायः ॥ १४८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें एक सौ अड़तालीसवाँ अध्याय पूरा हुआ॥१४८॥
</details>

<details><summary>सूचना (हिन्दी)</summary>

(दाक्षिणात्य अधिक पाठके ६ श्लोक मिलाकर कुल ६५ श्लोक हैं।)
</details>
