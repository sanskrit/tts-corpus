+++
title_full = "129 भीमसेन और कर्णका युद्ध तथा कर्णकी पराजय"
title = "१२९ कर्णपराजये"

+++

<details><summary>भागसूचना</summary>

एकोनत्रिंशदधिकशततमोऽध्यायः
</details>

<details><summary>सूचना (हिन्दी)</summary>

भीमसेन और कर्णका युद्ध तथा कर्णकी पराजय
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

निनदन्तं तथा तं तु भीमसेनं महाबलम्।  
मेघस्तनितनिर्घोषं के वीराः पर्यवारयन् ॥ १ ॥
</details>

<details><summary>मूलम्</summary>

निनदन्तं तथा तं तु भीमसेनं महाबलम्।  
मेघस्तनितनिर्घोषं के वीराः पर्यवारयन् ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! इस प्रकार मेघकी गर्जनाके समान गम्भीर स्वरसे सिंहनाद करते हुए महाबली भीमसेनको किन वीरोंने रोका?॥१॥
</details>

<details open><summary>विश्वास-प्रस्तुतिः</summary>

न हि पश्याम्यहं तं वै त्रिषु लोकेषु कंचन।  
क्रुद्धस्य भीमसेनस्य यस्तिष्ठेदग्रतो रणे ॥ २ ॥
</details>

<details><summary>मूलम्</summary>

न हि पश्याम्यहं तं वै त्रिषु लोकेषु कंचन।  
क्रुद्धस्य भीमसेनस्य यस्तिष्ठेदग्रतो रणे ॥ २ ॥
</details>

<details><summary>अनुवाद (हिन्दी)</summary>

मैं तो तीनों लोकोंमें किसीको ऐसा नहीं देखता, जो क्रोधमें भरे हुए भीमसेनके सामने युद्धस्थलमें खड़ा हो सके॥२॥
</details>

<details open><summary>विश्वास-प्रस्तुतिः</summary>

गदां युयुत्समानस्य कालस्येवेह संजय।  
न हि पश्याम्यहं युद्धे यस्तिष्ठेदग्रतः पुमान् ॥ ३ ॥
</details>

<details><summary>मूलम्</summary>

गदां युयुत्समानस्य कालस्येवेह संजय।  
न हि पश्याम्यहं युद्धे यस्तिष्ठेदग्रतः पुमान् ॥ ३ ॥
</details>

<details><summary>अनुवाद (हिन्दी)</summary>

संजय! मुझे ऐसा कोई वीर पुरुष नहीं दिखायी देता, जो कालके समान गदा उठाकर युद्धकी इच्छा रखनेवाले भीमसेनके सामने समरभूमिमें ठहर सके॥३॥
</details>

<details open><summary>विश्वास-प्रस्तुतिः</summary>

रथं रथेन यो हन्यात् कुञ्जरं कुञ्जरेण च।  
कस्तस्य समरे स्थाता साक्षादपि पुरंदरः ॥ ४ ॥
</details>

<details><summary>मूलम्</summary>

रथं रथेन यो हन्यात् कुञ्जरं कुञ्जरेण च।  
कस्तस्य समरे स्थाता साक्षादपि पुरंदरः ॥ ४ ॥
</details>

<details><summary>अनुवाद (हिन्दी)</summary>

जो रथसे रथको और हाथीसे हाथीको मार सकता है, उस वीर पुरुषके सामने साक्षात् इन्द्र ही क्यों न हो, कौन युद्धके लिये खड़ा होगा?॥४॥
</details>

<details open><summary>विश्वास-प्रस्तुतिः</summary>

क्रुद्धस्य भीमसेनस्य मम पुत्रान् जिघांसतः।  
दुर्योधनहिते युक्ताः समतिष्ठन्त केऽग्रतः ॥ ५ ॥
</details>

<details><summary>मूलम्</summary>

क्रुद्धस्य भीमसेनस्य मम पुत्रान् जिघांसतः।  
दुर्योधनहिते युक्ताः समतिष्ठन्त केऽग्रतः ॥ ५ ॥
</details>

<details><summary>अनुवाद (हिन्दी)</summary>

क्रोधमें भरकर मेरे पुत्रोंका वध करनेकी इच्छावाले भीमसेनके आगे दुर्योधनके हितमें तत्पर रहनेवाले कौन-कौन योद्धा खड़े हो सके?॥५॥
</details>

<details open><summary>विश्वास-प्रस्तुतिः</summary>

भीमसेनदवाग्नेस्तु मम पुत्रांस्तृणोपमान् ।  
प्रधक्षतो रणमुखे केऽतिष्ठन्नग्रतो नराः ॥ ६ ॥
</details>

<details><summary>मूलम्</summary>

भीमसेनदवाग्नेस्तु मम पुत्रांस्तृणोपमान् ।  
प्रधक्षतो रणमुखे केऽतिष्ठन्नग्रतो नराः ॥ ६ ॥
</details>

<details><summary>अनुवाद (हिन्दी)</summary>

भीमसेन दावानलके समान हैं और मेरे पुत्र तिनकोंके समान। उन्हें जला डालनेकी इच्छावाले भीमसेनके सामने युद्धके मुहानेपर कौन-कौन-से वीर खड़े हुए?॥६॥
</details>

<details open><summary>विश्वास-प्रस्तुतिः</summary>

काल्यमानांस्तु पुत्रान् मे दृष्ट्वा भीमेन संयुगे।  
कालेनेव प्रजाः सर्वाः के भीमं पर्यवारयन् ॥ ७ ॥
</details>

<details><summary>मूलम्</summary>

काल्यमानांस्तु पुत्रान् मे दृष्ट्वा भीमेन संयुगे।  
कालेनेव प्रजाः सर्वाः के भीमं पर्यवारयन् ॥ ७ ॥
</details>

<details><summary>अनुवाद (हिन्दी)</summary>

जैसे काल समस्त प्रजाको अपना ग्रास बना लेता है, उसी प्रकार युद्धस्थलमें भीमसेनके द्वारा मेरे पुत्रोंको कालके गालमें जाते देख किन वीरोंने आगे बढ़कर भीमसेनको रोका?॥७॥
</details>

<details open><summary>विश्वास-प्रस्तुतिः</summary>

न मेऽर्जुनाद् भयं तादृक् कृष्णान्नापि च सात्वतात्।  
हुतभुग्जन्मनो नैव यादृग्भीमाद् भयं मम ॥ ८ ॥
</details>

<details><summary>मूलम्</summary>

न मेऽर्जुनाद् भयं तादृक् कृष्णान्नापि च सात्वतात्।  
हुतभुग्जन्मनो नैव यादृग्भीमाद् भयं मम ॥ ८ ॥
</details>

<details><summary>अनुवाद (हिन्दी)</summary>

मुझे भीमसेनसे जैसा भय लगता है, वैसा न तो अर्जुनसे और न श्रीकृष्णसे, न सात्यकिसे और न धृष्टद्युम्नसे ही लगता है॥८॥
</details>

<details open><summary>विश्वास-प्रस्तुतिः</summary>

भीमवह्नेः प्रदीप्तस्य मम पुत्रान् दिधक्षतः।  
के शूराः पर्यवर्तन्त तन्ममाचक्ष्व संजय ॥ ९ ॥
</details>

<details><summary>मूलम्</summary>

भीमवह्नेः प्रदीप्तस्य मम पुत्रान् दिधक्षतः।  
के शूराः पर्यवर्तन्त तन्ममाचक्ष्व संजय ॥ ९ ॥
</details>

<details><summary>अनुवाद (हिन्दी)</summary>

संजय! मेरे पुत्रोंको दग्ध करनेकी इच्छासे प्रज्वलित हुए भीमरूपी अग्निदेवके सामने कौन-कौन शूरवीर डटे रह सके, यह मुझे बताओ॥९॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तथा तु नर्दमानं तं भीमसेनं महाबलम्।  
तुमुलेनैव शब्देन कर्णोऽप्यभ्यद्रवद् बली ॥ १० ॥
</details>

<details><summary>मूलम्</summary>

तथा तु नर्दमानं तं भीमसेनं महाबलम्।  
तुमुलेनैव शब्देन कर्णोऽप्यभ्यद्रवद् बली ॥ १० ॥
</details>

<details><summary>अनुवाद (हिन्दी)</summary>

_संजयने कहा—_ राजन्! इस प्रकार गरजते हुए महाबली भीमसेनपर बलवान् कर्णने भयंकर सिंहनादके साथ आक्रमण किया॥१०॥
</details>

<details open><summary>विश्वास-प्रस्तुतिः</summary>

व्याक्षिपन् सुमहच्चापमतिमात्रममर्षणः ।  
कर्णः सुयुद्धमाकाङ्क्षन् दर्शयिष्यन् बलं मृधे ॥ ११ ॥  
रुरोध मार्गं भीमस्य वातस्येव महीरुहः।
</details>

<details><summary>मूलम्</summary>

व्याक्षिपन् सुमहच्चापमतिमात्रममर्षणः ।  
कर्णः सुयुद्धमाकाङ्क्षन् दर्शयिष्यन् बलं मृधे ॥ ११ ॥  
रुरोध मार्गं भीमस्य वातस्येव महीरुहः।
</details>

<details><summary>अनुवाद (हिन्दी)</summary>

अत्यन्त अमर्षशील कर्णने रणभूमिमें अपना बल दिखानेके लिये अपने विशाल धनुषको खींचते और युद्धकी अभिलाषा रखते हुए, जैसे वृक्ष वायुका मार्ग रोकता है, उसी प्रकार भीमसेनका मार्ग अवरुद्ध कर दिया॥११॥
</details>

<details open><summary>विश्वास-प्रस्तुतिः</summary>

भीमोऽपि दृष्ट्वा सावेगं पुरो वैकर्तनं स्थितम् ॥ १२ ॥  
चुकोप बलवद्वीरश्चिक्षेपास्य शिलाशितान् ।
</details>

<details><summary>मूलम्</summary>

भीमोऽपि दृष्ट्वा सावेगं पुरो वैकर्तनं स्थितम् ॥ १२ ॥  
चुकोप बलवद्वीरश्चिक्षेपास्य शिलाशितान् ।
</details>

<details><summary>अनुवाद (हिन्दी)</summary>

वीर भीमसेन भी अपने सामने कर्णको खड़ा देख अत्यन्त कुपित हो उठे और तुरंत ही उसके ऊपर सानपर चढ़ाकर तेज किये हुए बाण बलपूर्वक छोड़ने लगे॥१२॥
</details>

<details open><summary>विश्वास-प्रस्तुतिः</summary>

तान् प्रत्यगृह्णात् कर्णोऽपि प्रतीपं प्रापयच्छरान् ॥ १३ ॥
</details>

<details><summary>मूलम्</summary>

तान् प्रत्यगृह्णात् कर्णोऽपि प्रतीपं प्रापयच्छरान् ॥ १३ ॥
</details>

<details><summary>अनुवाद (हिन्दी)</summary>

कर्णने भी उन बाणोंको ग्रहण किया और उनके विपरीत बहुत-से बाण चलाये॥१३॥
</details>

<details open><summary>विश्वास-प्रस्तुतिः</summary>

ततस्तु सर्वयोधानां यततां प्रेक्षतां तदा।  
प्रावेपन्निव गात्राणि कर्णभीमसमागमे ॥ १४ ॥
</details>

<details><summary>मूलम्</summary>

ततस्तु सर्वयोधानां यततां प्रेक्षतां तदा।  
प्रावेपन्निव गात्राणि कर्णभीमसमागमे ॥ १४ ॥
</details>

<details><summary>अनुवाद (हिन्दी)</summary>

उस समय कर्ण और भीमसेनके संघर्षमें विजयके लिये प्रयत्नशील होकर देखनेवाले सम्पूर्ण योद्धाओंके शरीर काँपने-से लगे॥१४॥
</details>

<details open><summary>विश्वास-प्रस्तुतिः</summary>

रथिनां सादिनां चैव तयोः श्रुत्वा तलस्वनम्।  
भीमसेनस्य निनदं श्रुत्वा घोरं रणाजिरे ॥ १५ ॥
</details>

<details><summary>मूलम्</summary>

रथिनां सादिनां चैव तयोः श्रुत्वा तलस्वनम्।  
भीमसेनस्य निनदं श्रुत्वा घोरं रणाजिरे ॥ १५ ॥
</details>

<details><summary>अनुवाद (हिन्दी)</summary>

उन दोनोंके ताल ठोकनेकी आवाज सुनकर तथा समरांगणमें भीमसेनकी घोर गर्जना सुनकर रथियों और घुड़सवारोंके भी शरीर थर-थर काँपने लगे॥१५॥
</details>

<details open><summary>विश्वास-प्रस्तुतिः</summary>

खं च भूमिं च संरुद्धां मेनिरे क्षत्रियर्षभाः।  
पुनर्घोरेण नादेन पाण्डवस्य महात्मनः ॥ १६ ॥
</details>

<details><summary>मूलम्</summary>

खं च भूमिं च संरुद्धां मेनिरे क्षत्रियर्षभाः।  
पुनर्घोरेण नादेन पाण्डवस्य महात्मनः ॥ १६ ॥
</details>

<details><summary>अनुवाद (हिन्दी)</summary>

वहाँ आये हुए क्षत्रियशिरोमणि योद्धा महामना पाण्डुनन्दन भीमसेनके बारंबार होनेवाले घोर सिंहनादसे आकाश और पृथ्वीको व्याप्त मानने लगे॥१६॥
</details>

<details open><summary>विश्वास-प्रस्तुतिः</summary>

समरे सर्वयोधानां धनूंष्यभ्यपतन् क्षितौ।  
शस्त्राणि न्यपतन् दोर्भ्यः केषांचिच्चासवोऽद्रवन् ॥ १७ ॥
</details>

<details><summary>मूलम्</summary>

समरे सर्वयोधानां धनूंष्यभ्यपतन् क्षितौ।  
शस्त्राणि न्यपतन् दोर्भ्यः केषांचिच्चासवोऽद्रवन् ॥ १७ ॥
</details>

<details><summary>अनुवाद (हिन्दी)</summary>

उस समरांगणमें प्रायः सम्पूर्ण योद्धाओंके धनुष तथा अन्य अस्त्र-शस्त्र हाथोंसे छूटकर पृथ्वीपर गिर पड़े। कितनोंके तो प्राण ही निकल गये॥१७॥
</details>

<details open><summary>विश्वास-प्रस्तुतिः</summary>

वित्रस्तानि च सर्वाणि शकृन्मूत्रं प्रसुस्रुवुः।  
वाहनानि च सर्वाणि बभूवुर्विमनांसि च ॥ १८ ॥  
प्रादुरासन् निमित्तानि घोराणि सुबहून्युत।  
गृध्रकङ्कबलैश्चासीदन्तरिक्षं समावृतम् ॥ १९ ॥  
तस्मिन् सुतुमुले राजन् कर्णभीमसमागमे।
</details>

<details><summary>मूलम्</summary>

वित्रस्तानि च सर्वाणि शकृन्मूत्रं प्रसुस्रुवुः।  
वाहनानि च सर्वाणि बभूवुर्विमनांसि च ॥ १८ ॥  
प्रादुरासन् निमित्तानि घोराणि सुबहून्युत।  
गृध्रकङ्कबलैश्चासीदन्तरिक्षं समावृतम् ॥ १९ ॥  
तस्मिन् सुतुमुले राजन् कर्णभीमसमागमे।
</details>

<details><summary>अनुवाद (हिन्दी)</summary>

सारी सेनाके समस्त वाहन संत्रस्त होकर मल-मूत्र त्यागने लगे। उनका मन उदास हो गया। बहुत-से भयंकर अपशकुन प्रकट होने लगे। राजन्! कर्ण और भीमके उस भयंकर युद्धमें आकाश गीधों, कौवों और कंकोंसे छा गया॥१८-१९॥
</details>

<details open><summary>विश्वास-प्रस्तुतिः</summary>

ततः कर्णस्तु विंशत्या शराणां भीममार्दयत् ॥ २० ॥  
विव्याध चास्य त्वरितः सूतं पञ्चभिराशुगैः।
</details>

<details><summary>मूलम्</summary>

ततः कर्णस्तु विंशत्या शराणां भीममार्दयत् ॥ २० ॥  
विव्याध चास्य त्वरितः सूतं पञ्चभिराशुगैः।
</details>

<details><summary>अनुवाद (हिन्दी)</summary>

तदनन्तर कर्णने बीस बाणोंसे भीमसेनको गहरी चोट पहुँचायी। फिर तुरंत ही उनके सारथिको पाँच बाणोंसे बींध डाला॥२०॥
</details>

<details open><summary>विश्वास-प्रस्तुतिः</summary>

प्रहस्य भीमसेनोऽपि कर्णं प्रत्याद्रवद् रणे ॥ २१ ॥  
सायकानां चतुःषष्ट्या क्षिप्रकारी महायशाः।
</details>

<details><summary>मूलम्</summary>

प्रहस्य भीमसेनोऽपि कर्णं प्रत्याद्रवद् रणे ॥ २१ ॥  
सायकानां चतुःषष्ट्या क्षिप्रकारी महायशाः।
</details>

<details><summary>अनुवाद (हिन्दी)</summary>

तब शीघ्रता करनेवाले महायशस्वी भीमसेनने भी हँसकर चौंसठ बाणोंद्वारा रणभूमिमें कर्णपर आक्रमण किया॥२१॥
</details>

<details open><summary>विश्वास-प्रस्तुतिः</summary>

तस्य कर्णो महेष्वासः सायकांश्चतुरोऽक्षिपत् ॥ २२ ॥  
असम्प्राप्तांश्च तान् भीमः सायकैर्नतपर्वभिः।  
चिच्छेद बहुधा राजन् दर्शयन् पाणिलाघवम् ॥ २३ ॥
</details>

<details><summary>मूलम्</summary>

तस्य कर्णो महेष्वासः सायकांश्चतुरोऽक्षिपत् ॥ २२ ॥  
असम्प्राप्तांश्च तान् भीमः सायकैर्नतपर्वभिः।  
चिच्छेद बहुधा राजन् दर्शयन् पाणिलाघवम् ॥ २३ ॥
</details>

<details><summary>अनुवाद (हिन्दी)</summary>

राजन्! फिर महाधनुर्धर कर्णने चार बाण चलाये। परंतु भीमसेनने अपने हाथकी फुर्ती दिखाते हुए झुकी हुई गाँठवाले अनेक बाणोंद्वारा अपने पास आनेके पहले ही कर्णके बाणोंके टुकड़े-टुकड़े कर दिये॥२२-२३॥
</details>

<details open><summary>विश्वास-प्रस्तुतिः</summary>

तं कर्णश्छादयामास शरव्रातैरनेकशः ।  
संछाद्यमानः कर्णेन बहुधा पाण्डुनन्दनः ॥ २४ ॥  
चिच्छेद चापं कर्णस्य मुष्टिदेशे महारथः।  
विव्याध चैनं बहुभिः सायकैर्नतपर्वभिः ॥ २५ ॥
</details>

<details><summary>मूलम्</summary>

तं कर्णश्छादयामास शरव्रातैरनेकशः ।  
संछाद्यमानः कर्णेन बहुधा पाण्डुनन्दनः ॥ २४ ॥  
चिच्छेद चापं कर्णस्य मुष्टिदेशे महारथः।  
विव्याध चैनं बहुभिः सायकैर्नतपर्वभिः ॥ २५ ॥
</details>

<details><summary>अनुवाद (हिन्दी)</summary>

तब कर्णने अनेकों बार बाणसमूहोंकी वर्षा करके भीमसेनको आच्छादित कर दिया। कर्णके द्वारा बारंबार अच्छादित होते हुए पाण्डुनन्दन महारथी भीमने कर्णके धनुषको मुट्ठी पकड़नेकी जगहसे काट दिया और झुकी हुई गाँठवाले बहुत-से बाणोंद्वारा उसे घायल कर दिया॥२४-२५॥
</details>

<details open><summary>विश्वास-प्रस्तुतिः</summary>

अथान्यद् धनुरादाय सज्यं कृत्वा च सूतजः।  
विव्याध समरे भीमं भीमकर्मा महारथः ॥ २६ ॥
</details>

<details><summary>मूलम्</summary>

अथान्यद् धनुरादाय सज्यं कृत्वा च सूतजः।  
विव्याध समरे भीमं भीमकर्मा महारथः ॥ २६ ॥
</details>

<details><summary>अनुवाद (हिन्दी)</summary>

तत्पश्चात् भयंकर कर्म करनेवाले महारथी सूतपुत्र कर्णने दूसरा धनुष लेकर उसपर प्रत्यंचा चढ़ायी और समरभूमिमें भीमसेनको घायल कर दिया॥२६॥
</details>

<details open><summary>विश्वास-प्रस्तुतिः</summary>

तस्य भीमो भृशं क्रुद्धस्त्रीन् शरान् नतपर्वणः।  
निचखानोरसि क्रुद्धः सूतपुत्रस्य वेगतः ॥ २७ ॥
</details>

<details><summary>मूलम्</summary>

तस्य भीमो भृशं क्रुद्धस्त्रीन् शरान् नतपर्वणः।  
निचखानोरसि क्रुद्धः सूतपुत्रस्य वेगतः ॥ २७ ॥
</details>

<details><summary>अनुवाद (हिन्दी)</summary>

तब भीमसेनको बड़ा क्रोध हुआ। उन्होंने वेगपूर्वक सूतपुत्रकी छातीमें झुकी हुई गाँठवाले तीन बाण धँसा दिये॥
</details>

<details open><summary>विश्वास-प्रस्तुतिः</summary>

तैः कर्णोऽराजत शरैरुरोर्मध्यगतैस्तदा ।  
महीधर इवोदग्रस्त्रिशृङ्गो भरतर्षभ ॥ २८ ॥
</details>

<details><summary>मूलम्</summary>

तैः कर्णोऽराजत शरैरुरोर्मध्यगतैस्तदा ।  
महीधर इवोदग्रस्त्रिशृङ्गो भरतर्षभ ॥ २८ ॥
</details>

<details><summary>अनुवाद (हिन्दी)</summary>

भरतश्रेष्ठ! ठीक छातीके बीचमें गड़े हुए उन बाणोंद्वारा कर्ण तीन शिखरोंवाले ऊँचे पर्वतके समान सुशोभित हुआ॥२८॥
</details>

<details open><summary>विश्वास-प्रस्तुतिः</summary>

सुस्राव चास्य रुधिरं विद्धस्य परमेषुभिः।  
धातुप्रस्यन्दिनः शैलाद् यथा गैरिकधातवः ॥ २९ ॥
</details>

<details><summary>मूलम्</summary>

सुस्राव चास्य रुधिरं विद्धस्य परमेषुभिः।  
धातुप्रस्यन्दिनः शैलाद् यथा गैरिकधातवः ॥ २९ ॥
</details>

<details><summary>अनुवाद (हिन्दी)</summary>

उन उत्तम बाणोंसे बिंधे हुए कर्णकी छातीसे बहुत रक्त गिरने लगा, मानो धातुकी धाराएँ बहानेवाले पर्वतसे गैरिक धातु (गेरु) प्रवाहित हो रहा हो॥२९॥
</details>

<details open><summary>विश्वास-प्रस्तुतिः</summary>

किंचिद् विचलितः कर्णः सुप्रहाराभिपीडितः।  
आकर्णपूर्णमाकृष्य भीमं विव्याध सायकैः ॥ ३० ॥
</details>

<details><summary>मूलम्</summary>

किंचिद् विचलितः कर्णः सुप्रहाराभिपीडितः।  
आकर्णपूर्णमाकृष्य भीमं विव्याध सायकैः ॥ ३० ॥
</details>

<details><summary>अनुवाद (हिन्दी)</summary>

उस गहरे प्रहारसे पीड़ित हो कर्ण कुछ विचलित हो उठा। फिर धनुषको कानतक खींचकर उसने अनेक बाणोंद्वारा भीमसेनको बींध डाला॥३०॥
</details>

<details open><summary>विश्वास-प्रस्तुतिः</summary>

चिक्षेप च पुनर्बाणान् शतशोऽथ सहस्रशः।  
स शरैरर्दितस्तेन कर्णेन दृढधन्विना।  
धनुर्ज्यामच्छिनत् तूर्णं भीमस्तस्य क्षुरेण ह ॥ ३१ ॥
</details>

<details><summary>मूलम्</summary>

चिक्षेप च पुनर्बाणान् शतशोऽथ सहस्रशः।  
स शरैरर्दितस्तेन कर्णेन दृढधन्विना।  
धनुर्ज्यामच्छिनत् तूर्णं भीमस्तस्य क्षुरेण ह ॥ ३१ ॥
</details>

<details><summary>अनुवाद (हिन्दी)</summary>

तत्पश्चात् उनपर पुनः सैकड़ों और हजारों बाणोंका प्रहार किया। सुदृढ़ धनुर्धर कर्णके बाणोंसे पीड़ित हो भीमसेनने एक क्षुरके द्वारा तुरंत ही उसके धनुषकी प्रत्यंचा काट दी॥
</details>

<details open><summary>विश्वास-प्रस्तुतिः</summary>

सारथिं चास्य भल्लेन रथनीडादपातयत्।  
वाहांश्च चतुरस्तस्य व्यसूंश्चक्रे महारथः ॥ ३२ ॥
</details>

<details><summary>मूलम्</summary>

सारथिं चास्य भल्लेन रथनीडादपातयत्।  
वाहांश्च चतुरस्तस्य व्यसूंश्चक्रे महारथः ॥ ३२ ॥
</details>

<details><summary>अनुवाद (हिन्दी)</summary>

साथ ही उसके सारथिको एक भल्लसे मारकर रथकी बैठकसे नीचे गिरा दिया। इतना ही नहीं, महारथी भीमने उसके चारों घोड़ोंके भी प्राण ले लिये॥३२॥
</details>

<details open><summary>विश्वास-प्रस्तुतिः</summary>

हताश्वात्‌ तु रथात्‌ कर्णः समाप्लुत्य विशाम्पते।  
स्यन्दनं वृषसेनस्य तूर्णमापुप्लुवे भयात् ॥ ३३ ॥
</details>

<details><summary>मूलम्</summary>

हताश्वात्‌ तु रथात्‌ कर्णः समाप्लुत्य विशाम्पते।  
स्यन्दनं वृषसेनस्य तूर्णमापुप्लुवे भयात् ॥ ३३ ॥
</details>

<details><summary>अनुवाद (हिन्दी)</summary>

प्रजानाथ! उस समय कर्ण भयके मारे उस अश्वहीन रथसे कूदकर तुरंत ही वृषसेनके रथपर जा बैठा॥३३॥
</details>

<details open><summary>विश्वास-प्रस्तुतिः</summary>

निर्जित्य तु रणे कर्णं भीमसेनः प्रतापवान्।  
ननाद बलवान् नादं पर्जन्यनिनदोपमम् ॥ ३४ ॥
</details>

<details><summary>मूलम्</summary>

निर्जित्य तु रणे कर्णं भीमसेनः प्रतापवान्।  
ननाद बलवान् नादं पर्जन्यनिनदोपमम् ॥ ३४ ॥
</details>

<details><summary>अनुवाद (हिन्दी)</summary>

इस प्रकार बलवान् एवं प्रतापी भीमसेनने रणभूमिमें कर्णको पराजित करके मेघ-गर्जनाके समान गम्भीर स्वरसे सिंहनाद किया॥३४॥
</details>

<details open><summary>विश्वास-प्रस्तुतिः</summary>

तस्य तं निनदं श्रुत्वा प्रहृष्टोऽभूद् युधिष्ठिरः।  
कर्णं पराजितं मत्वा भीमसेनेन संयुगे ॥ ३५ ॥
</details>

<details><summary>मूलम्</summary>

तस्य तं निनदं श्रुत्वा प्रहृष्टोऽभूद् युधिष्ठिरः।  
कर्णं पराजितं मत्वा भीमसेनेन संयुगे ॥ ३५ ॥
</details>

<details><summary>अनुवाद (हिन्दी)</summary>

भीमसेनका वह महान् सिंहनाद सुनकर उनके द्वारा युद्धमें कर्णको पराजित हुआ जान राजा युधिष्ठिर बड़े प्रसन्न हुए॥३५॥
</details>

<details open><summary>विश्वास-प्रस्तुतिः</summary>

समन्ताच्छङ्खनिनदं पाण्डुसेनाकरोत् तदा ।  
शत्रुसेनाध्वनिं श्रुत्वा तावका ह्यनदन् भृशम ॥ ३६ ॥
</details>

<details><summary>मूलम्</summary>

समन्ताच्छङ्खनिनदं पाण्डुसेनाकरोत् तदा ।  
शत्रुसेनाध्वनिं श्रुत्वा तावका ह्यनदन् भृशम ॥ ३६ ॥
</details>

<details><summary>अनुवाद (हिन्दी)</summary>

उस समय पाण्डव-सेना सब ओर शंखनाद करने लगी। शत्रुसेनाकी शंखध्वनि सुनकर आपके सैनिक भी जोर-जोरसे गर्जना करने लगे॥३६॥
</details>

<details open><summary>विश्वास-प्रस्तुतिः</summary>

स शङ्खबाणनिनदैर्हर्षाद् राजा स्ववाहिनीम्।  
चक्रे युधिष्ठिरः संख्ये हर्षनादैश्च संकुलाम् ॥ ३७ ॥
</details>

<details><summary>मूलम्</summary>

स शङ्खबाणनिनदैर्हर्षाद् राजा स्ववाहिनीम्।  
चक्रे युधिष्ठिरः संख्ये हर्षनादैश्च संकुलाम् ॥ ३७ ॥
</details>

<details><summary>अनुवाद (हिन्दी)</summary>

राजा युधिष्ठिरने युद्धस्थलमें हर्षके कारण अपनी सेनाको शंख और बाणोंकी ध्वनि तथा हर्षनादसे व्याप्त कर दिया॥३७॥
</details>

<details open><summary>विश्वास-प्रस्तुतिः</summary>

गाण्डीवं व्याक्षिपत् पार्थः कृष्णोऽप्यब्जमवादयत्।  
तमन्तर्धाय निनदं भीमस्य नदतो ध्वनिः।  
अश्रूयत तदा राजन् सर्वसैन्येषु दारुणः ॥ ३८ ॥
</details>

<details><summary>मूलम्</summary>

गाण्डीवं व्याक्षिपत् पार्थः कृष्णोऽप्यब्जमवादयत्।  
तमन्तर्धाय निनदं भीमस्य नदतो ध्वनिः।  
अश्रूयत तदा राजन् सर्वसैन्येषु दारुणः ॥ ३८ ॥
</details>

<details><summary>अनुवाद (हिन्दी)</summary>

इसी समय अर्जुनने गाण्डीव धनुषकी टंकार की और भगवान् श्रीकृष्णने पांचजन्य शंख बजाया। परंतु उसकी ध्वनिको तिरोहित करके गरजते हुए भीमसेनका भयंकर सिंहनाद सम्पूर्ण सेनाओंमें सुनायी देने लगा॥३८॥
</details>

<details open><summary>विश्वास-प्रस्तुतिः</summary>

ततो व्यायच्छतामस्त्रैः पृथक् पृथगजिह्मगैः।  
मृदुपूर्वं तु राधेयो दृढपूर्वं तु पाण्डवः ॥ ३९ ॥
</details>

<details><summary>मूलम्</summary>

ततो व्यायच्छतामस्त्रैः पृथक् पृथगजिह्मगैः।  
मृदुपूर्वं तु राधेयो दृढपूर्वं तु पाण्डवः ॥ ३९ ॥
</details>

<details><summary>अनुवाद (हिन्दी)</summary>

तदनन्तर वे दोनों वीर एक-दूसरेपर पृथक्-पृथक् सीधे जानेवाले बाणोंका प्रहार करने लगे। राधानन्दन कर्ण मृदुतापूर्वक बाण चलाता था और पाण्डुनन्दन भीमसेन कठोरतापूर्वक॥३९॥
</details>

<details open><summary>विश्वास-प्रस्तुतिः</summary>

(दृष्ट्वा कर्णं च पार्थेन बाधितं बहुभिः शरैः।  
दुर्योधनो महाराज दुःशलं प्रत्यभाषत॥  
कर्णं कृच्छ्रगतं पश्य शीघ्रं यानं प्रयच्छ ह।
</details>

<details><summary>मूलम्</summary>

(दृष्ट्वा कर्णं च पार्थेन बाधितं बहुभिः शरैः।  
दुर्योधनो महाराज दुःशलं प्रत्यभाषत॥  
कर्णं कृच्छ्रगतं पश्य शीघ्रं यानं प्रयच्छ ह।
</details>

<details><summary>अनुवाद (हिन्दी)</summary>

महाराज! कुन्तीपुत्र भीमसेनके द्वारा कर्णको बहुसंख्यक बाणोंसे पीड़ित हुआ देख दुर्योधनने दुःशलसे कहा—‘दुःशल! देखो, कर्ण संकटमें पड़ा है। तुम शीघ्र उसके लिये रथ प्रस्तुत करो’।
</details>

<details open><summary>विश्वास-प्रस्तुतिः</summary>

एवमुक्तस्ततो राज्ञा दुःशलः समुपाद्रवत्।  
दुःशलस्य रथं कर्णश्चारुरोह महारथः।  
तौ पार्थः सहसा गत्वा विव्याध दशभिः शरैः।  
पुनश्च कर्णं विव्याध दुःशलस्य शिरोऽहरत्॥)
</details>

<details><summary>मूलम्</summary>

एवमुक्तस्ततो राज्ञा दुःशलः समुपाद्रवत्।  
दुःशलस्य रथं कर्णश्चारुरोह महारथः।  
तौ पार्थः सहसा गत्वा विव्याध दशभिः शरैः।  
पुनश्च कर्णं विव्याध दुःशलस्य शिरोऽहरत्॥)
</details>

<details><summary>अनुवाद (हिन्दी)</summary>

राजाके ऐसा कहनेपर दुःशल कर्णके पास दौड़ा गया; फिर महारथी कर्ण दुःशलके रथपर आरूढ़ हो गया। इसी समय भीमसेनने सहसा जाकर दस बाणोंसे उन दोनोंको घायल कर दिया। तत्पश्चात् पुनः कर्णपर आघात किया और दुःशलका सिर काट लिया।
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि भीमप्रवेशे कर्णपराजये एकोनत्रिंशदधिकशततमोऽध्यायः ॥ १२९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें भीमसेनका प्रवेश और कर्णकी पराजयविषयक एक सौ उनतीसवाँ अध्याय पूरा हुआ॥१२९॥
</details>

<details><summary>Misc Detail</summary>

_(दाक्षिणात्य अधिक पाठके ३_  _श्लोक मिलाकर कुल ४२_  _श्लोक हैं)_
</details>
