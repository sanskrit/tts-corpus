+++
title_full = "150 व्याकुल हुए दुर्योधनका खेद प्रकट करते हुए द्रोणाचार्यको उपालम्भ देना"
title = "१५० दुर्योधनानुतापे"

+++

<details><summary>भागसूचना</summary>

पञ्चाशदधिकशततमोऽध्यायः
</details>

<details><summary>सूचना (हिन्दी)</summary>

व्याकुल हुए दुर्योधनका खेद प्रकट करते हुए द्रोणाचार्यको उपालम्भ देना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

सैन्धवे निहते राजन् पुत्रस्तव सुयोधनः।  
अश्रुपूर्णमुखो दीनो निरुत्साहो द्विषज्जये ॥ १ ॥
</details>

<details><summary>मूलम्</summary>

सैन्धवे निहते राजन् पुत्रस्तव सुयोधनः।  
अश्रुपूर्णमुखो दीनो निरुत्साहो द्विषज्जये ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! सिंधुराज जयद्रथके मारे जानेपर आपका पुत्र दुर्योधन बहुत दुःखी हो गया। उसके मुँहपर आँसुओंकी धारा बहने लगी। शत्रुओंको जीतनेका उसका सारा उत्साह जाता रहा॥१॥
</details>

<details open><summary>विश्वास-प्रस्तुतिः</summary>

दुर्मना निःश्वसन् दुष्टो भग्नदंष्ट्र इवोरगः।  
आगस्कृत् सर्वलोकस्य पुत्रस्तेऽऽर्तिं परामगात् ॥ २ ॥
</details>

<details><summary>मूलम्</summary>

दुर्मना निःश्वसन् दुष्टो भग्नदंष्ट्र इवोरगः।  
आगस्कृत् सर्वलोकस्य पुत्रस्तेऽऽर्तिं परामगात् ॥ २ ॥
</details>

<details><summary>अनुवाद (हिन्दी)</summary>

जिसके दाँत तोड़ दिये गये हैं, उस दुष्ट सर्पके समान वह मन-ही-मन दुःखी हो लंबी साँस खींचने लगा। सम्पूर्ण जगत्‌का अपराध करनेवाले आपके पुत्रको बड़ी पीड़ा हुई॥२॥
</details>

<details open><summary>विश्वास-प्रस्तुतिः</summary>

दृष्ट्वा तत्कदनं घोरं स्वबलस्य कृतं महत्।  
जिष्णुना भीमसेनेन सात्वतेन च संयुगे ॥ ३ ॥  
स विवर्णः कृशो दीनो बाष्पविप्लुतलोचनः।
</details>

<details><summary>मूलम्</summary>

दृष्ट्वा तत्कदनं घोरं स्वबलस्य कृतं महत्।  
जिष्णुना भीमसेनेन सात्वतेन च संयुगे ॥ ३ ॥  
स विवर्णः कृशो दीनो बाष्पविप्लुतलोचनः।
</details>

<details><summary>अनुवाद (हिन्दी)</summary>

युद्धस्थलमें अर्जुन, भीमसेन और सात्यकिके द्वारा अपनी सेनाका अत्यन्त घोर संहार हुआ देखकर वह दीन, दुर्बल और कान्तिहीन हो गया। उसके नेत्रोंमें आँसू भर आये॥३॥
</details>

<details open><summary>विश्वास-प्रस्तुतिः</summary>

अमन्यतार्जुनसमो न योद्धा भुवि विद्यते ॥ ४ ॥  
न द्रोणो न च राधेयो नाश्वत्थामा कृपो न च।  
क्रुद्धस्य समरे स्थातुं पर्याप्ता इति मारिष ॥ ५ ॥
</details>

<details><summary>मूलम्</summary>

अमन्यतार्जुनसमो न योद्धा भुवि विद्यते ॥ ४ ॥  
न द्रोणो न च राधेयो नाश्वत्थामा कृपो न च।  
क्रुद्धस्य समरे स्थातुं पर्याप्ता इति मारिष ॥ ५ ॥
</details>

<details><summary>अनुवाद (हिन्दी)</summary>

माननीय नरेश! उसे यह निश्चय हो गया कि ‘इस भूतलपर अर्जुनके समान कोई दूसरा योद्धा नहीं है। समरांगणमें कुपित हुए अर्जुनके सामने न द्रोण, न कर्ण, न अश्वत्थामा और न कृपाचार्य ही ठहर सकते हैं’॥४-५॥
</details>

<details open><summary>विश्वास-प्रस्तुतिः</summary>

निर्जित्य हि रणे पार्थः सर्वान् मम महारथान्।  
अवधीत् सैन्धवं संख्ये न च कश्चिदवारयत् ॥ ६ ॥
</details>

<details><summary>मूलम्</summary>

निर्जित्य हि रणे पार्थः सर्वान् मम महारथान्।  
अवधीत् सैन्धवं संख्ये न च कश्चिदवारयत् ॥ ६ ॥
</details>

<details><summary>अनुवाद (हिन्दी)</summary>

वह सोचने लगा कि ‘आजके युद्धमें अर्जुनने हमारे सभी महारथियोंको जीतकर सिंधुराजका वध कर डाला, किंतु कोई भी उन्हें समरांगणमें रोक न सका॥६॥
</details>

<details open><summary>विश्वास-प्रस्तुतिः</summary>

सर्वथा हतमेवेदं कौरवाणां महद् बलम्।  
न ह्यस्य विद्यते त्राता साक्षादपि पुरंदरः ॥ ७ ॥
</details>

<details><summary>मूलम्</summary>

सर्वथा हतमेवेदं कौरवाणां महद् बलम्।  
न ह्यस्य विद्यते त्राता साक्षादपि पुरंदरः ॥ ७ ॥
</details>

<details><summary>अनुवाद (हिन्दी)</summary>

‘कौरवोंकी यह विशाल सेना अब सर्वथा नष्टप्राय ही है। साक्षात् देवराज इन्द्र भी इसकी रक्षा नहीं कर सकते॥७॥
</details>

<details open><summary>विश्वास-प्रस्तुतिः</summary>

यमुपाश्रित्य संग्रामे कृतः शस्त्रसमुद्यमः।  
स कर्णो निर्जितः संख्ये हतश्चैव जयद्रथः ॥ ८ ॥
</details>

<details><summary>मूलम्</summary>

यमुपाश्रित्य संग्रामे कृतः शस्त्रसमुद्यमः।  
स कर्णो निर्जितः संख्ये हतश्चैव जयद्रथः ॥ ८ ॥
</details>

<details><summary>अनुवाद (हिन्दी)</summary>

‘जिसका भरोसा करके मैंने युद्धके लिये शस्त्र-संग्रहकी चेष्टा की, वह कर्ण भी युद्धस्थलमें परास्त हो गया और जयद्रथ भी मारा ही गया॥८॥
</details>

<details open><summary>विश्वास-प्रस्तुतिः</summary>

यस्य वीर्यं समाश्रित्य शमं याचन्तमच्युतम्।  
तृणवत् तमहं मन्ये स कर्णो निर्जितो युधि ॥ ९ ॥
</details>

<details><summary>मूलम्</summary>

यस्य वीर्यं समाश्रित्य शमं याचन्तमच्युतम्।  
तृणवत् तमहं मन्ये स कर्णो निर्जितो युधि ॥ ९ ॥
</details>

<details><summary>अनुवाद (हिन्दी)</summary>

‘जिसके पराक्रमका आश्रय लेकर मैंने संधिकी याचना करनेवाले श्रीकृष्णको तिनकेके समान समझा था, वह कर्ण युद्धमें पराजित हो गया’॥९॥
</details>

<details open><summary>विश्वास-प्रस्तुतिः</summary>

एवं क्लान्तमना राजन्नुपायाद् द्रोणमीक्षितुम्।  
आगस्कृत् सर्वलोकस्य पुत्रस्ते भरतर्षभ ॥ १० ॥
</details>

<details><summary>मूलम्</summary>

एवं क्लान्तमना राजन्नुपायाद् द्रोणमीक्षितुम्।  
आगस्कृत् सर्वलोकस्य पुत्रस्ते भरतर्षभ ॥ १० ॥
</details>

<details><summary>अनुवाद (हिन्दी)</summary>

राजन्! भरतश्रेष्ठ! सम्पूर्ण जगत्‌का अपराध करनेवाला आपका पुत्र जब इस प्रकार सोचते-सोचते मन-ही-मन बहुत खिन्न हो गया, तब आचार्य द्रोणका दर्शन करनेके लिये उनके पास गया॥१०॥
</details>

<details open><summary>विश्वास-प्रस्तुतिः</summary>

ततस्तत्सर्वमाचख्यौ कुरूणां वैशसं महत्।  
परान् विजयतश्चापि धार्तराष्ट्रान् निमज्जतः ॥ ११ ॥
</details>

<details><summary>मूलम्</summary>

ततस्तत्सर्वमाचख्यौ कुरूणां वैशसं महत्।  
परान् विजयतश्चापि धार्तराष्ट्रान् निमज्जतः ॥ ११ ॥
</details>

<details><summary>अनुवाद (हिन्दी)</summary>

तदनन्तर वहाँ उसने कौरवोंके महान् संहारका वह सारा समाचार कहा और यह भी बताया कि शत्रु विजयी हो रहे हैं और महाराज धृतराष्ट्रके सभी पुत्र विपत्तिके समुद्रमें डूब रहे हैं॥११॥
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

पश्य मूर्धाभिषिक्तानामाचार्य कदनं महत्।  
कृत्वा प्रमुखतः शूरं भीष्मं मम पितामहम् ॥ १२ ॥
</details>

<details><summary>मूलम्</summary>

पश्य मूर्धाभिषिक्तानामाचार्य कदनं महत्।  
कृत्वा प्रमुखतः शूरं भीष्मं मम पितामहम् ॥ १२ ॥
</details>

<details><summary>अनुवाद (हिन्दी)</summary>

_दुर्योधन बोला—_ आचार्य! जिनके मस्तकपर विधिपूर्वक राज्याभिषेक किया गया था, उन राजाओंका यह महान् संहार देखिये। मेरे शूरवीर पितामह भीष्मसे लेकर अबतक कितने ही नरेश मारे गये॥१२॥
</details>

<details open><summary>विश्वास-प्रस्तुतिः</summary>

तं निहत्य प्रलुब्धोऽयं शिखण्डी पूर्णमानसः।  
पाञ्चाल्यैः सहितः सर्वैः सेनाग्रमभिवर्तते ॥ १३ ॥
</details>

<details><summary>मूलम्</summary>

तं निहत्य प्रलुब्धोऽयं शिखण्डी पूर्णमानसः।  
पाञ्चाल्यैः सहितः सर्वैः सेनाग्रमभिवर्तते ॥ १३ ॥
</details>

<details><summary>अनुवाद (हिन्दी)</summary>

व्याधों-जैसा बर्ताव करनेवाला यह शिखण्डी भीष्मको मारकर मन-ही-मन उत्साहसे भरा हुआ है और समस्त पांचाल सैनिकोंके साथ सेनाके मुहानेपर खड़ा है॥१३॥
</details>

<details open><summary>विश्वास-प्रस्तुतिः</summary>

अपरश्चापि दुर्धर्षः शिष्यस्ते सव्यसाचिना।  
अक्षौहिणीः सप्त हत्वा हतो राजा जयद्रथः ॥ १४ ॥  
अस्मद्विजयकामानां सुहृदामुपकारिणाम् ।  
गन्तास्मि कथमानृण्यं गतानां यमसादनम् ॥ १५ ॥
</details>

<details><summary>मूलम्</summary>

अपरश्चापि दुर्धर्षः शिष्यस्ते सव्यसाचिना।  
अक्षौहिणीः सप्त हत्वा हतो राजा जयद्रथः ॥ १४ ॥  
अस्मद्विजयकामानां सुहृदामुपकारिणाम् ।  
गन्तास्मि कथमानृण्यं गतानां यमसादनम् ॥ १५ ॥
</details>

<details><summary>अनुवाद (हिन्दी)</summary>

सव्यसाची अर्जुनने मेरी सात अक्षौहिणी सेनाओंका संहार करके आपके दूसरे दुर्धर्ष शिष्य राजा जयद्रथको भी मार डाला है। मुझे विजय दिलानेकी इच्छा रखनेवाले मेरे जो-जो उपकारी सुहृद् युद्धमें प्राण देकर यमलोकमें जा पहुँचे हैं, उनका ऋण मैं कैसे चुका सकूँगा?॥१४-१५॥
</details>

<details open><summary>विश्वास-प्रस्तुतिः</summary>

ये मदर्थं परीप्सन्ते वसुधां वसुधाधिपाः।  
ते हित्वा वसुधैश्वर्यं वसुधामधिशेरते ॥ १६ ॥
</details>

<details><summary>मूलम्</summary>

ये मदर्थं परीप्सन्ते वसुधां वसुधाधिपाः।  
ते हित्वा वसुधैश्वर्यं वसुधामधिशेरते ॥ १६ ॥
</details>

<details><summary>अनुवाद (हिन्दी)</summary>

जो भूमिपाल मेरे लिये इस भूमिको जीतना चाहते थे, वे स्वयं भूमण्डलका ऐश्वर्य त्यागकर भूमिपर सो रहे हैं॥
</details>

<details open><summary>विश्वास-प्रस्तुतिः</summary>

सोऽहं कापुरुषः कृत्वा मित्राणां क्षयमीदृशम्।  
अश्वमेधसहस्रेण पावितुं न समुत्सहे ॥ १७ ॥
</details>

<details><summary>मूलम्</summary>

सोऽहं कापुरुषः कृत्वा मित्राणां क्षयमीदृशम्।  
अश्वमेधसहस्रेण पावितुं न समुत्सहे ॥ १७ ॥
</details>

<details><summary>अनुवाद (हिन्दी)</summary>

मैं कायर हूँ, अपने मित्रोंका ऐसा संहार कराकर हजारों अश्वमेध-यज्ञोंसे भी अपनेको पवित्र नहीं कर सकता॥१७॥
</details>

<details open><summary>विश्वास-प्रस्तुतिः</summary>

मम लुब्धस्य पापस्य तथा धर्मापचायिनः।  
व्यायामेन जिगीषन्तः प्राप्ता वैवस्वतक्षयम् ॥ १८ ॥
</details>

<details><summary>मूलम्</summary>

मम लुब्धस्य पापस्य तथा धर्मापचायिनः।  
व्यायामेन जिगीषन्तः प्राप्ता वैवस्वतक्षयम् ॥ १८ ॥
</details>

<details><summary>अनुवाद (हिन्दी)</summary>

हाय! मुझ लोभी तथा धर्मनाशक पापीके लिये युद्धके द्वारा विजय चाहनेवाले मेरे मित्रगण यमलोक चले गये॥१८॥
</details>

<details open><summary>विश्वास-प्रस्तुतिः</summary>

कथं पतितवृत्तस्य पृथिवी सुहृदां द्रुहः।  
विवरं नाशकद् दातुं मम पार्थिवसंसदि ॥ १९ ॥
</details>

<details><summary>मूलम्</summary>

कथं पतितवृत्तस्य पृथिवी सुहृदां द्रुहः।  
विवरं नाशकद् दातुं मम पार्थिवसंसदि ॥ १९ ॥
</details>

<details><summary>अनुवाद (हिन्दी)</summary>

मुझ आचारभ्रष्ट और मित्रद्रोहीके लिये राजाओंके समाजमें यह पृथ्वी फट क्यों नहीं जाती, जिससे मैं उसीमें समा जाऊँ॥१९॥
</details>

<details open><summary>विश्वास-प्रस्तुतिः</summary>

योऽहं रुधिरसिक्ताङ्गं राज्ञां मध्ये पितामहम्।  
शयानं नाशकं त्रातुं भीष्ममायोधने हतम् ॥ २० ॥
</details>

<details><summary>मूलम्</summary>

योऽहं रुधिरसिक्ताङ्गं राज्ञां मध्ये पितामहम्।  
शयानं नाशकं त्रातुं भीष्ममायोधने हतम् ॥ २० ॥
</details>

<details><summary>अनुवाद (हिन्दी)</summary>

मेरे पितामह भीष्म राजाओंके बीच युद्धस्थलमें मारे गये और अब खूनसे लथपथ होकर बाणशय्यापर पड़े हैं; परंतु मैं उनकी रक्षा न कर सका॥२०॥
</details>

<details open><summary>विश्वास-प्रस्तुतिः</summary>

तं मामनार्यपुरुषं मित्रद्रुहमधार्मिकम् ।  
किं वक्ष्यति हि दुर्धर्षः समेत्य परलोकजित् ॥ २१ ॥
</details>

<details><summary>मूलम्</summary>

तं मामनार्यपुरुषं मित्रद्रुहमधार्मिकम् ।  
किं वक्ष्यति हि दुर्धर्षः समेत्य परलोकजित् ॥ २१ ॥
</details>

<details><summary>अनुवाद (हिन्दी)</summary>

ये परलोक-विजयी दुर्धर्ष वीर भीष्म यदि मैं उनके पास जाऊँ तो मुझ नीच, मित्रद्रोही तथा पापात्मा पुरुषसे क्या कहेंगे?॥२१॥
</details>

<details open><summary>विश्वास-प्रस्तुतिः</summary>

जलसंधं महेष्वासं पश्य सात्यकिना हतम्।  
मदर्थमुद्यतं शूरं प्राणांस्त्यक्त्वा महारथम् ॥ २२ ॥
</details>

<details><summary>मूलम्</summary>

जलसंधं महेष्वासं पश्य सात्यकिना हतम्।  
मदर्थमुद्यतं शूरं प्राणांस्त्यक्त्वा महारथम् ॥ २२ ॥
</details>

<details><summary>अनुवाद (हिन्दी)</summary>

आचार्य! देखिये तो सही, मेरे लिये प्राणोंका मोह छोड़कर राज्य दिलानेको उद्यत हुए महाधनुर्धर शूरवीर महारथी जलसंधको सात्यकिने मार डाला॥२२॥
</details>

<details open><summary>विश्वास-प्रस्तुतिः</summary>

काम्बोजं निहतं दृष्ट्वा तथालम्बुषमेव च।  
अन्यान् बहूंश्च सुहृदो जीवितार्थोऽद्य को मम ॥ २३ ॥
</details>

<details><summary>मूलम्</summary>

काम्बोजं निहतं दृष्ट्वा तथालम्बुषमेव च।  
अन्यान् बहूंश्च सुहृदो जीवितार्थोऽद्य को मम ॥ २३ ॥
</details>

<details><summary>अनुवाद (हिन्दी)</summary>

काम्बोजराज, अलम्बुष तथा अन्यान्य बहुत-से सुहृदोंको मारा गया देखकर भी अब मेरे जीवित रहनेका क्या प्रयोजन है?॥२३॥
</details>

<details open><summary>विश्वास-प्रस्तुतिः</summary>

व्यायच्छन्तो हताः शूरा मदर्थे येऽपराङ्‌मुखाः।  
यतमानाः परं शक्त्या विजेतुमहितान् मम ॥ २४ ॥  
तेषां गत्वाहमानृण्यमद्य शक्त्या परंतप।  
तर्पयिष्यामि तानेव जलेन यमुनामनु ॥ २५ ॥
</details>

<details><summary>मूलम्</summary>

व्यायच्छन्तो हताः शूरा मदर्थे येऽपराङ्‌मुखाः।  
यतमानाः परं शक्त्या विजेतुमहितान् मम ॥ २४ ॥  
तेषां गत्वाहमानृण्यमद्य शक्त्या परंतप।  
तर्पयिष्यामि तानेव जलेन यमुनामनु ॥ २५ ॥
</details>

<details><summary>अनुवाद (हिन्दी)</summary>

शत्रुओंके संताप देनेवाले आचार्य! जो युद्धसे विमुख न होनेवाले शूरवीर सुहृद् मेरे लिये जूझते और मेरे शत्रुओंको जीतनेके लिये यथाशक्ति पूरी चेष्टा करते हुए मारे गये हैं, उनका अपनी शक्तिभर ऋण उतारकर आज मैं यमुनाके जलसे उन सभीका तर्पण करूँगा॥२४-२५॥
</details>

<details open><summary>विश्वास-प्रस्तुतिः</summary>

सत्यं ते प्रतिजानामि सर्वशस्त्रभृतां वर।  
इष्टापूर्तेन च शपे वीर्येण च सुतैरपि ॥ २६ ॥  
निहत्य तान् रणे सर्वान् पञ्चालान् पाण्डवैः सह।  
शान्तिं लब्धास्मि तेषां वा रणे गन्ता सलोकताम् ॥ २७ ॥
</details>

<details><summary>मूलम्</summary>

सत्यं ते प्रतिजानामि सर्वशस्त्रभृतां वर।  
इष्टापूर्तेन च शपे वीर्येण च सुतैरपि ॥ २६ ॥  
निहत्य तान् रणे सर्वान् पञ्चालान् पाण्डवैः सह।  
शान्तिं लब्धास्मि तेषां वा रणे गन्ता सलोकताम् ॥ २७ ॥
</details>

<details><summary>अनुवाद (हिन्दी)</summary>

समस्त शस्त्रधारियोंमें श्रेष्ठ गुरुदेव! आज मैं अपने यज्ञ-यागादि तथा कुँआ, बावली बनवाने आदि शुभ कर्मोंकी, पराक्रमकी तथा पुत्रोंकी शपथ खाकर आपके सामने सच्ची प्रतिज्ञा करता हूँ कि अब मैं पाण्डवोंके सहित समस्त पांचालोंको युद्धमें मारकर ही शान्ति पाऊँगा अथवा मेरे वे सुहृद् युद्धमें मरकर जिन लोकोंमें गये हैं, उसीमें मैं भी चला जाऊँगा॥२६-२७॥
</details>

<details open><summary>विश्वास-प्रस्तुतिः</summary>

सोऽहं तत्र गमिष्यामि यत्र ते पुरुषर्षभाः।  
हता मदर्थे संग्रामे युध्यमानाः किरीटिना ॥ २८ ॥
</details>

<details><summary>मूलम्</summary>

सोऽहं तत्र गमिष्यामि यत्र ते पुरुषर्षभाः।  
हता मदर्थे संग्रामे युध्यमानाः किरीटिना ॥ २८ ॥
</details>

<details><summary>अनुवाद (हिन्दी)</summary>

वे पुरुषशिरोमणि सुहृद् रणभूमिमें मेरे लिये युद्ध करते-करते अर्जुनके हाथसे मारे जाकर जिन लोकोंमें गये हैं, वहीं मैं भी जाऊँगा॥२८॥
</details>

<details open><summary>विश्वास-प्रस्तुतिः</summary>

न हीदानीं सहाया मे परीप्सन्त्यनुपस्कृताः।  
श्रेयो हि पाण्डून्‌ मन्यन्ते न तथास्मान्‌ महाभुज ॥ २९ ॥
</details>

<details><summary>मूलम्</summary>

न हीदानीं सहाया मे परीप्सन्त्यनुपस्कृताः।  
श्रेयो हि पाण्डून्‌ मन्यन्ते न तथास्मान्‌ महाभुज ॥ २९ ॥
</details>

<details><summary>अनुवाद (हिन्दी)</summary>

महाबाहो! इस समय जो मेरे सहायक हैं, वे अरक्षित होनेके कारण हमारी सहायता करना नहीं चाहते हैं। वे जैसा पाण्डवोंका कल्याण चाहते हैं, वैसा हमलोगोंका नहीं॥२९॥
</details>

<details open><summary>विश्वास-प्रस्तुतिः</summary>

स्वयं हि मृत्युर्विहितः सत्यसंधेन संयुगे।  
भवानुपेक्षां कुरुते शिष्यत्वादर्जुनस्य हि ॥ ३० ॥
</details>

<details><summary>मूलम्</summary>

स्वयं हि मृत्युर्विहितः सत्यसंधेन संयुगे।  
भवानुपेक्षां कुरुते शिष्यत्वादर्जुनस्य हि ॥ ३० ॥
</details>

<details><summary>अनुवाद (हिन्दी)</summary>

युद्धस्थलमें सत्यप्रतिज्ञ भीष्मने स्वयं ही अपनी मृत्यु स्वीकार कर ली और आप भी हमारी इसलिये उपेक्षा करते हैं कि अर्जुन आपके प्रिय शिष्य हैं॥३०॥
</details>

<details open><summary>विश्वास-प्रस्तुतिः</summary>

अतो विनिहताः सर्वे येऽस्मज्जयचिकीर्षवः।  
कर्णमेव तु पश्यामि सम्प्रत्यस्मज्जयैषिणम् ॥ ३१ ॥
</details>

<details><summary>मूलम्</summary>

अतो विनिहताः सर्वे येऽस्मज्जयचिकीर्षवः।  
कर्णमेव तु पश्यामि सम्प्रत्यस्मज्जयैषिणम् ॥ ३१ ॥
</details>

<details><summary>अनुवाद (हिन्दी)</summary>

इसलिये हमारी विजय चाहनेवाले सभी योद्धा मारे गये। इस समय तो मैं केवल कर्णको ही ऐसा देखता हूँ, जो सच्चे हृदयसे मेरी विजय चाहता है॥३१॥
</details>

<details open><summary>विश्वास-प्रस्तुतिः</summary>

यो हि मित्रमविज्ञाय याथातथ्येन मन्दधीः।  
मित्रार्थे योजयत्येनं तस्य सोऽर्थोऽवसीदति ॥ ३२ ॥
</details>

<details><summary>मूलम्</summary>

यो हि मित्रमविज्ञाय याथातथ्येन मन्दधीः।  
मित्रार्थे योजयत्येनं तस्य सोऽर्थोऽवसीदति ॥ ३२ ॥
</details>

<details><summary>अनुवाद (हिन्दी)</summary>

जो मूर्ख मनुष्य मित्रको ठीक-ठीक पहचाने बिना ही उसे मित्रके कार्यमें नियुक्त कर देता है, उसका वह काम बिगड़ जाता है॥३२॥
</details>

<details open><summary>विश्वास-प्रस्तुतिः</summary>

तादृग् रूपं कृतमिदं मम कार्यं सुहृत्तमैः।  
मोहाल्लुब्धस्य पापस्य जिह्मस्य धनमीहतः ॥ ३३ ॥
</details>

<details><summary>मूलम्</summary>

तादृग् रूपं कृतमिदं मम कार्यं सुहृत्तमैः।  
मोहाल्लुब्धस्य पापस्य जिह्मस्य धनमीहतः ॥ ३३ ॥
</details>

<details><summary>अनुवाद (हिन्दी)</summary>

मेरे परम सुहृद् कहलानेवालोंने मोहवश धन (राज्य) चाहनेवाले मुझ लोभी, पापी और कुटिलके इस कार्यको उसी प्रकार चौपट कर दिया है॥३३॥
</details>

<details open><summary>विश्वास-प्रस्तुतिः</summary>

हतो जयद्रथश्चैव सौमदत्तिश्च वीर्यवान्।  
अभीषाहाः शूरसेनाः शिबयोऽथ वसातयः ॥ ३४ ॥
</details>

<details><summary>मूलम्</summary>

हतो जयद्रथश्चैव सौमदत्तिश्च वीर्यवान्।  
अभीषाहाः शूरसेनाः शिबयोऽथ वसातयः ॥ ३४ ॥
</details>

<details><summary>अनुवाद (हिन्दी)</summary>

जयद्रथ और सोमदत्तकुमार भूरिश्रवा मारे गये। अभीषाह, शूरसेन, शिबि तथा वसातिगण भी चल बसे॥३४॥
</details>

<details open><summary>विश्वास-प्रस्तुतिः</summary>

सोऽहमद्य गमिष्यामि यत्र ते पुरुषर्षभाः।  
हता मदर्थे संग्रामे युध्यमानाः किरीटिना ॥ ३५ ॥
</details>

<details><summary>मूलम्</summary>

सोऽहमद्य गमिष्यामि यत्र ते पुरुषर्षभाः।  
हता मदर्थे संग्रामे युध्यमानाः किरीटिना ॥ ३५ ॥
</details>

<details><summary>अनुवाद (हिन्दी)</summary>

वे नरश्रेष्ठ सुहृद् रणभूमिमें मेरे लिये युद्ध करते-करते अर्जुनके हाथसे मारे जाकर जिन लोकोंमें गये हैं, वहीं आज मैं भी जाऊँगा॥३५॥
</details>

<details open><summary>विश्वास-प्रस्तुतिः</summary>

न हि मे जीवितेनार्थस्तानृते पुरुषर्षभान्।  
आचार्यः पाण्डुपुत्राणामनुजानातु नो भवान् ॥ ३६ ॥
</details>

<details><summary>मूलम्</summary>

न हि मे जीवितेनार्थस्तानृते पुरुषर्षभान्।  
आचार्यः पाण्डुपुत्राणामनुजानातु नो भवान् ॥ ३६ ॥
</details>

<details><summary>अनुवाद (हिन्दी)</summary>

उन पुरुषरत्न मित्रोंके बिना अब मेरे जीवित रहनेका कोई प्रयोजन नहीं है। आप हम पाण्डुपुत्रोंके आचार्य हैं, अतः मुझे जानेकी आज्ञा दें॥३६॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि दुर्योधनानुतापे पञ्चाशदधिकशततमोऽध्यायः ॥ १५० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें दुर्योधनका अनुतापविषयक एक सौ पचासवाँ अध्याय पूरा हुआ॥१५०॥
</details>
