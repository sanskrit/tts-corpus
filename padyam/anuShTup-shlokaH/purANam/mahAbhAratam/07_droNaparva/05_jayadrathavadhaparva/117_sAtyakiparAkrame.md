+++
title_full = "117 सात्यकि और द्रोणाचार्यका युद्ध, द्रोणकी पराजय तथा कौरव-सेनाका पलायन"
title = "११७ सात्यकिपराक्रमे"

+++

<details><summary>भागसूचना</summary>

सप्तदशाधिकशततमोऽध्यायः
</details>

<details><summary>सूचना (हिन्दी)</summary>

सात्यकि और द्रोणाचार्यका युद्ध, द्रोणकी पराजय तथा कौरव-सेनाका पलायन
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

काल्यमानेषु सैन्येषु शैनेयेन ततस्ततः।  
भारद्वाजः शरव्रातैर्महद्भिः समवाकिरत् ॥ १ ॥
</details>

<details><summary>मूलम्</summary>

काल्यमानेषु सैन्येषु शैनेयेन ततस्ततः।  
भारद्वाजः शरव्रातैर्महद्भिः समवाकिरत् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! जब सात्यकि जहाँ-तहाँ जा-जाकर आपकी सेनाओंको कालके गालमें भेजने लगे, तब भरद्वाजनन्दन द्रोणाचार्यने उनपर महान् बाणसमूहोंकी वर्षा प्रारम्भ कर दी॥१॥
</details>

<details open><summary>विश्वास-प्रस्तुतिः</summary>

स सम्प्रहारस्तुमुलो द्रोणसात्वतयोरभूत् ।  
पश्यतां सर्वसैन्यानां बलिवासवयोरिव ॥ २ ॥
</details>

<details><summary>मूलम्</summary>

स सम्प्रहारस्तुमुलो द्रोणसात्वतयोरभूत् ।  
पश्यतां सर्वसैन्यानां बलिवासवयोरिव ॥ २ ॥
</details>

<details><summary>अनुवाद (हिन्दी)</summary>

राजन्! सम्पूर्ण सैनिकोंके देखते-देखते बलि और इन्द्रके समान द्रोणाचार्य और सात्यकिका वह युद्ध बड़ा भयंकर हो गया॥२॥
</details>

<details open><summary>विश्वास-प्रस्तुतिः</summary>

ततो द्रोणः शिनेः पौत्रं चित्रैः सर्वायसैः शरैः।  
त्रिभिराशीविषाकारैर्ललाटे समविध्यत ॥ ३ ॥
</details>

<details><summary>मूलम्</summary>

ततो द्रोणः शिनेः पौत्रं चित्रैः सर्वायसैः शरैः।  
त्रिभिराशीविषाकारैर्ललाटे समविध्यत ॥ ३ ॥
</details>

<details><summary>अनुवाद (हिन्दी)</summary>

उस समय द्रोणाचार्यने सम्पूर्णतः लोहेके बने हुए विचित्र तथा विषधर सर्पके समान भयंकर तीन बाणोंद्वारा शिनिपौत्र सात्यकिके ललाटमें गहरा आघात किया॥३॥
</details>

<details open><summary>विश्वास-प्रस्तुतिः</summary>

तैर्ललाटार्पितेर्बाणैर्युयुधानस्त्वजिह्मगैः ।  
व्यरोचत महाराज त्रिशृङ्ग इव पर्वतः ॥ ४ ॥
</details>

<details><summary>मूलम्</summary>

तैर्ललाटार्पितेर्बाणैर्युयुधानस्त्वजिह्मगैः ।  
व्यरोचत महाराज त्रिशृङ्ग इव पर्वतः ॥ ४ ॥
</details>

<details><summary>अनुवाद (हिन्दी)</summary>

महाराज! ललाटमें धँसे हुए उन सीधे जानेवाले बाणोंके द्वारा युयुधान तीन शिखरोंवाले पर्वतके समान सुशोभित हुए॥४॥
</details>

<details open><summary>विश्वास-प्रस्तुतिः</summary>

ततोऽस्य बाणानपरानिन्द्राशनिसमस्वनान् ।  
भारद्वाजोऽन्तरप्रेक्षी प्रेषयामास संयुगे ॥ ५ ॥
</details>

<details><summary>मूलम्</summary>

ततोऽस्य बाणानपरानिन्द्राशनिसमस्वनान् ।  
भारद्वाजोऽन्तरप्रेक्षी प्रेषयामास संयुगे ॥ ५ ॥
</details>

<details><summary>अनुवाद (हिन्दी)</summary>

द्रोणाचार्य अवसर देखते रहते थे। उन्होंने मौका पाकर इन्द्रके वज्रकी भाँति भयंकर शब्द करनेवाले और भी बहुत-से बाण युद्धस्थलमें सात्यकिपर चलाये॥५॥
</details>

<details open><summary>विश्वास-प्रस्तुतिः</summary>

तान् द्रोणचापनिर्मुक्तान् दाशार्हः पततः शरान्।  
द्वाभ्यां द्वाभ्यां सुपुङ्खाभ्यां चिच्छेद परमास्त्रवित् ॥ ६ ॥
</details>

<details><summary>मूलम्</summary>

तान् द्रोणचापनिर्मुक्तान् दाशार्हः पततः शरान्।  
द्वाभ्यां द्वाभ्यां सुपुङ्खाभ्यां चिच्छेद परमास्त्रवित् ॥ ६ ॥
</details>

<details><summary>अनुवाद (हिन्दी)</summary>

द्रोणाचार्यके धनुषसे छूटकर गिरते हुए उन बाणोंको दशार्हकुलनन्दन परमास्त्रवेत्ता सात्यकिने उत्तम पंखोंसे युक्त दो-दो बाणोंद्वारा काट डाला॥६॥
</details>

<details open><summary>विश्वास-प्रस्तुतिः</summary>

तामस्य लघुतां द्रोणः समवेक्ष्य विशाम्पते।  
प्रहस्य सहसाविध्यत् त्रिंशता शिनिपुङ्गवम् ॥ ७ ॥
</details>

<details><summary>मूलम्</summary>

तामस्य लघुतां द्रोणः समवेक्ष्य विशाम्पते।  
प्रहस्य सहसाविध्यत् त्रिंशता शिनिपुङ्गवम् ॥ ७ ॥
</details>

<details><summary>अनुवाद (हिन्दी)</summary>

प्रजानाथ! सात्यकिकी वह फुर्ती देखकर द्रोणाचार्य हँस पड़े। उन्होंने सहसा तीस बाण मारकर शिनिप्रवर सात्यकिको घायल कर दिया॥७॥
</details>

<details open><summary>विश्वास-प्रस्तुतिः</summary>

पुनः पञ्चाशतेषूणां शितेन च समार्पयत्।  
लघुतां युयुधानस्य लाघवेन विशेषयन् ॥ ८ ॥
</details>

<details><summary>मूलम्</summary>

पुनः पञ्चाशतेषूणां शितेन च समार्पयत्।  
लघुतां युयुधानस्य लाघवेन विशेषयन् ॥ ८ ॥
</details>

<details><summary>अनुवाद (हिन्दी)</summary>

तत्पश्चात् उन्होंने युयुधानकी फुर्तीको अपनी फुर्तीसे मन्द सिद्ध करते हुए तेज धारवाले पचास बाणोंद्वारा पुनः उन्हें घायल कर दिया॥८॥
</details>

<details open><summary>विश्वास-प्रस्तुतिः</summary>

समुत्पतन्ति वल्मीकाद् यथा क्रुद्धा महोरगाः।  
तथा द्रोणरथाद् राजन्नापतन्ति तनुच्छिदः ॥ ९ ॥
</details>

<details><summary>मूलम्</summary>

समुत्पतन्ति वल्मीकाद् यथा क्रुद्धा महोरगाः।  
तथा द्रोणरथाद् राजन्नापतन्ति तनुच्छिदः ॥ ९ ॥
</details>

<details><summary>अनुवाद (हिन्दी)</summary>

राजन्! जैसे बाँबीसे क्रोधमें भरे हुए बहुत-से सर्प प्रकट होते हैं, उसी प्रकार द्रोणाचार्यके रथसे शरीरको छेद डालनेवाले बाण प्रकट होकर वहाँ सब ओर गिरने लगे॥९॥
</details>

<details open><summary>विश्वास-प्रस्तुतिः</summary>

तथैव युयुधानेन सृष्टाः शतसहस्रशः।  
अवाकिरन् द्रोणरथं शरा रुधिरभोजनाः ॥ १० ॥
</details>

<details><summary>मूलम्</summary>

तथैव युयुधानेन सृष्टाः शतसहस्रशः।  
अवाकिरन् द्रोणरथं शरा रुधिरभोजनाः ॥ १० ॥
</details>

<details><summary>अनुवाद (हिन्दी)</summary>

उसी प्रकार युयुधानके चलाये हुए लाखों रुधिरभोजी बाण द्रोणाचार्यके रथपर बरसने लगे॥१०॥
</details>

<details open><summary>विश्वास-प्रस्तुतिः</summary>

लाघवाद् द्विजमुख्यस्य सात्वतस्य च मारिष।  
विशेषं नाध्यगच्छाम समावास्तां नरर्षभौ ॥ ११ ॥
</details>

<details><summary>मूलम्</summary>

लाघवाद् द्विजमुख्यस्य सात्वतस्य च मारिष।  
विशेषं नाध्यगच्छाम समावास्तां नरर्षभौ ॥ ११ ॥
</details>

<details><summary>अनुवाद (हिन्दी)</summary>

माननीय नरेश! हाथोंकी फुर्तीकी दृष्टिसे द्विजश्रेष्ठ द्रोणाचार्य और सात्यकिमें हमें कोई अन्तर नहीं जान पड़ा था। वे दोनों ही नरश्रेष्ठ समान प्रतीत होते थे॥११॥
</details>

<details open><summary>विश्वास-प्रस्तुतिः</summary>

सात्यकिस्तु ततो द्रोणं नवभिर्नतपर्वभिः।  
आजघान भृशं क्रुद्धो ध्वजं च निशितैः शरैः ॥ १२ ॥
</details>

<details><summary>मूलम्</summary>

सात्यकिस्तु ततो द्रोणं नवभिर्नतपर्वभिः।  
आजघान भृशं क्रुद्धो ध्वजं च निशितैः शरैः ॥ १२ ॥
</details>

<details><summary>अनुवाद (हिन्दी)</summary>

तदनन्तर सात्यकिने अत्यन्त कुपित हो झुकी हुई गाँठवाले नौ बाणोंद्वारा द्रोणाचार्यपर गहरा आघात किया तथा तीखे बाणोंसे उनके ध्वजको भी चोट पहुँचायी॥१२॥
</details>

<details open><summary>विश्वास-प्रस्तुतिः</summary>

सारथिं च शतेनैव भारद्वाजस्य पश्यतः।  
लाघवं युयुधानस्य दृष्ट्वा द्रोणो महारथः ॥ १३ ॥  
सप्तत्या सारथिं विद्ध्वा तुरङ्गांश्च त्रिभिस्त्रिभिः।  
ध्वजमेकेन चिच्छेद माधवस्य रथे स्थितम् ॥ १४ ॥
</details>

<details><summary>मूलम्</summary>

सारथिं च शतेनैव भारद्वाजस्य पश्यतः।  
लाघवं युयुधानस्य दृष्ट्वा द्रोणो महारथः ॥ १३ ॥  
सप्तत्या सारथिं विद्ध्वा तुरङ्गांश्च त्रिभिस्त्रिभिः।  
ध्वजमेकेन चिच्छेद माधवस्य रथे स्थितम् ॥ १४ ॥
</details>

<details><summary>अनुवाद (हिन्दी)</summary>

तत्पश्चात् द्रोणके देखते-देखते सात्यकिने सौ बाणोंसे उनके सारथिको भी घायल कर दिया। युयुधानकी यह फुर्ती देखकर महारथी द्रोणने सत्तर बाणोंसे सात्यकिके सारथिको बींधकर तीन-तीन बाणोंसे उनके घोड़ोंको भी घायल कर दिया। फिर एक बाणसे सात्यकिके रथपर फहराते हुए ध्वजको भी काट डाला॥१३-१४॥
</details>

<details open><summary>विश्वास-प्रस्तुतिः</summary>

अथापरेण भल्लेन हेमपुङ्खेन पत्रिणा।  
धनुश्चिच्छेद समरे माधवस्य महात्मनः ॥ १५ ॥
</details>

<details><summary>मूलम्</summary>

अथापरेण भल्लेन हेमपुङ्खेन पत्रिणा।  
धनुश्चिच्छेद समरे माधवस्य महात्मनः ॥ १५ ॥
</details>

<details><summary>अनुवाद (हिन्दी)</summary>

इसके बाद सुवर्णमय पंखवाले दूसरे भल्लसे आचार्यने समरांगणमें महामनस्वी सात्यकिके धनुषको भी खण्डित कर दिया॥१५॥
</details>

<details open><summary>विश्वास-प्रस्तुतिः</summary>

सात्यकिस्तु ततः क्रुद्धो धनुस्त्यक्त्वा महारथः।  
गदां जग्राह महतीं भारद्वाजाय चाक्षिपत् ॥ १६ ॥
</details>

<details><summary>मूलम्</summary>

सात्यकिस्तु ततः क्रुद्धो धनुस्त्यक्त्वा महारथः।  
गदां जग्राह महतीं भारद्वाजाय चाक्षिपत् ॥ १६ ॥
</details>

<details><summary>अनुवाद (हिन्दी)</summary>

इससे महारथी सात्यकिको बड़ा क्रोध हुआ। उन्होंने धनुष त्यागकर विशाल गदा हाथमें ले ली और उसे द्रोणाचार्यपर दे मारा॥१६॥
</details>

<details open><summary>विश्वास-प्रस्तुतिः</summary>

तामापतन्तीं सहसा पट्टबद्धामयस्मयीम् ।  
न्यवारयच्छरैर्द्रोणो बहुभिर्बहुरूपिभिः ॥ १७ ॥
</details>

<details><summary>मूलम्</summary>

तामापतन्तीं सहसा पट्टबद्धामयस्मयीम् ।  
न्यवारयच्छरैर्द्रोणो बहुभिर्बहुरूपिभिः ॥ १७ ॥
</details>

<details><summary>अनुवाद (हिन्दी)</summary>

वह लोहेकी गदा रेशमी वस्त्रसे बँधी हुई थी। उसे सहसा अपने ऊपर आती देख द्रोणाचार्यने अनेक रूपवाले बहुसंख्यक बाणोंद्वारा उसका निवारण कर दिया॥१७॥
</details>

<details open><summary>विश्वास-प्रस्तुतिः</summary>

अथान्यद् धनुरादाय सात्यकिः सत्यविक्रमः।  
विव्याध बहुभिर्वीरं भारद्वाजं शिलाशितैः ॥ १८ ॥
</details>

<details><summary>मूलम्</summary>

अथान्यद् धनुरादाय सात्यकिः सत्यविक्रमः।  
विव्याध बहुभिर्वीरं भारद्वाजं शिलाशितैः ॥ १८ ॥
</details>

<details><summary>अनुवाद (हिन्दी)</summary>

तब सत्यपराक्रमी सात्यकिने दूसरा धनुष लेकर सानपर तेज किये हुए बहुसंख्यक बाणोंद्वारा वीर द्रोणाचार्यको बींध डाला॥१८॥
</details>

<details open><summary>विश्वास-प्रस्तुतिः</summary>

स विद्ध्वा समरे द्रोणं सिंहनादममुञ्चत।  
तं वै न ममृषे द्रोणः सर्वशस्त्रभृतां वरः ॥ १९ ॥
</details>

<details><summary>मूलम्</summary>

स विद्ध्वा समरे द्रोणं सिंहनादममुञ्चत।  
तं वै न ममृषे द्रोणः सर्वशस्त्रभृतां वरः ॥ १९ ॥
</details>

<details><summary>अनुवाद (हिन्दी)</summary>

इस प्रकार समरांगणमें द्रोणको घायल करके सात्यकिने सिंहके समान गर्जना की। उसे सम्पूर्ण शस्त्रधारियोंमें श्रेष्ठ द्रोणाचार्य सहन न कर सके॥१९॥
</details>

<details open><summary>विश्वास-प्रस्तुतिः</summary>

ततः शक्तिं गृहीत्वा तु रुक्मदण्डामयस्मयीम्।  
तरसा प्रेषयामास माधवस्य रथं प्रति ॥ २० ॥
</details>

<details><summary>मूलम्</summary>

ततः शक्तिं गृहीत्वा तु रुक्मदण्डामयस्मयीम्।  
तरसा प्रेषयामास माधवस्य रथं प्रति ॥ २० ॥
</details>

<details><summary>अनुवाद (हिन्दी)</summary>

उन्होंने सोनेकी डंडेवाली लोहेकी शक्ति लेकर उसे सात्यकिके रथपर बड़े वेगसे चलाया॥२०॥
</details>

<details open><summary>विश्वास-प्रस्तुतिः</summary>

अनासाद्य तु शैनेयं सा शक्तिः कालसंनिभा।  
भित्त्वा रथं जगामोग्रा धरणीं दारुणस्वना ॥ २१ ॥
</details>

<details><summary>मूलम्</summary>

अनासाद्य तु शैनेयं सा शक्तिः कालसंनिभा।  
भित्त्वा रथं जगामोग्रा धरणीं दारुणस्वना ॥ २१ ॥
</details>

<details><summary>अनुवाद (हिन्दी)</summary>

वह कालके समान विकराल शक्ति सात्यकितक न पहुँचकर उनके रथको विदीर्ण करके भयंकर शब्द करती हुई पृथ्वीमें समा गयी॥२१॥
</details>

<details open><summary>विश्वास-प्रस्तुतिः</summary>

ततो द्रोणं शिनेः पौत्रो राजन् विव्याध पत्रिणा।  
दक्षिणं भुजमासाद्य पीडयन् भरतर्षभ ॥ २२ ॥
</details>

<details><summary>मूलम्</summary>

ततो द्रोणं शिनेः पौत्रो राजन् विव्याध पत्रिणा।  
दक्षिणं भुजमासाद्य पीडयन् भरतर्षभ ॥ २२ ॥
</details>

<details><summary>अनुवाद (हिन्दी)</summary>

राजन्! भरतश्रेष्ठ! तब शिनिके पौत्रने एक बाणसे द्रोणाचार्यकी दाहिनी भुजापर चोट करके उसे पीड़ा देते हुए आचार्यको घायल कर दिया॥२२॥
</details>

<details open><summary>विश्वास-प्रस्तुतिः</summary>

द्रोणोऽपि समरे राजन् माधवस्य महद् धनुः।  
अर्धचन्द्रेण चिच्छेद रथशक्त्या च सारथिम् ॥ २३ ॥
</details>

<details><summary>मूलम्</summary>

द्रोणोऽपि समरे राजन् माधवस्य महद् धनुः।  
अर्धचन्द्रेण चिच्छेद रथशक्त्या च सारथिम् ॥ २३ ॥
</details>

<details><summary>अनुवाद (हिन्दी)</summary>

नरेश्वर! तब समरभूमिमें द्रोणाचार्यने भी सात्यकिके विशाल धनुषको अर्द्धचन्द्राकार बाणसे काट दिया तथा रथशक्तिका प्रहार करके सारथिको भी गहरी चोट पहुँचायी॥२३॥
</details>

<details open><summary>विश्वास-प्रस्तुतिः</summary>

मुमोह सारथिस्तस्य रथशक्त्या समाहतः।  
स रथोपस्थमासाद्य मुहूर्तं संन्यषीदत ॥ २४ ॥
</details>

<details><summary>मूलम्</summary>

मुमोह सारथिस्तस्य रथशक्त्या समाहतः।  
स रथोपस्थमासाद्य मुहूर्तं संन्यषीदत ॥ २४ ॥
</details>

<details><summary>अनुवाद (हिन्दी)</summary>

द्रोणकी रथशक्तिसे आहत हो सारथि मूर्च्छित हो गया। वह रथकी बैठकमें पहुँचकर वहाँ दो घड़ीतक चुपचाप बैठा रहा॥२४॥
</details>

<details open><summary>विश्वास-प्रस्तुतिः</summary>

चकार सात्यकी राजन् सूतकर्मातिमानुषम्।  
अयोधयच्च यद् द्रोणं रश्मीन् जग्राह च स्वयम् ॥ २५ ॥
</details>

<details><summary>मूलम्</summary>

चकार सात्यकी राजन् सूतकर्मातिमानुषम्।  
अयोधयच्च यद् द्रोणं रश्मीन् जग्राह च स्वयम् ॥ २५ ॥
</details>

<details><summary>अनुवाद (हिन्दी)</summary>

महाराज! उस समय सात्यकिने लोकोत्तर सारथ्य कर्म कर दिखाया। वे द्रोणाचार्यसे युद्ध भी करते रहे और स्वयं ही घोड़ोंकी बागडोर भी सँभाले रहे॥२५॥
</details>

<details open><summary>विश्वास-प्रस्तुतिः</summary>

ततः शरशतेनैव युयुधानो महारथः।  
अविध्यद् ब्राह्मणं संख्ये हृष्टरूपो विशाम्पते ॥ २६ ॥
</details>

<details><summary>मूलम्</summary>

ततः शरशतेनैव युयुधानो महारथः।  
अविध्यद् ब्राह्मणं संख्ये हृष्टरूपो विशाम्पते ॥ २६ ॥
</details>

<details><summary>अनुवाद (हिन्दी)</summary>

प्रजानाथ! उस युद्धस्थलमें महारथी सात्यकिने हर्षमें भरकर विप्रवर द्रोणाचार्यको सौ बाणोंसे घायल कर दिया॥२६॥
</details>

<details open><summary>विश्वास-प्रस्तुतिः</summary>

तस्य द्रोणः शरान् पञ्च प्रेषयामास भारत।  
ते घोराः कवचं भित्त्वा पपुः शोणितमाहवे ॥ २७ ॥
</details>

<details><summary>मूलम्</summary>

तस्य द्रोणः शरान् पञ्च प्रेषयामास भारत।  
ते घोराः कवचं भित्त्वा पपुः शोणितमाहवे ॥ २७ ॥
</details>

<details><summary>अनुवाद (हिन्दी)</summary>

भारत! फिर द्रोणाचार्यने सात्यकिपर पाँच बाण चलाये। वे भयंकर बाण उस रणक्षेत्रमें सात्यकिका कवच फाड़कर उनका लोहू पीने लगे॥२७॥
</details>

<details open><summary>विश्वास-प्रस्तुतिः</summary>

निर्विद्धस्तु शरैर्घोरैरक्रुद्ध्यत् सात्यकिर्भृशम् ।  
सायकान् व्यसृजच्चापि वीरो रुक्मरथं प्रति ॥ २८ ॥
</details>

<details><summary>मूलम्</summary>

निर्विद्धस्तु शरैर्घोरैरक्रुद्ध्यत् सात्यकिर्भृशम् ।  
सायकान् व्यसृजच्चापि वीरो रुक्मरथं प्रति ॥ २८ ॥
</details>

<details><summary>अनुवाद (हिन्दी)</summary>

उन भयंकर बाणोंसे क्षत-विक्षत होकर वीर सात्यकिको बड़ा क्रोध हुआ। उन्होंने सुवर्णमय रथवाले द्रोणाचार्यपर बाणोंकी झड़ी लगा दी॥२८॥
</details>

<details open><summary>विश्वास-प्रस्तुतिः</summary>

ततो द्रोणस्य यन्तारं निपात्यैकेषुणा भुवि।  
अश्वान् व्यद्रावयद् बाणैर्हतसूतांस्ततस्ततः ॥ २९ ॥
</details>

<details><summary>मूलम्</summary>

ततो द्रोणस्य यन्तारं निपात्यैकेषुणा भुवि।  
अश्वान् व्यद्रावयद् बाणैर्हतसूतांस्ततस्ततः ॥ २९ ॥
</details>

<details><summary>अनुवाद (हिन्दी)</summary>

एक बाणसे युयुधानने द्रोणाचार्यके सारथिको धरतीपर गिरा दिया और सारथिहीन घोड़ोंको अपने बाणोंसे इधर-उधर मार भगाया॥२९॥
</details>

<details open><summary>विश्वास-प्रस्तुतिः</summary>

स रथः प्रद्रुतः संख्ये मण्डलानि सहस्रशः।  
चकार राजतो राजन् भ्राजमान इवांशुमान् ॥ ३० ॥
</details>

<details><summary>मूलम्</summary>

स रथः प्रद्रुतः संख्ये मण्डलानि सहस्रशः।  
चकार राजतो राजन् भ्राजमान इवांशुमान् ॥ ३० ॥
</details>

<details><summary>अनुवाद (हिन्दी)</summary>

राजन्! वह चाँदीका बना हुआ रथ[^*] युद्धस्थलमें दौड़ लगाता हुआ हजारों चक्कर काटता रहा। उस समय उसकी अंशुमाली सूर्यके समान शोभा हो रही थी॥३०॥
</details>

<details open><summary>विश्वास-प्रस्तुतिः</summary>

अभिद्रवत गृह्णीत हयान् द्रोणस्य धावत।  
इति स्म चुक्रुशुः सर्वे राजपुत्राः सराजकाः ॥ ३१ ॥
</details>

<details><summary>मूलम्</summary>

अभिद्रवत गृह्णीत हयान् द्रोणस्य धावत।  
इति स्म चुक्रुशुः सर्वे राजपुत्राः सराजकाः ॥ ३१ ॥
</details>

<details><summary>अनुवाद (हिन्दी)</summary>

उस समय समस्त राजा और राजकुमार पुकार-पुकारकर कहने लगे—‘अरे! दौड़ो, दौड़ो! द्रोणाचार्यके घोड़ोंको पकड़ो’॥३१॥
</details>

<details open><summary>विश्वास-प्रस्तुतिः</summary>

ते सात्यकिमपास्याशु राजन् युधि महारथाः।  
यतो द्रोणस्ततः सर्वे सहसा समुपाद्रवन् ॥ ३२ ॥
</details>

<details><summary>मूलम्</summary>

ते सात्यकिमपास्याशु राजन् युधि महारथाः।  
यतो द्रोणस्ततः सर्वे सहसा समुपाद्रवन् ॥ ३२ ॥
</details>

<details><summary>अनुवाद (हिन्दी)</summary>

नरेश्वर! उस युद्धस्थलमें वे सभी महारथी शीघ्र ही सात्यकिका सामना छोड़कर जहाँ द्रोणाचार्य थे, वहीं सहसा भाग गये॥३२॥
</details>

<details open><summary>विश्वास-प्रस्तुतिः</summary>

तान्‌ दृष्ट्वा प्रद्रुतान् संख्ये सात्वतेन शरार्दितान्।  
प्रभग्नं पुनरेवासीत् तव सैन्यं समाकुलम् ॥ ३३ ॥
</details>

<details><summary>मूलम्</summary>

तान्‌ दृष्ट्वा प्रद्रुतान् संख्ये सात्वतेन शरार्दितान्।  
प्रभग्नं पुनरेवासीत् तव सैन्यं समाकुलम् ॥ ३३ ॥
</details>

<details><summary>अनुवाद (हिन्दी)</summary>

सात्यकिके बाणोंसे पीड़ित हो उन सबको युद्धस्थलसे पलायन करते देख आपकी संगठित हुई सारी सेना पुनः भाग खड़ी हुई॥३३॥
</details>

<details open><summary>विश्वास-प्रस्तुतिः</summary>

व्यूहस्यैव पुनर्द्वारं गत्वा द्रोणो व्यवस्थितः।  
वातायमानैस्तैरश्वैर्नीतो वृष्णिशरार्दितैः ॥ ३४ ॥
</details>

<details><summary>मूलम्</summary>

व्यूहस्यैव पुनर्द्वारं गत्वा द्रोणो व्यवस्थितः।  
वातायमानैस्तैरश्वैर्नीतो वृष्णिशरार्दितैः ॥ ३४ ॥
</details>

<details><summary>अनुवाद (हिन्दी)</summary>

द्रोणाचार्य पुनः व्यूहके ही द्वारपर जाकर खड़े हो गये। सात्यकिके बाणोंसे पीड़ित होकर वायुके समान वेगसे भागनेवाले उनके घोड़ोंने ही उन्हें वहाँ पहुँचा दिया॥३४॥
</details>

<details open><summary>विश्वास-प्रस्तुतिः</summary>

पाण्डुपाञ्चालसम्भिन्नं व्यूहमालोक्य वीर्यवान् ।  
शैनेये नाकरोद् यत्नं व्यूहमेवाभ्यरक्षत ॥ ३५ ॥
</details>

<details><summary>मूलम्</summary>

पाण्डुपाञ्चालसम्भिन्नं व्यूहमालोक्य वीर्यवान् ।  
शैनेये नाकरोद् यत्नं व्यूहमेवाभ्यरक्षत ॥ ३५ ॥
</details>

<details><summary>अनुवाद (हिन्दी)</summary>

पराक्रमी द्रोणने अपने व्यूहको पाण्डवों और पांचालोंद्वारा भंग हुआ देख सात्यकिको रोकनेका प्रयत्न छोड़ दिया। वे पुनः व्यूहकी ही रक्षा करने लगे॥३५॥
</details>

<details open><summary>विश्वास-प्रस्तुतिः</summary>

निवार्य पाण्डुपञ्चालान् द्रोणाग्निः प्रदहन्निव।  
तस्थौ क्रोधेध्मसंदीप्तः कालसूर्य इवोद्यतः ॥ ३६ ॥
</details>

<details><summary>मूलम्</summary>

निवार्य पाण्डुपञ्चालान् द्रोणाग्निः प्रदहन्निव।  
तस्थौ क्रोधेध्मसंदीप्तः कालसूर्य इवोद्यतः ॥ ३६ ॥
</details>

<details><summary>अनुवाद (हिन्दी)</summary>

क्रोधरूपी ईंधनसे प्रज्वलित हुई द्रोणरूपी अग्नि पाण्डवों और पांचालोंको रोककर सबको दग्ध करती हुई-सी खड़ी हो गयी और प्रलयकालके सूर्यकी भाँति प्रकाशित होने लगी॥३६॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि सात्यकिप्रवेशे सात्यकिपराक्रमे सप्तदशाधिकशततमोऽध्यायः ॥ ११७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें सात्यकिका कौरव-सेनामें प्रवेश तथा पराक्रमविषयक एक सौ सत्रहवाँ अध्याय पूरा हुआ॥११७॥
</details>

[^*]: अट्ठाईसवें श्लोकमें द्रोणके रथको सोनेका बताया है और इसमें चाँदीका बताया है। इससे यह समझना चाहिये कि उस रथमें सोना और चाँदी दोनों ही धातुएँ लगी हुई थीं।
