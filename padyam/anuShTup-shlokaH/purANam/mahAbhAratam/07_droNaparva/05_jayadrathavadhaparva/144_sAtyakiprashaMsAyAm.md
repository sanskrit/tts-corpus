+++
title_full = "144 सात्यकिके भूरिश्रवाद्वारा अपमानित होनेका कारण तथा वृष्णिवंशी वीरोंकी प्रशंसा"
title = "१४४ सात्यकिप्रशंसायाम्"

+++

<details><summary>भागसूचना</summary>

चतुश्चत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

सात्यकिके भूरिश्रवाद्वारा अपमानित होनेका कारण तथा वृष्णिवंशी वीरोंकी प्रशंसा
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

अजितो द्रोणराधेयविकर्णकृतवर्मभिः ।  
तीर्णः सैन्यार्णवं वीरः प्रतिश्रुत्य युधिष्ठिरे ॥ १ ॥  
स कथं कौरवेयेण समरेष्वनिवारिताः।  
निगृह्य भूरिश्रवसा बलाद् भुवि निपातितः ॥ २ ॥
</details>

<details><summary>मूलम्</summary>

अजितो द्रोणराधेयविकर्णकृतवर्मभिः ।  
तीर्णः सैन्यार्णवं वीरः प्रतिश्रुत्य युधिष्ठिरे ॥ १ ॥  
स कथं कौरवेयेण समरेष्वनिवारिताः।  
निगृह्य भूरिश्रवसा बलाद् भुवि निपातितः ॥ २ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! जो वीर सात्यकि द्रोण, कर्ण, विकर्ण और कृतवर्मासे भी परास्त न हुए और युधिष्ठिरसे की हुई प्रतिज्ञाके अनुसार कौरव-सेनारूपी समुद्रसे पार हो गये, जिन्हें समरांगणमें कोई भी रोक न सका, उन्हींको कुरुवंशी भूरिश्रवाने बलपूर्वक पकड़कर कैसे पृथ्वीपर गिरा दिया?॥१-२॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

शृणु राजन्निहोत्पत्तिं शैनेयस्य यथा पुरा।  
यथा च भूरिश्रवसो यत्र ते संशयो नृप ॥ ३ ॥
</details>

<details><summary>मूलम्</summary>

शृणु राजन्निहोत्पत्तिं शैनेयस्य यथा पुरा।  
यथा च भूरिश्रवसो यत्र ते संशयो नृप ॥ ३ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! जिस विषयमें आपको संशय है, उसे स्पष्ट समझनेके लिये यहाँ पूर्वकालमें सात्यकि और भूरिश्रवाकी उत्पत्ति जिस प्रकार हुई थी, वह प्रसंग सुनिये॥३॥
</details>

<details open><summary>विश्वास-प्रस्तुतिः</summary>

अत्रेः पुत्रोऽभवत् सोमः सोमस्य तु बुधः स्मृतः।  
बुधस्यैको महेन्द्राभः पुत्र आसीत् पुरूरवाः ॥ ४ ॥
</details>

<details><summary>मूलम्</summary>

अत्रेः पुत्रोऽभवत् सोमः सोमस्य तु बुधः स्मृतः।  
बुधस्यैको महेन्द्राभः पुत्र आसीत् पुरूरवाः ॥ ४ ॥
</details>

<details><summary>अनुवाद (हिन्दी)</summary>

महर्षि अत्रिके पुत्र सोम हुए। सोमके पुत्र बुध माने गये हैं। बुधके एक ही पुत्र हुआ पुरूरवा, जो देवराज इन्द्रके समान तेजस्वी था॥४॥
</details>

<details open><summary>विश्वास-प्रस्तुतिः</summary>

पुरूरवस आयुस्तु आयुषो नहुषः सुतः।  
नहुषस्य ययातिस्तु राजा देवर्षिसम्मतः ॥ ५ ॥
</details>

<details><summary>मूलम्</summary>

पुरूरवस आयुस्तु आयुषो नहुषः सुतः।  
नहुषस्य ययातिस्तु राजा देवर्षिसम्मतः ॥ ५ ॥
</details>

<details><summary>अनुवाद (हिन्दी)</summary>

पुरूरवाके पुत्र आयु और आयुके पुत्र नहुष हुए। नहुषके राजा ययाति हुए, जिनका देवताओं तथा ऋषियोंमें भी बड़ा आदर था॥५॥
</details>

<details open><summary>विश्वास-प्रस्तुतिः</summary>

ययातेर्देवयान्यां तु यदुर्ज्येष्ठोऽभवत् सुतः।  
यदोरभूदन्ववाये देवमीढ इति स्मृतः ॥ ६ ॥  
यादवस्तस्य तु सुतः शूरस्त्रैलोक्यसम्मतः।  
शूरस्य शौरिर्नृवरो वसुदेवो महायशाः ॥ ७ ॥
</details>

<details><summary>मूलम्</summary>

ययातेर्देवयान्यां तु यदुर्ज्येष्ठोऽभवत् सुतः।  
यदोरभूदन्ववाये देवमीढ इति स्मृतः ॥ ६ ॥  
यादवस्तस्य तु सुतः शूरस्त्रैलोक्यसम्मतः।  
शूरस्य शौरिर्नृवरो वसुदेवो महायशाः ॥ ७ ॥
</details>

<details><summary>अनुवाद (हिन्दी)</summary>

ययातिसे देवयानीके गर्भसे जो ज्येष्ठ पुत्र हुआ, उसका नाम यदु था। इन्हीं यदुके वंशमें देवमीढ़ नामसे विख्यात एक यादव हो गये हैं। उनके पुत्रका नाम था शूर, जो तीनों लोकोंमें सम्मानित थे। शूरके पुत्र नरश्रेष्ठ शौरि हुए, जो महायशस्वी वसुदेवके नामसे प्रसिद्ध हैं॥६-७॥
</details>

<details open><summary>विश्वास-प्रस्तुतिः</summary>

धनुष्यनवरः शूरः कार्तवीर्यसमो युधि।  
तद्वीर्यश्चापि तत्रैव कुले शिनिरभून्नृप ॥ ८ ॥
</details>

<details><summary>मूलम्</summary>

धनुष्यनवरः शूरः कार्तवीर्यसमो युधि।  
तद्वीर्यश्चापि तत्रैव कुले शिनिरभून्नृप ॥ ८ ॥
</details>

<details><summary>अनुवाद (हिन्दी)</summary>

शूर धनुर्विद्यामें सबसे श्रेष्ठ थे। वे युद्धमें कार्तवीर्य अर्जुनके समान पराक्रमी थे। नरेश्वर! जिस कुलमें शूरका जन्म हुआ था, उसीमें उन्हींके समान बलशाली शिनि हुए॥८॥
</details>

<details open><summary>विश्वास-प्रस्तुतिः</summary>

एतस्मिन्नेव काले तु देवकस्य महात्मनः।  
दुहितुः स्वयंवरे राजन् सर्वक्षत्रसमागमे ॥ ९ ॥
</details>

<details><summary>मूलम्</summary>

एतस्मिन्नेव काले तु देवकस्य महात्मनः।  
दुहितुः स्वयंवरे राजन् सर्वक्षत्रसमागमे ॥ ९ ॥
</details>

<details><summary>अनुवाद (हिन्दी)</summary>

राजन्! इसी समय महात्मा देवककी पुत्री देवकीके स्वयंवरमें सम्पूर्ण क्षत्रिय एकत्र हुए थे॥९॥
</details>

<details open><summary>विश्वास-प्रस्तुतिः</summary>

तत्र वै देवकीं देवीं वसुदेवार्थमाशु वै।  
निर्जित्य पार्थिवान् सर्वान् रथमारोपयच्छिनिः ॥ १० ॥
</details>

<details><summary>मूलम्</summary>

तत्र वै देवकीं देवीं वसुदेवार्थमाशु वै।  
निर्जित्य पार्थिवान् सर्वान् रथमारोपयच्छिनिः ॥ १० ॥
</details>

<details><summary>अनुवाद (हिन्दी)</summary>

उस स्वयंवरमें शिनिने शीघ्र ही समस्त राजाओंको जीतकर वसुदेवके लिये देवकी देवीको रथपर बैठा लिया॥१०॥
</details>

<details open><summary>विश्वास-प्रस्तुतिः</summary>

तां दृष्ट्वा देवकीं शूरो रथस्थां पुरुषर्षभ।  
नामृष्यत महातेजाः सोमदत्तः शिनेर्नृप ॥ ११ ॥
</details>

<details><summary>मूलम्</summary>

तां दृष्ट्वा देवकीं शूरो रथस्थां पुरुषर्षभ।  
नामृष्यत महातेजाः सोमदत्तः शिनेर्नृप ॥ ११ ॥
</details>

<details><summary>अनुवाद (हिन्दी)</summary>

नरश्रेष्ठ! नरेश्वर! उस समय महातेजस्वी शूरवीर सोमदत्तने देवकी देवीको रथपर बैठे हुए देख शिनिके पराक्रमको सहन नहीं किया॥११॥
</details>

<details open><summary>विश्वास-प्रस्तुतिः</summary>

तयोर्युद्धमभूद् राजन् दिनार्धं चित्रमद्भुतम्।  
बाहुयुद्धं सुबलिनोः प्रसक्तं पुरुषर्षभ ॥ १२ ॥
</details>

<details><summary>मूलम्</summary>

तयोर्युद्धमभूद् राजन् दिनार्धं चित्रमद्भुतम्।  
बाहुयुद्धं सुबलिनोः प्रसक्तं पुरुषर्षभ ॥ १२ ॥
</details>

<details><summary>अनुवाद (हिन्दी)</summary>

पुरुषप्रवर महाराज! उन दोनों महाबली शिनि और सोमदत्तमें आधे दिनतक विचित्र एवं अद्भुत बाहुयुद्ध हुआ॥
</details>

<details open><summary>विश्वास-प्रस्तुतिः</summary>

शिनिना सोमदत्तस्तु प्रसह्य भुवि पातितः।  
असिमुद्यम्य केशेषु प्रगृह्य च पदा हतः ॥ १३ ॥
</details>

<details><summary>मूलम्</summary>

शिनिना सोमदत्तस्तु प्रसह्य भुवि पातितः।  
असिमुद्यम्य केशेषु प्रगृह्य च पदा हतः ॥ १३ ॥
</details>

<details><summary>अनुवाद (हिन्दी)</summary>

उसमें शिनिने सोमदत्तको बलपूर्वक पृथ्वीपर पटक दिया और तलवार उठाकर उनकी चुटिया पकड़ ली एवं उन्हें लात मारी॥१३॥
</details>

<details open><summary>विश्वास-प्रस्तुतिः</summary>

मध्ये राजसहस्राणां प्रेक्षकाणां समन्ततः।  
कृपया च पुनस्तेन स जीवेति विसर्जितः ॥ १४ ॥
</details>

<details><summary>मूलम्</summary>

मध्ये राजसहस्राणां प्रेक्षकाणां समन्ततः।  
कृपया च पुनस्तेन स जीवेति विसर्जितः ॥ १४ ॥
</details>

<details><summary>अनुवाद (हिन्दी)</summary>

चारों ओरसे सहस्रों नरेश दर्शक बनकर यह युद्ध देख रहे थे। उनके बीचमें पुनः कृपा करके ‘जाओ, जीवित रहो’ ऐसा कहकर शिनिने सोमदत्तको छोड़ दिया॥
</details>

<details open><summary>विश्वास-प्रस्तुतिः</summary>

तदवस्थः कृतस्तेन सोमदत्तोऽथ मारिष।  
प्रासादयन्महादेवममर्षवशमास्थितः ॥ १५ ॥
</details>

<details><summary>मूलम्</summary>

तदवस्थः कृतस्तेन सोमदत्तोऽथ मारिष।  
प्रासादयन्महादेवममर्षवशमास्थितः ॥ १५ ॥
</details>

<details><summary>अनुवाद (हिन्दी)</summary>

माननीय नरेश! जब शिनिने सोमदत्तकी ऐसी दुरवस्था कर दी, तब उन्होंने अमर्षके वशीभूत हो आराधनाद्वारा महादेवजीको प्रसन्न किया॥१५॥
</details>

<details open><summary>विश्वास-प्रस्तुतिः</summary>

तस्य तुष्टो महादेवो वराणां वरदः प्रभुः।  
वरेण च्छन्दयामास स तु वव्रे वरं नृपः ॥ १६ ॥
</details>

<details><summary>मूलम्</summary>

तस्य तुष्टो महादेवो वराणां वरदः प्रभुः।  
वरेण च्छन्दयामास स तु वव्रे वरं नृपः ॥ १६ ॥
</details>

<details><summary>अनुवाद (हिन्दी)</summary>

श्रेष्ठ देवताओंमें भी सर्वश्रेष्ठ वरदायक तथा सामर्थ्यशाली महादेवजीने संतुष्ट होकर उन्हें इच्छानुसार वर माँगनेके लिये कहा। तब राजा सोमदत्तने इस प्रकार वर माँगा—॥१६॥
</details>

<details open><summary>विश्वास-प्रस्तुतिः</summary>

पुत्रमिच्छामि भगवन् यो निपात्य शिनेः सुतम्।  
मध्ये राजसहस्राणां पदा हन्याच्च संयुगे ॥ १७ ॥
</details>

<details><summary>मूलम्</summary>

पुत्रमिच्छामि भगवन् यो निपात्य शिनेः सुतम्।  
मध्ये राजसहस्राणां पदा हन्याच्च संयुगे ॥ १७ ॥
</details>

<details><summary>अनुवाद (हिन्दी)</summary>

‘भगवन्! मैं ऐसा पुत्र पाना चाहता हूँ, जो शिनिके पुत्रको सहस्रों राजाओंके बीच युद्धमें पृथ्वीपर गिराकर उसे पैरसे मारे’॥१७॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा सोमदत्तस्य पार्थिव।  
(सशिरःकम्पमाहेदं नैतदेवं भवेन्नृप ।  
स पूर्वमेव तपसा मामाराध्य जगत्त्रये॥  
कस्याप्यवध्यता मत्तः प्राप्तवान् वरमुत्तमम्।  
तवाप्ययं प्रयासस्तु निष्फलो न भविष्यति॥  
तस्य पौत्रं तु समरे त्वत्पुत्रो मोहयिष्यति।  
न तु मारयितुं शक्यः कृष्णसंरक्षितो ह्यसौ॥  
अहमेव तु कृष्णोऽस्मि नावयोरन्तरं क्वचित्।)  
एवमस्त्विति तत्रोक्त्वा स देवोऽन्तरधीयत ॥ १८ ॥
</details>

<details><summary>मूलम्</summary>

तस्य तद् वचनं श्रुत्वा सोमदत्तस्य पार्थिव।  
(सशिरःकम्पमाहेदं नैतदेवं भवेन्नृप ।  
स पूर्वमेव तपसा मामाराध्य जगत्त्रये॥  
कस्याप्यवध्यता मत्तः प्राप्तवान् वरमुत्तमम्।  
तवाप्ययं प्रयासस्तु निष्फलो न भविष्यति॥  
तस्य पौत्रं तु समरे त्वत्पुत्रो मोहयिष्यति।  
न तु मारयितुं शक्यः कृष्णसंरक्षितो ह्यसौ॥  
अहमेव तु कृष्णोऽस्मि नावयोरन्तरं क्वचित्।)  
एवमस्त्विति तत्रोक्त्वा स देवोऽन्तरधीयत ॥ १८ ॥
</details>

<details><summary>अनुवाद (हिन्दी)</summary>

राजन्! सोमदत्तका यह कथन सुनकर महादेवजीने सिर हिलाकर कहा—‘नहीं, ऐसा नहीं हो सकता। नरेश्वर! शिनिके पुत्रने तो पहले ही तपस्याद्वारा मेरी आराधना करके तीनों लोकोंमें किसीसे भी न मारे जानेका उत्तम वर मुझसे प्राप्त कर लिया है; परंतु तुम्हारा भी यह प्रयास निष्फल नहीं होगा। तुम्हारा पुत्र समरभूमिमें शिनिके पौत्रको तुम्हारी इच्छाके अनुसार मूर्च्छित कर देगा, परंतु उसके हाथसे वह मारा नहीं जा सकेगा; क्योंकि श्रीकृष्णसे वह सुरक्षित होगा। मैं ही श्रीकृष्ण हूँ। हम दोनोंमें कहीं कोई अन्तर नहीं है। जाओ, ऐसा ही होगा।’ ऐसा कहकर महादेवजी वहीं अन्तर्धान हो गये॥१८॥
</details>

<details open><summary>विश्वास-प्रस्तुतिः</summary>

स तेन वरदानेन लब्धवान् भूरिदक्षिणम्।  
अपातयच्च समरे सौमदत्तिः शिनेः सुनम् ॥ १९ ॥
</details>

<details><summary>मूलम्</summary>

स तेन वरदानेन लब्धवान् भूरिदक्षिणम्।  
अपातयच्च समरे सौमदत्तिः शिनेः सुनम् ॥ १९ ॥
</details>

<details><summary>अनुवाद (हिन्दी)</summary>

उसी वरदानके प्रभावसे सोमदत्तने प्रचुर दक्षिणा देनेवाले भूरिश्रवाको पुत्ररूपमें प्राप्त किया और उसने समरांगणमें शिनिवंशज सात्यकिको गिरा दिया॥१९॥
</details>

<details open><summary>विश्वास-प्रस्तुतिः</summary>

पश्यतां सर्वसैन्यानां पदा चैनमताडयत्।  
एतत् ते कथितं राजन् यन्मां त्वं परिपृच्छसि ॥ २० ॥
</details>

<details><summary>मूलम्</summary>

पश्यतां सर्वसैन्यानां पदा चैनमताडयत्।  
एतत् ते कथितं राजन् यन्मां त्वं परिपृच्छसि ॥ २० ॥
</details>

<details><summary>अनुवाद (हिन्दी)</summary>

इतना ही नहीं, उसने सारी सेनाओंके देखते-देखते सात्यकिको लात भी मारी। राजन्! आप मुझसे जो पूछ रहे थे, उसके उत्तरमें यह प्रसंग सुनाया है॥२०॥
</details>

<details open><summary>विश्वास-प्रस्तुतिः</summary>

न हि शक्यो रणे जेतुं सात्वतो मनुजर्षभैः।  
लब्धलक्ष्याश्च संग्रामे बहुशश्चित्रयोधिनः ॥ २१ ॥
</details>

<details><summary>मूलम्</summary>

न हि शक्यो रणे जेतुं सात्वतो मनुजर्षभैः।  
लब्धलक्ष्याश्च संग्रामे बहुशश्चित्रयोधिनः ॥ २१ ॥
</details>

<details><summary>अनुवाद (हिन्दी)</summary>

सात्यकिको रणभूमिमें श्रेष्ठ-से-श्रेष्ठ मनुष्य भी नहीं जीत सकते। वृष्णिवंशी योद्धा अपने निशानेको सफलतापूर्वक वेध लेते हैं। वे संग्रामभुमिमें अनेक प्रकारसे विचित्र युद्ध करनेवाले होते हैं॥२१॥
</details>

<details open><summary>विश्वास-प्रस्तुतिः</summary>

देवदानवगन्धर्वान् विजेतारो ह्यविस्मिताः ।  
स्ववीर्यविजये युक्ता नैते परपरिग्रहाः ॥ २२ ॥
</details>

<details><summary>मूलम्</summary>

देवदानवगन्धर्वान् विजेतारो ह्यविस्मिताः ।  
स्ववीर्यविजये युक्ता नैते परपरिग्रहाः ॥ २२ ॥
</details>

<details><summary>अनुवाद (हिन्दी)</summary>

देवताओं, दानवों तथा गन्धर्वोंपर भी वे विजयी होते हैं। फिर भी इसके लिये उनके मनमें गर्व या विस्मय नहीं होता। वे अपने ही बलसे विजय पानेका उद्योग करते हैं। ये वृष्णिवंशी कभी पराधीन नहीं होते हैं॥२२॥
</details>

<details open><summary>विश्वास-प्रस्तुतिः</summary>

न तुल्यं वृष्णिभिरिह दृश्यते किंचन प्रभो।  
भूतं भव्यं भविष्यच्च बलेन भरतर्षभ ॥ २३ ॥
</details>

<details><summary>मूलम्</summary>

न तुल्यं वृष्णिभिरिह दृश्यते किंचन प्रभो।  
भूतं भव्यं भविष्यच्च बलेन भरतर्षभ ॥ २३ ॥
</details>

<details><summary>अनुवाद (हिन्दी)</summary>

शक्तिशाली भरतश्रेष्ठ! भूत, वर्तमान और भविष्य कोई भी जगत् बलमें वृष्णिवंशियोंके समान नहीं दिखायी देता॥२३॥
</details>

<details open><summary>विश्वास-प्रस्तुतिः</summary>

न ज्ञातिमवमन्यन्ते वृद्धानां शासने रताः।  
न देवासुरगन्धर्वा न यक्षोरगराक्षसाः ॥ २४ ॥  
जेतारो वृष्णिवीराणां किं पुनर्मानवा रणे।
</details>

<details><summary>मूलम्</summary>

न ज्ञातिमवमन्यन्ते वृद्धानां शासने रताः।  
न देवासुरगन्धर्वा न यक्षोरगराक्षसाः ॥ २४ ॥  
जेतारो वृष्णिवीराणां किं पुनर्मानवा रणे।
</details>

<details><summary>अनुवाद (हिन्दी)</summary>

ये अपने कुटुम्बीजनोंकी अवहेलना नहीं करते हैं। सदा बड़े-बूढ़ोंकी आज्ञामें तत्पर रहते हैं। देवता, असुर, गन्धर्व, यक्ष, नाग और राक्षस भी युद्धमें वृष्णिवीरोंपर विजय नहीं पा सकते; फिर मनुष्य किस गिनतीमें हैं?॥
</details>

<details open><summary>विश्वास-प्रस्तुतिः</summary>

ब्रह्मद्रव्ये गुरुद्रव्ये ज्ञातिस्वे चाप्यहिंसकाः ॥ २५ ॥  
एतेषां रक्षितारश्च ये स्युः कस्याञ्चिदापदि।  
अर्थवन्तो न चोत्सिक्ता ब्रह्मण्याः सत्यवादिनः ॥ २६ ॥
</details>

<details><summary>मूलम्</summary>

ब्रह्मद्रव्ये गुरुद्रव्ये ज्ञातिस्वे चाप्यहिंसकाः ॥ २५ ॥  
एतेषां रक्षितारश्च ये स्युः कस्याञ्चिदापदि।  
अर्थवन्तो न चोत्सिक्ता ब्रह्मण्याः सत्यवादिनः ॥ २६ ॥
</details>

<details><summary>अनुवाद (हिन्दी)</summary>

ये ब्राह्मण, गुरु तथा कुटुम्बीजनोंके धन लेनेके लिये कभी हिंसा नहीं करते हैं। इन ब्राह्मण-गुरु आदिमें जो कोई भी किसी आपत्तिमें पड़े हों, उनकी ये वृष्णिवंशी रक्षा करते हैं। ये सब-के-सब धनवान्, अभिमानशून्य, ब्राह्मण-भक्त और सत्यवादी होते हैं॥
</details>

<details open><summary>विश्वास-प्रस्तुतिः</summary>

समर्थान् नावमन्यन्ते दीनानभ्युद्धरन्ति च।  
नित्यं देवपरा दान्तास्त्रातारश्चाविकत्थनाः ॥ २७ ॥
</details>

<details><summary>मूलम्</summary>

समर्थान् नावमन्यन्ते दीनानभ्युद्धरन्ति च।  
नित्यं देवपरा दान्तास्त्रातारश्चाविकत्थनाः ॥ २७ ॥
</details>

<details><summary>अनुवाद (हिन्दी)</summary>

ये सामर्थ्यशाली पुरुषोंकी अवहेलना नहीं करते और दीन-दुःखियोंका उद्धार करते हैं। सदा देवभक्त, जितेन्द्रिय, दूसरोंके संरक्षक तथा आत्मप्रशंसासे दूर रहनेवाले हैं॥२७॥
</details>

<details open><summary>विश्वास-प्रस्तुतिः</summary>

तेन वृष्णिप्रवीराणां चक्रं न प्रतिहन्यते।  
अपि मेरुं वहेत् कश्चित् तरेद् वा मकरालयम्।  
न तु वृष्णिप्रवीराणां समेत्यान्तं व्रजेन्नृप ॥ २८ ॥
</details>

<details><summary>मूलम्</summary>

तेन वृष्णिप्रवीराणां चक्रं न प्रतिहन्यते।  
अपि मेरुं वहेत् कश्चित् तरेद् वा मकरालयम्।  
न तु वृष्णिप्रवीराणां समेत्यान्तं व्रजेन्नृप ॥ २८ ॥
</details>

<details><summary>अनुवाद (हिन्दी)</summary>

इसीसे वृष्णिवीरोंका यह समूह किसीके द्वारा प्रतिहत नहीं होता है। नरेश्वर! कोई मेरुपर्वतको सिरपर उठा ले अथवा समुद्रको हाथोंसे तैर जाय; परंतु वृष्णिवीरोंके समूहका अन्त नहीं पा सकता॥२८॥
</details>

<details open><summary>विश्वास-प्रस्तुतिः</summary>

एतत् ते सर्वमाख्यातं यत्र ते संशयः प्रभो।  
कुरुराज नरश्रेष्ठ तव व्यपनयो महान् ॥ २९ ॥
</details>

<details><summary>मूलम्</summary>

एतत् ते सर्वमाख्यातं यत्र ते संशयः प्रभो।  
कुरुराज नरश्रेष्ठ तव व्यपनयो महान् ॥ २९ ॥
</details>

<details><summary>अनुवाद (हिन्दी)</summary>

प्रभो! जहाँ आपको संदेह था, वह सब मैंने अच्छी तरह बता दिया है। कुरुराज नरश्रेष्ठ! इस युद्धको चालू करनेमें आपका महान् अन्याय ही कारण है॥२९॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि सात्यकिप्रशंसायां चतुश्चत्वारिंशदधिकशततमोऽध्यायः ॥ १४४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें सात्यकिका प्रशंसाविषयक एक सौ चौवालीसवाँ अध्याय पूरा हुआ॥१४४॥
</details>

<details><summary>Misc Detail</summary>

_(दाक्षिणात्य अधिक पाठके ३_  _श्लोक मिलाकर कुल ३२_  _श्लोक हैं।)_
</details>
