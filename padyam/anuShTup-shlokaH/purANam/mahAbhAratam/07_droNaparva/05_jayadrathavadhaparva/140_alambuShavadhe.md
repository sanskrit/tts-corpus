+++
title_full = "140 सात्यकिद्वारा राजा अलम्बुषका और दुःशासनके घोड़ोंका वध"
title = "१४० अलम्बुषवधे"

+++

<details><summary>भागसूचना</summary>

चत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

सात्यकिद्वारा राजा अलम्बुषका और दुःशासनके घोड़ोंका वध
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

अहन्यहनि मे दीप्तं यशः पतति संजय।  
हता मे बहवो योधा मन्ये कालस्य पर्ययम् ॥ १ ॥
</details>

<details><summary>मूलम्</summary>

अहन्यहनि मे दीप्तं यशः पतति संजय।  
हता मे बहवो योधा मन्ये कालस्य पर्ययम् ॥ १ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ संजय! प्रतिदिन मेरा उज्ज्वल यश घटता या मन्द पड़ता जा रहा है, मेरे बहुत-से योद्धा मारे गये, इसे मैं समयका ही फेर समझता हूँ॥१॥
</details>

<details open><summary>विश्वास-प्रस्तुतिः</summary>

धनंजयः सुसंक्रुद्धः प्रविष्टो मामकं बलम्।  
रक्षितं द्रौणिकर्णाभ्यामप्रवेश्यं सुरैरपि ॥ २ ॥
</details>

<details><summary>मूलम्</summary>

धनंजयः सुसंक्रुद्धः प्रविष्टो मामकं बलम्।  
रक्षितं द्रौणिकर्णाभ्यामप्रवेश्यं सुरैरपि ॥ २ ॥
</details>

<details><summary>अनुवाद (हिन्दी)</summary>

अश्वत्थामा और कर्णके द्वारा सुरक्षित मेरी सेनामें, जहाँ देवताओंका भी प्रवेश असम्भव था, क्रोधमें भरे हुए अर्जुन प्रविष्ट हो गये॥२॥
</details>

<details open><summary>विश्वास-प्रस्तुतिः</summary>

ताभ्यामूर्जितवीर्याभ्यामाप्यायितपराक्रमः ।  
सहितः कृष्णभीमाभ्यां शिनीनामृषभेण च ॥ ३ ॥
</details>

<details><summary>मूलम्</summary>

ताभ्यामूर्जितवीर्याभ्यामाप्यायितपराक्रमः ।  
सहितः कृष्णभीमाभ्यां शिनीनामृषभेण च ॥ ३ ॥
</details>

<details><summary>अनुवाद (हिन्दी)</summary>

महान् पराक्रमी श्रीकृष्ण और भीमसेन तथा शिनिप्रवर सात्यकिका साथ होनेसे अर्जुनका बल तथा पराक्रम और भी बढ़ गया है॥३॥
</details>

<details open><summary>विश्वास-प्रस्तुतिः</summary>

तदाप्रभृति मां शोको दहत्यग्निरिवाशयम्।  
ग्रस्तानिव प्रपश्यामि भूमिपालान् ससैन्धवान् ॥ ४ ॥
</details>

<details><summary>मूलम्</summary>

तदाप्रभृति मां शोको दहत्यग्निरिवाशयम्।  
ग्रस्तानिव प्रपश्यामि भूमिपालान् ससैन्धवान् ॥ ४ ॥
</details>

<details><summary>अनुवाद (हिन्दी)</summary>

जबसे यह बात मुझे मालूम हुई है, तबसे शोक मुझे उसी प्रकार दग्ध कर रहा है, जैसे काष्ठसे पैदा होनेवाली आग अपने आधारभूत काष्ठको ही जला देती है। मैं सिंधुराज जयद्रथसहित समस्त राजाओंको कालके गालमें गया हुआ ही समझता हूँ॥४॥
</details>

<details open><summary>विश्वास-प्रस्तुतिः</summary>

अप्रियं सुमहत् कृत्वा सिन्धुराजः किरीटिनः।  
चक्षुर्विषयमापन्नः कथं जीवितमाप्नुयात् ॥ ५ ॥
</details>

<details><summary>मूलम्</summary>

अप्रियं सुमहत् कृत्वा सिन्धुराजः किरीटिनः।  
चक्षुर्विषयमापन्नः कथं जीवितमाप्नुयात् ॥ ५ ॥
</details>

<details><summary>अनुवाद (हिन्दी)</summary>

सिंधुराज जयद्रथ किरीटधारी अर्जुनका महान् अप्रिय करके जब उनकी आँखोंके सामने आ गया है, तब कैसे जीवित रह सकता है?॥५॥
</details>

<details open><summary>विश्वास-प्रस्तुतिः</summary>

अनुमानाच्च पश्यामि नास्ति संजय सैन्धवः।  
युद्धं तु तद् यथावृत्तं तन्ममाचक्ष्व तत्त्वतः ॥ ६ ॥
</details>

<details><summary>मूलम्</summary>

अनुमानाच्च पश्यामि नास्ति संजय सैन्धवः।  
युद्धं तु तद् यथावृत्तं तन्ममाचक्ष्व तत्त्वतः ॥ ६ ॥
</details>

<details><summary>अनुवाद (हिन्दी)</summary>

संजय! मैं अनुमानसे यह देख रहा हूँ कि सिंधुराज जयद्रथ अब जीवित नहीं है। अब वह युद्ध जिस प्रकार हुआ था, वह सब यथार्थरूपसे बताओ॥६॥
</details>

<details open><summary>विश्वास-प्रस्तुतिः</summary>

यश्च विक्षोभ्य महतीं सेनामालोड्‌य चासकृत्।  
एकः प्रविष्टः संक्रुद्धो नलिनीमिव कुञ्जरः ॥ ७ ॥  
तस्य मे वृष्णिवीरस्य ब्रूहि युद्धं यथातथम्।  
धनंजयार्थे यत्तस्य कुशलो ह्यसि संजय ॥ ८ ॥
</details>

<details><summary>मूलम्</summary>

यश्च विक्षोभ्य महतीं सेनामालोड्‌य चासकृत्।  
एकः प्रविष्टः संक्रुद्धो नलिनीमिव कुञ्जरः ॥ ७ ॥  
तस्य मे वृष्णिवीरस्य ब्रूहि युद्धं यथातथम्।  
धनंजयार्थे यत्तस्य कुशलो ह्यसि संजय ॥ ८ ॥
</details>

<details><summary>अनुवाद (हिन्दी)</summary>

संजय! जैसे हाथी किसी पोखरेमें प्रवेश करता है, उसी प्रकार जिन्होंने अकेले ही कुपित होकर मेरी विशाल सेनाको क्षुब्ध करके बारंबार उसे मथकर उसके भीतर प्रवेश किया था, उन वृष्णिवंशी वीर सात्यकिने अर्जुनके लिये प्रयत्नपूर्वक जैसा युद्ध किया था, उसका वर्णन करो; क्योंकि तुम कथा कहनेमें कुशल हो॥७-८॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तथा तु वैकर्तनपीडितं तं  
भीमं प्रयान्तं पुरुषप्रवीरम् ।  
समीक्ष्य राजन् नरवीरमध्ये  
शिनिप्रवीरोऽनुययौ रथेन ॥ ९ ॥
</details>

<details><summary>मूलम्</summary>

तथा तु वैकर्तनपीडितं तं  
भीमं प्रयान्तं पुरुषप्रवीरम् ।  
समीक्ष्य राजन् नरवीरमध्ये  
शिनिप्रवीरोऽनुययौ रथेन ॥ ९ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! पुरुषोंमें प्रमुख वीर भीमसेन अर्जुनके पास जाते समय जब पूर्वोक्त प्रकारसे कर्णद्वारा पीड़ित होने लगे, तब उन्हें उस अवस्थामें देखकर शिनिवंशके प्रधान वीर सात्यकिने उन नरवीरोंके समूहमें रथके द्वारा भीमसेनकी सहायताके लिये उनका अनुसरण किया॥९॥
</details>

<details open><summary>विश्वास-प्रस्तुतिः</summary>

नदन् यथा वज्रधरस्तपान्ते  
ज्वलन् यथा जलदान्ते च सूर्यः।  
निघ्नन्नमित्रान् धनुषा दृढेन  
स कम्पयंस्तव पुत्रस्य सेनाम् ॥ १० ॥
</details>

<details><summary>मूलम्</summary>

नदन् यथा वज्रधरस्तपान्ते  
ज्वलन् यथा जलदान्ते च सूर्यः।  
निघ्नन्नमित्रान् धनुषा दृढेन  
स कम्पयंस्तव पुत्रस्य सेनाम् ॥ १० ॥
</details>

<details><summary>अनुवाद (हिन्दी)</summary>

जैसे वज्रधारी इन्द्र वर्षाकालमें मेघरूपसे गर्जना करते हैं और जैसे सूर्य शरत्कालमें प्रज्वलित होते हैं, उसी प्रकार गरजते और तेजसे प्रज्वलित होते हुए सात्यकि अपने सुदृढ़ धनुषद्वारा आपके पुत्रकी सेनाको कँपाते हुए शत्रुओंका संहार करने लगे॥१०॥
</details>

<details open><summary>विश्वास-प्रस्तुतिः</summary>

तं यान्तमश्वै रजतप्रकाशै-  
रायोधने वीरवरं नदन्तम् ।  
नाशक्नुवन् वारयितुं त्वदीयाः  
सर्वे रथा भारत माधवाग्र्यम् ॥ ११ ॥
</details>

<details><summary>मूलम्</summary>

तं यान्तमश्वै रजतप्रकाशै-  
रायोधने वीरवरं नदन्तम् ।  
नाशक्नुवन् वारयितुं त्वदीयाः  
सर्वे रथा भारत माधवाग्र्यम् ॥ ११ ॥
</details>

<details><summary>अनुवाद (हिन्दी)</summary>

भारत! उस युद्धस्थलमें रजतवर्णके अश्वोंद्वारा आगे बढ़ते और गरजना करते हुए मधुवंशशिरोमणि वीरवर सात्यकिको आपके सारे रथी मिलकर भी रोक न सके॥११॥
</details>

<details open><summary>विश्वास-प्रस्तुतिः</summary>

अमर्षपूर्णस्त्वनिवृत्तयोधी  
शरासनी काञ्चनवर्मधारी ।  
अलम्बुषः सात्यकिं माधवाग्र्य-  
मवारयद् राजवरोऽभिपत्य ॥ १२ ॥
</details>

<details><summary>मूलम्</summary>

अमर्षपूर्णस्त्वनिवृत्तयोधी  
शरासनी काञ्चनवर्मधारी ।  
अलम्बुषः सात्यकिं माधवाग्र्य-  
मवारयद् राजवरोऽभिपत्य ॥ १२ ॥
</details>

<details><summary>अनुवाद (हिन्दी)</summary>

उस समय सोनेका कवच और धनुष धारण किये, युद्धसे कभी पीठ न दिखानेवाले, राजाओंमें श्रेष्ठ अलम्बुषने अमर्षमें भरकर मधुकुलके महान् वीर सात्यकिको सहसा सामने आकर रोका॥१२॥
</details>

<details open><summary>विश्वास-प्रस्तुतिः</summary>

तयोरभूद् भारत सम्प्रहारो  
यथाविधो नैव बभूव कश्चित्।  
प्रेक्षन्त एवाहवशोभिनौ तौ  
योधास्त्वदीयाश्च परे च सर्वे ॥ १३ ॥
</details>

<details><summary>मूलम्</summary>

तयोरभूद् भारत सम्प्रहारो  
यथाविधो नैव बभूव कश्चित्।  
प्रेक्षन्त एवाहवशोभिनौ तौ  
योधास्त्वदीयाश्च परे च सर्वे ॥ १३ ॥
</details>

<details><summary>अनुवाद (हिन्दी)</summary>

भरतनन्दन! उन दोनोंका जैसा संग्राम हुआ, वैसा दूसरा कोई युद्ध नहीं हुआ था। आपके और शत्रुपक्षके समस्त योद्धा संग्राममें शोभा पानेवाले उन दोनों वीरोंको देखते ही रह गये थे॥१३॥
</details>

<details open><summary>विश्वास-प्रस्तुतिः</summary>

आविध्यदेनं दशभिः पृषत्कै-  
रलम्बुषो राजवरः प्रसह्य ।  
अनागतानेव तु तान् पृषत्कां-  
श्चिच्छेद बाणैः शिनिपुङ्गवोऽपि ॥ १४ ॥
</details>

<details><summary>मूलम्</summary>

आविध्यदेनं दशभिः पृषत्कै-  
रलम्बुषो राजवरः प्रसह्य ।  
अनागतानेव तु तान् पृषत्कां-  
श्चिच्छेद बाणैः शिनिपुङ्गवोऽपि ॥ १४ ॥
</details>

<details><summary>अनुवाद (हिन्दी)</summary>

राजाओंमें श्रेष्ठ अलम्बुषने सात्यकिको बलपूर्वक दस बाण मारे। शिनिप्रवर सात्यकिने भी बाणोंद्वारा अपने पास आनेसे पहले ही उन समस्त बाणोंको काट गिराया॥१४॥
</details>

<details open><summary>विश्वास-प्रस्तुतिः</summary>

पुनः स बाणैस्त्रिभिरग्निकल्पै-  
राकर्णपूर्णैर्निशितैः सपुङ्खैः ।  
विव्याध देहावरणं विदार्य  
ते सात्यकेराविविशुः शरीरम् ॥ १५ ॥
</details>

<details><summary>मूलम्</summary>

पुनः स बाणैस्त्रिभिरग्निकल्पै-  
राकर्णपूर्णैर्निशितैः सपुङ्खैः ।  
विव्याध देहावरणं विदार्य  
ते सात्यकेराविविशुः शरीरम् ॥ १५ ॥
</details>

<details><summary>अनुवाद (हिन्दी)</summary>

तब अलम्बुषने धनुषको कानतक खींचकर अग्निके समान प्रज्वलित, सुन्दर पंखवाले तीन तीखे बाणोंद्वारा पुनः सात्यकिपर प्रहार किया। वे बाण सात्यकिके कवचको विदीर्ण करके उनके शरीरमें घुस गये॥१५॥
</details>

<details open><summary>विश्वास-प्रस्तुतिः</summary>

तैः कायमस्याग्न्यनिलप्रभावै-  
र्विदार्य बाणैर्निश्तिैर्ज्वलद्भिः ।  
आजघ्निवांस्तान् रजतप्रकाशा-  
नश्वांश्चतुर्भिश्चतुरः प्रसह्य ॥ १६ ॥
</details>

<details><summary>मूलम्</summary>

तैः कायमस्याग्न्यनिलप्रभावै-  
र्विदार्य बाणैर्निश्तिैर्ज्वलद्भिः ।  
आजघ्निवांस्तान् रजतप्रकाशा-  
नश्वांश्चतुर्भिश्चतुरः प्रसह्य ॥ १६ ॥
</details>

<details><summary>अनुवाद (हिन्दी)</summary>

अग्नि और वायुके समान प्रभावशाली उन प्रज्वलित तीखे बाणोंद्वारा सात्यकिका शरीर विदीर्ण करके अलम्बुषने चाँदीके समान चमकनेवाले उनके उन चारों घोड़ोंको भी चार बाणोंसे हठात् घायल कर दिया॥१६॥
</details>

<details open><summary>विश्वास-प्रस्तुतिः</summary>

तथा तु तेनाभिहतस्तरस्वी  
नप्ता शिनेश्चक्रधरप्रभावः ।  
अलम्बुषस्योत्तमवेगवद्भि-  
रश्वांश्चतुर्भिर्निजघान बाणैः ॥ १७ ॥
</details>

<details><summary>मूलम्</summary>

तथा तु तेनाभिहतस्तरस्वी  
नप्ता शिनेश्चक्रधरप्रभावः ।  
अलम्बुषस्योत्तमवेगवद्भि-  
रश्वांश्चतुर्भिर्निजघान बाणैः ॥ १७ ॥
</details>

<details><summary>अनुवाद (हिन्दी)</summary>

इस प्रकार अलम्बुषके द्वारा घायल होकर चक्रधारी विष्णुके समान प्रभावशाली और वेगवान् वीर शिनिपौत्र सात्यकिने अपने उत्तम वेगवाले चार बाणोंद्वारा राजा अलम्बुषके चारों घोड़ोंको मार डाला॥१७॥
</details>

<details open><summary>विश्वास-प्रस्तुतिः</summary>

अथास्य सूतस्य शिरो निकृत्य  
भल्लेन कालानलसंनिभेन ।  
सकुण्डलं पूर्णशशिप्रकाशं  
भ्राजिष्णु वक्त्रं निचकर्त देहात् ॥ १८ ॥
</details>

<details><summary>मूलम्</summary>

अथास्य सूतस्य शिरो निकृत्य  
भल्लेन कालानलसंनिभेन ।  
सकुण्डलं पूर्णशशिप्रकाशं  
भ्राजिष्णु वक्त्रं निचकर्त देहात् ॥ १८ ॥
</details>

<details><summary>अनुवाद (हिन्दी)</summary>

तत्पश्चात् उनके सारथिका भी मस्तक काटकर कालाग्निके समान तेजस्वी भल्लद्वारा पूर्ण चन्द्रमाके समान कान्तिसे प्रकाशित होनेवाले उनके कुण्डलमण्डित मुखमण्डलको भी धड़से काट गिराया॥१८॥
</details>

<details open><summary>विश्वास-प्रस्तुतिः</summary>

निहत्य तं पार्थिवपुत्रपौत्रं  
संख्ये यदूनामृषभः प्रमाथी ।  
ततोऽन्वयादर्जुनमेव वीरः  
सैन्यानि राजंस्तव संनिवार्य ॥ १९ ॥
</details>

<details><summary>मूलम्</summary>

निहत्य तं पार्थिवपुत्रपौत्रं  
संख्ये यदूनामृषभः प्रमाथी ।  
ततोऽन्वयादर्जुनमेव वीरः  
सैन्यानि राजंस्तव संनिवार्य ॥ १९ ॥
</details>

<details><summary>अनुवाद (हिन्दी)</summary>

राजन्! शत्रुओंको मथ डालनेवाले यदुकुलतिलक वीर सात्यकिने इस प्रकार युद्धस्थलमें राजाके पुत्र और पौत्र अलम्बुषको मारकर आपकी सेनाको स्तब्ध करके फिर अर्जुनका ही अनुसरण किया॥१९॥
</details>

<details open><summary>विश्वास-प्रस्तुतिः</summary>

अन्वागतं वृष्णिवीरं समीक्ष्य  
तथारिमध्ये परिवर्तमानम् ।  
घ्नन्तं कुरूणामिषुभिर्बलानि  
पुनः पुनर्वायुमिवाभ्रपूगान् ॥ २० ॥  
ततोऽवहन् सैन्धवाः साधुदान्ता  
गोक्षीरकुन्देन्दुहिमप्रकाशाः ।  
सुवर्णजालावतताः सदश्वा  
यतो यतः कामयते नृसिंहः ॥ २१ ॥  
अथात्मजास्ते सहिताभिपेतु-  
रन्ये च योधास्त्वरितास्त्वदीयाः ।  
कृत्वा मुखं भारत योधमुख्यं  
दुःशासनं त्वत्सुतमाजमीढ ॥ २२ ॥
</details>

<details><summary>मूलम्</summary>

अन्वागतं वृष्णिवीरं समीक्ष्य  
तथारिमध्ये परिवर्तमानम् ।  
घ्नन्तं कुरूणामिषुभिर्बलानि  
पुनः पुनर्वायुमिवाभ्रपूगान् ॥ २० ॥  
ततोऽवहन् सैन्धवाः साधुदान्ता  
गोक्षीरकुन्देन्दुहिमप्रकाशाः ।  
सुवर्णजालावतताः सदश्वा  
यतो यतः कामयते नृसिंहः ॥ २१ ॥  
अथात्मजास्ते सहिताभिपेतु-  
रन्ये च योधास्त्वरितास्त्वदीयाः ।  
कृत्वा मुखं भारत योधमुख्यं  
दुःशासनं त्वत्सुतमाजमीढ ॥ २२ ॥
</details>

<details><summary>अनुवाद (हिन्दी)</summary>

उस समय गोदुग्ध, कुन्दकुसुम, चन्द्रमा तथा हिमके समान कान्तिवाले सिंधुदेशीय सुशिक्षित सुन्दर घोड़े, जो सोनेकी जालीसे आवृत थे, पुरुषसिंह सात्यकि जहाँ-जहाँ जाना चाहते, वहाँ-वहाँ उन्हें ले जाते थे। अजमीढवंशी भरतनन्दन! इस प्रकार जैसे वायु मेघोंकी घटाको छिन्न-भिन्न करती रहती है, वैसे ही बारंबार बाणोंद्वारा कौरव-सेनाओंका संहार करते और शत्रुओंके बीचमें विचरते हुए वृष्णिवीर सात्यकिको वहाँ आया हुआ देख योद्धाओंमें प्रधान आपके पुत्र दुःशासनको अगुआ बनाकर आपके बहुत-से पुत्र तथा आपके पक्षके अन्य योद्धा भी शीघ्रतापूर्वक एक साथ ही उनपर टूट पड़े॥२०—२२॥
</details>

<details open><summary>विश्वास-प्रस्तुतिः</summary>

ते सर्वतः सम्परिवार्य संख्ये  
शैनेयमाजघ्नुरनीकसाहाः ।  
स चापि तान् प्रवरः सात्वतानां  
न्यवारयद् बाणजालेन वीरः ॥ २३ ॥
</details>

<details><summary>मूलम्</summary>

ते सर्वतः सम्परिवार्य संख्ये  
शैनेयमाजघ्नुरनीकसाहाः ।  
स चापि तान् प्रवरः सात्वतानां  
न्यवारयद् बाणजालेन वीरः ॥ २३ ॥
</details>

<details><summary>अनुवाद (हिन्दी)</summary>

वे सभी बड़ी-बड़ी सेनाओंका आक्रमण सहनेमें समर्थ थे। उन सबने युद्धस्थलमें सात्यकिको चारों ओरसे घेरकर उनपर प्रहार आरम्भ कर दिया। सात्वतशिरोमणि वीर सात्यकिने भी अपने बाणोंके समूहसे उन सबको आगे बढ़नेसे रोक दिया॥२३॥
</details>

<details open><summary>विश्वास-प्रस्तुतिः</summary>

निवार्य तांस्तूर्णममित्रघाती  
नप्ता शिनेः पत्रिभिरग्निकल्पैः ।  
दुःशासनस्याभिजघान वाहा-  
नुद्यम्य बाणासनमाजमीढ ॥ २४ ॥
</details>

<details><summary>मूलम्</summary>

निवार्य तांस्तूर्णममित्रघाती  
नप्ता शिनेः पत्रिभिरग्निकल्पैः ।  
दुःशासनस्याभिजघान वाहा-  
नुद्यम्य बाणासनमाजमीढ ॥ २४ ॥
</details>

<details><summary>अनुवाद (हिन्दी)</summary>

अजमीढनन्दन! उन सबको रोककर शत्रुघाती शिनिपौत्र सात्यकिने तुरंत ही धनुष उठाकर अग्निके समान तेजस्वी बाणोंद्वारा दुःशासनके घोड़ोंको मार डाला॥
</details>

<details open><summary>विश्वास-प्रस्तुतिः</summary>

ततोऽर्जुनो हर्षमवाप संख्ये  
कृष्णश्च दृष्ट्वा पुरुषप्रवीरम् ॥ २५ ॥
</details>

<details><summary>मूलम्</summary>

ततोऽर्जुनो हर्षमवाप संख्ये  
कृष्णश्च दृष्ट्वा पुरुषप्रवीरम् ॥ २५ ॥
</details>

<details><summary>अनुवाद (हिन्दी)</summary>

उस समय श्रीकृष्ण और अर्जुन पुरुषोंमें प्रधान वीर सात्यकिको उस युद्धभूमिमें उपस्थित देख बड़े प्रसन्न हुए॥२५॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि अलम्बुषवधे चत्वारिंशदधिकशततमोऽध्यायः ॥ १४० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें अलम्बुषवधविषयक एक सौ चालीसवाँ अध्याय पूरा हुआ॥१४०॥
</details>
