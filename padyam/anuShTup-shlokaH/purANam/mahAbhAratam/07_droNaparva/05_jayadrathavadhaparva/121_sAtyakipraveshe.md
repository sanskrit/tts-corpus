+++
title_full = "121 सात्यकिके द्वारा पाषाणयोधी म्लेच्छोंकी सेनाका संहार और दुःशासनका सेनासहित पलायन"
title = "१२१ सात्यकिप्रवेशे"

+++

<details><summary>भागसूचना</summary>

एकविंशत्यधिकशततमोऽध्यायः
</details>

<details><summary>सूचना (हिन्दी)</summary>

सात्यकिके द्वारा पाषाणयोधी म्लेच्छोंकी सेनाका संहार और दुःशासनका सेनासहित पलायन
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

सम्प्रमृद्य महत् सैन्यं यान्तं शैनेयमर्जुनम्।  
निर्ह्रीका मम ते पुत्राः किमकुर्वत संजय ॥ १ ॥
</details>

<details><summary>मूलम्</summary>

सम्प्रमृद्य महत् सैन्यं यान्तं शैनेयमर्जुनम्।  
निर्ह्रीका मम ते पुत्राः किमकुर्वत संजय ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! मेरी विशाल सेनाको रौंदकर जाते हुए सात्यकि और अर्जुनको देखकर मेरे उन निर्लज्ज पुत्रोंने क्या किया?॥१॥
</details>

<details open><summary>विश्वास-प्रस्तुतिः</summary>

कथं वैषां तदा युद्धे धृतिरासीन्मुमूर्षताम्।  
शैनेयचरितं दृष्ट्वा यादृशं सव्यसाचिनः ॥ २ ॥
</details>

<details><summary>मूलम्</summary>

कथं वैषां तदा युद्धे धृतिरासीन्मुमूर्षताम्।  
शैनेयचरितं दृष्ट्वा यादृशं सव्यसाचिनः ॥ २ ॥
</details>

<details><summary>अनुवाद (हिन्दी)</summary>

वे सब-के-सब मरना चाहते थे। उस समय युद्धस्थलमें अर्जुनके समान ही सात्यकिका चरित्र देखकर उनकी कैसी धारणा हुई थी?॥२॥
</details>

<details open><summary>विश्वास-प्रस्तुतिः</summary>

किं नु वक्ष्यन्ति ते क्षात्रं सैन्यमध्ये पराजिताः।  
कथं नु सात्यकिर्युद्धे व्यतिक्रान्तो महायशाः ॥ ३ ॥
</details>

<details><summary>मूलम्</summary>

किं नु वक्ष्यन्ति ते क्षात्रं सैन्यमध्ये पराजिताः।  
कथं नु सात्यकिर्युद्धे व्यतिक्रान्तो महायशाः ॥ ३ ॥
</details>

<details><summary>अनुवाद (हिन्दी)</summary>

वे सेनाके बीचमें परास्त होकर अपने क्षात्रबलका क्या वर्णन करेंगे? समरांगणमें महायशस्वी सात्यकि किस प्रकार सारी सेनाको लाँघकर आगे बढ़ गये?॥३॥
</details>

<details open><summary>विश्वास-प्रस्तुतिः</summary>

कथं च मम पुत्राणां जीवतां तत्र संजय।  
शैनेयोऽभिययौ युद्धे तन्ममाचक्ष्व संजय ॥ ४ ॥
</details>

<details><summary>मूलम्</summary>

कथं च मम पुत्राणां जीवतां तत्र संजय।  
शैनेयोऽभिययौ युद्धे तन्ममाचक्ष्व संजय ॥ ४ ॥
</details>

<details><summary>अनुवाद (हिन्दी)</summary>

संजय! युद्धस्थलमें मेरे पुत्रोंके जीते-जी शिनिनन्दन सात्यकि किस तरह आगे जा सके? संजय! यह सब मुझे बताओ॥४॥
</details>

<details open><summary>विश्वास-प्रस्तुतिः</summary>

अत्यद्भुतमिदं तात त्वत्सकाशाच्छृणोम्यहम् ।  
एकस्य बहुभिः सार्धं शत्रुभिस्तैर्महारथैः ॥ ५ ॥
</details>

<details><summary>मूलम्</summary>

अत्यद्भुतमिदं तात त्वत्सकाशाच्छृणोम्यहम् ।  
एकस्य बहुभिः सार्धं शत्रुभिस्तैर्महारथैः ॥ ५ ॥
</details>

<details><summary>अनुवाद (हिन्दी)</summary>

तात! यह मैं तुम्हारे मुँहसे अत्यन्त विचित्र बात सुन रहा हूँ कि शत्रुदलके उन बहुसंख्यक महारथियोंके साथ एकमात्र सात्यकिका ऐसा घोर संग्राम हुआ॥५॥
</details>

<details open><summary>विश्वास-प्रस्तुतिः</summary>

विपरीतमहं मन्ये मन्दभाग्यं सुतं प्रति।  
यत्रावध्यन्त समरे सात्वतेन महारथाः ॥ ६ ॥
</details>

<details><summary>मूलम्</summary>

विपरीतमहं मन्ये मन्दभाग्यं सुतं प्रति।  
यत्रावध्यन्त समरे सात्वतेन महारथाः ॥ ६ ॥
</details>

<details><summary>अनुवाद (हिन्दी)</summary>

मैं अपने भाग्यहीन पुत्रके लिये सब कुछ विपरीत ही मान रहा हूँ; क्योंकि समरांगणमें अकेले सात्यकिने बहुत-से महारथियोंका वध कर डाला है॥६॥
</details>

<details open><summary>विश्वास-प्रस्तुतिः</summary>

एकस्य हि न पर्याप्तं यत्सैन्यं तस्य संजय।  
क्रुद्धस्य युयुधानस्य सर्वे तिष्ठन्तु पाण्डवाः ॥ ७ ॥
</details>

<details><summary>मूलम्</summary>

एकस्य हि न पर्याप्तं यत्सैन्यं तस्य संजय।  
क्रुद्धस्य युयुधानस्य सर्वे तिष्ठन्तु पाण्डवाः ॥ ७ ॥
</details>

<details><summary>अनुवाद (हिन्दी)</summary>

संजय! और सब पाण्डव तो दूर रहें, क्रोधमें भरे हुए अकेले सात्यकिके लिये भी मेरी सारी सेना पर्याप्त नहीं है॥७॥
</details>

<details open><summary>विश्वास-प्रस्तुतिः</summary>

निर्जित्य समरे द्रोणं कृतिनं चित्रयोधिनम्।  
यथा पशुगणान् सिंहस्तद्वद्धन्ता सुतान् मम ॥ ८ ॥
</details>

<details><summary>मूलम्</summary>

निर्जित्य समरे द्रोणं कृतिनं चित्रयोधिनम्।  
यथा पशुगणान् सिंहस्तद्वद्धन्ता सुतान् मम ॥ ८ ॥
</details>

<details><summary>अनुवाद (हिन्दी)</summary>

जैसे सिंह पशुओंको मार डालता है, उसी प्रकार सात्यकि विचित्र युद्ध करनेवाले विद्वान् द्रोणाचार्यको भी युद्धमें परास्त करके मेरे पुत्रोंका वध कर डालेंगे॥८॥
</details>

<details open><summary>विश्वास-प्रस्तुतिः</summary>

कृतवर्मादिभिः शूरैर्यत्तैर्बहुभिराहवे ।  
युयुधानो न शकितो हन्तुं यत् पुरुषर्षभः ॥ ९ ॥
</details>

<details><summary>मूलम्</summary>

कृतवर्मादिभिः शूरैर्यत्तैर्बहुभिराहवे ।  
युयुधानो न शकितो हन्तुं यत् पुरुषर्षभः ॥ ९ ॥
</details>

<details><summary>अनुवाद (हिन्दी)</summary>

कृतवर्मा आदि बहुत-से शूरवीर समरांगणमें प्रयत्न करते ही रह गये; परंतु पुरुषप्रवर सात्यकि मारे न जा सके॥९॥
</details>

<details open><summary>विश्वास-प्रस्तुतिः</summary>

नैतदीदृशकं युद्धं कृतवांस्तत्र फाल्गुनः।  
यादृशं कृतवान् युद्धं शिनेर्नप्ता महायशाः ॥ १० ॥
</details>

<details><summary>मूलम्</summary>

नैतदीदृशकं युद्धं कृतवांस्तत्र फाल्गुनः।  
यादृशं कृतवान् युद्धं शिनेर्नप्ता महायशाः ॥ १० ॥
</details>

<details><summary>अनुवाद (हिन्दी)</summary>

शिनिके महायशस्वी पौत्र सात्यकिने वहाँ जैसा युद्ध किया, वैसा तो अर्जुनने भी नहीं किया था॥१०॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तव दुर्मन्त्रिते राजन् दुर्योधनकृतेन च।  
शृणुष्वावहितो भूत्वा यत् ते वक्ष्यामि भारत ॥ ११ ॥
</details>

<details><summary>मूलम्</summary>

तव दुर्मन्त्रिते राजन् दुर्योधनकृतेन च।  
शृणुष्वावहितो भूत्वा यत् ते वक्ष्यामि भारत ॥ ११ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! आपकी खोटी सलाह और दुर्योधनकी काली करतूतसे यह सब कुछ हुआ है। भारत! मैं जो कुछ कहता हूँ, उसे सावधान होकर सुनिये॥११॥
</details>

<details open><summary>विश्वास-प्रस्तुतिः</summary>

ते पुनः संन्यवर्तन्त कृत्वा संशप्तकान् मिथः।  
परां युद्धे मतिं क्रूरां तव पुत्रस्य शासनात् ॥ १२ ॥
</details>

<details><summary>मूलम्</summary>

ते पुनः संन्यवर्तन्त कृत्वा संशप्तकान् मिथः।  
परां युद्धे मतिं क्रूरां तव पुत्रस्य शासनात् ॥ १२ ॥
</details>

<details><summary>अनुवाद (हिन्दी)</summary>

आपके पुत्रकी आज्ञासे युद्धके लिये अत्यन्त क्रूरतापूर्ण निश्चय करके परस्पर शपथ ले वे सभी पराजित योद्धा पुनः लौट आये॥१२॥
</details>

<details open><summary>विश्वास-प्रस्तुतिः</summary>

त्रीणि सादिसहस्राणि दुर्योधनपुरोगमाः ।  
शककाम्बोजबाह्लीका यवनाः पारदास्तथा ॥ १३ ॥  
कुलिन्दास्तङ्गणाम्बष्ठाः पैशाचाश्च सबर्बराः ।  
पर्वतीयाश्च राजेन्द्र क्रुद्धाः पाषाणपाणयः ॥ १४ ॥  
अभ्यद्रवन्त शैनेयं शलभाः पावकं यथा।
</details>

<details><summary>मूलम्</summary>

त्रीणि सादिसहस्राणि दुर्योधनपुरोगमाः ।  
शककाम्बोजबाह्लीका यवनाः पारदास्तथा ॥ १३ ॥  
कुलिन्दास्तङ्गणाम्बष्ठाः पैशाचाश्च सबर्बराः ।  
पर्वतीयाश्च राजेन्द्र क्रुद्धाः पाषाणपाणयः ॥ १४ ॥  
अभ्यद्रवन्त शैनेयं शलभाः पावकं यथा।
</details>

<details><summary>अनुवाद (हिन्दी)</summary>

तीन हजार घुड़सवार और हाथीसवार दुर्योधनको अपना अगुआ बनाकर चले। उनके साथ शक, काम्बोज, बाह्लीक, यवन, पारद, कुलिन्द, तंगण, अम्बष्ठ, पैशाच, बर्बर तथा पर्वतीय योद्धा भी थे। राजेन्द्र! वे सब-के-सब कुपित हो हाथोंमें पत्थर लिये सात्यकिकी ओर उसी प्रकार दौड़े, जैसे फतिंगे जलती हुई आगपर टूट पड़ते हैं॥१३-१४॥
</details>

<details open><summary>विश्वास-प्रस्तुतिः</summary>

युक्ताश्च पर्वतीयानां रथाः पाषाणयोधिनाम् ॥ १५ ॥  
शूराः पञ्चशता राजन् शैनेयं समुपाद्रवन्।
</details>

<details><summary>मूलम्</summary>

युक्ताश्च पर्वतीयानां रथाः पाषाणयोधिनाम् ॥ १५ ॥  
शूराः पञ्चशता राजन् शैनेयं समुपाद्रवन्।
</details>

<details><summary>अनुवाद (हिन्दी)</summary>

राजन्! पत्थरोंद्वारा युद्ध करनेवाले पर्वतीयोंके पाँच सौ शूरवीर रथी युद्धके लिये सुसज्जित हो सात्यकिपर चढ़ आये॥१५॥
</details>

<details open><summary>विश्वास-प्रस्तुतिः</summary>

ततो रथसहस्रेण महारथशतेन च ॥ १६ ॥  
द्विरदानां सहस्रेण द्विसाहस्रैश्च वाजिभिः।  
शरवर्षाणि मुञ्चन्तो विविधानि महारथाः ॥ १७ ॥  
अभ्यद्रवन्त शैनेयमसंख्येयाश्च पत्तयः ।
</details>

<details><summary>मूलम्</summary>

ततो रथसहस्रेण महारथशतेन च ॥ १६ ॥  
द्विरदानां सहस्रेण द्विसाहस्रैश्च वाजिभिः।  
शरवर्षाणि मुञ्चन्तो विविधानि महारथाः ॥ १७ ॥  
अभ्यद्रवन्त शैनेयमसंख्येयाश्च पत्तयः ।
</details>

<details><summary>अनुवाद (हिन्दी)</summary>

तत्पश्चात् एक हजार रथी, सौ महारथी, एक हजार हाथी और दो हजार घुड़सवारोंके साथ बहुत-से महारथी और असंख्य पैदल सैनिक सात्यकिपर नाना प्रकारके बाणोंकी वर्षा करते हुए टूट पड़े॥१६-१७॥
</details>

<details open><summary>विश्वास-प्रस्तुतिः</summary>

तांश्च संचोदयन् सर्वान् घ्नतैनमिति भारत ॥ १८ ॥  
दुःशासनो महाराज सात्यकिं पर्यवारयत्।
</details>

<details><summary>मूलम्</summary>

तांश्च संचोदयन् सर्वान् घ्नतैनमिति भारत ॥ १८ ॥  
दुःशासनो महाराज सात्यकिं पर्यवारयत्।
</details>

<details><summary>अनुवाद (हिन्दी)</summary>

भरतवंशी महाराज! ‘इस सात्यकिको मार डालो’, इस प्रकार उन समस्त सैनिकोंको प्रेरित करते हुए दुःशासनने उन्हें चारों ओरसे घेर लिया॥१८॥
</details>

<details open><summary>विश्वास-प्रस्तुतिः</summary>

तत्राद्भुतमपश्याम शैनेयचरितं महत् ॥ १९ ॥  
यदेको बहुभिः सार्धमसम्भ्रान्तमयुध्यत ।
</details>

<details><summary>मूलम्</summary>

तत्राद्भुतमपश्याम शैनेयचरितं महत् ॥ १९ ॥  
यदेको बहुभिः सार्धमसम्भ्रान्तमयुध्यत ।
</details>

<details><summary>अनुवाद (हिन्दी)</summary>

वहाँ हमने सात्यकिका अत्यन्त अद्भुत चरित्र देखा कि वे बिना किसी घबराहटके अकेले ही बहुसंख्यक योद्धाओंके साथ युद्ध कर रहे थे॥१९॥
</details>

<details open><summary>विश्वास-प्रस्तुतिः</summary>

अवधीच्च रथानीकं द्विरदानां च तद् बलम् ॥ २० ॥  
सादिनश्चैव तान् सर्वान् दस्यूनपि च सर्वशः।
</details>

<details><summary>मूलम्</summary>

अवधीच्च रथानीकं द्विरदानां च तद् बलम् ॥ २० ॥  
सादिनश्चैव तान् सर्वान् दस्यूनपि च सर्वशः।
</details>

<details><summary>अनुवाद (हिन्दी)</summary>

उन्होंने रथसेना और गजसेनाका तथा उन समस्त घुड़सवारों एवं लुटेरे म्लेच्छोंका भी सब प्रकारसे संहार कर डाला॥२०॥
</details>

<details open><summary>विश्वास-प्रस्तुतिः</summary>

तत्र चक्रैर्विमथितैर्भग्नैश्च परमायुधैः ॥ २१ ॥  
अक्षैश्च बहुधा भग्नैरीषादण्डकबन्धुरैः ।  
कुञ्जरैर्मथितैश्चापि ध्वजैश्च विनिपातितैः ॥ २२ ॥  
वर्मभिश्च तथानीकैर्व्यवकीर्णा वसुंधरा ।
</details>

<details><summary>मूलम्</summary>

तत्र चक्रैर्विमथितैर्भग्नैश्च परमायुधैः ॥ २१ ॥  
अक्षैश्च बहुधा भग्नैरीषादण्डकबन्धुरैः ।  
कुञ्जरैर्मथितैश्चापि ध्वजैश्च विनिपातितैः ॥ २२ ॥  
वर्मभिश्च तथानीकैर्व्यवकीर्णा वसुंधरा ।
</details>

<details><summary>अनुवाद (हिन्दी)</summary>

वहाँ चूर-चूर हुए चक्कों, टूटे हुए उत्तमोत्तम आयुधों, टूक-टूक हुए धुरों, खण्डित हुए ईषादण्डों और बन्धुरों, मथे गये हाथियों, तोड़कर गिराये हुए ध्वजों, छिन्न-भिन्न कवचों और विनष्ट हुए सैनिकोंकी लाशोंसे वहाँकी पृथ्वी पट गयी थी॥२१-२२॥
</details>

<details open><summary>विश्वास-प्रस्तुतिः</summary>

स्रग्भिराभरणैर्वस्त्रैरनुकर्षैश्च मारिष ॥ २३ ॥  
संछन्ना वसुधा तत्र द्यौर्ग्रहैरिव भारत।
</details>

<details><summary>मूलम्</summary>

स्रग्भिराभरणैर्वस्त्रैरनुकर्षैश्च मारिष ॥ २३ ॥  
संछन्ना वसुधा तत्र द्यौर्ग्रहैरिव भारत।
</details>

<details><summary>अनुवाद (हिन्दी)</summary>

माननीय भरतनरेश! योद्धाओंके हारों, आभूषणों, वस्त्रों और अनुकर्षोंसे आच्छादित हुई वहाँकी भूमि तारोंसे व्याप्त हुए आकाशके समान जान पड़ती थी॥२३॥
</details>

<details open><summary>विश्वास-प्रस्तुतिः</summary>

गिरिरूपधराश्चापि पतिताः कुञ्जरोत्तमाः ॥ २४ ॥  
अञ्जनस्य कुले जाता वामनस्य च भारत।
</details>

<details><summary>मूलम्</summary>

गिरिरूपधराश्चापि पतिताः कुञ्जरोत्तमाः ॥ २४ ॥  
अञ्जनस्य कुले जाता वामनस्य च भारत।
</details>

<details><summary>अनुवाद (हिन्दी)</summary>

भारत! अंजन और वामन नामक दिग्गजके कुलमें उत्पन्न हुए पर्वताकार श्रेष्ठ गजराज भी वहाँ धराशायी हो गये थे॥२४॥
</details>

<details open><summary>विश्वास-प्रस्तुतिः</summary>

सुप्रतीककुले जाता महापद्मकुले तथा ॥ २५ ॥  
ऐरावतकुले चैव तथान्येषु कुलेषु च।  
जाता दन्तिवरा राजन् शेरते बहवो हताः ॥ २६ ॥
</details>

<details><summary>मूलम्</summary>

सुप्रतीककुले जाता महापद्मकुले तथा ॥ २५ ॥  
ऐरावतकुले चैव तथान्येषु कुलेषु च।  
जाता दन्तिवरा राजन् शेरते बहवो हताः ॥ २६ ॥
</details>

<details><summary>अनुवाद (हिन्दी)</summary>

नरेश्वर! सुप्रतीक, महापद्म, ऐरावत तथा अन्य [पुण्डरीक, पुष्पदन्त और सार्वभौम—(इन) दिग्गजोंके] कुलोंमें उत्पन्न हुए बहुतेरे दंतार हाथी भी वहाँ धरतीपर लोट रहे थे॥२५-२६॥
</details>

<details open><summary>विश्वास-प्रस्तुतिः</summary>

वनायुजान्‌ पर्वतीयान् काम्बोजान् बाह्लिकानपि।  
तथा हयवरान् राजन् निजघ्ने तत्र सात्यकिः ॥ २७ ॥
</details>

<details><summary>मूलम्</summary>

वनायुजान्‌ पर्वतीयान् काम्बोजान् बाह्लिकानपि।  
तथा हयवरान् राजन् निजघ्ने तत्र सात्यकिः ॥ २७ ॥
</details>

<details><summary>अनुवाद (हिन्दी)</summary>

राजन्! वहाँ सात्यकिने वनायु, काम्बोज (काबुल) और बाह्लीक देशोंमें उत्पन्न हुए श्रेष्ठ अश्वों तथा पहाड़ी घोड़ोंको भी मार गिराया॥२७॥
</details>

<details open><summary>विश्वास-प्रस्तुतिः</summary>

नानादेशसमुत्थांश्च नानाजातींश्च दन्तिनः ।  
निजघ्ने तत्र शैनेयः शतशोऽथ सहस्रशः ॥ २८ ॥
</details>

<details><summary>मूलम्</summary>

नानादेशसमुत्थांश्च नानाजातींश्च दन्तिनः ।  
निजघ्ने तत्र शैनेयः शतशोऽथ सहस्रशः ॥ २८ ॥
</details>

<details><summary>अनुवाद (हिन्दी)</summary>

शिनिके उस वीर पौत्रने अनेक देशोंमें उत्पन्न हुए विभिन्न जातिके सैकड़ों और हजारों हाथियोंका भी संहार कर डाला॥२८॥
</details>

<details open><summary>विश्वास-प्रस्तुतिः</summary>

तेषु प्रकाल्यमानेषु दस्यून् दुःशासनोऽब्रवीत्।  
निवर्तध्वमधर्मज्ञा युध्यध्वं किं सृतेन वः ॥ २९ ॥
</details>

<details><summary>मूलम्</summary>

तेषु प्रकाल्यमानेषु दस्यून् दुःशासनोऽब्रवीत्।  
निवर्तध्वमधर्मज्ञा युध्यध्वं किं सृतेन वः ॥ २९ ॥
</details>

<details><summary>अनुवाद (हिन्दी)</summary>

वे हाथी जब कालके गालमें जा रहे थे, उस समय दुःशासनने लूट-पाट करनेवाले म्लेच्छोंसे इस प्रकार कहा—‘धर्मको न जाननेवाले योद्धाओ! इस तरह भाग जानेसे तुम्हें क्या मिलेगा? लौटो और युद्ध करो’॥२९॥
</details>

<details open><summary>विश्वास-प्रस्तुतिः</summary>

तांश्चातिभग्नान् सम्प्रेक्ष्य पुत्रो दुःशासनस्तव।  
पाषाणयोधिनः शूरान् पर्वतीयानचोदयत् ॥ ३० ॥
</details>

<details><summary>मूलम्</summary>

तांश्चातिभग्नान् सम्प्रेक्ष्य पुत्रो दुःशासनस्तव।  
पाषाणयोधिनः शूरान् पर्वतीयानचोदयत् ॥ ३० ॥
</details>

<details><summary>अनुवाद (हिन्दी)</summary>

इतनेपर भी उन्हें चोर-जोरसे भागते देख आपके पुत्र दुःशासनने पत्थरोंद्वारा युद्ध करनेवाले शूरवीर पर्वतीयोंको आज्ञा दी—॥३०॥
</details>

<details open><summary>विश्वास-प्रस्तुतिः</summary>

अश्मयुद्धेषु कुशला नैतज्जानाति सात्यकिः।  
अश्मयुद्धमजानन्तं घ्नतैनं युद्धकार्मुकम् ॥ ३१ ॥
</details>

<details><summary>मूलम्</summary>

अश्मयुद्धेषु कुशला नैतज्जानाति सात्यकिः।  
अश्मयुद्धमजानन्तं घ्नतैनं युद्धकार्मुकम् ॥ ३१ ॥
</details>

<details><summary>अनुवाद (हिन्दी)</summary>

‘वीरो! तुमलोग प्रस्तरोंद्वारा युद्ध करनेमें कुशल हो। सात्यकिको इस कलाका ज्ञान नहीं है। प्रस्तरयुद्धको न जानते हुए भी युद्धकी इच्छा रखनेवाले इस शत्रुको तुमलोग मार डालो॥३१॥
</details>

<details open><summary>विश्वास-प्रस्तुतिः</summary>

तथैव कुरवः सर्वे नाश्मयुद्धविशारदाः।  
अभिद्रवत मा भैष्ट न वः प्राप्स्यति सात्यकिः ॥ ३२ ॥
</details>

<details><summary>मूलम्</summary>

तथैव कुरवः सर्वे नाश्मयुद्धविशारदाः।  
अभिद्रवत मा भैष्ट न वः प्राप्स्यति सात्यकिः ॥ ३२ ॥
</details>

<details><summary>अनुवाद (हिन्दी)</summary>

‘इसी प्रकार समस्त कौरव भी प्रस्तरयुद्धमें प्रवीण नहीं हैं। अतः तुम डरो मत। आक्रमण करो। सात्यकि तुम्हें नहीं पा सकता’॥३२॥
</details>

<details open><summary>विश्वास-प्रस्तुतिः</summary>

ते पर्वतीया राजानः सर्वे पाषाणयोधिनः।  
अभ्यद्रवन्त शैनेयं राजानमिव मन्त्रिणः ॥ ३३ ॥
</details>

<details><summary>मूलम्</summary>

ते पर्वतीया राजानः सर्वे पाषाणयोधिनः।  
अभ्यद्रवन्त शैनेयं राजानमिव मन्त्रिणः ॥ ३३ ॥
</details>

<details><summary>अनुवाद (हिन्दी)</summary>

जैसे मन्त्री राजाके पास जाते हैं, उसी प्रकार वे पाषाणयोधी समस्त पर्वतीय नरेश सात्यकिकी ओर दौड़े॥३३॥
</details>

<details open><summary>विश्वास-प्रस्तुतिः</summary>

ततो गजशिरःप्रख्यैरुपलैः शैलवासिनः ।  
उद्यतैर्युयुधानस्य पुरतस्तस्थुराहवे ॥ ३४ ॥
</details>

<details><summary>मूलम्</summary>

ततो गजशिरःप्रख्यैरुपलैः शैलवासिनः ।  
उद्यतैर्युयुधानस्य पुरतस्तस्थुराहवे ॥ ३४ ॥
</details>

<details><summary>अनुवाद (हिन्दी)</summary>

वे पर्वतनिवासी योद्धा हाथीके मस्तकके समान बड़े-बड़े प्रस्तर हाथमें लेकर समरांगणमें युयुधानके सामने युद्धके लिये तैयार होकर खड़े हो गये॥३४॥
</details>

<details open><summary>विश्वास-प्रस्तुतिः</summary>

क्षेपणीयैस्तथाप्यन्ये सात्वतस्य वधैषिणः ।  
चोदितास्तव पुत्रेण सर्वतो रुरुधुर्दिशः ॥ ३५ ॥
</details>

<details><summary>मूलम्</summary>

क्षेपणीयैस्तथाप्यन्ये सात्वतस्य वधैषिणः ।  
चोदितास्तव पुत्रेण सर्वतो रुरुधुर्दिशः ॥ ३५ ॥
</details>

<details><summary>अनुवाद (हिन्दी)</summary>

आपके पुत्र दुःशासनसे प्रेरित होकर सात्यकिके वधकी इच्छा रखनेवाले अन्य बहुतेरे सैनिकोंने भी क्षेपणीयास्त्र उठाकर सब ओरसे सात्यकिकी सम्पूर्ण दिशाओंको अवरुद्ध कर लिया॥३५॥
</details>

<details open><summary>विश्वास-प्रस्तुतिः</summary>

तेषामापततामेव शिलायुद्धं चिकीर्षताम् ।  
सात्यकिः प्रतिसंधाय निशितान् प्राहिणोच्छरान् ॥ ३६ ॥
</details>

<details><summary>मूलम्</summary>

तेषामापततामेव शिलायुद्धं चिकीर्षताम् ।  
सात्यकिः प्रतिसंधाय निशितान् प्राहिणोच्छरान् ॥ ३६ ॥
</details>

<details><summary>अनुवाद (हिन्दी)</summary>

प्रस्तरयुद्धकी इच्छा रखनेवाले उन योद्धाओंके आक्रमण करते ही सात्यकिने तेज किये हुए बाणोंका संधान करके उन्हें उनपर चलाया॥३६॥
</details>

<details open><summary>विश्वास-प्रस्तुतिः</summary>

तामश्मवृष्टिं तुमुलां पर्वतीयैः समीरिताम्।  
चिच्छेदोरगसंकाशैर्नासचैः शिनिपुङ्गवः ॥ ३७ ॥
</details>

<details><summary>मूलम्</summary>

तामश्मवृष्टिं तुमुलां पर्वतीयैः समीरिताम्।  
चिच्छेदोरगसंकाशैर्नासचैः शिनिपुङ्गवः ॥ ३७ ॥
</details>

<details><summary>अनुवाद (हिन्दी)</summary>

पर्वतीय सैनिकोंद्वारा की हुई उस भयंकर पाषाणवर्षाको शिनिप्रवर सात्यकिने अपने सर्पतुल्य नाराचोंद्वारा छिन्न-भिन्न कर दिया॥३७॥
</details>

<details open><summary>विश्वास-प्रस्तुतिः</summary>

तैरश्मचूर्णैर्दीप्यद्भिः खद्योतानामिव व्रजैः ।  
प्रायः सैन्यान्यहन्यन्त हाहाभूतानि मारिष ॥ ३८ ॥
</details>

<details><summary>मूलम्</summary>

तैरश्मचूर्णैर्दीप्यद्भिः खद्योतानामिव व्रजैः ।  
प्रायः सैन्यान्यहन्यन्त हाहाभूतानि मारिष ॥ ३८ ॥
</details>

<details><summary>अनुवाद (हिन्दी)</summary>

माननीय नरेश! जुगनुओंकी जमातोंके समान उद्भासित होनेवाले उन प्रस्तरचूर्णोंसे प्रायः सारी सेनाएँ आहत हो हाहाकार करने लगीं॥३८॥
</details>

<details open><summary>विश्वास-प्रस्तुतिः</summary>

ततः पञ्चशतं शूराः समुद्यतमहाशिलाः।  
निकृत्तबाहवो राजन् निपेतुर्धरणीतले ॥ ३९ ॥
</details>

<details><summary>मूलम्</summary>

ततः पञ्चशतं शूराः समुद्यतमहाशिलाः।  
निकृत्तबाहवो राजन् निपेतुर्धरणीतले ॥ ३९ ॥
</details>

<details><summary>अनुवाद (हिन्दी)</summary>

राजन्! तदनन्तर बड़े-बड़े प्रस्तरखण्ड उठाये हुए पाँच सौ शूरवीर अपनी भुजाओंके कट जानेसे धरतीपर गिर पड़े॥३९॥
</details>

<details open><summary>विश्वास-प्रस्तुतिः</summary>

पुनर्दशशताश्चान्ये शतसाहस्रिणस्तथा ।  
सोपलैर्बाहुभिश्छिन्नैः पेतुरप्राप्य सात्यकिम् ॥ ४० ॥
</details>

<details><summary>मूलम्</summary>

पुनर्दशशताश्चान्ये शतसाहस्रिणस्तथा ।  
सोपलैर्बाहुभिश्छिन्नैः पेतुरप्राप्य सात्यकिम् ॥ ४० ॥
</details>

<details><summary>अनुवाद (हिन्दी)</summary>

फिर एक हजार दूसरे योद्धा तथा एक लाख अन्य सैनिक सात्यकितक पहुँचने भी नहीं पाये थे कि अपने हाथमें लिये शिलाखण्डोंसे कटी हुई बाहुओंके साथ ही धराशायी हो गये॥४०॥
</details>

<details open><summary>विश्वास-प्रस्तुतिः</summary>

(सात्वतस्य च भल्लेन निष्पिष्टैस्तैस्तथाद्रिभिः।  
न्यपतन् निहता म्लेच्छास्तत्र तत्र गतासवः॥  
ते हन्यमानाः समरे सात्वतेन महात्मना।  
अश्मवृष्टिं महाघोरां पातयन्ति स्म सात्वते॥)
</details>

<details><summary>मूलम्</summary>

(सात्वतस्य च भल्लेन निष्पिष्टैस्तैस्तथाद्रिभिः।  
न्यपतन् निहता म्लेच्छास्तत्र तत्र गतासवः॥  
ते हन्यमानाः समरे सात्वतेन महात्मना।  
अश्मवृष्टिं महाघोरां पातयन्ति स्म सात्वते॥)
</details>

<details><summary>अनुवाद (हिन्दी)</summary>

सात्यकिके भल्लसे चूर-चूर हुए शिलाखण्डोंद्वारा मारे गये म्लेच्छ प्राणशून्य होकर जहाँ-तहाँ पड़े थे। महामना सात्यकिद्वारा समरभूमिमें मारे जाते हुए वे म्लेच्छ सैनिक उनपर बड़ी भयंकर पत्थरोंकी वर्षा करते थे।
</details>

<details open><summary>विश्वास-प्रस्तुतिः</summary>

पाषाणयोधिनः शूरान् यतमानानवस्थितान् ।  
न्यवधीद् बहुसाहस्रांस्तदद्भुतमिवाभवत् ॥ ४१ ॥
</details>

<details><summary>मूलम्</summary>

पाषाणयोधिनः शूरान् यतमानानवस्थितान् ।  
न्यवधीद् बहुसाहस्रांस्तदद्भुतमिवाभवत् ॥ ४१ ॥
</details>

<details><summary>अनुवाद (हिन्दी)</summary>

वे पाषाणोंद्वारा युद्ध करनेवाले शूरवीर विजयके लिये यत्नशील होकर रणक्षेत्रमें डटे हुए थे। उनकी संख्या अनेक सहस्र थी; परंतु सात्यकिने उन सबका संहार कर डाला। वह एक अद्भुत-सी घटना हुई॥४१॥
</details>

<details open><summary>विश्वास-प्रस्तुतिः</summary>

ततः पुनर्व्यात्तमुखास्तेऽश्मवृष्टीः समन्ततः ।  
अयोहस्ताः शूलहस्ता दरदास्तङ्गणाः खसाः ॥ ४२ ॥  
लम्पाकाश्च कुलिन्दाश्च चिक्षिपुस्तांश्च सात्यकिः।  
नाराचैः प्रतिचिच्छेद प्रतिपत्तिविशारदः ॥ ४३ ॥
</details>

<details><summary>मूलम्</summary>

ततः पुनर्व्यात्तमुखास्तेऽश्मवृष्टीः समन्ततः ।  
अयोहस्ताः शूलहस्ता दरदास्तङ्गणाः खसाः ॥ ४२ ॥  
लम्पाकाश्च कुलिन्दाश्च चिक्षिपुस्तांश्च सात्यकिः।  
नाराचैः प्रतिचिच्छेद प्रतिपत्तिविशारदः ॥ ४३ ॥
</details>

<details><summary>अनुवाद (हिन्दी)</summary>

तदनन्तर पुनः हाथमें लोहेके गोले और त्रिशूल लिये मुँह फैलाये हुए दरद, तंगण, खस, लम्पाक और कुलिन्ददेशीय म्लेच्छोंने सात्यकिपर चारों ओरसे पत्थर बरसाने आरम्भ किये; परंतु प्रतीकार करनेमें निपुण सात्यकिने अपने नाराचोंद्वारा उन सबको छिन्न-भिन्न कर दिया॥४२-४३॥
</details>

<details open><summary>विश्वास-प्रस्तुतिः</summary>

अद्रीणां भिद्यमानानामन्तरिक्षे शितैः शरैः।  
शब्देन प्राद्रवन् संख्ये रथाश्वगजपत्तयः ॥ ४४ ॥
</details>

<details><summary>मूलम्</summary>

अद्रीणां भिद्यमानानामन्तरिक्षे शितैः शरैः।  
शब्देन प्राद्रवन् संख्ये रथाश्वगजपत्तयः ॥ ४४ ॥
</details>

<details><summary>अनुवाद (हिन्दी)</summary>

आकाशमें तीखे बाणोंद्वारा टूटने-फूटनेवाले प्रस्तर-खण्डोंके शब्दसे भयभीत हो रथ, घोड़े, हाथी और पैदल सैनिक युद्धस्थलमें इधर-उधर भागने लगे॥४४॥
</details>

<details open><summary>विश्वास-प्रस्तुतिः</summary>

अश्मचूर्णैरवाकीर्णा मनुष्यगजवाजिनः ।  
नाशक्नुवन्नवस्थातुं भ्रमरैरिव दंशिताः ॥ ४५ ॥
</details>

<details><summary>मूलम्</summary>

अश्मचूर्णैरवाकीर्णा मनुष्यगजवाजिनः ।  
नाशक्नुवन्नवस्थातुं भ्रमरैरिव दंशिताः ॥ ४५ ॥
</details>

<details><summary>अनुवाद (हिन्दी)</summary>

पत्थरके चूर्णोंसे व्याप्त हुए मनुष्य, हाथी और घोड़े वहाँ ठहर न सके, मानो उन्हें भ्रमरोंने डस लिया हो॥४५॥
</details>

<details open><summary>विश्वास-प्रस्तुतिः</summary>

हतशिष्टाः सरुधिरा भिन्नमस्तकपिण्डिकाः ।  
(विभिन्नशिरसो राजन्‌ दन्तैश्छिन्नैश्च दन्तिनः।  
निर्धूतैश्च करैर्नागा व्यङ्गाश्च शतशः कृताः॥  
हत्वा पञ्चशतान् योधांस्तत्क्षणेनैव मारिष।  
व्यचरत् पृतनामध्ये शैनेयः कृतहस्तवत्॥)  
कुञ्जरा वर्जयामासुर्युयुधानरथं तदा ॥ ४६ ॥
</details>

<details><summary>मूलम्</summary>

हतशिष्टाः सरुधिरा भिन्नमस्तकपिण्डिकाः ।  
(विभिन्नशिरसो राजन्‌ दन्तैश्छिन्नैश्च दन्तिनः।  
निर्धूतैश्च करैर्नागा व्यङ्गाश्च शतशः कृताः॥  
हत्वा पञ्चशतान् योधांस्तत्क्षणेनैव मारिष।  
व्यचरत् पृतनामध्ये शैनेयः कृतहस्तवत्॥)  
कुञ्जरा वर्जयामासुर्युयुधानरथं तदा ॥ ४६ ॥
</details>

<details><summary>अनुवाद (हिन्दी)</summary>

जो मरनेसे बचे थे, वे हाथी भी खूनसे लथपथ हो रहे थे। उनके कुम्भस्थल विदीर्ण हो गये थे। राजन्! बहुत-से हाथियोंके सिर क्षत-विक्षत हो गये थे। उनके दाँत टूट गये थे, शुण्डदण्ड खण्डित हो गये थे तथा सैकड़ों गजराजोंके सात्यकिने अंग-भंग कर दिये थे। माननीय नरेश! सात्यकि सिद्धहस्त पुरुषकी भाँति क्षणभरमें पाँच सौ योद्धाओंका संहार करके सेनाके मध्यभागमें विचरने लगे। उस समय घायल हुए हाथी युयुधानके रथको छोड़कर भाग गये॥४६॥
</details>

<details open><summary>विश्वास-प्रस्तुतिः</summary>

(अश्मनां भिद्यमानानां सायकैः श्रूयते ध्वनिः।  
पद्मपत्रेषु धाराणां पतन्तीनामिव ध्वनिः॥)
</details>

<details><summary>मूलम्</summary>

(अश्मनां भिद्यमानानां सायकैः श्रूयते ध्वनिः।  
पद्मपत्रेषु धाराणां पतन्तीनामिव ध्वनिः॥)
</details>

<details><summary>अनुवाद (हिन्दी)</summary>

बाणोंसे चूर-चूर होनेवाले पत्थरोंकी ऐसी ध्वनि सुनायी पड़ती थी, मानो कमलदलोंपर गिरती हुई जलधाराओंका शब्द कानोंमें पड़ रहा हो।
</details>

<details open><summary>विश्वास-प्रस्तुतिः</summary>

ततः शब्दः समभवत् तव सैन्यस्य मारिष।  
माधवेनार्द्यमानस्य सागरस्येव पर्वणि ॥ ४७ ॥
</details>

<details><summary>मूलम्</summary>

ततः शब्दः समभवत् तव सैन्यस्य मारिष।  
माधवेनार्द्यमानस्य सागरस्येव पर्वणि ॥ ४७ ॥
</details>

<details><summary>अनुवाद (हिन्दी)</summary>

आर्य! जैसे पूर्णिमाके दिन समुद्रका गर्जन बहुत बढ़ जाता है, उसी प्रकार सात्यकिके द्वारा पीड़ित हुई आपकी सेनाका महान् कोलाहल प्रकट हो रहा था॥४७॥
</details>

<details open><summary>विश्वास-प्रस्तुतिः</summary>

तं शब्दं तुमुलं श्रुत्वा द्रोणो यन्तारमब्रवीत्।  
एष सूत रणे क्रुद्धः सात्वतानां महारथः ॥ ४८ ॥  
दारयन् बहुधा सैन्यं रणे चरति कालवत्।  
यत्रैष शब्दस्तुमुलस्तत्र सूत रथं नय ॥ ४९ ॥
</details>

<details><summary>मूलम्</summary>

तं शब्दं तुमुलं श्रुत्वा द्रोणो यन्तारमब्रवीत्।  
एष सूत रणे क्रुद्धः सात्वतानां महारथः ॥ ४८ ॥  
दारयन् बहुधा सैन्यं रणे चरति कालवत्।  
यत्रैष शब्दस्तुमुलस्तत्र सूत रथं नय ॥ ४९ ॥
</details>

<details><summary>अनुवाद (हिन्दी)</summary>

उस भयंकर शब्दको सुनकर द्रोणाचार्यने अपने सारथिसे कहा—‘सूत! यह सात्वतकुलका महारथी वीर सात्यकि रणक्षेत्रमें क्रुद्ध होकर कौरव-सेनाको बारंबार विदीर्ण करता हुआ कालके समान विचर रहा है। सारथे! जहाँ यह भयानक शब्द हो रहा है, वहीं मेरे रथको ले चलो॥४८-४९॥
</details>

<details open><summary>विश्वास-प्रस्तुतिः</summary>

पाषाणयोधिभिर्नूनं युयुधानः समागतः ।  
तथा हि रथिनः सर्वे ह्रियन्ते विद्रुतैर्हयैः ॥ ५० ॥
</details>

<details><summary>मूलम्</summary>

पाषाणयोधिभिर्नूनं युयुधानः समागतः ।  
तथा हि रथिनः सर्वे ह्रियन्ते विद्रुतैर्हयैः ॥ ५० ॥
</details>

<details><summary>अनुवाद (हिन्दी)</summary>

‘निश्चय ही युयुधान पाषाणयोधी योद्धाओंसे भिड़ गया है, तभी तो ये भागे हुए घोड़े सम्पूर्ण रथियोंको रणभूमिसे बाहर लिये जा रहे हैं॥५०॥
</details>

<details open><summary>विश्वास-प्रस्तुतिः</summary>

विशस्त्रकवचा रुग्णास्तत्र तत्र पतन्ति च।  
न शक्नुवन्ति यन्तारः संयन्तुं तुमुले हयान् ॥ ५१ ॥
</details>

<details><summary>मूलम्</summary>

विशस्त्रकवचा रुग्णास्तत्र तत्र पतन्ति च।  
न शक्नुवन्ति यन्तारः संयन्तुं तुमुले हयान् ॥ ५१ ॥
</details>

<details><summary>अनुवाद (हिन्दी)</summary>

‘ये रथी शस्त्र और कवचसे हीन होकर शस्त्रोंके आघातसे रुग्ण हो यत्र-तत्र गिर रहे हैं। इस भयंकर युद्धमें सारथि अपने घोड़ोंको काबूमें नहीं रख पाते हैं’॥५१॥
</details>

<details open><summary>विश्वास-प्रस्तुतिः</summary>

इत्येतद् वचनं श्रुत्वा भारद्वाजस्य सारथिः।  
प्रत्युवाच ततो द्रोणं सर्वशस्त्रभृतां वरम् ॥ ५२ ॥  
सैन्यं द्रवति चायुष्मन् कौरवेयं समन्ततः।  
पश्य योधान् रणे भग्नान् धावतो वै ततस्ततः ॥ ५३ ॥
</details>

<details><summary>मूलम्</summary>

इत्येतद् वचनं श्रुत्वा भारद्वाजस्य सारथिः।  
प्रत्युवाच ततो द्रोणं सर्वशस्त्रभृतां वरम् ॥ ५२ ॥  
सैन्यं द्रवति चायुष्मन् कौरवेयं समन्ततः।  
पश्य योधान् रणे भग्नान् धावतो वै ततस्ततः ॥ ५३ ॥
</details>

<details><summary>अनुवाद (हिन्दी)</summary>

द्रोणाचार्यका यह वचन सुनकर सारथिने सम्पूर्ण शस्त्रधारियोंमें श्रेष्ठ द्रोणसे इस प्रकार कहा—‘आयुष्मन्! कौरव-सेना चारों ओर भाग रही है। देखिये, रणक्षेत्रमें वे सब योद्धा व्यूह-भंग करके इधर-उधर दौड़ रहे हैं॥
</details>

<details open><summary>विश्वास-प्रस्तुतिः</summary>

इमे च संहताः शूराः पञ्चालाः पाण्डवैः सह।  
त्वामेव हि जिघांसन्त आद्रवन्ति समन्ततः ॥ ५४ ॥
</details>

<details><summary>मूलम्</summary>

इमे च संहताः शूराः पञ्चालाः पाण्डवैः सह।  
त्वामेव हि जिघांसन्त आद्रवन्ति समन्ततः ॥ ५४ ॥
</details>

<details><summary>अनुवाद (हिन्दी)</summary>

‘ये पाण्डवोंसहित पांचाल वीर संगठित हो आपको मार डालनेकी इच्छासे सब ओरसे आपपर ही आक्रमण कर रहे हैं॥५४॥
</details>

<details open><summary>विश्वास-प्रस्तुतिः</summary>

अत्र कार्यं समाधत्स्व प्राप्तकालमरिंदम।  
स्थाने वा गमने वापि दूरं यातश्च सात्यकिः ॥ ५५ ॥
</details>

<details><summary>मूलम्</summary>

अत्र कार्यं समाधत्स्व प्राप्तकालमरिंदम।  
स्थाने वा गमने वापि दूरं यातश्च सात्यकिः ॥ ५५ ॥
</details>

<details><summary>अनुवाद (हिन्दी)</summary>

‘शत्रुदमन! इस समय जो कर्तव्य प्राप्त हो, उसपर ध्यान दीजिये; यहीं ठहरना है या अन्यत्र जाना है। सात्यकि तो बहुत दूर चले गये’॥५५॥
</details>

<details open><summary>विश्वास-प्रस्तुतिः</summary>

तथैवं वदतस्तस्य भारद्वाजस्य सारथेः।  
प्रत्यदृश्यत शैनेयो निघ्नन् बहुविधान् रथात् ॥ ५६ ॥
</details>

<details><summary>मूलम्</summary>

तथैवं वदतस्तस्य भारद्वाजस्य सारथेः।  
प्रत्यदृश्यत शैनेयो निघ्नन् बहुविधान् रथात् ॥ ५६ ॥
</details>

<details><summary>अनुवाद (हिन्दी)</summary>

द्रोणाचार्यका सारथि जब इस प्रकार कह रहा था, उसी समय शिनिनन्दन सात्यकि बहुतेरे रथियोंका संहार करते दिखायी दिये॥५६॥
</details>

<details open><summary>विश्वास-प्रस्तुतिः</summary>

ते वध्यमानाः समरे युयुधानेन तावकाः।  
युयुधानरथं त्यक्त्वा द्रोणानीकाय दुद्रुवुः ॥ ५७ ॥
</details>

<details><summary>मूलम्</summary>

ते वध्यमानाः समरे युयुधानेन तावकाः।  
युयुधानरथं त्यक्त्वा द्रोणानीकाय दुद्रुवुः ॥ ५७ ॥
</details>

<details><summary>अनुवाद (हिन्दी)</summary>

समरांगणमें युयुधानकी मार खाते हुए आपके सैनिक उनके रथको छोड़कर द्रोणाचार्यकी सेनाकी ओर भाग गये॥५७॥
</details>

<details open><summary>विश्वास-प्रस्तुतिः</summary>

यैस्तु दुःशासनः सार्धं रथैः पूर्वं न्यवर्तत।  
ते भीतास्त्वभ्यधावन्त सर्वे द्रोणरथं प्रति ॥ ५८ ॥
</details>

<details><summary>मूलम्</summary>

यैस्तु दुःशासनः सार्धं रथैः पूर्वं न्यवर्तत।  
ते भीतास्त्वभ्यधावन्त सर्वे द्रोणरथं प्रति ॥ ५८ ॥
</details>

<details><summary>अनुवाद (हिन्दी)</summary>

पहले दुःशासन जिन रथियोंके साथ लौटा था, वे सब-के-सब भयभीत होकर द्रोणाचार्यके रथकी ओर भाग गये॥५८॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि सात्यकिप्रवेशे एकविंशत्यधिकशततमोऽध्यायः ॥ १२१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें सात्यकिप्रवेशविषयक एक सौ इक्कीसवाँ अध्याय पूरा हुआ॥१२१॥
</details>

<details><summary>सूचना (हिन्दी)</summary>

(दाक्षिणात्य अधिक पाठके ५ श्लोक मिलाकर कुल ६३ श्लोक हैं।)
</details>
