+++
title_full = "107 कौरव-सेनाके क्षेमधूर्ति, वीरधन्वा, निरमित्र तथा व्याघ्रदत्तका वध और दुर्मुख एवं विकर्णकी पराजय"
title = "१०७ संकुलयुद्धे"

+++

<details><summary>भागसूचना</summary>

सप्ताधिकशततमोऽध्यायः
</details>

<details><summary>सूचना (हिन्दी)</summary>

कौरव-सेनाके क्षेमधूर्ति, वीरधन्वा, निरमित्र तथा व्याघ्रदत्तका वध और दुर्मुख एवं विकर्णकी पराजय
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

बृहत्क्षत्रमथायान्तं कैकेयं दृढविक्रमम् ।  
क्षेमधूर्तिर्महाराज विव्याधोरसि मार्गणैः ॥ १ ॥
</details>

<details><summary>मूलम्</summary>

बृहत्क्षत्रमथायान्तं कैकेयं दृढविक्रमम् ।  
क्षेमधूर्तिर्महाराज विव्याधोरसि मार्गणैः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! तदनन्तर सुदृढ़ पराक्रमी केकयराज बृहत्क्षत्रको आते देख क्षेमधूर्तिने अनेक बाणोंद्वारा उनकी छातीमें गहरी चोट पहुँचायी॥
</details>

<details open><summary>विश्वास-प्रस्तुतिः</summary>

बृहत्क्षत्रस्तु तं राजा नवत्या नतपर्वणाम्।  
आजघ्ने त्वरितो राजन् द्रोणानीकबिभित्सया ॥ २ ॥
</details>

<details><summary>मूलम्</summary>

बृहत्क्षत्रस्तु तं राजा नवत्या नतपर्वणाम्।  
आजघ्ने त्वरितो राजन् द्रोणानीकबिभित्सया ॥ २ ॥
</details>

<details><summary>अनुवाद (हिन्दी)</summary>

राजन्! तब राजा बृहत्क्षत्रने भी झुकी हुई गाँठवाले नब्बे बाणोंद्वारा तुरंत ही द्रोणाचार्यके सैन्यव्यूहका विघटन करनेकी इच्छासे क्षेमधूर्तिको घायल कर दिया॥२॥
</details>

<details open><summary>विश्वास-प्रस्तुतिः</summary>

क्षेमधूर्तिस्तु संक्रुद्धः कैकेयस्य महात्मनः।  
धनुश्चिच्छेद भल्लेन पीतेन निशितेन ह ॥ ३ ॥
</details>

<details><summary>मूलम्</summary>

क्षेमधूर्तिस्तु संक्रुद्धः कैकेयस्य महात्मनः।  
धनुश्चिच्छेद भल्लेन पीतेन निशितेन ह ॥ ३ ॥
</details>

<details><summary>अनुवाद (हिन्दी)</summary>

इससे क्षेमधूर्ति अत्यन्त कुपित हो उठा और उसने पानीदार तीखे भल्लसे महामनस्वी केकयराजका धनुष काट डाला॥३॥
</details>

<details open><summary>विश्वास-प्रस्तुतिः</summary>

अथैनं छिन्नधन्वानं शरेणानतपर्वणा ।  
विव्याध समरे तूर्णं प्रवरं सर्वधन्विनाम् ॥ ४ ॥
</details>

<details><summary>मूलम्</summary>

अथैनं छिन्नधन्वानं शरेणानतपर्वणा ।  
विव्याध समरे तूर्णं प्रवरं सर्वधन्विनाम् ॥ ४ ॥
</details>

<details><summary>अनुवाद (हिन्दी)</summary>

धनुष कट जानेपर समस्त धनुर्धरोंमें श्रेष्ठ बृहत्क्षत्रको समरांगणमें झुकी हुई गाँठवाले बाणसे उसने तुरंत ही बींध डाला॥४॥
</details>

<details open><summary>विश्वास-प्रस्तुतिः</summary>

अथान्यद् धनुरादाय बृहत्क्षत्रो हसन्निव।  
व्यश्वसूतरथं चक्रे क्षेमधूर्तिं महारथम् ॥ ५ ॥
</details>

<details><summary>मूलम्</summary>

अथान्यद् धनुरादाय बृहत्क्षत्रो हसन्निव।  
व्यश्वसूतरथं चक्रे क्षेमधूर्तिं महारथम् ॥ ५ ॥
</details>

<details><summary>अनुवाद (हिन्दी)</summary>

तदनन्तर बृहत्क्षत्रने दूसरा धनुष हाथमें लेकर हँसते-हँसते महारथी क्षेमधूर्तिको घोड़ों, सारथि और रथसे हीन कर दिया॥५॥
</details>

<details open><summary>विश्वास-प्रस्तुतिः</summary>

ततोऽपरेण भल्लेन पीतेन निशितेन च।  
जहार नृपतेः कायाच्छिरो ज्वलितकुण्डलम् ॥ ६ ॥
</details>

<details><summary>मूलम्</summary>

ततोऽपरेण भल्लेन पीतेन निशितेन च।  
जहार नृपतेः कायाच्छिरो ज्वलितकुण्डलम् ॥ ६ ॥
</details>

<details><summary>अनुवाद (हिन्दी)</summary>

इसके बाद दूसरे पानीदार तीखे भल्लसे राजा क्षेमधूर्तिके प्रज्वलित कुण्डलोंवाले मस्तकको धड़से अलग कर दिया॥६॥
</details>

<details open><summary>विश्वास-प्रस्तुतिः</summary>

तच्छिन्नं सहसा तस्य शिरः कुञ्चितमूर्धजम्।  
सकिरीटं महीं प्राप्य बभौ ज्योतिरिवाम्बरात् ॥ ७ ॥
</details>

<details><summary>मूलम्</summary>

तच्छिन्नं सहसा तस्य शिरः कुञ्चितमूर्धजम्।  
सकिरीटं महीं प्राप्य बभौ ज्योतिरिवाम्बरात् ॥ ७ ॥
</details>

<details><summary>अनुवाद (हिन्दी)</summary>

सहसा कटा हुआ घुँघराले बालोंवाला क्षेमधूर्तिका वह मस्तक मुकुटसहित पृथ्वीपर गिरकर आकाशसे टूटे हुए तारेके समान प्रतीत हुआ॥७॥
</details>

<details open><summary>विश्वास-प्रस्तुतिः</summary>

तं निहत्य रणे हृष्टो बृहत्क्षत्रो महारथः।  
सहसाभ्यपतत् सैन्यं तावकं पार्थकारणात् ॥ ८ ॥
</details>

<details><summary>मूलम्</summary>

तं निहत्य रणे हृष्टो बृहत्क्षत्रो महारथः।  
सहसाभ्यपतत् सैन्यं तावकं पार्थकारणात् ॥ ८ ॥
</details>

<details><summary>अनुवाद (हिन्दी)</summary>

रणक्षेत्रमें क्षेमधूर्तिका वध करके प्रसन्न हुए महारथी बृहत्क्षत्र यूधिष्ठिरके हितके लिये सहसा आपकी सेनापर टूट पड़े॥८॥
</details>

<details open><summary>विश्वास-प्रस्तुतिः</summary>

धृष्टकेतुं तथाऽऽयान्तं द्रोणहेतोः पराक्रमी।  
वीरधन्वा महेष्वासो वारयामास भारत ॥ ९ ॥
</details>

<details><summary>मूलम्</summary>

धृष्टकेतुं तथाऽऽयान्तं द्रोणहेतोः पराक्रमी।  
वीरधन्वा महेष्वासो वारयामास भारत ॥ ९ ॥
</details>

<details><summary>अनुवाद (हिन्दी)</summary>

भारत! इसी प्रकार द्रोणाचार्यके हितके लिये महाधनुर्धर पराक्रमी वीरधन्वाने वहाँ आते हुए धृष्टकेतुको रोका॥९॥
</details>

<details open><summary>विश्वास-प्रस्तुतिः</summary>

तौ परस्परमासाद्य शरदंष्ट्रौ तरस्विनौ।  
शरैरनेकसाहस्रैरन्योन्यमभिजघ्नतुः ॥ १० ॥
</details>

<details><summary>मूलम्</summary>

तौ परस्परमासाद्य शरदंष्ट्रौ तरस्विनौ।  
शरैरनेकसाहस्रैरन्योन्यमभिजघ्नतुः ॥ १० ॥
</details>

<details><summary>अनुवाद (हिन्दी)</summary>

वे दोनों वेगशाली वीर बाणरूपी दाढ़ोंसे युक्त हो परस्पर भिड़कर अनेक सहस्र बाणोंद्वारा एक-दूसरेको चोट पहुँचाने लगे॥१०॥
</details>

<details open><summary>विश्वास-प्रस्तुतिः</summary>

तावुभौ नरशार्दूलौ युयुधाते परस्परम्।  
महावने तीव्रमदौ वारणाविव यूथपौ ॥ ११ ॥
</details>

<details><summary>मूलम्</summary>

तावुभौ नरशार्दूलौ युयुधाते परस्परम्।  
महावने तीव्रमदौ वारणाविव यूथपौ ॥ ११ ॥
</details>

<details><summary>अनुवाद (हिन्दी)</summary>

महान् वनमें तीव्र मदवाले दो यूथपति गजराजोंके समान वे दोनों पुरुषसिंह परस्पर युद्ध करने लगे॥११॥
</details>

<details open><summary>विश्वास-प्रस्तुतिः</summary>

गिरिगह्वरमासाद्य शार्दूलाविव रोषितौ ।  
युयुधाते महावीर्यौ परस्परजिघांसया ॥ १२ ॥
</details>

<details><summary>मूलम्</summary>

गिरिगह्वरमासाद्य शार्दूलाविव रोषितौ ।  
युयुधाते महावीर्यौ परस्परजिघांसया ॥ १२ ॥
</details>

<details><summary>अनुवाद (हिन्दी)</summary>

दोनों ही महान् पराक्रमी थे और एक-दूसरेको मार डालनेकी इच्छासे रोषमें भरकर पर्वतकी गुफामें पहुँचकर लड़नेवाले दो सिंहोंके समान आपसमें जूझ रहे थे॥१२॥
</details>

<details open><summary>विश्वास-प्रस्तुतिः</summary>

तद् युद्धमासीत् तुमुलं प्रेक्षणीयं विशाम्पते।  
सिद्धचारणसंघानां विस्मयाद्भुतदर्शनम् ॥ १३ ॥
</details>

<details><summary>मूलम्</summary>

तद् युद्धमासीत् तुमुलं प्रेक्षणीयं विशाम्पते।  
सिद्धचारणसंघानां विस्मयाद्भुतदर्शनम् ॥ १३ ॥
</details>

<details><summary>अनुवाद (हिन्दी)</summary>

प्रजानाथ! उनका वह घमासान युद्ध देखने ही योग्य था। वह सिद्धों और चारणसमूहोंको भी आश्चर्यजनक एवं अद्भुत दिखायी देता था॥१३॥
</details>

<details open><summary>विश्वास-प्रस्तुतिः</summary>

वीरधन्वा ततः क्रुद्धो धृष्टकेतोः शरासनम्।  
द्विधा चिच्छेद भल्लेन प्रहसन्निव भारत ॥ १४ ॥
</details>

<details><summary>मूलम्</summary>

वीरधन्वा ततः क्रुद्धो धृष्टकेतोः शरासनम्।  
द्विधा चिच्छेद भल्लेन प्रहसन्निव भारत ॥ १४ ॥
</details>

<details><summary>अनुवाद (हिन्दी)</summary>

भरतनन्दन! तत्पश्चात् वीरधन्वाने कुपित होकर हँसते हुए-से ही एक भल्लद्वारा धृष्टकेतुके धनुषके दो टुकड़े कर दिये॥१४॥
</details>

<details open><summary>विश्वास-प्रस्तुतिः</summary>

तदुत्सृज्य धनुश्छिन्नं चेदिराजो महारथः।  
शक्तिं जग्राह विपुलां हेमदण्डामयस्मयीम् ॥ १५ ॥
</details>

<details><summary>मूलम्</summary>

तदुत्सृज्य धनुश्छिन्नं चेदिराजो महारथः।  
शक्तिं जग्राह विपुलां हेमदण्डामयस्मयीम् ॥ १५ ॥
</details>

<details><summary>अनुवाद (हिन्दी)</summary>

महारथी चेदिराज धृष्टकेतुने उस कटे हुए धनुषको फेंककर एक लोहेकी बनी हुई स्वर्णदण्डविभूषित विशाल शक्ति हाथमें ले ली॥१५॥
</details>

<details open><summary>विश्वास-प्रस्तुतिः</summary>

तां तु शक्तिं महावीर्यां दोर्भ्यामायम्य भारत।  
चिक्षेप सहसा यत्तो वीरधन्वरथं प्रति ॥ १६ ॥
</details>

<details><summary>मूलम्</summary>

तां तु शक्तिं महावीर्यां दोर्भ्यामायम्य भारत।  
चिक्षेप सहसा यत्तो वीरधन्वरथं प्रति ॥ १६ ॥
</details>

<details><summary>अनुवाद (हिन्दी)</summary>

भारत! उस अत्यन्त प्रबल शक्तिको दोनों हाथोंसे उठाकर यत्नशील धृष्टकेतुने सहसा वीरधन्वाके रथपर उसे दे मारा॥१६॥
</details>

<details open><summary>विश्वास-प्रस्तुतिः</summary>

तया तु वीरघातिन्या शक्त्या त्वभिहतो भृशम्।  
निर्भिन्नहृदयस्तूर्णं निपपात रथान्महीम् ॥ १७ ॥
</details>

<details><summary>मूलम्</summary>

तया तु वीरघातिन्या शक्त्या त्वभिहतो भृशम्।  
निर्भिन्नहृदयस्तूर्णं निपपात रथान्महीम् ॥ १७ ॥
</details>

<details><summary>अनुवाद (हिन्दी)</summary>

उस वीरघातिनी शक्तिकी गहरी चोट खाकर वीरधन्वाका वक्षःस्थल विदीर्ण हो गया और वह तुरंत ही रथसे पृथ्वीपर गिर पड़ा॥१७॥
</details>

<details open><summary>विश्वास-प्रस्तुतिः</summary>

तस्मिन् विनिहते वीरे त्रैगर्तानां महारथे।  
बलं तेऽभज्यत विभो पाण्डवेयैः समन्ततः ॥ १८ ॥
</details>

<details><summary>मूलम्</summary>

तस्मिन् विनिहते वीरे त्रैगर्तानां महारथे।  
बलं तेऽभज्यत विभो पाण्डवेयैः समन्ततः ॥ १८ ॥
</details>

<details><summary>अनुवाद (हिन्दी)</summary>

प्रभो! त्रिगर्तदेशके उस महारथी वीरके मारे जानेपर पाण्डव-सैनिकोंने चारों ओरसे आपकी सेनाको विघटित कर दिया॥१८॥
</details>

<details open><summary>विश्वास-प्रस्तुतिः</summary>

सहदेवे ततः षष्टिं सायकान् दुर्मुखोऽक्षिपत्।  
ननाद च महानादं तर्जयन् पाण्डवं रणे ॥ १९ ॥
</details>

<details><summary>मूलम्</summary>

सहदेवे ततः षष्टिं सायकान् दुर्मुखोऽक्षिपत्।  
ननाद च महानादं तर्जयन् पाण्डवं रणे ॥ १९ ॥
</details>

<details><summary>अनुवाद (हिन्दी)</summary>

तदनन्तर दुर्मुखने रणक्षेत्रमें सहदेवपर साठ बाण चलाये और उन पाण्डुकुमारको डाँट बताते हुए बड़े जोरसे गर्जना की॥१९॥
</details>

<details open><summary>विश्वास-प्रस्तुतिः</summary>

माद्रेयस्तु ततः क्रुद्धो दुर्मुखं च शितैः शरैः।  
भ्राता भ्रातरमायान्तं विव्याध प्रहसन्निव ॥ २० ॥
</details>

<details><summary>मूलम्</summary>

माद्रेयस्तु ततः क्रुद्धो दुर्मुखं च शितैः शरैः।  
भ्राता भ्रातरमायान्तं विव्याध प्रहसन्निव ॥ २० ॥
</details>

<details><summary>अनुवाद (हिन्दी)</summary>

यह देख माद्रीकुमार कुपित हो उठे। वे दुर्मुखके भाई लगते थे। उन्होंने अपने पास आते हुए भ्राता दुर्मुखको हँसते हुए-से तीखे बाणोंद्वारा बींध डाला॥२०॥
</details>

<details open><summary>विश्वास-प्रस्तुतिः</summary>

तं रणे रभसं दृष्ट्वा सहदेवं महाबलम्।  
दुर्मुखो नवभिर्बाणैस्ताडयामास भारत ॥ २१ ॥
</details>

<details><summary>मूलम्</summary>

तं रणे रभसं दृष्ट्वा सहदेवं महाबलम्।  
दुर्मुखो नवभिर्बाणैस्ताडयामास भारत ॥ २१ ॥
</details>

<details><summary>अनुवाद (हिन्दी)</summary>

भारत! रणक्षेत्रमें महाबली सहदेवका वेग बढ़ता देख दुर्मुखने नौ बाणोंद्वारा उन्हें घायल कर दिया॥२१॥
</details>

<details open><summary>विश्वास-प्रस्तुतिः</summary>

दुर्मुखस्य तु भल्लेन छित्त्वा केतुं महाबलः।  
जघान चतुरो वाहांश्चतुर्भिर्निशितैः शरैः ॥ २२ ॥
</details>

<details><summary>मूलम्</summary>

दुर्मुखस्य तु भल्लेन छित्त्वा केतुं महाबलः।  
जघान चतुरो वाहांश्चतुर्भिर्निशितैः शरैः ॥ २२ ॥
</details>

<details><summary>अनुवाद (हिन्दी)</summary>

तब महाबली सहदेवने एक भल्लसे दुर्मुखकी ध्वजा काटकर चार तीखे बाणोंद्वारा उसके चारों घोड़ोंको मार डाला॥२२॥
</details>

<details open><summary>विश्वास-प्रस्तुतिः</summary>

अथापरेण भल्लेन पीतेन निशितेन ह।  
चिच्छेद सारथेः कायाच्छिरो ज्वलितकुण्डलम् ॥ २३ ॥
</details>

<details><summary>मूलम्</summary>

अथापरेण भल्लेन पीतेन निशितेन ह।  
चिच्छेद सारथेः कायाच्छिरो ज्वलितकुण्डलम् ॥ २३ ॥
</details>

<details><summary>अनुवाद (हिन्दी)</summary>

फिर दूसरे पानीदार एवं तीखे भल्लसे उसके सारथिके चमकीले कुण्डलवाले मस्तकको धड़से काट गिराया॥
</details>

<details open><summary>विश्वास-प्रस्तुतिः</summary>

क्षुरप्रेण च तीक्ष्णेन कौरव्यस्य महद् धनुः।  
सहदेवो रणे छित्त्वा तं च विव्याध पञ्चभिः ॥ २४ ॥
</details>

<details><summary>मूलम्</summary>

क्षुरप्रेण च तीक्ष्णेन कौरव्यस्य महद् धनुः।  
सहदेवो रणे छित्त्वा तं च विव्याध पञ्चभिः ॥ २४ ॥
</details>

<details><summary>अनुवाद (हिन्दी)</summary>

तत्पश्चात् सहदेवने तीखे क्षुरप्रसे समरांगणमें दुर्मुखके विशाल धनुषको काटकर उसे भी पाँच बाणोंसे घायल कर दिया॥२४॥
</details>

<details open><summary>विश्वास-प्रस्तुतिः</summary>

हताश्वं तु रथं त्यक्त्वा दुर्मुखो विमनास्तदा।  
आरुरोह रथं राजन् निरमित्रस्य भारत ॥ २५ ॥
</details>

<details><summary>मूलम्</summary>

हताश्वं तु रथं त्यक्त्वा दुर्मुखो विमनास्तदा।  
आरुरोह रथं राजन् निरमित्रस्य भारत ॥ २५ ॥
</details>

<details><summary>अनुवाद (हिन्दी)</summary>

राजन्! भरतनन्दन! तब दुर्मुख दुःखी मनसे उस अश्वहीन रथको त्यागकर निरमित्रके रथपर जा चढ़ा॥
</details>

<details open><summary>विश्वास-प्रस्तुतिः</summary>

सहदेवस्ततः क्रुद्धो निरमित्रं महाहवे।  
जघान पृतनामध्ये भल्लेन परवीरहा ॥ २६ ॥
</details>

<details><summary>मूलम्</summary>

सहदेवस्ततः क्रुद्धो निरमित्रं महाहवे।  
जघान पृतनामध्ये भल्लेन परवीरहा ॥ २६ ॥
</details>

<details><summary>अनुवाद (हिन्दी)</summary>

इससे शत्रुवीरोंका संहार करनेवाले सहदेव कुपित हो उठे और उन्होंने उस महासमरमें सेनाके बीचोबीच एक भल्लसे निरमित्रको मार डाला॥२६॥
</details>

<details open><summary>विश्वास-प्रस्तुतिः</summary>

स पपात रथोपस्थान्निरमित्रो जनेश्वरः।  
त्रिगर्तराजस्य सुतो व्यथयंस्तव वाहिनीम् ॥ २७ ॥
</details>

<details><summary>मूलम्</summary>

स पपात रथोपस्थान्निरमित्रो जनेश्वरः।  
त्रिगर्तराजस्य सुतो व्यथयंस्तव वाहिनीम् ॥ २७ ॥
</details>

<details><summary>अनुवाद (हिन्दी)</summary>

त्रिगर्तराजका पुत्र राजा निरमित्र अपने वियोगसे आपकी सेनाको व्यथित करता हुआ रथकी बैठकसे नीचे गिर पड़ा॥२७॥
</details>

<details open><summary>विश्वास-प्रस्तुतिः</summary>

तं तु हत्वा महाबाहुः सहदेवो व्यरोचत।  
यथा दाशरथी रामः खरं हत्वा महाबलम् ॥ २८ ॥
</details>

<details><summary>मूलम्</summary>

तं तु हत्वा महाबाहुः सहदेवो व्यरोचत।  
यथा दाशरथी रामः खरं हत्वा महाबलम् ॥ २८ ॥
</details>

<details><summary>अनुवाद (हिन्दी)</summary>

जैसे पूर्वकालमें दशरथनन्दन भगवान् श्रीराम महाबली खरका वध करके सुशोभित हुए थे, उसी प्रकार महाबाहु सहदेव निरमित्रको मारकर शोभा पा रहे थे॥२८॥
</details>

<details open><summary>विश्वास-प्रस्तुतिः</summary>

हाहाकारो महानासीत् त्रिगर्तानां जनेश्वर।  
राजपुत्रं हतं दृष्ट्वा निरमित्रं महारथम् ॥ २९ ॥
</details>

<details><summary>मूलम्</summary>

हाहाकारो महानासीत् त्रिगर्तानां जनेश्वर।  
राजपुत्रं हतं दृष्ट्वा निरमित्रं महारथम् ॥ २९ ॥
</details>

<details><summary>अनुवाद (हिन्दी)</summary>

नरेश्वर! महारथी राजकुमार निरमित्रको मारा गया देख त्रिगर्तोंके दलमें महान् हाहाकार मच गया॥२९॥
</details>

<details open><summary>विश्वास-प्रस्तुतिः</summary>

नकुलस्ते सुतं राजन् विकर्णं पृथुलोचनम्।  
मुहूर्ताज्जितवाल्ँलोके तदद्भुतमिवाभवत् ॥ ३० ॥
</details>

<details><summary>मूलम्</summary>

नकुलस्ते सुतं राजन् विकर्णं पृथुलोचनम्।  
मुहूर्ताज्जितवाल्ँलोके तदद्भुतमिवाभवत् ॥ ३० ॥
</details>

<details><summary>अनुवाद (हिन्दी)</summary>

राजन्! नकुलने विशाल नेत्रोंवाले आपके पुत्र विकर्णको दो ही घड़ीमें पराजित कर दिया; यह अद्‌भुत-सी बात हुई॥३०॥
</details>

<details open><summary>विश्वास-प्रस्तुतिः</summary>

सात्यकिं व्याघ्रदत्तस्तु शरैः संनतपर्वभिः।  
चक्रेऽदृश्यं साश्वसूतं सध्वजं पृतनान्तरे ॥ ३१ ॥
</details>

<details><summary>मूलम्</summary>

सात्यकिं व्याघ्रदत्तस्तु शरैः संनतपर्वभिः।  
चक्रेऽदृश्यं साश्वसूतं सध्वजं पृतनान्तरे ॥ ३१ ॥
</details>

<details><summary>अनुवाद (हिन्दी)</summary>

व्याघ्रदत्तने झुकी हुई गाँठवाले बाणोंद्वारा सेनाके मध्यभागमें घोड़ों, सारथि और ध्वजसहित सात्यकिको अदृश्य कर दिया॥३१॥
</details>

<details open><summary>विश्वास-प्रस्तुतिः</summary>

तान् निवार्य शरान् शूरः शैनेयः कृतहस्तवत्।  
साश्वसूतध्वजं बाणैर्व्याघ्रदत्तमपातयत् ॥ ३२ ॥
</details>

<details><summary>मूलम्</summary>

तान् निवार्य शरान् शूरः शैनेयः कृतहस्तवत्।  
साश्वसूतध्वजं बाणैर्व्याघ्रदत्तमपातयत् ॥ ३२ ॥
</details>

<details><summary>अनुवाद (हिन्दी)</summary>

तब शूरवीर शिनिनन्दन सात्यकिने सिद्धहस्त पुरुषकी भाँति उन बाणोंका निवारण करके अपने बाणोंद्वारा घोड़ों, सारथि और ध्वजसहित व्याघ्रदत्तको मार गिराया॥३२॥
</details>

<details open><summary>विश्वास-प्रस्तुतिः</summary>

कुमारे निहते तस्मिन् मागधस्य सुते प्रभो।  
मागधाः सर्वतो यत्ता युयुधानमुपाद्रवन् ॥ ३३ ॥
</details>

<details><summary>मूलम्</summary>

कुमारे निहते तस्मिन् मागधस्य सुते प्रभो।  
मागधाः सर्वतो यत्ता युयुधानमुपाद्रवन् ॥ ३३ ॥
</details>

<details><summary>अनुवाद (हिन्दी)</summary>

प्रभो! मगधनरेशके पुत्र राजकुमार व्याघ्रदत्तके मारे जानेपर मगधदेशीय वीरोंने सब ओरसे प्रयत्नशील होकर युयुधानपर धावा किया॥३३॥
</details>

<details open><summary>विश्वास-प्रस्तुतिः</summary>

विसृजन्तः शरांश्चैव तोमरांश्च सहस्रशः।  
भिन्दिपालांस्तथा प्रासान् मुद्‌गरान् मुसलानपि ॥ ३४ ॥  
अयोधयन् रणे शूराः सात्वतं युद्धदुर्मदम्।
</details>

<details><summary>मूलम्</summary>

विसृजन्तः शरांश्चैव तोमरांश्च सहस्रशः।  
भिन्दिपालांस्तथा प्रासान् मुद्‌गरान् मुसलानपि ॥ ३४ ॥  
अयोधयन् रणे शूराः सात्वतं युद्धदुर्मदम्।
</details>

<details><summary>अनुवाद (हिन्दी)</summary>

वे शूरवीर मागध-सैनिक बहुत-से बाणों, सहस्रों तोमरों, भिन्दिपालों, प्रासों, मुद्‌गरों और मूसलोंका प्रहार करते हुए समरांगणमें रणदुर्जय सात्यकिके साथ युद्ध करने लगे॥३४॥
</details>

<details open><summary>विश्वास-प्रस्तुतिः</summary>

तांस्तु सर्वान् स बलवान् सात्यकिर्युद्धदुर्मदः ॥ ३५ ॥  
नातिकृच्छ्राद्धसन्नेव विजिग्ये पुरुषर्षभः ।
</details>

<details><summary>मूलम्</summary>

तांस्तु सर्वान् स बलवान् सात्यकिर्युद्धदुर्मदः ॥ ३५ ॥  
नातिकृच्छ्राद्धसन्नेव विजिग्ये पुरुषर्षभः ।
</details>

<details><summary>अनुवाद (हिन्दी)</summary>

बलवान् युद्धदुर्मद पुरुषप्रवर सात्यकिने हँसते हुए ही उन सबको अधिक कष्ट उठाये बिना ही परास्त कर दिया॥३५॥
</details>

<details open><summary>विश्वास-प्रस्तुतिः</summary>

मागधान् द्रवतो दृष्ट्वा हतशेषान् समन्ततः ॥ ३६ ॥  
बलं तेऽभज्यत विभो युयुधानशरार्दितम्।
</details>

<details><summary>मूलम्</summary>

मागधान् द्रवतो दृष्ट्वा हतशेषान् समन्ततः ॥ ३६ ॥  
बलं तेऽभज्यत विभो युयुधानशरार्दितम्।
</details>

<details><summary>अनुवाद (हिन्दी)</summary>

प्रभो! मरनेसे बचे हुए मागध-सैनिकोंको चारों ओर भागते देख सात्यकिके बाणोंसे पीड़ित हुई आपकी सेनाका व्यूह भंग हो गया॥३६॥
</details>

<details open><summary>विश्वास-प्रस्तुतिः</summary>

नाशयित्वा रणे सैन्यं त्वदीयं माधवोत्तमः ॥ ३७ ॥  
विधुन्वानो धनुः श्रेष्ठं व्यभ्राजत महायशाः।
</details>

<details><summary>मूलम्</summary>

नाशयित्वा रणे सैन्यं त्वदीयं माधवोत्तमः ॥ ३७ ॥  
विधुन्वानो धनुः श्रेष्ठं व्यभ्राजत महायशाः।
</details>

<details><summary>अनुवाद (हिन्दी)</summary>

इस प्रकार मधुवंशके श्रेष्ठ वीर महायशस्वी सात्यकि रणक्षेत्रमें आपकी सेनाका विनाश करके अपने उत्तम धनुषको हिलाते हुए बड़ी शोभा पा रहे थे॥३७॥
</details>

<details open><summary>विश्वास-प्रस्तुतिः</summary>

भज्यमानं बलं राजन् सात्वतेन महात्मना ॥ ३८ ॥  
नाभ्यवर्तत युद्धाय त्रासितं दीर्घबाहुना।
</details>

<details><summary>मूलम्</summary>

भज्यमानं बलं राजन् सात्वतेन महात्मना ॥ ३८ ॥  
नाभ्यवर्तत युद्धाय त्रासितं दीर्घबाहुना।
</details>

<details><summary>अनुवाद (हिन्दी)</summary>

राजन्! महामना महाबाहु सात्यकिके द्वारा डरायी गयी और तितत-बितर की हुई आपकी सेना फिर युद्धके लिये सामने नहीं आयी॥३८॥
</details>

<details open><summary>विश्वास-प्रस्तुतिः</summary>

ततो द्रोणो भृशं क्रुद्धः सहसोद्‌वृत्य चक्षुषी।  
सात्यकिं सत्यकर्माणं स्वयमेवाभिदुद्रुवे ॥ ३९ ॥
</details>

<details><summary>मूलम्</summary>

ततो द्रोणो भृशं क्रुद्धः सहसोद्‌वृत्य चक्षुषी।  
सात्यकिं सत्यकर्माणं स्वयमेवाभिदुद्रुवे ॥ ३९ ॥
</details>

<details><summary>अनुवाद (हिन्दी)</summary>

तब अत्यन्त क्रोधमें भरे हुए द्रोणाचार्यने सहसा आँखें घुमाकर सत्यकर्मा सात्यकिपर स्वयं ही आक्रमण किया॥३९॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि संकुलयुद्धे सप्ताधिकशततमोऽध्यायः ॥ १०७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें संकुलयुद्धविषयक एक सौ सातवाँ अध्याय पूरा हुआ॥१०७॥
</details>
