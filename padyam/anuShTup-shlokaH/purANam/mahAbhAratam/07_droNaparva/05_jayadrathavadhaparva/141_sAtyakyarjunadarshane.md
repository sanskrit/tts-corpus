+++
title_full = "141 सात्यकिका अद्\u200cभुत पराक्रम, श्रीकृष्णका अर्जुनको सात्यकिके आगमनकी सूचना देना और अर्जुनकी चिन्ता"
title = "१४१ सात्यक्यर्जुनदर्शने"

+++

<details><summary>भागसूचना</summary>

एकचत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

सात्यकिका अद्‌भुत पराक्रम, श्रीकृष्णका अर्जुनको सात्यकिके आगमनकी सूचना देना और अर्जुनकी चिन्ता
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तमुद्यतं महाबाहुं दुःशासनरथं प्रति।  
त्वरितं त्वरणीयेषु धनंजयजयैषिणम् ॥ १ ॥  
त्रिगर्तानां महेष्वासाः सुवर्णविकृतध्वजाः ।  
सेनासमुद्रमाविष्टमनन्तं पर्यवारयन् ॥ २ ॥
</details>

<details><summary>मूलम्</summary>

तमुद्यतं महाबाहुं दुःशासनरथं प्रति।  
त्वरितं त्वरणीयेषु धनंजयजयैषिणम् ॥ १ ॥  
त्रिगर्तानां महेष्वासाः सुवर्णविकृतध्वजाः ।  
सेनासमुद्रमाविष्टमनन्तं पर्यवारयन् ॥ २ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! महाबाहु सात्यकि जल्दी करनेयोग्य कार्योंमें बड़ी फुर्ती दिखाते थे। वे अर्जुनकी विजय चाहते थे। उन्हें अनन्त सैन्य-सागरमें प्रविष्ट होकर दुःशासनके रथपर आक्रमण करनेके लिये उद्यत देख सोनेकी ध्वजा धारण करनेवाले त्रिगर्तदेशीय महाधनुर्धर योद्धाओंने सब ओरसे घेर लिया॥१-२॥
</details>

<details open><summary>विश्वास-प्रस्तुतिः</summary>

अथैनं रथवंशेन सर्वतः संनिवार्य ते।  
अवाकिरन् शरव्रातैः क्रुद्धाः परमधन्विनः ॥ ३ ॥
</details>

<details><summary>मूलम्</summary>

अथैनं रथवंशेन सर्वतः संनिवार्य ते।  
अवाकिरन् शरव्रातैः क्रुद्धाः परमधन्विनः ॥ ३ ॥
</details>

<details><summary>अनुवाद (हिन्दी)</summary>

रथसमूहद्वारा सब ओरसे सात्यकिको अवरुद्ध करके उन परम धनुर्धर योद्धाओंने उनपर क्रोधपूर्वक बाणसमूहोंकी वर्षा आरम्भ कर दी॥३॥
</details>

<details open><summary>विश्वास-प्रस्तुतिः</summary>

अजयद् राजपुत्रांस्तान् भ्राजमानान् महारणे।  
एकः पञ्चाशतं शत्रून् सात्यकिः सत्यविक्रमः ॥ ४ ॥
</details>

<details><summary>मूलम्</summary>

अजयद् राजपुत्रांस्तान् भ्राजमानान् महारणे।  
एकः पञ्चाशतं शत्रून् सात्यकिः सत्यविक्रमः ॥ ४ ॥
</details>

<details><summary>अनुवाद (हिन्दी)</summary>

परंतु उस महासमरमें शोभा पानेवाले अपने शत्रुरूप उन पचास राजकुमारोंको सत्यपराक्रमी सात्यकिने अकेले ही परास्त कर दिया॥४॥
</details>

<details open><summary>विश्वास-प्रस्तुतिः</summary>

सम्प्राप्य भारतीमध्यं तलघोषसमाकुलम् ।  
असिशक्तिगदापूर्णमप्लवं सलिलं यथा ॥ ५ ॥  
तत्राद्भुतमपश्याम शैनेयचरितं रणे ।
</details>

<details><summary>मूलम्</summary>

सम्प्राप्य भारतीमध्यं तलघोषसमाकुलम् ।  
असिशक्तिगदापूर्णमप्लवं सलिलं यथा ॥ ५ ॥  
तत्राद्भुतमपश्याम शैनेयचरितं रणे ।
</details>

<details><summary>अनुवाद (हिन्दी)</summary>

कौरव-सेनाका वह मध्यभाग हथेलियोंके चट-चट शब्दसे गूँज उठा था। खड्‌ग, शक्ति तथा गदा आदि अस्त्र-शस्त्रोंसे व्याप्त था और नौकारहित अगाध जलके समान दुस्तर प्रतीत होता था। वहाँ पहुँचकर हमलोगोंने रणभूमिमें सात्यकिका अद्भुत चरित्र देखा॥५॥
</details>

<details open><summary>विश्वास-प्रस्तुतिः</summary>

प्रतीच्यां दिशि तं दृष्ट्वा प्राच्यां पश्यामि लाघवात् ॥ ६ ॥  
उदीचीं दक्षिणां प्राचीं प्रतीचीं विदिशस्तथा।  
नृत्यन्निवाचरच्छूरो यथा रथशतं तथा ॥ ७ ॥
</details>

<details><summary>मूलम्</summary>

प्रतीच्यां दिशि तं दृष्ट्वा प्राच्यां पश्यामि लाघवात् ॥ ६ ॥  
उदीचीं दक्षिणां प्राचीं प्रतीचीं विदिशस्तथा।  
नृत्यन्निवाचरच्छूरो यथा रथशतं तथा ॥ ७ ॥
</details>

<details><summary>अनुवाद (हिन्दी)</summary>

वे इतनी फुर्तीसे इधर-उधर जाते थे कि मैं उन्हें पश्चिम दिशामें देखकर तुरंत ही पूर्व दिशामें भी उपस्थित देखता था, सैकड़ों रथियोंके समान वे शूरवीर सात्यकि उत्तर, दक्षिण, पूर्व और पश्चिम तथा कोणवर्ती दिशाओंमें भी नाचते हुए-से विचर रहे थे॥६-७॥
</details>

<details open><summary>विश्वास-प्रस्तुतिः</summary>

तद् दृष्ट्वा चरितं तस्य सिंहविक्रान्तगामिनः।  
त्रिगर्ताः संन्यवर्तन्त संतप्ताः स्वजनं प्रति ॥ ८ ॥
</details>

<details><summary>मूलम्</summary>

तद् दृष्ट्वा चरितं तस्य सिंहविक्रान्तगामिनः।  
त्रिगर्ताः संन्यवर्तन्त संतप्ताः स्वजनं प्रति ॥ ८ ॥
</details>

<details><summary>अनुवाद (हिन्दी)</summary>

सिंहके समान पराक्रमसूचक गतिसे चलनेवाले सात्यकिके उस चरित्रको देखकर त्रिगर्तदेशीय योद्धा अपने स्वजनोंके लिये शोक-संताप करते हुए पीछे लौट गये॥८॥
</details>

<details open><summary>विश्वास-प्रस्तुतिः</summary>

तमन्ये शूरसेनानां शूराः संख्ये न्यवारयन्।  
नियच्छन्तः शरव्रातैर्मत्तं द्विपमिवाङ्कुशैः ॥ ९ ॥
</details>

<details><summary>मूलम्</summary>

तमन्ये शूरसेनानां शूराः संख्ये न्यवारयन्।  
नियच्छन्तः शरव्रातैर्मत्तं द्विपमिवाङ्कुशैः ॥ ९ ॥
</details>

<details><summary>अनुवाद (हिन्दी)</summary>

तदनन्तर युद्धस्थलमें दूसरे शूरसेनदेशीय शूरवीर सैनिकोंने अपने शरसमूहोंद्वारा उनपर नियन्त्रण करते हुए उन्हें उसी प्रकार रोका, जैसे महावत मतवाले हाथीको अंकुशोंद्वारा रोकते हैं॥९॥
</details>

<details open><summary>विश्वास-प्रस्तुतिः</summary>

तैर्व्यवाहरदार्यात्मा मुहूर्तादेव सात्यकिः ।  
ततः कलिङ्गैर्युयुधे सोऽचिन्त्यबलविक्रमः ॥ १० ॥
</details>

<details><summary>मूलम्</summary>

तैर्व्यवाहरदार्यात्मा मुहूर्तादेव सात्यकिः ।  
ततः कलिङ्गैर्युयुधे सोऽचिन्त्यबलविक्रमः ॥ १० ॥
</details>

<details><summary>अनुवाद (हिन्दी)</summary>

तब अचिन्त्य बल और पराक्रमसे सम्पन्न महामना सात्यकिने उनके साथ युद्ध करके दो ही घड़ीमें उन्हें हरा दिया और फिर वे कलिंगदेशीय सैनिकोंके साथ युद्ध करने लगे॥१०॥
</details>

<details open><summary>विश्वास-प्रस्तुतिः</summary>

तां च सेनामतिक्रम्य कलिङ्गानां दुरत्ययाम्।  
अथ पार्थं महाबाहुर्धनंजयमुपासदत् ॥ ११ ॥
</details>

<details><summary>मूलम्</summary>

तां च सेनामतिक्रम्य कलिङ्गानां दुरत्ययाम्।  
अथ पार्थं महाबाहुर्धनंजयमुपासदत् ॥ ११ ॥
</details>

<details><summary>अनुवाद (हिन्दी)</summary>

कलिंगोंकी उस दुर्जय सेनाओंको लाँघकर महाबाहु सात्यकि कुन्तीकुमार अर्जुनके निकट जा पहुँचे॥११॥
</details>

<details open><summary>विश्वास-प्रस्तुतिः</summary>

तरन्निव जले श्रान्तो यथा स्थलमुपेयिवान्।  
तं दृष्ट्वा पुरुषव्याघ्रं युयुधानः समाश्वसत् ॥ १२ ॥
</details>

<details><summary>मूलम्</summary>

तरन्निव जले श्रान्तो यथा स्थलमुपेयिवान्।  
तं दृष्ट्वा पुरुषव्याघ्रं युयुधानः समाश्वसत् ॥ १२ ॥
</details>

<details><summary>अनुवाद (हिन्दी)</summary>

जैसे जलमें तैरते-तैरते थका हुआ मनुष्य स्थलमें पहुँच जाय, उसी प्रकार पुरुषसिंह अर्जुनको देखकर युयुधानको बड़ा आश्वासन मिला॥१२॥
</details>

<details open><summary>विश्वास-प्रस्तुतिः</summary>

तमायान्तमभिप्रेक्ष्य केशवः पार्थमब्रवीत् ।  
असावायाति शैनेयस्तव पार्थ पदानुगः ॥ १३ ॥
</details>

<details><summary>मूलम्</summary>

तमायान्तमभिप्रेक्ष्य केशवः पार्थमब्रवीत् ।  
असावायाति शैनेयस्तव पार्थ पदानुगः ॥ १३ ॥
</details>

<details><summary>अनुवाद (हिन्दी)</summary>

सात्यकिको आते देख भगवान् श्रीकृष्णने अर्जुनसे कहा—‘पार्थ! देखो, यह तुम्हारे चरणोंका अनुगामी शिनिपौत्र सात्यकि आ रहा है॥१३॥
</details>

<details open><summary>विश्वास-प्रस्तुतिः</summary>

एष शिष्यः सखा चैव तव सत्यपराक्रमः।  
सर्वान् योधांस्तृणीकृत्य विजिग्ये पुरुषर्षभः ॥ १४ ॥
</details>

<details><summary>मूलम्</summary>

एष शिष्यः सखा चैव तव सत्यपराक्रमः।  
सर्वान् योधांस्तृणीकृत्य विजिग्ये पुरुषर्षभः ॥ १४ ॥
</details>

<details><summary>अनुवाद (हिन्दी)</summary>

‘यह सत्यपराक्रमी वीर तुम्हारा शिष्य और सखा भी है। इस पुरुषसिंहने समस्त योद्धाओंको तिनकोंके समान समझकर परास्त कर दिया है॥१४॥
</details>

<details open><summary>विश्वास-प्रस्तुतिः</summary>

एष कौरवयोधानां कृत्वा घोरमुपद्रवम्।  
तव प्राणैः प्रियतमः किरीटिन्नेति सात्यकिः ॥ १५ ॥
</details>

<details><summary>मूलम्</summary>

एष कौरवयोधानां कृत्वा घोरमुपद्रवम्।  
तव प्राणैः प्रियतमः किरीटिन्नेति सात्यकिः ॥ १५ ॥
</details>

<details><summary>अनुवाद (हिन्दी)</summary>

‘किरीटधारी अर्जुन! जो तुम्हें प्राणोंके समान अत्यन्त प्रिय है, वही यह सात्यकि कौरव योद्धाओंमें घोर उपद्रव मचाकर आ रहा है॥१५॥
</details>

<details open><summary>विश्वास-प्रस्तुतिः</summary>

एष द्रोणं तथा भोजं कृतवर्माणमेव च।  
कदर्थीकृत्य विशिखैः फाल्गुनाभ्येति सात्यकिः ॥ १६ ॥
</details>

<details><summary>मूलम्</summary>

एष द्रोणं तथा भोजं कृतवर्माणमेव च।  
कदर्थीकृत्य विशिखैः फाल्गुनाभ्येति सात्यकिः ॥ १६ ॥
</details>

<details><summary>अनुवाद (हिन्दी)</summary>

‘फाल्गुन! यह सात्यकि अपने बाणोंद्वारा द्रोणाचार्य तथा भोजवंशी कृतवर्माका भी तिरस्कार करके तुम्हारे पास आ रहा है॥१६॥
</details>

<details open><summary>विश्वास-प्रस्तुतिः</summary>

धर्मराजप्रियान्वेषी हत्वा योधान् वरान् वरान्।  
शूरश्चैव कृतास्त्रश्च फाल्गुनाभ्येति सात्यकिः ॥ १७ ॥
</details>

<details><summary>मूलम्</summary>

धर्मराजप्रियान्वेषी हत्वा योधान् वरान् वरान्।  
शूरश्चैव कृतास्त्रश्च फाल्गुनाभ्येति सात्यकिः ॥ १७ ॥
</details>

<details><summary>अनुवाद (हिन्दी)</summary>

‘फाल्गुन! यह शूरवीर एवं उत्तम अस्त्रोंका ज्ञाता सात्यकि धर्मराजके प्रिय तुम्हारे समाचार लेनेके लिये बड़े-बड़े योद्धाओंको मारकर यहाँ आ रहा है॥१७॥
</details>

<details open><summary>विश्वास-प्रस्तुतिः</summary>

कृत्वा सुदुष्करं कर्म सैन्यमध्ये महाबलः।  
तव दर्शनमन्विच्छन् पाण्डवाभ्येति सात्यकिः ॥ १८ ॥
</details>

<details><summary>मूलम्</summary>

कृत्वा सुदुष्करं कर्म सैन्यमध्ये महाबलः।  
तव दर्शनमन्विच्छन् पाण्डवाभ्येति सात्यकिः ॥ १८ ॥
</details>

<details><summary>अनुवाद (हिन्दी)</summary>

‘पाण्डुनन्दन! महाबली सात्यकि कौरव-सेनाके भीतर अत्यन्त दुष्कर पराक्रम करके तुम्हें देखनेकी इच्छासे यहाँ आ रहा है॥१८॥
</details>

<details open><summary>विश्वास-प्रस्तुतिः</summary>

बहूनेकरथेनाजौ योधयित्वा महारथान् ।  
आचार्यप्रमुखान् पार्थ प्रयात्येष स सात्यकिः ॥ १९ ॥
</details>

<details><summary>मूलम्</summary>

बहूनेकरथेनाजौ योधयित्वा महारथान् ।  
आचार्यप्रमुखान् पार्थ प्रयात्येष स सात्यकिः ॥ १९ ॥
</details>

<details><summary>अनुवाद (हिन्दी)</summary>

‘पार्थ! युद्धस्थलमें द्रोणाचार्य आदि बहुत-से महारथियोंके साथ एकमात्र रथकी सहायतासे युद्ध करके यह सात्यकि इधर आ रहा है॥१९॥
</details>

<details open><summary>विश्वास-प्रस्तुतिः</summary>

स्वबाहुबलमाश्रित्य विदार्य च वरूथिनीम्।  
प्रेषितो धर्मराजेन पार्थैषोऽभ्येति सात्यकिः ॥ २० ॥
</details>

<details><summary>मूलम्</summary>

स्वबाहुबलमाश्रित्य विदार्य च वरूथिनीम्।  
प्रेषितो धर्मराजेन पार्थैषोऽभ्येति सात्यकिः ॥ २० ॥
</details>

<details><summary>अनुवाद (हिन्दी)</summary>

‘कुन्तीकुमार! अपने बाहुबलका आश्रय ले कौरव-सेनाको विदीर्ण करके धर्मराजका भेजा हुआ यह सात्यकि यहाँ आ रहा है॥२०॥
</details>

<details open><summary>विश्वास-प्रस्तुतिः</summary>

यस्य नास्ति समो योधः कौरवेषु कथंचन।  
सोऽयमायाति कौन्तेय सात्यकिर्युद्धदुर्मदः ॥ २१ ॥
</details>

<details><summary>मूलम्</summary>

यस्य नास्ति समो योधः कौरवेषु कथंचन।  
सोऽयमायाति कौन्तेय सात्यकिर्युद्धदुर्मदः ॥ २१ ॥
</details>

<details><summary>अनुवाद (हिन्दी)</summary>

‘कुन्तीनन्दन! कौरव-सेनामें किसी प्रकार भी जिसकी समता करनेवाला एक भी योद्धा नहीं है, वही यह रणदुर्मद सात्यकि यहाँ आ रहा है॥२१॥
</details>

<details open><summary>विश्वास-प्रस्तुतिः</summary>

कुरुसैन्याद् विमुक्तो वै सिंहो मध्याद् गवामिव।  
निहत्य बहुलाः सेनाः पार्थैषोऽभ्येति सात्यकिः ॥ २२ ॥
</details>

<details><summary>मूलम्</summary>

कुरुसैन्याद् विमुक्तो वै सिंहो मध्याद् गवामिव।  
निहत्य बहुलाः सेनाः पार्थैषोऽभ्येति सात्यकिः ॥ २२ ॥
</details>

<details><summary>अनुवाद (हिन्दी)</summary>

‘पार्थ! जैसे सिंह गायोंके बीचसे अनायास ही निकल जाता है, उसी प्रकार कौरव-सेनाके घेरेसे छूटकर निकला हुआ यह सात्यकि बहुत-सी शत्रु-सेनाओंका संहार करके इधर आ रहा है॥२२॥
</details>

<details open><summary>विश्वास-प्रस्तुतिः</summary>

एष राजसहस्राणां वक्त्रैः पङ्कजसंनिभैः।  
आस्तीर्य वसुधां पार्थ क्षिप्रमायाति सात्यकिः ॥ २३ ॥
</details>

<details><summary>मूलम्</summary>

एष राजसहस्राणां वक्त्रैः पङ्कजसंनिभैः।  
आस्तीर्य वसुधां पार्थ क्षिप्रमायाति सात्यकिः ॥ २३ ॥
</details>

<details><summary>अनुवाद (हिन्दी)</summary>

‘कुन्तीनन्दन! यह सात्यकि सहस्रों राजाओंके कमलसदृश मस्तकोंद्वारा इस रणभूमिको पाटकर शीघ्रतापूर्वक इधर आ रहा है॥२३॥
</details>

<details open><summary>विश्वास-प्रस्तुतिः</summary>

एष दुर्योधनं जित्वा भ्रातृभिः सहितं रणे।  
निहत्य जलसंधं च क्षिप्रमायाति सात्यकिः ॥ २४ ॥
</details>

<details><summary>मूलम्</summary>

एष दुर्योधनं जित्वा भ्रातृभिः सहितं रणे।  
निहत्य जलसंधं च क्षिप्रमायाति सात्यकिः ॥ २४ ॥
</details>

<details><summary>अनुवाद (हिन्दी)</summary>

‘यह सात्यकि रणभूमिमें भाइयोंसहित दुर्योधनको जीतकर और जलसंधका वध करके शीघ्र यहाँ आ रहा है॥२४॥
</details>

<details open><summary>विश्वास-प्रस्तुतिः</summary>

रुधिरौघवतीं कृत्वा नदीं शोणितकर्दमाम्।  
तृणवद् व्यस्य कौरव्यानेष ह्यायाति सात्यकिः ॥ २५ ॥
</details>

<details><summary>मूलम्</summary>

रुधिरौघवतीं कृत्वा नदीं शोणितकर्दमाम्।  
तृणवद् व्यस्य कौरव्यानेष ह्यायाति सात्यकिः ॥ २५ ॥
</details>

<details><summary>अनुवाद (हिन्दी)</summary>

‘शोणित और मांसरूपी कीचड़से युक्त खूनकी नदी बहाकर और कौरव-सैनिकोंको तिनकोंके समान उड़ाकर यह सात्यकि इधर आ रहा है’॥२५॥
</details>

<details open><summary>विश्वास-प्रस्तुतिः</summary>

ततः प्रहृष्टः कौन्तेयः केशवं वाक्यमब्रवीत्।  
न मे प्रियं महाबाहो यन्मामभ्येति सात्यकिः ॥ २६ ॥
</details>

<details><summary>मूलम्</summary>

ततः प्रहृष्टः कौन्तेयः केशवं वाक्यमब्रवीत्।  
न मे प्रियं महाबाहो यन्मामभ्येति सात्यकिः ॥ २६ ॥
</details>

<details><summary>अनुवाद (हिन्दी)</summary>

तब हर्षमें भरे हुए कुन्तीकुमार अर्जुनने केशवसे कहा—‘महाबाहो! सात्यकि जो मेरे पास आ रहे हैं, यह मुझे प्रिय नहीं है॥२६॥
</details>

<details open><summary>विश्वास-प्रस्तुतिः</summary>

न हि जानामि वृत्तान्तं धर्मराजस्य केशव।  
सात्वतेन विहीनः स यदि जीवति वा न वा॥२७॥
</details>

<details><summary>मूलम्</summary>

न हि जानामि वृत्तान्तं धर्मराजस्य केशव।  
सात्वतेन विहीनः स यदि जीवति वा न वा॥२७॥
</details>

<details><summary>अनुवाद (हिन्दी)</summary>

‘केशव! पता नहीं, धर्मराजका क्या हाल है? सात्यकिसे रहित होकर वे जीवित हैं या नहीं?॥२७॥
</details>

<details open><summary>विश्वास-प्रस्तुतिः</summary>

एतेन हि महाबाहो रक्षितव्यः स पार्थिवः।  
तमेष कथमुत्सृज्य मम कृष्ण पदानुगः ॥ २८ ॥
</details>

<details><summary>मूलम्</summary>

एतेन हि महाबाहो रक्षितव्यः स पार्थिवः।  
तमेष कथमुत्सृज्य मम कृष्ण पदानुगः ॥ २८ ॥
</details>

<details><summary>अनुवाद (हिन्दी)</summary>

‘महाबाहो! सात्यकिको तो उन्हींकी रक्षा करनी चाहिये थी। श्रीकृष्ण! उन्हें छोड़कर ये मेरे पीछे कैसे चले आये?॥२८॥
</details>

<details open><summary>विश्वास-प्रस्तुतिः</summary>

राजा द्रोणाय चोत्सृष्टः सैन्धवश्चानिपातितः।  
प्रत्युद्याति च शैनेयमेष भूरिश्रवा रणे ॥ २९ ॥
</details>

<details><summary>मूलम्</summary>

राजा द्रोणाय चोत्सृष्टः सैन्धवश्चानिपातितः।  
प्रत्युद्याति च शैनेयमेष भूरिश्रवा रणे ॥ २९ ॥
</details>

<details><summary>अनुवाद (हिन्दी)</summary>

‘इन्होंने राजा युधिष्ठिरको द्रोणाचार्यके लिये छोड़ दिया और सिन्धुराज जयद्रथ भी अभी मारा नहीं गया। इसके सिवा ये भूरिश्रवा रणमें शिनिपौत्र सात्यकिकी ओर अग्रसर हो रहे हैं॥२९॥
</details>

<details open><summary>विश्वास-प्रस्तुतिः</summary>

सोऽयं गुरुतरो भारः सैन्धवार्थे समाहितः।  
ज्ञातव्यश्च हि मे राजा रक्षितव्यश्च सात्यकिः ॥ ३० ॥
</details>

<details><summary>मूलम्</summary>

सोऽयं गुरुतरो भारः सैन्धवार्थे समाहितः।  
ज्ञातव्यश्च हि मे राजा रक्षितव्यश्च सात्यकिः ॥ ३० ॥
</details>

<details><summary>अनुवाद (हिन्दी)</summary>

‘इस समय सिन्धुराज जयद्रथके कारण यह मुझपर बहुत बड़ा भार आ गया। एक तो मुझे राजाका कुशल-समाचार जानना है, दूसरे सात्यकिकी भी रक्षा करनी है॥३०॥
</details>

<details open><summary>विश्वास-प्रस्तुतिः</summary>

जयद्रथश्च हन्तव्यो लम्बते च दिवाकरः।  
श्रान्तश्चैष महाबाहुरल्पप्राणश्च साम्प्रतम् ॥ ३१ ॥  
परिश्रान्ता हयाश्चास्य हययन्ता च माधव।  
न च भूरिश्रवाः श्रान्तः ससहायश्च केशव ॥ ३२ ॥
</details>

<details><summary>मूलम्</summary>

जयद्रथश्च हन्तव्यो लम्बते च दिवाकरः।  
श्रान्तश्चैष महाबाहुरल्पप्राणश्च साम्प्रतम् ॥ ३१ ॥  
परिश्रान्ता हयाश्चास्य हययन्ता च माधव।  
न च भूरिश्रवाः श्रान्तः ससहायश्च केशव ॥ ३२ ॥
</details>

<details><summary>अनुवाद (हिन्दी)</summary>

‘इसके सिवा जयद्रथका भी वध करना है। इधर सूर्यदेव अस्ताचलपर जा रहे हैं। माधव! ये महाबाहु सात्यकि इस समय थककर अल्पप्राण हो रहे हैं। इनके घोड़े और सारथि भी थक गये हैं। किंतु केशव! भूरिश्रवा और उनके सहायक थके नहीं हैं॥३१-३२॥
</details>

<details open><summary>विश्वास-प्रस्तुतिः</summary>

अपीदानीं भवेदस्य क्षेममस्मिन् समागमे।  
कच्चिन्न सागरं तीर्त्वा सात्यकिः सत्यविक्रमः ॥ ३३ ॥  
गोष्पदं प्राप्य सीदेत महौजाः शिनिपुङ्गवः।
</details>

<details><summary>मूलम्</summary>

अपीदानीं भवेदस्य क्षेममस्मिन् समागमे।  
कच्चिन्न सागरं तीर्त्वा सात्यकिः सत्यविक्रमः ॥ ३३ ॥  
गोष्पदं प्राप्य सीदेत महौजाः शिनिपुङ्गवः।
</details>

<details><summary>अनुवाद (हिन्दी)</summary>

‘क्या इन दोनोंके इस संघर्षमें इस समय सात्यकि सकुशल विजयी हो सकेंगे? कहीं ऐसा तो नहीं होगा कि सत्यपराक्रमी शिनिप्रवर महाबली सात्यकि समुद्रको पार करके गायकी खुरीके बराबर जलमें डूबने लगे॥३३॥
</details>

<details open><summary>विश्वास-प्रस्तुतिः</summary>

अपि कौरवमुख्येन कृतास्त्रेण महात्मना ॥ ३४ ॥  
समेत्य भूरिश्रवसा स्वस्तिमान् सात्यकिर्भवेत्।
</details>

<details><summary>मूलम्</summary>

अपि कौरवमुख्येन कृतास्त्रेण महात्मना ॥ ३४ ॥  
समेत्य भूरिश्रवसा स्वस्तिमान् सात्यकिर्भवेत्।
</details>

<details><summary>अनुवाद (हिन्दी)</summary>

‘कौरवकुलके मुख्य वीर अस्त्रवेत्ता महामना भूरिश्रवासे भिड़कर क्या सात्यकि सकुशल रह सकेंगे॥३३॥
</details>

<details open><summary>विश्वास-प्रस्तुतिः</summary>

व्यतिक्रममिमं मन्ये धर्मराजस्य केशव ॥ ३५ ॥  
आचार्याद् भयमुत्सृज्य यः प्रैषयत् सात्यकिम्।
</details>

<details><summary>मूलम्</summary>

व्यतिक्रममिमं मन्ये धर्मराजस्य केशव ॥ ३५ ॥  
आचार्याद् भयमुत्सृज्य यः प्रैषयत् सात्यकिम्।
</details>

<details><summary>अनुवाद (हिन्दी)</summary>

‘केशव! मैं तो धर्मराजके इस कार्यको विपरीत समझता हूँ, जिन्होंने द्रोणाचार्यका भय छोड़कर सात्यकिको इधर भेज दिया॥३५॥
</details>

<details open><summary>विश्वास-प्रस्तुतिः</summary>

ग्रहणं धर्मराजस्य खगः श्येन इवामिषम् ॥ ३६ ॥  
नित्यमाशंसते द्रोणः कच्चित् स्यात् कुशली नृपः ॥ ३७ ॥
</details>

<details><summary>मूलम्</summary>

ग्रहणं धर्मराजस्य खगः श्येन इवामिषम् ॥ ३६ ॥  
नित्यमाशंसते द्रोणः कच्चित् स्यात् कुशली नृपः ॥ ३७ ॥
</details>

<details><summary>अनुवाद (हिन्दी)</summary>

‘जैसे बाजपक्षी मांसपर झपट्टा मारता है, उसी प्रकार द्रोणाचार्य प्रतिदिन धर्मराजको बंदी बनाना चाहते हैं। क्या राजा युधिष्ठिर सकुशल होंगे?’॥३६-३७॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि सात्यक्यर्जुनदर्शने एकचत्वारिंशदधिकशततमोऽध्यायः ॥ १४१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें सात्यकि और अर्जुनका परस्पर साक्षात्कारविषयक एक सौ इकतालीसवाँ अध्याय पूरा हुआ॥१४१॥
</details>
