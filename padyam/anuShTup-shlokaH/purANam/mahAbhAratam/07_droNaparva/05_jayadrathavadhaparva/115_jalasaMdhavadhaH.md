+++
title_full = "115 सात्यकिके द्वारा कृतवर्माकी पराजय, त्रिगर्तोंकी गजसेनाका संहार और जलसंधका वध"
title = "११५ जलसंधवधः"

+++

<details><summary>भागसूचना</summary>

पञ्चदशाधिकशततमोऽध्यायः
</details>

<details><summary>सूचना (हिन्दी)</summary>

सात्यकिके द्वारा कृतवर्माकी पराजय, त्रिगर्तोंकी गजसेनाका संहार और जलसंधका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

शृणुष्वैकमना राजन् यन्मां त्वं परिपृच्छसि।  
द्राव्यमाणे बले तस्मिन् हार्दिक्येन महात्मना ॥ १ ॥  
लज्जयावनते चापि प्रहृष्टैश्चापि तावकैः।  
द्वीपो य आसीत् पाण्डूनामगाधे गाधमिच्छताम् ॥ २ ॥
</details>

<details><summary>मूलम्</summary>

शृणुष्वैकमना राजन् यन्मां त्वं परिपृच्छसि।  
द्राव्यमाणे बले तस्मिन् हार्दिक्येन महात्मना ॥ १ ॥  
लज्जयावनते चापि प्रहृष्टैश्चापि तावकैः।  
द्वीपो य आसीत् पाण्डूनामगाधे गाधमिच्छताम् ॥ २ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! आप मुझसे जो कुछ पूछ रहे हैं, उसे एकाग्रचित्त होकर सुनिये। महामना कृतवर्माके द्वारा खदेड़ी जानेके कारण जब पाण्डव-सेना लज्जासे नतमस्तक हो गयी और आपके सैनिक हर्षसे उल्लसित हो उठे, उस समय अथाह सैन्य-समुद्रमें थाह पानेकी इच्छावाले पाण्डव-सैनिकोंके लिये जो द्वीप बनकर आश्रयदाता हुआ (उस सात्यकिका पराक्रम श्रवण कीजिये)॥१-२॥
</details>

<details open><summary>विश्वास-प्रस्तुतिः</summary>

श्रुत्वा स निनदं भीमं तावकानां महाहवे।  
शैनेयस्त्वरितो राजन् कृतवर्माणमभ्ययात् ॥ ३ ॥
</details>

<details><summary>मूलम्</summary>

श्रुत्वा स निनदं भीमं तावकानां महाहवे।  
शैनेयस्त्वरितो राजन् कृतवर्माणमभ्ययात् ॥ ३ ॥
</details>

<details><summary>अनुवाद (हिन्दी)</summary>

राजन्! उस महासमरमें आपके सैनिकोंका भयंकर सिंहनाद सुनकर सात्यकिने तुरंत ही कृतवर्मापर आक्रमण किया॥३॥
</details>

<details open><summary>विश्वास-प्रस्तुतिः</summary>

उवाच सारथिं तत्र क्रोधामर्षसमन्वितः।  
हार्दिक्याभिमुखं सूत कुरु मे रथमुत्तमम् ॥ ४ ॥
</details>

<details><summary>मूलम्</summary>

उवाच सारथिं तत्र क्रोधामर्षसमन्वितः।  
हार्दिक्याभिमुखं सूत कुरु मे रथमुत्तमम् ॥ ४ ॥
</details>

<details><summary>अनुवाद (हिन्दी)</summary>

उन्होंने क्रोध और अमर्षमें भरकर वहाँ सारथिसे कहा—‘सूत! तुम मेरे उत्तम रथको कृतवर्माके सामने ले चलो॥४॥
</details>

<details open><summary>विश्वास-प्रस्तुतिः</summary>

कुरुते कदनं पश्य पाण्डुसैन्ये ह्यमर्षितः।  
एनं जित्वा पुनः सूत यास्यामि विजयं प्रति ॥ ५ ॥
</details>

<details><summary>मूलम्</summary>

कुरुते कदनं पश्य पाण्डुसैन्ये ह्यमर्षितः।  
एनं जित्वा पुनः सूत यास्यामि विजयं प्रति ॥ ५ ॥
</details>

<details><summary>अनुवाद (हिन्दी)</summary>

‘देखो, वह अमर्षयुक्त होकर पाण्डव-सेनामें संहार मचा रहा है। सारथे! इसे जीतकर मैं पुनः अर्जुनके पास चलूँगा’॥५॥
</details>

<details open><summary>विश्वास-प्रस्तुतिः</summary>

एवमुक्ते तु वचने सूतस्तस्य महामते।  
निमेषान्तरमात्रेण कृतवर्माणमभ्ययात् ॥ ६ ॥
</details>

<details><summary>मूलम्</summary>

एवमुक्ते तु वचने सूतस्तस्य महामते।  
निमेषान्तरमात्रेण कृतवर्माणमभ्ययात् ॥ ६ ॥
</details>

<details><summary>अनुवाद (हिन्दी)</summary>

महामते! सात्यकिके ऐसा कहनेपर सारथि पलक गिरते-गिरते रथ लेकर कृतवर्माके पास जा पहुँचा॥६॥
</details>

<details open><summary>विश्वास-प्रस्तुतिः</summary>

कृतवर्मा तु हार्दिक्यः शैनेयं निशितैः शरैः।  
अवाकिरत्‌ सुसंक्रुद्धस्ततोऽक्रुद्ध्यत्‌ स सात्यकिः ॥ ७ ॥
</details>

<details><summary>मूलम्</summary>

कृतवर्मा तु हार्दिक्यः शैनेयं निशितैः शरैः।  
अवाकिरत्‌ सुसंक्रुद्धस्ततोऽक्रुद्ध्यत्‌ स सात्यकिः ॥ ७ ॥
</details>

<details><summary>अनुवाद (हिन्दी)</summary>

हृदिकपुत्र कृतवर्माने अत्यन्त कुपित हो सात्यकिपर पैने बाणोंकी वर्षा आरम्भ कर दी। इससे सात्यकिका क्रोध भी बहुत बढ़ गया॥७॥
</details>

<details open><summary>विश्वास-प्रस्तुतिः</summary>

अथाशु निशितं भल्लं शैनेयः कृतवर्मणः।  
प्रेषयामास समरे शरांश्च चतुरोऽपरान् ॥ ८ ॥
</details>

<details><summary>मूलम्</summary>

अथाशु निशितं भल्लं शैनेयः कृतवर्मणः।  
प्रेषयामास समरे शरांश्च चतुरोऽपरान् ॥ ८ ॥
</details>

<details><summary>अनुवाद (हिन्दी)</summary>

उन्होंने तुरंत ही कृतवर्मापर समरभूमिमें एक तीखे भल्लका प्रहार किया। फिर चार बाण और मारे॥८॥
</details>

<details open><summary>विश्वास-प्रस्तुतिः</summary>

ते तस्य जघ्निरे वाहान् भल्लेनास्याच्छिनद् धनुः।  
पृष्ठरक्षं तथा सूतमविध्यन्निशितैः शरैः ॥ ९ ॥
</details>

<details><summary>मूलम्</summary>

ते तस्य जघ्निरे वाहान् भल्लेनास्याच्छिनद् धनुः।  
पृष्ठरक्षं तथा सूतमविध्यन्निशितैः शरैः ॥ ९ ॥
</details>

<details><summary>अनुवाद (हिन्दी)</summary>

उन चारों बाणोंने कृतवर्माके चारों घोड़ोंको मार डाला। सात्यकिने भल्ल से उसके धनुषको काट दिया। फिर पैने बाणोंद्वारा उसके पृष्ठरक्षक और सारथिको भी क्षत-विक्षत कर दिया॥९॥
</details>

<details open><summary>विश्वास-प्रस्तुतिः</summary>

ततस्तं विरथं कृत्वा सात्यकिः सत्यविक्रमः।  
सेनामस्यार्दयामास शरैः संनतपर्वभिः ॥ १० ॥
</details>

<details><summary>मूलम्</summary>

ततस्तं विरथं कृत्वा सात्यकिः सत्यविक्रमः।  
सेनामस्यार्दयामास शरैः संनतपर्वभिः ॥ १० ॥
</details>

<details><summary>अनुवाद (हिन्दी)</summary>

तदनन्तर सत्यपराक्रमी सात्यकिने कृतवर्माको रथहीन करके झुकी हुई गाँठवाले बाणोंद्वारा उसकी सेनाको पीड़ित करना आरम्भ किया॥१०॥
</details>

<details open><summary>विश्वास-प्रस्तुतिः</summary>

अभज्यताथ पृतना शैनेयशरपीडिता ।  
ततः प्रायात् स त्वरितः सात्यकिः सत्यविक्रमः ॥ ११ ॥
</details>

<details><summary>मूलम्</summary>

अभज्यताथ पृतना शैनेयशरपीडिता ।  
ततः प्रायात् स त्वरितः सात्यकिः सत्यविक्रमः ॥ ११ ॥
</details>

<details><summary>अनुवाद (हिन्दी)</summary>

सात्यकिके बाणोंसे पीड़ित हो कृतवर्माकी सेना भाग खड़ी हुई। तत्पश्चात् सत्यपराक्रमी सात्यकि तुरंत आगे बढ़ गये॥११॥
</details>

<details open><summary>विश्वास-प्रस्तुतिः</summary>

शृणु राजन् यदकरोत् तव सैन्येषु वीर्यवान्।  
अतीत्य स महाराज द्रोणानीकमहार्णवम् ॥ १२ ॥
</details>

<details><summary>मूलम्</summary>

शृणु राजन् यदकरोत् तव सैन्येषु वीर्यवान्।  
अतीत्य स महाराज द्रोणानीकमहार्णवम् ॥ १२ ॥
</details>

<details><summary>अनुवाद (हिन्दी)</summary>

महाराज! पराक्रमी सात्यकिने द्रोणाचार्यके सैन्य-समुद्रको लाँघकर आपकी सेनाओंमें जो पराक्रम किया, उसका वर्णन सुनिये॥१२॥
</details>

<details open><summary>विश्वास-प्रस्तुतिः</summary>

पराजित्य तु संहृष्टः कृतवर्माणमाहवे।  
यन्तारमब्रवीच्छूरः शनैर्याहीत्यसम्भ्रमम् ॥ १३ ॥
</details>

<details><summary>मूलम्</summary>

पराजित्य तु संहृष्टः कृतवर्माणमाहवे।  
यन्तारमब्रवीच्छूरः शनैर्याहीत्यसम्भ्रमम् ॥ १३ ॥
</details>

<details><summary>अनुवाद (हिन्दी)</summary>

उस महासमरमें कृतवर्माको पराजित करके हर्षमें भरे हुए शूरवीर सात्यकि बिना किसी घबराहटके सारथिसे बोले—‘सूत! धीरे-धीरे चलो’॥१३॥
</details>

<details open><summary>विश्वास-प्रस्तुतिः</summary>

दृष्ट्वा तु तव तत् सैन्यं रथाश्वद्विपसंकुलम्।  
पदातिजनसम्पूर्णमब्रवीत् सारथिं पुनः ॥ १४ ॥
</details>

<details><summary>मूलम्</summary>

दृष्ट्वा तु तव तत् सैन्यं रथाश्वद्विपसंकुलम्।  
पदातिजनसम्पूर्णमब्रवीत् सारथिं पुनः ॥ १४ ॥
</details>

<details><summary>अनुवाद (हिन्दी)</summary>

रथ, घोड़े, हाथी और पैदलोंसे भरी हुई आपकी सेनाको देखकर सात्यकिने पुनः सारथिसे कहा—॥१४॥
</details>

<details open><summary>विश्वास-प्रस्तुतिः</summary>

यदेतन्मेघसंकाशं द्रोणानीकस्य सव्यतः ।  
सुमहत् कुञ्जरानीकं यस्य रुक्मरथो मुखम् ॥ १५ ॥  
एते हि बहवः सूत दुर्निवाराश्च संयुगे।  
दुर्योधनसमादिष्टा मदर्थे त्यक्तजीविताः ॥ १६ ॥
</details>

<details><summary>मूलम्</summary>

यदेतन्मेघसंकाशं द्रोणानीकस्य सव्यतः ।  
सुमहत् कुञ्जरानीकं यस्य रुक्मरथो मुखम् ॥ १५ ॥  
एते हि बहवः सूत दुर्निवाराश्च संयुगे।  
दुर्योधनसमादिष्टा मदर्थे त्यक्तजीविताः ॥ १६ ॥
</details>

<details><summary>अनुवाद (हिन्दी)</summary>

‘सूत! द्रोणाचार्यकी सेनाके बायें भागमें जो यह मेघोंकी घटाके समान विशाल गजसेना दिखायी देती है, इसके मुहानेपर रुक्मरथ खड़ा है। इसमें बहुत-से ऐसे शूरवीर हैं, जिन्हें युद्धमें रोकना अत्यन्त कठिन है। ये दुर्योधनकी आज्ञासे प्राणोंका मोह छोड़कर मेरे साथ युद्ध करनेके लिये खड़े हैं॥१५-१६॥
</details>

<details open><summary>विश्वास-प्रस्तुतिः</summary>

(न चाजित्वा रणे ह्येतान् शक्यः प्राप्तुं जयद्रथः।  
नापि पार्थो मया सूत शक्यः प्राप्तुं कथंचन॥  
एते तिष्ठन्ति सहिताः सर्वविद्यासु निष्ठिताः॥)
</details>

<details><summary>मूलम्</summary>

(न चाजित्वा रणे ह्येतान् शक्यः प्राप्तुं जयद्रथः।  
नापि पार्थो मया सूत शक्यः प्राप्तुं कथंचन॥  
एते तिष्ठन्ति सहिताः सर्वविद्यासु निष्ठिताः॥)
</details>

<details><summary>अनुवाद (हिन्दी)</summary>

‘सूत! इन्हें रणमें परास्त किये बिना न तो जयद्रथको प्राप्त किया जा सकता है और न किसी प्रकार अर्जुन ही मुझे मिल सकते हैं। ये समस्त विद्याओंमें प्रवीण योद्धा एक साथ संगठित होकर खड़े हैं।
</details>

<details open><summary>विश्वास-प्रस्तुतिः</summary>

राजपुत्रा महेष्वासाः सर्वे विक्रान्तयोधिनः।  
त्रिगर्तानां रथोदाराः सुवर्णविकृतध्वजाः ॥ १७ ॥
</details>

<details><summary>मूलम्</summary>

राजपुत्रा महेष्वासाः सर्वे विक्रान्तयोधिनः।  
त्रिगर्तानां रथोदाराः सुवर्णविकृतध्वजाः ॥ १७ ॥
</details>

<details><summary>अनुवाद (हिन्दी)</summary>

‘ये त्रिगर्तदेशके उदार महारथी राजकुमार महान् धनुर्धर हैं और सभी पराक्रमपूर्वक युद्ध करनेवाले हैं। इन सबकी ध्वजा सुवर्णमयी है॥१७॥
</details>

<details open><summary>विश्वास-प्रस्तुतिः</summary>

मामेवाभिमुखावीरा योत्स्यमाना व्यवस्थिताः ।  
अत्र मां प्रापय क्षिप्रमश्वांश्चोदय सारथे ॥ १८ ॥  
त्रिगर्तैः सह योत्स्यामि भारद्वाजस्य पश्यतः।
</details>

<details><summary>मूलम्</summary>

मामेवाभिमुखावीरा योत्स्यमाना व्यवस्थिताः ।  
अत्र मां प्रापय क्षिप्रमश्वांश्चोदय सारथे ॥ १८ ॥  
त्रिगर्तैः सह योत्स्यामि भारद्वाजस्य पश्यतः।
</details>

<details><summary>अनुवाद (हिन्दी)</summary>

‘ये समस्त वीर मेरी ही ओर मुँह करके युद्ध करनेके लिये खड़े हैं। सारथे! घोड़ोंको हाँको और मुझे शीघ्र ही इनके पास पहुँचा दो। मैं द्रोणाचार्यके देखते-देखते त्रिगर्तोंके साथ युद्ध करूँगा’॥१८॥
</details>

<details open><summary>विश्वास-प्रस्तुतिः</summary>

ततः प्रायाच्छनैः सूतः सात्वतस्य मते स्थितः ॥ १९ ॥  
रथेनादित्यवर्णेन भास्वरेण पताकिना ।
</details>

<details><summary>मूलम्</summary>

ततः प्रायाच्छनैः सूतः सात्वतस्य मते स्थितः ॥ १९ ॥  
रथेनादित्यवर्णेन भास्वरेण पताकिना ।
</details>

<details><summary>अनुवाद (हिन्दी)</summary>

तदनन्तर सात्यकिकी सम्मतिके अनुसार सारथि सूर्यके समान तेजस्वी तथा पताकाओंसे विभूषित रथके द्वारा धीरे-धीरे आगे बढ़ा॥१९॥
</details>

<details open><summary>विश्वास-प्रस्तुतिः</summary>

तमूहुः सारथेर्वश्या वल्गमाना हयोत्तमाः ॥ २० ॥  
वायुवेगसमाः संख्ये कुन्देन्दुरजतप्रभाः ।
</details>

<details><summary>मूलम्</summary>

तमूहुः सारथेर्वश्या वल्गमाना हयोत्तमाः ॥ २० ॥  
वायुवेगसमाः संख्ये कुन्देन्दुरजतप्रभाः ।
</details>

<details><summary>अनुवाद (हिन्दी)</summary>

उस रथके उत्तम घोड़े कुन्द, चन्द्रमा और चाँदीके समान श्वेत रंगके थे; वे सारथिके अधीन रहनेवाले और वायुके समान वेगशाली थे तथा युद्धमें उछलते हुए उस रथका भार वहन करते थे॥२०॥
</details>

<details open><summary>विश्वास-प्रस्तुतिः</summary>

आपतन्तं रणे तं तु शङ्खवर्णैर्हयोत्तमैः ॥ २१ ॥  
परिवव्रुस्ततः शूरा गजानीकेन सर्वतः।  
किरन्तो विविधांस्तीक्ष्णान् सायकाल्ँलघुवेधिनः ॥ २२ ॥
</details>

<details><summary>मूलम्</summary>

आपतन्तं रणे तं तु शङ्खवर्णैर्हयोत्तमैः ॥ २१ ॥  
परिवव्रुस्ततः शूरा गजानीकेन सर्वतः।  
किरन्तो विविधांस्तीक्ष्णान् सायकाल्ँलघुवेधिनः ॥ २२ ॥
</details>

<details><summary>अनुवाद (हिन्दी)</summary>

शंखके समान श्वेत रंगवाले उन उत्तम घोड़ोंद्वारा रणभूमिमें आते हुए सात्यकिको त्रिगर्तदेशीय शूरवीरोंने सब ओरसे गजसेनाद्वारा घेर लिया। शीघ्रतापूर्वक लक्ष्य वेधनेवाले वे समस्त सैनिक नाना प्रकारके तीखे बाणोंकी वर्षा कर रहे थे॥२१-२२॥
</details>

<details open><summary>विश्वास-प्रस्तुतिः</summary>

सात्वतो निशितैर्बाणैर्गजानीकमयोधयत् ।  
पर्वतानिव वर्षेण तपान्ते जलदो महान् ॥ २३ ॥
</details>

<details><summary>मूलम्</summary>

सात्वतो निशितैर्बाणैर्गजानीकमयोधयत् ।  
पर्वतानिव वर्षेण तपान्ते जलदो महान् ॥ २३ ॥
</details>

<details><summary>अनुवाद (हिन्दी)</summary>

सात्यकिने भी पैने बाणोंद्वारा गजसेनाके साथ युद्ध प्रारम्भ किया, मानो वर्षाकालमें महान् मेघ पर्वतोंपर जलकी धारा बरसा रहा हो॥२३॥
</details>

<details open><summary>विश्वास-प्रस्तुतिः</summary>

वज्राशनिसमस्पर्शैर्वध्यमानाः शरैर्गजाः ।  
प्राद्रवन् रणमुत्सृज्य शिनिवीरसमीरितैः ॥ २४ ॥
</details>

<details><summary>मूलम्</summary>

वज्राशनिसमस्पर्शैर्वध्यमानाः शरैर्गजाः ।  
प्राद्रवन् रणमुत्सृज्य शिनिवीरसमीरितैः ॥ २४ ॥
</details>

<details><summary>अनुवाद (हिन्दी)</summary>

शिनिवंशके वीर सात्यकिद्वारा चलाये हुए वज्र और बिजलीके समान स्पर्शवाले उन बाणोंकी मार खाकर उस सेनाके हाथी युद्धका मैदान छोड़कर भागने लगे॥
</details>

<details open><summary>विश्वास-प्रस्तुतिः</summary>

शीर्णदन्ता विरुधिरा भिन्नमस्तकपिण्डिकाः ।  
विशीर्णकर्णास्यकरा विनियन्तृपताकिनः ॥ २५ ॥  
सम्भिन्नमर्मघण्टाश्च विनिकृत्तमहाध्वजाः ।  
हतारोहा दिशो राजन् भेजिरे भ्रष्टकम्बलाः ॥ २६ ॥
</details>

<details><summary>मूलम्</summary>

शीर्णदन्ता विरुधिरा भिन्नमस्तकपिण्डिकाः ।  
विशीर्णकर्णास्यकरा विनियन्तृपताकिनः ॥ २५ ॥  
सम्भिन्नमर्मघण्टाश्च विनिकृत्तमहाध्वजाः ।  
हतारोहा दिशो राजन् भेजिरे भ्रष्टकम्बलाः ॥ २६ ॥
</details>

<details><summary>अनुवाद (हिन्दी)</summary>

उन हाथियोंके दाँत टूट गये, सारे अंगोंसे खूनकी धाराएँ बहने लगीं, कुम्भस्थल और गण्डस्थल फट गये, कान, मुख और शुण्ड छिन्न-भिन्न हो गये, महावत मारे गये और ध्वजा-पताकाएँ टूटकर गिर गयीं। उनके मर्मस्थल विदीर्ण हो गये, घंटे टूट गये और विशाल ध्वज कटकर गिर पड़े। सवार मारे गये तथा झूल खिसककर गिर गये थे। राजन्! ऐसी अवस्थामें उन हाथियोंने भागकर विभिन्न दिशाओंकी शरण ली थी॥२५-२६॥
</details>

<details open><summary>विश्वास-प्रस्तुतिः</summary>

रुवन्तो विविधान् नादान् जलदोपमनिःस्वनाः।  
नाराचैर्वत्सदन्तैश्च भल्लैरञ्जलिकैस्तथा ॥ २७ ॥  
क्षुरप्रैरर्धचन्द्रैश्च सात्वतेन विदारिताः ।  
क्षरन्तोऽसृक् तथा मूत्रं पुरीषं च प्रदुद्रुवुः ॥ २८ ॥
</details>

<details><summary>मूलम्</summary>

रुवन्तो विविधान् नादान् जलदोपमनिःस्वनाः।  
नाराचैर्वत्सदन्तैश्च भल्लैरञ्जलिकैस्तथा ॥ २७ ॥  
क्षुरप्रैरर्धचन्द्रैश्च सात्वतेन विदारिताः ।  
क्षरन्तोऽसृक् तथा मूत्रं पुरीषं च प्रदुद्रुवुः ॥ २८ ॥
</details>

<details><summary>अनुवाद (हिन्दी)</summary>

उनके चिग्घाड़नेकी ध्वनि मेघोंकी गर्जनाके समान जान पड़ती थी। वे सात्यकिके चलाये हुए नाराच, वत्सदन्त, भल्ल, अंजलिक, क्षुरप्र और अर्द्धचन्द्र नामक बाणोंसे विदीर्ण हो नाना प्रकारसे आर्तनाद करते, रक्त बहाते तथा मल-मूत्र छोड़ते हुए भाग रहे थे॥२७-२८॥
</details>

<details open><summary>विश्वास-प्रस्तुतिः</summary>

बभ्रमुश्च स्खलुश्चान्ये पेतुर्मम्लुस्तथापरे ।  
एवं तत् कुञ्जरानीकं युयुधानेन पीडितम् ॥ २९ ॥  
शरैरग्न्यर्कसंकाशैः प्रदुद्राव समन्ततः ।
</details>

<details><summary>मूलम्</summary>

बभ्रमुश्च स्खलुश्चान्ये पेतुर्मम्लुस्तथापरे ।  
एवं तत् कुञ्जरानीकं युयुधानेन पीडितम् ॥ २९ ॥  
शरैरग्न्यर्कसंकाशैः प्रदुद्राव समन्ततः ।
</details>

<details><summary>अनुवाद (हिन्दी)</summary>

उनमेंसे कुछ हाथी चक्कर काटने लगे, कुछ लड़खड़ाने लगे, कुछ धराशायी हो गये और कुछ पीड़ाके मारे अत्यन्त शिथिल हो गये थे। इस प्रकार युयुधानके अग्नि और सूर्यके समान तेजस्वी बाणोंद्वारा पीड़ित हुई हाथियोंकी वह सेना सब ओर भाग गयी॥२९॥
</details>

<details open><summary>विश्वास-प्रस्तुतिः</summary>

तस्मिन् हते गजानीके जलसंधो महाबलः ॥ ३० ॥  
यत्तः सम्प्रापयन्नागं रजताश्वरथं प्रति।
</details>

<details><summary>मूलम्</summary>

तस्मिन् हते गजानीके जलसंधो महाबलः ॥ ३० ॥  
यत्तः सम्प्रापयन्नागं रजताश्वरथं प्रति।
</details>

<details><summary>अनुवाद (हिन्दी)</summary>

उस गजसेनाके नष्ट होनेपर महाबली जलसंध युद्धके लिये उद्यत हो श्वेत घोड़ोंवाले सात्यकिके रथके समीप अपना हाथी ले आया॥३०॥
</details>

<details open><summary>विश्वास-प्रस्तुतिः</summary>

रुक्मवर्मधरः शूरस्तपनीयाङ्गदः शुचिः ॥ ३१ ॥  
कुण्डली मुकुटी खड्‌गी रक्तचन्दनरूषितः।  
शिरसा धारयन् दीप्तां तपनीयमयीं स्रजम् ॥ ३२ ॥  
उरसा धारयन् निष्कं कण्ठसूत्रं च भास्वरम्।
</details>

<details><summary>मूलम्</summary>

रुक्मवर्मधरः शूरस्तपनीयाङ्गदः शुचिः ॥ ३१ ॥  
कुण्डली मुकुटी खड्‌गी रक्तचन्दनरूषितः।  
शिरसा धारयन् दीप्तां तपनीयमयीं स्रजम् ॥ ३२ ॥  
उरसा धारयन् निष्कं कण्ठसूत्रं च भास्वरम्।
</details>

<details><summary>अनुवाद (हिन्दी)</summary>

शूरवीर एवं पवित्र जलसंधने अपने शरीरमें सोनेका कवच धारण कर रखा था। उसकी दोनों भुजाओंमें सोनेके ही बाजूबंद शोभा पा रहे थे। दोनों कानोंमें कुण्डल और मस्तकपर किरीट चमक रहे थे। उसके हाथमें तलवार थी और सम्पूर्ण शरीरमें रक्त चन्दनका लेप लगा हुआ था। उसने अपने सिरपर सोनेकी बनी हुई चमकीली माला और वक्षःस्थलपर प्रकाशमान पदक एवं कण्ठहार धारण कर रखे थे॥३१-३२॥
</details>

<details open><summary>विश्वास-प्रस्तुतिः</summary>

चापं च रुक्मविकृतं विधुन्वन् गजमूर्धनि ॥ ३३ ॥  
अशोभत महाराज सविद्युदिव तोयदः।
</details>

<details><summary>मूलम्</summary>

चापं च रुक्मविकृतं विधुन्वन् गजमूर्धनि ॥ ३३ ॥  
अशोभत महाराज सविद्युदिव तोयदः।
</details>

<details><summary>अनुवाद (हिन्दी)</summary>

महाराज! हाथीकी पीठपर बैठकर अपने सोनेके बने हुए धनुषको हिलाता हुआ जलसंध बिजलीसहित मेघके समान शोभा पा रहा था॥३३॥
</details>

<details open><summary>विश्वास-प्रस्तुतिः</summary>

तमापतन्तं सहसा मागधस्य गजोत्तमम् ॥ ३४ ॥  
सात्यकिर्वारयामास वेलेव मकरालयम् ।
</details>

<details><summary>मूलम्</summary>

तमापतन्तं सहसा मागधस्य गजोत्तमम् ॥ ३४ ॥  
सात्यकिर्वारयामास वेलेव मकरालयम् ।
</details>

<details><summary>अनुवाद (हिन्दी)</summary>

सहसा अपनी ओर आते हुए मगधराजके उस गजराजको सात्यकिने उसी प्रकार रोक दिया, जैसे तटकी भूमि समुद्रको रोक देती है॥३४॥
</details>

<details open><summary>विश्वास-प्रस्तुतिः</summary>

नागं निवारितं दृष्ट्वा शैनेयस्य शरोत्तमैः ॥ ३५ ॥  
अक्रुद्ध्यत रणे राजन् जलसंधो महाबलः।
</details>

<details><summary>मूलम्</summary>

नागं निवारितं दृष्ट्वा शैनेयस्य शरोत्तमैः ॥ ३५ ॥  
अक्रुद्ध्यत रणे राजन् जलसंधो महाबलः।
</details>

<details><summary>अनुवाद (हिन्दी)</summary>

राजन्! सात्यकिके उत्तम बाणोंसे उस हाथीको अवरुद्ध हुआ देख महाबली जलसंध रणक्षेत्रमें कुपित हो उठा॥३५॥
</details>

<details open><summary>विश्वास-प्रस्तुतिः</summary>

ततः क्रुद्धो महाराज मार्गणैर्भारसाधनैः ॥ ३६ ॥  
अविध्यत शिनेः पौत्रं जलसंधो महोरसि।
</details>

<details><summary>मूलम्</summary>

ततः क्रुद्धो महाराज मार्गणैर्भारसाधनैः ॥ ३६ ॥  
अविध्यत शिनेः पौत्रं जलसंधो महोरसि।
</details>

<details><summary>अनुवाद (हिन्दी)</summary>

महाराज! क्रोधमें भरे हुए जलसंधने भार सहन करनेमें समर्थ बाणोंद्वारा शिनिपौत्र सात्यकिकी विशाल छातीपर गहरा आघात किया॥३६॥
</details>

<details open><summary>विश्वास-प्रस्तुतिः</summary>

ततोऽपरेण भल्लेन पीतेन निशितेन च ॥ ३७ ॥  
अस्यतो वृष्णिवीरस्य निचकर्त शरासनम्।
</details>

<details><summary>मूलम्</summary>

ततोऽपरेण भल्लेन पीतेन निशितेन च ॥ ३७ ॥  
अस्यतो वृष्णिवीरस्य निचकर्त शरासनम्।
</details>

<details><summary>अनुवाद (हिन्दी)</summary>

तत्पश्चात् दूसरे तीखे, पैने और पानीदार भल्लसे उसने बाण फेंकते हुए वृष्णिवीर सात्यकिके धनुषको काट डाला॥३७॥
</details>

<details open><summary>विश्वास-प्रस्तुतिः</summary>

सात्यकिं छिन्नधन्वानं प्रहसन्निव भारत ॥ ३८ ॥  
अविध्यन्मागधो वीरः पञ्चभिर्निशितैः शरैः।
</details>

<details><summary>मूलम्</summary>

सात्यकिं छिन्नधन्वानं प्रहसन्निव भारत ॥ ३८ ॥  
अविध्यन्मागधो वीरः पञ्चभिर्निशितैः शरैः।
</details>

<details><summary>अनुवाद (हिन्दी)</summary>

भारत! धनुष काटनेके पश्चात् सात्यकिको उस मागध वीरने हँसते हुए ही पाँच तीखे बाणोंद्वारा घायल कर दिया॥३८॥
</details>

<details open><summary>विश्वास-प्रस्तुतिः</summary>

स विद्धो बहुभिर्बाणैर्जलसंधेन वीर्यवान् ॥ ३९ ॥  
नाकम्पत महाबाहुस्तदद्भुतमिवाभवत् ।
</details>

<details><summary>मूलम्</summary>

स विद्धो बहुभिर्बाणैर्जलसंधेन वीर्यवान् ॥ ३९ ॥  
नाकम्पत महाबाहुस्तदद्भुतमिवाभवत् ।
</details>

<details><summary>अनुवाद (हिन्दी)</summary>

जलसंधके बहुत-से बाणोंद्वारा क्षत-विक्षत होनेपर भी पराक्रमी महाबाहु सात्यकि कम्पित नहीं हुए। यह अद्भुत-सी बात थी॥३९॥
</details>

<details open><summary>विश्वास-प्रस्तुतिः</summary>

अचिन्तयन् वै स शरान्नात्यर्थं सम्भ्रमाद् बली ॥ ४० ॥  
धनुरन्यत् समादाय तिष्ठ तिष्ठेत्युवाच ह।
</details>

<details><summary>मूलम्</summary>

अचिन्तयन् वै स शरान्नात्यर्थं सम्भ्रमाद् बली ॥ ४० ॥  
धनुरन्यत् समादाय तिष्ठ तिष्ठेत्युवाच ह।
</details>

<details><summary>अनुवाद (हिन्दी)</summary>

बलवान् सात्यकिने उसके बाणोंको कुछ भी न गिनते हुए अधिक संभ्रममें न पड़कर दूसरा धनुष हाथमें ले लिया और कहा—‘अरे! खड़ा रह, खड़ा रह’॥४०॥
</details>

<details open><summary>विश्वास-प्रस्तुतिः</summary>

एतावदुक्त्वा शैनेयो जलसंधं महोरसि ॥ ४१ ॥  
विव्याध षष्ट्‌या सुभृशं शराणां प्रहसन्निव।
</details>

<details><summary>मूलम्</summary>

एतावदुक्त्वा शैनेयो जलसंधं महोरसि ॥ ४१ ॥  
विव्याध षष्ट्‌या सुभृशं शराणां प्रहसन्निव।
</details>

<details><summary>अनुवाद (हिन्दी)</summary>

ऐसा कहकर सात्यकिने हँसते हुए ही साठ बाणोंद्वारा जलसंधकी चौड़ी छातीपर गहरी चोट पहुँचायी॥४१॥
</details>

<details open><summary>विश्वास-प्रस्तुतिः</summary>

क्षुरप्रेण सुतीक्ष्णेन मुष्टिदेशे महद् धनुः ॥ ४२ ॥  
जलसंधस्य चिच्छेद विव्याध च त्रिभिः शरैः।
</details>

<details><summary>मूलम्</summary>

क्षुरप्रेण सुतीक्ष्णेन मुष्टिदेशे महद् धनुः ॥ ४२ ॥  
जलसंधस्य चिच्छेद विव्याध च त्रिभिः शरैः।
</details>

<details><summary>अनुवाद (हिन्दी)</summary>

फिर अत्यन्त तीखे क्षुरप्रसे जलसंधके विशाल धनुषको मुट्ठी पकड़नेकी जगहसे काट दिया और तीन बाण मारकर उसे घायल भी कर दिया॥४२॥
</details>

<details open><summary>विश्वास-प्रस्तुतिः</summary>

जलसंधस्तु तत् त्यक्त्वा सशरं वै शरासनम् ॥ ४३ ॥  
तोमरं व्यसृजत् तूर्णं सात्यकिं प्रति मारिष।
</details>

<details><summary>मूलम्</summary>

जलसंधस्तु तत् त्यक्त्वा सशरं वै शरासनम् ॥ ४३ ॥  
तोमरं व्यसृजत् तूर्णं सात्यकिं प्रति मारिष।
</details>

<details><summary>अनुवाद (हिन्दी)</summary>

माननीय नरेश! जलसंधने बाणसहित उस धनुषको त्यागकर सात्यकिपर तुरंत ही तोमरका प्रहार किया॥४३॥
</details>

<details open><summary>विश्वास-प्रस्तुतिः</summary>

स निर्भिद्य भुजं सव्यं माधवस्य महारणे ॥ ४४ ॥  
अभ्यगाद् धरणीं घोरः श्वसन्निव महोरगः।
</details>

<details><summary>मूलम्</summary>

स निर्भिद्य भुजं सव्यं माधवस्य महारणे ॥ ४४ ॥  
अभ्यगाद् धरणीं घोरः श्वसन्निव महोरगः।
</details>

<details><summary>अनुवाद (हिन्दी)</summary>

फुफकारते हुए महान् सर्पके समान वह भयंकर तोमर उस महासमरमें सात्यकिकी बायीं भुजाको विदीर्ण करता हुआ धरतीमें समा गया॥४४॥
</details>

<details open><summary>विश्वास-प्रस्तुतिः</summary>

निर्भिन्ने तु भुजे सव्ये सात्यकिः सत्यविक्रमः ॥ ४५ ॥  
त्रिंशद्भिर्विशिखैस्तीक्ष्णैर्जलसंधमताडयत् ।
</details>

<details><summary>मूलम्</summary>

निर्भिन्ने तु भुजे सव्ये सात्यकिः सत्यविक्रमः ॥ ४५ ॥  
त्रिंशद्भिर्विशिखैस्तीक्ष्णैर्जलसंधमताडयत् ।
</details>

<details><summary>अनुवाद (हिन्दी)</summary>

अपनी बायीं भुजाके घायल होनेपर सत्यपराक्रमी सात्यकिने तीस तीखे बाणोंद्वारा जलसंधको आहत कर दिया॥४५॥
</details>

<details open><summary>विश्वास-प्रस्तुतिः</summary>

प्रगृह्य तु ततः खड्गं जलसंधो महाबलः ॥ ४६ ॥  
आर्षभं चर्म च महच्छतचन्द्रकसंकुलम्।  
आविध्य च ततः खड्‌गं सात्वतायोत्ससर्ज ह ॥ ४७ ॥
</details>

<details><summary>मूलम्</summary>

प्रगृह्य तु ततः खड्गं जलसंधो महाबलः ॥ ४६ ॥  
आर्षभं चर्म च महच्छतचन्द्रकसंकुलम्।  
आविध्य च ततः खड्‌गं सात्वतायोत्ससर्ज ह ॥ ४७ ॥
</details>

<details><summary>अनुवाद (हिन्दी)</summary>

तब महाबली जलसंधने सौ चन्द्राकार चमकीले चिह्नोंसे युक्त वृषभ-चर्मकी बनी हुई विशाल ढाल और तलवार हाथमें ले ली तथा उस तलवारको घुमाकर सात्यकिपर छोड़ दिया॥४६-४७॥
</details>

<details open><summary>विश्वास-प्रस्तुतिः</summary>

शैनेयस्य धनुश्छित्त्वा स खड्‌गो न्यपतन्महीम्।  
अलातचक्रवच्चैव व्यरोचत महीं गतः ॥ ४८ ॥
</details>

<details><summary>मूलम्</summary>

शैनेयस्य धनुश्छित्त्वा स खड्‌गो न्यपतन्महीम्।  
अलातचक्रवच्चैव व्यरोचत महीं गतः ॥ ४८ ॥
</details>

<details><summary>अनुवाद (हिन्दी)</summary>

वह खड्ग सात्यकिके धनुषको काटकर पृथ्वीपर गिर पड़ा। धरतीपर पहुँचकर वह अलातचक्रके समान प्रकाशित हो रहा था॥४८॥
</details>

<details open><summary>विश्वास-प्रस्तुतिः</summary>

अथान्यद् धनुरादाय सर्वकायावदारणम् ।  
शालस्कन्धप्रतीकाशमिन्द्राशनिसमस्वनम् ॥ ४९ ॥  
विस्फार्य विव्यधे क्रुद्धो जलसंधं शरेण ह।
</details>

<details><summary>मूलम्</summary>

अथान्यद् धनुरादाय सर्वकायावदारणम् ।  
शालस्कन्धप्रतीकाशमिन्द्राशनिसमस्वनम् ॥ ४९ ॥  
विस्फार्य विव्यधे क्रुद्धो जलसंधं शरेण ह।
</details>

<details><summary>अनुवाद (हिन्दी)</summary>

तब सात्यकिने साखूके तनेके समान विशाल, इन्द्रके वज्रकी भाँति घोर टंकार करनेवाले तथा सबके शरीरको विदीर्ण करनेमें समर्थ दूसरा धनुष हाथमें लेकर उसे कानतक खींचा और कुपित हो एक बाणसे जलसंधको बींध डाला॥४९॥
</details>

<details open><summary>विश्वास-प्रस्तुतिः</summary>

ततः साभरणौ बाहू क्षुराभ्यां माधवोत्तमः ॥ ५० ॥  
सात्यकिर्जलसंधस्य चिच्छेद प्रहसन्निव ।
</details>

<details><summary>मूलम्</summary>

ततः साभरणौ बाहू क्षुराभ्यां माधवोत्तमः ॥ ५० ॥  
सात्यकिर्जलसंधस्य चिच्छेद प्रहसन्निव ।
</details>

<details><summary>अनुवाद (हिन्दी)</summary>

फिर मधुवंशशिरोमणि सात्यकिने हँसते हुए-से दो छुरोंका प्रहार करके जलसंधकी आभूषणभूषित दोनों भुजाओंको काट दिया॥५०॥
</details>

<details open><summary>विश्वास-प्रस्तुतिः</summary>

तौ बाहू परिघप्रख्यौ पेततुर्गजसत्तमात् ॥ ५१ ॥  
वसुंधराधराद् भ्रष्टौ पञ्चशीर्षाविवोरगौ ।
</details>

<details><summary>मूलम्</summary>

तौ बाहू परिघप्रख्यौ पेततुर्गजसत्तमात् ॥ ५१ ॥  
वसुंधराधराद् भ्रष्टौ पञ्चशीर्षाविवोरगौ ।
</details>

<details><summary>अनुवाद (हिन्दी)</summary>

उसकी वे परिघके समान मोटी भुजाएँ उस गजराजकी पीठसे नीचे गिर पड़ीं, मानो पर्वतसे पाँच-पाँच मस्तकोंवाले दो नाग पृथ्वीपर गिरे हों॥५१॥
</details>

<details open><summary>विश्वास-प्रस्तुतिः</summary>

ततः सुदंष्ट्रं सुमहच्चारुकुण्डलमण्डितम् ॥ ५२ ॥  
क्षुरेणास्य तृतीयेन शिरश्चिच्छेद सात्यकिः।
</details>

<details><summary>मूलम्</summary>

ततः सुदंष्ट्रं सुमहच्चारुकुण्डलमण्डितम् ॥ ५२ ॥  
क्षुरेणास्य तृतीयेन शिरश्चिच्छेद सात्यकिः।
</details>

<details><summary>अनुवाद (हिन्दी)</summary>

तदनन्तर सात्यकिने तीसरे छुरेसे उसके सुन्दर दाँतोंवाले मनोहर कुण्डलमण्डित विशाल मस्तकको काट गिराया॥५२॥
</details>

<details open><summary>विश्वास-प्रस्तुतिः</summary>

तत्पातितशिरोबाहुकबन्धं भीमदर्शनम् ॥ ५३ ॥  
द्विरदं जलसंधस्य रुधिरेणाभ्यषिञ्चत ।
</details>

<details><summary>मूलम्</summary>

तत्पातितशिरोबाहुकबन्धं भीमदर्शनम् ॥ ५३ ॥  
द्विरदं जलसंधस्य रुधिरेणाभ्यषिञ्चत ।
</details>

<details><summary>अनुवाद (हिन्दी)</summary>

मस्तक और भुजाओंके गिर जानेसे अत्यन्त भयंकर दिखायी देनेवाले जलसंधके उस धड़ने अपने खूनसे उस हाथीको नहला दिया॥५३॥
</details>

<details open><summary>विश्वास-प्रस्तुतिः</summary>

जलसंधं निहत्याजौ त्वरमाणस्तु सात्वतः ॥ ५४ ॥  
विमानं पातयामास गजस्कन्धाद् विशाम्पते।
</details>

<details><summary>मूलम्</summary>

जलसंधं निहत्याजौ त्वरमाणस्तु सात्वतः ॥ ५४ ॥  
विमानं पातयामास गजस्कन्धाद् विशाम्पते।
</details>

<details><summary>अनुवाद (हिन्दी)</summary>

प्रजानाथ! युद्धस्थलमें जलसंधको मारकर फुर्ती करनेवाले सात्यकिने हाथीकी पीठसे उसके हौदेको भी गिरा दिया॥५४॥
</details>

<details open><summary>विश्वास-प्रस्तुतिः</summary>

रुधिरेणावसिक्ताङ्गो जलसंधस्य कुञ्जरः ॥ ५५ ॥  
विलम्बमानमवहत् संश्लिष्टं परमासनम् ।
</details>

<details><summary>मूलम्</summary>

रुधिरेणावसिक्ताङ्गो जलसंधस्य कुञ्जरः ॥ ५५ ॥  
विलम्बमानमवहत् संश्लिष्टं परमासनम् ।
</details>

<details><summary>अनुवाद (हिन्दी)</summary>

खूनसे भीगे शरीरवाला जलसंधका वह हाथी अपनी पीठसे सटकर लटकते हुए उस हौदेको ढो रहा था॥५५॥
</details>

<details open><summary>विश्वास-प्रस्तुतिः</summary>

शरार्दितः सात्वतेन मर्दमानः स्ववाहिनीम् ॥ ५६ ॥  
घोरमार्तस्वरं कृत्वा विदुद्राव महागजः।
</details>

<details><summary>मूलम्</summary>

शरार्दितः सात्वतेन मर्दमानः स्ववाहिनीम् ॥ ५६ ॥  
घोरमार्तस्वरं कृत्वा विदुद्राव महागजः।
</details>

<details><summary>अनुवाद (हिन्दी)</summary>

सात्यकिके बाणोंसे पीड़ित हो वह महान् गजराज घोर चीत्कार करके अपनी ही सेनाको कुचलता हुआ भाग निकला॥५६॥
</details>

<details open><summary>विश्वास-प्रस्तुतिः</summary>

हाहाकारो महानासीत् तव सैन्यस्य मारिष ॥ ५७ ॥  
जलसंधं हतं दृष्ट्वा वृष्णीनामृषभेण तु।
</details>

<details><summary>मूलम्</summary>

हाहाकारो महानासीत् तव सैन्यस्य मारिष ॥ ५७ ॥  
जलसंधं हतं दृष्ट्वा वृष्णीनामृषभेण तु।
</details>

<details><summary>अनुवाद (हिन्दी)</summary>

आर्य! वृष्णिप्रवर सात्यकिके द्वारा जलसंधको मारा गया देख आपकी सेनामें महान् हाहाकार मच गया॥५७॥
</details>

<details open><summary>विश्वास-प्रस्तुतिः</summary>

विमुखाश्चाभ्यधावन्त तव योधाः समन्ततः ॥ ५८ ॥  
पलायनकृतोत्साहा निरुत्साहा द्विषज्जये ।
</details>

<details><summary>मूलम्</summary>

विमुखाश्चाभ्यधावन्त तव योधाः समन्ततः ॥ ५८ ॥  
पलायनकृतोत्साहा निरुत्साहा द्विषज्जये ।
</details>

<details><summary>अनुवाद (हिन्दी)</summary>

आपके योद्धा शत्रुओंपर विजय पानेका उत्साह खो बैठे। अब वे भाग निकलनेमें ही उत्साह दिखाने लगे और युद्धसे मुँह मोड़कर चारों ओर भाग गये॥५८॥
</details>

<details open><summary>विश्वास-प्रस्तुतिः</summary>

एतस्मिन्नन्तरे राजन् द्रोणः शस्त्रभृतां वरः ॥ ५९ ॥  
अभ्ययाज्जवनैरश्वैर्युयुधानं महारथम् ।
</details>

<details><summary>मूलम्</summary>

एतस्मिन्नन्तरे राजन् द्रोणः शस्त्रभृतां वरः ॥ ५९ ॥  
अभ्ययाज्जवनैरश्वैर्युयुधानं महारथम् ।
</details>

<details><summary>अनुवाद (हिन्दी)</summary>

राजन्! इसी समय शस्त्रधारियोंमें श्रेष्ठ द्रोणाचार्य अपने वेगशाली घोड़ोंद्वारा महारथी युयुधानका सामना करनेके लिये आ पहुँचे॥५९॥
</details>

<details open><summary>विश्वास-प्रस्तुतिः</summary>

तमुदीर्णं तथा दृष्ट्वा शैनेयं नरपुङ्गवाः ॥ ६० ॥  
द्रोणेनैव सह क्रुद्धाः सात्यकिं समुपाद्रवन्।
</details>

<details><summary>मूलम्</summary>

तमुदीर्णं तथा दृष्ट्वा शैनेयं नरपुङ्गवाः ॥ ६० ॥  
द्रोणेनैव सह क्रुद्धाः सात्यकिं समुपाद्रवन्।
</details>

<details><summary>अनुवाद (हिन्दी)</summary>

शिनिपौत्र सात्यकिको बढ़ते देख नरश्रेष्ठ कौरव महारथी द्रोणाचार्यके साथ ही कुपित हो उनपर टूट पड़े॥
</details>

<details open><summary>विश्वास-प्रस्तुतिः</summary>

ततः प्रववृते युद्धं कुरूणां सात्वतस्य च।  
द्रोणस्य च रणे राजन् घोरं देवासुरोपमम् ॥ ६१ ॥
</details>

<details><summary>मूलम्</summary>

ततः प्रववृते युद्धं कुरूणां सात्वतस्य च।  
द्रोणस्य च रणे राजन् घोरं देवासुरोपमम् ॥ ६१ ॥
</details>

<details><summary>अनुवाद (हिन्दी)</summary>

राजन्! फिर तो उस रणक्षेत्रमें कौरवोंसहित द्रोणाचार्य तथा सात्यकिका देवासुर-संग्रामके समान भयंकर युद्ध होने लगा॥६१॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि जयद्रथवधपर्वणि सात्यकिप्रवेशे जलसंधवधो नाम पञ्चदशाधिकशततमोऽध्यायः॥११५॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत जयद्रथवधपर्वमें सात्यकिके कौरव-सेनामें प्रवेशके अवसरपर जलसंधका वध नामक एक सौ पंद्रहवाँ अध्याय पूरा हुआ॥११५॥
</details>

<details><summary>सूचना (हिन्दी)</summary>

(दाक्षिणात्य अधिक पाठके १ श्लोक मिलाकर कुल ६२ श्लोक हैं।)
</details>
