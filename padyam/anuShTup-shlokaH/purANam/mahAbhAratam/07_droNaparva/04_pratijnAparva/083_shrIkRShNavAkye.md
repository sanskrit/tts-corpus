+++
title_full = "083 अर्जुनकी प्रतिज्ञाको सफल बनानेके लिये युधिष्ठिरकी श्रीकृष्णसे प्रार्थना और श्रीकृष्णका उन्हें आश्वासन देना"
title = "०८३ श्रीकृष्णवाक्ये"

+++

<details><summary>भागसूचना</summary>

त्र्यशीतितमोऽध्यायः
</details>

<details><summary>सूचना (हिन्दी)</summary>

अर्जुनकी प्रतिज्ञाको सफल बनानेके लिये युधिष्ठिरकी श्रीकृष्णसे प्रार्थना और श्रीकृष्णका उन्हें आश्वासन देना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततो युधिष्ठिरो राजा प्रतिनन्द्य जनार्दनम्।  
उवाच परमप्रीतः कौन्तेयो देवकीसुतम् ॥ १ ॥
</details>

<details><summary>मूलम्</summary>

ततो युधिष्ठिरो राजा प्रतिनन्द्य जनार्दनम्।  
उवाच परमप्रीतः कौन्तेयो देवकीसुतम् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तदनन्तर कुन्तीकुमार राजा युधिष्ठिरने अत्यन्त प्रसन्न हो देवकीनन्दन जनार्दनका अभिनन्दन करके पूछा—॥१॥
</details>

<details open><summary>विश्वास-प्रस्तुतिः</summary>

सुखेन रजनी व्युष्टा कच्चित् ते मधुसूदन।  
कच्चिज्ज्ञानानि सर्वाणि प्रसन्नानि तवाच्युत ॥ २ ॥
</details>

<details><summary>मूलम्</summary>

सुखेन रजनी व्युष्टा कच्चित् ते मधुसूदन।  
कच्चिज्ज्ञानानि सर्वाणि प्रसन्नानि तवाच्युत ॥ २ ॥
</details>

<details><summary>अनुवाद (हिन्दी)</summary>

‘मधुसूदन! क्या आपकी रात सुखपूर्वक बीती है? अच्युत! क्या आपकी सम्पूर्ण ज्ञानेन्द्रियाँ प्रसन्न हैं?’॥२॥
</details>

<details open><summary>विश्वास-प्रस्तुतिः</summary>

वासुदेवोऽपि तद्युक्तं पर्यपृच्छद् युधिष्ठिरम्।  
ततश्च प्रकृतीः क्षत्ता न्यवेदयदुपस्थिताः ॥ ३ ॥
</details>

<details><summary>मूलम्</summary>

वासुदेवोऽपि तद्युक्तं पर्यपृच्छद् युधिष्ठिरम्।  
ततश्च प्रकृतीः क्षत्ता न्यवेदयदुपस्थिताः ॥ ३ ॥
</details>

<details><summary>अनुवाद (हिन्दी)</summary>

तब भगवान् श्रीकृष्णने भी उनसे समयोचित प्रश्न किये। तत्पश्चात् सेवकने आकर सूचना दी कि मन्त्री, सेनापति आदि उपस्थित हैं॥३॥
</details>

<details open><summary>विश्वास-प्रस्तुतिः</summary>

अनुज्ञातश्च राज्ञा स प्रावेशयत तं जनम्।  
विराटं भीमसेनं च धृष्टद्युम्नं च सात्यकिम् ॥ ४ ॥  
चेदिपं धृष्टकेतुं च द्रुपदं च महारथम्।  
शिखण्डिनं यमौ चैव चेकितानं सकेकयम् ॥ ५ ॥  
युयुत्सुं चैव कौरव्यं पाञ्चाल्यं चोत्तमौजसम्।  
युधामन्युं सुबाहुं च द्रौपदेयांश्च सर्वशः ॥ ६ ॥
</details>

<details><summary>मूलम्</summary>

अनुज्ञातश्च राज्ञा स प्रावेशयत तं जनम्।  
विराटं भीमसेनं च धृष्टद्युम्नं च सात्यकिम् ॥ ४ ॥  
चेदिपं धृष्टकेतुं च द्रुपदं च महारथम्।  
शिखण्डिनं यमौ चैव चेकितानं सकेकयम् ॥ ५ ॥  
युयुत्सुं चैव कौरव्यं पाञ्चाल्यं चोत्तमौजसम्।  
युधामन्युं सुबाहुं च द्रौपदेयांश्च सर्वशः ॥ ६ ॥
</details>

<details><summary>अनुवाद (हिन्दी)</summary>

उस समय महाराजकी अनुमति पाकर विराट, भीमसेन, धृष्टद्युम्न, सात्यकि, चेदिराज धृष्टकेतु, महारथी द्रुपद, शिखण्डी, नकुल, सहदेव, चेकितान, केकयराजकुमार, कुरुवंशी युयुत्सु, पांचालवीर उत्तमौजा, युधामन्यु, सुबाहु तथा द्रौपदीके पाँचों पुत्र—इन सब लोगोंको द्वारपाल भीतर ले आया॥४—६॥
</details>

<details open><summary>विश्वास-प्रस्तुतिः</summary>

एते चान्ये च बहवः क्षत्रियाः क्षत्रियर्षभम्।  
उपतस्थुर्महात्मानं विविशुश्चासने शुभे ॥ ७ ॥
</details>

<details><summary>मूलम्</summary>

एते चान्ये च बहवः क्षत्रियाः क्षत्रियर्षभम्।  
उपतस्थुर्महात्मानं विविशुश्चासने शुभे ॥ ७ ॥
</details>

<details><summary>अनुवाद (हिन्दी)</summary>

ये तथा और भी बहुत-से क्षत्रियशिरोमणि महात्मा युधिष्ठिरकी सेवामें उपस्थित हुए और सुन्दर आसनपर बैठे॥७॥
</details>

<details open><summary>विश्वास-प्रस्तुतिः</summary>

एकस्मिन्नासने वीरावुपविष्टौ महाबलौ ।  
कृष्णश्च युयुधानश्च महात्मानौ महाद्युती ॥ ८ ॥
</details>

<details><summary>मूलम्</summary>

एकस्मिन्नासने वीरावुपविष्टौ महाबलौ ।  
कृष्णश्च युयुधानश्च महात्मानौ महाद्युती ॥ ८ ॥
</details>

<details><summary>अनुवाद (हिन्दी)</summary>

महाबली और महातेजस्वी महात्मा श्रीकृष्ण और सात्यकि ये दोनों वीर एक ही आसनपर बैठे थे॥८॥
</details>

<details open><summary>विश्वास-प्रस्तुतिः</summary>

ततो युधिष्ठिरस्तेषां शृण्वतां मधुसूदनम्।  
अब्रवीत् पुण्डरीकाक्षमाभाष्य मधुरं वचः ॥ ९ ॥
</details>

<details><summary>मूलम्</summary>

ततो युधिष्ठिरस्तेषां शृण्वतां मधुसूदनम्।  
अब्रवीत् पुण्डरीकाक्षमाभाष्य मधुरं वचः ॥ ९ ॥
</details>

<details><summary>अनुवाद (हिन्दी)</summary>

तब युधिष्ठिरने उन सब लोगोंके सुनते हुए कमलनयन भगवान् मधुसूदनको सम्बोधित करके मधुर वाणीमें कहा—॥९॥
</details>

<details open><summary>विश्वास-प्रस्तुतिः</summary>

एकं त्वां वयमाश्रित्य सहस्राक्षमिवामराः।  
प्रार्थयामो जयं युद्धे शाश्वतानि सुखानि च ॥ १० ॥
</details>

<details><summary>मूलम्</summary>

एकं त्वां वयमाश्रित्य सहस्राक्षमिवामराः।  
प्रार्थयामो जयं युद्धे शाश्वतानि सुखानि च ॥ १० ॥
</details>

<details><summary>अनुवाद (हिन्दी)</summary>

‘प्रभो! जैसे देवता इन्द्रका आश्रय लेते हैं, उसी प्रकार हमलोग एकमात्र आपका सहारा लेकर युद्धमें विजय और शाश्वत सुख पाना चाहते हैं॥१०॥
</details>

<details open><summary>विश्वास-प्रस्तुतिः</summary>

त्वं हि राज्यविनाशं च द्विषद्भिश्च निराक्रियाम्।  
क्लेशांश्च विविधान् कृष्ण सर्वांस्तानपि वेद नः ॥ ११ ॥
</details>

<details><summary>मूलम्</summary>

त्वं हि राज्यविनाशं च द्विषद्भिश्च निराक्रियाम्।  
क्लेशांश्च विविधान् कृष्ण सर्वांस्तानपि वेद नः ॥ ११ ॥
</details>

<details><summary>अनुवाद (हिन्दी)</summary>

‘श्रीकृष्ण! शत्रुओंने जो हमारे राज्यका नाश करके हमारा तिरस्कार किया और भाँति-भाँतिके क्लेश दिये, उन सबको आप अच्छी तरह जानते हैं॥११॥
</details>

<details open><summary>विश्वास-प्रस्तुतिः</summary>

त्वयि सर्वेश सर्वेषामस्माकं भक्तवत्सल।  
सुखमायत्तमत्यर्थं यात्रा च मधुसूदन ॥ १२ ॥
</details>

<details><summary>मूलम्</summary>

त्वयि सर्वेश सर्वेषामस्माकं भक्तवत्सल।  
सुखमायत्तमत्यर्थं यात्रा च मधुसूदन ॥ १२ ॥
</details>

<details><summary>अनुवाद (हिन्दी)</summary>

‘भक्तवत्सल सर्वेश्वर! मधुसूदन! हम सब लोगोंका सुख और जीवन-निर्वाह पूर्णरूपसे आपके ही अधीन है॥१२॥
</details>

<details open><summary>विश्वास-प्रस्तुतिः</summary>

स तथा कुरु वार्ष्णेय यथा त्वयि मनो मम।  
अर्जुनस्य यथा सत्या प्रतिज्ञा स्याच्चिकीर्षिता ॥ १३ ॥
</details>

<details><summary>मूलम्</summary>

स तथा कुरु वार्ष्णेय यथा त्वयि मनो मम।  
अर्जुनस्य यथा सत्या प्रतिज्ञा स्याच्चिकीर्षिता ॥ १३ ॥
</details>

<details><summary>अनुवाद (हिन्दी)</summary>

‘वार्ष्णेय! हमारा मन आपमें ही लगा हुआ है। अतः आप ऐसा करें, जिससे अर्जुनकी अभीष्ट प्रतिज्ञा सत्य होकर रहे॥१३॥
</details>

<details open><summary>विश्वास-प्रस्तुतिः</summary>

स भवांस्तारयत्वस्माद् दुःखामर्षमहार्णवात् ।  
पारं तितीर्षतामद्य प्लवो नो भव माधव ॥ १४ ॥
</details>

<details><summary>मूलम्</summary>

स भवांस्तारयत्वस्माद् दुःखामर्षमहार्णवात् ।  
पारं तितीर्षतामद्य प्लवो नो भव माधव ॥ १४ ॥
</details>

<details><summary>अनुवाद (हिन्दी)</summary>

‘माधव! आज इस दुःख और अमर्षके महासागरसे पार होनेकी इच्छावाले हम सब लोगोंके लिये आप नौका बन जाइये। आप ही इस संकटसे हमारा उद्धार कीजिये॥१४॥
</details>

<details open><summary>विश्वास-प्रस्तुतिः</summary>

न हि तत् कुरुते संख्ये रथी रिपुवधोद्यतः।  
यथा वै कुरुते कृष्ण सारथिर्यत्नमास्थितः ॥ १५ ॥
</details>

<details><summary>मूलम्</summary>

न हि तत् कुरुते संख्ये रथी रिपुवधोद्यतः।  
यथा वै कुरुते कृष्ण सारथिर्यत्नमास्थितः ॥ १५ ॥
</details>

<details><summary>अनुवाद (हिन्दी)</summary>

‘श्रीकृष्ण! संग्राममें शत्रुवधके लिये उद्यत हुआ रथी भी वैसा कार्य नहीं कर पाता, जैसा कि प्रयत्नशील सारथि कर दिखाता है॥१५॥
</details>

<details open><summary>विश्वास-प्रस्तुतिः</summary>

यथैव सर्वास्वापत्सु पासि वृष्णीन् जनार्दन।  
तथैवास्मान् महाबाहो वृजिनात् त्रातुमर्हसि ॥ १६ ॥
</details>

<details><summary>मूलम्</summary>

यथैव सर्वास्वापत्सु पासि वृष्णीन् जनार्दन।  
तथैवास्मान् महाबाहो वृजिनात् त्रातुमर्हसि ॥ १६ ॥
</details>

<details><summary>अनुवाद (हिन्दी)</summary>

‘महाबाहु जनार्दन! जैसे आप वृष्णिवंशियोंको सम्पूर्ण आपत्तियोंसे बचाते हैं, उसी प्रकार हमारी भी इस संकटसे रक्षा कीजिये॥१६॥
</details>

<details open><summary>विश्वास-प्रस्तुतिः</summary>

त्वमगाधेऽप्लवे मग्नान् पाण्डवान् कुरुसागरे।  
समुद्धर प्लवो भूत्वा शङ्खचक्रगदाधर ॥ १७ ॥
</details>

<details><summary>मूलम्</summary>

त्वमगाधेऽप्लवे मग्नान् पाण्डवान् कुरुसागरे।  
समुद्धर प्लवो भूत्वा शङ्खचक्रगदाधर ॥ १७ ॥
</details>

<details><summary>अनुवाद (हिन्दी)</summary>

‘शंख, चक्र और गदा धारण करनेवाले परमेश्वर! नौकारहित अगाध कौरव-सागरमें निमग्न पाण्डवोंका आप स्वयं ही नौका बनकर उद्धार कीजिये॥१७॥
</details>

<details open><summary>विश्वास-प्रस्तुतिः</summary>

नमस्ते देवदेवेश सनातन विशातन।  
विष्णो जिष्णो हरे कृष्ण वैकुण्ठ पुरुषोत्तम ॥ १८ ॥
</details>

<details><summary>मूलम्</summary>

नमस्ते देवदेवेश सनातन विशातन।  
विष्णो जिष्णो हरे कृष्ण वैकुण्ठ पुरुषोत्तम ॥ १८ ॥
</details>

<details><summary>अनुवाद (हिन्दी)</summary>

‘शत्रुनाशक! सनातन देवदेवेश्वर! विष्णो! जिष्णो! हरे! कृष्ण! वैकुण्ठ! पुरुषोत्तम! आपको नमस्कार है॥१८॥
</details>

<details open><summary>विश्वास-प्रस्तुतिः</summary>

नारदस्त्वां समाचख्यौ पुराणमृषिसत्तमम् ।  
वरदं शार्ङ्गिणं श्रेष्ठं तत् सत्यं कुरु माधव ॥ १९ ॥
</details>

<details><summary>मूलम्</summary>

नारदस्त्वां समाचख्यौ पुराणमृषिसत्तमम् ।  
वरदं शार्ङ्गिणं श्रेष्ठं तत् सत्यं कुरु माधव ॥ १९ ॥
</details>

<details><summary>अनुवाद (हिन्दी)</summary>

‘माधव! देवर्षि नारदने बताया है कि आप शार्ङ्गधनुष धारण करनेवाले, सर्वोत्तम वरदायक, पुरातन ऋषिश्रेष्ठ नारायण हैं, उनकी वह बात सत्य कर दिखाइये॥१९॥
</details>

<details open><summary>विश्वास-प्रस्तुतिः</summary>

इत्युक्तः पुण्डरीकाक्षो धर्मराजेन संसदि।  
तोयमेघस्वनो वाग्मी प्रत्युवाच युधिष्ठिरम् ॥ २० ॥
</details>

<details><summary>मूलम्</summary>

इत्युक्तः पुण्डरीकाक्षो धर्मराजेन संसदि।  
तोयमेघस्वनो वाग्मी प्रत्युवाच युधिष्ठिरम् ॥ २० ॥
</details>

<details><summary>अनुवाद (हिन्दी)</summary>

उस राजसभामें धर्मराज युधिष्ठिरके ऐसा कहनेपर उत्तम वक्ता कमलनयन भगवान् श्रीकृष्णने सजल मेघके समान गम्भीर वाणीमें उन्हें इस प्रकार उत्तर दिया॥२०॥
</details>

<details open><summary>मूलम् (वचनम्)</summary>

वासुदेव उवाच
</details>

<details open><summary>विश्वास-प्रस्तुतिः</summary>

सामरेष्वपि लोकेषु सर्वेषु न तथाविधः।  
शरासनधरः कश्चिद् यथा पार्थो धनञ्जयः ॥ २१ ॥
</details>

<details><summary>मूलम्</summary>

सामरेष्वपि लोकेषु सर्वेषु न तथाविधः।  
शरासनधरः कश्चिद् यथा पार्थो धनञ्जयः ॥ २१ ॥
</details>

<details><summary>अनुवाद (हिन्दी)</summary>

_श्रीकृष्ण बोले—_ राजन्! देवताओंसहित सम्पूर्ण लोकोंमें कोई भी वैसा धनुर्धर नहीं है, जैसे आपके भाई कुन्तीकुमार धनंजय हैं॥२१॥
</details>

<details open><summary>विश्वास-प्रस्तुतिः</summary>

वीर्यवानस्त्रसम्पन्नः पराक्रान्तो महाबलः ।  
युद्धशौण्डः सदामर्षी तेजसा परमो नृणाम् ॥ २२ ॥
</details>

<details><summary>मूलम्</summary>

वीर्यवानस्त्रसम्पन्नः पराक्रान्तो महाबलः ।  
युद्धशौण्डः सदामर्षी तेजसा परमो नृणाम् ॥ २२ ॥
</details>

<details><summary>अनुवाद (हिन्दी)</summary>

वे शक्तिशाली, अस्त्रज्ञानसम्पन्न, पराक्रमी, महाबली, युद्धकुशल, सदा अमर्षशील और मनुष्योंमें परम तेजस्वी हैं॥२२॥
</details>

<details open><summary>विश्वास-प्रस्तुतिः</summary>

स युवा वृषभस्कन्धो दीर्घबाहुर्महाबलः।  
सिंहर्षभगतिः श्रीमान् द्विषतस्ते हनिष्यति ॥ २३ ॥
</details>

<details><summary>मूलम्</summary>

स युवा वृषभस्कन्धो दीर्घबाहुर्महाबलः।  
सिंहर्षभगतिः श्रीमान् द्विषतस्ते हनिष्यति ॥ २३ ॥
</details>

<details><summary>अनुवाद (हिन्दी)</summary>

अर्जुनके कंधे वृषभके समान सुपुष्ट हैं, भुजाएँ बड़ी-बड़ी हैं, उनकी चाल भी श्रेष्ठ सिंहके सदृश है, वे महान् बलवान् युवक और श्रीसम्पन्न हैं, अतः आपके शत्रुओंको अवश्य मार डालेंगे॥२३॥
</details>

<details open><summary>विश्वास-प्रस्तुतिः</summary>

अहं च तत् करिष्यामि यथा कुन्तीसुतोऽर्जुनः।  
धार्तराष्ट्रस्य सैन्यानि धक्ष्यत्यग्निरिवेन्धनम् ॥ २४ ॥
</details>

<details><summary>मूलम्</summary>

अहं च तत् करिष्यामि यथा कुन्तीसुतोऽर्जुनः।  
धार्तराष्ट्रस्य सैन्यानि धक्ष्यत्यग्निरिवेन्धनम् ॥ २४ ॥
</details>

<details><summary>अनुवाद (हिन्दी)</summary>

मैं भी वही करूँगा, जिससे कुन्तीपुत्र अर्जुन दुर्योधनकी सारी सेनाओंको उसी प्रकार जला डालेंगे, जैसे आग ईंधनको जलाती है॥२४॥
</details>

<details open><summary>विश्वास-प्रस्तुतिः</summary>

अद्य तं पापकर्माणं क्षुद्रं सौभद्रघातिनम्।  
अपुनर्दर्शनं मार्गमिषुभिः क्षेप्स्यतेऽर्जुनः ॥ २५ ॥
</details>

<details><summary>मूलम्</summary>

अद्य तं पापकर्माणं क्षुद्रं सौभद्रघातिनम्।  
अपुनर्दर्शनं मार्गमिषुभिः क्षेप्स्यतेऽर्जुनः ॥ २५ ॥
</details>

<details><summary>अनुवाद (हिन्दी)</summary>

आज सुभद्राकुमार अभिमन्युकी हत्या करनेवाले उस नीच पापी जयद्रथको अर्जुन अपने बाणोंद्वारा उस मार्गपर डाल देंगे, जहाँ जानेपर उस जीवका पुनः इस लोकमें दर्शन नहीं होता॥२५॥
</details>

<details open><summary>विश्वास-प्रस्तुतिः</summary>

तस्याद्य गृध्राः श्येनाश्च चण्डगोमायवस्तथा।  
भक्षयिष्यन्ति मांसानि ये चान्ये पुरुषादकाः ॥ २६ ॥
</details>

<details><summary>मूलम्</summary>

तस्याद्य गृध्राः श्येनाश्च चण्डगोमायवस्तथा।  
भक्षयिष्यन्ति मांसानि ये चान्ये पुरुषादकाः ॥ २६ ॥
</details>

<details><summary>अनुवाद (हिन्दी)</summary>

आज गीध, बाज, क्रोधमें भरे हुए गीदड़ तथा अन्य नरभक्षी जीव-जन्तु जयद्रथका मांस खायेंगे॥२६॥
</details>

<details open><summary>विश्वास-प्रस्तुतिः</summary>

यद्यस्य देवा गोप्तारः सेन्द्राः सर्वे तथाप्यसौ।  
राजधानीं यमस्याद्य हतः प्राप्स्यति संकुले ॥ २७ ॥
</details>

<details><summary>मूलम्</summary>

यद्यस्य देवा गोप्तारः सेन्द्राः सर्वे तथाप्यसौ।  
राजधानीं यमस्याद्य हतः प्राप्स्यति संकुले ॥ २७ ॥
</details>

<details><summary>अनुवाद (हिन्दी)</summary>

यदि इन्द्रसहित सम्पूर्ण देवता भी उसकी रक्षाके लिये आ जायँ तथापि वह आज संग्राममें मारा जाकर यमराजकी राजधानीमें अवश्य जा पहुँचेगा॥२७॥
</details>

<details open><summary>विश्वास-प्रस्तुतिः</summary>

निहत्य सैन्धवं जिष्णुरद्य त्वामुपयास्यति।  
विशोको विज्वरो राजन् भव भूतिपुरस्कृतः ॥ २८ ॥
</details>

<details><summary>मूलम्</summary>

निहत्य सैन्धवं जिष्णुरद्य त्वामुपयास्यति।  
विशोको विज्वरो राजन् भव भूतिपुरस्कृतः ॥ २८ ॥
</details>

<details><summary>अनुवाद (हिन्दी)</summary>

राजन्! आज विजयशील अर्जुन जयद्रथको मारकर ही आपके पास आयेंगे, आप ऐश्वर्यसे सम्पन्न रहकर शोक और चिन्ताको त्याग दीजिये॥२८॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि प्रतिज्ञापर्वणि श्रीकृष्णवाक्ये त्र्यशीतितमोऽध्यायः ॥ ८३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत प्रतिज्ञापर्वमें श्रीकृष्णवाक्यविषयक तिरासीवाँ अध्याय पूरा हुआ॥८३॥
</details>
