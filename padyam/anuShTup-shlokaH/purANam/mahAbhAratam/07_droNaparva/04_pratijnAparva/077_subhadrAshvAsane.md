+++
title_full = "077 नाना प्रकारके अशुभसूचक उत्पात, कौरव-सेनामें भय और श्रीकृष्णका अपनी बहिन सुभद्राको आश्वासन देना"
title = "०७७ सुभद्राश्वासने"

+++

<details><summary>भागसूचना</summary>

सप्तसप्ततितमोऽध्यायः
</details>

<details><summary>सूचना (हिन्दी)</summary>

नाना प्रकारके अशुभसूचक उत्पात, कौरव-सेनामें भय और श्रीकृष्णका अपनी बहिन सुभद्राको आश्वासन देना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

तां निशां दुःखशोकार्तौ निःश्वसन्ताविवोरगौ।  
निद्रां नैवोपलेभाते वासुदेवधनंजयौ ॥ १ ॥
</details>

<details><summary>मूलम्</summary>

तां निशां दुःखशोकार्तौ निःश्वसन्ताविवोरगौ।  
निद्रां नैवोपलेभाते वासुदेवधनंजयौ ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! दुःख और शोकसे पीड़ित हुए श्रीकृष्ण और अर्जुन सर्पोंके समान लंबी साँस खींच रहे थे। उन दोनोंको उस रातमें नींद नहीं आयी॥१॥
</details>

<details open><summary>विश्वास-प्रस्तुतिः</summary>

नरनारायणौ क्रुद्धौ ज्ञात्वा देवाः सवासवाः।  
व्यथिताश्चिन्तयामासुः किंस्विदेतद् भविष्यति ॥ २ ॥
</details>

<details><summary>मूलम्</summary>

नरनारायणौ क्रुद्धौ ज्ञात्वा देवाः सवासवाः।  
व्यथिताश्चिन्तयामासुः किंस्विदेतद् भविष्यति ॥ २ ॥
</details>

<details><summary>अनुवाद (हिन्दी)</summary>

नर और नारायणको कुपित जान इन्द्रसहित सम्पूर्ण देवता व्यथित हो चिन्ता करने लगे; यह क्या होनेवाला है?॥२॥
</details>

<details open><summary>विश्वास-प्रस्तुतिः</summary>

ववुश्च दारुणा वाता रूक्षा घोराभिशंसिनः।  
सकबन्धस्तथाऽऽदित्ये परिधिः समदृश्यत ॥ ३ ॥
</details>

<details><summary>मूलम्</summary>

ववुश्च दारुणा वाता रूक्षा घोराभिशंसिनः।  
सकबन्धस्तथाऽऽदित्ये परिधिः समदृश्यत ॥ ३ ॥
</details>

<details><summary>अनुवाद (हिन्दी)</summary>

रूक्ष, भयसूचक एवं दारुण वायु बहने लगी। (दूसरे दिन सूर्योदय होनेपर) सूर्यमण्डलमें कबन्धयुक्त घेरा देखा गया॥३॥
</details>

<details open><summary>विश्वास-प्रस्तुतिः</summary>

शुष्काशन्यश्च निष्पेतुः सनिर्घाताः सविद्युतः।  
चचाल चापि पृथिवी सशैलवनकानना ॥ ४ ॥
</details>

<details><summary>मूलम्</summary>

शुष्काशन्यश्च निष्पेतुः सनिर्घाताः सविद्युतः।  
चचाल चापि पृथिवी सशैलवनकानना ॥ ४ ॥
</details>

<details><summary>अनुवाद (हिन्दी)</summary>

बिना वर्षाके ही वज्र गिरने लगे। आकाशमें बिजलीकी चमकके साथ भयंकर गर्जना होने लगी। पर्वत, वन और काननोंसहित पृथ्वी काँपने लगी॥४॥
</details>

<details open><summary>विश्वास-प्रस्तुतिः</summary>

चुक्षुभुश्च महाराज सागरा मकरालयाः।  
प्रतिस्रोतः प्रवृत्ताश्च तथा गन्तुं समुद्रगाः ॥ ५ ॥
</details>

<details><summary>मूलम्</summary>

चुक्षुभुश्च महाराज सागरा मकरालयाः।  
प्रतिस्रोतः प्रवृत्ताश्च तथा गन्तुं समुद्रगाः ॥ ५ ॥
</details>

<details><summary>अनुवाद (हिन्दी)</summary>

महाराज! ग्राहोंके निवासस्थान समुद्रोंमें ज्वार आ गया। समुद्रगामिनी नदियाँ उलटी धारामें बहकर अपने उद्‌गमकी ओर जाने लगीं॥५॥
</details>

<details open><summary>विश्वास-प्रस्तुतिः</summary>

रथाश्वनरनागानां प्रवृत्तमधरोत्तरम् ।  
क्रव्यादानां प्रमोदार्थं यमराष्ट्रविवृद्धये ॥ ६ ॥
</details>

<details><summary>मूलम्</summary>

रथाश्वनरनागानां प्रवृत्तमधरोत्तरम् ।  
क्रव्यादानां प्रमोदार्थं यमराष्ट्रविवृद्धये ॥ ६ ॥
</details>

<details><summary>अनुवाद (हिन्दी)</summary>

मांसभक्षी प्राणियोंके आनन्द और यमराजके राज्यकी वृद्धिके लिये रथ, घोड़े, मनुष्य और हाथियोंके नीचे-ऊपरके ओष्ठ फड़कने लगे॥६॥
</details>

<details open><summary>विश्वास-प्रस्तुतिः</summary>

वाहनानि शकृन्मूत्रे मुमुचू रुरुदुश्च ह।  
तान्‌ दृष्ट्वा दारुणान्‌ सर्वानुत्पाताल्ँलोमहर्षणान् ॥ ७ ॥  
सर्वे ते व्यथिताः सैन्यास्त्वदीया भरतर्षभ।  
श्रुत्वा महाबलस्योग्रां प्रतिज्ञां सव्यसाचिनः ॥ ८ ॥
</details>

<details><summary>मूलम्</summary>

वाहनानि शकृन्मूत्रे मुमुचू रुरुदुश्च ह।  
तान्‌ दृष्ट्वा दारुणान्‌ सर्वानुत्पाताल्ँलोमहर्षणान् ॥ ७ ॥  
सर्वे ते व्यथिताः सैन्यास्त्वदीया भरतर्षभ।  
श्रुत्वा महाबलस्योग्रां प्रतिज्ञां सव्यसाचिनः ॥ ८ ॥
</details>

<details><summary>अनुवाद (हिन्दी)</summary>

भरतश्रेष्ठ! हाथी, घोड़े आदि वाहन मल-मूत्र करने और रोने लगे। उन सब भयंकर एवं रोमांचकारी उत्पातोंको देखकर और महाबली सव्यसाची अर्जुनकी उस भयंकर प्रतिज्ञाको सुनकर आपके सभी सैनिक व्यथित हो उठे॥७-८॥
</details>

<details open><summary>विश्वास-प्रस्तुतिः</summary>

अथ कृष्णं महाबाहुरब्रवीत् पाकशासनिः।  
आश्वासय सुभद्रां त्वं भगिनीं स्नुषया सह ॥ ९ ॥  
स्नुषां चास्या वयस्याश्च विशोकाः कुरु माधव।  
साम्ना सत्येन युक्तेन वचसाऽऽश्वासय प्रभो ॥ १० ॥
</details>

<details><summary>मूलम्</summary>

अथ कृष्णं महाबाहुरब्रवीत् पाकशासनिः।  
आश्वासय सुभद्रां त्वं भगिनीं स्नुषया सह ॥ ९ ॥  
स्नुषां चास्या वयस्याश्च विशोकाः कुरु माधव।  
साम्ना सत्येन युक्तेन वचसाऽऽश्वासय प्रभो ॥ १० ॥
</details>

<details><summary>अनुवाद (हिन्दी)</summary>

इधर इन्द्रकुमार महाबाहु अर्जुनने भगवान् श्रीकृष्णसे कहा—‘माधव! आप पुत्रवधू उत्तरासहित अपनी बहिन सुभद्राको धीरज बँधाइये। उत्तरा और उसकी सखियोंका शोक दूर कीजिये। प्रभो! शान्तिपूर्ण, सत्य और युक्तियुक्त वचनोंद्वारा इन सबको आश्वासन दीजिये’॥९-१०॥
</details>

<details open><summary>विश्वास-प्रस्तुतिः</summary>

ततोऽर्जुनगृहं गत्वा वासुदेवः सुदुर्मनाः।  
भगिनीं पुत्रशोकार्तामाश्वासयत दुःखिताम् ॥ ११ ॥
</details>

<details><summary>मूलम्</summary>

ततोऽर्जुनगृहं गत्वा वासुदेवः सुदुर्मनाः।  
भगिनीं पुत्रशोकार्तामाश्वासयत दुःखिताम् ॥ ११ ॥
</details>

<details><summary>अनुवाद (हिन्दी)</summary>

तब भगवान् श्रीकृष्ण अत्यन्त उदास मनसे अर्जुनके शिविरमें गये और पुत्रशोकसे पीड़ित हुई अपनी दुखिया बहिनको आश्वासन देने लगे॥११॥
</details>

<details open><summary>मूलम् (वचनम्)</summary>

वासुदेव उवाच
</details>

<details open><summary>विश्वास-प्रस्तुतिः</summary>

मा शोकं कुरु वार्ष्णेयि कुमारं प्रति सस्नुषा।  
सर्वेषां प्राणिनां भीरु निष्ठैषा कालनिर्मिता ॥ १२ ॥
</details>

<details><summary>मूलम्</summary>

मा शोकं कुरु वार्ष्णेयि कुमारं प्रति सस्नुषा।  
सर्वेषां प्राणिनां भीरु निष्ठैषा कालनिर्मिता ॥ १२ ॥
</details>

<details><summary>अनुवाद (हिन्दी)</summary>

_भगवान् श्रीकृष्ण बोले—_ वृष्णिनन्दिनी! तुम और पुत्रवधू उत्तरा कुमार अभिमन्युके लिये शोक न करो। भीरु! काल एक दिन सभी प्राणियोंकी ऐसी ही अवस्था कर देता है॥१२॥
</details>

<details open><summary>विश्वास-प्रस्तुतिः</summary>

कुले जातस्य धीरस्य क्षत्रियस्य विशेषतः।  
सदृशं मरणं ह्येतत् तव पुत्रस्य मा शुचः ॥ १३ ॥
</details>

<details><summary>मूलम्</summary>

कुले जातस्य धीरस्य क्षत्रियस्य विशेषतः।  
सदृशं मरणं ह्येतत् तव पुत्रस्य मा शुचः ॥ १३ ॥
</details>

<details><summary>अनुवाद (हिन्दी)</summary>

तुम्हारा पुत्र उत्तम कुलमें उत्पन्न धीर-वीर और विशेषतः क्षत्रिय था। यह मृत्यु उसके योग्य ही हुई है; इसलिये शोक न करो॥१३॥
</details>

<details open><summary>विश्वास-प्रस्तुतिः</summary>

दिष्ट्या महारथो धीरः पितुस्तुल्यपराक्रमः।  
क्षात्रेण विधिना प्राप्तो वीराभिलषितां गतिम् ॥ १४ ॥
</details>

<details><summary>मूलम्</summary>

दिष्ट्या महारथो धीरः पितुस्तुल्यपराक्रमः।  
क्षात्रेण विधिना प्राप्तो वीराभिलषितां गतिम् ॥ १४ ॥
</details>

<details><summary>अनुवाद (हिन्दी)</summary>

यह सौभाग्यकी बात है कि पिताके तुल्य पराक्रमी धीर महारथी अभिमन्यु क्षत्रियोचित कर्तव्यका पालन करके उस उत्तम गतिको प्राप्त हुआ है, जिसकी वीर पुरुष अभिलाषा करते हैं॥१४॥
</details>

<details open><summary>विश्वास-प्रस्तुतिः</summary>

जित्वा सुबहुशः शत्रून् प्रेषयित्वा च मृत्यवे।  
गतः पुण्यकृतां लोकान् सर्वकामदुहोऽक्षयान् ॥ १५ ॥
</details>

<details><summary>मूलम्</summary>

जित्वा सुबहुशः शत्रून् प्रेषयित्वा च मृत्यवे।  
गतः पुण्यकृतां लोकान् सर्वकामदुहोऽक्षयान् ॥ १५ ॥
</details>

<details><summary>अनुवाद (हिन्दी)</summary>

वह बहुत-से शत्रुओंको जीतकर और बहुतोंको मृत्युके लोकमें भेजकर पुण्यात्माओंको प्राप्त होनेवाले उन अक्षय लोकोंमें गया है, जो सम्पूर्ण कामनाओंको पूर्ण करनेवाले हैं॥१५॥
</details>

<details open><summary>विश्वास-प्रस्तुतिः</summary>

तपसा ब्रह्मचर्येण श्रुतेन प्रज्ञयापि च।  
सन्तो यां गतिमिच्छन्ति तां प्राप्तस्तव पुत्रकः ॥ १६ ॥
</details>

<details><summary>मूलम्</summary>

तपसा ब्रह्मचर्येण श्रुतेन प्रज्ञयापि च।  
सन्तो यां गतिमिच्छन्ति तां प्राप्तस्तव पुत्रकः ॥ १६ ॥
</details>

<details><summary>अनुवाद (हिन्दी)</summary>

तपस्या, ब्रह्मचर्य, शास्त्रज्ञान और सद्‌बुद्धिके द्वारा साधुपुरुष जिस गतिको पाना चाहते हैं, वही गति तुम्हारे पुत्रको भी प्राप्त हुई है॥१६॥
</details>

<details open><summary>विश्वास-प्रस्तुतिः</summary>

वीरसूर्वीरपत्नी त्वं वीरजा वीरबान्धवा।  
मा शुचस्तनयं भद्रे गतः स परमां गतिम् ॥ १७ ॥
</details>

<details><summary>मूलम्</summary>

वीरसूर्वीरपत्नी त्वं वीरजा वीरबान्धवा।  
मा शुचस्तनयं भद्रे गतः स परमां गतिम् ॥ १७ ॥
</details>

<details><summary>अनुवाद (हिन्दी)</summary>

सुभद्रे! तुम वीरमाता, वीरपत्नी, वीरकन्या और वीर भाइयोंकी बहिन हो। तुम पुत्रके लिये शोक न करो। वह उत्तम गतिको प्राप्त हुआ है॥१७॥
</details>

<details open><summary>विश्वास-प्रस्तुतिः</summary>

प्राप्स्यते चाप्यसौ पापः सैन्धवो बालघातकः।  
अस्यावलेपस्य फलं ससुहृद्‌गणबान्धवः ॥ १८ ॥  
व्युष्टायां तु वरारोहे रजन्यां पापकर्मकृत्।  
न हि मोक्ष्यति पार्थात् स प्रविष्टोऽप्यमरावतीम् ॥ १९ ॥
</details>

<details><summary>मूलम्</summary>

प्राप्स्यते चाप्यसौ पापः सैन्धवो बालघातकः।  
अस्यावलेपस्य फलं ससुहृद्‌गणबान्धवः ॥ १८ ॥  
व्युष्टायां तु वरारोहे रजन्यां पापकर्मकृत्।  
न हि मोक्ष्यति पार्थात् स प्रविष्टोऽप्यमरावतीम् ॥ १९ ॥
</details>

<details><summary>अनुवाद (हिन्दी)</summary>

वरारोहे! बालककी हत्या करानेवाला वह पापकर्मा पापी सिंधुराज जयद्रथ रात बीतनेपर प्रातःकाल होते ही अपने सुहृदों और बन्धु-बान्धवोंसहित इस अपराधका फल पायेगा। वह अमरावतीपुरीमें जाकर छिप जाय तो भी अर्जुनके हाथसे उसका छुटकारा नहीं होगा॥१८-१९॥
</details>

<details open><summary>विश्वास-प्रस्तुतिः</summary>

श्वः शिरः श्रोष्यसे तस्य सैन्धवस्य रणे हृतम्।  
समन्तपञ्चकाद् बाह्यं विशोका भव मा रुदः ॥ २० ॥
</details>

<details><summary>मूलम्</summary>

श्वः शिरः श्रोष्यसे तस्य सैन्धवस्य रणे हृतम्।  
समन्तपञ्चकाद् बाह्यं विशोका भव मा रुदः ॥ २० ॥
</details>

<details><summary>अनुवाद (हिन्दी)</summary>

तुम कल ही सुनोगी कि रणक्षेत्रमें जयद्रथका मस्तक काट लिया गया है और वह समन्तपंचक क्षेत्रसे बाहर जा गिरा है। अतः शोक त्याग दो और रोना बंद करो॥२०॥
</details>

<details open><summary>विश्वास-प्रस्तुतिः</summary>

क्षत्रधर्मं पुरस्कृत्य गतः शूरः सतां गतिम्।  
यां गतिं प्राप्नुयामेह ये चान्ये शस्त्रजीविनः ॥ २१ ॥
</details>

<details><summary>मूलम्</summary>

क्षत्रधर्मं पुरस्कृत्य गतः शूरः सतां गतिम्।  
यां गतिं प्राप्नुयामेह ये चान्ये शस्त्रजीविनः ॥ २१ ॥
</details>

<details><summary>अनुवाद (हिन्दी)</summary>

शूरवीर अभिमन्युने क्षत्रिय-धर्मको आगे रखकर सत्पुरुषोंकी गति पायी है, जिसे हमलोग और इस संसारके दूसरे शस्त्रधारी क्षत्रिय भी पाना चाहते हैं॥२१॥
</details>

<details open><summary>विश्वास-प्रस्तुतिः</summary>

व्यूढोरस्को महाबाहुरनिवर्ती रथप्रणुत् ।  
गतस्तव वरारोहे पुत्रः स्वर्गं ज्वरं जहि ॥ २२ ॥
</details>

<details><summary>मूलम्</summary>

व्यूढोरस्को महाबाहुरनिवर्ती रथप्रणुत् ।  
गतस्तव वरारोहे पुत्रः स्वर्गं ज्वरं जहि ॥ २२ ॥
</details>

<details><summary>अनुवाद (हिन्दी)</summary>

सुन्दरी! चौड़ी छाती और विशाल भुजाओंसे सुशोभित युद्धसे पीछे न हटनेवाला तथा शत्रुपक्षके रथियोंपर विजय पानेवाला तुम्हारा पुत्र स्वर्गलोकमें गया है। तुम चिन्ता छोड़ो॥२२॥
</details>

<details open><summary>विश्वास-प्रस्तुतिः</summary>

अनुयातश्च पितरं मातृपक्षं च वीर्यवान्।  
सहस्रशो रिपून् हत्वा हतः शूरो महारथः ॥ २३ ॥
</details>

<details><summary>मूलम्</summary>

अनुयातश्च पितरं मातृपक्षं च वीर्यवान्।  
सहस्रशो रिपून् हत्वा हतः शूरो महारथः ॥ २३ ॥
</details>

<details><summary>अनुवाद (हिन्दी)</summary>

बलवान्, शूरवीर और महारथी अभिमन्यु पितृकुल तथा मातृकुलकी मर्यादाका अनुसरण करते हुए सहस्रों शत्रुओंको मारकर मरा है॥२३॥
</details>

<details open><summary>विश्वास-प्रस्तुतिः</summary>

आश्वासय स्नुषां राज्ञि मा शुचः क्षत्रिये भृशम्।  
श्वः प्रियं सुमहच्छ्रुत्वा विशोका भव नन्दिनि ॥ २४ ॥
</details>

<details><summary>मूलम्</summary>

आश्वासय स्नुषां राज्ञि मा शुचः क्षत्रिये भृशम्।  
श्वः प्रियं सुमहच्छ्रुत्वा विशोका भव नन्दिनि ॥ २४ ॥
</details>

<details><summary>अनुवाद (हिन्दी)</summary>

रानी बहिन! अधिक चिन्ता छोड़ो और बहूको धीरज बँधाओ। अपने कुलको आनन्दित करनेवाली क्षत्रियकन्ये! कल अत्यन्त प्रिय समाचार सुनकर शोकरहित हो जाओ॥२४॥
</details>

<details open><summary>विश्वास-प्रस्तुतिः</summary>

यत् पार्थेन प्रतिज्ञातं तत् तथा न तदन्यथा।  
चिकीर्षितं हि ते भर्तुर्न भवेज्जातु निष्फलम् ॥ २५ ॥
</details>

<details><summary>मूलम्</summary>

यत् पार्थेन प्रतिज्ञातं तत् तथा न तदन्यथा।  
चिकीर्षितं हि ते भर्तुर्न भवेज्जातु निष्फलम् ॥ २५ ॥
</details>

<details><summary>अनुवाद (हिन्दी)</summary>

अर्जुनने जिस बातके लिये प्रतिज्ञा कर ली है, वह उसी रूपमें पूर्ण होगी। उसे कोई पलट नहीं सकता। तुम्हारे स्वामी जो कुछ करना चाहते हैं, वह कभी निष्फल नहीं होता॥२५॥
</details>

<details open><summary>विश्वास-प्रस्तुतिः</summary>

यदि च मनुजपन्नगाः पिशाचा  
रजनिचराः पतगाः सुरासुराश्च ।  
रणगतमभियान्ति सिन्धुराजं  
न स भविता सह तैरपि प्रभाते ॥ २६ ॥
</details>

<details><summary>मूलम्</summary>

यदि च मनुजपन्नगाः पिशाचा  
रजनिचराः पतगाः सुरासुराश्च ।  
रणगतमभियान्ति सिन्धुराजं  
न स भविता सह तैरपि प्रभाते ॥ २६ ॥
</details>

<details><summary>अनुवाद (हिन्दी)</summary>

यदि मनुष्य, नाग, पिशाच, निशाचर, पक्षी, देवता और असुर भी रणक्षेत्रमें आये हुए सिंधुराज जयद्रथकी सहायताके लिये आ जायँ तो भी वह कल उन सहायकोंके साथ ही जीवनसे हाथ धो बैठेगा॥२६॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि प्रतिज्ञापर्वणि सुभद्राश्वासने सप्तसप्ततितमोऽध्यायः ॥ ७७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत प्रतिज्ञापर्वमें सुभद्राको श्रीकृष्णका आश्वासनविषयक सतहत्तरवाँ अध्याय पूरा हुआ॥७७॥
</details>
