+++
title_full = "005 कर्णका दुर्योधनके समक्ष सेनापति-पदके लिये द्रोणाचार्यका नाम प्रस्तावित करना"
title = "००५ कर्णवाक्ये"

+++

<details><summary>भागसूचना</summary>

पञ्चमोऽध्यायः
</details>

<details><summary>सूचना (हिन्दी)</summary>

कर्णका दुर्योधनके समक्ष सेनापति-पदके लिये द्रोणाचार्यका नाम प्रस्तावित करना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

रथस्थं पुरुषव्याघ्रं दृष्ट्वा कर्णमवस्थितम्।  
हृष्टो दुर्योधनो राजन्निदं वचनमब्रवीत् ॥ १ ॥
</details>

<details><summary>मूलम्</summary>

रथस्थं पुरुषव्याघ्रं दृष्ट्वा कर्णमवस्थितम्।  
हृष्टो दुर्योधनो राजन्निदं वचनमब्रवीत् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! पुरुषसिंह कर्णको रथपर बैठा देख दुर्योधनने प्रसन्न होकर इस प्रकार कहा—॥१॥
</details>

<details open><summary>विश्वास-प्रस्तुतिः</summary>

सनाथमिव मन्येऽहं भवता पालितं बलम्।  
अत्र किं नु समर्थं यद्धितं तत् सम्प्रधार्यताम् ॥ २ ॥
</details>

<details><summary>मूलम्</summary>

सनाथमिव मन्येऽहं भवता पालितं बलम्।  
अत्र किं नु समर्थं यद्धितं तत् सम्प्रधार्यताम् ॥ २ ॥
</details>

<details><summary>अनुवाद (हिन्दी)</summary>

‘कर्ण! तुम्हारे द्वारा इस सेनाका संरक्षण हो रहा है, इससे मैं इसे सनाथ हुई-सी मानता हूँ। अब यहाँ हमारे लिये क्या करना उपयोगी और हितकर है, इसका निश्चय करो’॥२॥
</details>

<details open><summary>मूलम् (वचनम्)</summary>

कर्ण उवाच
</details>

<details open><summary>विश्वास-प्रस्तुतिः</summary>

ब्रूहि नः पुरुषव्याघ्र त्वं हि प्राज्ञतमो नृप।  
यथा चार्थपतिः कृत्यं पश्यते न तथेतरः ॥ ३ ॥
</details>

<details><summary>मूलम्</summary>

ब्रूहि नः पुरुषव्याघ्र त्वं हि प्राज्ञतमो नृप।  
यथा चार्थपतिः कृत्यं पश्यते न तथेतरः ॥ ३ ॥
</details>

<details><summary>अनुवाद (हिन्दी)</summary>

_कर्णने कहा—_ पुरुषसिंह नरेश्वर! तुम तो बड़े बुद्धिमान् हो। स्वयं ही अपना विचार हमें बताओ; क्योंकि धनका स्वामी उसके सम्बन्धमें आवश्यक कर्तव्यका जैसा विचार करता है, वैसा दूसरा कोई नहीं कर सकता॥३॥
</details>

<details open><summary>विश्वास-प्रस्तुतिः</summary>

ते स्म सर्वे तव वचः श्रोतुकामा नरेश्वर।  
नान्याय्यं हि भवान् वाक्यं ब्रूयादिति मतिर्मम ॥ ४ ॥
</details>

<details><summary>मूलम्</summary>

ते स्म सर्वे तव वचः श्रोतुकामा नरेश्वर।  
नान्याय्यं हि भवान् वाक्यं ब्रूयादिति मतिर्मम ॥ ४ ॥
</details>

<details><summary>अनुवाद (हिन्दी)</summary>

अतः नरेश्वर! हम सब लोग तुम्हारी ही बात सुनना चाहते हैं। मेरा विश्वास है कि तुम कोई ऐसी बात नहीं कहोगे, जो न्यायसंगत न हो॥४॥
</details>

<details open><summary>मूलम् (वचनम्)</summary>

दुर्योधन उवाच
</details>

<details open><summary>विश्वास-प्रस्तुतिः</summary>

भीष्मः सेनाप्रणेताऽऽसीद् वयसा विक्रमेण च।  
श्रुतेन चोपसम्पन्नः सर्वैर्योधगणैस्तथा ॥ ५ ॥  
तेनातियशसा कर्ण घ्नता शत्रुगणान् मम।  
सुयुद्धेन दशाहानि पालिताः स्मो महात्मना ॥ ६ ॥
</details>

<details><summary>मूलम्</summary>

भीष्मः सेनाप्रणेताऽऽसीद् वयसा विक्रमेण च।  
श्रुतेन चोपसम्पन्नः सर्वैर्योधगणैस्तथा ॥ ५ ॥  
तेनातियशसा कर्ण घ्नता शत्रुगणान् मम।  
सुयुद्धेन दशाहानि पालिताः स्मो महात्मना ॥ ६ ॥
</details>

<details><summary>अनुवाद (हिन्दी)</summary>

_दुर्योधनने कहा—_ कर्ण! पहले आयु, बल-पराक्रम और विद्यामें सबसे बढ़े-चढ़े पितामह भीष्म हमारे सेनापति थे। वे अत्यन्त यशस्वी महात्मा पितामह समस्त योद्धाओंको साथ ले उत्तम युद्ध-प्रणालीद्वारा मेरे शत्रुओंका संहार करते हुए दस दिनोंतक हमारा पालन करते आये हैं॥५-६॥
</details>

<details open><summary>विश्वास-प्रस्तुतिः</summary>

तस्मिन्नसुकरं कर्म कृतवत्यास्थिते दिवम्।  
कं नु सेनाप्रणेतारं मन्यसे तदनन्तरम् ॥ ७ ॥
</details>

<details><summary>मूलम्</summary>

तस्मिन्नसुकरं कर्म कृतवत्यास्थिते दिवम्।  
कं नु सेनाप्रणेतारं मन्यसे तदनन्तरम् ॥ ७ ॥
</details>

<details><summary>अनुवाद (हिन्दी)</summary>

वे तो अत्यन्त दुष्कर कर्म करके अब स्वर्गलोकके पथपर आरूढ़ हो गये हैं। ऐसी दशामें उनके बाद तुम किसे सेनापति बनाये जानेयोग्य मानते हो?॥७॥
</details>

<details open><summary>विश्वास-प्रस्तुतिः</summary>

न विना नायकं सेना मुहूर्तमपि तिष्ठति।  
आहवेष्वाहवश्रेष्ठ नेतृहीनेव नौर्जले ॥ ८ ॥
</details>

<details><summary>मूलम्</summary>

न विना नायकं सेना मुहूर्तमपि तिष्ठति।  
आहवेष्वाहवश्रेष्ठ नेतृहीनेव नौर्जले ॥ ८ ॥
</details>

<details><summary>अनुवाद (हिन्दी)</summary>

समरांगणके श्रेष्ठ वीर! सेनापतिके बिना कोई सेना दो घड़ी भी संग्राममें टिक नहीं सकती है। ठीक उसी तरह, जैसे मल्लाहके बिना नाव जलमें स्थिर नहीं रह सकती है॥८॥
</details>

<details open><summary>विश्वास-प्रस्तुतिः</summary>

यथा ह्यकर्णधारा नौ रथश्चासारथिर्यथा।  
द्रवेद् यथेष्टं तद्वत् स्यादृते सेनापतिं बलम् ॥ ९ ॥
</details>

<details><summary>मूलम्</summary>

यथा ह्यकर्णधारा नौ रथश्चासारथिर्यथा।  
द्रवेद् यथेष्टं तद्वत् स्यादृते सेनापतिं बलम् ॥ ९ ॥
</details>

<details><summary>अनुवाद (हिन्दी)</summary>

जैसे बिना नाविककी नाव जहाँ-कहीं भी जलमें बह जाती है और बिना सारथिका रथ चाहे जहाँ भटक जाता है, उसी प्रकार सेनापतिके बिना सेना भी जहाँ चाहे भाग सकती है॥९॥
</details>

<details open><summary>विश्वास-प्रस्तुतिः</summary>

अदेशिको यथा सार्थः सर्वः कृच्छ्रं समृच्छति।  
अनायका तथा सेना सर्वान् दोषान् समर्छति ॥ १० ॥
</details>

<details><summary>मूलम्</summary>

अदेशिको यथा सार्थः सर्वः कृच्छ्रं समृच्छति।  
अनायका तथा सेना सर्वान् दोषान् समर्छति ॥ १० ॥
</details>

<details><summary>अनुवाद (हिन्दी)</summary>

जैसे कोई मार्गदर्शक न होनेपर यात्रियोंका सारा दल भारी संकटमें पड़ जाता है, उसी प्रकार सेनानायकके बिना सेनाको सब प्रकारकी कठिनाइयोंका सामना करना पड़ता है॥१०॥
</details>

<details open><summary>विश्वास-प्रस्तुतिः</summary>

स भवान् वीक्ष्य सर्वेषु मामकेषु महात्मसु।  
पश्य सेनापतिं युक्तमनु शान्तनवादिह ॥ ११ ॥
</details>

<details><summary>मूलम्</summary>

स भवान् वीक्ष्य सर्वेषु मामकेषु महात्मसु।  
पश्य सेनापतिं युक्तमनु शान्तनवादिह ॥ ११ ॥
</details>

<details><summary>अनुवाद (हिन्दी)</summary>

अतः तुम मेरे पक्षके सब महामनस्वी वीरोंपर दृष्टि डालकर यह देखो कि भीष्मजीके बाद अब कौन उपयुक्त सेनापति हो सकता है॥११॥
</details>

<details open><summary>विश्वास-प्रस्तुतिः</summary>

यं हि सेनाप्रणेतारं भवान् वक्ष्यति संयुगे।  
तं वयं सहिताः सर्वे करिष्यामो न संशयः ॥ १२ ॥
</details>

<details><summary>मूलम्</summary>

यं हि सेनाप्रणेतारं भवान् वक्ष्यति संयुगे।  
तं वयं सहिताः सर्वे करिष्यामो न संशयः ॥ १२ ॥
</details>

<details><summary>अनुवाद (हिन्दी)</summary>

इस युद्धस्थलमें तुम जिसे सेनापतिपदके योग्य बताओगे, निःसंदेह हम सब लोग मिलकर उसीको सेनानायक बनायेंगे॥१२॥
</details>

<details open><summary>मूलम् (वचनम्)</summary>

कर्ण उवाच
</details>

<details open><summary>विश्वास-प्रस्तुतिः</summary>

सर्व एव महात्मान इमे पुरुषसत्तमाः।  
सेनापतित्वमर्हन्ति नात्र कार्या विचारणा ॥ १३ ॥
</details>

<details><summary>मूलम्</summary>

सर्व एव महात्मान इमे पुरुषसत्तमाः।  
सेनापतित्वमर्हन्ति नात्र कार्या विचारणा ॥ १३ ॥
</details>

<details><summary>अनुवाद (हिन्दी)</summary>

_कर्णने कहा—_ राजन्! ये सभी महामनस्वी पुरुष-प्रवर नरेश सेनापति होनेके योग्य हैं। इस विषयमें कोई अन्यथा विचार करनेकी आवश्यकता नहीं है॥१३॥
</details>

<details open><summary>विश्वास-प्रस्तुतिः</summary>

कुलसंहननज्ञानैर्बलविक्रमबुद्धिभिः ।  
युक्ताः श्रुतज्ञा धीमन्त आहवेष्वनिवर्तिनः ॥ १४ ॥
</details>

<details><summary>मूलम्</summary>

कुलसंहननज्ञानैर्बलविक्रमबुद्धिभिः ।  
युक्ताः श्रुतज्ञा धीमन्त आहवेष्वनिवर्तिनः ॥ १४ ॥
</details>

<details><summary>अनुवाद (हिन्दी)</summary>

जो राजा यहाँ मौजूद हैं, वे सभी अपने कुल, शरीर, ज्ञान, बल, पराक्रम और बुद्धिकी दृष्टिसे सेनापति-पदके योग्य हैं। ये सब-के-सब वेदज्ञ, बुद्धिमान् और युद्धसे कभी पीछे न हटनेवाले हैं॥१४॥
</details>

<details open><summary>विश्वास-प्रस्तुतिः</summary>

युगपन्न तु ते शक्याः कर्तुं सर्वे पुरःसराः।  
एक एव तु कर्तव्यो यस्मिन् वैशेषिका गुणाः ॥ १५ ॥
</details>

<details><summary>मूलम्</summary>

युगपन्न तु ते शक्याः कर्तुं सर्वे पुरःसराः।  
एक एव तु कर्तव्यो यस्मिन् वैशेषिका गुणाः ॥ १५ ॥
</details>

<details><summary>अनुवाद (हिन्दी)</summary>

परंतु सब-के-सब एक ही समय सेनापति नहीं बनाये जा सकते, इसलिये जिस एकमें सभी विशिष्ट गुण हों, उसीको अपनी सेनाका प्रधान बनाना चाहिये॥
</details>

<details open><summary>विश्वास-प्रस्तुतिः</summary>

अन्योन्यस्पर्धिनां ह्येषां यद्येकं यं करिष्यसि।  
शेषा विमनसो व्यक्तं न योत्स्यन्ति हितास्तव ॥ १६ ॥
</details>

<details><summary>मूलम्</summary>

अन्योन्यस्पर्धिनां ह्येषां यद्येकं यं करिष्यसि।  
शेषा विमनसो व्यक्तं न योत्स्यन्ति हितास्तव ॥ १६ ॥
</details>

<details><summary>अनुवाद (हिन्दी)</summary>

किंतु ये सभी नरेश परस्पर एक-दूसरेसे स्पर्धा रखनेवाले हैं। यदि इनमेंसे किसी एकको सेनापति बना लोगे तो शेष सब लोग मन-ही-मन अप्रसन्न हो तुम्हारे हितकी भावनासे युद्ध नहीं करेंगे, यह बात बिलकुल स्पष्ट है॥१६॥
</details>

<details open><summary>विश्वास-प्रस्तुतिः</summary>

अयं च सर्वयोधानामाचार्यः स्थविरो गुरुः।  
युक्तः सेनापतिः कर्तुं द्रोणः शस्त्रभृतां वरः ॥ १७ ॥
</details>

<details><summary>मूलम्</summary>

अयं च सर्वयोधानामाचार्यः स्थविरो गुरुः।  
युक्तः सेनापतिः कर्तुं द्रोणः शस्त्रभृतां वरः ॥ १७ ॥
</details>

<details><summary>अनुवाद (हिन्दी)</summary>

इसलिये जो इन समस्त योद्धाओंके आचार्य, वयोवृद्ध गुरु तथा शस्त्रधारियोंमें श्रेष्ठ हैं, वे आचार्य द्रोण ही इस समय सेनापति बनाये जानेके योग्य हैं॥१७॥
</details>

<details open><summary>विश्वास-प्रस्तुतिः</summary>

को हि तिष्ठति दुर्धर्षे द्रोणे शस्त्रभृतां वरे।  
सेनापतिःस्यादन्योऽस्माच्छुक्राङ्गिरसदर्शनात् ॥ १८ ॥
</details>

<details><summary>मूलम्</summary>

को हि तिष्ठति दुर्धर्षे द्रोणे शस्त्रभृतां वरे।  
सेनापतिःस्यादन्योऽस्माच्छुक्राङ्गिरसदर्शनात् ॥ १८ ॥
</details>

<details><summary>अनुवाद (हिन्दी)</summary>

सम्पूर्ण शस्त्रधारियोंमें श्रेष्ठ, दुर्जय वीर द्रोणाचार्यके रहते हुए इन शुक्राचार्य और बृहस्पतिके समान महानुभावको छोड़कर दूसरा कौन सेनापति हो सकता है?॥१८॥
</details>

<details open><summary>विश्वास-प्रस्तुतिः</summary>

न च सोऽप्यस्ति ते योधः सर्वराजसु भारत।  
द्रोणं यः समरे यान्तं नानुयास्यति संयुगे ॥ १९ ॥
</details>

<details><summary>मूलम्</summary>

न च सोऽप्यस्ति ते योधः सर्वराजसु भारत।  
द्रोणं यः समरे यान्तं नानुयास्यति संयुगे ॥ १९ ॥
</details>

<details><summary>अनुवाद (हिन्दी)</summary>

भारत! समस्त राजाओंमें तुम्हारा कोई भी ऐसा योद्धा नहीं है, जो समरभूमिमें आगे जानेवाले द्रोणाचार्यके पीछे-पीछे न जाय॥१९॥
</details>

<details open><summary>विश्वास-प्रस्तुतिः</summary>

एष सेनाप्रणेतॄणामेष शस्त्रभृतामपि ।  
एष बुद्धिमतां चैव श्रेष्ठो राजन् गुरुस्तव ॥ २० ॥
</details>

<details><summary>मूलम्</summary>

एष सेनाप्रणेतॄणामेष शस्त्रभृतामपि ।  
एष बुद्धिमतां चैव श्रेष्ठो राजन् गुरुस्तव ॥ २० ॥
</details>

<details><summary>अनुवाद (हिन्दी)</summary>

राजन्! तुम्हारे ये गुरुदेव समस्त सेनापतियों, शस्त्रधारियों और बुद्धिमानोंमें श्रेष्ठ हैं॥२०॥
</details>

<details open><summary>विश्वास-प्रस्तुतिः</summary>

एवं दुर्योधनाचार्यमाशु सेनापतिं कुरु।  
जिगीषन्तोऽसुरान् संख्ये कार्तिकेयमिवामराः ॥ २१ ॥
</details>

<details><summary>मूलम्</summary>

एवं दुर्योधनाचार्यमाशु सेनापतिं कुरु।  
जिगीषन्तोऽसुरान् संख्ये कार्तिकेयमिवामराः ॥ २१ ॥
</details>

<details><summary>अनुवाद (हिन्दी)</summary>

अतः दुर्योधन! जैसे असुरोंपर विजयकी इच्छा रखनेवाले देवताओंने रणक्षेत्रमें कार्तिकेयको अपना सेनापति बनाया था, इसी प्रकार तुम भी आचार्य द्रोणको शीघ्र सेनापति बनाओ॥२१॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि द्रोणाभिषेकपर्वणि कर्णवाक्ये पञ्चमोऽध्यायः ॥ ५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत द्रोणाभिषेकपर्वमें कर्णवाक्यविषयक पाँचवाँ अध्याय पूरा हुआ॥५॥
</details>
