+++
title_full = "007 द्रोणाचार्यका सेनापतिके पदपर अभिषेक, कौरव-पाण्डव-सेनाओंका युद्ध और द्रोणका पराक्रम"
title = "००७ द्रोणपराक्रमे"

+++

<details><summary>भागसूचना</summary>

सप्तमोऽध्यायः
</details>

<details><summary>सूचना (हिन्दी)</summary>

द्रोणाचार्यका सेनापतिके पदपर अभिषेक, कौरव-पाण्डव-सेनाओंका युद्ध और द्रोणका पराक्रम
</details>

<details open><summary>मूलम् (वचनम्)</summary>

द्रोण उवाच
</details>

<details open><summary>विश्वास-प्रस्तुतिः</summary>

वेदं षडङ्गं वेदाहमर्थविद्यां च मानवीम्।  
त्रैय्यम्बकमथेष्वस्त्रं शस्त्राणि विविधानि च ॥ १ ॥
</details>

<details><summary>मूलम्</summary>

वेदं षडङ्गं वेदाहमर्थविद्यां च मानवीम्।  
त्रैय्यम्बकमथेष्वस्त्रं शस्त्राणि विविधानि च ॥ १ ॥
</details>

<details><summary>अनुवाद (हिन्दी)</summary>

_द्रोणाचार्यने कहा—_ राजन्! मैं छहों अंगोंसहित वेद, मनुजीका कहा हुआ अर्थशास्त्र, भगवान् शंकरकी दी हुई बाण-विद्या और अनेक प्रकारके अस्त्र-शस्त्र भी जानता हूँ॥१॥
</details>

<details open><summary>विश्वास-प्रस्तुतिः</summary>

ये चाप्युक्ता मयि गुणा भवद्भिर्जयकाङ्‌क्षिभिः।  
चिकीर्षुस्तानहं सर्वान् योधयिष्यामि पाण्डवान् ॥ २ ॥
</details>

<details><summary>मूलम्</summary>

ये चाप्युक्ता मयि गुणा भवद्भिर्जयकाङ्‌क्षिभिः।  
चिकीर्षुस्तानहं सर्वान् योधयिष्यामि पाण्डवान् ॥ २ ॥
</details>

<details><summary>अनुवाद (हिन्दी)</summary>

विजयकी अभिलाषा रखनेवाले तुमलोगोंने मुझमें जो-जो गुण बताये हैं, उन सबको प्राप्त करनेकी इच्छासे मैं पाण्डवोंके साथ युद्ध करूँगा॥२॥
</details>

<details open><summary>विश्वास-प्रस्तुतिः</summary>

पार्षतं तु रणे राजन् न हनिष्ये कथंचन।  
स हि सृष्टो वधार्थाय ममैव पुरुषर्षभः ॥ ३ ॥
</details>

<details><summary>मूलम्</summary>

पार्षतं तु रणे राजन् न हनिष्ये कथंचन।  
स हि सृष्टो वधार्थाय ममैव पुरुषर्षभः ॥ ३ ॥
</details>

<details><summary>अनुवाद (हिन्दी)</summary>

राजन्! मैं द्रुपदकुमार धृष्टद्युम्नको युद्धस्थलमें किसी प्रकार भी नहीं मारूँगा; क्योंकि वह पुरुषप्रवर धृष्टद्युम्न मेरे ही वधके लिये उत्पन्न हुआ है॥३॥
</details>

<details open><summary>विश्वास-प्रस्तुतिः</summary>

योधयिष्यामि सैन्यानि नाशयन् सर्वसोमकान्।  
न च मां पाण्डवा युद्धे योधयिष्यन्ति हर्षिताः ॥ ४ ॥
</details>

<details><summary>मूलम्</summary>

योधयिष्यामि सैन्यानि नाशयन् सर्वसोमकान्।  
न च मां पाण्डवा युद्धे योधयिष्यन्ति हर्षिताः ॥ ४ ॥
</details>

<details><summary>अनुवाद (हिन्दी)</summary>

मैं समस्त सोमकोंका संहार करते हुए पाण्डव-सेनाओंके साथ युद्ध करूँगा; परंतु पाण्डवलोग युद्धमें प्रसन्नतापूर्वक मेरा सामना नहीं करेंगे॥४॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

स एवमभ्यनुज्ञातश्चक्रे सेनापतिं ततः।  
द्रोणं तव सुतो राजन् विधिदृष्टेन कर्मणा ॥ ५ ॥
</details>

<details><summary>मूलम्</summary>

स एवमभ्यनुज्ञातश्चक्रे सेनापतिं ततः।  
द्रोणं तव सुतो राजन् विधिदृष्टेन कर्मणा ॥ ५ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! इस प्रकार आचार्य द्रोणकी अनुमति मिल जानेपर आपके पुत्र दुर्योधनने उन्हें शास्त्रीय विधिके अनुसार सेनापतिके पदपर अभिषिक्त किया॥५॥
</details>

<details open><summary>विश्वास-प्रस्तुतिः</summary>

अथाभिषिषिचुर्द्रोणं दुर्योधनमुखा नृपाः ।  
सैनापत्ये यथा स्कन्दं पुरा शक्रमुखाः सुराः ॥ ६ ॥
</details>

<details><summary>मूलम्</summary>

अथाभिषिषिचुर्द्रोणं दुर्योधनमुखा नृपाः ।  
सैनापत्ये यथा स्कन्दं पुरा शक्रमुखाः सुराः ॥ ६ ॥
</details>

<details><summary>अनुवाद (हिन्दी)</summary>

तदनन्तर जैसे पूर्वकालमें इन्द्र आदि देवताओंने स्कन्दको सेनापतिके पदपर अभिषिक्त किया था, उसी प्रकार दुर्योधन आदि राजाओंने भी द्रोणाचार्यका अभिषेक किया॥६॥
</details>

<details open><summary>विश्वास-प्रस्तुतिः</summary>

ततो वादित्रघोषेण शङ्खानां च महास्वनैः।  
प्रादुरासीत् कृते द्रोणे हर्षः सेनापतौ तदा ॥ ७ ॥
</details>

<details><summary>मूलम्</summary>

ततो वादित्रघोषेण शङ्खानां च महास्वनैः।  
प्रादुरासीत् कृते द्रोणे हर्षः सेनापतौ तदा ॥ ७ ॥
</details>

<details><summary>अनुवाद (हिन्दी)</summary>

उस समय वाद्योंके घोष तथा शंखोंकी गम्भीर ध्वनिके साथ द्रोणाचार्यके सेनापति बना लिये जानेपर सब लोगोंके हृदयमें महान् हर्ष प्रकट हुआ॥७॥
</details>

<details open><summary>विश्वास-प्रस्तुतिः</summary>

ततः पुण्याहघोषेण स्वस्तिवादस्वनेन च।  
संस्तवैर्गीतशब्दैश्च सूतमागधवन्दिनाम् ॥ ८ ॥  
जयशब्दैर्द्विजाग्र्याणां सुभगानर्तितैस्तथा ।  
सत्कृत्य विधिना द्रोणं मेनिरे पाण्डवाञ्जितान् ॥ ९ ॥
</details>

<details><summary>मूलम्</summary>

ततः पुण्याहघोषेण स्वस्तिवादस्वनेन च।  
संस्तवैर्गीतशब्दैश्च सूतमागधवन्दिनाम् ॥ ८ ॥  
जयशब्दैर्द्विजाग्र्याणां सुभगानर्तितैस्तथा ।  
सत्कृत्य विधिना द्रोणं मेनिरे पाण्डवाञ्जितान् ॥ ९ ॥
</details>

<details><summary>अनुवाद (हिन्दी)</summary>

पुण्याहवाचन, स्वस्तिवाचन, सूत, मागध और वन्दीजनोंके स्तोत्र, गीत तथा श्रेष्ठ ब्राह्मणोंके जय-जयकारके शब्दसे एवं नाचनेवाली स्त्रियोंके नृत्यसे द्रोणाचार्यका विधिवत् सत्कार करके कौरवोंने यह मान लिया कि अब पाण्डव पराजित हो गये॥८-९॥
</details>

<details open><summary>विश्वास-प्रस्तुतिः</summary>

सैनापत्यं तु सम्प्राप्य भारद्वाजो महारथः।  
युयुत्सुर्व्यूह्य सैन्यानि प्रायात् तव सुतैः सह ॥ १० ॥
</details>

<details><summary>मूलम्</summary>

सैनापत्यं तु सम्प्राप्य भारद्वाजो महारथः।  
युयुत्सुर्व्यूह्य सैन्यानि प्रायात् तव सुतैः सह ॥ १० ॥
</details>

<details><summary>अनुवाद (हिन्दी)</summary>

राजन्! महारथी द्रोणाचार्य सेनापतिका पद पाकर अपनी सेनाकी व्यूह-रचना करके आपके पुत्रोंको साथ ले युद्धके लिये उत्सुक हो आगे बढ़े॥१०॥
</details>

<details open><summary>विश्वास-प्रस्तुतिः</summary>

सैन्धवश्च कलिङ्गश्च विकर्णश्च तवात्मजः।  
दक्षिणं पार्श्वमास्थाय समतिष्ठन्त दंशिताः ॥ ११ ॥
</details>

<details><summary>मूलम्</summary>

सैन्धवश्च कलिङ्गश्च विकर्णश्च तवात्मजः।  
दक्षिणं पार्श्वमास्थाय समतिष्ठन्त दंशिताः ॥ ११ ॥
</details>

<details><summary>अनुवाद (हिन्दी)</summary>

सिन्धुराज जयद्रथ, कलिंगनरेश और आपके पुत्र विकर्ण—ये तीनों उनके दक्षिण पार्श्वका आश्रय ले कवच बाँधकर खड़े हुए॥११॥
</details>

<details open><summary>विश्वास-प्रस्तुतिः</summary>

प्रपक्षः शकुनिस्तेषां प्रवरैर्हयसादिभिः ।  
ययौ गान्धारकैः सार्धं विमलप्रासयोधिभिः ॥ १२ ॥
</details>

<details><summary>मूलम्</summary>

प्रपक्षः शकुनिस्तेषां प्रवरैर्हयसादिभिः ।  
ययौ गान्धारकैः सार्धं विमलप्रासयोधिभिः ॥ १२ ॥
</details>

<details><summary>अनुवाद (हिन्दी)</summary>

गान्धार देशके प्रधान-प्रधान घुड़सवारोंके साथ, जो चमकीले प्रासोंद्वारा युद्ध करनेवाले थे, गान्धारराज शकुनि उन दक्षिण पार्श्वके योद्धाओंका प्रपक्ष (सहायक) बनकर चला॥१२॥
</details>

<details open><summary>विश्वास-प्रस्तुतिः</summary>

कृपश्च कृतवर्मा च चित्रसेनो विविंशतिः।  
दुःशासनमुखा यत्ताः सव्यं पक्षमपालयन् ॥ १३ ॥
</details>

<details><summary>मूलम्</summary>

कृपश्च कृतवर्मा च चित्रसेनो विविंशतिः।  
दुःशासनमुखा यत्ताः सव्यं पक्षमपालयन् ॥ १३ ॥
</details>

<details><summary>अनुवाद (हिन्दी)</summary>

कृपाचार्य, कृतवर्मा, चित्रसेन, विविंशति और दुःशासन आदि वीर योद्धा बड़ी सावधानीके साथ द्रोणाचार्यके वाम पार्श्वकी रक्षा करने लगे॥१३॥
</details>

<details open><summary>विश्वास-प्रस्तुतिः</summary>

तेषां प्रपक्षाः काम्बोजाः सुदक्षिणपुरःसराः।  
ययुरश्वैर्महावेगैः शकाश्च यवनैः सह ॥ १४ ॥
</details>

<details><summary>मूलम्</summary>

तेषां प्रपक्षाः काम्बोजाः सुदक्षिणपुरःसराः।  
ययुरश्वैर्महावेगैः शकाश्च यवनैः सह ॥ १४ ॥
</details>

<details><summary>अनुवाद (हिन्दी)</summary>

उनके सहायक या प्रपक्ष थे सुदक्षिण आदि काम्बोजदेशीय सैनिक। ये सब लोग शकों और यवनोंके साथ महान् वेगशाली घोड़ोंपर सवार हो युद्धके लिये आगे बढ़े॥१४॥
</details>

<details open><summary>विश्वास-प्रस्तुतिः</summary>

मद्रास्त्रिगर्ताः साम्बष्ठाः प्रतीच्योदीच्यमालवाः ।  
शिबयः शूरसेनाश्च शूद्राश्च मलदैः सह ॥ १५ ॥  
सौवीराः कितवाः प्राच्या दाक्षिणात्याश्च सर्वशः।  
तवात्मजं पुरस्कृत्य सूतपुत्रस्य पृष्ठतः ॥ १६ ॥  
हर्षयन्तः स्वसैन्यानि ययुस्तव सुतैः सह।
</details>

<details><summary>मूलम्</summary>

मद्रास्त्रिगर्ताः साम्बष्ठाः प्रतीच्योदीच्यमालवाः ।  
शिबयः शूरसेनाश्च शूद्राश्च मलदैः सह ॥ १५ ॥  
सौवीराः कितवाः प्राच्या दाक्षिणात्याश्च सर्वशः।  
तवात्मजं पुरस्कृत्य सूतपुत्रस्य पृष्ठतः ॥ १६ ॥  
हर्षयन्तः स्वसैन्यानि ययुस्तव सुतैः सह।
</details>

<details><summary>अनुवाद (हिन्दी)</summary>

मद्र, त्रिगर्त, अम्बष्ठ, प्रतीच्य, उदीच्य, मालव, शिबि, शूरसेन, शूद्र, मलद, सौवीर, कितव, प्राच्य तथा दाक्षिणात्य वीर—ये सब-के-सब आपके पुत्र दुर्योधनको आगे करके सूतपुत्र कर्णके पृष्ठभागमें रहकर अपनी सेनाओंको हर्ष प्रदान करते हुए आपके पुत्रोंके साथ चले॥
</details>

<details open><summary>विश्वास-प्रस्तुतिः</summary>

प्रवरः सर्वयोधानां बलेषु बलमादधत् ॥ १७ ॥  
ययौ वैकर्तनः कर्णः प्रमुखे सर्वधन्विनाम्।
</details>

<details><summary>मूलम्</summary>

प्रवरः सर्वयोधानां बलेषु बलमादधत् ॥ १७ ॥  
ययौ वैकर्तनः कर्णः प्रमुखे सर्वधन्विनाम्।
</details>

<details><summary>अनुवाद (हिन्दी)</summary>

समस्त योद्धाओंमें श्रेष्ठ विकर्तनपुत्र कर्ण सारी सेनाओंमें नूतन शक्ति और उत्साहका संचार करता हुआ सम्पूर्ण धनुर्धरोंके आगे-आगे चला॥१७॥
</details>

<details open><summary>विश्वास-प्रस्तुतिः</summary>

तस्य दीप्तो महाकायः स्वान्यनीकानि हर्षयन् ॥ १८ ॥  
हस्तिकक्ष्यो महाकेतुर्बभौ सूर्यसमद्युतिः ।
</details>

<details><summary>मूलम्</summary>

तस्य दीप्तो महाकायः स्वान्यनीकानि हर्षयन् ॥ १८ ॥  
हस्तिकक्ष्यो महाकेतुर्बभौ सूर्यसमद्युतिः ।
</details>

<details><summary>अनुवाद (हिन्दी)</summary>

उसका अत्यन्त कान्तिमान् विशाल ध्वज बहुत ऊँचा था। उसमें हाथीको बाँधनेवाली साँकलका चिह्न सुशोभित था। वह ध्वज अपने सैनिकोंका हर्ष बढ़ाता हुआ सूर्यके समान देदीप्यमान हो रहा था॥१८॥
</details>

<details open><summary>विश्वास-प्रस्तुतिः</summary>

न भीष्मव्यसनं कश्चिद् दृष्ट्वा कर्णममन्यत ॥ १९ ॥  
विशोकाश्चाभवन् सर्वे राजानः कुरुभिः सह।
</details>

<details><summary>मूलम्</summary>

न भीष्मव्यसनं कश्चिद् दृष्ट्वा कर्णममन्यत ॥ १९ ॥  
विशोकाश्चाभवन् सर्वे राजानः कुरुभिः सह।
</details>

<details><summary>अनुवाद (हिन्दी)</summary>

कर्णको देखकर किसीको भी भीष्मजीके मारे जानेका दुःख नहीं रह गया। कौरवोंसहित सब राजा शोकरहित हो गये॥१९॥
</details>

<details open><summary>विश्वास-प्रस्तुतिः</summary>

हृष्टाश्च बहवो योधास्तत्राजल्पन्त वेगतः ॥ २० ॥  
न हि कर्णं रणे दृष्ट्वा युधि स्थास्यन्ति पाण्डवाः।
</details>

<details><summary>मूलम्</summary>

हृष्टाश्च बहवो योधास्तत्राजल्पन्त वेगतः ॥ २० ॥  
न हि कर्णं रणे दृष्ट्वा युधि स्थास्यन्ति पाण्डवाः।
</details>

<details><summary>अनुवाद (हिन्दी)</summary>

हर्षमें भरे हुए बहुत-से योद्धा वहाँ वेगपूर्वक बोल उठे—‘इस रणक्षेत्रमें कर्णको उपस्थित देख पाण्डवलोग ठहर नही सकेंगे॥२०॥
</details>

<details open><summary>विश्वास-प्रस्तुतिः</summary>

कर्णो हि समरे शक्तो जेतुं देवान् सवासवान् ॥ २१ ॥  
किमु पाण्डुसुतान् युद्धे हीनवीर्यपराक्रमान्।
</details>

<details><summary>मूलम्</summary>

कर्णो हि समरे शक्तो जेतुं देवान् सवासवान् ॥ २१ ॥  
किमु पाण्डुसुतान् युद्धे हीनवीर्यपराक्रमान्।
</details>

<details><summary>अनुवाद (हिन्दी)</summary>

‘क्योंकि कर्ण समरांगणमें इन्द्रके सहित देवताओंको भी जीतनेमें समर्थ है। फिर, जो बल और पराक्रममें कर्णकी अपेक्षा निम्न श्रेणीके हैं, उन पाण्डवोंको युद्धमें पराजित करना उसके लिये कौन बड़ी बात है॥२१॥
</details>

<details open><summary>विश्वास-प्रस्तुतिः</summary>

भीष्मेण तु रणे पार्थाः पालिता बाहुशालिना ॥ २२ ॥  
तांस्तु कर्णः शरैस्तीक्ष्णैर्नाशयिष्यति संयुगे।
</details>

<details><summary>मूलम्</summary>

भीष्मेण तु रणे पार्थाः पालिता बाहुशालिना ॥ २२ ॥  
तांस्तु कर्णः शरैस्तीक्ष्णैर्नाशयिष्यति संयुगे।
</details>

<details><summary>अनुवाद (हिन्दी)</summary>

‘अपनी भुजाओंसे सुशोभित होनेवाले भीष्मने तो युद्धमें कुन्तीकुमारोंकी रक्षा की है; परंतु कर्ण अपने तीखे बाणोंद्वारा उनका विनाश कर डालेगा’॥२२॥
</details>

<details open><summary>विश्वास-प्रस्तुतिः</summary>

एवं ब्रुवन्तस्तेऽन्योन्यं हृष्टरूपा विशाम्पते ॥ २३ ॥  
राधेयं पूजयन्तश्च प्रशंसन्तश्च निर्ययुः।  
अस्माकं शकटव्यूहो द्रोणेन विहितोऽभवत् ॥ २४ ॥
</details>

<details><summary>मूलम्</summary>

एवं ब्रुवन्तस्तेऽन्योन्यं हृष्टरूपा विशाम्पते ॥ २३ ॥  
राधेयं पूजयन्तश्च प्रशंसन्तश्च निर्ययुः।  
अस्माकं शकटव्यूहो द्रोणेन विहितोऽभवत् ॥ २४ ॥
</details>

<details><summary>अनुवाद (हिन्दी)</summary>

प्रजानाथ! इस प्रकार प्रसन्न होकर परस्पर बात करते तथा राधानन्दन कर्णकी प्रशंसा और आदर करते हुए आपके सैनिक युद्धके लिये चले। उस समय द्रोणाचार्यने हमारी सेनाके द्वारा शकटव्यूहका निर्माण किया था॥२३-२४॥
</details>

<details open><summary>विश्वास-प्रस्तुतिः</summary>

परेषां क्रौञ्च एवासीद् व्यूहो राजन्‌ महात्मनाम्।  
प्रीयमाणेन विहितो धर्मराजेन भारत ॥ २५ ॥
</details>

<details><summary>मूलम्</summary>

परेषां क्रौञ्च एवासीद् व्यूहो राजन्‌ महात्मनाम्।  
प्रीयमाणेन विहितो धर्मराजेन भारत ॥ २५ ॥
</details>

<details><summary>अनुवाद (हिन्दी)</summary>

राजन्! हमारे महामनस्वी शत्रुओंकी सेनाका क्रौंचव्यूह दिखायी देता था। भारत! धर्मराज युधिष्ठिरने स्वयं ही प्रसन्नतापूर्वक उस व्यूहकी रचना की थी॥
</details>

<details open><summary>विश्वास-प्रस्तुतिः</summary>

व्यूहप्रमुखतस्तेषां तस्थतुः पुरुषर्षभौ ।  
वानरध्वजमुच्छ्रित्य विष्वक्सेनधनंजयौ ॥ २६ ॥
</details>

<details><summary>मूलम्</summary>

व्यूहप्रमुखतस्तेषां तस्थतुः पुरुषर्षभौ ।  
वानरध्वजमुच्छ्रित्य विष्वक्सेनधनंजयौ ॥ २६ ॥
</details>

<details><summary>अनुवाद (हिन्दी)</summary>

पाण्डवोंके उस व्यूहके अग्रभागमें अपनी वानरध्वजाको बहुत ऊँचेतक फहराते हुए पुरुषोत्तम भगवान् श्रीकृष्ण और अर्जुन खड़े हुए थे॥२६॥
</details>

<details open><summary>विश्वास-प्रस्तुतिः</summary>

ककुदं सर्वसैन्यानां धाम सर्वधनुष्मताम्।  
आदित्यपथगः केतुः पार्थस्यामिततेजसः ॥ २७ ॥  
दीपयामास तत् सैन्यं पाण्डवस्य महात्मनः।
</details>

<details><summary>मूलम्</summary>

ककुदं सर्वसैन्यानां धाम सर्वधनुष्मताम्।  
आदित्यपथगः केतुः पार्थस्यामिततेजसः ॥ २७ ॥  
दीपयामास तत् सैन्यं पाण्डवस्य महात्मनः।
</details>

<details><summary>अनुवाद (हिन्दी)</summary>

अमित तेजस्वी अर्जुनका वह ध्वज सूर्यके मार्गतक फैला हुआ था। वह सम्पूर्ण सेनाओंके लिये श्रेष्ठ आश्रय तथा समस्त धनुर्धरोंके तेजका पुंज था। वह ध्वज पाण्डुनन्दन महात्मा युधिष्ठिरकी सेनाको अपनी दिव्य प्रभासे उद्भासित कर रहा था॥२७॥
</details>

<details open><summary>विश्वास-प्रस्तुतिः</summary>

यथा प्रज्वलितः सूर्यो युगान्ते वै वसुंधराम् ॥ २८ ॥  
दीप्यन् दृश्येत हि तथा केतुः सर्वत्र धीमतः।
</details>

<details><summary>मूलम्</summary>

यथा प्रज्वलितः सूर्यो युगान्ते वै वसुंधराम् ॥ २८ ॥  
दीप्यन् दृश्येत हि तथा केतुः सर्वत्र धीमतः।
</details>

<details><summary>अनुवाद (हिन्दी)</summary>

जैसे प्रलयकालमें प्रज्वलित सूर्य सारी वसुधाको देदीप्यमान करते दिखायी देते हैं, उसी प्रकार बुद्धिमान् अर्जुनका वह विशाल ध्वज सर्वत्र प्रकाशमान दिखायी देता था॥२८॥
</details>

<details open><summary>विश्वास-प्रस्तुतिः</summary>

योधानामर्जुनः श्रेष्ठो गाण्डीवं धनुषां वरम् ॥ २९ ॥  
वासुदेवश्च भूतानां चक्राणां च सुदर्शनम्।
</details>

<details><summary>मूलम्</summary>

योधानामर्जुनः श्रेष्ठो गाण्डीवं धनुषां वरम् ॥ २९ ॥  
वासुदेवश्च भूतानां चक्राणां च सुदर्शनम्।
</details>

<details><summary>अनुवाद (हिन्दी)</summary>

समस्त योद्धाओंमें अर्जुन श्रेष्ठ है, धनुषोंमें गाण्डीव श्रेष्ठ है, सम्पूर्ण चेतन सत्ताओंमें सच्चिदानन्दघन वसुदेवनन्दन भगवान् श्रीकृष्ण श्रेष्ठ हैं और चक्रोंमें सुदर्शन श्रेष्ठ है॥२९॥
</details>

<details open><summary>विश्वास-प्रस्तुतिः</summary>

चत्वार्येतानि तेजांसि बहन् श्वेतहयो रथः ॥ ३० ॥  
परेषामग्रतस्तस्थौ कालचक्रमिवोद्यतम् ।  
एवं तौ सुमहात्मानौ बलसेनाग्रगावुभौ ॥ ३१ ॥
</details>

<details><summary>मूलम्</summary>

चत्वार्येतानि तेजांसि बहन् श्वेतहयो रथः ॥ ३० ॥  
परेषामग्रतस्तस्थौ कालचक्रमिवोद्यतम् ।  
एवं तौ सुमहात्मानौ बलसेनाग्रगावुभौ ॥ ३१ ॥
</details>

<details><summary>अनुवाद (हिन्दी)</summary>

श्वेत घोड़ोंसे सुशोभित वह रथ इन चार तेजोंको धारण करता हुआ शत्रुओंके सामने उठे हुए कालचक्रके समान खड़ा हुआ। इस प्रकार वे दोनों महात्मा श्रीकृष्ण और अर्जुन अपनी सेनाके अग्रभागमें सुशोभित हो रहे थे॥३०-३१॥
</details>

<details open><summary>विश्वास-प्रस्तुतिः</summary>

तावकानां मुखे कर्णः परेषां च धनंजयः।  
ततो जयाभिसंरब्धौ परस्परवधैषिणौ ॥ ३२ ॥  
अवेक्षेतां तदान्योन्यं समरे कर्णपाण्डवौ।
</details>

<details><summary>मूलम्</summary>

तावकानां मुखे कर्णः परेषां च धनंजयः।  
ततो जयाभिसंरब्धौ परस्परवधैषिणौ ॥ ३२ ॥  
अवेक्षेतां तदान्योन्यं समरे कर्णपाण्डवौ।
</details>

<details><summary>अनुवाद (हिन्दी)</summary>

राजन्! आपकी सेनाके प्रमुख भागमें कर्ण और शत्रुओंकी सेनाके अग्रभागमें अर्जुन खड़े थे। वे दोनों उस समय विजयके लिये रोषावेशमें भरकर एक-दूसरेका वध करनेकी इच्छासे रणक्षेत्रमें परस्पर दृष्टिपात करने लगे॥३२॥
</details>

<details open><summary>विश्वास-प्रस्तुतिः</summary>

ततः प्रयाते सहसा भारद्वाजे महारथे ॥ ३३ ॥  
आर्तनादेन घोरेण वसुधा समकम्पत।
</details>

<details><summary>मूलम्</summary>

ततः प्रयाते सहसा भारद्वाजे महारथे ॥ ३३ ॥  
आर्तनादेन घोरेण वसुधा समकम्पत।
</details>

<details><summary>अनुवाद (हिन्दी)</summary>

तदनन्तर सहसा महारथी द्रोणाचार्य आगे बढ़े। फिर तो भयंकर आर्तनादके साथ सारी पृथ्वी काँप उठी॥
</details>

<details open><summary>विश्वास-प्रस्तुतिः</summary>

ततस्तुमुलमाकाशमावृणोत् सदिवाकरम् ॥ ३४ ॥  
वातोद्धूतं रजस्तीव्रं कौशेयनिकरोपमम् ।  
ववर्ष द्यौरनभ्रापि मांसास्थिरुधिराण्युत ॥ ३५ ॥
</details>

<details><summary>मूलम्</summary>

ततस्तुमुलमाकाशमावृणोत् सदिवाकरम् ॥ ३४ ॥  
वातोद्धूतं रजस्तीव्रं कौशेयनिकरोपमम् ।  
ववर्ष द्यौरनभ्रापि मांसास्थिरुधिराण्युत ॥ ३५ ॥
</details>

<details><summary>अनुवाद (हिन्दी)</summary>

इसके बाद प्रचण्ड वायुके वेगसे बड़े जोरकी धूल उठी, जो रेशमी वस्त्रोंके समुदाय-सी प्रतीत होती थी। उस तीव्र एवं भयंकर धूलने सूर्यसहित समूचे आकाशको ढक लिया। आकाशमें मेघोंकी घटा नहीं थी, तो भी वहाँसे मांस, रक्त तथा हड्डियोंकी वर्षा होने लगी॥३४-३५॥
</details>

<details open><summary>विश्वास-प्रस्तुतिः</summary>

गृध्राः श्येना बकाः कङ्का वायसाश्च सहस्रशः।  
उपर्युपरि सेनां ते तदा पर्यपतन् नृप ॥ ३६ ॥
</details>

<details><summary>मूलम्</summary>

गृध्राः श्येना बकाः कङ्का वायसाश्च सहस्रशः।  
उपर्युपरि सेनां ते तदा पर्यपतन् नृप ॥ ३६ ॥
</details>

<details><summary>अनुवाद (हिन्दी)</summary>

नरेश्वर! उस समय गीध, बाज, बगले, कंक और हजारों कौवे आपकी सेनाके ऊपर-ऊपर उड़ने लगे॥
</details>

<details open><summary>विश्वास-प्रस्तुतिः</summary>

गोमायवश्च प्राक्रोशन् भयदान्‌ दारुणान् रवान्।  
अकार्षुरपसव्यं च बहुशः पृतनां तव ॥ ३७ ॥  
चिखादिषन्तो मांसानि पिपासन्तश्च शोणितम्।
</details>

<details><summary>मूलम्</summary>

गोमायवश्च प्राक्रोशन् भयदान्‌ दारुणान् रवान्।  
अकार्षुरपसव्यं च बहुशः पृतनां तव ॥ ३७ ॥  
चिखादिषन्तो मांसानि पिपासन्तश्च शोणितम्।
</details>

<details><summary>अनुवाद (हिन्दी)</summary>

गीदड़ जोर-जोरसे दारुण एवं भयदायक बोली बोलने लगे और मांस खाने तथा रक्त पीनेकी इच्छासे बारंबार आपकी सेनाको दाहिने करके घूमने लगे॥३७॥
</details>

<details open><summary>विश्वास-प्रस्तुतिः</summary>

अपतद् दीप्यमाना च सनिर्घाता सकम्पना ॥ ३८ ॥  
उल्का ज्वलन्ती संग्रामे पुच्छेनावृत्य सर्वशः।
</details>

<details><summary>मूलम्</summary>

अपतद् दीप्यमाना च सनिर्घाता सकम्पना ॥ ३८ ॥  
उल्का ज्वलन्ती संग्रामे पुच्छेनावृत्य सर्वशः।
</details>

<details><summary>अनुवाद (हिन्दी)</summary>

उस समय एक प्रज्वलित एवं देदीप्यमान उल्का युद्धस्थलमें अपने पुच्छभागद्वारा सबको घेरकर भारी गर्जना और कम्पनके साथ पृथ्वीपर गिरी॥३८॥
</details>

<details open><summary>विश्वास-प्रस्तुतिः</summary>

परिवेषो महांश्चापि सविद्युत्स्तनयित्नुमान् ॥ ३९ ॥  
भास्करस्याभवद् राजन् प्रयाते वाहिनीपतौ।
</details>

<details><summary>मूलम्</summary>

परिवेषो महांश्चापि सविद्युत्स्तनयित्नुमान् ॥ ३९ ॥  
भास्करस्याभवद् राजन् प्रयाते वाहिनीपतौ।
</details>

<details><summary>अनुवाद (हिन्दी)</summary>

राजन्! सेनापति द्रोणके युद्धके लिये प्रस्थान करते ही सूर्यके चारों ओर बहुत बड़ा घेरा पड़ गया और बिजली चमकनेके साथ ही मेघ-गर्जना सुनायी देने लगी॥३९॥
</details>

<details open><summary>विश्वास-प्रस्तुतिः</summary>

एते चान्ये च बहवः प्रादुरासन् सुदारुणाः ॥ ४० ॥  
उत्पाता युधि वीराणां जीवितक्षयकारिणः।
</details>

<details><summary>मूलम्</summary>

एते चान्ये च बहवः प्रादुरासन् सुदारुणाः ॥ ४० ॥  
उत्पाता युधि वीराणां जीवितक्षयकारिणः।
</details>

<details><summary>अनुवाद (हिन्दी)</summary>

ये तथा और भी बहुत-से भयंकर उत्पात प्रकट हुए, जो युद्धमें वीरोंकी जीवन-लीलाके विनाशकी सूचना देनेवाले थे॥४०॥
</details>

<details open><summary>विश्वास-प्रस्तुतिः</summary>

ततः प्रववृते युद्धं परस्परवधैषिणाम् ॥ ४१ ॥  
कुरुपाण्डवसैन्यानां शब्देनापूरयज्जगत् ।
</details>

<details><summary>मूलम्</summary>

ततः प्रववृते युद्धं परस्परवधैषिणाम् ॥ ४१ ॥  
कुरुपाण्डवसैन्यानां शब्देनापूरयज्जगत् ।
</details>

<details><summary>अनुवाद (हिन्दी)</summary>

तदनन्तर एक-दूसरेके वधकी इच्छावाले कौरवों तथा पाण्डवोंकी सेनाओंमें भयंकर युद्ध होने लगा और उनके कोलाहलसे सारा जगत् व्याप्त हो गया॥४१॥
</details>

<details open><summary>विश्वास-प्रस्तुतिः</summary>

ते त्वन्योन्यं सुसंरब्धाः पाण्डवाः कौरवैः सह ॥ ४२ ॥  
अभ्यघ्नन् निशितैः शस्त्रैर्जयगृद्धाः प्रहारिणः।
</details>

<details><summary>मूलम्</summary>

ते त्वन्योन्यं सुसंरब्धाः पाण्डवाः कौरवैः सह ॥ ४२ ॥  
अभ्यघ्नन् निशितैः शस्त्रैर्जयगृद्धाः प्रहारिणः।
</details>

<details><summary>अनुवाद (हिन्दी)</summary>

क्रोधमें भरे हुए पाण्डव तथा कौरव विजयकी अभिलाषा लेकर एक-दूसरेको तीखे अस्त्र-शस्त्रोंद्वारा मारने लगे। वे सभी योद्धा प्रहार करनेमें कुशल थे॥४२॥
</details>

<details open><summary>विश्वास-प्रस्तुतिः</summary>

स पाण्डवानां महतीं महेष्वासो महाद्युतिः ॥ ४३ ॥  
वेगेनाभ्यद्रवत् सेनां किरञ्छरशतैः शितैः।
</details>

<details><summary>मूलम्</summary>

स पाण्डवानां महतीं महेष्वासो महाद्युतिः ॥ ४३ ॥  
वेगेनाभ्यद्रवत् सेनां किरञ्छरशतैः शितैः।
</details>

<details><summary>अनुवाद (हिन्दी)</summary>

महाधनुर्धर महातेजस्वी द्रोणाचार्यने पाण्डवोंकी विशाल सेनापर सैकड़ों पैने बाणोंकी वर्षा करते हुए बड़े वेगसे आक्रमण किया॥४३॥
</details>

<details open><summary>विश्वास-प्रस्तुतिः</summary>

द्रोणमभ्युद्यतं दृष्ट्वा पाण्डवाः सह सृञ्जयैः ॥ ४४ ॥  
प्रत्यगृह्णंस्तदा राजञ्छरवर्षैः पृथक् पृथक्।
</details>

<details><summary>मूलम्</summary>

द्रोणमभ्युद्यतं दृष्ट्वा पाण्डवाः सह सृञ्जयैः ॥ ४४ ॥  
प्रत्यगृह्णंस्तदा राजञ्छरवर्षैः पृथक् पृथक्।
</details>

<details><summary>अनुवाद (हिन्दी)</summary>

राजन्! उस समय द्रोणाचार्यको युद्धके लिये उद्यत देख सृंजयोंसहित पाण्डवोंने पृथक्-पृथक् बाणोंकी वर्षा करते हुए उनका सामना किया॥४४॥
</details>

<details open><summary>विश्वास-प्रस्तुतिः</summary>

विक्षोभ्यमाणा द्रोणेन भिद्यमाना महाचमूः ॥ ४५ ॥  
व्यशीर्यत सपाञ्चाला वातेनेव बलाहकाः।
</details>

<details><summary>मूलम्</summary>

विक्षोभ्यमाणा द्रोणेन भिद्यमाना महाचमूः ॥ ४५ ॥  
व्यशीर्यत सपाञ्चाला वातेनेव बलाहकाः।
</details>

<details><summary>अनुवाद (हिन्दी)</summary>

जैसे वायु बादलोंको उड़ाकर छिन्न-भिन्न कर देती है, उसी प्रकार द्रोणाचार्यके द्वारा क्षत-विक्षत हुई पांचालोंसहित पाण्डवोंकी विशाल सेना तितर-बितर हो गयी॥४५॥
</details>

<details open><summary>विश्वास-प्रस्तुतिः</summary>

बहूनीह विकुर्वाणो दिव्यान्यस्त्राणि संयुगे ॥ ४६ ॥  
अपीडयत् क्षणेनैव द्रोणः पाण्डवसृञ्जयान्।
</details>

<details><summary>मूलम्</summary>

बहूनीह विकुर्वाणो दिव्यान्यस्त्राणि संयुगे ॥ ४६ ॥  
अपीडयत् क्षणेनैव द्रोणः पाण्डवसृञ्जयान्।
</details>

<details><summary>अनुवाद (हिन्दी)</summary>

द्रोणने युद्धमें बहुत-से दिव्यास्त्रोंका प्रयोग करके क्षणभरमें पाण्डवों तथा सृंजयोंको पीड़ित कर दिया॥
</details>

<details open><summary>विश्वास-प्रस्तुतिः</summary>

ते वध्यमाना द्रोणेन वासवेनेव दानवाः ॥ ४७ ॥  
पञ्चालाः समकम्पन्त धृष्टद्युम्नपुरोगमाः ।
</details>

<details><summary>मूलम्</summary>

ते वध्यमाना द्रोणेन वासवेनेव दानवाः ॥ ४७ ॥  
पञ्चालाः समकम्पन्त धृष्टद्युम्नपुरोगमाः ।
</details>

<details><summary>अनुवाद (हिन्दी)</summary>

जैसे इन्द्र दानवोंको पीड़ा देते हैं, उसी प्रकार द्रोणाचार्यसे पीड़ित हो धृष्टद्युम्न आदि पांचाल योद्धा भयसे काँपने लगे॥४७॥
</details>

<details open><summary>विश्वास-प्रस्तुतिः</summary>

ततो दिव्यास्त्रविच्छूरो याज्ञसेनिर्महारथः ॥ ४८ ॥  
अभिनच्छरवर्षेण द्रोणानीकमनेकधा ।
</details>

<details><summary>मूलम्</summary>

ततो दिव्यास्त्रविच्छूरो याज्ञसेनिर्महारथः ॥ ४८ ॥  
अभिनच्छरवर्षेण द्रोणानीकमनेकधा ।
</details>

<details><summary>अनुवाद (हिन्दी)</summary>

तब दिव्यास्त्रोंके ज्ञाता यज्ञसेनकुमार शूरवीर महारथी धृष्टद्युम्नने अपने बाणोंकी वर्षासे द्रोणाचार्यकी सेनाको बारंबार घायल किया॥४८॥
</details>

<details open><summary>विश्वास-प्रस्तुतिः</summary>

द्रोणस्य शरवर्षाणि शरवर्षेण पार्षतः ॥ ४९ ॥  
संनिवार्य ततः सर्वान् कुरूनप्यवधीद् बली।
</details>

<details><summary>मूलम्</summary>

द्रोणस्य शरवर्षाणि शरवर्षेण पार्षतः ॥ ४९ ॥  
संनिवार्य ततः सर्वान् कुरूनप्यवधीद् बली।
</details>

<details><summary>अनुवाद (हिन्दी)</summary>

बलवान् द्रुपदपुत्रने अपने बाणोंकी वर्षासे द्रोणाचार्यकी बाणवृष्टिको रोककर समस्त कौरव सैनिकोंको मारना आरम्भ किया॥४९॥
</details>

<details open><summary>विश्वास-प्रस्तुतिः</summary>

संयम्य तु ततो द्रोणः समवस्थाप्य चाहवे ॥ ५० ॥  
स्वमनीकं महेष्वासः पार्षतं समुपाद्रवत्।
</details>

<details><summary>मूलम्</summary>

संयम्य तु ततो द्रोणः समवस्थाप्य चाहवे ॥ ५० ॥  
स्वमनीकं महेष्वासः पार्षतं समुपाद्रवत्।
</details>

<details><summary>अनुवाद (हिन्दी)</summary>

तब महाधनुर्धर द्रोणाचार्यने अपनी सेनाको काबूमें करके उसे युद्धस्थलमें स्थिरभावसे खड़ा कर दिया और द्रुपदकुमारपर धावा किया॥५०॥
</details>

<details open><summary>विश्वास-प्रस्तुतिः</summary>

स बाणवर्षं सुमहदसृजत् पार्षतं प्रति ॥ ५१ ॥  
मघवान् समभिक्रुद्धः सहसा दानवानिव।
</details>

<details><summary>मूलम्</summary>

स बाणवर्षं सुमहदसृजत् पार्षतं प्रति ॥ ५१ ॥  
मघवान् समभिक्रुद्धः सहसा दानवानिव।
</details>

<details><summary>अनुवाद (हिन्दी)</summary>

जैसे क्रोधमें भरे हुए इन्द्र सहसा दानवोंपर बाणोंकी बौछार करते हैं, उसी प्रकार द्रोणाचार्यने धृष्टद्युम्नपर बाणोंकी बड़ी भारी वर्षा आरम्भ कर दी॥५१॥
</details>

<details open><summary>विश्वास-प्रस्तुतिः</summary>

ते कम्प्यमाना द्रोणेन बाणैः पाण्डवसृञ्जयाः ॥ ५२ ॥  
पुनः पुनरभज्यन्त सिंहेनेवेतरे मृगाः।
</details>

<details><summary>मूलम्</summary>

ते कम्प्यमाना द्रोणेन बाणैः पाण्डवसृञ्जयाः ॥ ५२ ॥  
पुनः पुनरभज्यन्त सिंहेनेवेतरे मृगाः।
</details>

<details><summary>अनुवाद (हिन्दी)</summary>

जैसे सिंह दूसरे मृगोंको भगा देता है, उसी प्रकार द्रोणाचार्यके बाणोंसे विकम्पित हुए पाण्डव तथा सृंजय बारंबार युद्धका मैदान छोड़कर भागने लगे॥५२॥
</details>

<details open><summary>विश्वास-प्रस्तुतिः</summary>

तथा पर्यचरद् द्रोणः पाण्डवानां बले बली।  
अलातचक्रवद् राजंस्तदद्भुतमिवाभवत् ॥ ५३ ॥
</details>

<details><summary>मूलम्</summary>

तथा पर्यचरद् द्रोणः पाण्डवानां बले बली।  
अलातचक्रवद् राजंस्तदद्भुतमिवाभवत् ॥ ५३ ॥
</details>

<details><summary>अनुवाद (हिन्दी)</summary>

राजन्! बलवान् द्रोणाचार्य पाण्डवोंकी सेनामें अलातचक्रकी भाँति चारों ओर चक्कर लगाने लगे। यह एक अद्भुत-सी बात हुई॥५३॥
</details>

<details open><summary>विश्वास-प्रस्तुतिः</summary>

खचरनगरकल्पं कल्पितं शास्त्रदृष्ट्या  
चलदनिलपताकं ह्लादनं वल्गिताश्वम् ।  
स्फटिकविमलकेतुं त्रासनं शात्रवाणां  
रथवरमधिरूढः संजहारारिसेनाम् ॥ ५४ ॥
</details>

<details><summary>मूलम्</summary>

खचरनगरकल्पं कल्पितं शास्त्रदृष्ट्या  
चलदनिलपताकं ह्लादनं वल्गिताश्वम् ।  
स्फटिकविमलकेतुं त्रासनं शात्रवाणां  
रथवरमधिरूढः संजहारारिसेनाम् ॥ ५४ ॥
</details>

<details><summary>अनुवाद (हिन्दी)</summary>

शास्त्रोक्त विधिसे निर्मित हुआ आचार्य द्रोणका वह श्रेष्ठ रथ आकाशचारी गन्धर्वनगरके समान जान पड़ता था। वायुके वेगसे उसकी पताका फहरा रही थी। वह रथीके मनको आह्लाद प्रदान करनेवाला था। उसके घोड़े उछल-उछलकर चल रहे थे। उसका ध्वज-दण्ड स्फटिक मणिके समान स्वच्छ एवं उज्ज्वल था। वह शत्रुओंको भयभीत करनेवाला था। उस श्रेष्ठ रथपर आरूढ़ होकर द्रोणाचार्य शत्रुसेनाका संहार कर रहे थे॥५४॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि द्रोणाभिषेकपर्वणि द्रोणपराक्रमे सप्तमोऽध्यायः ॥ ७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत द्रोणाभिषेकपर्वमें द्रोणपराक्रमविषयक सातवाँ अध्याय पूरा हुआ॥७॥
</details>
