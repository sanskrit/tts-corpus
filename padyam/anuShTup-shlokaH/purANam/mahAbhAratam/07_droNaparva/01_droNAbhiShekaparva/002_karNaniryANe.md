+++
title_full = "002 कर्णकी रणयात्रा"
title = "००२ कर्णनिर्याणे"

+++

<details><summary>भागसूचना</summary>

द्वितीयोऽध्यायः
</details>

<details><summary>सूचना (हिन्दी)</summary>

कर्णकी रणयात्रा
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

हतं भीष्ममथाधिरथिर्विदित्वा  
भिन्नां नावमिवात्यगाधे कुरूणाम् ।  
सोदर्यवद् व्यसनात् सूतपुत्रः  
संतारयिष्यंस्तव पुत्रस्य सेनाम् ॥ १ ॥
</details>

<details><summary>मूलम्</summary>

हतं भीष्ममथाधिरथिर्विदित्वा  
भिन्नां नावमिवात्यगाधे कुरूणाम् ।  
सोदर्यवद् व्यसनात् सूतपुत्रः  
संतारयिष्यंस्तव पुत्रस्य सेनाम् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! अधिरथनन्दन सूतपुत्र कर्ण यह जानकर कि भीष्मजीके मारे जानेपर कौरवोंकी सेना अगाध महासागरमें टूटी हुई नौकाके समान संकटमें पड़ गयी है, सगे भाईके समान आपके पुत्रकी सेनाको संकटसे उबारनेके लिये चला॥१॥
</details>

<details open><summary>विश्वास-प्रस्तुतिः</summary>

श्रुत्वा तु कर्णः पुरुषेन्द्रमच्युतं  
निपातितं शान्तनवं महारथम् ।  
अथोपयायात् सहसारिकर्षणो  
धनुर्धराणां प्रवरस्तदा नृप ॥ २ ॥
</details>

<details><summary>मूलम्</summary>

श्रुत्वा तु कर्णः पुरुषेन्द्रमच्युतं  
निपातितं शान्तनवं महारथम् ।  
अथोपयायात् सहसारिकर्षणो  
धनुर्धराणां प्रवरस्तदा नृप ॥ २ ॥
</details>

<details><summary>अनुवाद (हिन्दी)</summary>

राजन्! तत्पश्चात् योद्धाओंके मुखसे अपनी मर्यादासे कभी च्युत न होनेवाले पुरुषप्रवर शान्तनुनन्दन महारथी भीष्मके मारे जानेका विस्तृत वृत्तान्त सुनकर धनुर्धरोंमें श्रेष्ठ शत्रुसूदन कर्ण सहसा दुर्योधनके समीप चल दिया॥२॥
</details>

<details open><summary>विश्वास-प्रस्तुतिः</summary>

हते तु भीष्मे रथसत्तमे परै-  
र्निमज्जतीं नावमिवार्णवे कुरून् ।  
पितेव पुत्रांस्त्वरितोऽभ्ययात् ततः  
संतारयिष्यंस्तव पुत्रस्य सेनाम् ॥ ३ ॥
</details>

<details><summary>मूलम्</summary>

हते तु भीष्मे रथसत्तमे परै-  
र्निमज्जतीं नावमिवार्णवे कुरून् ।  
पितेव पुत्रांस्त्वरितोऽभ्ययात् ततः  
संतारयिष्यंस्तव पुत्रस्य सेनाम् ॥ ३ ॥
</details>

<details><summary>अनुवाद (हिन्दी)</summary>

रथियोंमें श्रेष्ठ भीष्मके शत्रुओंद्वारा मारे जानेपर, जैसे पिता अपने पुत्रोंको संकटसे बचानेके लिये जाता हो, उसी प्रकार सूतपुत्र कर्ण डूबती हुई नौकाके समान आपके पुत्रकी सेनाको संकटसे उबारनेके लिये बड़ी उतावलीके साथ दुर्योधनके निकट आ पहुँचा॥३॥
</details>

<details open><summary>विश्वास-प्रस्तुतिः</summary>

(सम्मृज्य दिव्यं धनुराततज्यं  
स रामदत्तं रिपुसंघहन्ता ।  
बाणांश्च कालानलवायुकल्पा-  
नुल्लालयन् वाक्यमिदं बभाषे ॥)
</details>

<details><summary>मूलम्</summary>

(सम्मृज्य दिव्यं धनुराततज्यं  
स रामदत्तं रिपुसंघहन्ता ।  
बाणांश्च कालानलवायुकल्पा-  
नुल्लालयन् वाक्यमिदं बभाषे ॥)
</details>

<details><summary>अनुवाद (हिन्दी)</summary>

शत्रुसमूहका विनाश करनेवाले कर्णने परशुरामजीके दिये हुए दिव्य धनुषपर प्रत्यंचा चढ़ा ली और उसपर हाथ फेरकर कालाग्नि तथा वायुके समान शक्तिशाली बाणोंको ऊपर उठाते हुए इस प्रकार कहा।
</details>

<details open><summary>मूलम् (वचनम्)</summary>

कर्ण उवाच
</details>

<details open><summary>विश्वास-प्रस्तुतिः</summary>

यस्मिन् धृतिर्बुद्धिपराक्रमौजः  
सत्यं स्मृतिर्वीरगुणाश्च सर्वे ।  
अस्त्राणि दिव्यान्यथ संनतिर्ह्रीः  
प्रिया च वागनसूया च भीष्मे ॥ ४ ॥  
सदा कृतज्ञे द्विजशत्रुघातके  
सनातनं चन्द्रमसीव लक्ष्म ।  
स चेत् प्रशान्तः परवीरहन्ता  
मन्ये हतानेव च सर्ववीरान् ॥ ५ ॥
</details>

<details><summary>मूलम्</summary>

यस्मिन् धृतिर्बुद्धिपराक्रमौजः  
सत्यं स्मृतिर्वीरगुणाश्च सर्वे ।  
अस्त्राणि दिव्यान्यथ संनतिर्ह्रीः  
प्रिया च वागनसूया च भीष्मे ॥ ४ ॥  
सदा कृतज्ञे द्विजशत्रुघातके  
सनातनं चन्द्रमसीव लक्ष्म ।  
स चेत् प्रशान्तः परवीरहन्ता  
मन्ये हतानेव च सर्ववीरान् ॥ ५ ॥
</details>

<details><summary>अनुवाद (हिन्दी)</summary>

_कर्ण बोला—_ ब्राह्मणोंके शत्रुओंका विनाश करनेवाले तथा अपने ऊपर किये हुए उपकारोंका आभार माननेवाले जिन वीरशिरोमणि भीष्मजीमें चन्द्रमामें सदा सुशोभित होनेवाले शशचिह्नके समान सदा धृति, बुद्धि, पराक्रम, ओज, सत्य, स्मृति, विनय, लज्जा, प्रिय वाणी तथा अनसूया (दोषदृष्टिका अभाव)—ये सभी वीरोचित गुण तथा दिव्यास्त्र शोभा पाते थे, वे शत्रुवीरोंके हन्ता देवव्रत यदि सदाके लिये शान्त हो गये तो मैं सम्पूर्ण वीरोंको मारा गया ही मानता हूँ॥४-५॥
</details>

<details open><summary>विश्वास-प्रस्तुतिः</summary>

नेह ध्रुवं किंचन जातु विद्यते  
लोके ह्यस्मिन् कर्मणोऽनित्ययोगात् ।  
सूर्योदये को हि विमुक्तसंशयो  
भावं कुर्वीतार्यमहाव्रते हते ॥ ६ ॥
</details>

<details><summary>मूलम्</summary>

नेह ध्रुवं किंचन जातु विद्यते  
लोके ह्यस्मिन् कर्मणोऽनित्ययोगात् ।  
सूर्योदये को हि विमुक्तसंशयो  
भावं कुर्वीतार्यमहाव्रते हते ॥ ६ ॥
</details>

<details><summary>अनुवाद (हिन्दी)</summary>

निश्चय ही इस संसारमें कर्मोंके अनित्य सम्बन्धसे कभी कोई वस्तु स्थिर नहीं रहती है। श्रेष्ठ एवं महान् व्रतधारी भीष्मजीके मारे जानेपर कौन संशयरहित होकर कह सकता है कि कल सूर्योदय होगा ही (अर्थात् जीवन अनित्य होनेके कारण हममेंसे कौन कलका सूर्योदय देख सकेगा, यह कहना कठिन है। जब मृत्युंजयी भीष्मजी भी मारे गये, तब हमारे जीवनकी क्या आशा है?)॥६॥
</details>

<details open><summary>विश्वास-प्रस्तुतिः</summary>

वसुप्रभावे वसुवीर्यसम्भवे  
गते वसूनेव वसुन्धराधिपे ।  
वसूनि पुत्रांश्च वसुन्धरां तथा  
कुरूंश्च शोचध्वमिमां च वाहिनीम् ॥ ७ ॥
</details>

<details><summary>मूलम्</summary>

वसुप्रभावे वसुवीर्यसम्भवे  
गते वसूनेव वसुन्धराधिपे ।  
वसूनि पुत्रांश्च वसुन्धरां तथा  
कुरूंश्च शोचध्वमिमां च वाहिनीम् ॥ ७ ॥
</details>

<details><summary>अनुवाद (हिन्दी)</summary>

भीष्मजीमें वसु देवताओंके समान प्रभाव था। वसुओंके समान शक्तिशाली महाराज शान्तनुसे उनकी उत्पत्ति हुई थी। ये वसुधाके स्वामी भीष्म अब वसु देवताओंको ही प्राप्त हो गये हैं; अतः उनके अभावमें तुम सभी लोग अपने धन, पुत्र, वसुन्धरा, कुरुवंश, कुरुदेशकी प्रजा तथा इस कौरव-सेनाके लिये शोक करो॥७॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

महाप्रभावे वरदे निपातिते  
लोकेश्वरे शास्तरि चामितौजसि ।  
पराजितेषु भरतेषु दुर्मनाः  
कर्णो भृशं न्यश्वसदश्रु वर्तयन् ॥ ८ ॥
</details>

<details><summary>मूलम्</summary>

महाप्रभावे वरदे निपातिते  
लोकेश्वरे शास्तरि चामितौजसि ।  
पराजितेषु भरतेषु दुर्मनाः  
कर्णो भृशं न्यश्वसदश्रु वर्तयन् ॥ ८ ॥
</details>

<details><summary>अनुवाद (हिन्दी)</summary>

_संजय कहते हैं—_ महान् प्रभावशाली वर देनेमें समर्थ लोकेश्वर शासक तथा अमित तेजस्वी भीष्मके मारे जानेपर भरतवंशियोंकी पराजय होनेसे कर्ण मन-ही-मन बहुत दुःखी हो नेत्रोंसे आँसू बहाता हुआ लंबी साँस खींचने लगा॥८॥
</details>

<details open><summary>विश्वास-प्रस्तुतिः</summary>

इदं च राधेयवचो निशम्य  
सुताश्च राजंस्तव सैनिकाश्च ह।  
परस्परं चुक्रुशुरार्तिजं मुहु-  
स्तदाश्रु नेत्रैर्मुमुचुश्च शब्दवत् ॥ ९ ॥
</details>

<details><summary>मूलम्</summary>

इदं च राधेयवचो निशम्य  
सुताश्च राजंस्तव सैनिकाश्च ह।  
परस्परं चुक्रुशुरार्तिजं मुहु-  
स्तदाश्रु नेत्रैर्मुमुचुश्च शब्दवत् ॥ ९ ॥
</details>

<details><summary>अनुवाद (हिन्दी)</summary>

राजन्! राधानन्दन कर्णकी यह बात सुनकर आपके पुत्र और सैनिक एक-दूसरेकी ओर देखकर शोकवश बारंबार फूट-फूटकर रोने तथा नेत्रोंसे आँसू बहाने लगे॥९॥
</details>

<details open><summary>विश्वास-प्रस्तुतिः</summary>

प्रवर्तमाने तु पुनर्महाहवे  
विगाह्यमानासु चमूषु पार्थिवैः ।  
अथाब्रवीद्धर्षकरं तदा वचो  
रथर्षभान् सर्वमहारथर्षभः ॥ १० ॥
</details>

<details><summary>मूलम्</summary>

प्रवर्तमाने तु पुनर्महाहवे  
विगाह्यमानासु चमूषु पार्थिवैः ।  
अथाब्रवीद्धर्षकरं तदा वचो  
रथर्षभान् सर्वमहारथर्षभः ॥ १० ॥
</details>

<details><summary>अनुवाद (हिन्दी)</summary>

पाण्डवसेनाके राजालोगोंद्वारा जब कौरव-सेनाका ध्वंस होने लगा और बड़ा भारी संग्राम आरम्भ हो गया, तब सम्पूर्ण महारथियोंमें श्रेष्ठ कर्ण समस्त श्रेष्ठ रथियोंका हर्ष और उत्साह बढ़ाता हुआ इस प्रकार बोला—॥
</details>

<details open><summary>विश्वास-प्रस्तुतिः</summary>

जगत्यनित्ये सततं प्रधावति  
प्रचिन्तयन्नस्थिरमद्य लक्षये ।  
भवत्सु तिष्ठत्स्विह पातितो मृधे  
गिरिप्रकाशः कुरुपुङ्गवः कथम् ॥ ११ ॥
</details>

<details><summary>मूलम्</summary>

जगत्यनित्ये सततं प्रधावति  
प्रचिन्तयन्नस्थिरमद्य लक्षये ।  
भवत्सु तिष्ठत्स्विह पातितो मृधे  
गिरिप्रकाशः कुरुपुङ्गवः कथम् ॥ ११ ॥
</details>

<details><summary>अनुवाद (हिन्दी)</summary>

‘सदा मृत्युकी ओर दौड़ लगानेवाले इस अनित्य संसारमें आज मुझे बहुत चिन्तन करनेपर भी कोई वस्तु स्थिर नहीं दिखायी देती; अन्यथा युद्धमें आप-जैसे शूरवीरोंके रहते हुए पर्वतके समान प्रकाशित होनेवाले कुरुश्रेष्ठ भीष्म कैसे मार गिराये गये?॥११॥
</details>

<details open><summary>विश्वास-प्रस्तुतिः</summary>

निपातिते शान्तनवे महारथे  
दिवाकरे भूतलमास्थिते यथा ।  
न पार्थिवाः सोढुमलं धनंजयं  
गिरिप्रवोढारमिवानिलं द्रुमाः ॥ १२ ॥
</details>

<details><summary>मूलम्</summary>

निपातिते शान्तनवे महारथे  
दिवाकरे भूतलमास्थिते यथा ।  
न पार्थिवाः सोढुमलं धनंजयं  
गिरिप्रवोढारमिवानिलं द्रुमाः ॥ १२ ॥
</details>

<details><summary>अनुवाद (हिन्दी)</summary>

‘महारथी शान्तनुनन्दन भीष्मका रणमें गिराया जाना सूर्यके आकाशसे गिरकर पृथ्वीपर आ पड़नेके समान है। यह हो जानेपर समस्त भूपाल अर्जुनका वेग सहन करनेमें असमर्थ हैं, जैसे पर्वतोंको भी ढोनेवाले वायुका वेग साधारण वृक्ष नहीं सह सकते हैं॥१२॥
</details>

<details open><summary>विश्वास-प्रस्तुतिः</summary>

हतप्रधानं त्विदमार्तरूपं  
परैर्हतोत्साहमनाथमद्य वै ।  
मया कुरूणां परिपाल्यमाहवे  
बलं यथा तेन महात्मना तथा ॥ १३ ॥
</details>

<details><summary>मूलम्</summary>

हतप्रधानं त्विदमार्तरूपं  
परैर्हतोत्साहमनाथमद्य वै ।  
मया कुरूणां परिपाल्यमाहवे  
बलं यथा तेन महात्मना तथा ॥ १३ ॥
</details>

<details><summary>अनुवाद (हिन्दी)</summary>

‘आज यह कौरवदल अपने प्रधान सेनापतिके मारे जानेसे अनाथ एवं अत्यन्त पीड़ित हो रहा है। शत्रुओंने इसके उत्साहको नष्ट कर दिया है। इस समय संग्रामभूमिमें मुझे इस कौरवसेनाकी उसी प्रकार रक्षा करनी है, जैसे महात्मा भीष्म किया करते थे॥१३॥
</details>

<details open><summary>विश्वास-प्रस्तुतिः</summary>

समाहितं चात्मनि भारमीदृशं  
जगत् तथानित्यमिदं च लक्षये।  
निपातितं चाहवशौण्डमाहवे  
कथं नु कुर्यामहमीदृशे भयम् ॥ १४ ॥
</details>

<details><summary>मूलम्</summary>

समाहितं चात्मनि भारमीदृशं  
जगत् तथानित्यमिदं च लक्षये।  
निपातितं चाहवशौण्डमाहवे  
कथं नु कुर्यामहमीदृशे भयम् ॥ १४ ॥
</details>

<details><summary>अनुवाद (हिन्दी)</summary>

‘मैंने यह भार अपने ऊपर ले लिया। जब मैं यह देखता हूँ कि सारा जगत् अनित्य है तथा युद्धकुशल भीष्म भी युद्धमें मारे गये हैं, तब ऐसे अवसरपर मैं भय किस लिये करूँ?॥१४॥
</details>

<details open><summary>विश्वास-प्रस्तुतिः</summary>

अहं तु तान् कुरुवृषभानजिह्मगैः  
प्रवेशयन् यमसदनं चरन् रणे।  
यशः परं जगति विभाव्य वर्तिता  
परैर्हतो भुवि शयिताथवा पुनः ॥ १५ ॥
</details>

<details><summary>मूलम्</summary>

अहं तु तान् कुरुवृषभानजिह्मगैः  
प्रवेशयन् यमसदनं चरन् रणे।  
यशः परं जगति विभाव्य वर्तिता  
परैर्हतो भुवि शयिताथवा पुनः ॥ १५ ॥
</details>

<details><summary>अनुवाद (हिन्दी)</summary>

‘मैं उन कुरुप्रवर पाण्डवोंको अपने सीधे जानेवाले बाणोंद्वारा यमलोकमें पहुँचाकर रणभूमिमें विचरूँगा और संसारमें उत्तम यशका विस्तार करके रहूँगा अथवा शत्रुओंके हाथसे मारा जाकर युद्धभूमिमें सदाके लिये सो जाऊँगा॥१५॥
</details>

<details open><summary>विश्वास-प्रस्तुतिः</summary>

युधिष्ठिरो धृतिमतिसत्यसत्त्ववान्  
वृकोदरो गजशततुल्यविक्रमः ।  
तथार्जुनस्त्रिदशवरात्मजो युवा  
न तद्बलं सुजयमिहामरैरपि ॥ १६ ॥
</details>

<details><summary>मूलम्</summary>

युधिष्ठिरो धृतिमतिसत्यसत्त्ववान्  
वृकोदरो गजशततुल्यविक्रमः ।  
तथार्जुनस्त्रिदशवरात्मजो युवा  
न तद्बलं सुजयमिहामरैरपि ॥ १६ ॥
</details>

<details><summary>अनुवाद (हिन्दी)</summary>

‘युधिष्ठिर धैर्य, बुद्धि, सत्य और सत्त्वगुणसे सम्पन्न हैं। भीमसेनका पराक्रम सैकड़ों हाथियोंके समान है तथा अर्जुन भी देवराज इन्द्रके पुत्र एवं तरुण हैं। अतः पाण्डवोंकी सेनाको सम्पूर्ण देवता भी सुगमतापूर्वक नहीं जीत सकते॥१६॥
</details>

<details open><summary>विश्वास-प्रस्तुतिः</summary>

यमौ रणे यत्र यमोपमौ बले  
ससात्यकिर्यत्र च देवकीसुतः ।  
न तद्बलं कापुरुषोऽभ्युपेयिवान्  
निवर्तते मृत्युमुखान्न चासुभृत् ॥ १७ ॥
</details>

<details><summary>मूलम्</summary>

यमौ रणे यत्र यमोपमौ बले  
ससात्यकिर्यत्र च देवकीसुतः ।  
न तद्बलं कापुरुषोऽभ्युपेयिवान्  
निवर्तते मृत्युमुखान्न चासुभृत् ॥ १७ ॥
</details>

<details><summary>अनुवाद (हिन्दी)</summary>

‘जहाँ रणभूमिमें यमराजके समान नकुल और सहदेव विद्यमान हैं, जहाँ सात्यकि तथा देवकीनन्दन भगवान् श्रीकृष्ण हैं, उस सेनामें कोई कायर मनुष्य प्रवेश कर जाय तो वह मौतके मुखसे जीवित नहीं निकल सकता॥१७॥
</details>

<details open><summary>विश्वास-प्रस्तुतिः</summary>

तपोऽभ्युदीर्णं तपसैव बाध्यते  
बलं बलेनैव तथा मनस्विभिः।  
मनश्च मे शत्रुनिवारणे ध्रुवं  
स्वरक्षणे चाचलवद् व्यवस्थितम् ॥ १८ ॥
</details>

<details><summary>मूलम्</summary>

तपोऽभ्युदीर्णं तपसैव बाध्यते  
बलं बलेनैव तथा मनस्विभिः।  
मनश्च मे शत्रुनिवारणे ध्रुवं  
स्वरक्षणे चाचलवद् व्यवस्थितम् ॥ १८ ॥
</details>

<details><summary>अनुवाद (हिन्दी)</summary>

‘मनस्वी पुरुष बढ़े हुए तपका तपसे और प्रचण्ड बलका बलसे ही निवारण करते हैं। यह सोचकर मेरा मन भी शत्रुओंको रोकनेके लिये दृढ़ निश्चय किये हुए है तथा अपनी रक्षाके लिये भी पर्वतकी भाँति अविचल-भावसे स्थित है॥१८॥
</details>

<details open><summary>विश्वास-प्रस्तुतिः</summary>

एवं चैषां बाधमानः प्रभावं  
गत्वैवाहं ताञ्जयाम्यद्य सूत ।  
मित्रद्रोहो मर्षणीयो न मेऽयं  
भग्ने सैन्ये यः समेयात् स मित्रम् ॥ १९ ॥
</details>

<details><summary>मूलम्</summary>

एवं चैषां बाधमानः प्रभावं  
गत्वैवाहं ताञ्जयाम्यद्य सूत ।  
मित्रद्रोहो मर्षणीयो न मेऽयं  
भग्ने सैन्ये यः समेयात् स मित्रम् ॥ १९ ॥
</details>

<details><summary>अनुवाद (हिन्दी)</summary>

फिर कर्ण अपने सारथिसे कहने लगा—‘सूत! इस प्रकार मैं युद्धमें जाकर इन शत्रुओंके बढ़ते हुए प्रभावको नष्ट करते हुए आज इन्हें जीत लूँगा। मेरे मित्रोंके साथ कोई द्रोह करे, यह मुझे सह्य नहीं। जो सेनाके भाग जानेपर भी साथ देता है, वही मित्र है॥
</details>

<details open><summary>विश्वास-प्रस्तुतिः</summary>

कर्तास्म्येतत् सत्पुरुषार्यकर्म  
त्यक्त्वा प्राणाननुयास्यामि भीष्मम् ।  
सर्वान् संख्ये शत्रुसंघान् हनिष्ये  
हतस्तैर्वा वीरलोकं प्रपत्स्ये ॥ २० ॥
</details>

<details><summary>मूलम्</summary>

कर्तास्म्येतत् सत्पुरुषार्यकर्म  
त्यक्त्वा प्राणाननुयास्यामि भीष्मम् ।  
सर्वान् संख्ये शत्रुसंघान् हनिष्ये  
हतस्तैर्वा वीरलोकं प्रपत्स्ये ॥ २० ॥
</details>

<details><summary>अनुवाद (हिन्दी)</summary>

‘या तो मैं सत्पुरुषोंके करनेयोग्य इस श्रेष्ठ कार्यको सम्पन्न करूँगा अथवा अपने प्राणोंका परित्याग करके भीष्मजीके ही पथपर चला जाऊँगा। मैं संग्रामभूमिमें शत्रुओंके समस्त समुदायोंका संहार कर डालूँगा अथवा उन्हींके हाथसे मारा जाकर वीरलोक प्राप्त कर लूँगा॥
</details>

<details open><summary>विश्वास-प्रस्तुतिः</summary>

सम्प्राक्रुष्टे रुदितस्त्रीकुमारे  
पराहते पौरुषे धार्तराष्ट्रे ।  
मया कृत्यमिति जानामि सूत  
तस्माद् राज्ञस्त्वद्य शत्रून् विजेष्ये ॥ २१ ॥
</details>

<details><summary>मूलम्</summary>

सम्प्राक्रुष्टे रुदितस्त्रीकुमारे  
पराहते पौरुषे धार्तराष्ट्रे ।  
मया कृत्यमिति जानामि सूत  
तस्माद् राज्ञस्त्वद्य शत्रून् विजेष्ये ॥ २१ ॥
</details>

<details><summary>अनुवाद (हिन्दी)</summary>

‘सूत! दुर्योधनका पुरुषार्थ प्रतिहत हो गया है। उसके स्त्री-बच्चे रो-रोकर ‘त्राहि-त्राहि’ पुकार रहे हैं। ऐसे अवसरपर मुझे क्या करना चाहिये, यह मैं जानता हूँ। अतः आज मैं राजा दुर्योधनके शत्रुओंको अवश्य जीतूँगा॥२१॥
</details>

<details open><summary>विश्वास-प्रस्तुतिः</summary>

कुरून् रक्षन् पाण्डुपुत्राञ्जिघांसं-  
स्त्यक्त्वा प्राणान्‌ घोररूपे रणेऽस्मिन्।  
सर्वान् संख्ये शत्रुसंघान् निहत्य  
दास्याम्यहं धार्तराष्ट्राय राज्यम् ॥ २२ ॥
</details>

<details><summary>मूलम्</summary>

कुरून् रक्षन् पाण्डुपुत्राञ्जिघांसं-  
स्त्यक्त्वा प्राणान्‌ घोररूपे रणेऽस्मिन्।  
सर्वान् संख्ये शत्रुसंघान् निहत्य  
दास्याम्यहं धार्तराष्ट्राय राज्यम् ॥ २२ ॥
</details>

<details><summary>अनुवाद (हिन्दी)</summary>

‘कौरवोंकी रक्षा और पाण्डवोंके वधकी इच्छा करके मैं प्राणोंकी भी परवा न कर इस महाभयंकर युद्धमें समस्त शत्रुओंका संहार कर डालूँगा और दुर्योधनको सारा राज्य सौंप दूँगा॥२२॥
</details>

<details open><summary>विश्वास-प्रस्तुतिः</summary>

निबध्यतां मे कवचं विचित्रं  
हैमं शुभ्रं मणिरत्नावभासि ।  
शिरस्त्राणं चार्कसमानभासं  
धनुः शरांश्चाग्निविषाहिकल्पान् ॥ २३ ॥
</details>

<details><summary>मूलम्</summary>

निबध्यतां मे कवचं विचित्रं  
हैमं शुभ्रं मणिरत्नावभासि ।  
शिरस्त्राणं चार्कसमानभासं  
धनुः शरांश्चाग्निविषाहिकल्पान् ॥ २३ ॥
</details>

<details><summary>अनुवाद (हिन्दी)</summary>

‘तुम मेरे शरीरमें मणियों तथा रत्नोंसे प्रकाशित सुन्दर एवं विचित्र सुवर्णमय कवच बाँध दो और मस्तकपर सूर्यके समान तेजस्वी शिरस्त्राण रख दो। अग्नि, विष तथा सर्पके समान भयंकर बाण एवं धनुष ले आओ॥२३॥
</details>

<details open><summary>विश्वास-प्रस्तुतिः</summary>

उपासङ्गान् षोडश योजयन्तु  
धनूंषि दिव्यानि तथाऽऽहरन्तु ।  
असींश्च शक्तीश्च गदाश्च गुर्वीः  
शङ्खं च जाम्बूनदचित्रनालम् ॥ २४ ॥
</details>

<details><summary>मूलम्</summary>

उपासङ्गान् षोडश योजयन्तु  
धनूंषि दिव्यानि तथाऽऽहरन्तु ।  
असींश्च शक्तीश्च गदाश्च गुर्वीः  
शङ्खं च जाम्बूनदचित्रनालम् ॥ २४ ॥
</details>

<details><summary>अनुवाद (हिन्दी)</summary>

‘मेरे सेवक बाणोंसे भरे हुए सोलह तरकश रख दें, दिव्य धनुष ले आ दें, बहुत-से खड्‌गों, शक्तियों, भारी गदाओं तथा सुवर्णजटित विचित्र नालवाले शंखको भी ले आकर रख दें॥२४॥
</details>

<details open><summary>विश्वास-प्रस्तुतिः</summary>

इमां रौक्मीं नागकक्ष्यां विचित्रां  
ध्वजं चित्रं दिव्यमिन्दीवराङ्कम् ।  
श्लक्ष्णैर्वस्त्रैर्विप्रमृज्यानयन्तु  
चित्रां मालां चारुबद्धां सलाजाम् ॥ २५ ॥
</details>

<details><summary>मूलम्</summary>

इमां रौक्मीं नागकक्ष्यां विचित्रां  
ध्वजं चित्रं दिव्यमिन्दीवराङ्कम् ।  
श्लक्ष्णैर्वस्त्रैर्विप्रमृज्यानयन्तु  
चित्रां मालां चारुबद्धां सलाजाम् ॥ २५ ॥
</details>

<details><summary>अनुवाद (हिन्दी)</summary>

हाथीको बाँधनेके लिये बनी हुई इस विचित्र सुनहरी रस्सीको तथा कमलके चिह्नसे युक्त दिव्य एवं अद्भुत ध्वजको स्वच्छ सुन्दर वस्त्रोंसे पोंछकर ले आवें। इसके सिवा सुन्दर ढंगसे गुँथी हुई विचित्र माला और खील आदि मांगलिक वस्तुएँ प्रस्तुत करें॥२५॥
</details>

<details open><summary>विश्वास-प्रस्तुतिः</summary>

अश्वानग्र्यान् पाण्डुराभ्रप्रकाशान्  
पुष्टान् स्नातान् मन्त्रपूताभिरद्भिः ।  
तप्तैर्भाण्डैः काञ्चनैरभ्युपेतान्  
शीघ्रान् शीघ्रं सूतपुत्रानयस्व ॥ २६ ॥
</details>

<details><summary>मूलम्</summary>

अश्वानग्र्यान् पाण्डुराभ्रप्रकाशान्  
पुष्टान् स्नातान् मन्त्रपूताभिरद्भिः ।  
तप्तैर्भाण्डैः काञ्चनैरभ्युपेतान्  
शीघ्रान् शीघ्रं सूतपुत्रानयस्व ॥ २६ ॥
</details>

<details><summary>अनुवाद (हिन्दी)</summary>

‘सूतपुत्र! तुम शीघ्र ही मेरे लिये श्रेष्ठ एवं शीघ्रगामी घोड़े ले आओ, जो श्वेत बादलोंके समान उज्ज्वल तथा मन्त्रपूत जलसे नहाये हुए हों, शरीरसे हृष्टपुष्ट हों और जिन्हें सोनेके आभूषणोंसे सजाया गया हो॥२६॥
</details>

<details open><summary>विश्वास-प्रस्तुतिः</summary>

रथं चाग्र्यं हेममालावनद्धं  
रत्नैश्चित्रं सूर्यचन्द्रप्रकाशैः ।  
द्रव्यैर्युक्तं सम्प्रहारोपपन्नै-  
र्वाहैर्युक्तं तूर्णमावर्तयस्व ॥ २७ ॥
</details>

<details><summary>मूलम्</summary>

रथं चाग्र्यं हेममालावनद्धं  
रत्नैश्चित्रं सूर्यचन्द्रप्रकाशैः ।  
द्रव्यैर्युक्तं सम्प्रहारोपपन्नै-  
र्वाहैर्युक्तं तूर्णमावर्तयस्व ॥ २७ ॥
</details>

<details><summary>अनुवाद (हिन्दी)</summary>

‘उन्हीं घोड़ोंसे जुता हुआ सुन्दर रथ शीघ्र ले आओ, जो सोनेकी मालाओंसे अलंकृत, सूर्य और चन्द्रमाके समान प्रकाशित होनेवाले विचित्र रत्नोंसे जटित तथा युद्धोपयोगी सामग्रियोंसे सम्पन्न हो॥२७॥
</details>

<details open><summary>विश्वास-प्रस्तुतिः</summary>

चित्राणि चापानि च वेगवन्ति  
ज्याश्चोत्तमाः संनहनोपपन्नाः ।  
तूणांश्च पूर्णान् महतः शराणा-  
मासाद्य गात्रावरणानि चैव ॥ २८ ॥
</details>

<details><summary>मूलम्</summary>

चित्राणि चापानि च वेगवन्ति  
ज्याश्चोत्तमाः संनहनोपपन्नाः ।  
तूणांश्च पूर्णान् महतः शराणा-  
मासाद्य गात्रावरणानि चैव ॥ २८ ॥
</details>

<details><summary>अनुवाद (हिन्दी)</summary>

‘विचित्र एवं वेगशाली धनुष, उत्तम प्रत्यंचा, कवच, बाणोंसे भरे हुए विशाल तरकश और शरीरके आवरण—इन सबको लेकर शीघ्र तैयार हो जाओ॥२८॥
</details>

<details open><summary>विश्वास-प्रस्तुतिः</summary>

प्रायात्रिकं चानयताशु सर्वं  
दध्ना पूर्णं वीर कांस्यं च हैमम्।  
आनीय मालामवबध्य चाङ्गे  
प्रवादयन्त्वाशु जयाय भेरीः ॥ २९ ॥
</details>

<details><summary>मूलम्</summary>

प्रायात्रिकं चानयताशु सर्वं  
दध्ना पूर्णं वीर कांस्यं च हैमम्।  
आनीय मालामवबध्य चाङ्गे  
प्रवादयन्त्वाशु जयाय भेरीः ॥ २९ ॥
</details>

<details><summary>अनुवाद (हिन्दी)</summary>

‘वीर! रणयात्राकी सारी आवश्यक सामग्री, दहीसे भरे हुए कांस्य और सुवर्णके पात्र आदि सब कुछ शीघ्र ले आओ। यह सब लानेके पश्चात् मेरे गलेमें माला पहनाकर विजय-यात्राके लिये तुमलोग तुरंत नगाड़े बजवा दो॥२९॥
</details>

<details open><summary>विश्वास-प्रस्तुतिः</summary>

प्रयाहि सूताशु यतः किरीटी  
वृकोदरो धर्मसुतो यमौ च।  
तान् वा हनिष्यामि समेत्य संख्ये  
भीष्माय गच्छामि हतो द्विषद्भिः ॥ ३० ॥
</details>

<details><summary>मूलम्</summary>

प्रयाहि सूताशु यतः किरीटी  
वृकोदरो धर्मसुतो यमौ च।  
तान् वा हनिष्यामि समेत्य संख्ये  
भीष्माय गच्छामि हतो द्विषद्भिः ॥ ३० ॥
</details>

<details><summary>अनुवाद (हिन्दी)</summary>

‘सूत! यह सब कार्य करके तुम शीघ्र ही रथ लेकर उस स्थानपर चलो, जहाँ किरीटधारी अर्जुन, भीमसेन, धर्मपुत्र युधिष्ठिर तथा नकुल-सहदेव खड़े हैं। वहाँ युद्धस्थलमें उनसे भिड़कर या तो उन्हींको मार डालूँगा या स्वयं ही शत्रुओंके हाथसे मारा जाकर भीष्मके पास चला जाऊँगा॥३०॥
</details>

<details open><summary>विश्वास-प्रस्तुतिः</summary>

यस्मिन् राजा सत्यधृतिर्युधिष्ठिरः  
समास्थितो भीमसेनार्जुनौ च ।  
वासुदेवः सात्यकिः सृंजयाश्च  
मन्ये बलं तदजय्यं महीपैः ॥ ३१ ॥
</details>

<details><summary>मूलम्</summary>

यस्मिन् राजा सत्यधृतिर्युधिष्ठिरः  
समास्थितो भीमसेनार्जुनौ च ।  
वासुदेवः सात्यकिः सृंजयाश्च  
मन्ये बलं तदजय्यं महीपैः ॥ ३१ ॥
</details>

<details><summary>अनुवाद (हिन्दी)</summary>

‘जिस सेनामें सत्यधृति राजा युधिष्ठिर खड़े हों, भीमसेन, अर्जुन, वासुदेव, सात्यकि तथा सृंजय मौजूद हों, उस सेनाको मैं राजाओंके लिये अजेय मानता हूँ॥
</details>

<details open><summary>विश्वास-प्रस्तुतिः</summary>

तं चेन्मृत्युः सर्वहरोऽभिरक्षेत्  
सदाप्रमत्तः समरे किरीटिनम् ।  
तथापि हन्तास्मि समेत्य संख्ये  
यास्यामि वा भीष्मपथा यमाय ॥ ३२ ॥
</details>

<details><summary>मूलम्</summary>

तं चेन्मृत्युः सर्वहरोऽभिरक्षेत्  
सदाप्रमत्तः समरे किरीटिनम् ।  
तथापि हन्तास्मि समेत्य संख्ये  
यास्यामि वा भीष्मपथा यमाय ॥ ३२ ॥
</details>

<details><summary>अनुवाद (हिन्दी)</summary>

‘तथापि मैं समरभूमिमें सावधान रहकर युद्ध करूँगा और यदि सबका संहार करनेवाली मृत्यु स्वयं आकर अर्जुनकी रक्षा करे तो भी मैं युद्धके मैदानमें उनका सामना करके उन्हें मार डालूँगा अथवा स्वयं ही भीष्मके मार्गसे यमराजका दर्शन करनेके लिये चला जाऊँगा॥३२॥
</details>



<details><summary>सूचना (हिन्दी)</summary>

सेनापति द्रोणाचार्य
</details>













<details open><summary>विश्वास-प्रस्तुतिः</summary>

न त्वेवाहं न गमिष्यामि तेषां  
मध्ये शूराणां तत्र चाहं ब्रवीमि।  
मित्रद्रुहो दुर्बलभक्तयो ये  
पापात्मानो न ममैते सहायाः ॥ ३३ ॥
</details>

<details><summary>मूलम्</summary>

न त्वेवाहं न गमिष्यामि तेषां  
मध्ये शूराणां तत्र चाहं ब्रवीमि।  
मित्रद्रुहो दुर्बलभक्तयो ये  
पापात्मानो न ममैते सहायाः ॥ ३३ ॥
</details>

<details><summary>अनुवाद (हिन्दी)</summary>

‘अब ऐसा तो नहीं हो सकता कि मैं उन शूरवीरोंके बीचमें न जाऊँ। इस विषयमें मैं इतना ही कहता हूँ कि जो मित्रद्रोही हों, जिनकी स्वामिभक्ति दुर्बल हो तथा जिनके मनमें पाप भरा हो; ऐसे लोग मेरे साथ न रहें’॥३३॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

समृद्धिमन्तं रथमुत्तमं दृढं  
सकूबरं हेमपरिष्कृतं शुभम् ।  
पताकिनं वातजवैर्हयोत्तमै-  
र्युक्तं समास्थाय ययौ जयाय ॥ ३४ ॥
</details>

<details><summary>मूलम्</summary>

समृद्धिमन्तं रथमुत्तमं दृढं  
सकूबरं हेमपरिष्कृतं शुभम् ।  
पताकिनं वातजवैर्हयोत्तमै-  
र्युक्तं समास्थाय ययौ जयाय ॥ ३४ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! ऐसा कहकर कर्ण वायुके समान वेगशाली उत्तम घोड़ोंसे जुते हुए, कूबर और पताकासे युक्त, सुवर्णभूषित, सुन्दर, समृद्धिशाली, सुदृढ़ तथा श्रेष्ठ रथपर आरूढ़ हो युद्धमें विजय पानेके लिये चल दिया॥३४॥
</details>

<details open><summary>विश्वास-प्रस्तुतिः</summary>

सम्पूज्यमानः कुरुभिर्महात्मा  
रथर्षभो देवगणैर्यथेन्द्रः ।  
ययौ तदायोधनमुग्रधन्वा  
यत्रावसानं भरतर्षभस्य ॥ ३५ ॥
</details>

<details><summary>मूलम्</summary>

सम्पूज्यमानः कुरुभिर्महात्मा  
रथर्षभो देवगणैर्यथेन्द्रः ।  
ययौ तदायोधनमुग्रधन्वा  
यत्रावसानं भरतर्षभस्य ॥ ३५ ॥
</details>

<details><summary>अनुवाद (हिन्दी)</summary>

उस समय देवगणोंसे इन्द्रकी भाँति समस्त कौरवोंसे पूजित हो रथियोंमें श्रेष्ठ, भयंकर धनुर्धर, महामनस्वी कर्ण युद्धके उस मैदानमें गया, जहाँ भरतशिरोमणि भीष्मका देहावसान हुआ था॥३५॥
</details>

<details open><summary>विश्वास-प्रस्तुतिः</summary>

वरूथिना महता सध्वजेन  
सुवर्णमुक्तामणिरत्नमालिना ।  
सदश्वयुक्तेन रथेन कर्णो  
मेघस्वनेनार्क इवामितौजाः ॥ ३६ ॥
</details>

<details><summary>मूलम्</summary>

वरूथिना महता सध्वजेन  
सुवर्णमुक्तामणिरत्नमालिना ।  
सदश्वयुक्तेन रथेन कर्णो  
मेघस्वनेनार्क इवामितौजाः ॥ ३६ ॥
</details>

<details><summary>अनुवाद (हिन्दी)</summary>

सुवर्ण, मुक्ता, मणि तथा रत्नोंकी मालासे अलंकृत सुन्दर ध्वजासे सुशोभित, उत्तम घोड़ोंसे जुते हुए तथा मेघके समान गम्भीर घोष करनेवाले रथके द्वारा अमित तेजस्वी कर्ण विशाल सेना साथ लिये युद्धभूमिकी ओर चल दिया॥३६॥
</details>

<details open><summary>विश्वास-प्रस्तुतिः</summary>

हुताशनाभः स हुताशनप्रभे  
शुभः शुभे वै स्वरथे धनुर्धरः।  
स्थितो रराजाधिरथिर्महारथः  
स्वयं विमाने सुरराडिवास्थितः ॥ ३७ ॥
</details>

<details><summary>मूलम्</summary>

हुताशनाभः स हुताशनप्रभे  
शुभः शुभे वै स्वरथे धनुर्धरः।  
स्थितो रराजाधिरथिर्महारथः  
स्वयं विमाने सुरराडिवास्थितः ॥ ३७ ॥
</details>

<details><summary>अनुवाद (हिन्दी)</summary>

अग्निके समान तेजस्वी अपने सुन्दर रथपर बैठा हुआ अग्निसदृश कान्तिमान्, सुन्दर एवं धनुर्धर महारथी अधिरथपुत्र कर्ण विमानमें विराजमान देवराज इन्द्रके समान सुशोभित हुआ॥३७॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि द्रोणाभिषेकपर्वणि कर्णनिर्याणे द्वितीयोऽध्यायः ॥ २ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत द्रोणाभिषेकपर्वमें कर्णकी रणयात्राविषयक दूसरा अध्याय पूरा हुआ॥२॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलाकर कुल ३८ श्लोक हैं।)
</details>
