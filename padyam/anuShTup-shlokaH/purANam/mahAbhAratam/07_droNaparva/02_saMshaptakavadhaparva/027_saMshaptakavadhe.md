+++
title_full = "027 अर्जुनका संशप्तक-सेनाके साथ भयंकर युद्ध और उसके अधिकांश भागका वध"
title = "०२७ संशप्तकवधे"

+++

<details><summary>भागसूचना</summary>

सप्तविंशोऽध्यायः
</details>

<details><summary>सूचना (हिन्दी)</summary>

अर्जुनका संशप्तक-सेनाके साथ भयंकर युद्ध और उसके अधिकांश भागका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

यन्मां पार्थस्य संग्रामे कर्माणि परिपृच्छसि।  
तच्छृणुष्व महाबाहो पार्थो यदकरोद् रणे ॥ १ ॥
</details>

<details><summary>मूलम्</summary>

यन्मां पार्थस्य संग्रामे कर्माणि परिपृच्छसि।  
तच्छृणुष्व महाबाहो पार्थो यदकरोद् रणे ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाबाहो! आप जो मुझसे युद्धमें अर्जुनके पराक्रम पूछ रहे हैं, उन्हें बताता हूँ। अर्जुनने रणक्षेत्रमें जो कुछ किया था, वह सुनिये॥१॥
</details>

<details open><summary>विश्वास-प्रस्तुतिः</summary>

रजो दृष्ट्वा समद्भूतं श्रुत्वा च गजनिःस्वनम्।  
भगदत्ते विकुर्वाणे कौन्तेयः कृष्णमब्रवीत् ॥ २ ॥
</details>

<details><summary>मूलम्</summary>

रजो दृष्ट्वा समद्भूतं श्रुत्वा च गजनिःस्वनम्।  
भगदत्ते विकुर्वाणे कौन्तेयः कृष्णमब्रवीत् ॥ २ ॥
</details>

<details><summary>अनुवाद (हिन्दी)</summary>

भगदत्तके विचित्र रूपसे युद्ध करते समय वहाँ धूल उड़ती देखकर और हाथीके चिग्घाड़नेका शब्द सुनकर कुन्तीनन्दन अर्जुनने श्रीकृष्णसे कहा—॥२॥
</details>

<details open><summary>विश्वास-प्रस्तुतिः</summary>

यथा प्राग्ज्योतिषो राजा गजेन मधुसूदन।  
त्वरमाणो विनिष्क्रान्तो ध्रुवं तस्यैष निःस्वनः ॥ ३ ॥
</details>

<details><summary>मूलम्</summary>

यथा प्राग्ज्योतिषो राजा गजेन मधुसूदन।  
त्वरमाणो विनिष्क्रान्तो ध्रुवं तस्यैष निःस्वनः ॥ ३ ॥
</details>

<details><summary>अनुवाद (हिन्दी)</summary>

‘मधुसूदन! राजा भगदत्त अपने हाथीपर सवार जिस प्रकार उतावलीके साथ युद्धके लिये निकले थे, उससे जान पड़ता है निश्चय ही यह महान् कोलाहल उन्हींका है॥३॥
</details>

<details open><summary>विश्वास-प्रस्तुतिः</summary>

इन्द्रादनवरः संख्ये गजयानविशारदः ।  
प्रथमो गजयोधानां पृथिव्यामिति मे मतिः ॥ ४ ॥
</details>

<details><summary>मूलम्</summary>

इन्द्रादनवरः संख्ये गजयानविशारदः ।  
प्रथमो गजयोधानां पृथिव्यामिति मे मतिः ॥ ४ ॥
</details>

<details><summary>अनुवाद (हिन्दी)</summary>

‘मेरा तो यह विश्वास है कि वे युद्धमें इन्द्रसे कम नहीं है। भगदत्त हाथीकी सवारीमें कुशल और गजारोही योद्धाओंमें इस पृथ्वीपर सबसे प्रधान हैं॥४॥
</details>

<details open><summary>विश्वास-प्रस्तुतिः</summary>

स चापि द्विरदश्रेष्ठः सदाऽप्रतिगजो युधि।  
सर्वशस्त्रातिगः संख्ये कृतकर्मा जितक्लमः ॥ ५ ॥
</details>

<details><summary>मूलम्</summary>

स चापि द्विरदश्रेष्ठः सदाऽप्रतिगजो युधि।  
सर्वशस्त्रातिगः संख्ये कृतकर्मा जितक्लमः ॥ ५ ॥
</details>

<details><summary>अनुवाद (हिन्दी)</summary>

‘और उनका वह गजश्रेष्ठ सुप्रतीक भी युद्धमें अपना शानी नहीं रखता है। वह सब शास्त्रोंका उल्लंघन करके युद्धमें अनेक बार पराक्रम प्रकट कर चुका है। उसने परिश्रमको जीत लिया है॥५॥
</details>

<details open><summary>विश्वास-प्रस्तुतिः</summary>

सहः शस्त्रनिपातानामग्निस्पर्शस्य चानघ ।  
स पाण्डवबलं सर्वमद्यैको नाशयिष्यति ॥ ६ ॥
</details>

<details><summary>मूलम्</summary>

सहः शस्त्रनिपातानामग्निस्पर्शस्य चानघ ।  
स पाण्डवबलं सर्वमद्यैको नाशयिष्यति ॥ ६ ॥
</details>

<details><summary>अनुवाद (हिन्दी)</summary>

‘अनघ! वह सम्पूर्ण शस्त्रोंके आघात तथा अग्निके स्पर्शको भी सह सकनेवाला है। आज वह अकेला ही समस्त पाण्डव-सेनाका विनाश कर डालेगा॥६॥
</details>

<details open><summary>विश्वास-प्रस्तुतिः</summary>

न चावाभ्यामृतेऽन्योऽस्ति शक्तस्तं प्रतिबाधितुम्।  
त्वरमाणस्ततो याहि यतः प्राग्ज्योतिषाधिपः ॥ ७ ॥
</details>

<details><summary>मूलम्</summary>

न चावाभ्यामृतेऽन्योऽस्ति शक्तस्तं प्रतिबाधितुम्।  
त्वरमाणस्ततो याहि यतः प्राग्ज्योतिषाधिपः ॥ ७ ॥
</details>

<details><summary>अनुवाद (हिन्दी)</summary>

‘हम दोनोंके सिवा दूसरा कोई नहीं है, जो उसे बाधा देनेमें समर्थ हो। अतः आप शीघ्रतापूर्वक वहीं चलिये, जहाँ प्राग्ज्योतिषनरेश भगदत्त विद्यमान हैं॥७॥
</details>

<details open><summary>विश्वास-प्रस्तुतिः</summary>

दृप्तं संख्ये द्विपबलाद् वयसा चापि विस्मितम्।  
अद्यैनं प्रेषयिष्यामि बलहन्तुः प्रियातिथिम् ॥ ८ ॥
</details>

<details><summary>मूलम्</summary>

दृप्तं संख्ये द्विपबलाद् वयसा चापि विस्मितम्।  
अद्यैनं प्रेषयिष्यामि बलहन्तुः प्रियातिथिम् ॥ ८ ॥
</details>

<details><summary>अनुवाद (हिन्दी)</summary>

‘अपने हाथीके बलसे युद्धमें घमंड दिखानेवाले और अवस्थामें भी बड़े होनेका अहंकार रखनेवाले इन राजा भगदत्तको मैं देवराज इन्द्रका प्रिय अतिथि बनाकर स्वर्गलोक भेज दूँगा’॥८॥
</details>

<details open><summary>विश्वास-प्रस्तुतिः</summary>

वचनादथ कृष्णस्तु प्रययौ सव्यसाचिनः।  
दीर्यते भगदत्तेन यत्र पाण्डववाहिनी ॥ ९ ॥
</details>

<details><summary>मूलम्</summary>

वचनादथ कृष्णस्तु प्रययौ सव्यसाचिनः।  
दीर्यते भगदत्तेन यत्र पाण्डववाहिनी ॥ ९ ॥
</details>

<details><summary>अनुवाद (हिन्दी)</summary>

सव्यसाची अर्जुनके इस वचनसे प्रेरित हो श्रीकृष्ण उस स्थानपर रथ लेकर गये, जहाँ भगदत्त पाण्डव-सेनाका संहार कर रहे थे॥९॥
</details>

<details open><summary>विश्वास-प्रस्तुतिः</summary>

तं प्रयान्तं ततः पश्चादाह्वयन्तो महारथाः।  
संशप्तकाः समारोहन् सहस्राणि चतुर्दश ॥ १० ॥
</details>

<details><summary>मूलम्</summary>

तं प्रयान्तं ततः पश्चादाह्वयन्तो महारथाः।  
संशप्तकाः समारोहन् सहस्राणि चतुर्दश ॥ १० ॥
</details>

<details><summary>अनुवाद (हिन्दी)</summary>

अर्जुनको जाते देख पीछेसे चौदह हजार संशप्तक महारथी उन्हें ललकारते हुए चढ़ आये॥१०॥
</details>

<details open><summary>विश्वास-प्रस्तुतिः</summary>

दशैव तु सहस्राणि त्रिगर्तनां महारथाः।  
चत्वारि च सहस्राणि वासुदेवस्य चानुगाः ॥ ११ ॥
</details>

<details><summary>मूलम्</summary>

दशैव तु सहस्राणि त्रिगर्तनां महारथाः।  
चत्वारि च सहस्राणि वासुदेवस्य चानुगाः ॥ ११ ॥
</details>

<details><summary>अनुवाद (हिन्दी)</summary>

उनमें दस हजार महारथी तो त्रिगर्तदेशके थे और चार हजार भगवान् श्रीकृष्णके सेवक (नारायणी-सेनाके सैनिक) थे॥११॥
</details>

<details open><summary>विश्वास-प्रस्तुतिः</summary>

दीर्यमाणां चमूं दृष्ट्वा भगदत्तेन मारिष।  
आहूयमानस्य च तैरभवद्‌धृदयं द्विधा ॥ १२ ॥
</details>

<details><summary>मूलम्</summary>

दीर्यमाणां चमूं दृष्ट्वा भगदत्तेन मारिष।  
आहूयमानस्य च तैरभवद्‌धृदयं द्विधा ॥ १२ ॥
</details>

<details><summary>अनुवाद (हिन्दी)</summary>

आर्य! राजा भगदत्तके द्वारा अपनी सेनाको विदीर्ण होती देखकर तथा पीछेसे संशप्तकोंकी ललकार सुनकर उनका हृदय दुविधामें पड़ गया॥१२॥
</details>

<details open><summary>विश्वास-प्रस्तुतिः</summary>

किं नु श्रेयस्करं कर्म भवेदद्येति चिन्तयन्।  
इह वा विनिवर्तेयं गच्छेयं वा युधिष्ठिरम् ॥ १३ ॥
</details>

<details><summary>मूलम्</summary>

किं नु श्रेयस्करं कर्म भवेदद्येति चिन्तयन्।  
इह वा विनिवर्तेयं गच्छेयं वा युधिष्ठिरम् ॥ १३ ॥
</details>

<details><summary>अनुवाद (हिन्दी)</summary>

वे सोचने लगे—आज मेरे लिये कौन-सा कार्य श्रेयस्कर होगा। यहाँसे संशप्तकोंकी ओर लौट चलूँ अथवा युधिष्ठिरके पास जाऊँ॥१३॥
</details>

<details open><summary>विश्वास-प्रस्तुतिः</summary>

तस्य बुद्ध्या विचार्यैवमर्जुनस्य कुरूद्वह।  
अभवद् भूयसी बुद्धिः संशप्तकवधे स्थिरा ॥ १४ ॥
</details>

<details><summary>मूलम्</summary>

तस्य बुद्ध्या विचार्यैवमर्जुनस्य कुरूद्वह।  
अभवद् भूयसी बुद्धिः संशप्तकवधे स्थिरा ॥ १४ ॥
</details>

<details><summary>अनुवाद (हिन्दी)</summary>

कुरुश्रेष्ठ! बुद्धिसे इस प्रकार विचार करनेपर अर्जुनके मनमें यह भाव अत्यन्त दृढ़ हुआ कि संशप्तकोंके वधका ही प्रयत्न करना चाहिये॥१४॥
</details>

<details open><summary>विश्वास-प्रस्तुतिः</summary>

स संनिवृत्तः सहसा कपिप्रवरकेतनः।  
एको रथसहस्राणि निहन्तुं वासवी रणे ॥ १५ ॥
</details>

<details><summary>मूलम्</summary>

स संनिवृत्तः सहसा कपिप्रवरकेतनः।  
एको रथसहस्राणि निहन्तुं वासवी रणे ॥ १५ ॥
</details>

<details><summary>अनुवाद (हिन्दी)</summary>

श्रेष्ठ वानरचिह्नसे सुशोभित ध्वजावाले इन्द्रकुमार अर्जुन उपर्युक्त बात सोचकर सहसा लौट पड़े। वे रणक्षेत्रमें अकेले ही हजारों रथियोंका संहार करनेको उद्यत थे॥१५॥
</details>

<details open><summary>विश्वास-प्रस्तुतिः</summary>

सा हि दुर्योधनस्यासीन्मतिः कर्णस्य चोभयोः।  
अर्जुनस्य वधोपाये तेन द्वैधमकल्पयत् ॥ १६ ॥
</details>

<details><summary>मूलम्</summary>

सा हि दुर्योधनस्यासीन्मतिः कर्णस्य चोभयोः।  
अर्जुनस्य वधोपाये तेन द्वैधमकल्पयत् ॥ १६ ॥
</details>

<details><summary>अनुवाद (हिन्दी)</summary>

अर्जुनके वधका उपाय सोचते हुए दुर्योधन और कर्ण दोनोंके मनमें यही विचार उत्पन्न हुआ था। इसीलिये उसने युद्धको दो भागोंमें बाँट दिया॥१६॥
</details>

<details open><summary>विश्वास-प्रस्तुतिः</summary>

स तु दोलायमानोऽभूद् द्वैधीभावेन पाण्डवः।  
वधेन तु नराग्र्याणामकरोत् तां मृषा तदा ॥ १७ ॥
</details>

<details><summary>मूलम्</summary>

स तु दोलायमानोऽभूद् द्वैधीभावेन पाण्डवः।  
वधेन तु नराग्र्याणामकरोत् तां मृषा तदा ॥ १७ ॥
</details>

<details><summary>अनुवाद (हिन्दी)</summary>

पाण्डुनन्दन अर्जुन एक बार दुविधामें पड़कर चंचल हो गये थे, तथापि नरश्रेष्ठ संशप्तक वीरोंके वधका निश्चय करके उन्होंने उस दुविधाको मिथ्या कर दिया था॥
</details>

<details open><summary>विश्वास-प्रस्तुतिः</summary>

ततः शतसहस्राणि शराणां नतपर्वणाम्।  
असृजन्नर्जुने राजन् संशप्तकमहारथाः ॥ १८ ॥
</details>

<details><summary>मूलम्</summary>

ततः शतसहस्राणि शराणां नतपर्वणाम्।  
असृजन्नर्जुने राजन् संशप्तकमहारथाः ॥ १८ ॥
</details>

<details><summary>अनुवाद (हिन्दी)</summary>

राजन्! तदनन्तर संशप्तक महारथियोंने अर्जुनपर झुकी हुई गाँठवाले एक लाख बाणोंकी वर्षा की॥१८॥
</details>

<details open><summary>विश्वास-प्रस्तुतिः</summary>

नैव कुन्तीसुतः पार्थो नैव कृष्णो जनार्दनः।  
न हया न रथो राजन् दृश्यन्ते स्म शरैश्चिताः॥१९॥
</details>

<details><summary>मूलम्</summary>

नैव कुन्तीसुतः पार्थो नैव कृष्णो जनार्दनः।  
न हया न रथो राजन् दृश्यन्ते स्म शरैश्चिताः॥१९॥
</details>

<details><summary>अनुवाद (हिन्दी)</summary>

महाराज! उस समय न तो कुन्तीकुमार अर्जुन, न जनार्दन श्रीकृष्ण, न घोड़े और न रथ ही दिखायी देते थे। सब-के-सब वहाँ बाणोंके ढेरसे आच्छादित हो गये थे॥१९॥
</details>

<details open><summary>विश्वास-प्रस्तुतिः</summary>

तदा मोहमनुप्राप्तः सिष्विदे हि जनार्दनः।  
ततस्तान् प्रायशः पार्थो ब्रह्मास्त्रेण निजघ्निवान् ॥ २० ॥
</details>

<details><summary>मूलम्</summary>

तदा मोहमनुप्राप्तः सिष्विदे हि जनार्दनः।  
ततस्तान् प्रायशः पार्थो ब्रह्मास्त्रेण निजघ्निवान् ॥ २० ॥
</details>

<details><summary>अनुवाद (हिन्दी)</summary>

उस अवस्थामें भगवान् जनार्दन पसीने-पसीने हो गये। उनपर मोह-सा छा गया। यह देख अर्जुनने ब्रह्मास्त्रसे उन सबको अधिकांशमें नष्ट कर दिया॥२०॥
</details>

<details open><summary>विश्वास-प्रस्तुतिः</summary>

शतशः पाणयश्छिन्नाः सेषुज्यातलकार्मुकाः ।  
केतवो वाजिनः सूता रथिनश्चापतन् क्षितौ ॥ २१ ॥
</details>

<details><summary>मूलम्</summary>

शतशः पाणयश्छिन्नाः सेषुज्यातलकार्मुकाः ।  
केतवो वाजिनः सूता रथिनश्चापतन् क्षितौ ॥ २१ ॥
</details>

<details><summary>अनुवाद (हिन्दी)</summary>

सैकड़ों भुजाएँ बाण, प्रत्यंचा और धनुषसहित कट गयीं। ध्वज, घोड़े, सारथि और रथी सभी धराशायी हो गये॥२१॥
</details>

<details open><summary>विश्वास-प्रस्तुतिः</summary>

द्रुमाचलाग्राम्बुधरैः समकायाः सुकल्पिताः ।  
हतारोहाः क्षितौ पेतुर्द्विपाः पार्थशराहताः ॥ २२ ॥
</details>

<details><summary>मूलम्</summary>

द्रुमाचलाग्राम्बुधरैः समकायाः सुकल्पिताः ।  
हतारोहाः क्षितौ पेतुर्द्विपाः पार्थशराहताः ॥ २२ ॥
</details>

<details><summary>अनुवाद (हिन्दी)</summary>

वृक्ष, पर्वत-शिखर और मेघोंके समान विशाल एवं ऊँचे शरीरवाले, सजे-सजाये हाथी, जिनके सवार पहले ही मार दिये गये थे, अर्जुनके बाणोंसे आहत होकर पृथ्वीपर गिर पड़े॥२२॥
</details>

<details open><summary>विश्वास-प्रस्तुतिः</summary>

विप्रविद्धकुथा नागाश्छिन्नभाण्डाः परासवः ।  
सारोहास्तु रणे पेतुर्मथिता मार्गणैर्भृशम् ॥ २३ ॥
</details>

<details><summary>मूलम्</summary>

विप्रविद्धकुथा नागाश्छिन्नभाण्डाः परासवः ।  
सारोहास्तु रणे पेतुर्मथिता मार्गणैर्भृशम् ॥ २३ ॥
</details>

<details><summary>अनुवाद (हिन्दी)</summary>

उस रणक्षेत्रमें बहुत-से हाथी अर्जुनके बाणोंसे मथित होकर सवारोंसहित प्राणशून्य होकर पृथ्वीपर गिर पड़े। उस समय उनके झूल चिथड़े-चिथड़े होकर दूर जा पड़े थे और उनके आभूषणोंके भी टुकड़े-टुकड़े हो गये थे॥
</details>

<details open><summary>विश्वास-प्रस्तुतिः</summary>

सर्ष्टिप्रासासिनखराः समुद्‌गरपरश्वधाः ।  
विच्छिन्ना बाहवः पेतुर्नृणां भल्लैः किरीटिना ॥ २४ ॥
</details>

<details><summary>मूलम्</summary>

सर्ष्टिप्रासासिनखराः समुद्‌गरपरश्वधाः ।  
विच्छिन्ना बाहवः पेतुर्नृणां भल्लैः किरीटिना ॥ २४ ॥
</details>

<details><summary>अनुवाद (हिन्दी)</summary>

किरीटधारी अर्जुनके भल्लनामक बाणोंसे ऋष्टि, प्रास, खड्ग, नखर, मुद्‌गर और फरसोंसहित वीरोंकी भुजाएँ कटकर गिर गयीं॥२४॥
</details>

<details open><summary>विश्वास-प्रस्तुतिः</summary>

बालादित्याम्बुजेन्दूनां तुल्यरूपाणि मारिष ।  
संच्छिन्नान्यर्जुनशरैः शिरांस्युर्व्यां प्रपेदिरे ॥ २५ ॥
</details>

<details><summary>मूलम्</summary>

बालादित्याम्बुजेन्दूनां तुल्यरूपाणि मारिष ।  
संच्छिन्नान्यर्जुनशरैः शिरांस्युर्व्यां प्रपेदिरे ॥ २५ ॥
</details>

<details><summary>अनुवाद (हिन्दी)</summary>

आर्य! योद्धाओंके मस्तक, जो बालसूर्य, कमल और चन्द्रमाके समान सुन्दर थे, अर्जुनके बाणोंसे छिन्न-भिन्न हो पृथ्वीपर गिर पड़े॥२५॥
</details>

<details open><summary>विश्वास-प्रस्तुतिः</summary>

जज्वालालंकृता सेना पत्रिभिः प्राणिभोजनैः।  
नानारूपैस्तदामित्रान् क्रुद्धे निघ्नति फाल्गुने ॥ २६ ॥
</details>

<details><summary>मूलम्</summary>

जज्वालालंकृता सेना पत्रिभिः प्राणिभोजनैः।  
नानारूपैस्तदामित्रान् क्रुद्धे निघ्नति फाल्गुने ॥ २६ ॥
</details>

<details><summary>अनुवाद (हिन्दी)</summary>

जब क्रोधमें भरे हुए अर्जुन नाना प्रकारके प्राणनाशक बाणोंद्वारा शत्रुओंका नाश करने लगे, उस समय आभूषणोंसे विभूषित हुई संशप्तकोंकी सारी सेना जलने लगी॥२६॥
</details>

<details open><summary>विश्वास-प्रस्तुतिः</summary>

क्षोभयन्तं तदा सेनां द्विरदं नलिनीमिव।  
धनंजयं भूतगणाः साधु साध्वित्यपूजयन् ॥ २७ ॥
</details>

<details><summary>मूलम्</summary>

क्षोभयन्तं तदा सेनां द्विरदं नलिनीमिव।  
धनंजयं भूतगणाः साधु साध्वित्यपूजयन् ॥ २७ ॥
</details>

<details><summary>अनुवाद (हिन्दी)</summary>

जैसे हाथी कमलोंसे भरे हुए सरोवरको मथ डालता है, उसी प्रकार अर्जुनको सारी सेनाका विनाश करते देख सब प्राणी ‘साधु-साधु’ कहकर अर्जुनकी प्रशंसा करने लगे॥२७॥
</details>

<details open><summary>विश्वास-प्रस्तुतिः</summary>

दृष्ट्वा तत् कर्म पार्थस्य वासवस्येव माधवः।  
विस्मयं परमं गत्वा प्राञ्जलिस्तमुवाच ह ॥ २८ ॥
</details>

<details><summary>मूलम्</summary>

दृष्ट्वा तत् कर्म पार्थस्य वासवस्येव माधवः।  
विस्मयं परमं गत्वा प्राञ्जलिस्तमुवाच ह ॥ २८ ॥
</details>

<details><summary>अनुवाद (हिन्दी)</summary>

इन्द्रके समान अर्जुनका वह पराक्रम देख भगवान् श्रीकृष्ण अत्यन्त आश्चर्यमें पड़कर हाथ जोड़े हुए बोले—॥२८॥
</details>

<details open><summary>विश्वास-प्रस्तुतिः</summary>

कर्मैतत् पार्थ शक्रेण यमेन धनदेन च।  
दुष्करं समरे यत् ते कृतमद्येति मे मतिः ॥ २९ ॥
</details>

<details><summary>मूलम्</summary>

कर्मैतत् पार्थ शक्रेण यमेन धनदेन च।  
दुष्करं समरे यत् ते कृतमद्येति मे मतिः ॥ २९ ॥
</details>

<details><summary>अनुवाद (हिन्दी)</summary>

‘पार्थ! मेरा ऐसा विश्वास है कि आज समर-भूमिमें तुमने जो कार्य किया है, यह इन्द्र, यम और कुबेरके लिये भी दुष्कर है॥२९॥
</details>

<details open><summary>विश्वास-प्रस्तुतिः</summary>

युगपच्चैव संग्रामे शतशोऽथ सहस्रशः।  
पतिता एव मे दृष्टाः संशप्तकमहारथाः ॥ ३० ॥
</details>

<details><summary>मूलम्</summary>

युगपच्चैव संग्रामे शतशोऽथ सहस्रशः।  
पतिता एव मे दृष्टाः संशप्तकमहारथाः ॥ ३० ॥
</details>

<details><summary>अनुवाद (हिन्दी)</summary>

‘इस संग्राममें मैंने सैकड़ों और हजारों संशप्तक महारथियोंको एक साथ ही गिरते देखा है’॥३०॥
</details>

<details open><summary>विश्वास-प्रस्तुतिः</summary>

संशप्तकांस्ततो हत्वा भूयिष्ठा ये व्यवस्थिताः।  
भगदत्ताय याहीति कृष्णं पार्थोऽभ्यनोदयत् ॥ ३१ ॥
</details>

<details><summary>मूलम्</summary>

संशप्तकांस्ततो हत्वा भूयिष्ठा ये व्यवस्थिताः।  
भगदत्ताय याहीति कृष्णं पार्थोऽभ्यनोदयत् ॥ ३१ ॥
</details>

<details><summary>अनुवाद (हिन्दी)</summary>

इस प्रकार वहाँ खड़े हुए संशप्तक योद्धाओंमेंसे अधिकांशका वध करके अर्जुनने भगवान् श्रीकृष्णसे कहा—‘अब भगदत्तके पास चलिये’॥३१॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि संशप्तकवधपर्वणि संशप्तकवधे सप्तविंशोऽध्यायः ॥ २७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत संशप्तकवधपर्वमें संशप्तकोंका वधविषयक सत्ताईसवाँ अध्याय पूरा हुआ॥२७॥
</details>
