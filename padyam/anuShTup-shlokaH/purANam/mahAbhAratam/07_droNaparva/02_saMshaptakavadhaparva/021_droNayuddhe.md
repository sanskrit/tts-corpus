+++
title_full = "021 द्रोणाचार्यके द्वारा सत्यजित्, शतानीक, दृढसेन, क्षेम, वसुदान तथा पांचालराजकुमार आदिका वध और पाण्डव-सेनाकी पराजय"
title = "०२१ द्रोणयुद्धे"

+++

<details><summary>भागसूचना</summary>

एकविंशोऽध्यायः
</details>

<details><summary>सूचना (हिन्दी)</summary>

द्रोणाचार्यके द्वारा सत्यजित्, शतानीक, दृढसेन, क्षेम, वसुदान तथा पांचालराजकुमार आदिका वध और पाण्डव-सेनाकी पराजय
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततो युधिष्ठिरो द्रोणं दृष्ट्वाऽन्तिकमुपागतम्।  
महता शरवर्षेण प्रत्यगृह्णादभीतवत् ॥ १ ॥
</details>

<details><summary>मूलम्</summary>

ततो युधिष्ठिरो द्रोणं दृष्ट्वाऽन्तिकमुपागतम्।  
महता शरवर्षेण प्रत्यगृह्णादभीतवत् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! तदनन्तर युधिष्ठिरने द्रोणको अपने समीप आया देख एक निर्भय वीरकी भाँति बाणोंकी बड़ी भारी वर्षा करके उन्हें रोक दिया॥
</details>

<details open><summary>विश्वास-प्रस्तुतिः</summary>

ततो हलहलाशब्द आसीद् यौधिष्ठिरे बले।  
जिघृक्षति महासिंहे गजानामिव यूथपम् ॥ २ ॥
</details>

<details><summary>मूलम्</summary>

ततो हलहलाशब्द आसीद् यौधिष्ठिरे बले।  
जिघृक्षति महासिंहे गजानामिव यूथपम् ॥ २ ॥
</details>

<details><summary>अनुवाद (हिन्दी)</summary>

उस समय युधिष्ठिरकी सेनामें महान् कोलाहल मच गया। जैसे विशाल सिंह हाथियोंके यूथपतियोंको पकड़ना चाहता हो, उसी प्रकार द्रोणाचार्य युधिष्ठिरको अपने काबूमें करना चाहते थे॥२॥
</details>

<details open><summary>विश्वास-प्रस्तुतिः</summary>

दृष्ट्वा द्रोणं ततः शूरः सत्यजित् सत्यविक्रमः।  
युधिष्ठिरमभिप्रेप्सुराचार्यं समुपाद्रवत् ॥ ३ ॥
</details>

<details><summary>मूलम्</summary>

दृष्ट्वा द्रोणं ततः शूरः सत्यजित् सत्यविक्रमः।  
युधिष्ठिरमभिप्रेप्सुराचार्यं समुपाद्रवत् ॥ ३ ॥
</details>

<details><summary>अनुवाद (हिन्दी)</summary>

यह देख सत्यपराक्रमी शूरवीर सत्यजित् युधिष्ठिरकी रक्षाके लिये द्रोणाचार्यपर टूट पड़ा॥३॥
</details>

<details open><summary>विश्वास-प्रस्तुतिः</summary>

तत आचार्यपाञ्चाल्यौ युयुधाते महाबलौ।  
विक्षोभयन्तौ तत् सैन्यमिन्द्रवैरोचनाविव ॥ ४ ॥
</details>

<details><summary>मूलम्</summary>

तत आचार्यपाञ्चाल्यौ युयुधाते महाबलौ।  
विक्षोभयन्तौ तत् सैन्यमिन्द्रवैरोचनाविव ॥ ४ ॥
</details>

<details><summary>अनुवाद (हिन्दी)</summary>

फिर तो आचार्य और पांचालराजकुमार दोनों महाबली वीर इन्द्र और बलिकी भाँति उस सेनाको बिक्षुब्ध करते हुए आपसमें जूझने लगे॥४॥
</details>

<details open><summary>विश्वास-प्रस्तुतिः</summary>

ततो द्रोणं महेष्वासः सत्यजित् सत्यविक्रमः।  
अविध्यन्निशिताग्रेण परमास्त्रं विदर्शयन् ॥ ५ ॥
</details>

<details><summary>मूलम्</summary>

ततो द्रोणं महेष्वासः सत्यजित् सत्यविक्रमः।  
अविध्यन्निशिताग्रेण परमास्त्रं विदर्शयन् ॥ ५ ॥
</details>

<details><summary>अनुवाद (हिन्दी)</summary>

सत्यपराक्रमी महाधनुर्धर सत्यजित्‌ने अपने उत्तम अस्त्रका प्रदर्शन करते हुए तेज धारवाले एक बाणसे द्रोणाचार्यको घायल कर दिया॥५॥
</details>

<details open><summary>विश्वास-प्रस्तुतिः</summary>

तथास्य सारथेः पञ्च शरान् सर्पविषोपमान्।  
अमुञ्चदन्तकप्रख्यान् सम्मुमोहास्य सारथिः ॥ ६ ॥
</details>

<details><summary>मूलम्</summary>

तथास्य सारथेः पञ्च शरान् सर्पविषोपमान्।  
अमुञ्चदन्तकप्रख्यान् सम्मुमोहास्य सारथिः ॥ ६ ॥
</details>

<details><summary>अनुवाद (हिन्दी)</summary>

फिर उनके सारथिपर सर्पविष एवं यमराजके समान भयंकर पाँच बाणोंका प्रहार किया। उन बाणोंकी चोटसे द्रोणाचार्यका सारथि मूर्च्छित हो गया॥६॥
</details>

<details open><summary>विश्वास-प्रस्तुतिः</summary>

अथास्य सहसाविध्यद्धयान् दशभिराशुगैः ।  
दशभिर्दशभिः क्रुद्ध उभौ च पार्ष्णिसारथी ॥ ७ ॥
</details>

<details><summary>मूलम्</summary>

अथास्य सहसाविध्यद्धयान् दशभिराशुगैः ।  
दशभिर्दशभिः क्रुद्ध उभौ च पार्ष्णिसारथी ॥ ७ ॥
</details>

<details><summary>अनुवाद (हिन्दी)</summary>

इसके बाद सत्यजित्‌ने सहसा दस शीघ्रगामी बाणोंद्वारा उनके घोड़ोंको बींध डाला और कुपित होकर दोनों पृष्ठरक्षकोंको भी दस-दस बाण मारे॥७॥
</details>

<details open><summary>विश्वास-प्रस्तुतिः</summary>

मण्डलं तु समावृत्य विचरन् पृतनामुखे।  
ध्वजं चिच्छेद च क्रुद्धो द्रोणस्यामित्रकर्षणः ॥ ८ ॥
</details>

<details><summary>मूलम्</summary>

मण्डलं तु समावृत्य विचरन् पृतनामुखे।  
ध्वजं चिच्छेद च क्रुद्धो द्रोणस्यामित्रकर्षणः ॥ ८ ॥
</details>

<details><summary>अनुवाद (हिन्दी)</summary>

तत्पश्चात् शत्रुसूदन सत्यजित्‌ने अत्यन्त कुपित हो सेनाके प्रमुख भागमें मण्डलाकार विचरते हुए अपने बाणद्वारा द्रोणाचार्यके ध्वजको भी काट डाला॥८॥
</details>

<details open><summary>विश्वास-प्रस्तुतिः</summary>

द्रोणस्तु तत् समालोक्य चरितं तस्य संयुगे।  
मनसा चिन्तयामास प्राप्तकालमरिंदमः ॥ ९ ॥
</details>

<details><summary>मूलम्</summary>

द्रोणस्तु तत् समालोक्य चरितं तस्य संयुगे।  
मनसा चिन्तयामास प्राप्तकालमरिंदमः ॥ ९ ॥
</details>

<details><summary>अनुवाद (हिन्दी)</summary>

तब शत्रुओंका दमन करनेवाले द्रोणाचार्यने युद्धस्थलमें उसका वह पराक्रम देख मन-ही-मन समयोचित कर्तव्यका चिन्तन किया॥९॥
</details>

<details open><summary>विश्वास-प्रस्तुतिः</summary>

ततः सत्यजितं तीक्ष्णैर्दशभिर्मर्मभेदिभिः ।  
अविध्यच्छीघ्रमाचार्यश्छित्त्वास्य सशरं धनुः ॥ १० ॥
</details>

<details><summary>मूलम्</summary>

ततः सत्यजितं तीक्ष्णैर्दशभिर्मर्मभेदिभिः ।  
अविध्यच्छीघ्रमाचार्यश्छित्त्वास्य सशरं धनुः ॥ १० ॥
</details>

<details><summary>अनुवाद (हिन्दी)</summary>

तदनन्तर आचार्यने सत्यजित्‌के बाणसहित धनुषको काटकर मर्मस्थलको विदीर्ण करनेवाले दस पैने बाणोंद्वारा उसे शीघ्र ही घायल कर दिया॥१०॥
</details>

<details open><summary>विश्वास-प्रस्तुतिः</summary>

स शीघ्रतरमादाय धनुरन्यत् प्रतापवान्।  
द्रोणमभ्यहनद् राजंस्त्रिंशता कङ्कपत्रिभिः ॥ ११ ॥
</details>

<details><summary>मूलम्</summary>

स शीघ्रतरमादाय धनुरन्यत् प्रतापवान्।  
द्रोणमभ्यहनद् राजंस्त्रिंशता कङ्कपत्रिभिः ॥ ११ ॥
</details>

<details><summary>अनुवाद (हिन्दी)</summary>

राजन्! धनुष कट जानेपर प्रतापी वीर सत्यजित्‌ने शीघ्र ही दूसरा धनुष लेकर कंककी पाँखसे युक्त तीस बाणोंद्वारा द्रोणाचार्यको गहरी चोट पहुँचायी॥११॥
</details>

<details open><summary>विश्वास-प्रस्तुतिः</summary>

दृष्ट्वा सत्यजिता द्रोणं ग्रस्यमानमिवाहवे।  
वृकः शरशतैस्तीक्ष्णैः पाञ्चाल्यो द्रोणमार्दयत् ॥ १२ ॥
</details>

<details><summary>मूलम्</summary>

दृष्ट्वा सत्यजिता द्रोणं ग्रस्यमानमिवाहवे।  
वृकः शरशतैस्तीक्ष्णैः पाञ्चाल्यो द्रोणमार्दयत् ॥ १२ ॥
</details>

<details><summary>अनुवाद (हिन्दी)</summary>

उस युद्धस्थलमें द्रोणाचार्यको सत्यजित्‌के बाणोंका ग्रास बनते देख पांचालवीर वृकने भी सैकड़ों पैने बाण मारकर द्रोणाचार्यको अत्यन्त पीड़ित कर दिया॥१२॥
</details>

<details open><summary>विश्वास-प्रस्तुतिः</summary>

संछाद्यमानं समरे द्रोणं दृष्ट्वा महारथम्।  
चुक्रुशुः पाण्डवा राजन् वस्त्राणि दुधुवुश्च ह ॥ १३ ॥
</details>

<details><summary>मूलम्</summary>

संछाद्यमानं समरे द्रोणं दृष्ट्वा महारथम्।  
चुक्रुशुः पाण्डवा राजन् वस्त्राणि दुधुवुश्च ह ॥ १३ ॥
</details>

<details><summary>अनुवाद (हिन्दी)</summary>

राजन्! महारथी द्रोणाचार्यको समरभूमिमें बाणोंद्वारा आच्छादित होते देख समस्त पाण्डव-सैनिक गर्जने और वस्त्र हिलाने लगे॥१३॥
</details>

<details open><summary>विश्वास-प्रस्तुतिः</summary>

वृकस्तु परमक्रुद्धो द्रोणं षष्ट्या स्तनान्तरे।  
विव्याध बलवान् राजंस्तदद्भुतभिवाभवत् ॥ १४ ॥
</details>

<details><summary>मूलम्</summary>

वृकस्तु परमक्रुद्धो द्रोणं षष्ट्या स्तनान्तरे।  
विव्याध बलवान् राजंस्तदद्भुतभिवाभवत् ॥ १४ ॥
</details>

<details><summary>अनुवाद (हिन्दी)</summary>

नरेश्वर! बलवान् वृकने अत्यन्त कुपित होकर द्रोणाचार्यकी छातीमें साठ बाण मारे। वह अद्भुत-सी बात थी॥१४॥
</details>

<details open><summary>विश्वास-प्रस्तुतिः</summary>

द्रोणस्तु शरवर्षेण च्छाद्यमानो महारथः।  
वेगं चक्रे महावेगः क्रोधादुद्‌वृत्य चक्षुषी ॥ १५ ॥
</details>

<details><summary>मूलम्</summary>

द्रोणस्तु शरवर्षेण च्छाद्यमानो महारथः।  
वेगं चक्रे महावेगः क्रोधादुद्‌वृत्य चक्षुषी ॥ १५ ॥
</details>

<details><summary>अनुवाद (हिन्दी)</summary>

इस प्रकार बाण-वर्षासे आच्छादित होनेपर महान् वेगशाली महारथी द्रोणने क्रोधसे आँखें फाड़कर देखते हुए अपना विशेष वेग प्रकट किया॥१५॥
</details>

<details open><summary>विश्वास-प्रस्तुतिः</summary>

ततः सत्यजितश्चापं छित्त्वा द्रोणो वृकस्य च।  
षड्भिः ससूतं सहयं शरैर्द्रोणोऽवधीद् वृकम् ॥ १६ ॥
</details>

<details><summary>मूलम्</summary>

ततः सत्यजितश्चापं छित्त्वा द्रोणो वृकस्य च।  
षड्भिः ससूतं सहयं शरैर्द्रोणोऽवधीद् वृकम् ॥ १६ ॥
</details>

<details><summary>अनुवाद (हिन्दी)</summary>

आचार्य द्रोणने सत्यजित् और वृक दोनोंके धनुष काटकर छः बाणोंद्वारा उन्होंने सारथि और घोड़ोंसहित वृकको मार डाला॥१६॥
</details>

<details open><summary>विश्वास-प्रस्तुतिः</summary>

अथान्यद् धनुरादाय सत्यजिद् वेगवत्तरम्।  
साश्वं ससूतं विशिखैर्द्रोणं विव्याध सध्वजम् ॥ १७ ॥
</details>

<details><summary>मूलम्</summary>

अथान्यद् धनुरादाय सत्यजिद् वेगवत्तरम्।  
साश्वं ससूतं विशिखैर्द्रोणं विव्याध सध्वजम् ॥ १७ ॥
</details>

<details><summary>अनुवाद (हिन्दी)</summary>

इतनेहीमें अत्यन्त वेगशाली दूसरा धनुष लेकर सत्यजित्‌ने अपने बाणोंद्वारा घोड़े, सारथि और ध्वजसहित द्रोणाचार्यको बींध डाला॥१७॥
</details>

<details open><summary>विश्वास-प्रस्तुतिः</summary>

स तन्न ममृषे द्रोणः पाञ्चाल्येनार्दितो मृधे।  
ततस्तस्य विनाशाय सत्वरं व्यसृजच्छरान् ॥ १८ ॥
</details>

<details><summary>मूलम्</summary>

स तन्न ममृषे द्रोणः पाञ्चाल्येनार्दितो मृधे।  
ततस्तस्य विनाशाय सत्वरं व्यसृजच्छरान् ॥ १८ ॥
</details>

<details><summary>अनुवाद (हिन्दी)</summary>

संग्राममें पांचालराजकुमार सत्यजित्‌से पीड़ित होकर द्रोणाचार्य उसके पराक्रमको न सह सके। इसलिये तुरंत ही उसके विनाशके लिये उन्होंने बाणोंकी वर्षा प्रारम्भ कर दी॥१८॥
</details>

<details open><summary>विश्वास-प्रस्तुतिः</summary>

हयान् ध्वजं धनुर्मुष्टिमुभौ च पार्ष्णिसारथी।  
अवाकिरत् ततो द्रोणः शरवर्षैः सहस्रशः ॥ १९ ॥
</details>

<details><summary>मूलम्</summary>

हयान् ध्वजं धनुर्मुष्टिमुभौ च पार्ष्णिसारथी।  
अवाकिरत् ततो द्रोणः शरवर्षैः सहस्रशः ॥ १९ ॥
</details>

<details><summary>अनुवाद (हिन्दी)</summary>

द्रोणने सत्यजित्‌के घोड़ों, ध्वज, धनुषकी मुष्टि तथा दोनों पार्श्वरक्षकोंपर सहस्रों बाणोंकी वर्षा की॥१९॥
</details>

<details open><summary>विश्वास-प्रस्तुतिः</summary>

तथा संछिद्यमानेषु कार्मुकेषु पुनः पुनः।  
पाञ्चाल्यः परमास्त्रज्ञः शोणाश्वं समयोधयत् ॥ २० ॥
</details>

<details><summary>मूलम्</summary>

तथा संछिद्यमानेषु कार्मुकेषु पुनः पुनः।  
पाञ्चाल्यः परमास्त्रज्ञः शोणाश्वं समयोधयत् ॥ २० ॥
</details>

<details><summary>अनुवाद (हिन्दी)</summary>

इस प्रकार बारंबार धनुषोंके काटे जानेपर भी उत्तम अस्त्रोंका ज्ञाता पांचालवीर सत्यजित् लाल घोड़ोंवाले द्रोणाचार्यसे युद्ध करता ही रहा॥२०॥
</details>

<details open><summary>विश्वास-प्रस्तुतिः</summary>

स सत्यजितमालोक्य तथोदीर्णं महाहवे।  
अर्धचन्द्रेण चिच्छेद शिरस्तस्य महात्मनः ॥ २१ ॥
</details>

<details><summary>मूलम्</summary>

स सत्यजितमालोक्य तथोदीर्णं महाहवे।  
अर्धचन्द्रेण चिच्छेद शिरस्तस्य महात्मनः ॥ २१ ॥
</details>

<details><summary>अनुवाद (हिन्दी)</summary>

उस महासमरमें सत्यजित्‌को प्रचण्ड होते देख द्रोणाचार्यने अर्धचन्द्राकार बाणके द्वारा उस महामनस्वी वीरका मस्तक काट डाला॥२१॥
</details>

<details open><summary>विश्वास-प्रस्तुतिः</summary>

तस्मिन् हते महामात्रे पञ्चालानां महारथे।  
अपायाज्जवनैरश्वैर्द्रोणात् त्रस्तो युधिष्ठिरः ॥ २२ ॥
</details>

<details><summary>मूलम्</summary>

तस्मिन् हते महामात्रे पञ्चालानां महारथे।  
अपायाज्जवनैरश्वैर्द्रोणात् त्रस्तो युधिष्ठिरः ॥ २२ ॥
</details>

<details><summary>अनुवाद (हिन्दी)</summary>

उस महाबली महारथी पांचाल वीरके मारे जानेपर युधिष्ठिर द्रोणाचार्यसे अत्यन्त भयभीत हो गये और वेगशाली घोड़ोंसे जुते हुए रथके द्वारा युद्धस्थलसे दूर चले गये॥
</details>

<details open><summary>विश्वास-प्रस्तुतिः</summary>

पञ्चालाः केकया मत्स्या चेदिकारूषकोसलाः।  
युधिष्ठिरमभीप्सन्तो दृष्ट्वा द्रोणमुपाद्रवन् ॥ २३ ॥
</details>

<details><summary>मूलम्</summary>

पञ्चालाः केकया मत्स्या चेदिकारूषकोसलाः।  
युधिष्ठिरमभीप्सन्तो दृष्ट्वा द्रोणमुपाद्रवन् ॥ २३ ॥
</details>

<details><summary>अनुवाद (हिन्दी)</summary>

उस समय युधिष्ठिरकी रक्षाके लिये पांचाल, केकय, मत्स्य, चेदि, कारूष और कोसल देशोंके योद्धा द्रोणाचार्यको देखते ही उनपर टूट पड़े॥२३॥
</details>

<details open><summary>विश्वास-प्रस्तुतिः</summary>

ततो युधिष्ठिरं प्रेप्सुराचार्यः शत्रुपूगहा।  
व्यधमत् तान्यनीकानि तूलराशिमिवानलः ॥ २४ ॥
</details>

<details><summary>मूलम्</summary>

ततो युधिष्ठिरं प्रेप्सुराचार्यः शत्रुपूगहा।  
व्यधमत् तान्यनीकानि तूलराशिमिवानलः ॥ २४ ॥
</details>

<details><summary>अनुवाद (हिन्दी)</summary>

तब शत्रुसमूहोंका नाश करनेवाले द्रोणाचार्यने युधिष्ठिरको पकड़नेके लिये उन समस्त सैनिकोंका उसी प्रकार संहार कर डाला, जैसे आग रूईके ढेरको जला देती है॥२४॥
</details>

<details open><summary>विश्वास-प्रस्तुतिः</summary>

निर्दहन्तमनीकानि तानि तानि पुनः पुनः।  
द्रोणं मत्स्यादवरजः शतानीकोऽभ्यवर्तत ॥ २५ ॥
</details>

<details><summary>मूलम्</summary>

निर्दहन्तमनीकानि तानि तानि पुनः पुनः।  
द्रोणं मत्स्यादवरजः शतानीकोऽभ्यवर्तत ॥ २५ ॥
</details>

<details><summary>अनुवाद (हिन्दी)</summary>

उन समस्त सैनिकोंको बार-बार बाणोंकी आगसे दग्ध करते देख विराटके छोटे भाई शतानीक द्रोणाचार्यपर चढ़ आये॥२५॥
</details>

<details open><summary>विश्वास-प्रस्तुतिः</summary>

सूर्यरश्मिप्रतीकाशैः कर्मारपरिमार्जितैः ।  
षड्भिः ससूतं सहयं द्रोणं विद्ध्वानदद् भृशम् ॥ २६ ॥
</details>

<details><summary>मूलम्</summary>

सूर्यरश्मिप्रतीकाशैः कर्मारपरिमार्जितैः ।  
षड्भिः ससूतं सहयं द्रोणं विद्ध्वानदद् भृशम् ॥ २६ ॥
</details>

<details><summary>अनुवाद (हिन्दी)</summary>

उन्होंने कारीगरके द्वारा स्वच्छ किये हुए सूर्यकी किरणोंके समान चमकीले छः बाणोंद्वारा सारथि और घोड़ोंसहित द्रोणाचार्यको घायल करके बड़े चोरसे गर्जना की॥२६॥
</details>

<details open><summary>विश्वास-प्रस्तुतिः</summary>

क्रूराय कर्मणे युक्तश्चिकीर्षुः कर्म दुष्करम्।  
अवाकिरच्छरशतैर्भारद्वाजं महारथम् ॥ २७ ॥
</details>

<details><summary>मूलम्</summary>

क्रूराय कर्मणे युक्तश्चिकीर्षुः कर्म दुष्करम्।  
अवाकिरच्छरशतैर्भारद्वाजं महारथम् ॥ २७ ॥
</details>

<details><summary>अनुवाद (हिन्दी)</summary>

तत्पश्चात् दुष्कर पराक्रम करनेकी इच्छासे क्रूरतापूर्ण कर्म करनेके लिये तत्पर हो उन्होंने महारथी द्रोणाचार्यपर सौ बाणोंकी वर्षा की॥२७॥
</details>

<details open><summary>विश्वास-प्रस्तुतिः</summary>

तस्य चानदतो द्रोणः शिरः कायात् सकुण्डलम्।  
क्षुरेणापाहरत् तूर्णं ततो मत्स्याः प्रदुद्रुवुः ॥ २८ ॥
</details>

<details><summary>मूलम्</summary>

तस्य चानदतो द्रोणः शिरः कायात् सकुण्डलम्।  
क्षुरेणापाहरत् तूर्णं ततो मत्स्याः प्रदुद्रुवुः ॥ २८ ॥
</details>

<details><summary>अनुवाद (हिन्दी)</summary>

तब द्रोणाचार्यने वहाँ गर्जना करते हुए शतानीकके कुण्डलसहित मस्तकको क्षुर नामक बाणद्वारा तुरंत ही धड़से काट गिराया। यह देख मत्स्यदेशके सैनिक भाग खड़े हुए॥२८॥
</details>

<details open><summary>विश्वास-प्रस्तुतिः</summary>

मत्स्याञ्चित्वाऽजयच्चेदीन् करूषान्‌ केकयानपि ।  
पञ्चालान्‌ सृञ्जयान् पाण्डून् भारद्वाजः पुनः पुनः ॥ २९ ॥
</details>

<details><summary>मूलम्</summary>

मत्स्याञ्चित्वाऽजयच्चेदीन् करूषान्‌ केकयानपि ।  
पञ्चालान्‌ सृञ्जयान् पाण्डून् भारद्वाजः पुनः पुनः ॥ २९ ॥
</details>

<details><summary>अनुवाद (हिन्दी)</summary>

इस प्रकार भरद्वाजनन्दन द्रोणाचार्यने मत्स्यदेशीय योद्धाओंको जीतकर चेदि, करूष, केकय, पांचाल, सृंजय तथा पाण्डव-सैनिकोंको भी बारंबार परास्त किया॥२९॥
</details>

<details open><summary>विश्वास-प्रस्तुतिः</summary>

तं दहन्तमनीकानि क्रुद्धमग्निं यथा वनम्।  
दृष्ट्वा रुक्मरथं वीरं समकम्पन्त सृंजयाः ॥ ३० ॥
</details>

<details><summary>मूलम्</summary>

तं दहन्तमनीकानि क्रुद्धमग्निं यथा वनम्।  
दृष्ट्वा रुक्मरथं वीरं समकम्पन्त सृंजयाः ॥ ३० ॥
</details>

<details><summary>अनुवाद (हिन्दी)</summary>

जैसे प्रज्वलित अग्नि सारे वनको जला देती है, उसी प्रकार क्रोधमें भरकर शत्रुकी सेनाओंको दग्ध करते हुए सुवर्णमय रथवाले वीर द्रोणाचार्यको देखकर सृंजयवंशी क्षत्रिय काँपने लगे॥३०॥
</details>

<details open><summary>विश्वास-प्रस्तुतिः</summary>

उत्तमं ह्याददानस्य धनुरस्याशुकारिणः ।  
ज्याघोषो निघ्नतोऽमित्रान् दिक्षु सर्वासु शुश्रुवे ॥ ३१ ॥
</details>

<details><summary>मूलम्</summary>

उत्तमं ह्याददानस्य धनुरस्याशुकारिणः ।  
ज्याघोषो निघ्नतोऽमित्रान् दिक्षु सर्वासु शुश्रुवे ॥ ३१ ॥
</details>

<details><summary>अनुवाद (हिन्दी)</summary>

उत्तम धनुष लेकर शीघ्रतापूर्वक अस्त्र चलाने और शत्रुओंका वध करनेवाले द्रोणाचार्यकी प्रत्यंचाका शब्द सम्पूर्ण दिशाओंमें सुनायी पड़ता था॥३१॥
</details>

<details open><summary>विश्वास-प्रस्तुतिः</summary>

नागानश्वान् पदातींश्च रथिनो गजसादिनः।  
रौद्रा हस्तवता मुक्ताः प्रमथ्नन्ति स्म सायकाः ॥ ३२ ॥
</details>

<details><summary>मूलम्</summary>

नागानश्वान् पदातींश्च रथिनो गजसादिनः।  
रौद्रा हस्तवता मुक्ताः प्रमथ्नन्ति स्म सायकाः ॥ ३२ ॥
</details>

<details><summary>अनुवाद (हिन्दी)</summary>

शीघ्रतापूर्वक हाथ चलानेवाले द्रोणाचार्यके छोड़े हुए भयंकर सायक हाथियों, घोड़ों, पैदलों, रथियों और गजारोहियोंको मथे डालते थे॥३२॥
</details>

<details open><summary>विश्वास-प्रस्तुतिः</summary>

नानद्यमानः पर्जन्यो मिश्रवातो हिमात्यये।  
अश्मवर्षमिवावर्षत् परेषां भयमादधत् ॥ ३३ ॥
</details>

<details><summary>मूलम्</summary>

नानद्यमानः पर्जन्यो मिश्रवातो हिमात्यये।  
अश्मवर्षमिवावर्षत् परेषां भयमादधत् ॥ ३३ ॥
</details>

<details><summary>अनुवाद (हिन्दी)</summary>

जैसे हेमन्त-ऋतुके अन्तमें अत्यन्त गर्जना करता हुआ वायुयुक्त मेघ पत्थरोंकी वर्षा करता है, उसी प्रकार द्रोणाचार्य शत्रुओंको भयभीत करते हुए उनके ऊपर बाणोंकी वर्षा करते थे॥३३॥
</details>

<details open><summary>विश्वास-प्रस्तुतिः</summary>

सर्वा दिशः समचरत् सैन्यं विक्षोभयन्निव।  
बली शूरो महेष्वासो मित्राणामभयंकरः ॥ ३४ ॥
</details>

<details><summary>मूलम्</summary>

सर्वा दिशः समचरत् सैन्यं विक्षोभयन्निव।  
बली शूरो महेष्वासो मित्राणामभयंकरः ॥ ३४ ॥
</details>

<details><summary>अनुवाद (हिन्दी)</summary>

बलवान्, शूरवीर, महाधनुर्धर और मित्रोंको अभय प्रदान करनेवाले द्रोणाचार्य सारी सेनामें हलचल मचाते हुए सम्पूर्ण दिशाओंमें विचर रहे थे॥३४॥
</details>

<details open><summary>विश्वास-प्रस्तुतिः</summary>

तस्य विद्युदिवाभ्रेषु चापं हेमपरिष्कृतम्।  
दिक्षु सर्वासु पश्यामो द्रोणस्यामिततेजसः ॥ ३५ ॥
</details>

<details><summary>मूलम्</summary>

तस्य विद्युदिवाभ्रेषु चापं हेमपरिष्कृतम्।  
दिक्षु सर्वासु पश्यामो द्रोणस्यामिततेजसः ॥ ३५ ॥
</details>

<details><summary>अनुवाद (हिन्दी)</summary>

जैसे बादलोंमें बिजली चमकती है, उसी प्रकार अमित तेजस्वी द्रोणाचार्यके सुवर्णभूषित धनुषको हम सम्पूर्ण दिशाओंमें चमकता हुआ देखते थे॥३५॥
</details>

<details open><summary>विश्वास-प्रस्तुतिः</summary>

शोभमानां ध्वजे चास्य वेदीमद्राक्ष्म भारत।  
हिमवच्छिखराकारां चरतः संयुगे भृशम् ॥ ३६ ॥
</details>

<details><summary>मूलम्</summary>

शोभमानां ध्वजे चास्य वेदीमद्राक्ष्म भारत।  
हिमवच्छिखराकारां चरतः संयुगे भृशम् ॥ ३६ ॥
</details>

<details><summary>अनुवाद (हिन्दी)</summary>

भरतनन्दन! युद्धमें तीव्रवेगसे विचरते हुए आचार्यके ध्वजमें जो वेदीका चिह्न बना हुआ था, वह हमें हिमालयके शिखरकी भाँति शोभायमान दिखायी देता था॥३६॥
</details>

<details open><summary>विश्वास-प्रस्तुतिः</summary>

द्रोणस्तु पाण्डवानीके चकार कदनं महत्।  
यथा दैत्यगणे विष्णुः सुरासुरनमस्कृतः ॥ ३७ ॥
</details>

<details><summary>मूलम्</summary>

द्रोणस्तु पाण्डवानीके चकार कदनं महत्।  
यथा दैत्यगणे विष्णुः सुरासुरनमस्कृतः ॥ ३७ ॥
</details>

<details><summary>अनुवाद (हिन्दी)</summary>

जैसे देव-दानववन्दित भगवान् विष्णु दैत्योंकी सेनामें भयानक संहार मचाते हैं, उसी प्रकार द्रोणाचार्यने पाण्डव-सेनामें भारी मारकाट मचा रखी थी॥३७॥
</details>

<details open><summary>विश्वास-प्रस्तुतिः</summary>

स शूरः सत्यवाक् प्राज्ञो बलवान् सत्यविक्रमः।  
महानुभावः कल्पान्ते रौद्रां भीरुविभीषणाम् ॥ ३८ ॥  
कवचोर्मिध्वजावर्तां मर्त्यकूलापहारिणीम् ।  
गजवाजिमहाग्राहामसिमीनां दुरासदाम् ॥ ३९ ॥  
वीरास्थिशर्करां रौद्रां भेरीमुरजकच्छपाम् ।  
चर्मवर्मप्लवां घोरां केशशैवलशाद्वलाम् ॥ ४० ॥  
शरौघिणीं धनुःस्रोतां बाहुपन्नगसंकुलाम् ।  
रणभूमिवहां तीव्रां कुरुसृञ्जयवाहिनीम् ॥ ४१ ॥  
मनुष्यशीर्षपाषाणां शक्तिमीनां गदोडुपाम् ।  
उष्णीषफेनवसनां विकीर्णान्त्रसरीसृपाम् ॥ ४२ ॥  
वीरापहारिणीमुग्रां मांसशोणितकर्दमाम् ।  
हस्तिग्राहां केतुवृक्षां क्षत्रियाणां निमज्जनीम् ॥ ४३ ॥  
क्रूरां शरीरसंघट्टां सादिनक्रां दुरत्ययाम्।  
द्रोणः प्रावर्तयत् तत्र नदीमन्तकगामिनीम् ॥ ४४ ॥  
क्रव्यादगणसंजुष्टां श्वशृगालगणायुताम् ।  
निषेवितां महारौद्रैः पिशिताशैः समन्ततः ॥ ४५ ॥
</details>

<details><summary>मूलम्</summary>

स शूरः सत्यवाक् प्राज्ञो बलवान् सत्यविक्रमः।  
महानुभावः कल्पान्ते रौद्रां भीरुविभीषणाम् ॥ ३८ ॥  
कवचोर्मिध्वजावर्तां मर्त्यकूलापहारिणीम् ।  
गजवाजिमहाग्राहामसिमीनां दुरासदाम् ॥ ३९ ॥  
वीरास्थिशर्करां रौद्रां भेरीमुरजकच्छपाम् ।  
चर्मवर्मप्लवां घोरां केशशैवलशाद्वलाम् ॥ ४० ॥  
शरौघिणीं धनुःस्रोतां बाहुपन्नगसंकुलाम् ।  
रणभूमिवहां तीव्रां कुरुसृञ्जयवाहिनीम् ॥ ४१ ॥  
मनुष्यशीर्षपाषाणां शक्तिमीनां गदोडुपाम् ।  
उष्णीषफेनवसनां विकीर्णान्त्रसरीसृपाम् ॥ ४२ ॥  
वीरापहारिणीमुग्रां मांसशोणितकर्दमाम् ।  
हस्तिग्राहां केतुवृक्षां क्षत्रियाणां निमज्जनीम् ॥ ४३ ॥  
क्रूरां शरीरसंघट्टां सादिनक्रां दुरत्ययाम्।  
द्रोणः प्रावर्तयत् तत्र नदीमन्तकगामिनीम् ॥ ४४ ॥  
क्रव्यादगणसंजुष्टां श्वशृगालगणायुताम् ।  
निषेवितां महारौद्रैः पिशिताशैः समन्ततः ॥ ४५ ॥
</details>

<details><summary>अनुवाद (हिन्दी)</summary>

उन शौर्य-सम्पन्न, सत्यवादी, विद्वान्, बलवान् और सत्यपराक्रमी महानुभाव द्रोणने उस युद्धस्थलमें रक्तकी भयंकर नदी बहा दी, जो प्रलयकालकी जलराशिके समान जान पड़ती थी। वह नदी भीरु पुरुषोंको भयभीत करनेवाली थी। उसमें कवच लहरें और ध्वजाएँ भँवरें थीं। वह मनुष्यरूपी तटोंको गिरा रही थी। हाथी और घोड़े उसके भीतर बड़े-बड़े ग्राहोंके समान थे। तलवारें मछलियाँ थीं। उसे पार करना अत्यन्त कठिन था। वीरोंकी हड्डियाँ बालू और कंकड़-सी जान पड़ती थीं। वह देखनेमें बड़ी भयानक थी। ढोल और नगाड़े उसके भीतर कछुए-से प्रतीत होते थे। ढाल और कवच उसमें डोंगियोंके समान तैर रहे थे। वह घोर नदी केशरूपी सेवार और घाससे युक्त थी। बाण ही उसके प्रवाह थे। धनुष स्रोतके समान प्रतीत होते थे। कटी हुई भुजाएँ पानीके सर्पोंके समान वहाँ भरी हुई थीं। वह रणभूमिके भीतर तीव्र वेगसे प्रवाहित हो रही थी। कौरव और सृंजय दोनोंको वह नदी बहाये लिये जाती थी। मनुष्योंके मस्तक उसमें प्रस्तर-खण्डका भ्रम उत्पन्न करते थे। शक्तियाँ मीनके समान थीं। गदाएँ नाक थीं। उष्णीषवस्त्र (पगड़ी) फेनके तुल्य चमक रहे थे। बिखरी हुई आँतें सर्पाकार प्रतीत होती थीं। वीरोंका अपहरण करनेवाली वह उग्र नदी मांस तथा रक्तरूपी कीचड़से भरी थी। हाथी उसके भीतर ग्राह थे। ध्वजाएँ वृक्षके तुल्य थीं। वह नदी क्षत्रियोंको अपने भीतर डुबोनेवाली थी। वहाँ क्रूरता छा रही थी। शरीर (लाशें) ही उसमें उतरनेके लिये घाट थे। योद्धागण मगर-जैसे जान पड़ते थे। उसको पार करना बहुत कठिन था। वह नदी लोगोंको यमलोकमें ले जानेवाली थी। मांसाहारी जन्तु उसके आस-पास डेरा डाले हुए थे। वहाँ कुत्ते और सियारोंके झुंड जुटे हुए थे। उसके सब ओर महाभयंकर मांसभक्षी पिशाच निवास करते थे॥३८—४५॥
</details>

<details open><summary>विश्वास-प्रस्तुतिः</summary>

तं दहन्तमनीकानि रथोदारं कृतान्तवत्।  
सर्वतोऽभ्यद्रवन् द्रोणं कुन्तीपुत्रपुरोगमाः ॥ ४६ ॥
</details>

<details><summary>मूलम्</summary>

तं दहन्तमनीकानि रथोदारं कृतान्तवत्।  
सर्वतोऽभ्यद्रवन् द्रोणं कुन्तीपुत्रपुरोगमाः ॥ ४६ ॥
</details>

<details><summary>अनुवाद (हिन्दी)</summary>

समस्त सेनाओंको दग्ध करनेवाले यमराजके समान भयंकर उदार महारथी द्रोणाचार्यपर कुन्तीपुत्र युधिष्ठिर आदि सब वीर सब ओरसे टूट पड़े॥४६॥
</details>

<details open><summary>विश्वास-प्रस्तुतिः</summary>

ते द्रोणं सहिताः शूराः सर्वतः प्रत्यवारयन्।  
गभस्तिभिरिवादित्यं तपन्तं भुवनं यथा ॥ ४७ ॥
</details>

<details><summary>मूलम्</summary>

ते द्रोणं सहिताः शूराः सर्वतः प्रत्यवारयन्।  
गभस्तिभिरिवादित्यं तपन्तं भुवनं यथा ॥ ४७ ॥
</details>

<details><summary>अनुवाद (हिन्दी)</summary>

उन सभी शूरवीरोंने एक साथ आकर द्रोणाचार्यको सब ओरसे उसी प्रकार घेर लिया, जैसे जगत्‌को तपानेवाले भगवान् सूर्य अपनी किरणोंसे घिरे रहते हैं॥
</details>

<details open><summary>विश्वास-प्रस्तुतिः</summary>

तं तु शूरं महेष्वासं तावकाऽभ्युद्यतायुधाः।  
राजानो राजपुत्राश्च समन्तात् पर्यवारयन् ॥ ४८ ॥
</details>

<details><summary>मूलम्</summary>

तं तु शूरं महेष्वासं तावकाऽभ्युद्यतायुधाः।  
राजानो राजपुत्राश्च समन्तात् पर्यवारयन् ॥ ४८ ॥
</details>

<details><summary>अनुवाद (हिन्दी)</summary>

आपकी सेनाके राजा और राजकुमारोंने अस्त्र-शस्त्र लेकर उन शौर्यसम्पन्न महाधनुर्धर द्रोणाचार्यको उनकी रक्षाके लिये सब ओरसे घेर रखा था॥४८॥
</details>

<details open><summary>विश्वास-प्रस्तुतिः</summary>

शिखण्डी तु ततो द्रोणं पञ्चभिर्नतपर्वभिः।  
क्षत्रवर्मा च विंशत्या वसुदानश्च पञ्चभिः ॥ ४९ ॥  
उत्तमौजास्त्रिभिर्बाणैः क्षत्रदेवश्च सप्तभिः ।  
सात्यकिश्च शतेनाजौ युधामन्युस्तथाष्टभिः ॥ ५० ॥  
युधिष्ठिरो द्वादशभिर्द्रोणं विव्याध सायकैः।  
धृष्टद्युम्नश्च दशभिश्चेकितानस्त्रिभिः शरैः ॥ ५१ ॥
</details>

<details><summary>मूलम्</summary>

शिखण्डी तु ततो द्रोणं पञ्चभिर्नतपर्वभिः।  
क्षत्रवर्मा च विंशत्या वसुदानश्च पञ्चभिः ॥ ४९ ॥  
उत्तमौजास्त्रिभिर्बाणैः क्षत्रदेवश्च सप्तभिः ।  
सात्यकिश्च शतेनाजौ युधामन्युस्तथाष्टभिः ॥ ५० ॥  
युधिष्ठिरो द्वादशभिर्द्रोणं विव्याध सायकैः।  
धृष्टद्युम्नश्च दशभिश्चेकितानस्त्रिभिः शरैः ॥ ५१ ॥
</details>

<details><summary>अनुवाद (हिन्दी)</summary>

उस समय शिखण्डीने झुकी हुई गाँठवाले पाँच बाणोंद्वारा द्रोणाचार्यको बींध डाला। तत्पश्चात् क्षत्रवर्माने बीस, वसुदानने पाँच, उत्तमौजाने तीन, क्षत्रदेवने सात, सात्यकिने सौ, युधामन्युने आठ और युधिष्ठिरने बारह बाणोंद्वारा युद्धस्थलमें द्रोणाचार्यको घायल कर दिया। धृष्टद्युम्नने दस और चेकितानने उन्हें तीन बाण मारे॥४९—५१॥
</details>

<details open><summary>विश्वास-प्रस्तुतिः</summary>

ततो द्रोणः सत्यसंधः प्रभिन्न इव कुञ्जरः।  
अभ्यतीत्य रथानीकं दृढसेनमपातयत् ॥ ५२ ॥
</details>

<details><summary>मूलम्</summary>

ततो द्रोणः सत्यसंधः प्रभिन्न इव कुञ्जरः।  
अभ्यतीत्य रथानीकं दृढसेनमपातयत् ॥ ५२ ॥
</details>

<details><summary>अनुवाद (हिन्दी)</summary>

तदनन्तर सत्यप्रतिज्ञ द्रोणने मदकी धारा बहानेवाले गजराजकी भाँति रथ-सेनाको लाँघकर दृढसेनको मार गिराया॥५२॥
</details>

<details open><summary>विश्वास-प्रस्तुतिः</summary>

ततो राजानमासाद्य प्रहरन्तमभीतवत् ।  
अविध्यन्नवभिः क्षेमं स हतः प्रापतद् रथात् ॥ ५३ ॥
</details>

<details><summary>मूलम्</summary>

ततो राजानमासाद्य प्रहरन्तमभीतवत् ।  
अविध्यन्नवभिः क्षेमं स हतः प्रापतद् रथात् ॥ ५३ ॥
</details>

<details><summary>अनुवाद (हिन्दी)</summary>

फिर निर्भय-से प्रहार करते हुए राजा क्षेमके पास पहुँचकर उन्हें नौ बाणोंसे बींध डाला। उन बाणोंसे मारे जाकर वे रथसे नीचे गिर गये॥५३॥
</details>

<details open><summary>विश्वास-प्रस्तुतिः</summary>

स मध्यं प्राप्य सैन्यानां सर्वाः प्रविचरन् दिशः।  
त्राता ह्यभवदन्येषां न त्रातव्यः कथञ्चन ॥ ५४ ॥
</details>

<details><summary>मूलम्</summary>

स मध्यं प्राप्य सैन्यानां सर्वाः प्रविचरन् दिशः।  
त्राता ह्यभवदन्येषां न त्रातव्यः कथञ्चन ॥ ५४ ॥
</details>

<details><summary>अनुवाद (हिन्दी)</summary>

यद्यपि वे शत्रुसेनाके भीतर घुसकर सम्पूर्ण दिशाओंमें विचर रहे थे, तथापि वे ही दूसरोंके रक्षक थे, स्वयं किसी प्रकार किसीके रक्षणीय नहीं हुए॥५४॥
</details>

<details open><summary>विश्वास-प्रस्तुतिः</summary>

शिखण्डिनं द्वादशभिर्विंशत्या चोत्तमौजसम् ।  
वसुदानं च भल्लेन प्रैषयद् यमसादनम् ॥ ५५ ॥
</details>

<details><summary>मूलम्</summary>

शिखण्डिनं द्वादशभिर्विंशत्या चोत्तमौजसम् ।  
वसुदानं च भल्लेन प्रैषयद् यमसादनम् ॥ ५५ ॥
</details>

<details><summary>अनुवाद (हिन्दी)</summary>

उन्होंने शिखण्डीको बारह और उत्तमौजाको बीस बाणोंसे घायल करके वसुदानको एक ही भल्लसे मारकर यमलोक भेज दिया॥५५॥
</details>

<details open><summary>विश्वास-प्रस्तुतिः</summary>

अशीत्या क्षत्रवर्माणं षड्विंशत्या सुदक्षिणम्।  
क्षत्रदेवं तु भल्लेन रथनीडादपातयत् ॥ ५६ ॥
</details>

<details><summary>मूलम्</summary>

अशीत्या क्षत्रवर्माणं षड्विंशत्या सुदक्षिणम्।  
क्षत्रदेवं तु भल्लेन रथनीडादपातयत् ॥ ५६ ॥
</details>

<details><summary>अनुवाद (हिन्दी)</summary>

तत्पश्चात् क्षत्रवर्माको अस्सी और सुदक्षिणको छब्बीस बाणोंसे आहत करके क्षत्रदेवको भल्लसे घायलकर रथकी बैठकसे नीचे गिरा दिया॥५६॥
</details>

<details open><summary>विश्वास-प्रस्तुतिः</summary>

युधामन्युं चतुःषष्ट्या त्रिंशता चैव सात्यकिम्।  
विद्‌ध्वा रुक्मरथस्तूर्णं युधिष्ठिरमुपाद्रवत् ॥ ५७ ॥
</details>

<details><summary>मूलम्</summary>

युधामन्युं चतुःषष्ट्या त्रिंशता चैव सात्यकिम्।  
विद्‌ध्वा रुक्मरथस्तूर्णं युधिष्ठिरमुपाद्रवत् ॥ ५७ ॥
</details>

<details><summary>अनुवाद (हिन्दी)</summary>

युधामन्युको चौसठ तथा सात्यकिको तीस बाणोंसे घायल करके सुवर्णमय रथवाले द्रोणाचार्य राजा युधिष्ठिरकी ओर दौड़े॥५७॥
</details>

<details open><summary>विश्वास-प्रस्तुतिः</summary>

ततो युधिष्ठिरः क्षिप्रं गुरुतो राजसत्तमः।  
अपायाज्जवनैरश्वैः पाञ्चाल्यो द्रोणमभ्ययात् ॥ ५८ ॥
</details>

<details><summary>मूलम्</summary>

ततो युधिष्ठिरः क्षिप्रं गुरुतो राजसत्तमः।  
अपायाज्जवनैरश्वैः पाञ्चाल्यो द्रोणमभ्ययात् ॥ ५८ ॥
</details>

<details><summary>अनुवाद (हिन्दी)</summary>

तब राजाओंमें श्रेष्ठ युधिष्ठिर गुरुके निकटसे तीव्रगामी अश्वोंद्वारा शीघ्र ही दूर चले गये और पांचाल देशका एक राजकुमार द्रोणका सामना करनेके लिये आगे बढ़ आया॥५८॥
</details>

<details open><summary>विश्वास-प्रस्तुतिः</summary>

तं द्रोणः सधनुष्कं तु साश्वयन्तारमाक्षिणोत्।  
स हतः प्रापतद् भूमौ रथाज्ज्योतिरिवाम्बरात् ॥ ५९ ॥
</details>

<details><summary>मूलम्</summary>

तं द्रोणः सधनुष्कं तु साश्वयन्तारमाक्षिणोत्।  
स हतः प्रापतद् भूमौ रथाज्ज्योतिरिवाम्बरात् ॥ ५९ ॥
</details>

<details><summary>अनुवाद (हिन्दी)</summary>

परंतु द्रोणने धुनष, घोड़े और सारथिसहित उसे क्षत-विक्षत कर दिया। उनके द्वारा मारा गया वह राजकुमार आकाशसे उल्काकी भाँति रथसे भूमिपर गिर पड़ा॥५९॥
</details>

<details open><summary>विश्वास-प्रस्तुतिः</summary>

तस्मिन् हते राजपुत्रे पञ्चालानां यशस्करे।  
हत द्रोणं हत द्रोणमित्यासीन्निःस्वनो महान् ॥ ६० ॥
</details>

<details><summary>मूलम्</summary>

तस्मिन् हते राजपुत्रे पञ्चालानां यशस्करे।  
हत द्रोणं हत द्रोणमित्यासीन्निःस्वनो महान् ॥ ६० ॥
</details>

<details><summary>अनुवाद (हिन्दी)</summary>

पांचालोंका यश बढ़ानेवाले उस राजकुमारके मारे जानेपर वहाँ ‘द्रोणको मार डालो, द्रोणको मार डालो’ इस प्रकार महान् कोलाहल होने लगा॥६०॥
</details>

<details open><summary>विश्वास-प्रस्तुतिः</summary>

तांस्तथा भृशसंरब्धान् पञ्चालान् मत्स्यकेकयान्।  
सृञ्जयान् पाण्डवांश्चैव द्रोणो व्यक्षोभयद् बली ॥ ६१ ॥
</details>

<details><summary>मूलम्</summary>

तांस्तथा भृशसंरब्धान् पञ्चालान् मत्स्यकेकयान्।  
सृञ्जयान् पाण्डवांश्चैव द्रोणो व्यक्षोभयद् बली ॥ ६१ ॥
</details>

<details><summary>अनुवाद (हिन्दी)</summary>

इस प्रकार अत्यन्त क्रोधमें भरे हुए पांचाल, मत्स्य, केकय, सृंजय और पाण्डव योद्धाओंको बलवान् द्रोणाचार्यने क्षोभमें डाल दिया॥६१॥
</details>

<details open><summary>विश्वास-प्रस्तुतिः</summary>

सात्यकिं चेकितानं च धृष्टद्युम्नशिखण्डिनौ।  
वार्धक्षेमिं चैत्रसेनिं सेनाबिन्दुं सुवर्चसम् ॥ ६२ ॥  
एतांश्चान्यांश्च सुबहून् नानाजनपदेश्वरान् ।  
सर्वान् द्रोणोऽजयद् युद्धे कुरुभिः परिवारितः ॥ ६३ ॥
</details>

<details><summary>मूलम्</summary>

सात्यकिं चेकितानं च धृष्टद्युम्नशिखण्डिनौ।  
वार्धक्षेमिं चैत्रसेनिं सेनाबिन्दुं सुवर्चसम् ॥ ६२ ॥  
एतांश्चान्यांश्च सुबहून् नानाजनपदेश्वरान् ।  
सर्वान् द्रोणोऽजयद् युद्धे कुरुभिः परिवारितः ॥ ६३ ॥
</details>

<details><summary>अनुवाद (हिन्दी)</summary>

कौरवोंसे घिरे हुए द्रोणाचार्यने युद्धमें सात्यकि, चेकितान, धृष्टद्युम्न, शिखण्डी, वृद्धक्षेमके पुत्र, चित्रसेनकुमार, सेनाबिन्दु तथा सुवर्चा—इन सबको तथा अन्य बहुत-से विभिन्न देशोंके राजाओंको परास्त कर दिया॥६२-६३॥
</details>

<details open><summary>विश्वास-प्रस्तुतिः</summary>

तावकाश्च महाराज जयं लब्ध्वा महाहवे।  
पाण्डवेयान् रणे जघ्नुर्द्रवमाणान् समन्ततः ॥ ६४ ॥
</details>

<details><summary>मूलम्</summary>

तावकाश्च महाराज जयं लब्ध्वा महाहवे।  
पाण्डवेयान् रणे जघ्नुर्द्रवमाणान् समन्ततः ॥ ६४ ॥
</details>

<details><summary>अनुवाद (हिन्दी)</summary>

महाराज! आपके पुत्रोंने उस महासमरमें विजय प्राप्त करके सब ओर भागते हुए पाण्डव-योद्धाओंको मारना आरम्भ किया॥६४॥
</details>

<details open><summary>विश्वास-प्रस्तुतिः</summary>

ते दानवा इवेन्द्रेण वध्यमाना महात्मना।  
पञ्चालाः केकया मत्स्याः समकम्पन्त भारत ॥ ६५ ॥
</details>

<details><summary>मूलम्</summary>

ते दानवा इवेन्द्रेण वध्यमाना महात्मना।  
पञ्चालाः केकया मत्स्याः समकम्पन्त भारत ॥ ६५ ॥
</details>

<details><summary>अनुवाद (हिन्दी)</summary>

भरतनन्दन! इन्द्रके द्वारा मारे जानेवाले दानवोंकी भाँति महामना द्रोणकी मार खाकर पांचाल, केकय और मत्स्यदेशके सैनिक काँपने लगे॥६५॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि संशप्तकवधपर्वणि द्रोणयुद्धे एकविंशोऽध्यायः ॥ २१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत संशप्तकवधपर्वमें द्रोणाचार्यका युद्धविषयक इक्कीसवाँ अध्याय पूरा हुआ॥२१॥
</details>
