+++
title_full = "030 अर्जुनके द्वारा वृषक और अचलका वध, शकुनिकी माया और उसकी पराजय तथा कौरव-सेनाका पलायन"
title = "०३० शकुनिपलायने"

+++

<details><summary>भागसूचना</summary>

त्रिंशोऽध्यायः
</details>

<details><summary>सूचना (हिन्दी)</summary>

अर्जुनके द्वारा वृषक और अचलका वध, शकुनिकी माया और उसकी पराजय तथा कौरव-सेनाका पलायन
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

प्रियमिन्द्रस्य सततं सखायममितौजसम् ।  
हत्वा प्राग्ज्योतिषं पार्थः प्रदक्षिणमवर्तत ॥ १ ॥
</details>

<details><summary>मूलम्</summary>

प्रियमिन्द्रस्य सततं सखायममितौजसम् ।  
हत्वा प्राग्ज्योतिषं पार्थः प्रदक्षिणमवर्तत ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! जो सदा इन्द्रके प्रिय सखा रहे हैं, उन अमित तेजस्वी प्राग्ज्योतिषपुरनरेश भगदत्तको मारकर अर्जुन दाहिनी ओर घूमे॥१॥
</details>

<details open><summary>विश्वास-प्रस्तुतिः</summary>

ततो गान्धारराजस्य सुतौ परपुरंजयौ।  
अर्देतामर्जुनं संख्ये भ्रातरौ वृषकाचलौ ॥ २ ॥
</details>

<details><summary>मूलम्</summary>

ततो गान्धारराजस्य सुतौ परपुरंजयौ।  
अर्देतामर्जुनं संख्ये भ्रातरौ वृषकाचलौ ॥ २ ॥
</details>

<details><summary>अनुवाद (हिन्दी)</summary>

उधरसे गान्धारराज सुबलके दो पुत्र शत्रुनगरीपर विजय पानेवाले वृषक और अचल दोनों भाई आ पहुँचे और युद्धमें अर्जुनको पीड़ित करने लगे॥२॥
</details>

<details open><summary>विश्वास-प्रस्तुतिः</summary>

तौ समेत्यार्जुनं वीरौ पुरः पश्चाच्च धन्विनौ।  
अविध्येतां महावेगैर्निशितैराशुगैर्भृशम् ॥ ३ ॥
</details>

<details><summary>मूलम्</summary>

तौ समेत्यार्जुनं वीरौ पुरः पश्चाच्च धन्विनौ।  
अविध्येतां महावेगैर्निशितैराशुगैर्भृशम् ॥ ३ ॥
</details>

<details><summary>अनुवाद (हिन्दी)</summary>

उन दोनों धनुर्धर वीरोंने अर्जुनपर आगे और पीछेसे भी आक्रमण करके अत्यन्त वेगशाली पैने बाणोंद्वारा उन्हें बहुत घायल कर दिया॥३॥
</details>

<details open><summary>विश्वास-प्रस्तुतिः</summary>

वृषकस्य हयान् सूतं धनुश्छत्रं रथं ध्वजम्।  
तिलशो व्यधमत् पार्थः सौबलस्य शितैः शरैः ॥ ४ ॥
</details>

<details><summary>मूलम्</summary>

वृषकस्य हयान् सूतं धनुश्छत्रं रथं ध्वजम्।  
तिलशो व्यधमत् पार्थः सौबलस्य शितैः शरैः ॥ ४ ॥
</details>

<details><summary>अनुवाद (हिन्दी)</summary>

तब कुन्तीकुमार अर्जुनने अपने तीखे बाणोंद्वारा सुबलपुत्र वृषकके घोड़ों, सारथि, रथ, धनुष, छत्र और ध्वजाको तिल-तिल करके काट डाला॥४॥
</details>

<details open><summary>विश्वास-प्रस्तुतिः</summary>

ततोऽर्जुनः शरव्रातैर्नानाप्रहरणैरपि ।  
गान्धारानाकुलांश्चक्रे सौबलप्रमुखान् पुनः ॥ ५ ॥
</details>

<details><summary>मूलम्</summary>

ततोऽर्जुनः शरव्रातैर्नानाप्रहरणैरपि ।  
गान्धारानाकुलांश्चक्रे सौबलप्रमुखान् पुनः ॥ ५ ॥
</details>

<details><summary>अनुवाद (हिन्दी)</summary>

तत्पश्चात् अर्जुनने अपने बाणसमूहों तथा नाना प्रकारके आयुधोंद्वारा सुबलपुत्र आदि समस्त गान्धारोंको पुनः व्याकुल कर दिया॥५॥
</details>

<details open><summary>विश्वास-प्रस्तुतिः</summary>

ततः पञ्चशतान् वीरान् गान्धारानुद्यतायुधान्।  
प्राहिणोन्मृत्युलोकाय क्रुद्धो बाणैर्धनंजयः ॥ ६ ॥
</details>

<details><summary>मूलम्</summary>

ततः पञ्चशतान् वीरान् गान्धारानुद्यतायुधान्।  
प्राहिणोन्मृत्युलोकाय क्रुद्धो बाणैर्धनंजयः ॥ ६ ॥
</details>

<details><summary>अनुवाद (हिन्दी)</summary>

फिर क्रोधमें भरे हुए धनंजयने हथियार उठाये हुए पाँच सौ गान्धारदेशीय वीरोंको अपने बाणोंसे मारकर यमलोक भेज दिया॥६॥
</details>

<details open><summary>विश्वास-प्रस्तुतिः</summary>

हताश्वात् तु रथात् तूर्णमवतीर्य महाभुजः।  
आरुरोह रथं भ्रातुरन्यच्च धनुराददे ॥ ७ ॥
</details>

<details><summary>मूलम्</summary>

हताश्वात् तु रथात् तूर्णमवतीर्य महाभुजः।  
आरुरोह रथं भ्रातुरन्यच्च धनुराददे ॥ ७ ॥
</details>

<details><summary>अनुवाद (हिन्दी)</summary>

महाबाहु वृषक उस अश्वहीन रथसे शीघ्र उतरकर अपने भाई अचलके रथपर जा चढ़ा। फिर उसने अपने हाथमें दूसरा धनुष ले लिया॥७॥
</details>

<details open><summary>विश्वास-प्रस्तुतिः</summary>

तावेकरथमारूढौ भ्रातरौ वृषकाचलौ ।  
शरवर्षेण बीभत्सुमविध्येतां मुहुर्मुहुः ॥ ८ ॥
</details>

<details><summary>मूलम्</summary>

तावेकरथमारूढौ भ्रातरौ वृषकाचलौ ।  
शरवर्षेण बीभत्सुमविध्येतां मुहुर्मुहुः ॥ ८ ॥
</details>

<details><summary>अनुवाद (हिन्दी)</summary>

इस प्रकार एक रथपर बैठे हुए वे दोनों भाई वृषक और अचल बारंबार बाणोंकी वर्षासे अर्जुनको घायल करने लगे॥८॥
</details>

<details open><summary>विश्वास-प्रस्तुतिः</summary>

श्यालौ तव महात्मानौ राजानौ वृषकाचलौ।  
भृशं विजघ्नतुः पार्थमिन्द्रं वृत्रबलाविव ॥ ९ ॥
</details>

<details><summary>मूलम्</summary>

श्यालौ तव महात्मानौ राजानौ वृषकाचलौ।  
भृशं विजघ्नतुः पार्थमिन्द्रं वृत्रबलाविव ॥ ९ ॥
</details>

<details><summary>अनुवाद (हिन्दी)</summary>

महाराज! आपके दोनों साले महामनस्वी राजकुमार वृषक और अचल, इन्द्रको वृत्रासुर तथा बलासुरके समान, अर्जुनको अत्यन्त घायल करने लगे॥९॥
</details>

<details open><summary>विश्वास-प्रस्तुतिः</summary>

लब्धलक्ष्यौ तु गान्धारावहतां पाण्डवं पुनः।  
निदाघवार्षिकौ मासौ लोकं घर्मांशुभिर्यथा ॥ १० ॥
</details>

<details><summary>मूलम्</summary>

लब्धलक्ष्यौ तु गान्धारावहतां पाण्डवं पुनः।  
निदाघवार्षिकौ मासौ लोकं घर्मांशुभिर्यथा ॥ १० ॥
</details>

<details><summary>अनुवाद (हिन्दी)</summary>

जैसे गर्मीके दो महीने सूर्यकी उष्ण किरणोंद्वारा सम्पूर्ण लोकोंको संतप्त करते रहते हैं, उसी प्रकार वे दोनों भाई गान्धारराजकुमार लक्ष्य वेधनेमें सफल होकर पाण्डुपुत्र अर्जुनपर बारंबार आघात करने लगे॥१०॥
</details>

<details open><summary>विश्वास-प्रस्तुतिः</summary>

तौ रथस्थौ नरव्याघ्रौ सजानौ वृषकाचलौ।  
संश्लिष्टाङ्गौ स्थितौ राजन् जघानैकेषुणाऽर्जुनः ॥ ११ ॥
</details>

<details><summary>मूलम्</summary>

तौ रथस्थौ नरव्याघ्रौ सजानौ वृषकाचलौ।  
संश्लिष्टाङ्गौ स्थितौ राजन् जघानैकेषुणाऽर्जुनः ॥ ११ ॥
</details>

<details><summary>अनुवाद (हिन्दी)</summary>

राजन्! वे नरश्रेष्ठ राजकुमार वृषक और अचल रथपर एक-दूसरेसे सटकर खड़े थे। उसी अवस्थामें अर्जुनने एक ही बाणसे उन दोनोंको मार डाला॥११॥
</details>

<details open><summary>विश्वास-प्रस्तुतिः</summary>

तौ रथात् सिंहसंकाशौ लोहिताक्षौ महाभुजौ।  
राजन् सम्पेततुर्वीरौ सोदर्यावेकलक्षणौ ॥ १२ ॥
</details>

<details><summary>मूलम्</summary>

तौ रथात् सिंहसंकाशौ लोहिताक्षौ महाभुजौ।  
राजन् सम्पेततुर्वीरौ सोदर्यावेकलक्षणौ ॥ १२ ॥
</details>

<details><summary>अनुवाद (हिन्दी)</summary>

महाराज! वे दोनों वीर परस्पर सगे भाई होनेके कारण एक-जैसे लक्षणोंसे युक्त थे। दोनों ही सिंहके समान पराक्रमी, लाल नेत्रोंवाले तथा विशाल भुजाओंसे सुशोभित थे। वे दोनों एक ही साथ रथसे पृथ्वीपर गिर पड़े॥१२॥
</details>

<details open><summary>विश्वास-प्रस्तुतिः</summary>

तयोर्भूमिं गतौ देहौ रथाद् बन्धुजनप्रियौ।  
यशो दश दिशः पुण्यं गमयित्वा व्यवस्थितौ ॥ १३ ॥
</details>

<details><summary>मूलम्</summary>

तयोर्भूमिं गतौ देहौ रथाद् बन्धुजनप्रियौ।  
यशो दश दिशः पुण्यं गमयित्वा व्यवस्थितौ ॥ १३ ॥
</details>

<details><summary>अनुवाद (हिन्दी)</summary>

उन दोनों भाइयोंके शरीर उनके बन्धुजनोंके लिये अत्यन्त प्रिय थे। वे अपने पवित्र यशको दसों दिशाओंमें फैलाकर रथसे भूतलपर गिरे और वहीं स्थिर हो गये॥
</details>

<details open><summary>विश्वास-प्रस्तुतिः</summary>

दृष्ट्वा विनिहतौ संख्ये मातुलावपलायिनौ।  
भृशं मुमुचुरश्रूणि पुत्रास्तव विशाम्पते ॥ १४ ॥
</details>

<details><summary>मूलम्</summary>

दृष्ट्वा विनिहतौ संख्ये मातुलावपलायिनौ।  
भृशं मुमुचुरश्रूणि पुत्रास्तव विशाम्पते ॥ १४ ॥
</details>

<details><summary>अनुवाद (हिन्दी)</summary>

प्रजानाथ! युद्धसे पीठ न दिखानेवाले अपने दोनों मामाओंको युद्धमें मारा गया देख आपके सभी पुत्र अपने नेत्रोंसे आँसुओंकी अत्यन्त वर्षा करने लगे॥१४॥
</details>

<details open><summary>विश्वास-प्रस्तुतिः</summary>

निहतौ भ्रातरौ दृष्ट्वा मायाशतविशारदः।  
कृष्णौ सम्मोहयन् मायां विदधे शकुनिस्ततः ॥ १५ ॥
</details>

<details><summary>मूलम्</summary>

निहतौ भ्रातरौ दृष्ट्वा मायाशतविशारदः।  
कृष्णौ सम्मोहयन् मायां विदधे शकुनिस्ततः ॥ १५ ॥
</details>

<details><summary>अनुवाद (हिन्दी)</summary>

अपने दोनों भाइयोंको मारा गया देख सैकड़ों मायाओंके प्रयोगमें निपुण शकुनिने श्रीकृष्ण और अर्जुनको मोहित करते हुए उनके प्रति मायाका प्रयोग किया॥१५॥
</details>

<details open><summary>विश्वास-प्रस्तुतिः</summary>

लगुडायोगुडाश्मानः शतघ्न्यश्च सशक्तयः ।  
गदापरिघनिस्त्रिंशशूलमुद्‌गरपट्टिशाः ॥ १६ ॥  
सकम्पनर्ष्टिनखरा मुसलानि परश्वधाः ।  
क्षुराः क्षुरप्रनालीका वत्सदन्तास्थिसन्धयः ॥ १७ ॥  
चक्राणि विशिखाः प्रासा विविधान्यायुधानि च।  
प्रपेतुः शतशो दिग्भ्यः प्रदिग्भ्यश्चार्जुनं प्रति ॥ १८ ॥
</details>

<details><summary>मूलम्</summary>

लगुडायोगुडाश्मानः शतघ्न्यश्च सशक्तयः ।  
गदापरिघनिस्त्रिंशशूलमुद्‌गरपट्टिशाः ॥ १६ ॥  
सकम्पनर्ष्टिनखरा मुसलानि परश्वधाः ।  
क्षुराः क्षुरप्रनालीका वत्सदन्तास्थिसन्धयः ॥ १७ ॥  
चक्राणि विशिखाः प्रासा विविधान्यायुधानि च।  
प्रपेतुः शतशो दिग्भ्यः प्रदिग्भ्यश्चार्जुनं प्रति ॥ १८ ॥
</details>

<details><summary>अनुवाद (हिन्दी)</summary>

फिर तो अर्जुनके ऊपर दंडे, लोहेके गोले, पत्थर, शतघ्नी, शक्ति, गदा, परिघ, खड्ग, शूल, मुद्‌गर, पट्टिश, कम्पन, ऋष्टि, नखर, मुसल, फरसे, छूरे, क्षुरप्र, नालीक, वत्सदन्त, अस्थिसंधि, चक्र, बाण, प्रास तथा अन्य नाना प्रकारके सैकड़ों अस्त्र-शस्त्र सम्पूर्ण दिशाओं और विदिशाओंसे आ-आकर पड़ने लगे॥१६—१८॥
</details>

<details open><summary>विश्वास-प्रस्तुतिः</summary>

खरोष्ट्रमहिषाः सिंहा व्याघ्राः सृमरचित्रकाः।  
ऋक्षाः शालावृका गृध्राः कपयश्च सरीसृपाः ॥ १९ ॥  
विविधानि च रक्षांसि क्षुधितान्यर्जुनं प्रति।  
संक्रुद्धान्यभ्यधावन्त विविधानि वयांसि च ॥ २० ॥
</details>

<details><summary>मूलम्</summary>

खरोष्ट्रमहिषाः सिंहा व्याघ्राः सृमरचित्रकाः।  
ऋक्षाः शालावृका गृध्राः कपयश्च सरीसृपाः ॥ १९ ॥  
विविधानि च रक्षांसि क्षुधितान्यर्जुनं प्रति।  
संक्रुद्धान्यभ्यधावन्त विविधानि वयांसि च ॥ २० ॥
</details>

<details><summary>अनुवाद (हिन्दी)</summary>

गदहे, ऊँट, भैंसे, सिंह, व्याघ्र, रोझ, चीते, रीक्ष, कुत्ते, गीध, बन्दर, साँप तथा नाना प्रकारके भूखे राक्षस एवं भाँति-भाँतिके पक्षी अत्यन्त कुपित हो अर्जुनपर धावा करने लगे॥१९-२०॥
</details>

<details open><summary>विश्वास-प्रस्तुतिः</summary>

ततो दिव्यास्त्रविच्छूरः कुन्तीपुत्रो धनंजयः।  
विसृजन्निषुजालानि सहसा तान्यताडयत् ॥ २१ ॥
</details>

<details><summary>मूलम्</summary>

ततो दिव्यास्त्रविच्छूरः कुन्तीपुत्रो धनंजयः।  
विसृजन्निषुजालानि सहसा तान्यताडयत् ॥ २१ ॥
</details>

<details><summary>अनुवाद (हिन्दी)</summary>

तदनन्तर दिव्यास्त्रोंके ज्ञाता शूरवीर कुन्तीपुत्र धनंजय सहसा बाणसमूहोंकी वर्षा करते हुए उन सबको मारने लगे॥२१॥
</details>

<details open><summary>विश्वास-प्रस्तुतिः</summary>

ते हन्यमानाः शूरेण प्रवरैः सायकैर्दृढैः।  
विरुवन्तो महारावान् विनेशुः सर्वतो हताः ॥ २२ ॥
</details>

<details><summary>मूलम्</summary>

ते हन्यमानाः शूरेण प्रवरैः सायकैर्दृढैः।  
विरुवन्तो महारावान् विनेशुः सर्वतो हताः ॥ २२ ॥
</details>

<details><summary>अनुवाद (हिन्दी)</summary>

शूरवीर अर्जुनके सुदृढ़ एवं श्रेष्ठ सायकोंद्वारा मारे जाते हुए वे समस्त हिंसक पशु सब ओरसे घायल हो घोर चीत्कार करते हुए वहीं नष्ट हो गये॥२२॥
</details>

<details open><summary>विश्वास-प्रस्तुतिः</summary>

ततस्तमः प्रादुरभूदर्जुनस्य रथं प्रति।  
तस्माच्च तमसो वाचः क्रूराः पार्थमभर्त्सयन् ॥ २३ ॥
</details>

<details><summary>मूलम्</summary>

ततस्तमः प्रादुरभूदर्जुनस्य रथं प्रति।  
तस्माच्च तमसो वाचः क्रूराः पार्थमभर्त्सयन् ॥ २३ ॥
</details>

<details><summary>अनुवाद (हिन्दी)</summary>

तदनन्तर अर्जुनके रथके समीप अन्धकार प्रकट हुआ और उस अंधकारसे क्रूरतापूर्ण बातें कानोंमें, पड़कर अर्जुनको डाँट बताने लगीं॥२३॥
</details>

<details open><summary>विश्वास-प्रस्तुतिः</summary>

तत् तमो भैरवं घोरं भयकर्तृ महाहवे।  
उत्तमास्त्रेण महता ज्यौतिषेणार्जुनोऽवधीत् ॥ २४ ॥
</details>

<details><summary>मूलम्</summary>

तत् तमो भैरवं घोरं भयकर्तृ महाहवे।  
उत्तमास्त्रेण महता ज्यौतिषेणार्जुनोऽवधीत् ॥ २४ ॥
</details>

<details><summary>अनुवाद (हिन्दी)</summary>

उस महासमरमें प्रकट हुए उस भयदायक घोर एवं भयानक अंधकारको अर्जुनने अपने विशाल उत्तम ज्योतिर्मय अस्त्रद्वारा नष्ट कर दिया॥२४॥
</details>

<details open><summary>विश्वास-प्रस्तुतिः</summary>

हते तस्मिञ्जलौघास्तु प्रादुरासन् भयानकाः।  
अम्भसस्तस्य नाशार्थमादित्यास्त्रमथार्जुनः ॥ २५ ॥  
प्रायुङ्क्ताम्भस्ततस्तेन प्रायशोऽस्त्रेण शोषितम् ।
</details>

<details><summary>मूलम्</summary>

हते तस्मिञ्जलौघास्तु प्रादुरासन् भयानकाः।  
अम्भसस्तस्य नाशार्थमादित्यास्त्रमथार्जुनः ॥ २५ ॥  
प्रायुङ्क्ताम्भस्ततस्तेन प्रायशोऽस्त्रेण शोषितम् ।
</details>

<details><summary>अनुवाद (हिन्दी)</summary>

उस अंधकारका निवारण हो जानेपर बड़े भयंकर जलप्रवाह प्रकट होने लगे। तब अर्जुनने उस जलके निवारणके लिये आदित्यास्त्रका प्रयोग किया। उस अस्त्रने वहाँका सारा जल सोख लिया॥२५॥
</details>

<details open><summary>विश्वास-प्रस्तुतिः</summary>

एवं बहुविधा मायाः सौबलस्य कृताः कृताः ॥ २६ ॥  
जघानास्त्रबलेनाशु प्रहसन्नर्जुनस्तदा ।
</details>

<details><summary>मूलम्</summary>

एवं बहुविधा मायाः सौबलस्य कृताः कृताः ॥ २६ ॥  
जघानास्त्रबलेनाशु प्रहसन्नर्जुनस्तदा ।
</details>

<details><summary>अनुवाद (हिन्दी)</summary>

इस प्रकार सुबलपुत्र शकुनिके द्वारा बारंबार प्रयुक्त हुई नाना प्रकारकी मायाओंको उस समय अर्जुनने अपने अस्त्रबलसे हँसते-हँसते शीघ्र ही नष्ट कर दिया॥२६॥
</details>

<details open><summary>विश्वास-प्रस्तुतिः</summary>

तदा हतासु मायासु त्रस्तोऽर्जुनशराहतः ॥ २७ ॥  
अपायाज्जवनैरश्वैः शकुनिः प्राकृतो यथा।
</details>

<details><summary>मूलम्</summary>

तदा हतासु मायासु त्रस्तोऽर्जुनशराहतः ॥ २७ ॥  
अपायाज्जवनैरश्वैः शकुनिः प्राकृतो यथा।
</details>

<details><summary>अनुवाद (हिन्दी)</summary>

तब मायाओंका नाश हो जानेपर अर्जुनके बाणोंसे आहत एवं भयभीत होकर शकुनि अधम मनुष्योंकी भाँति तेज चलनेवाले घोड़ोंके द्वारा भाग खड़ा हुआ॥२७॥
</details>

<details open><summary>विश्वास-प्रस्तुतिः</summary>

ततोऽर्जुनोऽस्त्रविच्छैघ्र्यं दर्शयन्नात्मनोऽरिषु ॥ २८ ॥  
अभ्यवर्षच्छरौघेण कौरवाणामनीकिनीम् ।
</details>

<details><summary>मूलम्</summary>

ततोऽर्जुनोऽस्त्रविच्छैघ्र्यं दर्शयन्नात्मनोऽरिषु ॥ २८ ॥  
अभ्यवर्षच्छरौघेण कौरवाणामनीकिनीम् ।
</details>

<details><summary>अनुवाद (हिन्दी)</summary>

तदनन्तर अस्त्रोंके ज्ञाता अर्जुन शत्रुओंको अपनी फुर्ती दिखाते हुए कौरव-सेनापर बाणसमूहोंकी वर्षा करने लगे॥२८॥
</details>

<details open><summary>विश्वास-प्रस्तुतिः</summary>

सा हन्यमाना पार्थेन तव पुत्रस्य वाहिनी ॥ २९ ॥  
द्वैधीभूता महाराज गङ्गेवासाद्य पर्वतम्।
</details>

<details><summary>मूलम्</summary>

सा हन्यमाना पार्थेन तव पुत्रस्य वाहिनी ॥ २९ ॥  
द्वैधीभूता महाराज गङ्गेवासाद्य पर्वतम्।
</details>

<details><summary>अनुवाद (हिन्दी)</summary>

महाराज! अर्जुनके द्वारा मारी जाती हुई आपके पुत्रकी विशाल सेना उसी प्रकार दो भागोंमें बट गयी, मानो गंगा किसी विशाल पर्वतके पास पहुँचकर दो धाराओंमें विभक्त हो गयी हों॥२९॥
</details>

<details open><summary>विश्वास-प्रस्तुतिः</summary>

द्रोणमेवान्वपद्यन्त केचित् तत्र नरर्षभाः ॥ ३० ॥  
केचिद् दुर्योधनं राजन्नर्द्यमानाः किरीटिना।
</details>

<details><summary>मूलम्</summary>

द्रोणमेवान्वपद्यन्त केचित् तत्र नरर्षभाः ॥ ३० ॥  
केचिद् दुर्योधनं राजन्नर्द्यमानाः किरीटिना।
</details>

<details><summary>अनुवाद (हिन्दी)</summary>

राजन्! किरीटधारी अर्जुनसे पीड़ित हो आपकी सेनाके कितने ही नरश्रेष्ठ द्रोणाचार्यके पीछे जा छिपे और कितने ही सैनिक राजा दुर्योधनके पास भाग गये॥३०॥
</details>

<details open><summary>विश्वास-प्रस्तुतिः</summary>

नापश्याम ततस्त्वेनं सैन्ये वै रजसावृते ॥ ३१ ॥  
गाण्डीवस्य च निर्घोषः श्रुतो दक्षिणतो मया।
</details>

<details><summary>मूलम्</summary>

नापश्याम ततस्त्वेनं सैन्ये वै रजसावृते ॥ ३१ ॥  
गाण्डीवस्य च निर्घोषः श्रुतो दक्षिणतो मया।
</details>

<details><summary>अनुवाद (हिन्दी)</summary>

महाराज! उस समय हमलोग उड़ती हुई धूलराशिसे व्याप्त हुई सेनामें कहीं अर्जुनको देख नहीं पाते थे। मुझे तो दक्षिण दिशाकी ओर केवल उनके धनुषकी टंकार सुनायी देती थी॥३१॥
</details>

<details open><summary>विश्वास-प्रस्तुतिः</summary>

शङ्खदुन्दुभिनिर्घोषं वादित्राणां च निःस्वनम् ॥ ३२ ॥  
गाण्डीवस्य तु निर्घोषो व्यतिक्रम्यास्पृशद् दिवम्।
</details>

<details><summary>मूलम्</summary>

शङ्खदुन्दुभिनिर्घोषं वादित्राणां च निःस्वनम् ॥ ३२ ॥  
गाण्डीवस्य तु निर्घोषो व्यतिक्रम्यास्पृशद् दिवम्।
</details>

<details><summary>अनुवाद (हिन्दी)</summary>

शंख और दुन्दुभियोंकी ध्वनि, वाद्योंके शब्द तथा गाण्डीव धनुषके गम्भीर घोष आकाशको लाँघकर स्वर्गतक जा पहुँचे॥३२॥
</details>

<details open><summary>विश्वास-प्रस्तुतिः</summary>

ततः पुनर्दक्षिणतः संग्रामश्चित्रयोधिनाम् ॥ ३३ ॥  
सुयुद्धं चार्जुनस्यासीदहं तु द्रोणमन्वियाम्।
</details>

<details><summary>मूलम्</summary>

ततः पुनर्दक्षिणतः संग्रामश्चित्रयोधिनाम् ॥ ३३ ॥  
सुयुद्धं चार्जुनस्यासीदहं तु द्रोणमन्वियाम्।
</details>

<details><summary>अनुवाद (हिन्दी)</summary>

तत्पश्चात् पुनः दक्षिण दिशामें विचित्र युद्ध करनेवाले योद्धाओंका अर्जुनके साथ बड़ा भारी युद्ध होने लगा और मैं द्रोणाचार्यके पास चला गया॥३३॥
</details>

<details open><summary>विश्वास-प्रस्तुतिः</summary>

यौधिष्ठिराभ्यनीकानि प्रहरन्ति ततस्ततः ॥ ३४ ॥  
नानाविधान्यनीकानि पुत्राणां तव भारत।  
अर्जुनो व्यधमत् काले दिवीवाभ्राणि मारुतः ॥ ३५ ॥
</details>

<details><summary>मूलम्</summary>

यौधिष्ठिराभ्यनीकानि प्रहरन्ति ततस्ततः ॥ ३४ ॥  
नानाविधान्यनीकानि पुत्राणां तव भारत।  
अर्जुनो व्यधमत् काले दिवीवाभ्राणि मारुतः ॥ ३५ ॥
</details>

<details><summary>अनुवाद (हिन्दी)</summary>

भरतनन्दन! युधिष्ठिरकी सेनाके सैनिक इधर-उधरसे घातक प्रहार कर रहे थे। जैसे वायु आकाशमें बादलोंको छिन्न-भिन्न कर देती है, उसी प्रकार उस समय अर्जुन आपके पुत्रोंकी विभिन्न सेनाओंका विनाश करने लगे॥३४-३५॥
</details>

<details open><summary>विश्वास-प्रस्तुतिः</summary>

तं वासवमिवायान्तं भूरिवर्षं शरौघिणम्।  
महेष्वासा नरव्याघ्रा नोग्रं केचिदवारयन् ॥ ३६ ॥
</details>

<details><summary>मूलम्</summary>

तं वासवमिवायान्तं भूरिवर्षं शरौघिणम्।  
महेष्वासा नरव्याघ्रा नोग्रं केचिदवारयन् ॥ ३६ ॥
</details>

<details><summary>अनुवाद (हिन्दी)</summary>

इन्द्रकी भाँति बाणरूपी जलराशिकी अत्यन्त वर्षा करनेवाले भयंकर वीर अर्जुनको आते देख कोई भी महाधनुर्धर पुरुषसिंह कौरव योद्धा उन्हें रोक न सके॥३६॥
</details>

<details open><summary>विश्वास-प्रस्तुतिः</summary>

ते हन्यमानाः पार्थेन त्वदीया व्यथिता भृशम्।  
स्वानेव बहवो जघ्नुर्विद्रवन्तस्ततस्ततः ॥ ३७ ॥
</details>

<details><summary>मूलम्</summary>

ते हन्यमानाः पार्थेन त्वदीया व्यथिता भृशम्।  
स्वानेव बहवो जघ्नुर्विद्रवन्तस्ततस्ततः ॥ ३७ ॥
</details>

<details><summary>अनुवाद (हिन्दी)</summary>

अर्जुनकी मार खाकर आपके सैनिक अत्यन्त पीड़ित हो रहे थे। उनमेंसे बहुतेरे जो इधर-उधर भागते समय अपने ही पक्षके योद्धाओंको मार डालते थे॥३७॥
</details>

<details open><summary>विश्वास-प्रस्तुतिः</summary>

तेऽर्जुनेन शरा मुक्ताः कङ्कपत्रास्तनुच्छिदः।  
शलभा इव सम्पेतुः संवृण्वाना दिशो दश ॥ ३८ ॥
</details>

<details><summary>मूलम्</summary>

तेऽर्जुनेन शरा मुक्ताः कङ्कपत्रास्तनुच्छिदः।  
शलभा इव सम्पेतुः संवृण्वाना दिशो दश ॥ ३८ ॥
</details>

<details><summary>अनुवाद (हिन्दी)</summary>

अर्जुनके द्वारा छोड़े हुए कंकपक्षसे युक्त बाण विपक्षी वीरोंके शरीरोंको छेद डालनेवाले थे। वे सम्पूर्ण दिशाओंको आच्छादित करते हुए टिड्डीदलके समान वहाँ सब ओर गिरने लगे॥३८॥
</details>

<details open><summary>विश्वास-प्रस्तुतिः</summary>

तुरगं रथिनं नागं पदातिमपि मारिष।  
विनिर्भिद्य क्षितिं जग्मुर्वल्मीकमिव पन्नगाः ॥ ३९ ॥
</details>

<details><summary>मूलम्</summary>

तुरगं रथिनं नागं पदातिमपि मारिष।  
विनिर्भिद्य क्षितिं जग्मुर्वल्मीकमिव पन्नगाः ॥ ३९ ॥
</details>

<details><summary>अनुवाद (हिन्दी)</summary>

आर्य! वे बाण घोड़े, रथी, हाथी और पैदल सैनिकोंको भी विदीर्ण करके उसी प्रकार धरतीमें समा जाते थे, जैसे सर्प बाँबीमें प्रवेश कर जाते हैं॥३९॥
</details>

<details open><summary>विश्वास-प्रस्तुतिः</summary>

न च द्वितीयं व्यसृजत् कुञ्जराश्वनरेषु सः।  
पृथगेकशरारुग्णा निपेतुस्ते गतासवः ॥ ४० ॥
</details>

<details><summary>मूलम्</summary>

न च द्वितीयं व्यसृजत् कुञ्जराश्वनरेषु सः।  
पृथगेकशरारुग्णा निपेतुस्ते गतासवः ॥ ४० ॥
</details>

<details><summary>अनुवाद (हिन्दी)</summary>

हाथी, घोड़े और मनुष्योंपर अर्जुन दूसरा बाण नहीं छोड़ते थे। वे सब-के-सब पृथक्-पृथक् एक ही बाणसे घायल हो प्राणशून्य होकर धरतीपर गिर पड़ते थे॥४०॥
</details>

<details open><summary>विश्वास-प्रस्तुतिः</summary>

हतैर्मनुष्यैर्द्विरदैश्च सर्वतः  
शराभिसृष्टैश्च हयैर्निपातितैः ।  
तदा श्वगोमायुबलाभिनादितं  
विचित्रमायोधशिरो बभूव तत् ॥ ४१ ॥
</details>

<details><summary>मूलम्</summary>

हतैर्मनुष्यैर्द्विरदैश्च सर्वतः  
शराभिसृष्टैश्च हयैर्निपातितैः ।  
तदा श्वगोमायुबलाभिनादितं  
विचित्रमायोधशिरो बभूव तत् ॥ ४१ ॥
</details>

<details><summary>अनुवाद (हिन्दी)</summary>

बाणोंके आघातसे घायल होकर ढेर-के-ढेर मनुष्य मरे पड़े थे। चारों ओर हाथी धराशायी हो रहे थे और बहुत-से घोड़े मार डाले गये थे। उस समय कुत्तों और गीदड़ोंके समूहसे कोलाहलपूर्ण होकर वह युद्धका प्रमुख भाग अद्भुत प्रतीत हो रहा था॥४१॥
</details>

<details open><summary>विश्वास-प्रस्तुतिः</summary>

पिता सुतं त्यजति सुहृद्वरं सुहृत्  
तथैव पुत्रः पितरं शरातुरः।  
स्वरक्षणे कृतमतयस्तदा जना-  
स्त्यजन्ति वाहानपि पार्थपीडिताः ॥ ४२ ॥
</details>

<details><summary>मूलम्</summary>

पिता सुतं त्यजति सुहृद्वरं सुहृत्  
तथैव पुत्रः पितरं शरातुरः।  
स्वरक्षणे कृतमतयस्तदा जना-  
स्त्यजन्ति वाहानपि पार्थपीडिताः ॥ ४२ ॥
</details>

<details><summary>अनुवाद (हिन्दी)</summary>

वहाँ पिता पुत्रको त्याग देता था, सुहृद् अपने श्रेष्ठ सुहृद्‌को छोड़ देता था तथा पुत्र बाणोंके आघातसे आतुर होकर अपने पिताको भी छोड़कर चल देता था। उस समय अर्जुनके बाणोंसे पीड़ित हुए सब लोग अपने-अपने प्राण बचानेकी ओर ध्यान देकर सवारियोंको भी छोड़कर भाग जाते थे॥४२॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि संशप्तकवधपर्वणि शकुनिपलायने त्रिंशोऽध्यायः ॥ ३० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत संशप्तकवधपर्वमें शकुनिका पलायनविषयक तीसवाँ अध्याय पूरा हुआ॥३०॥
</details>
