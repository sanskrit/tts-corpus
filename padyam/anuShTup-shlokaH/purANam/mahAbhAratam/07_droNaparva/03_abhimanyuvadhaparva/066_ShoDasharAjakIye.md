+++
title_full = "066 राजा गयका चरित्र"
title = "०६६ षोडशराजकीये"

+++

<details><summary>भागसूचना</summary>

षट्‌षष्टितमोऽध्यायः
</details>

<details><summary>सूचना (हिन्दी)</summary>

राजा गयका चरित्र
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

गयं चामूर्तरयसं मृतं सृञ्जय शुश्रुम।  
यो वै वर्षशतं राजा हुतशिष्टाशनोऽभवत् ॥ १ ॥
</details>

<details><summary>मूलम्</summary>

गयं चामूर्तरयसं मृतं सृञ्जय शुश्रुम।  
यो वै वर्षशतं राजा हुतशिष्टाशनोऽभवत् ॥ १ ॥
</details>

<details><summary>अनुवाद (हिन्दी)</summary>

_नारदजी कहते हैं—_ सृंजय! राजा अमूर्तरयके पुत्र गयकी भी मृत्यु सुनी गयी है। राजा गयने सौ वर्षोंतक नियमपूर्वक अग्निहोत्र करके होमावशिष्ट अन्नका ही भोजन किया॥१॥
</details>

<details open><summary>विश्वास-प्रस्तुतिः</summary>

तस्मै ह्यग्निर्वरं प्रादात् ततो वव्रे वरं गयः।  
तपसा ब्रह्मचर्येण व्रतेन नियमेन च ॥ २ ॥  
गुरूणां च प्रसादेन वेदानिच्छामि वेदितुम्।  
स्वधर्मेणाविहिंस्यान्यान् धनमिच्छामि चाक्षयम् ॥ ३ ॥  
विप्रेषु ददतश्चैव श्रद्धा भवतु नित्यशः।  
अनन्यासु सवर्णासु पुत्रजन्म च मे भवेत् ॥ ४ ॥  
अन्नं मे ददतः श्रद्धा धर्मे मे रमतां मनः।  
अविघ्नं चास्तु मे नित्यं धर्मकार्येषु पावक ॥ ५ ॥
</details>

<details><summary>मूलम्</summary>

तस्मै ह्यग्निर्वरं प्रादात् ततो वव्रे वरं गयः।  
तपसा ब्रह्मचर्येण व्रतेन नियमेन च ॥ २ ॥  
गुरूणां च प्रसादेन वेदानिच्छामि वेदितुम्।  
स्वधर्मेणाविहिंस्यान्यान् धनमिच्छामि चाक्षयम् ॥ ३ ॥  
विप्रेषु ददतश्चैव श्रद्धा भवतु नित्यशः।  
अनन्यासु सवर्णासु पुत्रजन्म च मे भवेत् ॥ ४ ॥  
अन्नं मे ददतः श्रद्धा धर्मे मे रमतां मनः।  
अविघ्नं चास्तु मे नित्यं धर्मकार्येषु पावक ॥ ५ ॥
</details>

<details><summary>अनुवाद (हिन्दी)</summary>

इससे प्रसन्न होकर अग्निदेवने उन्हें वर देनेकी इच्छा प्रकट की। (अग्निदेवकी आज्ञासे) गयने उनसे यह वरदान माँगा—‘मैं तप, ब्रह्मचर्य, व्रत, नियम और गुरुजनोंकी कृपासे वेदोंका ज्ञान प्राप्त करना चाहता हूँ। दूसरोंको कष्ट पहुँचाये बिना अपने धर्मके अनुसार चलकर अक्षय धन पाना चाहता हूँ। ब्राह्मणोंको दान देता रहूँ और इस कार्यमें प्रतिदिन मेरी अधिकाधिक श्रद्धा बढ़ती रहे। अपने ही वर्णकी पतिव्रता कन्याओंसे मेरा विवाह हो और उन्हींके गर्भसे मेरे पुत्र उत्पन्न हों। अन्नदानमें मेरी श्रद्धा बढ़े तथा धर्ममें ही मेरा मन लगा रहे। अग्निदेव! मेरे धर्मसम्बन्धी कार्योंमें कभी कोई विघ्न न आवे’॥२—५॥
</details>

<details open><summary>विश्वास-प्रस्तुतिः</summary>

तथा भविष्यतीत्युक्त्वा तत्रैवान्तरधीयत ।  
गयो ह्यवाप्य तत् सर्वं धर्मेणारीनजीजयत् ॥ ६ ॥
</details>

<details><summary>मूलम्</summary>

तथा भविष्यतीत्युक्त्वा तत्रैवान्तरधीयत ।  
गयो ह्यवाप्य तत् सर्वं धर्मेणारीनजीजयत् ॥ ६ ॥
</details>

<details><summary>अनुवाद (हिन्दी)</summary>

‘ऐसा ही होगा’ यों कहकर अग्निदेव वहीं अन्तर्धान हो गये। राजा गयने वह सब कुछ पाकर धर्मसे ही शत्रुओंपर विजय पायी॥६॥
</details>

<details open><summary>विश्वास-प्रस्तुतिः</summary>

स दर्शपौर्णमासाभ्यां कालेष्वाग्रयणेन च।  
चातुर्मास्यैश्च विविधैर्यज्ञैश्चावाप्तदक्षिणैः ॥ ७ ॥  
अयजच्छ्रद्धया राजा परिसंवत्सरान् शतम्।
</details>

<details><summary>मूलम्</summary>

स दर्शपौर्णमासाभ्यां कालेष्वाग्रयणेन च।  
चातुर्मास्यैश्च विविधैर्यज्ञैश्चावाप्तदक्षिणैः ॥ ७ ॥  
अयजच्छ्रद्धया राजा परिसंवत्सरान् शतम्।
</details>

<details><summary>अनुवाद (हिन्दी)</summary>

राजाने यथासमय सौ वर्षोंतक बड़ी श्रद्धाके साथ दर्श, पौर्णमास, आग्रयण और चातुर्मास्य आदि नाना प्रकारके यज्ञ किये तथा उनमें प्रचुर दक्षिणा दी॥७॥
</details>

<details open><summary>विश्वास-प्रस्तुतिः</summary>

गवां शतसहस्राणि शतमश्वशतानि च ॥ ८ ॥  
शतं निष्कसहस्राणि गवां चाप्ययुतानि षट्।  
उत्थायोत्थाय स प्रादात् परिसंवत्सरान् शतम् ॥ ९ ॥
</details>

<details><summary>मूलम्</summary>

गवां शतसहस्राणि शतमश्वशतानि च ॥ ८ ॥  
शतं निष्कसहस्राणि गवां चाप्ययुतानि षट्।  
उत्थायोत्थाय स प्रादात् परिसंवत्सरान् शतम् ॥ ९ ॥
</details>

<details><summary>अनुवाद (हिन्दी)</summary>

वे सौ वर्षोंतक प्रतिदिन प्रातःकाल उठकर एक लाख साठ हजार गौ, दस हजार अश्व तथा एक लाख स्वर्णमुद्रा दान करते थे॥८-९॥
</details>

<details open><summary>विश्वास-प्रस्तुतिः</summary>

नक्षत्रेषु च सर्वेषु ददन्नक्षत्रदक्षिणाः।  
ईजे च विविधैर्यज्ञैर्यथा सोमोऽङ्गिरा यथा ॥ १० ॥
</details>

<details><summary>मूलम्</summary>

नक्षत्रेषु च सर्वेषु ददन्नक्षत्रदक्षिणाः।  
ईजे च विविधैर्यज्ञैर्यथा सोमोऽङ्गिरा यथा ॥ १० ॥
</details>

<details><summary>अनुवाद (हिन्दी)</summary>

वे सोम और अंगिराकी भाँति सम्पूर्ण नक्षत्रोंमें नक्षत्र-दक्षिणा देते हुए नाना प्रकारके यज्ञोंद्वारा भगवान्‌का यजन करते थे॥१०॥
</details>

<details open><summary>विश्वास-प्रस्तुतिः</summary>

सौवर्णां पृथिवीं कृत्वा य इमां मणिशर्कराम्।  
विप्रेभ्यः प्राददद् राजा सोऽश्वमेधे महामखे ॥ ११ ॥
</details>

<details><summary>मूलम्</summary>

सौवर्णां पृथिवीं कृत्वा य इमां मणिशर्कराम्।  
विप्रेभ्यः प्राददद् राजा सोऽश्वमेधे महामखे ॥ ११ ॥
</details>

<details><summary>अनुवाद (हिन्दी)</summary>

राजा गयने अश्वमेध नामक महायज्ञमें मणिमय रेतवाली सोनेकी पृथ्वी बनवाकर ब्राह्मणोंको दान की थी॥
</details>

<details open><summary>विश्वास-प्रस्तुतिः</summary>

जाम्बूनदमया यूपाः सर्वे रत्नपरिच्छदाः।  
गयस्यासन् समृद्धास्तु सर्वभूतमनोहराः ॥ १२ ॥
</details>

<details><summary>मूलम्</summary>

जाम्बूनदमया यूपाः सर्वे रत्नपरिच्छदाः।  
गयस्यासन् समृद्धास्तु सर्वभूतमनोहराः ॥ १२ ॥
</details>

<details><summary>अनुवाद (हिन्दी)</summary>

गयके यज्ञमें सम्पूर्ण यूप जाम्बूनद नामक सुवर्णके बने हुए थे। उन्हें रत्नोंसे विभूषित किया गया था। वे समृद्धिशाली यूप सम्पूर्ण प्राणियोंके मनको हर लेते थे॥
</details>

<details open><summary>विश्वास-प्रस्तुतिः</summary>

सर्वकामसमृद्धं च प्रादादन्नं गयस्तदा।  
ब्राह्मणेभ्यः प्रहृष्टेभ्यः सर्वभूतेभ्य एव च ॥ १३ ॥
</details>

<details><summary>मूलम्</summary>

सर्वकामसमृद्धं च प्रादादन्नं गयस्तदा।  
ब्राह्मणेभ्यः प्रहृष्टेभ्यः सर्वभूतेभ्य एव च ॥ १३ ॥
</details>

<details><summary>अनुवाद (हिन्दी)</summary>

राजा गयने यज्ञ करते समय हर्षसे उल्लसित हुए ब्राह्मणों तथा अन्य समस्त प्राणियोंको सम्पूर्ण कामनाओंसे सम्पन्न उत्तम अन्न दिया था॥१३॥
</details>

<details open><summary>विश्वास-प्रस्तुतिः</summary>

स समुद्रवनद्वीपनदीनदवनेषु च ।  
नगरेषु च राष्ट्रेषु दिवि व्योम्नि च येऽवसन् ॥ १४ ॥  
भूतग्रामाश्च विविधाः संतृप्ता यज्ञसम्पदा।  
गयस्य सदृशो यज्ञो नास्त्यन्य इति तेऽब्रुवन् ॥ १५ ॥
</details>

<details><summary>मूलम्</summary>

स समुद्रवनद्वीपनदीनदवनेषु च ।  
नगरेषु च राष्ट्रेषु दिवि व्योम्नि च येऽवसन् ॥ १४ ॥  
भूतग्रामाश्च विविधाः संतृप्ता यज्ञसम्पदा।  
गयस्य सदृशो यज्ञो नास्त्यन्य इति तेऽब्रुवन् ॥ १५ ॥
</details>

<details><summary>अनुवाद (हिन्दी)</summary>

समुद्र, वन, द्वीप, नदी, नद, कानन, नगर, राष्ट्र, आकाश तथा स्वर्गमें जो नाना प्रकारके प्राणिसमुदाय रहते थे, वे उस यज्ञकी सम्पत्तिसे तृप्त होकर कहने लगे, राजा गयके समान दूसरे किसीका यज्ञ नहीं हुआ है॥
</details>

<details open><summary>विश्वास-प्रस्तुतिः</summary>

षट्त्रिंशद् योजनायामा त्रिंशद् योजनमायता।  
पश्चात् पुरश्चतुर्विंशद् वेदी ह्यासीद्धिरण्मयी ॥ १६ ॥  
गयस्य यजमानस्य मुक्तावज्रमणिस्तृता ।  
प्रादात् स ब्राह्मणेभ्योऽथ वासांस्याभरणानि च ॥ १७ ॥  
यथोक्ता दक्षिणाश्चान्या विप्रेभ्यो भूरिदक्षिणः।
</details>

<details><summary>मूलम्</summary>

षट्त्रिंशद् योजनायामा त्रिंशद् योजनमायता।  
पश्चात् पुरश्चतुर्विंशद् वेदी ह्यासीद्धिरण्मयी ॥ १६ ॥  
गयस्य यजमानस्य मुक्तावज्रमणिस्तृता ।  
प्रादात् स ब्राह्मणेभ्योऽथ वासांस्याभरणानि च ॥ १७ ॥  
यथोक्ता दक्षिणाश्चान्या विप्रेभ्यो भूरिदक्षिणः।
</details>

<details><summary>अनुवाद (हिन्दी)</summary>

यजमान गयके यज्ञमें छत्तीस योजन लम्बी, तीस योजन चौड़ी और आगे-पीछे (अर्थात् नीचेसे ऊपरको) चौबीस योजन ऊँची सुवर्णमयी वेदी बनवायी गयी थी[^*]। उसके ऊपर हीरे-मोती एवं मणिरत्न बिछाये गये थे। प्रचुर दक्षिणा देनेवाले गयने ब्राह्मणोंको वस्त्र, आभूषण तथा अन्य शास्त्रोक्त दक्षिणाएँ दी थीं॥१६-१७॥
</details>

<details open><summary>विश्वास-प्रस्तुतिः</summary>

यत्र भोजनशिष्टस्य पर्वताः पञ्चविंशतिः ॥ १८ ॥  
कुल्याः कुशलवाहिन्यो रसानामभवंस्तदा ।  
वस्त्राभरणगन्धानां राशयश्च पृथग्विधाः ॥ १९ ॥
</details>

<details><summary>मूलम्</summary>

यत्र भोजनशिष्टस्य पर्वताः पञ्चविंशतिः ॥ १८ ॥  
कुल्याः कुशलवाहिन्यो रसानामभवंस्तदा ।  
वस्त्राभरणगन्धानां राशयश्च पृथग्विधाः ॥ १९ ॥
</details>

<details><summary>अनुवाद (हिन्दी)</summary>

उस यज्ञमें खाने-पीनेसे बचे हुए अन्नके पचीस पर्वत शेष थे। रसोंको कौशलपूर्वक प्रवाहित करनेवाली कितनी ही छोटी-छोटी नदियाँ तथा वस्त्र, आभूषण और सुगन्धित पदार्थोंकी विभिन्न राशियाँ भी उस समय शेष रह गयी थीं॥१८-१९॥
</details>

<details open><summary>विश्वास-प्रस्तुतिः</summary>

यस्य प्रभावाच्च गयस्त्रिषु लोकेषु विश्रुतः।  
वटश्चाक्षय्यकरणः पुण्यं ब्रह्मसरश्च तत् ॥ २० ॥
</details>

<details><summary>मूलम्</summary>

यस्य प्रभावाच्च गयस्त्रिषु लोकेषु विश्रुतः।  
वटश्चाक्षय्यकरणः पुण्यं ब्रह्मसरश्च तत् ॥ २० ॥
</details>

<details><summary>अनुवाद (हिन्दी)</summary>

उस यज्ञके प्रभावसे राजा गय तीनों लोकोंमें विख्यात हो गये। साथ ही पुण्यको अक्षय करनेवाला अक्षयवट तथा पवित्र तीर्थ ब्रह्मसरोवर भी उनके कारण प्रसिद्ध हो गये॥२०॥
</details>

<details open><summary>विश्वास-प्रस्तुतिः</summary>

स चेन्ममार सृञ्जय चतुर्भद्रतरस्त्वया।  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ २१ ॥
</details>

<details><summary>मूलम्</summary>

स चेन्ममार सृञ्जय चतुर्भद्रतरस्त्वया।  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ २१ ॥
</details>

<details><summary>अनुवाद (हिन्दी)</summary>

श्वैत्य सृंजय! वे धर्म-ज्ञानादि चारों कल्याणकारी गुणोंमें तुमसे बहुत बढ़े-चढ़े थे और तुम्हारे पुत्रसे भी अधिक पुण्यात्मा थे। जब वे भी मर गये, तब दूसरोंके लिये क्या कहना है? अतः तुम यज्ञानुष्ठान और दान-दक्षिणासे रहित अपने पुत्रके लिये अनुताप न करो। ऐसा नारदजीने कहा॥२१॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि षोडशराजकीये षट्‌षष्टितमोऽध्यायः ॥ ६६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें षोडशराजकीयोपाख्यानविषयक छाछठवाँ अध्याय पूरा हुआ॥६६॥
</details>

[^*]: एक विद्वान् व्याख्याकारने ऐसे स्थलोंमें योजनका अर्थ ‘बित्ता’ माना है। इसके अनुसार वह वेदी १८ हाथ लंबी १५ हाथ चौड़ी और १२ हाथ ऊँची थी।
