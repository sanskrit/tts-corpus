+++
title_full = "034 संजयके द्वारा अभिमन्युकी प्रशंसा, द्रोणाचार्यद्वारा चक्रव्यूहका निर्माण"
title = "०३४ चक्रव्यूहनिर्माणे"

+++

<details><summary>भागसूचना</summary>

चतुस्त्रिंशोऽध्यायः
</details>

<details><summary>सूचना (हिन्दी)</summary>

संजयके द्वारा अभिमन्युकी प्रशंसा, द्रोणाचार्यद्वारा चक्रव्यूहका निर्माण
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

समरेऽत्युग्रकर्माणः कर्मभिर्व्यञ्जितश्रमाः ।  
सकृष्णाः पाण्डवाः पञ्च देवैरपि दुरासदाः ॥ १ ॥
</details>

<details><summary>मूलम्</summary>

समरेऽत्युग्रकर्माणः कर्मभिर्व्यञ्जितश्रमाः ।  
सकृष्णाः पाण्डवाः पञ्च देवैरपि दुरासदाः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! श्रीकृष्णसहित पाँचों पाण्डव देवताओंके लिये भी दुर्जय हैं। वे समरभूमिमें अत्यन्त भयंकर कर्म करनेवाले हैं। उनके कर्मोंद्वारा ही उनका परिश्रम अभिव्यक्त होता है॥१॥
</details>

<details open><summary>विश्वास-प्रस्तुतिः</summary>

सत्त्वकर्मान्वयैर्बुद्ध्या कीर्त्या च यशसा श्रिया।  
नैव भूतो न भविता नैव तुल्यगुणः पुमान् ॥ २ ॥
</details>

<details><summary>मूलम्</summary>

सत्त्वकर्मान्वयैर्बुद्ध्या कीर्त्या च यशसा श्रिया।  
नैव भूतो न भविता नैव तुल्यगुणः पुमान् ॥ २ ॥
</details>

<details><summary>अनुवाद (हिन्दी)</summary>

सत्त्वगुण, कर्म, कुल, बुद्धि, कीर्ति, यश और श्रीके द्वारा युधिष्ठिरके समान पुरुष दूसरा कोई न तो हुआ है और न होनेवाला ही है॥२॥
</details>

<details open><summary>विश्वास-प्रस्तुतिः</summary>

सत्यधर्मरतो दान्तो विप्रपूजादिभिर्गुणैः ।  
सदैव त्रिदिवं प्राप्तो राजा किल युधिष्ठिरः ॥ ३ ॥
</details>

<details><summary>मूलम्</summary>

सत्यधर्मरतो दान्तो विप्रपूजादिभिर्गुणैः ।  
सदैव त्रिदिवं प्राप्तो राजा किल युधिष्ठिरः ॥ ३ ॥
</details>

<details><summary>अनुवाद (हिन्दी)</summary>

कहते हैं, राजा युधिष्ठिर सत्यधर्मपरायण और जितेन्द्रिय होनेके साथ ही ब्राह्मण-पूजन आदि सद्‌गुणोंके द्वारा सदा ही स्वर्गलोकको प्राप्त हैं॥३॥
</details>

<details open><summary>विश्वास-प्रस्तुतिः</summary>

युगान्ते चान्तको राजन् जामदग्न्यश्च वीर्यवान्।  
रथस्थो भीमसेनश्च कथ्यन्ते सदृशास्त्रयः ॥ ४ ॥
</details>

<details><summary>मूलम्</summary>

युगान्ते चान्तको राजन् जामदग्न्यश्च वीर्यवान्।  
रथस्थो भीमसेनश्च कथ्यन्ते सदृशास्त्रयः ॥ ४ ॥
</details>

<details><summary>अनुवाद (हिन्दी)</summary>

राजन्! प्रलयकालके यमराज, पराक्रमी परशुराम और रथपर बैठे हुए भीमसेन—ये तीनों एक समान कहे जाते हैं॥४॥
</details>

<details open><summary>विश्वास-प्रस्तुतिः</summary>

प्रतिज्ञाकर्मदक्षस्य रणे गाण्डीवधन्वनः ।  
उपमां नाधिगच्छामि पार्थस्य सदृशीं क्षितौ ॥ ५ ॥
</details>

<details><summary>मूलम्</summary>

प्रतिज्ञाकर्मदक्षस्य रणे गाण्डीवधन्वनः ।  
उपमां नाधिगच्छामि पार्थस्य सदृशीं क्षितौ ॥ ५ ॥
</details>

<details><summary>अनुवाद (हिन्दी)</summary>

रणभूमिमें प्रतिज्ञापूर्वक कर्म करनेमें कुशल, गाण्डीवधारी कुन्तीकुमार अर्जुनके लिये तो मुझे इस पृथ्वीपर कोई उनके योग्य उपमा ही नहीं मिलती है॥५॥
</details>

<details open><summary>विश्वास-प्रस्तुतिः</summary>

गुरुवात्सल्यमत्यन्तं नैभृत्यं विनयो दमः।  
नकुलेऽप्रातिरूप्यं च शौर्यं च नियतानि षट् ॥ ६ ॥
</details>

<details><summary>मूलम्</summary>

गुरुवात्सल्यमत्यन्तं नैभृत्यं विनयो दमः।  
नकुलेऽप्रातिरूप्यं च शौर्यं च नियतानि षट् ॥ ६ ॥
</details>

<details><summary>अनुवाद (हिन्दी)</summary>

बड़े भाईके प्रति अत्यन्त भक्ति, अपने पराक्रमको प्रकाशित न करना, विनयशीलता, इन्द्रिय-संयम, उपमा-रहित रूप तथा शौर्य—ये नकुलमें छः गुण निश्चितरूपसे निवास करते हैं॥६॥
</details>

<details open><summary>विश्वास-प्रस्तुतिः</summary>

श्रुतगाम्भीर्यमाधुर्यसत्यरूपपराक्रमैः ।  
सदृशो देवयोर्वीरः सहदेवः किलाश्विनोः ॥ ७ ॥
</details>

<details><summary>मूलम्</summary>

श्रुतगाम्भीर्यमाधुर्यसत्यरूपपराक्रमैः ।  
सदृशो देवयोर्वीरः सहदेवः किलाश्विनोः ॥ ७ ॥
</details>

<details><summary>अनुवाद (हिन्दी)</summary>

वेदाध्ययन, गम्भीरता, मधुरता, सत्य, रूप और पराक्रमकी दृष्टिसे वीर सहदेव सर्वथा अश्विनीकुमारोंके समान हैं, यह बात सर्वत्र प्रसिद्ध है॥७॥
</details>

<details open><summary>विश्वास-प्रस्तुतिः</summary>

ये च कृष्णे गुणाः स्फीताः पाण्डवेषु च ये गुणाः।  
अभिमन्यौ किलैकस्था दृश्यन्ते गुणसंचयाः ॥ ८ ॥
</details>

<details><summary>मूलम्</summary>

ये च कृष्णे गुणाः स्फीताः पाण्डवेषु च ये गुणाः।  
अभिमन्यौ किलैकस्था दृश्यन्ते गुणसंचयाः ॥ ८ ॥
</details>

<details><summary>अनुवाद (हिन्दी)</summary>

भगवान् श्रीकृष्णमें जो उज्ज्वल गुण हैं तथा पाण्डवोंमें जो उज्ज्वल गुण विद्यमान हैं, वे समस्त गुणसमुदाय अभिमन्युमें निश्चय ही एकत्र हुए दिखायी देते थे॥८॥
</details>

<details open><summary>विश्वास-प्रस्तुतिः</summary>

युधिष्ठिरस्य वीर्येण कृष्णस्य चरितेन च।  
कर्मभिर्भीमसेनस्य सदृशो भीमकर्मणः ॥ ९ ॥
</details>

<details><summary>मूलम्</summary>

युधिष्ठिरस्य वीर्येण कृष्णस्य चरितेन च।  
कर्मभिर्भीमसेनस्य सदृशो भीमकर्मणः ॥ ९ ॥
</details>

<details><summary>अनुवाद (हिन्दी)</summary>

युधिष्ठिरके पराक्रम, श्रीकृष्णके उत्तम चरित्र एवं भयंकर कर्म करनेवाले भीमसेनके वीरोचित कर्मोंके समान ही अभिमन्युके भी पराक्रम, चरित्र और कर्म थे॥९॥
</details>

<details open><summary>विश्वास-प्रस्तुतिः</summary>

धनंजयस्य रूपेण विक्रमेण श्रुतेन च।  
विनयात् सहदेवस्य सदृशो नकुलस्य च ॥ १० ॥
</details>

<details><summary>मूलम्</summary>

धनंजयस्य रूपेण विक्रमेण श्रुतेन च।  
विनयात् सहदेवस्य सदृशो नकुलस्य च ॥ १० ॥
</details>

<details><summary>अनुवाद (हिन्दी)</summary>

वह रूप, पराक्रम और शास्त्रज्ञानमें अर्जुनके समान तथा विनयशीलतामें नकुल और सहदेवके तुल्य था॥१०॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

अभिमन्युमहं सूत सौभद्रमपराजितम् ।  
श्रोतुमिच्छामि कार्त्स्न्येन कथमायोधने हतः ॥ ११ ॥
</details>

<details><summary>मूलम्</summary>

अभिमन्युमहं सूत सौभद्रमपराजितम् ।  
श्रोतुमिच्छामि कार्त्स्न्येन कथमायोधने हतः ॥ ११ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ सूत! मैं किसीसे भी पराजित न होनेवाले सुभद्राकुमार अभिमन्युके विषयमें सारा वृत्तान्त सुनना चाहता हूँ। वह युद्धमें कैसे मारा गया?॥११॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

स्थिरो भव महाराज शोकं धारय दुर्धरम्।  
महान्तं बन्धुनाशं ते कथयिष्यामि तच्छृणु ॥ १२ ॥
</details>

<details><summary>मूलम्</summary>

स्थिरो भव महाराज शोकं धारय दुर्धरम्।  
महान्तं बन्धुनाशं ते कथयिष्यामि तच्छृणु ॥ १२ ॥
</details>

<details><summary>अनुवाद (हिन्दी)</summary>

_संजयने कहा—_ महाराज! स्थिर हो जाइये और जिसे धारण करना कठिन है, उस शोकको अपने हृदयमें ही रोके रखिये। मैं आपसे बन्धु-बान्धवोंके महान् विनाशका वर्णन करूँगा, उसे सुनिये॥१२॥
</details>

<details open><summary>विश्वास-प्रस्तुतिः</summary>

चक्रव्यूहो महाराज आचार्येणाभिकल्पितः ।  
तत्र शक्रोपमाः सर्वे राजानो विनिवेशिताः ॥ १३ ॥
</details>

<details><summary>मूलम्</summary>

चक्रव्यूहो महाराज आचार्येणाभिकल्पितः ।  
तत्र शक्रोपमाः सर्वे राजानो विनिवेशिताः ॥ १३ ॥
</details>

<details><summary>अनुवाद (हिन्दी)</summary>

राजन्! आचार्य द्रोणने जिस चक्रव्यूहका निर्माण किया था, उसमें इन्द्रके समान पराक्रम प्रकट करनेवाले समस्त राजाओंका समावेश कर रखा था॥१३॥
</details>

<details open><summary>विश्वास-प्रस्तुतिः</summary>

आरास्थानेषु विन्यस्ताः कुमाराः सूर्यवर्चसः।  
संघातो राजपुत्राणां सर्वेषामभवत् तदा ॥ १४ ॥
</details>

<details><summary>मूलम्</summary>

आरास्थानेषु विन्यस्ताः कुमाराः सूर्यवर्चसः।  
संघातो राजपुत्राणां सर्वेषामभवत् तदा ॥ १४ ॥
</details>

<details><summary>अनुवाद (हिन्दी)</summary>

उसमें आरोंके स्थानमें सूर्यके समान तेजस्वी राजकुमार खड़े किये गये थे। उस समय वहाँ समस्त राजकुमारोंका समुदाय उपस्थित हो गया था॥१४॥
</details>

<details open><summary>विश्वास-प्रस्तुतिः</summary>

कृताभिसमयाः सर्वे सुवर्णविकृतध्वजाः ।  
रक्ताम्बरधराः सर्वे सर्वे रक्तविभूषणाः ॥ १५ ॥
</details>

<details><summary>मूलम्</summary>

कृताभिसमयाः सर्वे सुवर्णविकृतध्वजाः ।  
रक्ताम्बरधराः सर्वे सर्वे रक्तविभूषणाः ॥ १५ ॥
</details>

<details><summary>अनुवाद (हिन्दी)</summary>

उन सबने प्राणोंके रहते युद्धसे विमुख न होनेकी प्रतिज्ञा कर ली थी। उन सबकी ध्वजाएँ सुवर्णमयी थीं, सबने लाल वस्त्र धारण कर रखे थे और सबके आभूषण भी लाल रंगके ही थे॥१५॥
</details>

<details open><summary>विश्वास-प्रस्तुतिः</summary>

सर्वे रक्तपताकाश्च सर्वे वै हेममालिनः।  
चन्दनागुरुदिग्धाङ्गा स्रग्विणः सूक्ष्मवाससः ॥ १६ ॥
</details>

<details><summary>मूलम्</summary>

सर्वे रक्तपताकाश्च सर्वे वै हेममालिनः।  
चन्दनागुरुदिग्धाङ्गा स्रग्विणः सूक्ष्मवाससः ॥ १६ ॥
</details>

<details><summary>अनुवाद (हिन्दी)</summary>

सबके रथोंपर लाल रंगकी पताकाएँ फहरा रही थीं, सबने सोनेकी मालाएँ पहन रखी थीं, सबके अंगोंमें चन्दन और अगुरुका लेप किया गया था और सभी फूलोंके गजरों तथा महीन वस्त्रोंसे सुशोभित थे॥१६॥
</details>

<details open><summary>विश्वास-प्रस्तुतिः</summary>

सहिताः पर्यधावन्त कार्ष्णिं प्रति युयुत्सवः।  
तेषां दश सहस्राणि बभूवुर्दृढधन्विनाम् ॥ १७ ॥
</details>

<details><summary>मूलम्</summary>

सहिताः पर्यधावन्त कार्ष्णिं प्रति युयुत्सवः।  
तेषां दश सहस्राणि बभूवुर्दृढधन्विनाम् ॥ १७ ॥
</details>

<details><summary>अनुवाद (हिन्दी)</summary>

वे सब एक साथ युद्धके लिये उत्सुक होकर अर्जुनपुत्र अभिमन्युकी ओर दौड़े। सुदृढ़ धनुष धारण करनेवाले उन आक्रमणकारी वीरोंकी संख्या दस हजार थी॥१७॥
</details>

<details open><summary>विश्वास-प्रस्तुतिः</summary>

पौत्रं तव पुरस्कृत्य लक्ष्मणं प्रियदर्शनम्।  
अन्योन्यसमदुःखास्ते अन्योन्यसमसाहसाः ॥ १८ ॥
</details>

<details><summary>मूलम्</summary>

पौत्रं तव पुरस्कृत्य लक्ष्मणं प्रियदर्शनम्।  
अन्योन्यसमदुःखास्ते अन्योन्यसमसाहसाः ॥ १८ ॥
</details>

<details><summary>अनुवाद (हिन्दी)</summary>

उन्होंने आपके प्रियदर्शन पौत्र लक्ष्मणको आगे करके धावा किया था। उन सबने एक-दूसरेके दुःखको समान समझा था और वे परस्पर समानभावसे साहसी थे॥१८॥
</details>

<details open><summary>विश्वास-प्रस्तुतिः</summary>

अन्योन्यं स्पर्धमानाश्च अन्योन्यस्य हिते रताः।  
दुर्योधनस्तु राजेन्द्र सैन्यमध्ये व्यवस्थितः ॥ १९ ॥
</details>

<details><summary>मूलम्</summary>

अन्योन्यं स्पर्धमानाश्च अन्योन्यस्य हिते रताः।  
दुर्योधनस्तु राजेन्द्र सैन्यमध्ये व्यवस्थितः ॥ १९ ॥
</details>

<details><summary>अनुवाद (हिन्दी)</summary>

वे एक-दूसरेसे होड़ लगाये रखते थे और आपसमें एक-दूसरेके हित-साधनमें तत्पर रहते थे। राजेन्द्र! राजा दुर्योधन सेनाके मध्यभागमें विराजमान था॥१९॥
</details>

<details open><summary>विश्वास-प्रस्तुतिः</summary>

कर्णदुःशासनकृपैर्वृतो राजा महारथैः ।  
देवराजोपमः श्रीमाञ्छ्‌वेतच्छत्राभिसंवृतः ॥ २० ॥
</details>

<details><summary>मूलम्</summary>

कर्णदुःशासनकृपैर्वृतो राजा महारथैः ।  
देवराजोपमः श्रीमाञ्छ्‌वेतच्छत्राभिसंवृतः ॥ २० ॥
</details>

<details><summary>अनुवाद (हिन्दी)</summary>

उसके ऊपर श्वेतच्छत्र तना हुआ था। वह कर्ण, दुःशासन तथा कृपाचार्य आदि महारथियोंसे घिरकर देवराज इन्द्रके समान शोभा पा रहा था॥२०॥
</details>

<details open><summary>विश्वास-प्रस्तुतिः</summary>

चामरव्यजनाक्षेपैरुदयन्निव भास्करः ।  
प्रमुखे तस्य सैन्यस्य द्रोणोऽवस्थितनायकः ॥ २१ ॥
</details>

<details><summary>मूलम्</summary>

चामरव्यजनाक्षेपैरुदयन्निव भास्करः ।  
प्रमुखे तस्य सैन्यस्य द्रोणोऽवस्थितनायकः ॥ २१ ॥
</details>

<details><summary>अनुवाद (हिन्दी)</summary>

उसके दोनों ओर चँवर और व्यजन डुलाये जा रहे थे। वह उदयकालके सूर्यकी भाँति प्रकाशित हो रहा था। उस सेनाके अग्रभागमें सेनापति द्रोणाचार्य खड़े थे॥
</details>

<details open><summary>विश्वास-प्रस्तुतिः</summary>

सिन्धुराजस्तथातिष्ठच्छ्रीमान् मेरुरिवाचलः ।  
सिन्धुराजस्य पार्श्वस्था अश्वत्थामपुरोगमाः ॥ २२ ॥
</details>

<details><summary>मूलम्</summary>

सिन्धुराजस्तथातिष्ठच्छ्रीमान् मेरुरिवाचलः ।  
सिन्धुराजस्य पार्श्वस्था अश्वत्थामपुरोगमाः ॥ २२ ॥
</details>

<details><summary>अनुवाद (हिन्दी)</summary>

वहीं सिंधुराज श्रीमान् राजा जयद्रथ भी मेरु पर्वतकी भाँति खड़ा था। उसके पार्श्व भागमें अश्वत्थामा आदि महारथी विद्यमान थे॥२२॥
</details>

<details open><summary>विश्वास-प्रस्तुतिः</summary>

सुतास्तव महाराज त्रिंशत्त्रिदशसंनिभाः ।  
गान्धारराजः कितवः शल्यो भूरिश्रवास्तथा ॥ २३ ॥  
पार्श्वतः सिन्धुराजस्य व्यराजन्त महारथाः।
</details>

<details><summary>मूलम्</summary>

सुतास्तव महाराज त्रिंशत्त्रिदशसंनिभाः ।  
गान्धारराजः कितवः शल्यो भूरिश्रवास्तथा ॥ २३ ॥  
पार्श्वतः सिन्धुराजस्य व्यराजन्त महारथाः।
</details>

<details><summary>अनुवाद (हिन्दी)</summary>

महाराज! देवताओंके समान शोभा पानेवाले आपके तीस पुत्र, जुआरी गान्धारराज शकुनि, शल्य तथा भूरिश्रवा—ये महारथी वीर सिंधुराज जयद्रथके पार्श्वभागमें सुशोभित हो रहे थे॥२३॥
</details>

<details open><summary>विश्वास-प्रस्तुतिः</summary>

ततः प्रववृते युद्धं तुमुलं लोमहर्षणम् ॥ २४ ॥  
तावकानां परेषां च मृत्युं कृत्वा निवर्तनम् ॥ २५ ॥
</details>

<details><summary>मूलम्</summary>

ततः प्रववृते युद्धं तुमुलं लोमहर्षणम् ॥ २४ ॥  
तावकानां परेषां च मृत्युं कृत्वा निवर्तनम् ॥ २५ ॥
</details>

<details><summary>अनुवाद (हिन्दी)</summary>

तदनन्तर ‘मरनेपर ही युद्धसे निवृत्त होंगे’ ऐसा निश्चय करके आपके और शत्रुपक्षके योद्धाओंमें अत्यन्त भयंकर युद्ध आरम्भ हुआ, जो रोंगटे खड़े कर देनेवाला था॥२४-२५॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि चक्रव्यूहनिर्माणे चतुस्त्रिंशोऽध्यायः ॥ ३४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें चक्रव्यूहका निर्माणविषयक चौंतीसवाँ अध्याय पूरा हुआ॥३४॥
</details>
