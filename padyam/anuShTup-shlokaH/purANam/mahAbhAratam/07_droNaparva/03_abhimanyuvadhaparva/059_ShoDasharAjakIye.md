+++
title_full = "059 भगवान् श्रीरामका चरित्र"
title = "०५९ षोडशराजकीये"

+++

<details><summary>भागसूचना</summary>

एकोनषष्टितमोऽध्यायः
</details>

<details><summary>सूचना (हिन्दी)</summary>

भगवान् श्रीरामका चरित्र
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

रामं दाशरथिं चैव मृतं सृञ्जय शुश्रुम।  
यं प्रजा अन्वमोदन्त पिता पुत्रानिवौरसान् ॥ १ ॥
</details>

<details><summary>मूलम्</summary>

रामं दाशरथिं चैव मृतं सृञ्जय शुश्रुम।  
यं प्रजा अन्वमोदन्त पिता पुत्रानिवौरसान् ॥ १ ॥
</details>

<details><summary>अनुवाद (हिन्दी)</summary>

_नारदजी कहते हैं—_ सृंजय! दशरथनन्दन भगवान् श्रीराम भी यहाँसे परमधामको चले गये थे, यह मेरे सुननेमें आया है। उनके राज्यमें सारी प्रजा निरन्तर आनन्दमग्न रहती थी। जैसे पिता अपने औरस पुत्रोंका पालन करता है, उसी प्रकार वे समस्त प्रजाका स्नेहपूर्वक संरक्षण करते थे॥१॥
</details>

<details open><summary>विश्वास-प्रस्तुतिः</summary>

असंख्येया गुणा यस्मिन्नासन्नमिततेजसि ।  
यश्चतुर्दश वर्षाणि निदेशात् पितुरच्युतः ॥ २ ॥  
वने वनितया सार्धमवसल्लक्ष्मणाग्रजः ।
</details>

<details><summary>मूलम्</summary>

असंख्येया गुणा यस्मिन्नासन्नमिततेजसि ।  
यश्चतुर्दश वर्षाणि निदेशात् पितुरच्युतः ॥ २ ॥  
वने वनितया सार्धमवसल्लक्ष्मणाग्रजः ।
</details>

<details><summary>अनुवाद (हिन्दी)</summary>

वे अत्यन्त तेजस्वी थे और उनमें असंख्य गुण विद्यमान थे। अपनी मर्यादासे कभी च्युत न होनेवाले लक्ष्मणके बड़े भाई श्रीरामने पिताकी आज्ञासे चौदह वर्षोंतक अपनी पत्नी सीता (और भाई लक्ष्मण) के साथ वनमें निवास किया था॥२॥
</details>

<details open><summary>विश्वास-प्रस्तुतिः</summary>

जघान च जनस्थाने राक्षसान् मनुजर्षभः ॥ ३ ॥  
तपस्विनां रक्षणार्थं सहस्राणि चतुर्दश।
</details>

<details><summary>मूलम्</summary>

जघान च जनस्थाने राक्षसान् मनुजर्षभः ॥ ३ ॥  
तपस्विनां रक्षणार्थं सहस्राणि चतुर्दश।
</details>

<details><summary>अनुवाद (हिन्दी)</summary>

नरश्रेष्ठ श्रीरामचन्द्रजीने जनस्थानमें तपस्वी मुनियोंकी रक्षाके लिये चौदह हजार राक्षसोंका वध किया था॥३॥
</details>

<details open><summary>विश्वास-प्रस्तुतिः</summary>

तत्रैव वसतस्तस्य रावणो नाम राक्षसः ॥ ४ ॥  
जहार भार्यां वैदेहीं सम्मोह्यैनं सहानुजम्।
</details>

<details><summary>मूलम्</summary>

तत्रैव वसतस्तस्य रावणो नाम राक्षसः ॥ ४ ॥  
जहार भार्यां वैदेहीं सम्मोह्यैनं सहानुजम्।
</details>

<details><summary>अनुवाद (हिन्दी)</summary>

वहीं रहते समय लक्ष्मणसहित श्रीरामको मोहमें डालकर रावण नामक राक्षसने उनकी पत्नी विदेहनन्दिनी सीताको हर लिया॥४॥
</details>

<details open><summary>विश्वास-प्रस्तुतिः</summary>

(रामां हृतां राक्षसेन भार्यां श्रुत्वा जटायुषः।  
आतुरः शोकसंतप्तोऽगच्छद् रामो हरीश्वरम्॥
</details>

<details><summary>मूलम्</summary>

(रामां हृतां राक्षसेन भार्यां श्रुत्वा जटायुषः।  
आतुरः शोकसंतप्तोऽगच्छद् रामो हरीश्वरम्॥
</details>

<details><summary>अनुवाद (हिन्दी)</summary>

अपनी मनोरमा पत्नीके राक्षसद्वारा हर लिये जानेका समाचार जटायुके मुखसे सुनकर श्रीरामचन्द्रजी आतुर एवं शोकसंतप्त हो वानरराज सुग्रीवके पास गये।
</details>

<details open><summary>विश्वास-प्रस्तुतिः</summary>

तेन रामः सुसङ्गम्य वानरैश्च महाबलैः।  
आजगामोदधेः पारं सेतुं कृत्वा महार्णवे॥
</details>

<details><summary>मूलम्</summary>

तेन रामः सुसङ्गम्य वानरैश्च महाबलैः।  
आजगामोदधेः पारं सेतुं कृत्वा महार्णवे॥
</details>

<details><summary>अनुवाद (हिन्दी)</summary>

सुग्रीवसे मिलकर श्रीरामने (उनके साथ मित्रता की और) महाबली वानरोंको साथ ले महासागरमें पुल बाँधकर समुद्रको पार किया।
</details>

<details open><summary>विश्वास-प्रस्तुतिः</summary>

तत्र हत्वा तु पौलस्त्यान् ससुहृद्‌गणबान्धवान्।  
मायाविनं महाघोरं रावणं लोककण्टकम्॥)  
तमागस्कारिणं रामः पौलस्त्यमजितं परैः ॥ ५ ॥  
जघान समरे क्रुद्धः पुरेव त्र्यम्बकोऽन्धकम्।
</details>

<details><summary>मूलम्</summary>

तत्र हत्वा तु पौलस्त्यान् ससुहृद्‌गणबान्धवान्।  
मायाविनं महाघोरं रावणं लोककण्टकम्॥)  
तमागस्कारिणं रामः पौलस्त्यमजितं परैः ॥ ५ ॥  
जघान समरे क्रुद्धः पुरेव त्र्यम्बकोऽन्धकम्।
</details>

<details><summary>अनुवाद (हिन्दी)</summary>

वहाँ पुलस्त्यवंशी राक्षसोंको उके सुहृदों और बन्धु-बान्धवोंसहित मारकर श्रीरामने अपने प्रधान अपराधी अत्यन्त घोर मायावी लोककंटक पुलस्त्यनन्दन रावणको, जो दूसरोंके द्वारा कभी जीता नहीं गया था, कुपित होकर समरभूमिमें मार डाला। ठीक उसी तरह, जैसे पूर्वकालमें भगवान् शंकरने अन्धकासुरको मारा था॥५॥
</details>

<details open><summary>विश्वास-प्रस्तुतिः</summary>

सुरासुरैरवध्यं तं देवब्राह्मणकण्टकम् ॥ ६ ॥  
जघान स महाबाहुः पौलस्त्यं सगणं रणे।
</details>

<details><summary>मूलम्</summary>

सुरासुरैरवध्यं तं देवब्राह्मणकण्टकम् ॥ ६ ॥  
जघान स महाबाहुः पौलस्त्यं सगणं रणे।
</details>

<details><summary>अनुवाद (हिन्दी)</summary>

जो देवताओं और असुरोंके लिये भी अवध्य था, देवताओं और ब्राह्मणोंके लिये कण्टकरूप उस पुलस्त्यवंशी रावणका रणक्षेत्रमें महाबाहु श्रीरामचन्द्रजीने उसके दलबलसहित संहार कर डाला॥६॥
</details>

<details open><summary>विश्वास-प्रस्तुतिः</summary>

(हत्वा तत्र रिपुं संख्ये भार्यया सह सङ्गतः।  
लङ्केश्वरं च चक्रे स धर्मात्मानं विभीषणम्॥
</details>

<details><summary>मूलम्</summary>

(हत्वा तत्र रिपुं संख्ये भार्यया सह सङ्गतः।  
लङ्केश्वरं च चक्रे स धर्मात्मानं विभीषणम्॥
</details>

<details><summary>अनुवाद (हिन्दी)</summary>

इस प्रकार वहाँ युद्धस्थलमें अपने वैरी रावणका वध करके वे धर्मपत्नी सीतासे मिले। तत्पश्चात् धर्मात्मा विभीषणको उन्होंने लंकाका राजा बना दिया।
</details>

<details open><summary>विश्वास-प्रस्तुतिः</summary>

भार्यया सह संयुक्तस्ततो वानरसेनया।  
अयोध्यामागतो वीरः पुष्पकेण विराजता॥
</details>

<details><summary>मूलम्</summary>

भार्यया सह संयुक्तस्ततो वानरसेनया।  
अयोध्यामागतो वीरः पुष्पकेण विराजता॥
</details>

<details><summary>अनुवाद (हिन्दी)</summary>

तदनन्तर वीर श्रीरामचन्द्रजी अपनी पत्नी तथा वानर-सेनाके साथ शोभाशाली पुष्पकविमानके द्वारा अयोध्यामें आये।
</details>

<details open><summary>विश्वास-प्रस्तुतिः</summary>

तत्र राजन् प्रविष्टः स अयोध्यायां महायशाः।  
मातॄर्वयस्यान् सचिवानृत्विजः सपुरोहितान् ॥  
शुश्रूषमाणः सततं मन्त्रिभिश्चाभिषेचितः ।
</details>

<details><summary>मूलम्</summary>

तत्र राजन् प्रविष्टः स अयोध्यायां महायशाः।  
मातॄर्वयस्यान् सचिवानृत्विजः सपुरोहितान् ॥  
शुश्रूषमाणः सततं मन्त्रिभिश्चाभिषेचितः ।
</details>

<details><summary>अनुवाद (हिन्दी)</summary>

राजन्! अयोध्यामें प्रवेश करके महायशस्वी श्रीराम वहाँ माताओं, मित्रों, मन्त्रियों, ऋत्विजों तथा पुरोहितोंकी सेवामें सदैव संलग्न रहने लगे। फिर मन्त्रियोंने उनका राज्याभिषेक कर दिया॥
</details>

<details open><summary>विश्वास-प्रस्तुतिः</summary>

विसृज्य हरिराजानं हनुमन्तं सहाङ्गदम्॥  
भ्रातरं भरतं वीरं शत्रुघ्नं चैव लक्ष्मणम्।  
पूजयन् परया प्रीत्या वैदेह्या चाभिपूजितः॥  
चतुःसागरपर्यन्तां पृथिवीमन्वशासत ॥)  
स प्रजानुग्रहं कृत्वा त्रिदशैरभिपूजितः ॥ ७ ॥
</details>

<details><summary>मूलम्</summary>

विसृज्य हरिराजानं हनुमन्तं सहाङ्गदम्॥  
भ्रातरं भरतं वीरं शत्रुघ्नं चैव लक्ष्मणम्।  
पूजयन् परया प्रीत्या वैदेह्या चाभिपूजितः॥  
चतुःसागरपर्यन्तां पृथिवीमन्वशासत ॥)  
स प्रजानुग्रहं कृत्वा त्रिदशैरभिपूजितः ॥ ७ ॥
</details>

<details><summary>अनुवाद (हिन्दी)</summary>

इसके बाद वानरराज सुग्रीव, हनुमान् और अंगदको विदा करके अपने वीर भ्राता भरत, शत्रुघ्न और लक्ष्मणका आदर करते हुए विदेहनन्दिनी सीताद्वारा परम प्रेमपूर्वक सम्मानित हो श्रीरामचन्द्रजीने चारों समुद्रोंतककी सारी पृथ्वीका शासन किया और समस्त प्रजाओंपर अनुग्रह करके वे देवताओंद्वारा सम्मानित हुए॥७॥
</details>

<details open><summary>विश्वास-प्रस्तुतिः</summary>

व्याप्य कृत्स्नं जगत् कीर्त्या सुरर्षिगणसेवितः।  
स प्राप्य विधिवद् राज्यं सर्वभूतानुकम्पकः ॥ ८ ॥  
आजहार महायज्ञं प्रजा धर्मेण पालयन्।  
निरर्गलं राजसूयमश्वमेधं च तं विभुः ॥ ९ ॥  
आजहार सुरेशस्य हविषा मुदमाहरत्।  
अन्यैश्च विविधैर्यज्ञैरीजे बहुगुणैर्नृपः ॥ १० ॥
</details>

<details><summary>मूलम्</summary>

व्याप्य कृत्स्नं जगत् कीर्त्या सुरर्षिगणसेवितः।  
स प्राप्य विधिवद् राज्यं सर्वभूतानुकम्पकः ॥ ८ ॥  
आजहार महायज्ञं प्रजा धर्मेण पालयन्।  
निरर्गलं राजसूयमश्वमेधं च तं विभुः ॥ ९ ॥  
आजहार सुरेशस्य हविषा मुदमाहरत्।  
अन्यैश्च विविधैर्यज्ञैरीजे बहुगुणैर्नृपः ॥ १० ॥
</details>

<details><summary>अनुवाद (हिन्दी)</summary>

देवर्षिगणोंसे सेवित श्रीरामने विधिपूर्वक राज्य पाकर अपनी कीर्तिसे सम्पूर्ण जगत्‌को व्याप्त कर दिया और समस्त प्राणियोंपर अनुग्रह करते हुए वे धर्मपूर्वक प्रजाका पालन करने लगे। भगवान् श्रीरामने निर्बाधरूपसे राजसूय और अश्वमेध-यज्ञका अनुष्ठान किया और देवराज इन्द्रको हविष्यसे तृप्त करके उन्हें अत्यन्त आनन्द प्रदान किया। राजा रामने नाना प्रकारके दूसरे-दूसरे यज्ञ भी किये थे, जो अनेक गुणोंसे सम्पन्न थे॥८-१०॥
</details>

<details open><summary>विश्वास-प्रस्तुतिः</summary>

क्षुत्पिपासेऽजयद् रामः सर्वरोगांश्च देहिनाम्।  
सततं गुणसम्पन्नो दीप्यमानः स्वतेजसा ॥ ११ ॥
</details>

<details><summary>मूलम्</summary>

क्षुत्पिपासेऽजयद् रामः सर्वरोगांश्च देहिनाम्।  
सततं गुणसम्पन्नो दीप्यमानः स्वतेजसा ॥ ११ ॥
</details>

<details><summary>अनुवाद (हिन्दी)</summary>

श्रीरामचन्द्रजीने भूख और प्यासको जीत लिया था। सम्पूर्ण देहधारियोंके रोगोंको नष्ट कर दिया था। वे उत्तम गुणोंसे सम्पन्न हो सदैव अपने तेजसे प्रकाशित होते थे॥
</details>

<details open><summary>विश्वास-प्रस्तुतिः</summary>

अति सर्वाणि भूतानि रामो दाशरथिर्बभौ।  
ऋषीणां देवतानां च मानुषाणां च सर्वशः ॥ १२ ॥  
पृथिव्यां सहवासोऽभूद् रामे राज्यं प्रशासति।
</details>

<details><summary>मूलम्</summary>

अति सर्वाणि भूतानि रामो दाशरथिर्बभौ।  
ऋषीणां देवतानां च मानुषाणां च सर्वशः ॥ १२ ॥  
पृथिव्यां सहवासोऽभूद् रामे राज्यं प्रशासति।
</details>

<details><summary>अनुवाद (हिन्दी)</summary>

दशरथनन्दन श्रीराम (अपने महान् तेजके कारण) सम्पूर्ण प्राणियोंसे बढ़कर शोभा पाते थे। श्रीरामके राज्यशासन करते समय ऋषि, देवता और मनुष्य सभी एक साथ इस पृथ्वीपर निवास करते थे॥१२॥
</details>

<details open><summary>विश्वास-प्रस्तुतिः</summary>

नाहीयत तदा प्राणः प्राणिनां न तदन्यथा ॥ १३ ॥  
प्राणोऽपानः समानश्च रामे राज्यं प्रशासति।
</details>

<details><summary>मूलम्</summary>

नाहीयत तदा प्राणः प्राणिनां न तदन्यथा ॥ १३ ॥  
प्राणोऽपानः समानश्च रामे राज्यं प्रशासति।
</details>

<details><summary>अनुवाद (हिन्दी)</summary>

उस समय उनके राज्य शासनकालमें प्राणियोंके प्राण, अपान और समान आदि प्राणवायुका क्षय नहीं होता था; इस नियममें कोई हेर-फेर नहीं था॥१३॥
</details>

<details open><summary>विश्वास-प्रस्तुतिः</summary>

पर्यदीप्यन्त तेजांसि तदानर्थाश्च नाभवन् ॥ १४ ॥  
दीर्घायुषः प्रजाः सर्वा युवा न म्रियते तदा।
</details>

<details><summary>मूलम्</summary>

पर्यदीप्यन्त तेजांसि तदानर्थाश्च नाभवन् ॥ १४ ॥  
दीर्घायुषः प्रजाः सर्वा युवा न म्रियते तदा।
</details>

<details><summary>अनुवाद (हिन्दी)</summary>

(यज्ञों अथवा अग्निहोत्र-गृहोंमें) सब ओर अग्निदेव प्रज्वलित होते रहते थे। उन दिनों किसी प्रकारका अनर्थ नहीं होता था। सारी प्रजा दीर्घायु होती थी। किसी युवककी मृत्यु नहीं हुआ करती थी॥१४॥
</details>

<details open><summary>विश्वास-प्रस्तुतिः</summary>

वेदैश्चतुर्भिः सुप्रीताः प्राप्नुवन्ति दिवौकसः ॥ १५ ॥  
हव्यं कव्यं च विविधं निष्पूर्तं हुतमेव च।
</details>

<details><summary>मूलम्</summary>

वेदैश्चतुर्भिः सुप्रीताः प्राप्नुवन्ति दिवौकसः ॥ १५ ॥  
हव्यं कव्यं च विविधं निष्पूर्तं हुतमेव च।
</details>

<details><summary>अनुवाद (हिन्दी)</summary>

चारों वेदोंके स्वाध्यायसे प्रसन्न हुए देवता तथा पितृगण नाना प्रकारके हव्य और कव्य प्राप्त करते थे। सब ओर इष्ट (यज्ञ-यागादि) और पूर्त (वापी, कूप, तडाग और वृक्षारोपण आदि) का अनुष्ठान होता रहता था॥
</details>

<details open><summary>विश्वास-प्रस्तुतिः</summary>

अदंशमशका देशा नष्टव्यालसरीसृपाः ॥ १६ ॥  
नाप्सु प्राणभृतां मृत्युर्नाकाले ज्वलनोऽदहत्।
</details>

<details><summary>मूलम्</summary>

अदंशमशका देशा नष्टव्यालसरीसृपाः ॥ १६ ॥  
नाप्सु प्राणभृतां मृत्युर्नाकाले ज्वलनोऽदहत्।
</details>

<details><summary>अनुवाद (हिन्दी)</summary>

श्रीरामचन्द्रजीके राज्यमें किसी भी देशमें डाँस और मच्छरोंका भय नहीं था। साँप और बिच्छू नष्ट हो गये थे। जलमें पड़नेपर भी किसी प्राणीकी मृत्यु नहीं होती थी। चिताकी अग्निने किसी भी मनुष्यको असमयमें नहीं जलाया था (किसीकी अकालमृत्यु नहीं हुई थी)॥१६॥
</details>

<details open><summary>विश्वास-प्रस्तुतिः</summary>

अधर्मरुचयो लुब्धा मूर्खा वा नाभवंस्तदा ॥ १७ ॥  
शिष्टेष्टयज्ञकर्माणः सर्वे वर्णास्तदाभवन् ।
</details>

<details><summary>मूलम्</summary>

अधर्मरुचयो लुब्धा मूर्खा वा नाभवंस्तदा ॥ १७ ॥  
शिष्टेष्टयज्ञकर्माणः सर्वे वर्णास्तदाभवन् ।
</details>

<details><summary>अनुवाद (हिन्दी)</summary>

उन दिनों लोग अधर्ममें रुचि रखनेवाले, लोभी और मूर्ख नहीं होते थे। उस समय सभी वर्णके लोग अपने लिये शास्त्रविहित यज्ञ-यागादि कर्मोंका अनुष्ठान करते थे॥१७॥
</details>

<details open><summary>विश्वास-प्रस्तुतिः</summary>

स्वधां पूजां च रक्षोभिर्जनस्थाने प्रणाशिताम् ॥ १८ ॥  
प्रादान्निहत्य रक्षांसि पितृदेवेभ्य ईश्वरः।
</details>

<details><summary>मूलम्</summary>

स्वधां पूजां च रक्षोभिर्जनस्थाने प्रणाशिताम् ॥ १८ ॥  
प्रादान्निहत्य रक्षांसि पितृदेवेभ्य ईश्वरः।
</details>

<details><summary>अनुवाद (हिन्दी)</summary>

जनस्थानमें राक्षसोंने जो पितरों और देवताओंकी पूजा-अर्चा नष्ट कर दी थी, उसे भगवान् श्रीरामने राक्षसोंको मारकर पुनः प्रचलित किया और पितरोंको श्राद्धका तथा देवताओंको यज्ञका भाग दिया॥१८॥
</details>

<details open><summary>विश्वास-प्रस्तुतिः</summary>

सहस्रपुत्राः पुरुषा दशवर्षशतायुषः ॥ १९ ॥  
न च ज्येष्ठाः कनिष्ठेभ्यस्तदा श्राद्धान्यकारयन्।
</details>

<details><summary>मूलम्</summary>

सहस्रपुत्राः पुरुषा दशवर्षशतायुषः ॥ १९ ॥  
न च ज्येष्ठाः कनिष्ठेभ्यस्तदा श्राद्धान्यकारयन्।
</details>

<details><summary>अनुवाद (हिन्दी)</summary>

श्रीरामके राज्यकालमें एक-एक मनुष्यके हजार-हजार पुत्र होते थे और उनकी आयु भी एक-एक सहस्र वर्षोंकी होती थी। बड़ोंको अपने छोटोंका श्राद्ध नहीं करना पड़ता था॥१९॥
</details>

<details open><summary>विश्वास-प्रस्तुतिः</summary>

(न तस्करा वा व्याधिर्वा विविधोपद्रवाः क्वचित्।  
अनावृष्टिभयं चात्र दुर्भिक्षो व्याधयः क्वचित्॥  
सर्वं प्रसन्नमेवासीदत्यन्तसुखसंयुतम् ।  
एवं लोकोऽभवत् सर्वो रामे राज्यं प्रशासति॥)
</details>

<details><summary>मूलम्</summary>

(न तस्करा वा व्याधिर्वा विविधोपद्रवाः क्वचित्।  
अनावृष्टिभयं चात्र दुर्भिक्षो व्याधयः क्वचित्॥  
सर्वं प्रसन्नमेवासीदत्यन्तसुखसंयुतम् ।  
एवं लोकोऽभवत् सर्वो रामे राज्यं प्रशासति॥)
</details>

<details><summary>अनुवाद (हिन्दी)</summary>

श्रीरामके राज्यमें कहीं भी चोर, नाना प्रकारके रोग और भाँति-भाँतिके उपद्रव नहीं थे। दुर्भिक्ष, व्याधि और अनावृष्टिका भय भी कहीं नहीं था। सारा जगत् अत्यन्त सुखसे सम्पन्न और प्रसन्न ही दिखायी देता था। इस प्रकार श्रीरामके राज्य करते समय सब लोग बहुत सुखी थे।
</details>

<details open><summary>विश्वास-प्रस्तुतिः</summary>

श्यामो युवा लोहिताक्षो मत्तमातङ्गविक्रमः ॥ २० ॥  
आजानुबाहुः सुभुजः सिंहस्कन्धो महाबलः।  
दशवर्षसहस्राणि दशवर्षशतानि च ॥ २१ ॥  
सर्वभूतमनःकान्तो रामो राज्यमकारयत् ।
</details>

<details><summary>मूलम्</summary>

श्यामो युवा लोहिताक्षो मत्तमातङ्गविक्रमः ॥ २० ॥  
आजानुबाहुः सुभुजः सिंहस्कन्धो महाबलः।  
दशवर्षसहस्राणि दशवर्षशतानि च ॥ २१ ॥  
सर्वभूतमनःकान्तो रामो राज्यमकारयत् ।
</details>

<details><summary>अनुवाद (हिन्दी)</summary>

भगवान् श्रीरामकी श्यामसुन्दर छवि, तरुण अवस्था और कुछ-कुछ अरुणाई लिये बड़ी-बड़ी आँखें थीं। उनकी चाल मतवाले हाथी-जैसी थी, भुजाएँ सुन्दर और घुटनोंतक लंबी थीं। कंधे सिंहके समान थे। उनमें महान् बल था। उनकी कान्ति समस्त प्राणियोंके मनको मोह लेनेवाली थी। उन्होंने ग्यारह हजार वर्षोंतक राज्य किया था॥२०-२१॥
</details>

<details open><summary>विश्वास-प्रस्तुतिः</summary>

रामो रामो राम इति प्रजानामभवत् कथा ॥ २२ ॥  
रामाद् रामं जगदभूद् रामे राज्यं प्रशासति।
</details>

<details><summary>मूलम्</summary>

रामो रामो राम इति प्रजानामभवत् कथा ॥ २२ ॥  
रामाद् रामं जगदभूद् रामे राज्यं प्रशासति।
</details>

<details><summary>अनुवाद (हिन्दी)</summary>

श्रीरामचन्द्रजीके राज्य-शासन-कालमें समस्त प्रजाओंमें ‘राम, राम, राम’ यही चर्चा होती थी। श्रीरामके कारण सारा जगत् ही राममय हो रहा था॥२२॥
</details>

<details open><summary>विश्वास-प्रस्तुतिः</summary>

चतुर्विधाः प्रजा रामः स्वर्गं नीत्वा दिवं गतः ॥ २३ ॥  
आत्मानं सम्प्रतिष्ठाप्य राजवंशमिहाष्टधा ।
</details>

<details><summary>मूलम्</summary>

चतुर्विधाः प्रजा रामः स्वर्गं नीत्वा दिवं गतः ॥ २३ ॥  
आत्मानं सम्प्रतिष्ठाप्य राजवंशमिहाष्टधा ।
</details>

<details><summary>अनुवाद (हिन्दी)</summary>

फिर समयानुसार अपने और भाइयोंके अंशभूत दो-दो पुत्रोंद्वारा आठ प्रकारके राजवंशकी स्थापना करके उन्होंने चारों वर्णोंकी प्रजाको अपने धाममें भेजकर स्वयं भी सदेह परमधामको गमन किया॥२३॥
</details>

<details open><summary>विश्वास-प्रस्तुतिः</summary>

स चेन्ममार सृञ्जय चतुर्भद्रतरस्त्वया ॥ २४ ॥  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ २५ ॥
</details>

<details><summary>मूलम्</summary>

स चेन्ममार सृञ्जय चतुर्भद्रतरस्त्वया ॥ २४ ॥  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ २५ ॥
</details>

<details><summary>अनुवाद (हिन्दी)</summary>

श्वैत्य सृंजय! वे श्रीरामचन्द्रजी धर्म, ज्ञान, वैराग्य और ऐश्वर्य चारों बातोंमें तुमसे बहुत बढ़े-चढ़े थे और तुम्हारे पुत्रसे भी अधिक पुण्यात्मा थे। जब वे भी यहाँ नहीं रह सके, तब दूसरोंकी तो बात ही क्या है? अतः तुम यज्ञ एवं दान-दक्षिणासे रहित अपने पुत्रके लिये शोक न करो। नारदजीने राजा सृंजयसे यही बात कही॥२४-२५॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि षोडशराजकीये एकोनषष्टितमोऽध्यायः ॥ ५९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें षोडशराजकीयोपाख्यानविषयक उनसठवाँ अध्याय पूरा हुआ॥५९॥
</details>

<details><summary>सूचना (हिन्दी)</summary>

(दाक्षिणात्य अधिक पाठके १० श्लोक मिलाकर कुल ३५ श्लोक हैं)
</details>
