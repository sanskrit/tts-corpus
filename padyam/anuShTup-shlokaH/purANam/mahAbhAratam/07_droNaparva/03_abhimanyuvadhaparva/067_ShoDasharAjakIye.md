+++
title_full = "067 राजा रन्तिदेवकी महत्ता"
title = "०६७ षोडशराजकीये"

+++

<details><summary>भागसूचना</summary>

सप्तषष्टितमोऽध्यायः
</details>

<details><summary>सूचना (हिन्दी)</summary>

राजा रन्तिदेवकी महत्ता
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

सांकृतिं रन्तिदेवं च मृतं सृञ्जय शुश्रुम।  
यस्य द्विशतसाहस्रा आसन् सूदा महात्मनः ॥ १ ॥  
गृहानभ्यागतान् विप्रानतिथीन् परिवेषकाः ।  
पक्वापक्वं दिवारात्रं वरान्नममृतोपमम् ॥ २ ॥
</details>

<details><summary>मूलम्</summary>

सांकृतिं रन्तिदेवं च मृतं सृञ्जय शुश्रुम।  
यस्य द्विशतसाहस्रा आसन् सूदा महात्मनः ॥ १ ॥  
गृहानभ्यागतान् विप्रानतिथीन् परिवेषकाः ।  
पक्वापक्वं दिवारात्रं वरान्नममृतोपमम् ॥ २ ॥
</details>

<details><summary>अनुवाद (हिन्दी)</summary>

_नारदजी कहते हैं—_ सृंजय! सुना है कि संकृतिके पुत्र रन्तिदेव भी जीवित नहीं रह सके। उन महामना नरेशके यहाँ दो लाख रसोइये थे, जो घरपर आये हुए ब्राह्मण अतिथियोंको अमृतके समान मधुर कच्चा-पक्का उत्तम अन्न दिन-रात परोसते रहते थे॥१-२॥
</details>

<details open><summary>विश्वास-प्रस्तुतिः</summary>

न्यायेनाधिगतं वित्तं ब्राह्मणेभ्यो ह्यमन्यत।  
वेदानधीत्य धर्मेण यश्चक्रे द्विषतो वशे ॥ ३ ॥
</details>

<details><summary>मूलम्</summary>

न्यायेनाधिगतं वित्तं ब्राह्मणेभ्यो ह्यमन्यत।  
वेदानधीत्य धर्मेण यश्चक्रे द्विषतो वशे ॥ ३ ॥
</details>

<details><summary>अनुवाद (हिन्दी)</summary>

उन्होंने ब्राह्मणोंको न्यायपूर्वक प्राप्त हुए धनका दान किया और चारों वेदोंका अध्ययन करके धर्मके द्वारा समस्त शत्रुओंको अपने वशमें कर लिया॥३॥
</details>

<details open><summary>विश्वास-प्रस्तुतिः</summary>

ब्राह्मणेभ्यो ददन्निष्कान् सौवर्णान् स प्रभावतः।  
तुभ्यं निष्कं तुभ्यं निष्कमिति ह स्म प्रभाषते ॥ ४ ॥
</details>

<details><summary>मूलम्</summary>

ब्राह्मणेभ्यो ददन्निष्कान् सौवर्णान् स प्रभावतः।  
तुभ्यं निष्कं तुभ्यं निष्कमिति ह स्म प्रभाषते ॥ ४ ॥
</details>

<details><summary>अनुवाद (हिन्दी)</summary>

ब्राह्मणोंको सोनेके चमकीले निष्क देते हुए वे बार-बार प्रत्येक ब्राह्मणसे यही कहते थे कि यह निष्क तुम्हारे लिये है, यह निष्क तुम्हारे लिये है॥४॥
</details>

<details open><summary>विश्वास-प्रस्तुतिः</summary>

तुभ्यं तुभ्यमिति प्रादान्निष्कान् निष्कान् सहस्रशः।  
ततः पुनः समाश्वास्य निष्कानेव प्रयच्छति ॥ ५ ॥
</details>

<details><summary>मूलम्</summary>

तुभ्यं तुभ्यमिति प्रादान्निष्कान् निष्कान् सहस्रशः।  
ततः पुनः समाश्वास्य निष्कानेव प्रयच्छति ॥ ५ ॥
</details>

<details><summary>अनुवाद (हिन्दी)</summary>

‘तुम्हारे लिये, तुम्हारे लिये’ कहकर वे हजारों निष्क दान किया करते थे। इतनेपर भी जो ब्राह्मण पाये बिना रह जाते, उन्हें पुनः आश्वासन देकर वे बहुत-से निष्क ही देते थे॥५॥
</details>

<details open><summary>विश्वास-प्रस्तुतिः</summary>

अल्पं दत्तं मयाद्येति निष्ककोटिं सहस्रशः।  
एकाह्ना दास्यति पुनः कोऽन्यस्तत् सम्प्रदास्यति ॥ ६ ॥
</details>

<details><summary>मूलम्</summary>

अल्पं दत्तं मयाद्येति निष्ककोटिं सहस्रशः।  
एकाह्ना दास्यति पुनः कोऽन्यस्तत् सम्प्रदास्यति ॥ ६ ॥
</details>

<details><summary>अनुवाद (हिन्दी)</summary>

राजा रन्तिदेव एक दिनमें सहस्रों कोटि निष्क दान करके भी यह खेद प्रकट किया करते थे कि आज मैंने बहुत कम दान किया; ऐसा सोचकर वे पुनः दान देते थे। भला दूसरा कौन इतना दान दे सकता है?॥६॥
</details>

<details open><summary>विश्वास-प्रस्तुतिः</summary>

द्विजपाणिवियोगेन दुःखं मे शाश्वतं महत्।  
भविष्यति न संदेह एवं राजाददद् वसु ॥ ७ ॥
</details>

<details><summary>मूलम्</summary>

द्विजपाणिवियोगेन दुःखं मे शाश्वतं महत्।  
भविष्यति न संदेह एवं राजाददद् वसु ॥ ७ ॥
</details>

<details><summary>अनुवाद (हिन्दी)</summary>

ब्राह्मणोंके हाथका वियोग होनेपर मुझे सदा महान् दुःख होगा, इसमें संदेह नहीं है। यह विचारकर राजा रन्तिदेव बहुत धन दान करते थे॥७॥
</details>

<details open><summary>विश्वास-प्रस्तुतिः</summary>

सहस्रशश्च सौवर्णान् वृषभान् गोशतानुगान्।  
साष्टं शतं सुवर्णानां निष्कमाहुर्धनं तथा ॥ ८ ॥
</details>

<details><summary>मूलम्</summary>

सहस्रशश्च सौवर्णान् वृषभान् गोशतानुगान्।  
साष्टं शतं सुवर्णानां निष्कमाहुर्धनं तथा ॥ ८ ॥
</details>

<details><summary>अनुवाद (हिन्दी)</summary>

सृंजय! एक हजार सुवर्णके बैल, प्रत्येकके पीछे सौ-सौ गायें और एक सौ आठ स्वर्णमुद्राएँ—इतने धनको निष्क कहते हैं॥८॥
</details>

<details open><summary>विश्वास-प्रस्तुतिः</summary>

अध्यर्धमासमददद् ब्राह्मणेभ्यः शतं समाः।  
अग्निहोत्रोपकरणं यज्ञोपकरणं च यत् ॥ ९ ॥
</details>

<details><summary>मूलम्</summary>

अध्यर्धमासमददद् ब्राह्मणेभ्यः शतं समाः।  
अग्निहोत्रोपकरणं यज्ञोपकरणं च यत् ॥ ९ ॥
</details>

<details><summary>अनुवाद (हिन्दी)</summary>

राजा रन्तिदेव प्रत्येक पक्षमें ब्राह्मणोंको (करोड़ों) निष्क दिया करते थे। इसके साथ अग्निहोत्रके उपकरण और यज्ञकी सामग्री भी होती थी। उनका यह नियम सौ वर्षोंतक चलता रहा॥९॥
</details>

<details open><summary>विश्वास-प्रस्तुतिः</summary>

ऋषिभ्यः करकान् कुम्भान् स्थालीः पिठरमेव च।  
शयनासनयानानि प्रासादांश्च गृहाणि च ॥ १० ॥  
वृक्षांश्च विविधान् दद्यादन्नानि च धनानि च।  
सर्वं सौवर्णमेवासीद् रन्तिदेवस्य धीमतः ॥ ११ ॥
</details>

<details><summary>मूलम्</summary>

ऋषिभ्यः करकान् कुम्भान् स्थालीः पिठरमेव च।  
शयनासनयानानि प्रासादांश्च गृहाणि च ॥ १० ॥  
वृक्षांश्च विविधान् दद्यादन्नानि च धनानि च।  
सर्वं सौवर्णमेवासीद् रन्तिदेवस्य धीमतः ॥ ११ ॥
</details>

<details><summary>अनुवाद (हिन्दी)</summary>

वे ऋषियोंको करवे, घड़े, बटलोई, पिठर, शय्या, आसन, सवारी, महल और घर, भाँति-भाँतिके वृक्ष तथा अन्न-धन दिया करते थे। बुद्धिमान् रन्तिदेवकी सारी देय वस्तुएँ सुवर्णमय ही होती थीं॥१०-११॥
</details>

<details open><summary>विश्वास-प्रस्तुतिः</summary>

तत्रास्य गाथा गायन्ति ये पुराणविदो जनाः।  
रन्तिदेवस्य तां दृष्ट्वा समृद्धिमतिमानुषीम् ॥ १२ ॥
</details>

<details><summary>मूलम्</summary>

तत्रास्य गाथा गायन्ति ये पुराणविदो जनाः।  
रन्तिदेवस्य तां दृष्ट्वा समृद्धिमतिमानुषीम् ॥ १२ ॥
</details>

<details><summary>अनुवाद (हिन्दी)</summary>

राजा रन्तिदेवकी वह अलौकिक समृद्धि देखकर पुराणवेत्ता पुरुष वहाँ इस प्रकार उनकी यशोगाथा गाया करते थे॥१२॥
</details>

<details open><summary>विश्वास-प्रस्तुतिः</summary>

नैतादृशं दृष्टपूर्वं कुबेरसदनेष्वपि ।  
धनं च पूर्यमाणं नः किं पुनर्मनुजेष्विति ॥ १३ ॥
</details>

<details><summary>मूलम्</summary>

नैतादृशं दृष्टपूर्वं कुबेरसदनेष्वपि ।  
धनं च पूर्यमाणं नः किं पुनर्मनुजेष्विति ॥ १३ ॥
</details>

<details><summary>अनुवाद (हिन्दी)</summary>

हमने कुबेरके भवनमें भी पहले कभी ऐसा (रन्तिदेवके समान) भरा-पूरा धनका भंडार नहीं देखा है; फिर मनुष्योंके यहाँ तो हो ही कैसे सकता है?॥
</details>

<details open><summary>विश्वास-प्रस्तुतिः</summary>

व्यक्तं वस्वोकसारेयमित्यूचुस्तत्र विस्मिताः ।
</details>

<details><summary>मूलम्</summary>

व्यक्तं वस्वोकसारेयमित्यूचुस्तत्र विस्मिताः ।
</details>

<details><summary>अनुवाद (हिन्दी)</summary>

वास्तवमें रन्तिदेवकी समृद्धिका सारतत्त्व उनका सुवर्णमय राजभवन और स्वर्णराशि ही है। इस प्रकार विस्मित होकर लोग उस गाथाका गान करने लगे॥१३॥
</details>

<details open><summary>विश्वास-प्रस्तुतिः</summary>

सांकृते रन्तिदेवस्य यां रात्रिमतिथिर्वसेत् ॥ १४ ॥  
आलभ्यन्त तदा गावः सहस्राण्येकविंशतिः।
</details>

<details><summary>मूलम्</summary>

सांकृते रन्तिदेवस्य यां रात्रिमतिथिर्वसेत् ॥ १४ ॥  
आलभ्यन्त तदा गावः सहस्राण्येकविंशतिः।
</details>

<details><summary>अनुवाद (हिन्दी)</summary>

संकृतिपुत्र रन्तिदेवके यहाँ जिस रातमें अतिथियोंका समुदाय निवास करता था, उस समय वहाँ इक्कीस हजार गौएँ छूकर दान की जाती थीं॥१४॥
</details>

<details open><summary>विश्वास-प्रस्तुतिः</summary>

तत्र स्म सूदाः क्रोशन्ति  
सुमृष्टमणिकुण्डलाः ॥ १५ ॥  
सूपं भूयिष्ठमश्नीध्वं  
नाद्य मासं यथा पुरा।
</details>

<details><summary>मूलम्</summary>

तत्र स्म सूदाः क्रोशन्ति  
सुमृष्टमणिकुण्डलाः ॥ १५ ॥  
सूपं भूयिष्ठमश्नीध्वं  
नाद्य मासं यथा पुरा।
</details>

<details><summary>अनुवाद (हिन्दी)</summary>

वहाँ विशुद्ध मणिमय कुण्डल धारण किये रसोइये पुकार-पुकारकर कहते थे, आपलोग खूब दाल और कढ़ी खाइये। यह आज जैसी स्वादिष्ट बनी है, वैसी पहले एक महीनेतक नहीं बनी थी॥१५॥
</details>

<details open><summary>विश्वास-प्रस्तुतिः</summary>

रन्तिदेवस्य यत् किंचित्  
सौवर्णमभवत् तदा ॥ १६ ॥  
तत् सर्वं वितते यज्ञे ब्राह्मणेभ्यो ह्यमन्यत।
</details>

<details><summary>मूलम्</summary>

रन्तिदेवस्य यत् किंचित्  
सौवर्णमभवत् तदा ॥ १६ ॥  
तत् सर्वं वितते यज्ञे ब्राह्मणेभ्यो ह्यमन्यत।
</details>

<details><summary>अनुवाद (हिन्दी)</summary>

उन दिनों राजा रन्तिदेवके पास जो कुछ भी सुवर्णमयी सामग्री थी, वह सब उन्होंने उस विस्तृत यज्ञमें ब्राह्मणोंको बाँट दी॥१६॥
</details>

<details open><summary>विश्वास-प्रस्तुतिः</summary>

प्रत्यक्षं तस्य हव्यानि प्रतिगृह्णन्ति देवताः ॥ १७ ॥  
कव्यानि पितरः काले सर्वकामान् द्विजोत्तमाः।
</details>

<details><summary>मूलम्</summary>

प्रत्यक्षं तस्य हव्यानि प्रतिगृह्णन्ति देवताः ॥ १७ ॥  
कव्यानि पितरः काले सर्वकामान् द्विजोत्तमाः।
</details>

<details><summary>अनुवाद (हिन्दी)</summary>

उनके यज्ञमें देवता और पितर प्रत्यक्ष दर्शन देकर यथासमय हव्य और कव्य ग्रहण करते थे तथा श्रेष्ठ ब्राह्मण वहाँ सम्पूर्ण मनोवांछित पदार्थोंको पाते थे॥
</details>

<details open><summary>विश्वास-प्रस्तुतिः</summary>

स चेन्ममार सृञ्जय चतुर्भद्रतरस्त्वया ॥ १८ ॥  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ १९ ॥
</details>

<details><summary>मूलम्</summary>

स चेन्ममार सृञ्जय चतुर्भद्रतरस्त्वया ॥ १८ ॥  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ १९ ॥
</details>

<details><summary>अनुवाद (हिन्दी)</summary>

श्वैत्य सृंजय! वे रन्तिदेव चारों कल्याणमय गुणोंमें तुमसे बहुत बढ़े-चढ़े थे और तुम्हारे पुत्रकी अपेक्षा बहुत अधिक पुण्यात्मा थे। जब वे भी मर गये, तब दूसरोंकी क्या बात है। अतः तुम यज्ञ और दान-दक्षिणासे रहित अपने पुत्रके लिये शोक न करो। ऐसा नारदजीने कहा॥१८-१९॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि षोडशराजकीये सप्तषष्टितमोऽध्यायः ॥ ६७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें षोडशराजकीयो-पाख्यानविषयक सरसठवाँ अध्याय पूरा हुआ॥६७॥
</details>
