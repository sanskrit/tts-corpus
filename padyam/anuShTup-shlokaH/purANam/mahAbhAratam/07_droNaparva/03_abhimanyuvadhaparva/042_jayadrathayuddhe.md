+++
title_full = "042 अभिमन्युके पीछे जानेवाले पाण्डवोंको जयद्रथका वरके प्रभावसे रोक देना"
title = "०४२ जयद्रथयुद्धे"

+++

<details><summary>भागसूचना</summary>

द्विचत्वारिंशोऽध्यायः
</details>

<details><summary>सूचना (हिन्दी)</summary>

अभिमन्युके पीछे जानेवाले पाण्डवोंको जयद्रथका वरके प्रभावसे रोक देना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

बालमत्यन्तसुखिनं स्वबाहुबलदर्पितम् ।  
युद्धेषु कुशलं वीरं कुलपुत्रं तनुत्यजम् ॥ १ ॥  
गाहमानमनीकानि सदश्वैश्च त्रिहायनैः ।  
अपि यौधिष्ठिरात् सैन्यात् कश्चिदन्वपतद् बली ॥ २ ॥
</details>

<details><summary>मूलम्</summary>

बालमत्यन्तसुखिनं स्वबाहुबलदर्पितम् ।  
युद्धेषु कुशलं वीरं कुलपुत्रं तनुत्यजम् ॥ १ ॥  
गाहमानमनीकानि सदश्वैश्च त्रिहायनैः ।  
अपि यौधिष्ठिरात् सैन्यात् कश्चिदन्वपतद् बली ॥ २ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ संजय! अत्यन्त सुखमें पला हुआ वीर बालक अभिमन्यु युद्धमें कुशल था। उसे अपने बाहुबलपर गर्व था। वह उत्तम कुलमें उत्पन्न होनेके कारण अपने शरीरको निछावर करके युद्ध कर रहा था। जिस समय वह तीन सालकी अवस्थावाले उत्तम घोड़ोंके द्वारा मेरी सेनाओंमें प्रवेश कर रहा था, उस समय युधिष्ठिरकी सेनासे क्या कोई बलवान् वीर उसके पीछे-पीछे व्यूहके भीतर आ सका था?॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

युधिष्ठिरो भीमसेनः शिखण्डी सात्यकिर्यमौ।  
धृष्टद्युम्नो विराटश्च द्रुपदश्च सकेकयः ॥ ३ ॥  
धृष्टकेतुश्च संरब्धो मत्स्याश्चाभ्यपतन् रणे।  
तेनैव तु पथा यान्तः पितरो मातुलैः सह ॥ ४ ॥  
अभ्यद्रवन् परीप्सन्तो व्यूढानीकाः प्रहारिणः।
</details>

<details><summary>मूलम्</summary>

युधिष्ठिरो भीमसेनः शिखण्डी सात्यकिर्यमौ।  
धृष्टद्युम्नो विराटश्च द्रुपदश्च सकेकयः ॥ ३ ॥  
धृष्टकेतुश्च संरब्धो मत्स्याश्चाभ्यपतन् रणे।  
तेनैव तु पथा यान्तः पितरो मातुलैः सह ॥ ४ ॥  
अभ्यद्रवन् परीप्सन्तो व्यूढानीकाः प्रहारिणः।
</details>

<details><summary>अनुवाद (हिन्दी)</summary>

_संजयने कहा—_ राजन्! युधिष्ठिर, भीमसेन, शिखण्डी, सात्यकि, नकुल-सहदेव, धृष्टद्युम्न, विराट, द्रुपद, केकय-राजकुमार, रोषमें भरा हुआ धृष्टकेतु तथा मत्स्यदेशीय योद्धा—ये सब-के-सब युद्धस्थलमें आगे बढ़े। अभिमन्युके ताऊ, चाचा तथा मामागण अपनी सेनाको व्यूहद्वारा संगठित करके प्रहार करनेके लिये उद्यत हो अभिमन्युकी रक्षाके लिये उसीके बनाये हुए मार्गसे व्यूहमें जानेके उद्देश्यसे एक साथ दौड़ पड़े॥३-४॥
</details>

<details open><summary>विश्वास-प्रस्तुतिः</summary>

तान्‌ दृष्ट्वा द्रवतः शूरांस्त्वदीया विमुखाऽभवन् ॥ ५ ॥  
ततस्तद् विमुखं दृष्ट्वा तव सूनोर्महद् बलम्।  
जामाता तव तेजस्वी संस्तम्भयिषुराद्रवत् ॥ ६ ॥
</details>

<details><summary>मूलम्</summary>

तान्‌ दृष्ट्वा द्रवतः शूरांस्त्वदीया विमुखाऽभवन् ॥ ५ ॥  
ततस्तद् विमुखं दृष्ट्वा तव सूनोर्महद् बलम्।  
जामाता तव तेजस्वी संस्तम्भयिषुराद्रवत् ॥ ६ ॥
</details>

<details><summary>अनुवाद (हिन्दी)</summary>

उन शूरवीरोंको आक्रमण करते देख आपके सैनिक भाग खड़े हुए। आपके पुत्रकी विशाल सेनाको रणसे विमुख हुई देख उसे स्थिरतापूर्वक स्थापित करनेकी इच्छासे आपका तेजस्वी जामाता जयद्रथ वहाँ दौड़ा हुआ आया॥५-६॥
</details>

<details open><summary>विश्वास-प्रस्तुतिः</summary>

सैन्धवस्य महाराज पुत्रो राजा जयद्रथः।  
स पुत्रगृद्धिनः पार्थान् सहसैन्यानवारयत् ॥ ७ ॥
</details>

<details><summary>मूलम्</summary>

सैन्धवस्य महाराज पुत्रो राजा जयद्रथः।  
स पुत्रगृद्धिनः पार्थान् सहसैन्यानवारयत् ॥ ७ ॥
</details>

<details><summary>अनुवाद (हिन्दी)</summary>

महाराज! सिंधुनरेशके पुत्र राजा जयद्रथने अपने पुत्रको बचानेकी इच्छा रखनेवाले कुन्तीकुमारोंको सेनासहित आगे बढ़नेसे रोक दिया॥७॥
</details>

<details open><summary>विश्वास-प्रस्तुतिः</summary>

उग्रधन्वा महेष्वासो दिव्यमस्त्रमुदीरयन् ।  
वार्धक्षत्रिरुपासेधत् प्रवणादिव कुञ्जरः ॥ ८ ॥
</details>

<details><summary>मूलम्</summary>

उग्रधन्वा महेष्वासो दिव्यमस्त्रमुदीरयन् ।  
वार्धक्षत्रिरुपासेधत् प्रवणादिव कुञ्जरः ॥ ८ ॥
</details>

<details><summary>अनुवाद (हिन्दी)</summary>

जैसे हाथी नीची भूमिमें आकर वहींसे शत्रुका निवारण करता है, उसी प्रकार भयंकर एवं महान् धनुष धारण करनेवाले वृद्धक्षत्रकुमार जयद्रथने दिव्यास्त्रोंका प्रयोग करके शत्रुओंकी प्रगति रोक दी॥८॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

अतिभारमहं मन्ये सैन्धवे संजयाहितम्।  
यदेकः पाण्डवान् क्रुद्धान् पुत्रप्रेप्सूनवारयत् ॥ ९ ॥
</details>

<details><summary>मूलम्</summary>

अतिभारमहं मन्ये सैन्धवे संजयाहितम्।  
यदेकः पाण्डवान् क्रुद्धान् पुत्रप्रेप्सूनवारयत् ॥ ९ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ संजय! मैं तो समझता हूँ, सिंधुराज जयद्रथपर यह बहुत बड़ा भार आ पड़ा था, जो अकेले होनेपर भी उसने पुत्रकी रक्षाके लिये उत्सुक एवं क्रोधमें भरे हुए पाण्डवोंको रोका॥९॥
</details>

<details open><summary>विश्वास-प्रस्तुतिः</summary>

अत्यद्भुतमहं मन्ये बलं शौर्यं च सैन्धवे।  
तस्य प्रब्रूहि मे वीर्यं कर्म चाग्र्यं महात्मनः ॥ १० ॥
</details>

<details><summary>मूलम्</summary>

अत्यद्भुतमहं मन्ये बलं शौर्यं च सैन्धवे।  
तस्य प्रब्रूहि मे वीर्यं कर्म चाग्र्यं महात्मनः ॥ १० ॥
</details>

<details><summary>अनुवाद (हिन्दी)</summary>

सिंधुराजमें ऐसे बल और शौर्यका होना मैं अत्यन्त आश्चर्यकी बात मानता हूँ। महामना जयद्रथके बल और श्रेष्ठ पराक्रमका मुझसे विस्तारपूर्वक वर्णन करो॥
</details>

<details open><summary>विश्वास-प्रस्तुतिः</summary>

किं दत्तं हुतमिष्टं वा किं सुतप्तमथो तपः।  
सिंधुराजो हि येनैकः पाण्डवान् समवारयत् ॥ ११ ॥
</details>

<details><summary>मूलम्</summary>

किं दत्तं हुतमिष्टं वा किं सुतप्तमथो तपः।  
सिंधुराजो हि येनैकः पाण्डवान् समवारयत् ॥ ११ ॥
</details>

<details><summary>अनुवाद (हिन्दी)</summary>

सिंधुराजने कौन-सा ऐसा दान, होम, यज्ञ अथवा उत्तम तप किया था, जिससे वह अकेला ही समस्त पाण्डवोंको रोकनेमें समर्थ हो सका॥११॥
</details>

<details open><summary>विश्वास-प्रस्तुतिः</summary>

(दमो वा ब्रह्मचर्यं वा सूत यच्चास्य सत्तम।  
देवं कतममाराध्य विष्णुमीशानमब्जजम् ॥  
सिन्धुराट् तनये सक्तान् क्रुद्धः पार्थानवारयत्।  
नैवं कृतं महत् कर्म भीष्मेणाज्ञासिषं तथा॥)
</details>

<details><summary>मूलम्</summary>

(दमो वा ब्रह्मचर्यं वा सूत यच्चास्य सत्तम।  
देवं कतममाराध्य विष्णुमीशानमब्जजम् ॥  
सिन्धुराट् तनये सक्तान् क्रुद्धः पार्थानवारयत्।  
नैवं कृतं महत् कर्म भीष्मेणाज्ञासिषं तथा॥)
</details>

<details><summary>अनुवाद (हिन्दी)</summary>

साधुशिरोमणे सूत! जयद्रथमें जो इन्द्रियसंयम अथवा ब्रह्मचर्य हो, वह बताओ। विष्णु, शिव अथवा ब्रह्मा किस देवताकी आराधना करके सिन्धुराजने अपने पुत्रकी रक्षामें तत्पर हुए पाण्डवोंको क्रोधपूर्वक रोक दिया? भीष्मने भी ऐसा महान् पराक्रम किया हो, उसका पता मुझे नहीं है।
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

द्रौपदीहरणे यत् तद् भीमसेनेन निर्जितः।  
मानात् स तप्तवान् राजा वरार्थी सुमहत् तपः ॥ १२ ॥
</details>

<details><summary>मूलम्</summary>

द्रौपदीहरणे यत् तद् भीमसेनेन निर्जितः।  
मानात् स तप्तवान् राजा वरार्थी सुमहत् तपः ॥ १२ ॥
</details>

<details><summary>अनुवाद (हिन्दी)</summary>

_संजयने कहा—_ महाराज! द्रौपदीहरणके प्रसंगमें जो जयद्रथको भीमसेनसे पराजित होना पड़ा था, उसीसे अभिमानवश अपमानका अनुभव करके राजाने वर प्राप्त करनेकी इच्छा रखकर बड़ी भारी तपस्या की॥१२॥
</details>

<details open><summary>विश्वास-प्रस्तुतिः</summary>

इन्द्रियाणीन्द्रियार्थेभ्यः प्रियेभ्यः संनिवर्त्य सः।  
क्षुत्पिपासातपसहः कृशो धमनिसंततः ॥ १३ ॥
</details>

<details><summary>मूलम्</summary>

इन्द्रियाणीन्द्रियार्थेभ्यः प्रियेभ्यः संनिवर्त्य सः।  
क्षुत्पिपासातपसहः कृशो धमनिसंततः ॥ १३ ॥
</details>

<details><summary>अनुवाद (हिन्दी)</summary>

प्रिय लगनेवाले विषयोंकी ओरसे सम्पूर्ण इन्द्रियोंको हटाकर भूख-प्यास और धूपका कष्ट सहन करता हुआ जयद्रथ अत्यन्त दुर्बल हो गया। उसके शरीरकी नस-नाड़ियाँ दिखायी देने लगीं॥१३॥
</details>

<details open><summary>विश्वास-प्रस्तुतिः</summary>

देवमाराधयच्छर्वं गृणन् ब्रह्म सनातनम्।  
भक्तानुकम्पी भगवांस्तस्य चक्रे ततो दयाम् ॥ १४ ॥  
स्वप्नान्तेऽप्यथ चैवाह हरः सिन्धुपतेः सुतम्।  
वरं वृणीष्व प्रीतोऽस्मि जयद्रथ किमिच्छसि ॥ १५ ॥
</details>

<details><summary>मूलम्</summary>

देवमाराधयच्छर्वं गृणन् ब्रह्म सनातनम्।  
भक्तानुकम्पी भगवांस्तस्य चक्रे ततो दयाम् ॥ १४ ॥  
स्वप्नान्तेऽप्यथ चैवाह हरः सिन्धुपतेः सुतम्।  
वरं वृणीष्व प्रीतोऽस्मि जयद्रथ किमिच्छसि ॥ १५ ॥
</details>

<details><summary>अनुवाद (हिन्दी)</summary>

वह सनातन ब्रह्मस्वरूप भगवान् शंकरकी स्तुति करता हुआ उनकी आराधना करने लगा। तब भक्तोंपर दया करनेवाले भगवान्‌ने उसपर कृपा की और स्वप्नमें जयद्रथको दर्शन देकर उससे कहा—‘जयद्रथ! तुम क्या चाहते हो? वर माँगो। मैं तुमपर बहुत प्रसन्न हूँ’॥१४-१५॥
</details>

<details open><summary>विश्वास-प्रस्तुतिः</summary>

एवमुक्तस्तु शर्वेण सिन्धुराजो जयद्रथः।  
उवाच प्रणतो रुद्रं प्राञ्जलिर्नियतात्मवान् ॥ १६ ॥
</details>

<details><summary>मूलम्</summary>

एवमुक्तस्तु शर्वेण सिन्धुराजो जयद्रथः।  
उवाच प्रणतो रुद्रं प्राञ्जलिर्नियतात्मवान् ॥ १६ ॥
</details>

<details><summary>अनुवाद (हिन्दी)</summary>

भगवान् शंकरके ऐसा कहनेपर सिंधुराज जयद्रथने अपने मन और इन्द्रियोंको संयममें रखकर उन रुद्रदेवको प्रणाम किया और हाथ जोड़कर कहा—॥१६॥
</details>

<details open><summary>विश्वास-प्रस्तुतिः</summary>

पाण्डवेयानहं संख्ये भीमवीर्यपराक्रमान् ।  
वारयेयं रथेनैकः समस्तानिति भारत ॥ १७ ॥  
एवमुक्तस्तु देवेशो जयद्रथमथाब्रवीत् ।  
ददामि ते वरं सौम्य विना पार्थं धनंजयम् ॥ १८ ॥  
वारयिष्यसि संग्रामे चतुरः पाण्डुनन्दनान्।  
एवमस्त्विति देवेशमुक्त्वाबुद्ध्यत पार्थिवः ॥ १९ ॥
</details>

<details><summary>मूलम्</summary>

पाण्डवेयानहं संख्ये भीमवीर्यपराक्रमान् ।  
वारयेयं रथेनैकः समस्तानिति भारत ॥ १७ ॥  
एवमुक्तस्तु देवेशो जयद्रथमथाब्रवीत् ।  
ददामि ते वरं सौम्य विना पार्थं धनंजयम् ॥ १८ ॥  
वारयिष्यसि संग्रामे चतुरः पाण्डुनन्दनान्।  
एवमस्त्विति देवेशमुक्त्वाबुद्ध्यत पार्थिवः ॥ १९ ॥
</details>

<details><summary>अनुवाद (हिन्दी)</summary>

‘प्रभो! मैं युद्धमें भयंकर बल-पराक्रमसे सम्पन्न समस्त पाण्डवोंको अकेला ही रथके द्वारा परास्त करके आगे बढ़नेसे रोक दूँ’। भारत! उसके ऐसा कहनेपर देवेश्वर भगवान् शिवने जयद्रथसे कहा—‘सौम्य! मैं तुम्हें वर देता हूँ। तुम कुन्तीपुत्र अर्जुनको छोड़कर शेष चार पाण्डवोंको (एक दिन) युद्धमें आगे बढ़नेसे रोक दोगे।’ तब देवेश्वर महादेवसे ‘एवमस्तु’ कहकर राजा जयद्रथ जाग उठा॥१७—१९॥
</details>

<details open><summary>विश्वास-प्रस्तुतिः</summary>

स तेन वरदानेन दिव्येनास्त्रबलेन च।  
एकः संवारयामास पाण्डवानामनीकिनीम् ॥ २० ॥
</details>

<details><summary>मूलम्</summary>

स तेन वरदानेन दिव्येनास्त्रबलेन च।  
एकः संवारयामास पाण्डवानामनीकिनीम् ॥ २० ॥
</details>

<details><summary>अनुवाद (हिन्दी)</summary>

उसी वरदानसे अपने दिव्य अस्त्र-बलके द्वारा जयद्रथने अकेले ही पाण्डवोंकी सेनाको रोक दिया॥२०॥
</details>

<details open><summary>विश्वास-प्रस्तुतिः</summary>

तस्य ज्यातलघोषेण क्षत्रियान् भयमाविशत्।  
परांस्तु तव सैन्यस्य हर्षः परमकोऽभवत् ॥ २१ ॥
</details>

<details><summary>मूलम्</summary>

तस्य ज्यातलघोषेण क्षत्रियान् भयमाविशत्।  
परांस्तु तव सैन्यस्य हर्षः परमकोऽभवत् ॥ २१ ॥
</details>

<details><summary>अनुवाद (हिन्दी)</summary>

उसके धनुषकी टंकार सुनकर शत्रुपक्षके क्षत्रियोंके मनमें भय समा गया; परंतु आपके सैनिकोंको बड़ा हर्ष हुआ॥२१॥
</details>

<details open><summary>विश्वास-प्रस्तुतिः</summary>

दृष्ट्वा तु क्षत्रिया भारं सैन्धवे सर्वमाहितम्।  
उत्क्रुश्याभ्यद्रवन् राजन् येन यौधिष्ठिरं बलम् ॥ २२ ॥
</details>

<details><summary>मूलम्</summary>

दृष्ट्वा तु क्षत्रिया भारं सैन्धवे सर्वमाहितम्।  
उत्क्रुश्याभ्यद्रवन् राजन् येन यौधिष्ठिरं बलम् ॥ २२ ॥
</details>

<details><summary>अनुवाद (हिन्दी)</summary>

राजन्! उस समय सारा भार जयद्रथके ही ऊपर पड़ा देख आपके क्षत्रियवीर कोलाहल करते हुए जिस ओर युधिष्ठिरकी सेना थी, उसी ओर टूट पड़े॥२२॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि जयद्रथयुद्धे द्विचत्वारिंशोऽध्यायः ॥ ४२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें जयद्रथयुद्धविषयक बयालीसवाँ अध्याय पूरा हुआ॥४२॥
</details>

<details><summary>सूचना (हिन्दी)</summary>

(दाक्षिणात्य अधिक पाठके २ श्लोक मिलाकर कुल २४ श्लोक हैं।)
</details>
