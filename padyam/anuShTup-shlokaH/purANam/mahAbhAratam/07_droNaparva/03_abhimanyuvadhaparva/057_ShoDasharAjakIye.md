+++
title_full = "057 राजा पौरवके अद्\u200cभुत दानका वृत्तान्त"
title = "०५७ षोडशराजकीये"

+++

<details><summary>भागसूचना</summary>

सप्तपञ्चाशत्तमोऽध्यायः
</details>

<details><summary>सूचना (हिन्दी)</summary>

राजा पौरवके अद्‌भुत दानका वृत्तान्त
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

राजानं पौरवं वीरं मृतं सृञ्जय शुश्रुम।  
सहस्रं यः सहस्राणां श्वेतानश्वानवासृजत् ॥ १ ॥
</details>

<details><summary>मूलम्</summary>

राजानं पौरवं वीरं मृतं सृञ्जय शुश्रुम।  
सहस्रं यः सहस्राणां श्वेतानश्वानवासृजत् ॥ १ ॥
</details>

<details><summary>अनुवाद (हिन्दी)</summary>

_नारदजी कहते हैं—_ सृंजय! हमने वीर राजा पौरवकी भी मृत्यु हुई सुनी है, जिन्होंने दस लाख श्वेत घोड़ोंका दान किया था॥१॥
</details>

<details open><summary>विश्वास-प्रस्तुतिः</summary>

तस्याश्वमेधे राजर्षेर्देशाद्देशात् समीयुषाम् ।  
शिक्षाक्षरविधिज्ञानां नासीत् संख्या विपश्चिताम् ॥ २ ॥
</details>

<details><summary>मूलम्</summary>

तस्याश्वमेधे राजर्षेर्देशाद्देशात् समीयुषाम् ।  
शिक्षाक्षरविधिज्ञानां नासीत् संख्या विपश्चिताम् ॥ २ ॥
</details>

<details><summary>अनुवाद (हिन्दी)</summary>

उन राजर्षिके अश्वमेध-यज्ञमें देश-देशसे आये हुए शिक्षाशास्त्र, अक्षर (विभिन्न देशोंकी लिपि) और यज्ञविधिके ज्ञाता विद्वानोंकी गिनती नहीं थी॥२॥
</details>

<details open><summary>विश्वास-प्रस्तुतिः</summary>

वेदविद्याव्रतस्नाता वदान्याः प्रियदर्शनाः ।  
सुभिक्षाच्छादनगृहाः सुशय्यासनभोजनाः ॥ ३ ॥
</details>

<details><summary>मूलम्</summary>

वेदविद्याव्रतस्नाता वदान्याः प्रियदर्शनाः ।  
सुभिक्षाच्छादनगृहाः सुशय्यासनभोजनाः ॥ ३ ॥
</details>

<details><summary>अनुवाद (हिन्दी)</summary>

वेदविद्याके अध्ययनका व्रत पूर्ण करके स्नातक बने हुए उदार और प्रियदर्शन पण्डितजन राजासे उत्तम अन्न, वस्त्र, गृह, सुन्दर शय्या, आसन और भोजन पाते थे॥३॥
</details>

<details open><summary>विश्वास-प्रस्तुतिः</summary>

नटनर्तकगन्धर्वैः पूर्णकैर्वर्धमानकैः ।  
नित्योद्योगैश्च क्रीडद्भिस्तत्र स्म परिहर्षिताः ॥ ४ ॥
</details>

<details><summary>मूलम्</summary>

नटनर्तकगन्धर्वैः पूर्णकैर्वर्धमानकैः ।  
नित्योद्योगैश्च क्रीडद्भिस्तत्र स्म परिहर्षिताः ॥ ४ ॥
</details>

<details><summary>अनुवाद (हिन्दी)</summary>

नित्य उद्योगशील एवं खेल-कूद करनेवाले नट, नर्तक और गन्धर्वगण कुक्कुटकी-सी आकृतिवाले आरतीके प्यालोंसे अपनी कला दिखाकर उक्त विद्वानोंका मनोरंजन एवं हर्षवर्द्धन करते रहते थे॥४॥
</details>

<details open><summary>विश्वास-प्रस्तुतिः</summary>

यज्ञे यज्ञे यथाकालं दक्षिणाः सोऽत्यकालयत्।  
द्विपा दशसहस्राख्याः प्रमदाः काञ्चनप्रभाः ॥ ५ ॥  
सध्वजाः सपताकाश्च रथा हेममयास्तथा।  
यः सहस्रं सहस्राणि कन्या हेमविभूषिताः ॥ ६ ॥
</details>

<details><summary>मूलम्</summary>

यज्ञे यज्ञे यथाकालं दक्षिणाः सोऽत्यकालयत्।  
द्विपा दशसहस्राख्याः प्रमदाः काञ्चनप्रभाः ॥ ५ ॥  
सध्वजाः सपताकाश्च रथा हेममयास्तथा।  
यः सहस्रं सहस्राणि कन्या हेमविभूषिताः ॥ ६ ॥
</details>

<details><summary>अनुवाद (हिन्दी)</summary>

राजा पौरव प्रत्येक यज्ञमें यथासमय प्रचुर दक्षिणा बाँटते थे। उन्होंने स्वर्णकी-सी कान्तिवाले दस हजार मतवाले हाथी, ध्वजा और पताकाओंसहित सुवर्णमय बहुत-से रथ तथा एक लाख स्वर्णभूषित कन्याओंका दान किया था॥५-६॥
</details>

<details open><summary>विश्वास-प्रस्तुतिः</summary>

धूर्युजाश्वगजारूढाः सगृहक्षेत्रगोशताः ।  
शतं शतसहस्राणि स्वर्णमालिमहात्मनाम् ॥ ७ ॥  
गवां सहस्रानुचरान् दक्षिणामत्यकालयत् ।
</details>

<details><summary>मूलम्</summary>

धूर्युजाश्वगजारूढाः सगृहक्षेत्रगोशताः ।  
शतं शतसहस्राणि स्वर्णमालिमहात्मनाम् ॥ ७ ॥  
गवां सहस्रानुचरान् दक्षिणामत्यकालयत् ।
</details>

<details><summary>अनुवाद (हिन्दी)</summary>

वे कन्याएँ रथ, अश्व एवं हाथियोंपर आरूढ़ थीं। उनके साथ ही उन्होंने सौ-सौ घर, क्षेत्र और गौएँ प्रदान की थीं। राजाने सुवर्णमालामण्डित विशालकाय एक करोड़ गाय-बैलों और उनके सहस्रों अनुचरोंको दक्षिणारूपसे दान किया था॥७॥
</details>

<details open><summary>विश्वास-प्रस्तुतिः</summary>

हेमशृङ्ग्यो रौप्यखुराः सवत्साः कांस्यदोहनाः ॥ ८ ॥  
दासीदासखरोष्ट्राश्च प्रादादाजाविकं बहु ।
</details>

<details><summary>मूलम्</summary>

हेमशृङ्ग्यो रौप्यखुराः सवत्साः कांस्यदोहनाः ॥ ८ ॥  
दासीदासखरोष्ट्राश्च प्रादादाजाविकं बहु ।
</details>

<details><summary>अनुवाद (हिन्दी)</summary>

सोनेके सींग, चाँदीके खुर और कांसेके दुग्ध-पात्रवाली बहुत-सी बछड़ेसहित गौएँ तथा दास, दासी, गदहे, ऊँट एवं बकरी और भेड़ आदि भारी संख्यामें दान किये॥८॥
</details>

<details open><summary>विश्वास-प्रस्तुतिः</summary>

रत्नानां विविधानां च विविधांश्चान्नपर्वतान् ॥ ९ ॥  
तस्मिन् संवितते यज्ञे दक्षिणामत्यकालयत्।
</details>

<details><summary>मूलम्</summary>

रत्नानां विविधानां च विविधांश्चान्नपर्वतान् ॥ ९ ॥  
तस्मिन् संवितते यज्ञे दक्षिणामत्यकालयत्।
</details>

<details><summary>अनुवाद (हिन्दी)</summary>

उस विशाल यज्ञमें नाना प्रकारके रत्नों तथा भाँति-भाँतिके अन्नोंके पर्वत-समान ढेर उन्होंने दक्षिणारूपमें दिये॥९॥
</details>

<details open><summary>विश्वास-प्रस्तुतिः</summary>

तत्रास्य गाथा गायन्ति ये पुराणविदो जनाः ॥ १० ॥
</details>

<details><summary>मूलम्</summary>

तत्रास्य गाथा गायन्ति ये पुराणविदो जनाः ॥ १० ॥
</details>

<details><summary>अनुवाद (हिन्दी)</summary>

उस यज्ञके सम्बन्धमें प्राचीन बातोंको जाननेवाले लोग इस प्रकार गाथा गाते हैं—॥१०॥
</details>

<details open><summary>विश्वास-प्रस्तुतिः</summary>

अङ्गस्य यजमानस्य स्वधर्माधिगताः शुभाः।  
गुणोत्तरास्तु क्रतवस्तस्यासन् सार्वकामिकाः ॥ ११ ॥
</details>

<details><summary>मूलम्</summary>

अङ्गस्य यजमानस्य स्वधर्माधिगताः शुभाः।  
गुणोत्तरास्तु क्रतवस्तस्यासन् सार्वकामिकाः ॥ ११ ॥
</details>

<details><summary>अनुवाद (हिन्दी)</summary>

‘यजमान अंगनरेशके सभी यज्ञ स्वधर्मके अनुसार प्राप्त और शुभ थे। वे उत्तरोत्तर गुणवान् और सम्पूर्ण कामनाओंकी सिद्धि करनेवाले थे’॥११॥
</details>

<details open><summary>विश्वास-प्रस्तुतिः</summary>

स चेन्ममार सृञ्जय चतुर्भद्रतरस्त्वया।  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ १२ ॥
</details>

<details><summary>मूलम्</summary>

स चेन्ममार सृञ्जय चतुर्भद्रतरस्त्वया।  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ १२ ॥
</details>

<details><summary>अनुवाद (हिन्दी)</summary>

सृंजय! राजा पौरव धर्म, ज्ञान, वैराग्य और ऐश्वर्य—इन चारों बातोंमें तुमसे बढ़कर थे और तुम्हारे पुत्रसे भी अधिक पुण्यात्मा थे। श्वैत्य सृंजय! जब वे भी मर गये, तब तुम यज्ञ और दक्षिणासे रहित अपने पुत्रके लिये शोक न करो। नारदजीने राजा सृंजयसे यही बात कही॥१२॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि षोडशराजकीये सप्तपञ्चाशत्तमोऽध्यायः ॥ ५७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें षोडशराजकीयो-पाख्यानविषयक सत्तावनवाँ अध्याय पूरा हुआ॥५७॥
</details>
