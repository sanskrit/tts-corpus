+++
title_full = "043 पाण्डवोंके साथ जयद्रथका युद्ध और व्यूहद्वारको रोक रखना"
title = "०४३ जयद्रथयुद्धे"

+++

<details><summary>भागसूचना</summary>

त्रिचत्वारिंशोऽध्यायः
</details>

<details><summary>सूचना (हिन्दी)</summary>

पाण्डवोंके साथ जयद्रथका युद्ध और व्यूहद्वारको रोक रखना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

यन्मां पृच्छसि राजेन्द्र सिन्धुराजस्य विक्रमम्।  
शृणु तत् सर्वमाख्यास्ये यथा पाण्डूनयोधयत् ॥ १ ॥
</details>

<details><summary>मूलम्</summary>

यन्मां पृच्छसि राजेन्द्र सिन्धुराजस्य विक्रमम्।  
शृणु तत् सर्वमाख्यास्ये यथा पाण्डूनयोधयत् ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजेन्द्र! आप मुझसे जो सिंधुराज जयद्रथके पराक्रमका समाचार पूछ रहे हैं, वह सब सुनिये। उसने जिस प्रकार पाण्डवोंके साथ युद्ध किया था, वह सारा वृत्तान्त बताऊँगा॥१॥
</details>

<details open><summary>विश्वास-प्रस्तुतिः</summary>

तमूहुर्वाजिनो वश्याः सैन्धवाः साधुवाहिनः।  
विकुर्वाणा बृहन्तोऽश्वाः श्वसनोपमरंहसः ॥ २ ॥
</details>

<details><summary>मूलम्</summary>

तमूहुर्वाजिनो वश्याः सैन्धवाः साधुवाहिनः।  
विकुर्वाणा बृहन्तोऽश्वाः श्वसनोपमरंहसः ॥ २ ॥
</details>

<details><summary>अनुवाद (हिन्दी)</summary>

सारथिके वशमें रहकर अच्छी तरह सवारीका काम देनेवाले, वायुके समान वेगशाली तथा नाना प्रकारकी चाल दिखाते हुए चलनेवाले सिंधुदेशीय विशाल अश्व जयद्रथको वहन करते थे॥२॥
</details>

<details open><summary>विश्वास-प्रस्तुतिः</summary>

गन्धर्वनगराकारं विधिवत्कल्पितं रथम् ।  
तस्याभ्यशोभयत् केतुर्वाराहो राजतो महान् ॥ ३ ॥
</details>

<details><summary>मूलम्</summary>

गन्धर्वनगराकारं विधिवत्कल्पितं रथम् ।  
तस्याभ्यशोभयत् केतुर्वाराहो राजतो महान् ॥ ३ ॥
</details>

<details><summary>अनुवाद (हिन्दी)</summary>

विधिपूर्वक सजाया हुआ उसका रथ गन्धर्वनगरके समान जान पड़ता था। उसका रजतनिर्मित एवं वाराह-चिह्नसे युक्त महान् ध्वज उसके रथकी शोभा बढ़ा रहा था॥३॥
</details>

<details open><summary>विश्वास-प्रस्तुतिः</summary>

श्वेतच्छत्रपताकाभिश्चामरव्यजनेन च ।  
स बभौ राजलिङ्गैस्तैस्तारापतिरिवाम्बरे ॥ ४ ॥
</details>

<details><summary>मूलम्</summary>

श्वेतच्छत्रपताकाभिश्चामरव्यजनेन च ।  
स बभौ राजलिङ्गैस्तैस्तारापतिरिवाम्बरे ॥ ४ ॥
</details>

<details><summary>अनुवाद (हिन्दी)</summary>

श्वेत छत्र, पताका, चँवर और व्यजन—इन राजचिह्नोंसे वह आकाशमें चन्द्रमाकी भाँति सुशोभित हो रहा था॥४॥
</details>

<details open><summary>विश्वास-प्रस्तुतिः</summary>

मुक्तावज्रमणिस्वर्णैर्भूषितं तदयस्मयम् ।  
वरूथं विबभौ तस्य ज्योतिर्भिः खमिवावृतम् ॥ ५ ॥
</details>

<details><summary>मूलम्</summary>

मुक्तावज्रमणिस्वर्णैर्भूषितं तदयस्मयम् ।  
वरूथं विबभौ तस्य ज्योतिर्भिः खमिवावृतम् ॥ ५ ॥
</details>

<details><summary>अनुवाद (हिन्दी)</summary>

उसके रथका मुक्ता, मणि, सुवर्ण तथा हीरोंसे विभूषित लोहमय आवरण नक्षत्रोंसे व्याप्त हुए आकाशके समान सुशोभित होता था॥५॥
</details>

<details open><summary>विश्वास-प्रस्तुतिः</summary>

स विस्फार्य महच्चापं किरन्निषुगणान् बहून्।  
तत् खण्डं पूरयामास यद् व्यदारयदार्जुनिः ॥ ६ ॥
</details>

<details><summary>मूलम्</summary>

स विस्फार्य महच्चापं किरन्निषुगणान् बहून्।  
तत् खण्डं पूरयामास यद् व्यदारयदार्जुनिः ॥ ६ ॥
</details>

<details><summary>अनुवाद (हिन्दी)</summary>

उसने अपना विशाल धनुष फैलाकर बहुत-से बाणसमूहोंकी वर्षा करते हुए व्यूहके उस भागको योद्धाओंद्वारा भर दिया, जिसे अभिमन्युने तोड़ डाला था॥
</details>

<details open><summary>विश्वास-प्रस्तुतिः</summary>

स सात्यकिं त्रिभिर्बाणैरष्टभिश्च वृकोदरम्।  
धृष्टद्युम्नं तथा षष्ट्या विराटं दशभिः शरैः ॥ ७ ॥  
द्रुपदं पञ्चभिस्तीक्ष्णैः सप्तभिश्च शिखण्डिनम्।  
केकयान् पञ्चविंशत्या द्रौपदेयांस्त्रिभिस्त्रिभिः ॥ ८ ॥  
युधिष्ठिरं तु सप्तत्या ततः शेषानपानुदत्।  
इषुजालेन महता तदद्भुतमिवाभवत् ॥ ९ ॥
</details>

<details><summary>मूलम्</summary>

स सात्यकिं त्रिभिर्बाणैरष्टभिश्च वृकोदरम्।  
धृष्टद्युम्नं तथा षष्ट्या विराटं दशभिः शरैः ॥ ७ ॥  
द्रुपदं पञ्चभिस्तीक्ष्णैः सप्तभिश्च शिखण्डिनम्।  
केकयान् पञ्चविंशत्या द्रौपदेयांस्त्रिभिस्त्रिभिः ॥ ८ ॥  
युधिष्ठिरं तु सप्तत्या ततः शेषानपानुदत्।  
इषुजालेन महता तदद्भुतमिवाभवत् ॥ ९ ॥
</details>

<details><summary>अनुवाद (हिन्दी)</summary>

उसने सात्यकिको तीन, भीमसेनको आठ, धृष्टद्युम्नको साठ, विराटको दस, द्रुपदको पाँच, शिखण्डीको सात, केकयराजकुमारोंको पचीस, द्रौपदीपुत्रोंको तीन-तीन तथा युधिष्ठिरको सत्तर तीखे बाणोंद्वारा घायल कर दिया। तत्पश्चात् बाणोंका बड़ा भारी जाल-सा बिछाकर उसने शेष सैनिकोंको भी पीछे हटा दिया। यह एक अद्भुत-सी बात थी॥७—९॥
</details>

<details open><summary>विश्वास-प्रस्तुतिः</summary>

अथास्य शितपीतेन भल्लेनादिश्य कार्मुकम्।  
चिच्छेद प्रहसन् राजा धर्मपुत्रः प्रतापवान् ॥ १० ॥
</details>

<details><summary>मूलम्</summary>

अथास्य शितपीतेन भल्लेनादिश्य कार्मुकम्।  
चिच्छेद प्रहसन् राजा धर्मपुत्रः प्रतापवान् ॥ १० ॥
</details>

<details><summary>अनुवाद (हिन्दी)</summary>

तब प्रतापी राजा धर्मपुत्र युधिष्ठिरने एक तीखे और पानीदार भल्लके द्वारा उसके धनुषको काटनेकी घोषणा करके हँसते-हँसते काट डाला॥१०॥
</details>

<details open><summary>विश्वास-प्रस्तुतिः</summary>

अक्ष्णोर्निमेषमात्रेण सोऽन्यदादाय कार्मुकम् ।  
विव्याध दशभिः पार्थं तांश्चैवान्यांस्त्रिभिस्त्रिभिः ॥ ११ ॥
</details>

<details><summary>मूलम्</summary>

अक्ष्णोर्निमेषमात्रेण सोऽन्यदादाय कार्मुकम् ।  
विव्याध दशभिः पार्थं तांश्चैवान्यांस्त्रिभिस्त्रिभिः ॥ ११ ॥
</details>

<details><summary>अनुवाद (हिन्दी)</summary>

उस समय जयद्रथने पलक मारते-मारते दूसरा धनुष हाथमें लेकर युधिष्ठिरको दस तथा अन्य वीरोंको तीन-तीन बाणोंसे बींध डाला॥११॥
</details>

<details open><summary>विश्वास-प्रस्तुतिः</summary>

तत्‌ तस्य लाघवं ज्ञात्वा भीमो भल्लैस्त्रिभिस्त्रिभिः।  
धनुर्ध्वजं च च्छत्रं च क्षितौ क्षिप्रमपातयत् ॥ १२ ॥
</details>

<details><summary>मूलम्</summary>

तत्‌ तस्य लाघवं ज्ञात्वा भीमो भल्लैस्त्रिभिस्त्रिभिः।  
धनुर्ध्वजं च च्छत्रं च क्षितौ क्षिप्रमपातयत् ॥ १२ ॥
</details>

<details><summary>अनुवाद (हिन्दी)</summary>

उसकी इस फुर्तीको देख और समझकर भीमसेनने तीन-तीन भल्लोंद्वारा उसके धनुष, ध्वज और छत्रको शीघ्र ही पृथ्वीपर काट गिराया॥१२॥
</details>

<details open><summary>विश्वास-प्रस्तुतिः</summary>

सोऽन्यदादाय बलवान्‌ सज्यं कृत्वा च कार्मुकम्।  
भीमस्यापातयत् केतुं धनुरश्वांश्च मारिष ॥ १३ ॥
</details>

<details><summary>मूलम्</summary>

सोऽन्यदादाय बलवान्‌ सज्यं कृत्वा च कार्मुकम्।  
भीमस्यापातयत् केतुं धनुरश्वांश्च मारिष ॥ १३ ॥
</details>

<details><summary>अनुवाद (हिन्दी)</summary>

आर्य! तब उस बलवान् वीरने दूसरा धनुष ले उसपर प्रत्यंचा चढ़ाकर भीमके धनुष, ध्वज और घोड़ोंको धराशायी कर दिया॥१३॥
</details>

<details open><summary>विश्वास-प्रस्तुतिः</summary>

स हताश्वादवप्लुत्य च्छिन्नधन्वा रथोत्तमात्।  
सात्यकेराप्लुतो यानं गिर्यग्रमिव केसरी ॥ १४ ॥
</details>

<details><summary>मूलम्</summary>

स हताश्वादवप्लुत्य च्छिन्नधन्वा रथोत्तमात्।  
सात्यकेराप्लुतो यानं गिर्यग्रमिव केसरी ॥ १४ ॥
</details>

<details><summary>अनुवाद (हिन्दी)</summary>

धनुष कट जानेपर अपने अश्वहीन उत्तम रथसे कूदकर भीमसेन सात्यकिके रथपर जा बैठे, मानो कोई सिंह पर्वतके शिखरपर जा चढ़ा हो॥१४॥
</details>

<details open><summary>विश्वास-प्रस्तुतिः</summary>

ततस्त्वदीयाः संहृष्टाः साधु साध्विति वादिनः।  
सिन्धुराजस्य तत् कर्म प्रेक्ष्याश्रद्धेयमद्‌भुतम् ॥ १५ ॥
</details>

<details><summary>मूलम्</summary>

ततस्त्वदीयाः संहृष्टाः साधु साध्विति वादिनः।  
सिन्धुराजस्य तत् कर्म प्रेक्ष्याश्रद्धेयमद्‌भुतम् ॥ १५ ॥
</details>

<details><summary>अनुवाद (हिन्दी)</summary>

सिंधुराजके उस अद्‌भुत पराक्रमको, जो सुननेपर विश्वास करनेयोग्य नहीं था, प्रत्यक्ष देख आपके सभी सैनिक अत्यन्त हर्षमें भरकर उसे साधुवाद देने लगे॥१५॥
</details>

<details open><summary>विश्वास-प्रस्तुतिः</summary>

संक्रुद्धान् पाण्डवानेको यद् दधारास्त्रतेजसा।  
तत् तस्य कर्म भूतानि सर्वाण्येवाभ्यपूजयन् ॥ १६ ॥
</details>

<details><summary>मूलम्</summary>

संक्रुद्धान् पाण्डवानेको यद् दधारास्त्रतेजसा।  
तत् तस्य कर्म भूतानि सर्वाण्येवाभ्यपूजयन् ॥ १६ ॥
</details>

<details><summary>अनुवाद (हिन्दी)</summary>

जयद्रथने अकेले ही अपने अस्त्रोंके तेजसे जो क्रोधमें भरे हुए पाण्डवोंको रोक लिया, उसके उस पराक्रमकी सभी प्राणी प्रशंसा करने लगे॥१६॥
</details>

<details open><summary>विश्वास-प्रस्तुतिः</summary>

सौभद्रेण हतैः पूर्वं सोत्तरायोधिभिर्द्विपैः।  
पाण्डूनां दर्शितः पन्थाः सैन्धवेन निवारितः ॥ १७ ॥
</details>

<details><summary>मूलम्</summary>

सौभद्रेण हतैः पूर्वं सोत्तरायोधिभिर्द्विपैः।  
पाण्डूनां दर्शितः पन्थाः सैन्धवेन निवारितः ॥ १७ ॥
</details>

<details><summary>अनुवाद (हिन्दी)</summary>

सुभद्राकुमार अभिमन्युने पहले गजारोहियोंसहित बहुत-से गजराजोंको मारकर व्यूहमें प्रवेश करनेके लिये जो पाण्डवोंको मार्ग दिखा दिया था, उसे जयद्रथने बंद कर दिया॥
</details>

<details open><summary>विश्वास-प्रस्तुतिः</summary>

यतमानास्तु ते वीरा मत्स्यपञ्चालकेकयाः।  
पाण्डवाश्चान्वपद्यन्त प्रतिशेकुर्न सैन्धवम् ॥ १८ ॥
</details>

<details><summary>मूलम्</summary>

यतमानास्तु ते वीरा मत्स्यपञ्चालकेकयाः।  
पाण्डवाश्चान्वपद्यन्त प्रतिशेकुर्न सैन्धवम् ॥ १८ ॥
</details>

<details><summary>अनुवाद (हिन्दी)</summary>

वे वीर मत्स्य, पांचाल, केकय तथा पाण्डव बारंबार प्रयत्न करके व्यूहपर आक्रमण करते थे; परंतु सिंधुराजके सामने टिक नहीं पाते थे॥१८॥
</details>

<details open><summary>विश्वास-प्रस्तुतिः</summary>

यो यो हि यतते भेत्तुं द्रोणानीकं तवाहितः।  
तं तमेव वरं प्राप्य सैन्धवः प्रत्यवारयत् ॥ १९ ॥
</details>

<details><summary>मूलम्</summary>

यो यो हि यतते भेत्तुं द्रोणानीकं तवाहितः।  
तं तमेव वरं प्राप्य सैन्धवः प्रत्यवारयत् ॥ १९ ॥
</details>

<details><summary>अनुवाद (हिन्दी)</summary>

आपका जो-जो शत्रु द्रोणाचार्यके व्यूहको तोड़नेका प्रयत्न करता, उसी-उसी श्रेष्ठ वीरके पास पहुँचकर जयद्रथ उसे रोक देता था॥१९॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि जयद्रथयुद्धे त्रिचत्वारिंशोऽध्यायः ॥ ४३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें जयद्रथका युद्धविषयक तैंतालीसवाँ अध्याय पूरा हुआ॥४३॥
</details>
