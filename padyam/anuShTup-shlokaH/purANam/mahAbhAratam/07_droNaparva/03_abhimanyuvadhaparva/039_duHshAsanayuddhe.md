+++
title_full = "039 द्रोणाचार्यके द्वारा अभिमन्युके पराक्रमकी प्रशंसा तथा दुर्योधनके आदेशसे दुःशासनका अभिमन्युके साथ युद्ध आरम्भ करना"
title = "०३९ दुःशासनयुद्धे"

+++

<details><summary>भागसूचना</summary>

एकोनचत्वारिंशोऽध्यायः
</details>

<details><summary>सूचना (हिन्दी)</summary>

द्रोणाचार्यके द्वारा अभिमन्युके पराक्रमकी प्रशंसा तथा दुर्योधनके आदेशसे दुःशासनका अभिमन्युके साथ युद्ध आरम्भ करना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

द्वैधीभवति मे चित्तं ह्रिया तुष्ट्या च संजय।  
मम पुत्रस्य यत् सैन्यं सौभद्रः समवारयत् ॥ १ ॥
</details>

<details><summary>मूलम्</summary>

द्वैधीभवति मे चित्तं ह्रिया तुष्ट्या च संजय।  
मम पुत्रस्य यत् सैन्यं सौभद्रः समवारयत् ॥ १ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ संजय! सुभद्राकुमारने मेरे पुत्रकी सेनाको जो आगे बढ़नेसे रोक दिया, इसे सुनकर लज्जा और प्रसन्नतासे मेरे चित्तकी दो अवस्थाएँ हो रही हैं॥१॥
</details>

<details open><summary>विश्वास-प्रस्तुतिः</summary>

विस्तरेणैव मे शंस सर्वं गावल्गणे पुनः।  
विक्रीडितं कुमारस्य स्कन्दस्येवासुरैः सह ॥ २ ॥
</details>

<details><summary>मूलम्</summary>

विस्तरेणैव मे शंस सर्वं गावल्गणे पुनः।  
विक्रीडितं कुमारस्य स्कन्दस्येवासुरैः सह ॥ २ ॥
</details>

<details><summary>अनुवाद (हिन्दी)</summary>

गवल्गणनन्दन! जैसे कुमार कार्तिकेयने असुरोंके साथ रणक्रीड़ा की थी, उसी प्रकार कुमार अभिमन्युने जो युद्धका खेल किया था, वह सब मुझसे विस्तारपूर्वक कहो॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

हन्त ते सम्प्रवक्ष्यामि विमर्दमतिदारुणम्।  
एकस्य च बहूनां च यथाऽऽसीत् तुमुलो रणः ॥ ३ ॥
</details>

<details><summary>मूलम्</summary>

हन्त ते सम्प्रवक्ष्यामि विमर्दमतिदारुणम्।  
एकस्य च बहूनां च यथाऽऽसीत् तुमुलो रणः ॥ ३ ॥
</details>

<details><summary>अनुवाद (हिन्दी)</summary>

_संजयने कहा—_ महाराज! मैं अत्यन्त खेदके साथ आपको उस अत्यन्त भयंकर नरसंहारका वृत्तान्त बता रहा हूँ, जिसके लिये एक वीरका बहुत-से महारथियोंके साथ तुमुल युद्ध हुआ था॥३॥
</details>

<details open><summary>विश्वास-प्रस्तुतिः</summary>

अभिमन्युः कृतोत्साहः कृतोत्साहानरिंदमान् ।  
रथस्थो रथिनः सर्वांस्तावकानभ्यवर्षयत् ॥ ४ ॥
</details>

<details><summary>मूलम्</summary>

अभिमन्युः कृतोत्साहः कृतोत्साहानरिंदमान् ।  
रथस्थो रथिनः सर्वांस्तावकानभ्यवर्षयत् ॥ ४ ॥
</details>

<details><summary>अनुवाद (हिन्दी)</summary>

अभिमन्यु युद्धके लिये उत्साहसे भरा था। वह रथपर बैठकर आपके उत्साहभरे शत्रुदमन समस्त रथारोहियोंपर बाणोंकी वर्षा करने लगा॥४॥
</details>

<details open><summary>विश्वास-प्रस्तुतिः</summary>

द्रोणं कर्णं कृपं शल्यं द्रौणिं भोजं बृहद्‌बलम्।  
दुर्योधनं सौमदत्तिं शकुनिं च महाबलम् ॥ ५ ॥  
नानानृपान् नृपसुतान् सैन्यानि विविधानि च।  
अलातचक्रवत् सर्वांश्चरन् बाणैः समार्पयत् ॥ ६ ॥
</details>

<details><summary>मूलम्</summary>

द्रोणं कर्णं कृपं शल्यं द्रौणिं भोजं बृहद्‌बलम्।  
दुर्योधनं सौमदत्तिं शकुनिं च महाबलम् ॥ ५ ॥  
नानानृपान् नृपसुतान् सैन्यानि विविधानि च।  
अलातचक्रवत् सर्वांश्चरन् बाणैः समार्पयत् ॥ ६ ॥
</details>

<details><summary>अनुवाद (हिन्दी)</summary>

द्रोण, कर्ण, कृप, शल्य, अश्वत्थामा, भोजवंशी कृतवर्मा, बृहद्‌बल, दुर्योधन, भूरिश्रवा, महाबली शकुनि, अनेकानेक नरेश, राजकुमार तथा उनकी विविध प्रकारकी सेनाओंपर अभिमन्यु अलातचक्रकी भाँति चारों ओर घूमकर बाणोंका प्रहार कर रहा था॥५-६॥
</details>

<details open><summary>विश्वास-प्रस्तुतिः</summary>

निघ्नन्नमित्रान् सौभद्रः परमास्त्रैः प्रतापवान्।  
अदर्शयत तेजस्वी दिक्षु सर्वासु भारत ॥ ७ ॥
</details>

<details><summary>मूलम्</summary>

निघ्नन्नमित्रान् सौभद्रः परमास्त्रैः प्रतापवान्।  
अदर्शयत तेजस्वी दिक्षु सर्वासु भारत ॥ ७ ॥
</details>

<details><summary>अनुवाद (हिन्दी)</summary>

भारत! प्रतापी एवं तेजस्वी वीर सुभद्राकुमार अपने दिव्यास्त्रोंद्वारा शत्रुओंका नाश करता हुआ सम्पूर्ण दिशाओंमें दृष्टिगोचर हो रहा था॥७॥
</details>

<details open><summary>विश्वास-प्रस्तुतिः</summary>

तद् दृष्ट्वा चरितं तस्य सौभद्रस्यामितौजसः।  
समकम्पन्त सैन्यानि त्वदीयानि सहस्रशः ॥ ८ ॥
</details>

<details><summary>मूलम्</summary>

तद् दृष्ट्वा चरितं तस्य सौभद्रस्यामितौजसः।  
समकम्पन्त सैन्यानि त्वदीयानि सहस्रशः ॥ ८ ॥
</details>

<details><summary>अनुवाद (हिन्दी)</summary>

अमिततेजस्वी अभिमन्युका वह चरित्र देखकर आपके सहस्रों सैनिक भयसे काँपने लगे॥८॥
</details>

<details open><summary>विश्वास-प्रस्तुतिः</summary>

अथाब्रवीन्महाप्राज्ञो भारद्वाजः प्रतापवान् ।  
हर्षेणोत्फुल्लनयनः कृपमाभाष्य सत्वरम् ॥ ९ ॥  
घट्टयन्निव मर्माणि पुत्रस्य तव भारत।  
अभिमन्युं रणे दृष्ट्वा तदा रणविशारदम् ॥ १० ॥
</details>

<details><summary>मूलम्</summary>

अथाब्रवीन्महाप्राज्ञो भारद्वाजः प्रतापवान् ।  
हर्षेणोत्फुल्लनयनः कृपमाभाष्य सत्वरम् ॥ ९ ॥  
घट्टयन्निव मर्माणि पुत्रस्य तव भारत।  
अभिमन्युं रणे दृष्ट्वा तदा रणविशारदम् ॥ १० ॥
</details>

<details><summary>अनुवाद (हिन्दी)</summary>

तदनन्तर परम बुद्धिमान् और प्रतापी वीर द्रोणाचार्यके नेत्र हर्षसे खिल उठे। भारत! उन्होंने युद्धविशारद अभिमन्युको युद्धमें स्थित देखकर आपके पुत्रके मर्मस्थलपर चोट करते हुए-से उस समय तुरंत ही कृपाचार्यको सम्बोधित करके कहा—॥९-१०॥
</details>

<details open><summary>विश्वास-प्रस्तुतिः</summary>

एष गच्छति सौभद्रः पार्थानां प्रथितो युवा।  
नन्दयन् सुहृदः सर्वान् राजानं च युधिष्ठिरम् ॥ ११ ॥  
नकुलं सहदेवं च भीमसेनं च पाण्डवम्।  
बन्धून् सम्बन्धिनश्चान्यान् मध्यस्थान् सुहृदस्तथा ॥ १२ ॥
</details>

<details><summary>मूलम्</summary>

एष गच्छति सौभद्रः पार्थानां प्रथितो युवा।  
नन्दयन् सुहृदः सर्वान् राजानं च युधिष्ठिरम् ॥ ११ ॥  
नकुलं सहदेवं च भीमसेनं च पाण्डवम्।  
बन्धून् सम्बन्धिनश्चान्यान् मध्यस्थान् सुहृदस्तथा ॥ १२ ॥
</details>

<details><summary>अनुवाद (हिन्दी)</summary>

‘यह पार्थकुलका प्रसिद्ध तरुण वीर सुभद्राकुमार अभिमन्यु अपने समस्त सुहृदोंको, राजा युधिष्ठिर, नकुल, सहदेव तथा पाण्डुपुत्र भीमसेनको, अन्यान्य भाई-बन्धुओं, सम्बन्धियों तथा मध्यस्थ सुहृदोंको भी आनन्द प्रदान करता हुआ जा रहा है॥११-१२॥
</details>

<details open><summary>विश्वास-प्रस्तुतिः</summary>

नास्य युद्धे समं मन्ये कंचिदन्यं धनुर्धरम्।  
इच्छन् हन्यादिमां सेनां किमर्थमपि नेच्छति ॥ १३ ॥
</details>

<details><summary>मूलम्</summary>

नास्य युद्धे समं मन्ये कंचिदन्यं धनुर्धरम्।  
इच्छन् हन्यादिमां सेनां किमर्थमपि नेच्छति ॥ १३ ॥
</details>

<details><summary>अनुवाद (हिन्दी)</summary>

‘मैं दूसरे किसी धनुर्धर वीरको युद्धभूमिमें इसके समान नहीं मानता। यदि यह चाहे तो इस सारी सेनाको नष्ट कर सकता है; परंतु न जाने यह क्यों ऐसा चाहता नहीं है’॥१३॥
</details>

<details open><summary>विश्वास-प्रस्तुतिः</summary>

द्रोणस्य प्रीतिसंयुक्तं श्रुत्वा वाक्यं तवात्मजः।  
आर्जुनिं प्रति संक्रुद्धो द्रोणं दृष्ट्वा स्मयन्निव ॥ १४ ॥  
अथ दुर्योधनः कर्णमब्रवीद् बाह्लिकं नृपः।  
दुःशासनं मद्रराजं तांस्तथान्यान् महारथान् ॥ १५ ॥
</details>

<details><summary>मूलम्</summary>

द्रोणस्य प्रीतिसंयुक्तं श्रुत्वा वाक्यं तवात्मजः।  
आर्जुनिं प्रति संक्रुद्धो द्रोणं दृष्ट्वा स्मयन्निव ॥ १४ ॥  
अथ दुर्योधनः कर्णमब्रवीद् बाह्लिकं नृपः।  
दुःशासनं मद्रराजं तांस्तथान्यान् महारथान् ॥ १५ ॥
</details>

<details><summary>अनुवाद (हिन्दी)</summary>

अभिमन्युके सम्बन्धमें द्रोणाचार्यका यह प्रीतियुक्त वचन सुनकर आपका पुत्र राजा दुर्योधन क्रोधमें भर गया और द्रोणाचार्यकी ओर देखकर मुसकराता हुआ-सा कर्ण, बाह्लिक, दुःशासन, मद्रराज शल्य तथा अन्य महारथियोंसे बोला—॥१४-१५॥
</details>

<details open><summary>विश्वास-प्रस्तुतिः</summary>

सर्वमूर्धाभिषिक्तानामाचार्यो ब्रह्मवित्तमः ।  
अर्जुनस्य सुतं मूढं नायं हन्तुमिहेच्छति ॥ १६ ॥
</details>

<details><summary>मूलम्</summary>

सर्वमूर्धाभिषिक्तानामाचार्यो ब्रह्मवित्तमः ।  
अर्जुनस्य सुतं मूढं नायं हन्तुमिहेच्छति ॥ १६ ॥
</details>

<details><summary>अनुवाद (हिन्दी)</summary>

ये सम्पूर्ण मूर्धाभिषिक्त राजाओंके आचार्य तथा सर्वश्रेष्ठ ब्रह्मवेत्ता द्रोण अर्जुनके इस मूढ़ पुत्रको मारना नहीं चाहते हैं॥१६॥
</details>

<details open><summary>विश्वास-प्रस्तुतिः</summary>

न ह्यस्य समरे युद्ध्येदन्तकोऽप्याततायिनः।  
किमङ्ग पुनरेवान्यो मर्त्यः सत्यं ब्रवीमि वः ॥ १७ ॥
</details>

<details><summary>मूलम्</summary>

न ह्यस्य समरे युद्ध्येदन्तकोऽप्याततायिनः।  
किमङ्ग पुनरेवान्यो मर्त्यः सत्यं ब्रवीमि वः ॥ १७ ॥
</details>

<details><summary>अनुवाद (हिन्दी)</summary>

‘प्रिय सैनिको! मैं आपलोगोंसे सच्ची बात कहता हूँ। यदि ये युद्धमें मारनेके लिये उद्यत हो जायँ तो इनके सामने यमराज भी युद्ध नहीं कर सकता; फिर दूसरा कोई मनुष्य तो इनके सामने टिक ही कैसे सकता है?॥
</details>

<details open><summary>विश्वास-प्रस्तुतिः</summary>

अर्जुनस्य सुतं त्वेष शिष्यत्वादभिरक्षति।  
शिष्याः पुत्राश्च दयितास्तदपत्यं च धर्मिणाम् ॥ १८ ॥
</details>

<details><summary>मूलम्</summary>

अर्जुनस्य सुतं त्वेष शिष्यत्वादभिरक्षति।  
शिष्याः पुत्राश्च दयितास्तदपत्यं च धर्मिणाम् ॥ १८ ॥
</details>

<details><summary>अनुवाद (हिन्दी)</summary>

‘परंतु ये अर्जुनके पुत्रकी रक्षा करते हैं; क्योंकि अर्जुन इनके शिष्य हैं। शिष्य और पुत्र तो प्रिय होते ही हैं। उनकी संतानें भी धर्मात्मा पुरुषोंको प्रिय जान पड़ती हैं॥१८॥
</details>

<details open><summary>विश्वास-प्रस्तुतिः</summary>

संरक्ष्यमाणो द्रोणेन मन्यते वीर्यमात्मनः।  
आत्मसम्भावितो मूढस्तं प्रमथ्नीत मा चिरम् ॥ १९ ॥
</details>

<details><summary>मूलम्</summary>

संरक्ष्यमाणो द्रोणेन मन्यते वीर्यमात्मनः।  
आत्मसम्भावितो मूढस्तं प्रमथ्नीत मा चिरम् ॥ १९ ॥
</details>

<details><summary>अनुवाद (हिन्दी)</summary>

‘यह द्रोणाचार्यसे रक्षित होनेके कारण अपने बल और पराक्रमपर अभिमान कर रहा है। यह मूर्ख अभिमन्यु आत्मश्लाघा करनेवाला है। तुम सब लोग मिलकर इसे शीघ्र ही मथ डालो’॥१९॥
</details>

<details open><summary>विश्वास-प्रस्तुतिः</summary>

एवमुक्तास्तु ते राज्ञा सात्वतीपुत्रमभ्ययुः।  
संरब्धास्ते जिघांसन्तो भारद्वाजस्य पश्यतः ॥ २० ॥
</details>

<details><summary>मूलम्</summary>

एवमुक्तास्तु ते राज्ञा सात्वतीपुत्रमभ्ययुः।  
संरब्धास्ते जिघांसन्तो भारद्वाजस्य पश्यतः ॥ २० ॥
</details>

<details><summary>अनुवाद (हिन्दी)</summary>

राजा दुर्योधनके ऐसा कहनेपर सब वीर अत्यन्त कुपित हो सुभद्राकुमार अभिमन्युको मार डालनेकी इच्छासे द्रोणाचार्यके देखते-देखते उसपर टूट पड़े॥२०॥
</details>

<details open><summary>विश्वास-प्रस्तुतिः</summary>

दुःशासनस्तु तच्छ्रुत्वा दुर्योधनवचस्तदा ।  
अब्रवीत् कुरुशार्दूल दुर्योधनमिदं वचः ॥ २१ ॥
</details>

<details><summary>मूलम्</summary>

दुःशासनस्तु तच्छ्रुत्वा दुर्योधनवचस्तदा ।  
अब्रवीत् कुरुशार्दूल दुर्योधनमिदं वचः ॥ २१ ॥
</details>

<details><summary>अनुवाद (हिन्दी)</summary>

कुरुश्रेष्ठ! उस समय दुर्योधनके उपर्युक्त वचनको सुनकर दुःशासनने उससे यह बात कही—॥२१॥
</details>

<details open><summary>विश्वास-प्रस्तुतिः</summary>

अहमेनं हनिष्यामि महाराज ब्रवीमि ते।  
मिषतां पाण्डुपुत्राणां पञ्चालानां च पश्यताम् ॥ २२ ॥
</details>

<details><summary>मूलम्</summary>

अहमेनं हनिष्यामि महाराज ब्रवीमि ते।  
मिषतां पाण्डुपुत्राणां पञ्चालानां च पश्यताम् ॥ २२ ॥
</details>

<details><summary>अनुवाद (हिन्दी)</summary>

‘महाराज! मैं आपसे (प्रतिज्ञापूर्वक) कहता हूँ। मैं पांचालों और पाण्डवोंके देखते-देखते इस अभिमन्युको मार डालूँगा॥२२॥
</details>

<details open><summary>विश्वास-प्रस्तुतिः</summary>

ग्रसिष्याम्यद्य सौभद्रं यथा राहुर्दिवाकरम्।  
उत्क्रुश्य चाब्रवीद् वाक्यं कुरुराजमिदं पुनः ॥ २३ ॥
</details>

<details><summary>मूलम्</summary>

ग्रसिष्याम्यद्य सौभद्रं यथा राहुर्दिवाकरम्।  
उत्क्रुश्य चाब्रवीद् वाक्यं कुरुराजमिदं पुनः ॥ २३ ॥
</details>

<details><summary>अनुवाद (हिन्दी)</summary>

‘जैसे राहु सूर्यपर ग्रहण लगाता है, उसी प्रकार आज मैं सुभद्राकुमार अभिमन्युको ग्रस लूँगा।’ इतना कहकर उसने जोर-जोरसे गर्जना करके पुनः कुरुराज दुर्योधनसे इस प्रकार कहा—॥२३॥
</details>

<details open><summary>विश्वास-प्रस्तुतिः</summary>

श्रुत्वा कृष्णौ मया ग्रस्तं सौभद्रमतिमानिनौ।  
गमिष्यतः प्रेतलोकं जीवलोकान्न संशयः ॥ २४ ॥
</details>

<details><summary>मूलम्</summary>

श्रुत्वा कृष्णौ मया ग्रस्तं सौभद्रमतिमानिनौ।  
गमिष्यतः प्रेतलोकं जीवलोकान्न संशयः ॥ २४ ॥
</details>

<details><summary>अनुवाद (हिन्दी)</summary>

‘सुभद्राकुमार अभिमन्युको मेरे द्वारा कालकवलित हुआ सुनकर अत्यन्त अभिमानी श्रीकृष्ण और अर्जुन इस जीवलोकसे प्रेतलोकको चले जायँगे—इसमें संशय नहीं है॥२४॥
</details>

<details open><summary>विश्वास-प्रस्तुतिः</summary>

तौ च श्रुत्वा मृतौ व्यक्तं पाण्डोः क्षेत्रोद्भवाः सुताः।  
एकाह्ना ससुहृद्वर्गाः क्लैब्याद्धास्यन्ति जीवितम् ॥ २५ ॥
</details>

<details><summary>मूलम्</summary>

तौ च श्रुत्वा मृतौ व्यक्तं पाण्डोः क्षेत्रोद्भवाः सुताः।  
एकाह्ना ससुहृद्वर्गाः क्लैब्याद्धास्यन्ति जीवितम् ॥ २५ ॥
</details>

<details><summary>अनुवाद (हिन्दी)</summary>

‘उन दोनोंको मरा हुआ सुनकर पाण्डुके क्षेत्रमें उत्पन्न हुए ये चारों पाण्डव कायरतावश अपने सुहृद्‌वर्गके साथ एक ही दिन प्राण त्याग देंगे॥२५॥
</details>

<details open><summary>विश्वास-प्रस्तुतिः</summary>

तस्मादस्मिन् हते शत्रौ हताः सर्वेऽहितास्तव।  
शिवेन मां ध्याहि राजन्नेष हन्मि रिपूंस्तव ॥ २६ ॥
</details>

<details><summary>मूलम्</summary>

तस्मादस्मिन् हते शत्रौ हताः सर्वेऽहितास्तव।  
शिवेन मां ध्याहि राजन्नेष हन्मि रिपूंस्तव ॥ २६ ॥
</details>

<details><summary>अनुवाद (हिन्दी)</summary>

‘अतः इस अपने शत्रु अभिमन्युके मारे जानेपर आपके सारे दुश्मन स्वतः नष्ट हो जायँगे। राजन्! आप मेरा कल्याण मनाइये। मैं अभी आपके शत्रुओंका नाश किये देता हूँ’॥२६॥
</details>

<details open><summary>विश्वास-प्रस्तुतिः</summary>

एवमुक्त्वानदद् राजन् पुत्रो दुःशासनस्तव।  
सौभद्रमभ्ययात् क्रुद्धः शरवर्षैरवाकिरन् ॥ २७ ॥
</details>

<details><summary>मूलम्</summary>

एवमुक्त्वानदद् राजन् पुत्रो दुःशासनस्तव।  
सौभद्रमभ्ययात् क्रुद्धः शरवर्षैरवाकिरन् ॥ २७ ॥
</details>

<details><summary>अनुवाद (हिन्दी)</summary>

महाराज! ऐसा कहकर आपका पुत्र दुःशासन जोर-जोरसे गर्जना करने लगा। वह क्रोधमें भरकर सुभद्राकुमारपर बाणोंकी वर्षा करता हुआ उसके सामने गया॥२७॥
</details>

<details open><summary>विश्वास-प्रस्तुतिः</summary>

तमतिक्रुद्धमायान्तं तव पुत्रमरिंदमः ।  
अभिमन्युः शरैस्तीक्ष्णैः षड्विंशत्या समार्पयत् ॥ २८ ॥
</details>

<details><summary>मूलम्</summary>

तमतिक्रुद्धमायान्तं तव पुत्रमरिंदमः ।  
अभिमन्युः शरैस्तीक्ष्णैः षड्विंशत्या समार्पयत् ॥ २८ ॥
</details>

<details><summary>अनुवाद (हिन्दी)</summary>

आपके पुत्रको अत्यन्त कुपित हो आते देख शत्रुसूदन अभिमन्युने छब्बीस पैने बाणोंद्वारा उसे घायल कर दिया॥२८॥
</details>

<details open><summary>विश्वास-प्रस्तुतिः</summary>

दुःशासनस्तु संक्रुद्धः प्रभिन्न इव कुञ्जरः।  
अयोधयत सौभद्रमभिमन्युश्च तं रणे ॥ २९ ॥
</details>

<details><summary>मूलम्</summary>

दुःशासनस्तु संक्रुद्धः प्रभिन्न इव कुञ्जरः।  
अयोधयत सौभद्रमभिमन्युश्च तं रणे ॥ २९ ॥
</details>

<details><summary>अनुवाद (हिन्दी)</summary>

मदकी धारा बहानेवाले गजराजके समान क्रोधमें भरा हुआ दुःशासन उस रणक्षेत्रमें अभिमन्युसे और अभिमन्यु दुःशासनसे युद्ध करने लगे॥२९॥
</details>

<details open><summary>विश्वास-प्रस्तुतिः</summary>

तौ मण्डलानि चित्राणि रथाभ्यां सव्यदक्षिणम्।  
चरमाणावयुध्येतां रथशिक्षाविशारदौ ॥ ३० ॥
</details>

<details><summary>मूलम्</summary>

तौ मण्डलानि चित्राणि रथाभ्यां सव्यदक्षिणम्।  
चरमाणावयुध्येतां रथशिक्षाविशारदौ ॥ ३० ॥
</details>

<details><summary>अनुवाद (हिन्दी)</summary>

रथयुद्धकी शिक्षामें निपुण वे दोनों योद्धा अपने रथोंद्वारा दायें-बायें विचित्र मण्डलाकार गतिसे विचरते हुए युद्ध करने लगे॥३०॥
</details>

<details open><summary>विश्वास-प्रस्तुतिः</summary>

अथ पणवमृदङ्गदुन्दुभीनां  
क्रकचमहानकभेरिझर्झराणाम् ।  
निनदमतिभृशं नराः प्रचक्रु-  
र्लवणजलोद्भवसिंहनादमिश्रम् ॥ ३१ ॥
</details>

<details><summary>मूलम्</summary>

अथ पणवमृदङ्गदुन्दुभीनां  
क्रकचमहानकभेरिझर्झराणाम् ।  
निनदमतिभृशं नराः प्रचक्रु-  
र्लवणजलोद्भवसिंहनादमिश्रम् ॥ ३१ ॥
</details>

<details><summary>अनुवाद (हिन्दी)</summary>

उस समय बाजे बजानेवाले लोग ढोल, मृदंग, दुन्दुभि, क्रकच, बड़ी ढोल, भेरी और झाँझके अत्यन्त भयंकर शब्द करने लगे। उसमें शंख और सिंहनादकी भी ध्वनि मिली हुई थी॥३१॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि दुःशासनयुद्धे एकोनचत्वारिंशोऽध्यायः ॥ ३९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें दुःशासनयुद्धविषयक उनतालीसवाँ अध्याय पूरा हुआ॥३९॥
</details>
