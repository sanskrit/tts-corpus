+++
title_full = "044 अभिमन्युका पराक्रम और उसके द्वारा वसातीय आदि अनेक योद्धाओंका वध"
title = "०४४ अभिमन्युपराक्रमे"

+++

<details><summary>भागसूचना</summary>

चतुश्चत्वारिंशोऽध्यायः
</details>

<details><summary>सूचना (हिन्दी)</summary>

अभिमन्युका पराक्रम और उसके द्वारा वसातीय आदि अनेक योद्धाओंका वध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

सैन्धवेन निरुद्धेषु जयगृद्धिषु पाण्डुषु।  
सुघोरमभवद्‌युद्धं त्वदीयानां परैः सह ॥ १ ॥
</details>

<details><summary>मूलम्</summary>

सैन्धवेन निरुद्धेषु जयगृद्धिषु पाण्डुषु।  
सुघोरमभवद्‌युद्धं त्वदीयानां परैः सह ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! विजयकी अभिलाषा रखनेवाले पाण्डवोंको जब सिंधुराज जयद्रथने रोक दिया, उस समय आपके सैनिकोंका शत्रुओंके साथ बड़ा भयंकर युद्ध हुआ॥१॥
</details>

<details open><summary>विश्वास-प्रस्तुतिः</summary>

प्रविश्याथार्जुनिः सेनां सत्यसंधो दुरासदः।  
व्यक्षोभयत तेजस्वी मकरः सागरं यथा ॥ २ ॥
</details>

<details><summary>मूलम्</summary>

प्रविश्याथार्जुनिः सेनां सत्यसंधो दुरासदः।  
व्यक्षोभयत तेजस्वी मकरः सागरं यथा ॥ २ ॥
</details>

<details><summary>अनुवाद (हिन्दी)</summary>

तदनन्तर सत्यप्रतिज्ञ दुर्धर्ष और तेजस्वी वीर अभिमन्युने आपकी सेनाके भीतर घुसकर इस प्रकार तहलका मचा दिया, जैसे बड़ा भारी मगर समुद्रमें हलचल पैदा कर देता है॥२॥
</details>

<details open><summary>विश्वास-प्रस्तुतिः</summary>

तं तथा शरवर्षेण क्षोभयन्तमरिन्दमम्।  
यथा प्रधानाः सौभद्रमभ्ययू रथसत्तमाः ॥ ३ ॥
</details>

<details><summary>मूलम्</summary>

तं तथा शरवर्षेण क्षोभयन्तमरिन्दमम्।  
यथा प्रधानाः सौभद्रमभ्ययू रथसत्तमाः ॥ ३ ॥
</details>

<details><summary>अनुवाद (हिन्दी)</summary>

इस प्रकार बाणोंकी वर्षासे कौरवसेनामें हलचल मचाते हुए शत्रुदमन सुभद्राकुमारपर आपकी सेनाके प्रधान-प्रधान महारथियोंने एक साथ आक्रमण किया॥३॥
</details>

<details open><summary>विश्वास-प्रस्तुतिः</summary>

तेषां तस्य च सम्मर्दो दारुणः समपद्यत।  
सृजतां शरवर्षाणि प्रसक्तममितौजसाम् ॥ ४ ॥
</details>

<details><summary>मूलम्</summary>

तेषां तस्य च सम्मर्दो दारुणः समपद्यत।  
सृजतां शरवर्षाणि प्रसक्तममितौजसाम् ॥ ४ ॥
</details>

<details><summary>अनुवाद (हिन्दी)</summary>

उस समय अति तेजस्वी कौरव योद्धा परस्पर सटे हुए बाणोंकी वर्षा कर रहे थे। उनके साथ अभिमन्युका भयंकर युद्ध होने लगा॥४॥
</details>

<details open><summary>विश्वास-प्रस्तुतिः</summary>

रथव्रजेन संरुद्धस्तैरमित्रैस्तथाऽऽर्जुनिः ।  
वृषसेनस्य यन्तारं हत्वा चिच्छेद कार्मुकम् ॥ ५ ॥
</details>

<details><summary>मूलम्</summary>

रथव्रजेन संरुद्धस्तैरमित्रैस्तथाऽऽर्जुनिः ।  
वृषसेनस्य यन्तारं हत्वा चिच्छेद कार्मुकम् ॥ ५ ॥
</details>

<details><summary>अनुवाद (हिन्दी)</summary>

यद्यपि शत्रुओंने अपने रथसमूहके द्वारा अर्जुनकुमार अभिमन्युको सब ओरसे घेर लिया था, तो भी उसने वृषसेनके सारथिको घायल करके उसके धनुषको भी काट डाला॥५॥
</details>

<details open><summary>विश्वास-प्रस्तुतिः</summary>

तस्य विव्याध बलवान् शरैरश्वानजिह्मगैः।  
वातायमानैरथ तैरश्वैरपहृतो रणात् ॥ ६ ॥
</details>

<details><summary>मूलम्</summary>

तस्य विव्याध बलवान् शरैरश्वानजिह्मगैः।  
वातायमानैरथ तैरश्वैरपहृतो रणात् ॥ ६ ॥
</details>

<details><summary>अनुवाद (हिन्दी)</summary>

तब बलवान् वृषसेन अपने सीधे जानेवाले बाणोंद्वारा अभिमन्युके घोड़ोंको बींधने लगा। इससे उसके घोड़े हवाके समान वेगसे भाग चले। इस प्रकार उन अश्वोंद्वारा वह रणभूमिसे दूर पहुँचा दिया गया॥६॥
</details>

<details open><summary>विश्वास-प्रस्तुतिः</summary>

तेनान्तरेणाभिमन्योर्यन्तापासारयद् रथम् ।  
रथव्रजास्ततो हृष्टाः साधु साध्विति चुक्रुशुः ॥ ७ ॥
</details>

<details><summary>मूलम्</summary>

तेनान्तरेणाभिमन्योर्यन्तापासारयद् रथम् ।  
रथव्रजास्ततो हृष्टाः साधु साध्विति चुक्रुशुः ॥ ७ ॥
</details>

<details><summary>अनुवाद (हिन्दी)</summary>

अभिमन्युके कार्यमें इस प्रकार विघ्न आ जानेसे वृषसेनका सारथि अपने रथको वहाँसे दूर हटा ले गया। इससे वहाँ जुटे हुए रथियोंके समुदाय हर्षमें भरकर ‘बहुत अच्छा, बहुत अच्छा’ कहते हुए कोलाहल करने लगे॥७॥
</details>

<details open><summary>विश्वास-प्रस्तुतिः</summary>

तं सिंहमिव संक्रुद्धं प्रमथ्नन्तं शरैररीन्।  
आरादायान्तमभ्येत्य वसातीयोऽभ्ययाद् द्रुतम् ॥ ८ ॥
</details>

<details><summary>मूलम्</summary>

तं सिंहमिव संक्रुद्धं प्रमथ्नन्तं शरैररीन्।  
आरादायान्तमभ्येत्य वसातीयोऽभ्ययाद् द्रुतम् ॥ ८ ॥
</details>

<details><summary>अनुवाद (हिन्दी)</summary>

तदनन्तर सिंहके समान अत्यन्त क्रोधमें भरकर अपने बाणोंद्वारा शत्रुओंको मथते हुए अभिमन्युको समीप आते देख वसातीय तुरंत वहाँ उपस्थित हो उसका सामना करनेके लिये गया॥८॥
</details>

<details open><summary>विश्वास-प्रस्तुतिः</summary>

सोऽभिमन्युं शरैःषष्ट्या रुक्मपुङ्खैरवाकिरत् ।  
अब्रवीच्च न मे जीवञ्जीवतो युधि मोक्ष्यसे ॥ ९ ॥
</details>

<details><summary>मूलम्</summary>

सोऽभिमन्युं शरैःषष्ट्या रुक्मपुङ्खैरवाकिरत् ।  
अब्रवीच्च न मे जीवञ्जीवतो युधि मोक्ष्यसे ॥ ९ ॥
</details>

<details><summary>अनुवाद (हिन्दी)</summary>

उसने अभिमन्युपर सुवर्णमय पंखवाले साठ बाण बरसाये और कहा—‘अब तू मेरे जीते-जी इस युद्धमें जीवित नहीं छूट सकेगा,॥९॥
</details>

<details open><summary>विश्वास-प्रस्तुतिः</summary>

तमयस्मयवर्माणमिषुणा दूरपातिना ।  
विव्याध हृदि सौभद्रः स पपात व्यसुः क्षितौ ॥ १० ॥
</details>

<details><summary>मूलम्</summary>

तमयस्मयवर्माणमिषुणा दूरपातिना ।  
विव्याध हृदि सौभद्रः स पपात व्यसुः क्षितौ ॥ १० ॥
</details>

<details><summary>अनुवाद (हिन्दी)</summary>

तब अभिमन्युने लोहमय कवच धारण करनेवाले वसातीयको दूरतकके लक्ष्यको मार गिरानेवाले बाणद्वारा उसकी छातीमें चोट पहुँचायी, जिससे वह प्राणहीन होकर पृथ्वीपर गिर पड़ा॥१०॥
</details>

<details open><summary>विश्वास-प्रस्तुतिः</summary>

वसातीयं हतं दृष्ट्वा क्रुद्धाः क्षत्रियपुङ्गवाः।  
परिवव्रुस्तदा राजंस्तव पौत्रं जिघांसवः ॥ ११ ॥
</details>

<details><summary>मूलम्</summary>

वसातीयं हतं दृष्ट्वा क्रुद्धाः क्षत्रियपुङ्गवाः।  
परिवव्रुस्तदा राजंस्तव पौत्रं जिघांसवः ॥ ११ ॥
</details>

<details><summary>अनुवाद (हिन्दी)</summary>

राजन्! वसातीयको मारा गया देख क्रोधमें भरे हुए क्षत्रियशिरोमणि वीरोंने आपके पौत्र अभिमन्युको मार डालनेकी इच्छासे उस समय चारों ओरसे घेर लिया॥११॥
</details>

<details open><summary>विश्वास-प्रस्तुतिः</summary>

विस्फारयन्तश्चापानि नानारूपाण्यनेकशः ।  
तद् युद्धमभवद् रौद्रं सौभद्रस्यारिभिः सह ॥ १२ ॥
</details>

<details><summary>मूलम्</summary>

विस्फारयन्तश्चापानि नानारूपाण्यनेकशः ।  
तद् युद्धमभवद् रौद्रं सौभद्रस्यारिभिः सह ॥ १२ ॥
</details>

<details><summary>अनुवाद (हिन्दी)</summary>

वे अपने नाना प्रकारके धनुषोंकी बारंबार टंकार करने लगे। सुभद्राकुमारका शत्रुओंके साथ वह बड़ा भयंकर युद्ध हुआ॥१२॥
</details>

<details open><summary>विश्वास-प्रस्तुतिः</summary>

तेषां शरान् सेष्वसनान् शरीराणि शिरांसि च।  
सकुण्डलानि स्रग्वीणि क्रुद्धश्चिच्छेद फाल्गुनिः ॥ १३ ॥
</details>

<details><summary>मूलम्</summary>

तेषां शरान् सेष्वसनान् शरीराणि शिरांसि च।  
सकुण्डलानि स्रग्वीणि क्रुद्धश्चिच्छेद फाल्गुनिः ॥ १३ ॥
</details>

<details><summary>अनुवाद (हिन्दी)</summary>

उस समय अर्जुनकुमारने कुपित होकर उनके धनुष, बाण, शरीर तथा हार और कुण्डलोंसे युक्त मस्तकोंके टुकड़े-टुकड़े कर दिये॥१३॥
</details>

<details open><summary>विश्वास-प्रस्तुतिः</summary>

सखड्गाः साङ्‌गुलित्राणाः सपट्टिशपरश्वधाः ।  
अदृश्यन्त भुजाश्छिन्ना हेमाभरणभूषिताः ॥ १४ ॥
</details>

<details><summary>मूलम्</summary>

सखड्गाः साङ्‌गुलित्राणाः सपट्टिशपरश्वधाः ।  
अदृश्यन्त भुजाश्छिन्ना हेमाभरणभूषिताः ॥ १४ ॥
</details>

<details><summary>अनुवाद (हिन्दी)</summary>

सोनेके आभूषणोंसे विभूषित उनकी भुजाएँ खड्‌ग, दस्ताने, पट्टिश और फरसोंसहित कटी दिखायी देने लगीं॥१४॥
</details>

<details open><summary>विश्वास-प्रस्तुतिः</summary>

स्रग्भिराभरणैर्वस्त्रैः पातितैश्च महाभुजैः ।  
वर्मभिश्चर्मभिर्हारैर्मुकुटैश्छत्रचामरैः ॥ १५ ॥  
उपस्करैरधिष्ठानैरीषादण्डकबन्धुरैः ।  
अक्षैर्विमथितैश्चक्रैर्भग्नैश्च बहुधा युगैः ॥ १६ ॥  
अनुकर्षैः पताकाभिस्तथा सारथिवाजिभिः ।  
रथैश्च भग्नैर्नागैश्च हतैः कीर्णाभवन्मही ॥ १७ ॥
</details>

<details><summary>मूलम्</summary>

स्रग्भिराभरणैर्वस्त्रैः पातितैश्च महाभुजैः ।  
वर्मभिश्चर्मभिर्हारैर्मुकुटैश्छत्रचामरैः ॥ १५ ॥  
उपस्करैरधिष्ठानैरीषादण्डकबन्धुरैः ।  
अक्षैर्विमथितैश्चक्रैर्भग्नैश्च बहुधा युगैः ॥ १६ ॥  
अनुकर्षैः पताकाभिस्तथा सारथिवाजिभिः ।  
रथैश्च भग्नैर्नागैश्च हतैः कीर्णाभवन्मही ॥ १७ ॥
</details>

<details><summary>अनुवाद (हिन्दी)</summary>

काटकर गिराये हुए हार, आभूषण, वस्त्र, विशाल भुजा, कवच, ढाल, मनोहर मुकुट, छत्र, चँवर, आवश्यक सामग्री, रथकी बैठक, ईषादण्ड, बन्धुर, चूर-चूर हुई धुरी, टूटे हुए पहिये, टूक-टूक हुए जूए, अनुकर्ष, पताका, सारथि, अश्व, टूटे हुए रथ और मरे हुए हाथियोंसे वहाँकी सारी पृथ्वी आच्छादित हो गयी थी॥१५—१७॥
</details>

<details open><summary>विश्वास-प्रस्तुतिः</summary>

निहतैः क्षत्रियैः शूरैर्नानाजनपदेश्वरैः ।  
जयगृद्धैर्वृता भूमिर्दारुणा समपद्यत ॥ १८ ॥
</details>

<details><summary>मूलम्</summary>

निहतैः क्षत्रियैः शूरैर्नानाजनपदेश्वरैः ।  
जयगृद्धैर्वृता भूमिर्दारुणा समपद्यत ॥ १८ ॥
</details>

<details><summary>अनुवाद (हिन्दी)</summary>

विजयकी अभिलाषा रखनेवाले विभिन्न जनपदोंके स्वामी क्षत्रियवीर उस युद्धमें मारे गये। उनकी लाशोंसे पटी हुई पृथ्वी बड़ी भयानक जान पड़ती थी॥१८॥
</details>

<details open><summary>विश्वास-प्रस्तुतिः</summary>

दिशो विचरतस्तस्य सर्वाश्च प्रदिशस्तथा।  
रणेऽभिमन्योः क्रुद्धस्य रूपमन्तरधीयत ॥ १९ ॥
</details>

<details><summary>मूलम्</summary>

दिशो विचरतस्तस्य सर्वाश्च प्रदिशस्तथा।  
रणेऽभिमन्योः क्रुद्धस्य रूपमन्तरधीयत ॥ १९ ॥
</details>

<details><summary>अनुवाद (हिन्दी)</summary>

उस रणक्षेत्रमें कुपित होकर सम्पूर्ण दिशा-विदिशाओंमें विचरते हुए अभिमन्युका रूप अदृश्य हो गया था॥१९॥
</details>

<details open><summary>विश्वास-प्रस्तुतिः</summary>

काञ्चनं यद्यदस्यासीद् वर्म चाभरणानि च।  
धनुषश्च शराणां च तदपश्याम केवलम् ॥ २० ॥
</details>

<details><summary>मूलम्</summary>

काञ्चनं यद्यदस्यासीद् वर्म चाभरणानि च।  
धनुषश्च शराणां च तदपश्याम केवलम् ॥ २० ॥
</details>

<details><summary>अनुवाद (हिन्दी)</summary>

उसके कवच, आभूषण, धनुष और बाणके जो-जो अवयव सुवर्णमय थे, केवल उन्हींको हम दूरसे देख पाते थे॥
</details>

<details open><summary>विश्वास-प्रस्तुतिः</summary>

तं तदा नाशकत्‌ कश्चिच्चक्षुर्भ्यामभिवीक्षितुम्।  
आददानं शरैर्योधान् मध्ये सूर्यमिव स्थितम् ॥ २१ ॥
</details>

<details><summary>मूलम्</summary>

तं तदा नाशकत्‌ कश्चिच्चक्षुर्भ्यामभिवीक्षितुम्।  
आददानं शरैर्योधान् मध्ये सूर्यमिव स्थितम् ॥ २१ ॥
</details>

<details><summary>अनुवाद (हिन्दी)</summary>

अभिमन्यु जिस समय बाणोंद्वारा योद्धाओंके प्राण ले रहा था और व्यूहके मध्यभागमें सूर्यके समान खड़ा था, उस समय कोई वीर उसकी ओर आँख उठाकर देखनेका साहस नहीं कर पाता था॥२१॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि अभिमन्युपराक्रमे चतुश्चत्वारिंशोऽध्यायः ॥ ४४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें अभिमन्युका पराक्रमविषयक चौवालीसवाँ अध्याय पूरा हुआ॥४४॥
</details>
