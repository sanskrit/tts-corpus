+++
title_full = "040 अभिमन्युके द्वारा दुःशासन और कर्णकी पराजय"
title = "०४० कर्णदुःशासनपराभवे"

+++

<details><summary>भागसूचना</summary>

चत्वारिंशोऽध्यायः
</details>

<details><summary>सूचना (हिन्दी)</summary>

अभिमन्युके द्वारा दुःशासन और कर्णकी पराजय
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

(ततः समभवद् युद्धं तयोः पुरुषसिंहयोः।  
तस्मिन् काले महाबाहुः सौभद्रः परवीरहा॥  
सशरं कार्मुकं छित्त्वा लाघवेन व्यपातयत्।  
दुःशासनं शरैर्घोरैः संततक्ष समन्ततः॥)
</details>

<details><summary>मूलम्</summary>

(ततः समभवद् युद्धं तयोः पुरुषसिंहयोः।  
तस्मिन् काले महाबाहुः सौभद्रः परवीरहा॥  
सशरं कार्मुकं छित्त्वा लाघवेन व्यपातयत्।  
दुःशासनं शरैर्घोरैः संततक्ष समन्ततः॥)
</details>

<details><summary>अनुवाद (हिन्दी)</summary>

_संजय कहते हैं—_ राजन्! तदनन्तर उन दोनों पुरुषसिंहोंमें घोर युद्ध होने लगा। उस समय शत्रुवीरोंका संहार करनेवाले महाबाहु सुभद्राकुमारने बड़ी फुर्तीके साथ दुःशासनके बाणसहित धनुषको काट गिराया और उसे अपने भयंकर बाणोंद्वारा सब ओरसे क्षत-विक्षत कर दिया॥
</details>

<details open><summary>विश्वास-प्रस्तुतिः</summary>

शरविक्षतगात्रं तु प्रत्यमित्रमवस्थितम् ।  
अभिमन्युः स्मयन् धीमान् दुःशासनमथाब्रवीत् ॥ १ ॥
</details>

<details><summary>मूलम्</summary>

शरविक्षतगात्रं तु प्रत्यमित्रमवस्थितम् ।  
अभिमन्युः स्मयन् धीमान् दुःशासनमथाब्रवीत् ॥ १ ॥
</details>

<details><summary>अनुवाद (हिन्दी)</summary>

इसके बाद बुद्धिमान् अभिमन्यु किंचित् मुसकराकर सामने विपक्षमें खड़े हुए दुःशासनसे, जिसका शरीर बाणोंसे अत्यन्त घायल हो गया था, इस प्रकार कहा—॥१॥
</details>

<details open><summary>विश्वास-प्रस्तुतिः</summary>

दिष्ट्या पश्यामि संग्रामे मानिनं शूरमागतम्।  
निष्ठुरं त्यक्तधर्माणमाक्रोशनपरायणम् ॥ २ ॥
</details>

<details><summary>मूलम्</summary>

दिष्ट्या पश्यामि संग्रामे मानिनं शूरमागतम्।  
निष्ठुरं त्यक्तधर्माणमाक्रोशनपरायणम् ॥ २ ॥
</details>

<details><summary>अनुवाद (हिन्दी)</summary>

‘बड़े सौभाग्यकी बात है कि आज मैं युद्धमें सामने आये हुए और अपनेको शूरवीर माननेवाले तुझ अभिमानी, निष्ठुर, धर्मत्यागी और दूसरोंकी निन्दामें तत्पर रहनेवाले शत्रुको प्रत्यक्ष देख रहा हूँ॥२॥
</details>

<details open><summary>विश्वास-प्रस्तुतिः</summary>

यत् सभायां त्वया राज्ञो धृतराष्ट्रस्य शृण्वतः।  
कोपितः परुषैर्वाक्यैर्धर्मराजो युधिष्ठिरः ॥ ३ ॥  
जयोन्मत्तेन भीमश्च बह्वबद्धं प्रभाषितः।  
अक्षकूटं समाश्रित्य सौबलस्यात्मनो बलम् ॥ ४ ॥  
तत् त्वयेदमनुप्राप्तं तस्य कोपान्महात्मनः।
</details>

<details><summary>मूलम्</summary>

यत् सभायां त्वया राज्ञो धृतराष्ट्रस्य शृण्वतः।  
कोपितः परुषैर्वाक्यैर्धर्मराजो युधिष्ठिरः ॥ ३ ॥  
जयोन्मत्तेन भीमश्च बह्वबद्धं प्रभाषितः।  
अक्षकूटं समाश्रित्य सौबलस्यात्मनो बलम् ॥ ४ ॥  
तत् त्वयेदमनुप्राप्तं तस्य कोपान्महात्मनः।
</details>

<details><summary>अनुवाद (हिन्दी)</summary>

‘ओ मूर्ख! तूने द्यूतक्रीडामें विजय पानेसे उन्मत्त होकर सभामें राजा धृतराष्ट्रके सुनते हुए जो अपने निष्ठुर वचनोंद्वारा धर्मराज युधिष्ठिरको कुपित किया था और शकुनिके आत्मबल—जूएमें छल-कपटका आश्रय लेकर जो भीमसेनके प्रति बहुत-सी अंट-संट बातें कही थीं, इससे उन महात्मा धर्मराजको जो क्रोध हुआ, उसीका यह फल है कि तुझे आज यह दुर्दिन प्राप्त हुआ है॥३-४॥
</details>

<details open><summary>विश्वास-प्रस्तुतिः</summary>

परवित्तापहारस्य क्रोधस्याप्रशमस्य च ॥ ५ ॥  
लोभस्य ज्ञाननाशस्य द्रोहस्यात्याहितस्य च।  
पितॄणां मम राज्यस्य हरणस्योग्रधन्विनाम् ॥ ६ ॥  
तत् त्वयेदमनुप्राप्तं प्रकोपाद् वै महात्मनाम्।
</details>

<details><summary>मूलम्</summary>

परवित्तापहारस्य क्रोधस्याप्रशमस्य च ॥ ५ ॥  
लोभस्य ज्ञाननाशस्य द्रोहस्यात्याहितस्य च।  
पितॄणां मम राज्यस्य हरणस्योग्रधन्विनाम् ॥ ६ ॥  
तत् त्वयेदमनुप्राप्तं प्रकोपाद् वै महात्मनाम्।
</details>

<details><summary>अनुवाद (हिन्दी)</summary>

‘दूसरोंके धनका अपहरण, क्रोध, अशान्ति, लोभ, ज्ञानलोप, द्रोह, दुःसाहसपूर्ण बर्ताव तथा मेरे उग्र धनुर्धर पितरोंके राज्यका अपहरण—इन सभी बुराइयोंके फलस्वरूप उन महात्मा पाण्डवोंके क्रोधसे तुझे आज यह बुरा दिन प्राप्त हुआ है॥५-६॥
</details>

<details open><summary>विश्वास-प्रस्तुतिः</summary>

स तस्योग्रमधर्मस्य फलं प्राप्नुहि दुर्मते ॥ ७ ॥  
शासितास्म्यद्य ते बाणैः सर्वसैन्यस्य पश्यतः।  
अद्याहमनृणस्तस्य कोपस्य भविता रणे ॥ ८ ॥
</details>

<details><summary>मूलम्</summary>

स तस्योग्रमधर्मस्य फलं प्राप्नुहि दुर्मते ॥ ७ ॥  
शासितास्म्यद्य ते बाणैः सर्वसैन्यस्य पश्यतः।  
अद्याहमनृणस्तस्य कोपस्य भविता रणे ॥ ८ ॥
</details>

<details><summary>अनुवाद (हिन्दी)</summary>

‘दुर्मते! तू अपने उस अधर्मका भयंकर फल प्राप्त कर। आज मैं सारी सेनाओंके देखते-देखते अपने बाणोंद्वारा तुझे दण्ड दूँगा। आज मैं युद्धमें उन महात्मा पितरोंके उस क्रोधका बदला चुकाकर उऋण हो जाऊँगा॥७-८॥
</details>

<details open><summary>विश्वास-प्रस्तुतिः</summary>

अमर्षितायाः कृष्णायाः काङ्क्षितस्य च मे पितुः।  
अद्य कौरव्य भीमस्य भवितास्म्यनृणो युधि ॥ ९ ॥
</details>

<details><summary>मूलम्</summary>

अमर्षितायाः कृष्णायाः काङ्क्षितस्य च मे पितुः।  
अद्य कौरव्य भीमस्य भवितास्म्यनृणो युधि ॥ ९ ॥
</details>

<details><summary>अनुवाद (हिन्दी)</summary>

‘कुरुकुलकलंक! आज रोषमें भरी हुई माता कृष्णा तथा पितृतुल्य (ताऊ) भीमसेनका अभीष्ट मनोरथ पूर्ण करके इस युद्धमें उनके ऋणसे उऋण हो जाऊँगा॥९॥
</details>

<details open><summary>विश्वास-प्रस्तुतिः</summary>

न हि मे मोक्ष्यसे जीवन्‌ यदि नोत्सृजसे रणम्।  
एवमुक्त्वा महाबाहुर्बाणं दुःशासनान्तकम् ॥ १० ॥  
संदधे परवीरघ्नः कालाग्न्यनिलवर्चसम् ।
</details>

<details><summary>मूलम्</summary>

न हि मे मोक्ष्यसे जीवन्‌ यदि नोत्सृजसे रणम्।  
एवमुक्त्वा महाबाहुर्बाणं दुःशासनान्तकम् ॥ १० ॥  
संदधे परवीरघ्नः कालाग्न्यनिलवर्चसम् ।
</details>

<details><summary>अनुवाद (हिन्दी)</summary>

‘यदि तू युद्ध छोड़कर भाग नहीं जायगा तो आज मेरे हाथसे जीवित नहीं छूट सकेगा।’ ऐसा कहकर शत्रुवीरोंका नाश करनेवाले महाबाहु अभिमन्युने काल, अग्नि और वायुके समान तेजस्वी बाणका संधान किया, जो दुःशासनके प्राण लेनेमें समर्थ था॥१०॥
</details>

<details open><summary>विश्वास-प्रस्तुतिः</summary>

तस्योरस्तूर्णमासाद्य जत्रुदेशे विभिद्य तम् ॥ ११ ॥  
जगाम सह पुङ्खेन वल्मीकमिव पन्नगः।  
अथैनं पञ्चविंशत्या पुनरेव समार्पयत् ॥ १२ ॥
</details>

<details><summary>मूलम्</summary>

तस्योरस्तूर्णमासाद्य जत्रुदेशे विभिद्य तम् ॥ ११ ॥  
जगाम सह पुङ्खेन वल्मीकमिव पन्नगः।  
अथैनं पञ्चविंशत्या पुनरेव समार्पयत् ॥ १२ ॥
</details>

<details><summary>अनुवाद (हिन्दी)</summary>

वह बाण तुरंत ही उसके वक्षःस्थलपर पहुँचकर उसके गलेकी हँसलीको विदीर्ण करता हुआ पंखसहित भीतर घुस गया, मानो कोई सर्प बाँबीमें समा गया हो। तत्पश्चात् अभिमन्युने दुःशासनको पचीस बाण और मारे॥११-१२॥
</details>

<details open><summary>विश्वास-प्रस्तुतिः</summary>

शरैरग्निसमस्पर्शैराकर्णसमचोदितैः ।  
स गाढविद्धो व्यथितो रथोपस्थ उपाविशत् ॥ १३ ॥  
दुःशासनो महाराज कश्मलं चाविशन्महत्।
</details>

<details><summary>मूलम्</summary>

शरैरग्निसमस्पर्शैराकर्णसमचोदितैः ।  
स गाढविद्धो व्यथितो रथोपस्थ उपाविशत् ॥ १३ ॥  
दुःशासनो महाराज कश्मलं चाविशन्महत्।
</details>

<details><summary>अनुवाद (हिन्दी)</summary>

धनुषको कानतक खींचकर चलाये हुए उन बाणोंद्वारा, जिनका स्पर्श अग्निके समान दाहक था, गहरी चोट खाकर दुःशासन व्यथित हो रथकी बैठकमें बैठ गया। महाराज! उस समय उसे भारी मूर्च्छा आ गयी॥१३॥
</details>

<details open><summary>विश्वास-प्रस्तुतिः</summary>

सारथिस्त्वरमाणस्तु दुःशासनमचेतनम् ॥ १४ ॥  
रणमध्यादपोवाह सौभद्रशरपीडितम् ।
</details>

<details><summary>मूलम्</summary>

सारथिस्त्वरमाणस्तु दुःशासनमचेतनम् ॥ १४ ॥  
रणमध्यादपोवाह सौभद्रशरपीडितम् ।
</details>

<details><summary>अनुवाद (हिन्दी)</summary>

तब अभिमन्युके बाणोंसे पीड़ित एवं अचेत हुए दुःशासनको सारथि बड़ी उतावलीके साथ युद्धस्थलसे बाहर हटा ले गया॥१४॥
</details>

<details open><summary>विश्वास-प्रस्तुतिः</summary>

पाण्डवा द्रौपदेयाश्च विराटश्च समीक्ष्य तम् ॥ १५ ॥  
पञ्चालाः केकयाश्चैव सिंहनादमथानदन् ।
</details>

<details><summary>मूलम्</summary>

पाण्डवा द्रौपदेयाश्च विराटश्च समीक्ष्य तम् ॥ १५ ॥  
पञ्चालाः केकयाश्चैव सिंहनादमथानदन् ।
</details>

<details><summary>अनुवाद (हिन्दी)</summary>

उस समय पाण्डव, पाँचों द्रौपदीकुमार, राजा विराट, पांचाल और केकय दुःशासनको पराजित हुआ देख जोर-जोरसे सिंहनाद करने लगे॥१५॥
</details>

<details open><summary>विश्वास-प्रस्तुतिः</summary>

वादित्राणि च सर्वाणि नानालिङ्गानि सर्वशः ॥ १६ ॥  
प्रावादयन्त संहृष्टाः पाण्डूनां तत्र सैनिकाः।  
अपश्यन् स्मयमानाश्च सौभद्रस्य विचेष्टितम् ॥ १७ ॥
</details>

<details><summary>मूलम्</summary>

वादित्राणि च सर्वाणि नानालिङ्गानि सर्वशः ॥ १६ ॥  
प्रावादयन्त संहृष्टाः पाण्डूनां तत्र सैनिकाः।  
अपश्यन् स्मयमानाश्च सौभद्रस्य विचेष्टितम् ॥ १७ ॥
</details>

<details><summary>अनुवाद (हिन्दी)</summary>

पाण्डवोंके सैनिक वहाँ हर्षमें भरकर नाना प्रकारके सभी रणवाद्य बजाने लगे और मुसकराते हुए वे सुभद्राकुमारका पराक्रम देखने लगे॥१६-१७॥
</details>

<details open><summary>विश्वास-प्रस्तुतिः</summary>

अत्यन्तवैरिणं दृप्तं दृष्ट्वा शत्रुं पराजितम्।  
धर्ममारुतशक्राणामश्विनोः प्रतिमास्तथा ॥ १८ ॥  
धारयन्तो ध्वजाग्रेषु द्रौपदेया महारथाः।  
सात्यकिश्चेकितानश्च धृष्टद्युम्नशिखण्डिनौ ॥ १९ ॥  
केकया धृष्टकेतुश्च मत्स्याः पञ्चालसृञ्जयाः।  
पाण्डवाश्च मुदा युक्ता युधिष्ठिरपुरोगमाः ॥ २० ॥  
अभ्यद्रवन्त त्वरिता द्रोणानीकं बिभित्सवः।
</details>

<details><summary>मूलम्</summary>

अत्यन्तवैरिणं दृप्तं दृष्ट्वा शत्रुं पराजितम्।  
धर्ममारुतशक्राणामश्विनोः प्रतिमास्तथा ॥ १८ ॥  
धारयन्तो ध्वजाग्रेषु द्रौपदेया महारथाः।  
सात्यकिश्चेकितानश्च धृष्टद्युम्नशिखण्डिनौ ॥ १९ ॥  
केकया धृष्टकेतुश्च मत्स्याः पञ्चालसृञ्जयाः।  
पाण्डवाश्च मुदा युक्ता युधिष्ठिरपुरोगमाः ॥ २० ॥  
अभ्यद्रवन्त त्वरिता द्रोणानीकं बिभित्सवः।
</details>

<details><summary>अनुवाद (हिन्दी)</summary>

घमंडमें भरे हुए अपने कट्टर शत्रुको पराजित हुआ देख अपनी ध्वजाओंके अग्रभागमें धर्म, वायु, इन्द्र और अश्विनीकुमारोंकी प्रतिमा धारण करनेवाले महारथी द्रौपदीकुमार, सात्यकि, चेकितान, धृष्टद्युम्न, शिखण्डी, केकय-राजकुमार, धृष्टकेतु, मत्स्य, पांचाल, सृंजय तथा युधिष्ठिर आदि पाण्डव बड़े हर्षके साथ उतावले होकर द्रोणाचार्यके व्यूहका भेदन करनेकी इच्छासे उसपर टूट पड़े॥१८—२०॥
</details>

<details open><summary>विश्वास-प्रस्तुतिः</summary>

ततोऽभवन्महायुद्धं त्वदीयानां परैः सह ॥ २१ ॥  
जयमाकाङ्क्षमाणानां शूराणामनिवर्तिनाम् ।
</details>

<details><summary>मूलम्</summary>

ततोऽभवन्महायुद्धं त्वदीयानां परैः सह ॥ २१ ॥  
जयमाकाङ्क्षमाणानां शूराणामनिवर्तिनाम् ।
</details>

<details><summary>अनुवाद (हिन्दी)</summary>

तदनन्तर विजयकी अभिलाषा रखकर युद्धमें कभी पीठ न दिखानेवाले आपके शूरवीर सैनिकोंका शत्रुओंके साथ महान् युद्ध होने लगा॥२१॥
</details>

<details open><summary>विश्वास-प्रस्तुतिः</summary>

तथा तु वर्तमाने वै संग्रामेऽतिभयंकरे ॥ २२ ॥  
दुर्योधनो महाराज राधेयमिदमब्रवीत् ।
</details>

<details><summary>मूलम्</summary>

तथा तु वर्तमाने वै संग्रामेऽतिभयंकरे ॥ २२ ॥  
दुर्योधनो महाराज राधेयमिदमब्रवीत् ।
</details>

<details><summary>अनुवाद (हिन्दी)</summary>

महाराज! जब इस प्रकार अत्यन्त भयंकर संग्राम हो रहा था, उस समय दुर्योधनने राधापुत्र कर्णसे यों कहा—॥२२॥
</details>

<details open><summary>विश्वास-प्रस्तुतिः</summary>

पश्य दुःशासनं वीरमभिमन्युवशं गतम् ॥ २३ ॥  
प्रतपन्तमिवादित्यं निघ्नन्तं शात्रवान् रणे।
</details>

<details><summary>मूलम्</summary>

पश्य दुःशासनं वीरमभिमन्युवशं गतम् ॥ २३ ॥  
प्रतपन्तमिवादित्यं निघ्नन्तं शात्रवान् रणे।
</details>

<details><summary>अनुवाद (हिन्दी)</summary>

‘कर्ण! देखो, वीर दुःशासन सूर्यके समान शत्रु-सैनिकोंको संतप्त करता हुआ युद्धमें उन्हें मार रहा था, इसी अवस्थामें वह अभिमन्युके वशमें पड़ गया है॥
</details>

<details open><summary>विश्वास-प्रस्तुतिः</summary>

अथ चैते सुसंरब्धाः सिंहा इव बलोत्कटाः ॥ २४ ॥  
सौभद्रमुद्यतास्त्रातुमभ्यधावन्त पाण्डवाः ।
</details>

<details><summary>मूलम्</summary>

अथ चैते सुसंरब्धाः सिंहा इव बलोत्कटाः ॥ २४ ॥  
सौभद्रमुद्यतास्त्रातुमभ्यधावन्त पाण्डवाः ।
</details>

<details><summary>अनुवाद (हिन्दी)</summary>

‘इधर ये क्रोधमें भरे हुए पाण्डव सुभद्राकुमारकी रक्षा करनेके लिये उद्यत हो प्रचण्ड बलशाली सिंहोंके समान धावा कर चुके हैं’॥२४॥
</details>

<details open><summary>विश्वास-प्रस्तुतिः</summary>

ततः कर्णः शरैस्तीक्ष्णैरभिमन्युं दुरासदम् ॥ २५ ॥  
अभ्यवर्षत संक्रुद्धः पुत्रस्य हितकृत् तव।
</details>

<details><summary>मूलम्</summary>

ततः कर्णः शरैस्तीक्ष्णैरभिमन्युं दुरासदम् ॥ २५ ॥  
अभ्यवर्षत संक्रुद्धः पुत्रस्य हितकृत् तव।
</details>

<details><summary>अनुवाद (हिन्दी)</summary>

यह सुनकर आपके पुत्रका हित करनेवाला कर्ण अत्यन्त क्रोधमें भरकर दुर्द्धर्ष वीर अभिमन्युपर तीखे बाणोंकी वर्षा करने लगा॥२५॥
</details>

<details open><summary>विश्वास-प्रस्तुतिः</summary>

तस्य चानुचरांस्तीक्ष्णैर्विव्याध परमेषुभिः ॥ २६ ॥  
अवज्ञापूर्वकं शूरः सौभद्रस्य रणाजिरे।
</details>

<details><summary>मूलम्</summary>

तस्य चानुचरांस्तीक्ष्णैर्विव्याध परमेषुभिः ॥ २६ ॥  
अवज्ञापूर्वकं शूरः सौभद्रस्य रणाजिरे।
</details>

<details><summary>अनुवाद (हिन्दी)</summary>

शूरवीर कर्णने समरांगणमें सुभद्राकुमारके सेवकोंको भी तीखे एवं उत्तम बाणोंद्वारा अवहेलनापूर्वक बींध डाला॥२६॥
</details>

<details open><summary>विश्वास-प्रस्तुतिः</summary>

अभिमन्युस्तु राधेयं त्रिसप्तत्या शिलीमुखैः ॥ २७ ॥  
अविध्यत् त्वरितो राजन् द्रोणं प्रेप्सुर्महामनाः।
</details>

<details><summary>मूलम्</summary>

अभिमन्युस्तु राधेयं त्रिसप्तत्या शिलीमुखैः ॥ २७ ॥  
अविध्यत् त्वरितो राजन् द्रोणं प्रेप्सुर्महामनाः।
</details>

<details><summary>अनुवाद (हिन्दी)</summary>

राजन्! उस समय महामनस्वी अभिमन्युने द्रोणाचार्यके समीप पहुँचनेकी इच्छा रखकर तुरंत ही तिहत्तर बाणोंद्वारा कर्णको घायल कर दिया॥२७॥
</details>

<details open><summary>विश्वास-प्रस्तुतिः</summary>

तं तथा नाशकत्‌ कश्चिद् द्रोणाद् वारयितुं रथी ॥ २८ ॥  
आरुजन्तं रथव्रातान् वज्रहस्तात्मजात्मजम् ।
</details>

<details><summary>मूलम्</summary>

तं तथा नाशकत्‌ कश्चिद् द्रोणाद् वारयितुं रथी ॥ २८ ॥  
आरुजन्तं रथव्रातान् वज्रहस्तात्मजात्मजम् ।
</details>

<details><summary>अनुवाद (हिन्दी)</summary>

कोई भी रथी रथसमूहोंको नष्ट-भ्रष्ट करते हुए इन्द्रकुमार अर्जुनके उस पुत्रको द्रोणाचार्यकी ओर जानेसे रोक न सका॥२८॥
</details>

<details open><summary>विश्वास-प्रस्तुतिः</summary>

ततः कर्णो जयप्रेप्सुर्मानी सर्वधनुष्मताम् ॥ २९ ॥  
सौभद्रं शतशोऽविध्यदुत्तमास्त्राणि दर्शयन् ।  
सोऽस्त्रैरस्त्रविदां श्रेष्ठो रामशिष्यः प्रतापवान् ॥ ३० ॥  
समरे शत्रुदुर्धर्षमभिमन्युमपीडयत् ।
</details>

<details><summary>मूलम्</summary>

ततः कर्णो जयप्रेप्सुर्मानी सर्वधनुष्मताम् ॥ २९ ॥  
सौभद्रं शतशोऽविध्यदुत्तमास्त्राणि दर्शयन् ।  
सोऽस्त्रैरस्त्रविदां श्रेष्ठो रामशिष्यः प्रतापवान् ॥ ३० ॥  
समरे शत्रुदुर्धर्षमभिमन्युमपीडयत् ।
</details>

<details><summary>अनुवाद (हिन्दी)</summary>

विजय पानेकी इच्छा रखनेवाला, सम्पूर्ण धनुर्धरोंमें मानी, अस्त्रवेत्ताओंमें श्रेष्ठ, परशुरामजीके शिष्य और प्रतापी वीर कर्णने अपने उत्तम अस्त्रोंका प्रदर्शन करते हुए सैकड़ों बाणोंद्वारा शत्रुदुर्जय सुभद्राकुमार अभिमन्युको बींध डाला और समरांगणमें उसे पीड़ा देना आरम्भ किया॥२९-३०॥
</details>

<details open><summary>विश्वास-प्रस्तुतिः</summary>

स तथा पीड्यमानस्तु राधेयेनास्त्रवृष्टिभिः ॥ ३१ ॥  
समरेऽमरसंकाशः सौभद्रो न व्यशीर्यत।
</details>

<details><summary>मूलम्</summary>

स तथा पीड्यमानस्तु राधेयेनास्त्रवृष्टिभिः ॥ ३१ ॥  
समरेऽमरसंकाशः सौभद्रो न व्यशीर्यत।
</details>

<details><summary>अनुवाद (हिन्दी)</summary>

कर्णके द्वारा उसकी अस्त्रवर्षासे पीड़ित होनेपर भी देवतुल्य अभिमन्यु समरभूमिमें शिथिल नहीं हुआ॥३१॥
</details>

<details open><summary>विश्वास-प्रस्तुतिः</summary>

ततः शिलाशितैस्तीक्ष्णैर्भल्लैरानतपर्वभिः ॥ ३२ ॥  
छित्त्वा धनूंषि शूराणामार्जुनिः कर्णमार्दयत्।
</details>

<details><summary>मूलम्</summary>

ततः शिलाशितैस्तीक्ष्णैर्भल्लैरानतपर्वभिः ॥ ३२ ॥  
छित्त्वा धनूंषि शूराणामार्जुनिः कर्णमार्दयत्।
</details>

<details><summary>अनुवाद (हिन्दी)</summary>

तत्पश्चात् अर्जुनकुमारने सानपर चढ़ाकर तेज किये हुए झुकी हुई गाँठवाले तीखे भल्लोंद्वारा शूरवीरोंके धनुष काटकर कर्णको सब ओरसे पीड़ा दी॥३२॥
</details>

<details open><summary>विश्वास-प्रस्तुतिः</summary>

धनुर्मण्डलनिर्मुक्तैः शरैराशीविषोपमैः ॥ ३३ ॥  
सच्छत्रध्वजयन्तारं साश्वमाशु स्मयन्निव ।
</details>

<details><summary>मूलम्</summary>

धनुर्मण्डलनिर्मुक्तैः शरैराशीविषोपमैः ॥ ३३ ॥  
सच्छत्रध्वजयन्तारं साश्वमाशु स्मयन्निव ।
</details>

<details><summary>अनुवाद (हिन्दी)</summary>

उसने मुसकराते हुए-से अपने मण्डलाकार धनुषसे छूटे हुए विषधर सर्पोंके समान भयानक बाणोंद्वारा छत्र, ध्वज, सारथि और घोड़ोंसहित कर्णको शीघ्र ही घायल कर दिया॥३३॥
</details>

<details open><summary>विश्वास-प्रस्तुतिः</summary>

कर्णोऽपि चास्य चिक्षेप बाणान् संनतपर्वणः ॥ ३४ ॥  
असम्भ्रान्तश्च तान्‌ सर्वानगृह्णात्‌ फाल्गुनात्मजः।
</details>

<details><summary>मूलम्</summary>

कर्णोऽपि चास्य चिक्षेप बाणान् संनतपर्वणः ॥ ३४ ॥  
असम्भ्रान्तश्च तान्‌ सर्वानगृह्णात्‌ फाल्गुनात्मजः।
</details>

<details><summary>अनुवाद (हिन्दी)</summary>

कर्णने भी उसके ऊपर झुकी हुई गाँठवाले बहुत-से बाण चलाये; परंतु अर्जुनकुमारने उन सबको बिना किसी घबराहटके सह लिया॥३४॥
</details>

<details open><summary>विश्वास-प्रस्तुतिः</summary>

ततो मुहूर्तात् कर्णस्य बाणेनैकेन वीर्यवान् ॥ ३५ ॥  
सध्वजं कार्मुकं वीरश्छित्त्वा भूमावपातयत्।
</details>

<details><summary>मूलम्</summary>

ततो मुहूर्तात् कर्णस्य बाणेनैकेन वीर्यवान् ॥ ३५ ॥  
सध्वजं कार्मुकं वीरश्छित्त्वा भूमावपातयत्।
</details>

<details><summary>अनुवाद (हिन्दी)</summary>

तदनन्तर दो ही घड़ीमें पराक्रमी वीर अभिमन्युने एक बाण मारकर कर्णके ध्वजसहित धनुषको पृथ्वीपर काट गिराया॥३५॥
</details>

<details open><summary>विश्वास-प्रस्तुतिः</summary>

ततः कृच्छ्रगतं कर्णं दृष्ट्वा कर्णादनन्तरः ॥ ३६ ॥  
सौभद्रमभ्ययात् तूर्णं दृढमुद्यम्य कार्मुकम्।  
तत उच्चुक्रुशुः पार्थास्तेषां चानुचरा जनाः।  
वादित्राणि च संजघ्नुः सौभद्रं चापि तुष्टुवुः ॥ ३७ ॥
</details>

<details><summary>मूलम्</summary>

ततः कृच्छ्रगतं कर्णं दृष्ट्वा कर्णादनन्तरः ॥ ३६ ॥  
सौभद्रमभ्ययात् तूर्णं दृढमुद्यम्य कार्मुकम्।  
तत उच्चुक्रुशुः पार्थास्तेषां चानुचरा जनाः।  
वादित्राणि च संजघ्नुः सौभद्रं चापि तुष्टुवुः ॥ ३७ ॥
</details>

<details><summary>अनुवाद (हिन्दी)</summary>

कर्णको संकटमें पड़ा देख उसका छोटा भाई सुदृढ़ धनुष हाथमें लेकर तुरंत ही सुभद्राकुमारका सामना करनेके लिये आ पहुँचा। उस समय कुन्तीके सभी पुत्र और उनके अनुगामी सैनिक जोर-जोरसे गरजने, बाजे बजाने और अभिमन्युकी भूरि-भूरि प्रशंसा करने लगे॥३६-३७॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि कर्णदुःशासनपराभवे चत्वारिंशोऽध्यायः ॥ ४० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें कर्ण तथा दुःशासनकी पराजयविषयक चालीसवाँ अध्याय पूरा हुआ॥४०॥
</details>

<details><summary>सूचना (हिन्दी)</summary>

(दाक्षिणात्य अधिक पाठके २ श्लोक मिलाकर कुल ३९ श्लोक हैं।)
</details>
