+++
title_full = "065 राजा शशबिन्दुका चरित्र"
title = "०६५ षोडशराजकीये"

+++

<details><summary>भागसूचना</summary>

पञ्चषष्टितमोऽध्यायः
</details>

<details><summary>सूचना (हिन्दी)</summary>

राजा शशबिन्दुका चरित्र
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

शशबिन्दुं च राजानं मृतं सृञ्जय शुश्रुम।  
ईजे स विविधैर्यज्ञैः श्रीमान् सत्यपराक्रमः ॥ १ ॥
</details>

<details><summary>मूलम्</summary>

शशबिन्दुं च राजानं मृतं सृञ्जय शुश्रुम।  
ईजे स विविधैर्यज्ञैः श्रीमान् सत्यपराक्रमः ॥ १ ॥
</details>

<details><summary>अनुवाद (हिन्दी)</summary>

_नारदजी कहते हैं—_ सृंजय! मेरे सुननेमें आया है कि राजा शशबिन्दुकी भी मृत्यु हो गयी थी। उन सत्यपराक्रमी श्रीमान् नरेशने नाना प्रकारके यज्ञोंका अनुष्ठान किया था॥१॥
</details>

<details open><summary>विश्वास-प्रस्तुतिः</summary>

तस्य भार्यासहस्राणां शतमासीन्महात्मनः ।  
एकैकस्यां च भार्यायां सहस्रं तनयाऽभवन् ॥ २ ॥
</details>

<details><summary>मूलम्</summary>

तस्य भार्यासहस्राणां शतमासीन्महात्मनः ।  
एकैकस्यां च भार्यायां सहस्रं तनयाऽभवन् ॥ २ ॥
</details>

<details><summary>अनुवाद (हिन्दी)</summary>

महामना शशबिन्दुके एक लाख स्त्रियाँ थीं और प्रत्येक स्त्रीके गर्भसे एक-एक हजार पुत्र उत्पन्न हुए थे॥२॥
</details>

<details open><summary>विश्वास-प्रस्तुतिः</summary>

ते कुमाराः पराक्रान्ताः सर्वे नियुतयाजिनः।  
राजानः क्रतुभिर्मुख्यैरीजाना वेदपारगाः ॥ ३ ॥
</details>

<details><summary>मूलम्</summary>

ते कुमाराः पराक्रान्ताः सर्वे नियुतयाजिनः।  
राजानः क्रतुभिर्मुख्यैरीजाना वेदपारगाः ॥ ३ ॥
</details>

<details><summary>अनुवाद (हिन्दी)</summary>

वे सभी राजकुमार अत्यन्त पराक्रमी और वेदोंके पारंगत विद्वान् थे। वे राजा होनेपर दस लाख यज्ञ करनेका संकल्प ले प्रधान-प्रधान यज्ञोंका अनुष्ठान कर चुके थे॥३॥
</details>

<details open><summary>विश्वास-प्रस्तुतिः</summary>

हिरण्यकवचाः सर्वे सर्वे चोत्तमधन्विनः।  
सर्वेऽश्वमेधैरीजानाः कुमाराः शशबिन्दवः ॥ ४ ॥
</details>

<details><summary>मूलम्</summary>

हिरण्यकवचाः सर्वे सर्वे चोत्तमधन्विनः।  
सर्वेऽश्वमेधैरीजानाः कुमाराः शशबिन्दवः ॥ ४ ॥
</details>

<details><summary>अनुवाद (हिन्दी)</summary>

शशबिन्दुके उन सभी पुत्रोंने सोनेके कवच धारण कर रखे थे। वे सब उत्तम धनुर्धर थे और अश्वमेध-यज्ञोंका अनुष्ठान कर चुके थे॥४॥
</details>

<details open><summary>विश्वास-प्रस्तुतिः</summary>

तानश्वमेधे राजेन्द्रो ब्राह्मणेभ्योऽददत् पिता।  
शतं शतं रथगजा एकैकं पृष्ठतोऽन्वयुः ॥ ५ ॥
</details>

<details><summary>मूलम्</summary>

तानश्वमेधे राजेन्द्रो ब्राह्मणेभ्योऽददत् पिता।  
शतं शतं रथगजा एकैकं पृष्ठतोऽन्वयुः ॥ ५ ॥
</details>

<details><summary>अनुवाद (हिन्दी)</summary>

पिता महाराज शशबिन्दुने अश्वमेध-यज्ञ करके उसमें अपने वे सभी पुत्र ब्राह्मणोंको दे डाले। एक-एक राजकुमारके पीछे सौ-सौ रथ और हाथी गये थे॥
</details>

<details open><summary>विश्वास-प्रस्तुतिः</summary>

राजपुत्रं तदा कन्यास्तपनीयस्वलंकृताः ।  
कन्यां कन्यां शतं नागा नागे नागे शतं रथाः॥६॥
</details>

<details><summary>मूलम्</summary>

राजपुत्रं तदा कन्यास्तपनीयस्वलंकृताः ।  
कन्यां कन्यां शतं नागा नागे नागे शतं रथाः॥६॥
</details>

<details><summary>अनुवाद (हिन्दी)</summary>

उस समय प्रत्येक राजकुमारके साथ सुवर्ण-भूषित सौ-सौ कन्याएँ थीं। एक-एक कन्याके पीछे सौ-सौ हाथी और प्रत्येक हाथीके पीछे सौ-सौ रथ थे॥६॥
</details>

<details open><summary>विश्वास-प्रस्तुतिः</summary>

रथे रथे शतं चाश्वा बलिनो हेममालिनः।  
अश्वे अश्वे गोसहस्रं गवां पञ्चाशदाविकाः ॥ ७ ॥
</details>

<details><summary>मूलम्</summary>

रथे रथे शतं चाश्वा बलिनो हेममालिनः।  
अश्वे अश्वे गोसहस्रं गवां पञ्चाशदाविकाः ॥ ७ ॥
</details>

<details><summary>अनुवाद (हिन्दी)</summary>

हर एक रथके साथ सोनेके हारोंसे विभूषित सौ-सौ बलवान् अश्व थे। प्रत्येक अश्वके पीछे हजार-हजार गौएँ तथा एक-एक गायके पीछे पचास-पचास भेड़ें थीं॥७॥
</details>

<details open><summary>विश्वास-प्रस्तुतिः</summary>

एतद् धनमपर्याप्तमश्वमेधे महामखे ।  
शशबिन्दुर्महाभागो ब्राह्मणेभ्यो ह्यमन्यत ॥ ८ ॥
</details>

<details><summary>मूलम्</summary>

एतद् धनमपर्याप्तमश्वमेधे महामखे ।  
शशबिन्दुर्महाभागो ब्राह्मणेभ्यो ह्यमन्यत ॥ ८ ॥
</details>

<details><summary>अनुवाद (हिन्दी)</summary>

यह अपार धन महाभाग शशबिन्दुने अपने अश्वमेध नामक महायज्ञमें ब्राह्मणोंके लिये दान किया था॥८॥
</details>

<details open><summary>विश्वास-प्रस्तुतिः</summary>

वार्क्षाश्च यूपा यावन्त अश्वमेधे महामखे।  
ते तथैव पुनश्चान्ये तावन्तः काञ्चनाऽभवन् ॥ ९ ॥
</details>

<details><summary>मूलम्</summary>

वार्क्षाश्च यूपा यावन्त अश्वमेधे महामखे।  
ते तथैव पुनश्चान्ये तावन्तः काञ्चनाऽभवन् ॥ ९ ॥
</details>

<details><summary>अनुवाद (हिन्दी)</summary>

उनके महायज्ञ अश्वमेधमें जितने काष्ठके यूप थे, वे तो ज्यों-के-त्यों थे ही, फिर उतने ही और सुवर्णमय यूप बनाये गये थे॥९॥
</details>

<details open><summary>विश्वास-प्रस्तुतिः</summary>

भक्ष्यान्नपाननिचयाः पर्वताः क्रोशमुच्छ्रिताः ।  
तस्याश्वमेधे निर्वृत्ते राज्ञः शिष्टास्त्रयोदश ॥ १० ॥
</details>

<details><summary>मूलम्</summary>

भक्ष्यान्नपाननिचयाः पर्वताः क्रोशमुच्छ्रिताः ।  
तस्याश्वमेधे निर्वृत्ते राज्ञः शिष्टास्त्रयोदश ॥ १० ॥
</details>

<details><summary>अनुवाद (हिन्दी)</summary>

उस यज्ञमें भक्ष्य-भोज्य अन्न-पानके पर्वतोंके समान एक कोस ऊँचे ढेर लगे हुए थे। राजाका अश्वमेध-यज्ञ पूरा हो जानेपर अन्नके तेरह पर्वत बच गये थे॥
</details>

<details open><summary>विश्वास-प्रस्तुतिः</summary>

तुष्टपुष्टजनाकीर्णां शान्तविघ्नामनामयाम् ।  
शशबिन्दुरिमां भूमिं चिरं भुक्त्वा दिवं गतः ॥ ११ ॥
</details>

<details><summary>मूलम्</summary>

तुष्टपुष्टजनाकीर्णां शान्तविघ्नामनामयाम् ।  
शशबिन्दुरिमां भूमिं चिरं भुक्त्वा दिवं गतः ॥ ११ ॥
</details>

<details><summary>अनुवाद (हिन्दी)</summary>

शशबिन्दुके राज्यकालमें यह पृथ्वी हृष्ट-पुष्ट मनुष्योंसे भरी थी। यहाँ कोई विघ्न-बाधा और रोग-व्याधि नहीं थी। शशबिन्दु इस वसुधाका दीर्घकालतक उपभोग करके अन्तमें स्वर्गलोकको चले गये॥११॥
</details>

<details open><summary>विश्वास-प्रस्तुतिः</summary>

स चेन्ममार सृञ्जय चतुर्भद्रतरस्त्वया।  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ १२ ॥
</details>

<details><summary>मूलम्</summary>

स चेन्ममार सृञ्जय चतुर्भद्रतरस्त्वया।  
पुत्रात् पुण्यतरस्तुभ्यं मा पुत्रमनुतप्यथाः।  
अयज्वानमदाक्षिण्यमभि श्वैत्येत्युदाहरत् ॥ १२ ॥
</details>

<details><summary>अनुवाद (हिन्दी)</summary>

श्वैत्य सृंजय! वे चारों कल्याणकारी गुणोंमें तुमसे बढ़े-चढ़े थे और तुम्हारे पुत्रोंसे तो बहुत अधिक पुण्यात्मा थे। जब वे भी मर गये, तब दूसरोंकी तो बात ही क्या है? अतः तुम यज्ञ और दान-दक्षिणासे रहित अपने पुत्रके लिये शोक न करो। ऐसा नारदजीने कहा॥१२॥
</details>

<details><summary>मूलम् (समाप्तिः)</summary>

इति श्रीमहाभारते द्रोणपर्वणि अभिमन्युवधपर्वणि षोडशराजकीये पञ्चषष्टितमोऽध्यायः ॥ ६५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत द्रोणपर्वके अन्तर्गत अभिमन्युवधपर्वमें षोडशराजकीयोपाख्यानविषयक पैंसठवाँ अध्याय पूरा हुआ॥६५॥
</details>
