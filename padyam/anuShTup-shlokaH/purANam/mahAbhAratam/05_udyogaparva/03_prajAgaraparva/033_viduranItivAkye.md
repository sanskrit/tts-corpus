+++
title_full = "033 धृतराष्ट्र-विदुर-संवाद"
title = "०३३ विदुरनीतिवाक्ये"

+++

<details><summary>भागसूचना</summary>

(प्रजागरपर्व)  
त्रयस्त्रिंशोऽध्यायः[^*]
</details>

<details><summary>सूचना (हिन्दी)</summary>

धृतराष्ट्र-विदुर-संवाद
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

द्वाःस्थं प्राह महाप्राज्ञो धृतराष्ट्रो महीपतिः।  
विदुरं द्रष्टुमिच्छामि तमिहानय मा चिरम् ॥ १ ॥
</details>

<details><summary>मूलम्</summary>

द्वाःस्थं प्राह महाप्राज्ञो धृतराष्ट्रो महीपतिः।  
विदुरं द्रष्टुमिच्छामि तमिहानय मा चिरम् ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! [संजयके चले जानेपर] महाबुद्धिमान् राजा धृतराष्ट्रने द्वारपालसे कहा—‘मैं विदुरसे मिलना चाहता हूँ। उन्हें यहाँ शीघ्र बुला लाओ’॥
</details>

<details open><summary>विश्वास-प्रस्तुतिः</summary>

प्रहितो धृतराष्ट्रेण दूतः क्षत्तारमब्रवीत्।  
ईश्वरस्त्वां महाराजो महाप्राज्ञ दिदृक्षति ॥ २ ॥
</details>

<details><summary>मूलम्</summary>

प्रहितो धृतराष्ट्रेण दूतः क्षत्तारमब्रवीत्।  
ईश्वरस्त्वां महाराजो महाप्राज्ञ दिदृक्षति ॥ २ ॥
</details>



<details><summary>अनुवाद (हिन्दी)</summary>

धृतराष्ट्रका भेजा हुआ वह दूत जाकर विदुरसे बोला—‘महामते! हमारे स्वामी महाराज धृतराष्ट्र आपसे मिलना चाहते हैं’॥२॥
</details>

<details open><summary>विश्वास-प्रस्तुतिः</summary>

एवमुक्तस्तु विदुरः प्राप्य राजनिवेशनम्।  
अब्रवीद् धृतराष्ट्राय द्वाःस्थ मां प्रतिवेदय ॥ ३ ॥
</details>

<details><summary>मूलम्</summary>

एवमुक्तस्तु विदुरः प्राप्य राजनिवेशनम्।  
अब्रवीद् धृतराष्ट्राय द्वाःस्थ मां प्रतिवेदय ॥ ३ ॥
</details>

<details><summary>अनुवाद (हिन्दी)</summary>

उसके ऐसा कहनेपर विदुरजी राजमहलके पास जाकर बोले—‘द्वारपाल! धृतराष्ट्रको मेरे आनेकी सूचना दे दो’॥३॥
</details>

<details open><summary>मूलम् (वचनम्)</summary>

द्वाःस्थ उवाच
</details>

<details open><summary>विश्वास-प्रस्तुतिः</summary>

विदुरोऽयमनुप्राप्तो राजेन्द्र तव शासनात्।  
द्रष्टुमिच्छति ते पादौ किं करोतु प्रशाधि माम् ॥ ४ ॥
</details>

<details><summary>मूलम्</summary>

विदुरोऽयमनुप्राप्तो राजेन्द्र तव शासनात्।  
द्रष्टुमिच्छति ते पादौ किं करोतु प्रशाधि माम् ॥ ४ ॥
</details>

<details><summary>अनुवाद (हिन्दी)</summary>

_द्वारपालने जाकर कहा—_ महाराज! आपकी आज्ञासे विदुरजी यहाँ आ पहुँचे हैं, वे आपके चरणोंका दर्शन करना चाहते हैं। मुझे आज्ञा दीजिये, उन्हें क्या कार्य बताया जाय?॥४॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

प्रवेशय महाप्राज्ञं विदुरं दीर्घदर्शिनम्।  
अहं हि विदुरस्यास्य नाकल्पो जातु दर्शने ॥ ५ ॥
</details>

<details><summary>मूलम्</summary>

प्रवेशय महाप्राज्ञं विदुरं दीर्घदर्शिनम्।  
अहं हि विदुरस्यास्य नाकल्पो जातु दर्शने ॥ ५ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ महाबुद्धिमान् दूरदर्शी विदुरको भीतर ले आओ, मुझे इस विदुरसे मिलनेमें कभी भी अड़चन नहीं है॥५॥
</details>

<details open><summary>मूलम् (वचनम्)</summary>

द्वाःस्थ उवाच
</details>

<details open><summary>विश्वास-प्रस्तुतिः</summary>

प्रविशान्तःपुरं क्षत्तर्महाराजस्य धीमतः ।  
नहि ते दर्शनेऽकल्पो जातु राजाब्रवीद्धि माम् ॥ ६ ॥
</details>

<details><summary>मूलम्</summary>

प्रविशान्तःपुरं क्षत्तर्महाराजस्य धीमतः ।  
नहि ते दर्शनेऽकल्पो जातु राजाब्रवीद्धि माम् ॥ ६ ॥
</details>

<details><summary>अनुवाद (हिन्दी)</summary>

_द्वारपाल विदुरके पास आकर बोला—_ विदुरजी! आप बुद्धिमान् महाराज धृतराष्ट्रके अन्तःपुरमें प्रवेश कीजिये। महाराजने मुझसे कहा है कि मुझे विदुरसे मिलनेमें कभी अड़चन नहीं है॥६॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततः प्रविश्य विदुरो धृतराष्ट्रनिवेशनम्।  
अब्रवीत् प्राञ्जलिर्वाक्यं चिन्तयानं नराधिपम् ॥ ७ ॥
</details>

<details><summary>मूलम्</summary>

ततः प्रविश्य विदुरो धृतराष्ट्रनिवेशनम्।  
अब्रवीत् प्राञ्जलिर्वाक्यं चिन्तयानं नराधिपम् ॥ ७ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! तदनन्तर विदुर धृतराष्ट्रके महलके भीतर जाकर चिन्तामें पड़े हुए राजासे हाथ जोड़कर बोले—॥७॥
</details>

<details open><summary>विश्वास-प्रस्तुतिः</summary>

विदुरोऽहं महाप्राज्ञ सम्प्राप्तस्तव शासनात्।  
यदि किंचन कर्तव्यमयमस्मि प्रशाधि माम् ॥ ८ ॥
</details>

<details><summary>मूलम्</summary>

विदुरोऽहं महाप्राज्ञ सम्प्राप्तस्तव शासनात्।  
यदि किंचन कर्तव्यमयमस्मि प्रशाधि माम् ॥ ८ ॥
</details>

<details><summary>अनुवाद (हिन्दी)</summary>

‘महाप्राज्ञ! मैं विदुर हूँ, आपकी आज्ञासे यहाँ आया हूँ। यदि मेरे करनेयोग्य कुछ काम हो तो मैं उपस्थित हूँ, मुझे आज्ञा कीजिये’॥८॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

संजयो विदुर प्राज्ञो गर्हयित्वा च मां गतः।  
अजातशत्रोः श्वो वाक्यं सभामध्ये स वक्ष्यति ॥ ९ ॥
</details>

<details><summary>मूलम्</summary>

संजयो विदुर प्राज्ञो गर्हयित्वा च मां गतः।  
अजातशत्रोः श्वो वाक्यं सभामध्ये स वक्ष्यति ॥ ९ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ विदुर! बुद्धिमान् संजय आया था, वह मुझे बुरा-भला कहकर चला गया है। कल सभामें वह अजातशत्रु युधिष्ठिरके वचन सुनायेगा॥९॥
</details>

<details open><summary>विश्वास-प्रस्तुतिः</summary>

तस्याद्य कुरुवीरस्य न विज्ञातं वचो मया।  
तन्मे दहति गात्राणि तदकार्षीत् प्रजागरम् ॥ १० ॥
</details>

<details><summary>मूलम्</summary>

तस्याद्य कुरुवीरस्य न विज्ञातं वचो मया।  
तन्मे दहति गात्राणि तदकार्षीत् प्रजागरम् ॥ १० ॥
</details>

<details><summary>अनुवाद (हिन्दी)</summary>

आज मैं उस कुरुवीर युधिष्ठिरकी बात न जान सका—यही मेरे अंगोंको जला रहा है और इसीने मुझे अबतक जगा रखा है॥१०॥
</details>

<details open><summary>विश्वास-प्रस्तुतिः</summary>

जाग्रतो दह्यमानस्य श्रेयो यदनुपश्यसि।  
तद् ब्रूहि त्वं हि नस्तात धर्मार्थकुशलो ह्यसि ॥ ११ ॥
</details>

<details><summary>मूलम्</summary>

जाग्रतो दह्यमानस्य श्रेयो यदनुपश्यसि।  
तद् ब्रूहि त्वं हि नस्तात धर्मार्थकुशलो ह्यसि ॥ ११ ॥
</details>

<details><summary>अनुवाद (हिन्दी)</summary>

तात! मैं चिन्तासे जलता हुआ अभीतक जग रहा हूँ। मेरे लिये जो कल्याणकी बात समझो, वह कहो; क्योंकि हमलोगोंमें तुम्हीं धर्म और अर्थके ज्ञानमें निपुण हो॥११॥
</details>

<details open><summary>विश्वास-प्रस्तुतिः</summary>

यतः प्राप्तः संजयः पाण्डवेभ्यो  
न मे यथावन्मनसः प्रशान्तिः।  
सर्वेन्द्रियाण्यप्रकृतिं गतानि  
किं वक्ष्यतीत्येव मेऽद्य प्रचिन्ता ॥ १२ ॥
</details>

<details><summary>मूलम्</summary>

यतः प्राप्तः संजयः पाण्डवेभ्यो  
न मे यथावन्मनसः प्रशान्तिः।  
सर्वेन्द्रियाण्यप्रकृतिं गतानि  
किं वक्ष्यतीत्येव मेऽद्य प्रचिन्ता ॥ १२ ॥
</details>

<details><summary>अनुवाद (हिन्दी)</summary>

संजय जबसे पाण्डवोंके यहाँसे लौटकर आया है, तबसे मेरे मनको पूर्ण शान्ति नहीं मिलती। सभी इन्द्रियाँ विकल हो रही हैं। कल वह क्या कहेगा, इसी बातकी मुझे इस समय बड़ी भारी चिन्ता हो रही है॥१२॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

अभियुक्तं बलवता दुर्बलं हीनसाधनम्।  
हृतस्वं कामिनं चोरमाविशन्ति प्रजागराः ॥ १३ ॥
</details>

<details><summary>मूलम्</summary>

अभियुक्तं बलवता दुर्बलं हीनसाधनम्।  
हृतस्वं कामिनं चोरमाविशन्ति प्रजागराः ॥ १३ ॥
</details>

<details><summary>अनुवाद (हिन्दी)</summary>

_विदुरजी बोले—_ राजन्! जिसका बलवान्‌के साथ विरोध हो गया है, उस साधनहीन दुर्बल मनुष्यको, जिसका सब कुछ हर लिया गया है, उसको, कामीको तथा चोरको रातमें नींद नहीं आती॥१३॥
</details>

<details open><summary>विश्वास-प्रस्तुतिः</summary>

कच्चिदेतैर्महादोषैर्न स्पृष्टोऽसि नराधिप ।  
कच्चिच्च परवित्तेषु गृध्यन् न परितप्यसे ॥ १४ ॥
</details>

<details><summary>मूलम्</summary>

कच्चिदेतैर्महादोषैर्न स्पृष्टोऽसि नराधिप ।  
कच्चिच्च परवित्तेषु गृध्यन् न परितप्यसे ॥ १४ ॥
</details>

<details><summary>अनुवाद (हिन्दी)</summary>

नरेन्द्र! कहीं आपका भी इन महान् दोषोंसे सम्पर्क तो नहीं हो गया है? कहीं पराये धनके लोभसे तो आप कष्ट नहीं पा रहे हैं?॥१४॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

श्रोतुमिच्छामि ते धर्म्यं परं नैःश्रेयसं वचः।  
अस्मिन् राजर्षिवंशे हि त्वमेकः प्राज्ञसम्मतः ॥ १५ ॥
</details>

<details><summary>मूलम्</summary>

श्रोतुमिच्छामि ते धर्म्यं परं नैःश्रेयसं वचः।  
अस्मिन् राजर्षिवंशे हि त्वमेकः प्राज्ञसम्मतः ॥ १५ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ विदुर! मैं तुम्हारे धर्मयुक्त तथा कल्याण करनेवाले सुन्दर वचन सुनना चाहता हूँ; क्योंकि इस राजर्षिवंशमें केवल तुम्हीं विद्वानोंके भी माननीय हो॥१५॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

(राजा लक्षणसम्पन्नस्त्रैलोक्यस्याधिपो भवेत् ।  
प्रेष्यस्ते प्रेषितश्चैव धृतराष्ट्र युधिष्ठिरः॥
</details>

<details><summary>मूलम्</summary>

(राजा लक्षणसम्पन्नस्त्रैलोक्यस्याधिपो भवेत् ।  
प्रेष्यस्ते प्रेषितश्चैव धृतराष्ट्र युधिष्ठिरः॥
</details>

<details><summary>अनुवाद (हिन्दी)</summary>

_विदुरजी बोले—_ महाराज धृतराष्ट्र! श्रेष्ठ लक्षणोंसे सम्पन्न राजा युधिष्ठिर तीनों लोकोंके स्वामी हो सकते हैं। वे आपके आज्ञाकारी थे, पर आपने उन्हें वनमें भेज दिया।
</details>

<details open><summary>विश्वास-प्रस्तुतिः</summary>

विपरीततरश्च त्वं भागधेये न सम्मतः।  
अर्चिषां प्रक्षयाच्चैव धर्मात्मा धर्मकोविदः॥
</details>

<details><summary>मूलम्</summary>

विपरीततरश्च त्वं भागधेये न सम्मतः।  
अर्चिषां प्रक्षयाच्चैव धर्मात्मा धर्मकोविदः॥
</details>

<details><summary>अनुवाद (हिन्दी)</summary>

आप धर्मात्मा और धर्मके जानकार होते हुए भी आँखोंकी ज्योतिसे हीन होनेके कारण उन्हें पहचान न सके, इसीसे उनके अत्यन्त विपरीत हो गये और उन्हें राज्यका भाग देनेमें आपकी सम्मति नहीं हुई।
</details>

<details open><summary>विश्वास-प्रस्तुतिः</summary>

आनृशंस्यादनुक्रोशाद् धर्मात्‌ सत्यात्‌ पराक्रमात्।  
गुरुत्वात् त्वयि सम्प्रेक्ष्य बहून् क्लेशांस्तितिक्षते॥
</details>

<details><summary>मूलम्</summary>

आनृशंस्यादनुक्रोशाद् धर्मात्‌ सत्यात्‌ पराक्रमात्।  
गुरुत्वात् त्वयि सम्प्रेक्ष्य बहून् क्लेशांस्तितिक्षते॥
</details>

<details><summary>अनुवाद (हिन्दी)</summary>

युधिष्ठिरमें क्रूरताका अभाव, दया, धर्म, सत्य तथा पराक्रम है; वे आपमें पूज्यबुद्धि रखते हैं। इन्हीं सद्‌गुणोंके कारण वे सोच-विचारकर चुपचाप बहुत-से क्लेश सह रहे हैं।
</details>

<details open><summary>विश्वास-प्रस्तुतिः</summary>

दुर्योधने सौबले च कर्णे दुःशासने तथा।  
एतेष्वैश्वर्यमाधाय कथं त्वं भूतिमिच्छसि॥
</details>

<details><summary>मूलम्</summary>

दुर्योधने सौबले च कर्णे दुःशासने तथा।  
एतेष्वैश्वर्यमाधाय कथं त्वं भूतिमिच्छसि॥
</details>

<details><summary>अनुवाद (हिन्दी)</summary>

आप दुर्योधन, शकुनि, कर्ण तथा दुःशासन-जैसे अयोग्य व्यक्तियोंपर राज्यका भार रखकर कैसे कल्याण चाहते हैं?
</details>

<details open><summary>विश्वास-प्रस्तुतिः</summary>

आत्मज्ञानं समारम्भस्तितिक्षा धर्मनित्यता ।  
यमर्थान्नापकर्षन्ति स वै पण्डित उच्यते ॥ )
</details>

<details><summary>मूलम्</summary>

आत्मज्ञानं समारम्भस्तितिक्षा धर्मनित्यता ।  
यमर्थान्नापकर्षन्ति स वै पण्डित उच्यते ॥ )
</details>

<details><summary>अनुवाद (हिन्दी)</summary>

अपने वास्तविक स्वरूपका ज्ञान, उद्योग, दुःख सहनेकी शक्ति और धर्ममें स्थिरता—ये गुण जिस मनुष्यको पुरुषार्थसे च्युत नहीं करते, वही पण्डित कहलाता है।
</details>

<details open><summary>विश्वास-प्रस्तुतिः</summary>

निषेवते प्रशस्तानि निन्दितानि न सेवते।  
अनास्तिकः श्रद्दधान एतत् पण्डितलक्षणम् ॥ १६ ॥
</details>

<details><summary>मूलम्</summary>

निषेवते प्रशस्तानि निन्दितानि न सेवते।  
अनास्तिकः श्रद्दधान एतत् पण्डितलक्षणम् ॥ १६ ॥
</details>

<details><summary>अनुवाद (हिन्दी)</summary>

जो अच्छे कर्मोंका सेवन करता और बुरे कर्मोंसे दूर रहता है, साथ ही जो आस्तिक और श्रद्धालु है, उसके वे सद्‌गुण पण्डित होनेके लक्षण हैं॥१६॥
</details>

<details open><summary>विश्वास-प्रस्तुतिः</summary>

क्रोधो हर्षश्च दर्पश्च ह्रीः स्तम्भो मान्यमानिता।  
यमर्थान्नापकर्षन्ति स वै पण्डित उच्यते ॥ १७ ॥
</details>

<details><summary>मूलम्</summary>

क्रोधो हर्षश्च दर्पश्च ह्रीः स्तम्भो मान्यमानिता।  
यमर्थान्नापकर्षन्ति स वै पण्डित उच्यते ॥ १७ ॥
</details>

<details><summary>अनुवाद (हिन्दी)</summary>

क्रोध, हर्ष, गर्व, लज्जा, उद्दण्डता तथा अपनेको पूज्य समझना—ये भाव जिसको पुरुषार्थसे भ्रष्ट नहीं करते, वही पण्डित कहलाता है॥१७॥
</details>

<details open><summary>विश्वास-प्रस्तुतिः</summary>

यस्य कृत्यं न जानन्ति मन्त्रं वा मन्त्रितं परे।  
कृतमेवास्य जानन्ति स वै पण्डित उच्यते ॥ १८ ॥
</details>

<details><summary>मूलम्</summary>

यस्य कृत्यं न जानन्ति मन्त्रं वा मन्त्रितं परे।  
कृतमेवास्य जानन्ति स वै पण्डित उच्यते ॥ १८ ॥
</details>

<details><summary>अनुवाद (हिन्दी)</summary>

दूसरे लोग जिसके कर्तव्य, सलाह और पहलेसे किये हुए विचारको नहीं जानते, बल्कि काम पूरा होनेपर ही जानते हैं, वही पण्डित कहलाता है॥१८॥
</details>

<details open><summary>विश्वास-प्रस्तुतिः</summary>

यस्य कृत्यं न विघ्नन्ति शीतमुष्णं भयं रतिः।  
समृद्धिरसमृद्धिर्वा स वै पण्डित उच्यते ॥ १९ ॥
</details>

<details><summary>मूलम्</summary>

यस्य कृत्यं न विघ्नन्ति शीतमुष्णं भयं रतिः।  
समृद्धिरसमृद्धिर्वा स वै पण्डित उच्यते ॥ १९ ॥
</details>

<details><summary>अनुवाद (हिन्दी)</summary>

सर्दी-गरमी, भय-अनुराग, सम्पत्ति अथवा दरिद्रता—ये जिसके कार्यमें विघ्न नहीं डालते, वही पण्डित कहलाता है॥१९॥
</details>

<details open><summary>विश्वास-प्रस्तुतिः</summary>

यस्य संसारिणी प्रज्ञा धर्मार्थावनुवर्तते।  
कामादर्थं वृणीते यः स वै पण्डित उच्यते ॥ २० ॥
</details>

<details><summary>मूलम्</summary>

यस्य संसारिणी प्रज्ञा धर्मार्थावनुवर्तते।  
कामादर्थं वृणीते यः स वै पण्डित उच्यते ॥ २० ॥
</details>

<details><summary>अनुवाद (हिन्दी)</summary>

जिसकी लौकिक बुद्धि धर्म और अर्थका ही अनुसरण करती है और जो भोगको छोड़कर पुरुषार्थका ही वरण करता है, वही पण्डित कहलाता है॥२०॥
</details>

<details open><summary>विश्वास-प्रस्तुतिः</summary>

यथाशक्ति चिकीर्षन्ति यथाशक्ति च कुर्वते।  
न किंचिदवमन्यन्ते नराः पण्डितबुद्धयः ॥ २१ ॥
</details>

<details><summary>मूलम्</summary>

यथाशक्ति चिकीर्षन्ति यथाशक्ति च कुर्वते।  
न किंचिदवमन्यन्ते नराः पण्डितबुद्धयः ॥ २१ ॥
</details>

<details><summary>अनुवाद (हिन्दी)</summary>

विवेकपूर्ण बुद्धिवाले पुरुष शक्तिके अनुसार काम करनेकी इच्छा रखते हैं और करते भी हैं तथा किसी वस्तुको तुच्छ समझकर उसकी अवहेलना नहीं करते॥२२॥
</details>

<details open><summary>विश्वास-प्रस्तुतिः</summary>

क्षिप्रं विजानाति चिरं शृणोति  
विज्ञाय चार्थं भजते न कामात्।  
नासम्पृष्टो व्युपयुङ्क्ते परार्थे  
तत् प्रज्ञानं प्रथमं पण्डितस्य ॥ २२ ॥
</details>

<details><summary>मूलम्</summary>

क्षिप्रं विजानाति चिरं शृणोति  
विज्ञाय चार्थं भजते न कामात्।  
नासम्पृष्टो व्युपयुङ्क्ते परार्थे  
तत् प्रज्ञानं प्रथमं पण्डितस्य ॥ २२ ॥
</details>

<details><summary>अनुवाद (हिन्दी)</summary>

विद्वान् पुरुष किसी विषयको देरतक सुनता है; किंतु शीघ्र ही समझ लेता है, समझकर कर्तव्यबुद्धिसे पुरुषार्थमें प्रवृत्त होता है—कामनासे नहीं, बिना पूछे दूसरेके विषयमें व्यर्थ कोई बात नहीं कहता है। उसका यह स्वभाव पण्डितकी मुख्य पहचान है॥२२॥
</details>

<details open><summary>विश्वास-प्रस्तुतिः</summary>

नाप्राप्यमभिवाञ्छन्ति नष्टं नेच्छन्ति शोचितुम्।  
आपत्सु च न मुह्यन्ति नराः पण्डितबुद्धयः ॥ २३ ॥
</details>

<details><summary>मूलम्</summary>

नाप्राप्यमभिवाञ्छन्ति नष्टं नेच्छन्ति शोचितुम्।  
आपत्सु च न मुह्यन्ति नराः पण्डितबुद्धयः ॥ २३ ॥
</details>

<details><summary>अनुवाद (हिन्दी)</summary>

पण्डितोंकी-सी बुद्धि रखनेवाले मनुष्य दुर्लभ वस्तुकी कामना नहीं करते, खोयी हुई वस्तुके विषयमें शोक करना नहीं चाहते और विपत्तिमें पड़कर घबराते नहीं हैं॥२३॥
</details>

<details open><summary>विश्वास-प्रस्तुतिः</summary>

निश्चित्य यः प्रक्रमते नान्तर्वसति कर्मणः।  
अवन्ध्यकालो वश्यात्मा स वै पण्डित उच्यते ॥ २४ ॥
</details>

<details><summary>मूलम्</summary>

निश्चित्य यः प्रक्रमते नान्तर्वसति कर्मणः।  
अवन्ध्यकालो वश्यात्मा स वै पण्डित उच्यते ॥ २४ ॥
</details>

<details><summary>अनुवाद (हिन्दी)</summary>

जो पहले निश्चय करके फिर कार्यका आरम्भ करता है, कार्यके बीचमें नहीं रुकता, समयको व्यर्थ नहीं जाने देता और चित्तको वशमें रखता है, वही पण्डित कहलाता है॥२४॥
</details>

<details open><summary>विश्वास-प्रस्तुतिः</summary>

आर्यकर्मणि रज्यन्ते भूतिकर्माणि कुर्वते।  
हितं च नाभ्यसूयन्ति पण्डिता भरतर्षभ ॥ २५ ॥
</details>

<details><summary>मूलम्</summary>

आर्यकर्मणि रज्यन्ते भूतिकर्माणि कुर्वते।  
हितं च नाभ्यसूयन्ति पण्डिता भरतर्षभ ॥ २५ ॥
</details>

<details><summary>अनुवाद (हिन्दी)</summary>

भरतकुलभूषण! पण्डितजन श्रेष्ठ कर्मोंमें रुचि रखते हैं, उन्नतिके कार्य करते हैं तथा भलाई करनेवालोंमें दोष नहीं निकालते॥२५॥
</details>

<details open><summary>विश्वास-प्रस्तुतिः</summary>

न हृष्यत्यात्मसम्माने नावमानेन तृप्यते।  
गाङ्गो ह्रद इवाक्षोभ्यो यः स पण्डित उच्यते ॥ २६ ॥
</details>

<details><summary>मूलम्</summary>

न हृष्यत्यात्मसम्माने नावमानेन तृप्यते।  
गाङ्गो ह्रद इवाक्षोभ्यो यः स पण्डित उच्यते ॥ २६ ॥
</details>

<details><summary>अनुवाद (हिन्दी)</summary>

जो अपना आदर होनेपर हर्षके मारे फूल नहीं उठता, अनादरसे संतप्त नहीं होता तथा गंगाजीके ह्रद (गहरे गर्त)-के समान जिसके चित्तको क्षोभ नहीं होता, वही पण्डित कहलाता है॥२६॥
</details>

<details open><summary>विश्वास-प्रस्तुतिः</summary>

तत्त्वज्ञः सर्वभूतानां योगज्ञः सर्वकर्मणाम्।  
उपायज्ञो मनुष्याणां नरः पण्डित उच्यते ॥ २७ ॥
</details>

<details><summary>मूलम्</summary>

तत्त्वज्ञः सर्वभूतानां योगज्ञः सर्वकर्मणाम्।  
उपायज्ञो मनुष्याणां नरः पण्डित उच्यते ॥ २७ ॥
</details>

<details><summary>अनुवाद (हिन्दी)</summary>

जो सम्पूर्ण भौतिक पदार्थोंकी असलियतका ज्ञान रखनेवाला, सब कार्योंके करनेका ढंग जाननेवाला तथा मनुष्योंमें सबसे बढ़कर उपायका जानकार है, वह मनुष्य पण्डित कहलाता है॥२७॥
</details>

<details open><summary>विश्वास-प्रस्तुतिः</summary>

प्रवृत्तवाक् चित्रकथ ऊहवान् प्रतिभानवान्।  
आशु ग्रन्थस्य वक्ता च यः स पण्डित उच्यते॥२८॥
</details>

<details><summary>मूलम्</summary>

प्रवृत्तवाक् चित्रकथ ऊहवान् प्रतिभानवान्।  
आशु ग्रन्थस्य वक्ता च यः स पण्डित उच्यते॥२८॥
</details>

<details><summary>अनुवाद (हिन्दी)</summary>

जिसकी वाणी कहीं रुकती नहीं, जो विचित्र ढंगसे बातचीत करता है, तर्कमें निपुण और प्रतिभाशाली है तथा जो ग्रन्थके तात्पर्यको शीघ्र बता सकता है, वह पण्डित कहलाता है॥२८॥
</details>

<details open><summary>विश्वास-प्रस्तुतिः</summary>

श्रुतं प्रज्ञानुगं यस्य प्रज्ञा चैव श्रुतानुगा।  
असम्भिन्नार्यमर्यादः पण्डिताख्यां लभेत सः ॥ २९ ॥
</details>

<details><summary>मूलम्</summary>

श्रुतं प्रज्ञानुगं यस्य प्रज्ञा चैव श्रुतानुगा।  
असम्भिन्नार्यमर्यादः पण्डिताख्यां लभेत सः ॥ २९ ॥
</details>

<details><summary>अनुवाद (हिन्दी)</summary>

जिसकी विद्या बुद्धिका अनुसरण करती है और बुद्धि विद्याका तथा जो शिष्ट पुरुषोंकी मर्यादाका उल्लंघन नहीं करता, वही पण्डितकी संज्ञा पा सकता है॥२९॥
</details>

<details open><summary>विश्वास-प्रस्तुतिः</summary>

अश्रुतश्च समुन्नद्धो दरिद्रश्च महामनाः।  
अर्थांश्चाकर्मणा प्रेप्सुर्मूढ इत्युच्यते बुधैः ॥ ३० ॥
</details>

<details><summary>मूलम्</summary>

अश्रुतश्च समुन्नद्धो दरिद्रश्च महामनाः।  
अर्थांश्चाकर्मणा प्रेप्सुर्मूढ इत्युच्यते बुधैः ॥ ३० ॥
</details>

<details><summary>अनुवाद (हिन्दी)</summary>

बिना पढ़े ही गर्व करनेवाले, दरिद्र होकर भी बड़े-बड़े मनोरथ करनेवाले और बिना काम किये ही धन पानेकी इच्छा रखनेवाले मनुष्यको पण्डितलोग मूर्ख कहते हैं॥३०॥
</details>

<details open><summary>विश्वास-प्रस्तुतिः</summary>

स्वमर्थं यः परित्यज्य परार्थमनुतिष्ठति।  
मिथ्या चरति मित्रार्थे यश्च मूढः स उच्यते ॥ ३१ ॥
</details>

<details><summary>मूलम्</summary>

स्वमर्थं यः परित्यज्य परार्थमनुतिष्ठति।  
मिथ्या चरति मित्रार्थे यश्च मूढः स उच्यते ॥ ३१ ॥
</details>

<details><summary>अनुवाद (हिन्दी)</summary>

जो अपना कर्तव्य छोड़कर दूसरेके कर्तव्यका पालन करता है तथा मित्रके साथ असत् आचरण करता है, वह मूर्ख कहलाता है॥३१॥
</details>

<details open><summary>विश्वास-प्रस्तुतिः</summary>

अकामान् कामयति यः कामयानान्‌ परित्यजेत्।  
बलवन्तं च यो द्वेष्टि तमाहुर्मूढचेतसम् ॥ ३२ ॥
</details>

<details><summary>मूलम्</summary>

अकामान् कामयति यः कामयानान्‌ परित्यजेत्।  
बलवन्तं च यो द्वेष्टि तमाहुर्मूढचेतसम् ॥ ३२ ॥
</details>

<details><summary>अनुवाद (हिन्दी)</summary>

जो न चाहनेवालोंको चाहता है और चाहनेवालोंको त्याग देता है तथा जो अपनेसे बलवान्‌के साथ वैर बाँधता है, उसे मूढ़ विचारका मनुष्य कहते हैं॥३२॥
</details>

<details open><summary>विश्वास-प्रस्तुतिः</summary>

अमित्रं कुरुते मित्रं मित्रं द्वेष्टि हिनस्ति च।  
कर्म चारभते दुष्टं तमाहुर्मूढचेतसम् ॥ ३३ ॥
</details>

<details><summary>मूलम्</summary>

अमित्रं कुरुते मित्रं मित्रं द्वेष्टि हिनस्ति च।  
कर्म चारभते दुष्टं तमाहुर्मूढचेतसम् ॥ ३३ ॥
</details>

<details><summary>अनुवाद (हिन्दी)</summary>

जो शत्रुको मित्र बनाता और मित्रसे द्वेष करते हुए उसे कष्ट पहुँचाता है तथा सदा बुरे कर्मोंका आरम्भ किया करता है, उसे मूढ़ चित्तवाला कहते हैं॥३३॥
</details>

<details open><summary>विश्वास-प्रस्तुतिः</summary>

संसारयति कृत्यानि सर्वत्र विचिकित्सते।  
चिरं करोति क्षिप्रार्थे स मूढो भरतर्षभ ॥ ३४ ॥
</details>

<details><summary>मूलम्</summary>

संसारयति कृत्यानि सर्वत्र विचिकित्सते।  
चिरं करोति क्षिप्रार्थे स मूढो भरतर्षभ ॥ ३४ ॥
</details>

<details><summary>अनुवाद (हिन्दी)</summary>

भरतश्रेष्ठ! जो अपने कामोंको व्यर्थ ही फैलाता है, सर्वत्र संदेह करता है तथा शीघ्र होनेवाले काममें भी देर लगाता है, वह मूढ है॥३४॥
</details>

<details open><summary>विश्वास-प्रस्तुतिः</summary>

श्राद्धं पितृभ्यो न ददाति दैवतानि न चार्चति।  
सुहृन्मित्रं न लभते तमाहुर्मूढचेतसम् ॥ ३५ ॥
</details>

<details><summary>मूलम्</summary>

श्राद्धं पितृभ्यो न ददाति दैवतानि न चार्चति।  
सुहृन्मित्रं न लभते तमाहुर्मूढचेतसम् ॥ ३५ ॥
</details>

<details><summary>अनुवाद (हिन्दी)</summary>

जो पितरोंका श्राद्ध और देवताओंका पूजन नहीं करता तथा जिसे सुहृद् मित्र नहीं मिलता, उसे मूढ चित्तवाला कहते हैं॥३५॥
</details>

<details open><summary>विश्वास-प्रस्तुतिः</summary>

अनाहूतः प्रविशति अपृष्टो बहु भाषते।  
अविश्वस्ते विश्वसिति मूढचेता नराधमः ॥ ३६ ॥
</details>

<details><summary>मूलम्</summary>

अनाहूतः प्रविशति अपृष्टो बहु भाषते।  
अविश्वस्ते विश्वसिति मूढचेता नराधमः ॥ ३६ ॥
</details>

<details><summary>अनुवाद (हिन्दी)</summary>

मूढ चित्तवाला अधम मनुष्य बिना बुलाये ही भीतर चला आता है, बिना पूछे ही बहुत बोलता है तथा अविश्वसनीय मनुष्यपर भी विश्वास करता है॥३६॥
</details>

<details open><summary>विश्वास-प्रस्तुतिः</summary>

परं क्षिपति दोषेण वर्तमानः स्वयं तथा।  
यश्च क्रुध्यत्यनीशानः स च मूढतमो नरः ॥ ३७ ॥
</details>

<details><summary>मूलम्</summary>

परं क्षिपति दोषेण वर्तमानः स्वयं तथा।  
यश्च क्रुध्यत्यनीशानः स च मूढतमो नरः ॥ ३७ ॥
</details>

<details><summary>अनुवाद (हिन्दी)</summary>

स्वयं दोषयुक्त बर्ताव करते हुए भी जो दूसरेपर उसके दोष बताकर आक्षेप करता है तथा जो असमर्थ होते हुए भी व्यर्थका क्रोध करता है, वह मनुष्य महामूर्ख है॥३७॥
</details>

<details open><summary>विश्वास-प्रस्तुतिः</summary>

आत्मनो बलमज्ञाय धर्मार्थपरिवर्जितम् ।  
अलभ्यमिच्छन् नैष्कर्म्यान्मूढबुद्धिरिहोच्यते ॥ ३८ ॥
</details>

<details><summary>मूलम्</summary>

आत्मनो बलमज्ञाय धर्मार्थपरिवर्जितम् ।  
अलभ्यमिच्छन् नैष्कर्म्यान्मूढबुद्धिरिहोच्यते ॥ ३८ ॥
</details>

<details><summary>अनुवाद (हिन्दी)</summary>

जो अपने बलको न समझकर बिना काम किये ही धर्म और अर्थसे विरुद्ध तथा न पानेयोग्य वस्तुकी इच्छा करता है, वह पुरुष इस संसारमें मूढबुद्धि कहलाता है॥
</details>

<details><summary>Misc Detail</summary>

_अशिष्यं शास्ति यो राजन् यश्च शून्यमुपासते_ *_ ।_
</details>

<details open><summary>विश्वास-प्रस्तुतिः</summary>

कदर्यं भजते यश्च तमाहुर्मूढचेतसम् ॥ ३९ ॥
</details>

<details><summary>मूलम्</summary>

कदर्यं भजते यश्च तमाहुर्मूढचेतसम् ॥ ३९ ॥
</details>

<details><summary>अनुवाद (हिन्दी)</summary>

राजन्! जो अनधिकारीको उपदेश देता और शून्यकी उपासना करता है तथा जो कृपणका आश्रय लेता है, उसे मूढ चित्तवाला कहते हैं॥३९॥
</details>

<details open><summary>विश्वास-प्रस्तुतिः</summary>

अर्थं महान्तमासाद्य विद्यामैश्वर्यमेव वा।  
विचरत्यसमुन्नद्धो यः स पण्डित उच्यते ॥ ४० ॥
</details>

<details><summary>मूलम्</summary>

अर्थं महान्तमासाद्य विद्यामैश्वर्यमेव वा।  
विचरत्यसमुन्नद्धो यः स पण्डित उच्यते ॥ ४० ॥
</details>

<details><summary>अनुवाद (हिन्दी)</summary>

जो बहुत धन, विद्या तथा ऐश्वर्यको पाकर भी उद्दण्डतापूर्वक नहीं चलता, वह पण्डित कहलाता है॥४०॥
</details>

<details open><summary>विश्वास-प्रस्तुतिः</summary>

एकः सम्पन्नमश्नाति वस्ते वासश्च शोभनम्।  
योऽसंविभज्य भृत्येभ्यः को नृशंसतरस्ततः ॥ ४१ ॥
</details>

<details><summary>मूलम्</summary>

एकः सम्पन्नमश्नाति वस्ते वासश्च शोभनम्।  
योऽसंविभज्य भृत्येभ्यः को नृशंसतरस्ततः ॥ ४१ ॥
</details>

<details><summary>अनुवाद (हिन्दी)</summary>

जो अपनेद्वारा भरण-पोषणके योग्य व्यक्तियोंको बाँटे बिना अकेले ही उत्तम भोजन करता और अच्छा वस्त्र पहनता है, उससे बढ़कर क्रूर कौन होगा?॥४१॥
</details>

<details open><summary>विश्वास-प्रस्तुतिः</summary>

एकः पापानि कुरुते फलं भुङ्क्ते महाजनः।  
भोक्तारो विप्रमुच्यन्ते कर्ता दोषेण लिप्यते ॥ ४२ ॥
</details>

<details><summary>मूलम्</summary>

एकः पापानि कुरुते फलं भुङ्क्ते महाजनः।  
भोक्तारो विप्रमुच्यन्ते कर्ता दोषेण लिप्यते ॥ ४२ ॥
</details>

<details><summary>अनुवाद (हिन्दी)</summary>

मनुष्य अकेला पाप कर (-के धन कमा)-ता है और (उस धनका) उपभोग बहुत-से लोग करते हैं। उपभोग करनेवाले तो दोषसे छूट जाते हैं, पर उसका कर्ता दोषका भागी होता है॥४२॥
</details>

<details open><summary>विश्वास-प्रस्तुतिः</summary>

एकं हन्यान्न वा हन्यादिषुर्मुक्तो धनुष्मता।  
बुद्धिर्बुद्धिमतोत्सृष्टा हन्याद् राष्ट्रं सराजकम् ॥ ४३ ॥
</details>

<details><summary>मूलम्</summary>

एकं हन्यान्न वा हन्यादिषुर्मुक्तो धनुष्मता।  
बुद्धिर्बुद्धिमतोत्सृष्टा हन्याद् राष्ट्रं सराजकम् ॥ ४३ ॥
</details>

<details><summary>अनुवाद (हिन्दी)</summary>

किसी धनुर्धर वीरके द्वारा छोड़ा हुआ बाण सम्भव है, एकको भी मारे या न मारे। परन्तु बुद्धिमान्‌द्वारा प्रयुक्त की हुई बुद्धि राजाके साथ-साथ सम्पूर्ण राष्ट्रका विनाश कर सकती है॥४३॥
</details>

<details open><summary>विश्वास-प्रस्तुतिः</summary>

एकया द्वे विनिश्चित्य त्रींश्चतुर्भिर्वशे कुरु।  
पञ्च जित्वा विदित्वा षट् सप्त हित्वा सुखी भव॥४४॥
</details>

<details><summary>मूलम्</summary>

एकया द्वे विनिश्चित्य त्रींश्चतुर्भिर्वशे कुरु।  
पञ्च जित्वा विदित्वा षट् सप्त हित्वा सुखी भव॥४४॥
</details>

<details><summary>अनुवाद (हिन्दी)</summary>

एक (बुद्धि)-से दो (कर्तव्य और अकर्तव्य)का निश्चय करके चार (साम, दान, भेद, दण्ड)-से तीन (शत्रु, मित्र तथा उदासीन)-को वशमें कीजिये। पाँच (इन्द्रियों)-को जीतकर छः (सन्धि, विग्रह, यान, आसन, द्वैधीभाव और समाश्रयरूप) गुणोंको जानकर तथा सात (स्त्री, जूआ, मृगया, मद्य, कठोर वचन, दण्डकी कठोरता और अन्यायसे धनोपार्जन)-को छोड़कर सुखी हो जाइये॥४४॥
</details>

<details open><summary>विश्वास-प्रस्तुतिः</summary>

एकं विषरसो हन्ति शस्त्रेणैकश्च वध्यते।  
सराष्ट्रं सप्रजं हन्ति राजानं मन्त्रविप्लवः ॥ ४५ ॥
</details>

<details><summary>मूलम्</summary>

एकं विषरसो हन्ति शस्त्रेणैकश्च वध्यते।  
सराष्ट्रं सप्रजं हन्ति राजानं मन्त्रविप्लवः ॥ ४५ ॥
</details>

<details><summary>अनुवाद (हिन्दी)</summary>

विषका रस एक (पीनेवाले)-को ही मारता है, शस्त्रसे एकका ही वध होता है; किंतु (गुप्त) मन्त्रणाका प्रकाशित होना राष्ट्र और प्रजाके साथ ही राजाका भी विनाश कर डालता है॥४५॥
</details>

<details open><summary>विश्वास-प्रस्तुतिः</summary>

एकः स्वादु न भुञ्जीत एकश्चार्थान् न चिन्तयेत्।  
एको न गच्छेदध्वानं नैकः सुप्तेषु जागृयात् ॥ ४६ ॥
</details>

<details><summary>मूलम्</summary>

एकः स्वादु न भुञ्जीत एकश्चार्थान् न चिन्तयेत्।  
एको न गच्छेदध्वानं नैकः सुप्तेषु जागृयात् ॥ ४६ ॥
</details>

<details><summary>अनुवाद (हिन्दी)</summary>

अकेले स्वादिष्ट भोजन न करे, अकेला किसी विषयका निश्चय न करे, अकेला रास्ता न चले और बहुत-से लोग सोये हों तो उनमें अकेला न जागता रहे॥४६॥
</details>

<details open><summary>विश्वास-प्रस्तुतिः</summary>

एकमेवाद्वितीयं तद् यद् राजन् नावबुध्यसे।  
सत्यं स्वर्गस्य सोपानं पारावारस्य नौरिव ॥ ४७ ॥
</details>

<details><summary>मूलम्</summary>

एकमेवाद्वितीयं तद् यद् राजन् नावबुध्यसे।  
सत्यं स्वर्गस्य सोपानं पारावारस्य नौरिव ॥ ४७ ॥
</details>

<details><summary>अनुवाद (हिन्दी)</summary>

राजन्! जैसे समुद्रके पार जानेके लिये नाव ही एकमात्र साधन है, उसी प्रकार स्वर्गके लिये सत्य ही एकमात्र सोपान है, दूसरा नहीं; किंतु आप इसे नहीं समझ रहे हैं॥४७॥
</details>

<details open><summary>विश्वास-प्रस्तुतिः</summary>

एकः क्षमावतां दोषो द्वितीयो नोपपद्यते।  
यदेनं क्षमया युक्तमशक्तं मन्यते जनः ॥ ४८ ॥
</details>

<details><summary>मूलम्</summary>

एकः क्षमावतां दोषो द्वितीयो नोपपद्यते।  
यदेनं क्षमया युक्तमशक्तं मन्यते जनः ॥ ४८ ॥
</details>

<details><summary>अनुवाद (हिन्दी)</summary>

क्षमाशील पुरुषोंमें एक ही दोषका आरोप होता है, दूसरेकी तो सम्भावना ही नहीं है। वह दोष यह है कि क्षमाशील मनुष्यको लोग असमर्थ समझ लेते हैं॥
</details>

<details open><summary>विश्वास-प्रस्तुतिः</summary>

सोऽस्य दोषो न मन्तव्यः क्षमा हि परमं बलम्।  
क्षमा गुणो ह्यशक्तानां शक्तानां भूषणं क्षमा ॥ ४९ ॥
</details>

<details><summary>मूलम्</summary>

सोऽस्य दोषो न मन्तव्यः क्षमा हि परमं बलम्।  
क्षमा गुणो ह्यशक्तानां शक्तानां भूषणं क्षमा ॥ ४९ ॥
</details>

<details><summary>अनुवाद (हिन्दी)</summary>

किंतु क्षमाशील पुरुषका वह दोष नहीं मानना चाहिये; क्योंकि क्षमा बहुत बड़ा बल है। क्षमा असमर्थ मनुष्योंका गुण तथा समर्थोंका भूषण है॥४९॥
</details>

<details open><summary>विश्वास-प्रस्तुतिः</summary>

क्षमा वशीकृतिर्लोके क्षमया किं न साध्यते।  
शान्तिखड्‌गः करे यस्य किं करिष्यति दुर्जनः ॥ ५० ॥
</details>

<details><summary>मूलम्</summary>

क्षमा वशीकृतिर्लोके क्षमया किं न साध्यते।  
शान्तिखड्‌गः करे यस्य किं करिष्यति दुर्जनः ॥ ५० ॥
</details>

<details><summary>अनुवाद (हिन्दी)</summary>

इस जगत्‌में क्षमा वशीकरणरूप है। भला, क्षमासे क्या नहीं सिद्ध होता? जिसके हाथमें शान्तिरूपी तलवार है, उसका दुष्ट पुरुष क्या कर लेंगे?॥५०॥
</details>

<details open><summary>विश्वास-प्रस्तुतिः</summary>

अतृणे पतितो वह्निः स्वयमेवोपशाम्यति।  
अक्षमावान् परं दोषैरात्मानं चैव योजयेत् ॥ ५१ ॥
</details>

<details><summary>मूलम्</summary>

अतृणे पतितो वह्निः स्वयमेवोपशाम्यति।  
अक्षमावान् परं दोषैरात्मानं चैव योजयेत् ॥ ५१ ॥
</details>

<details><summary>अनुवाद (हिन्दी)</summary>

तृणरहित स्थानमें गिरी हुई आग अपने-आप बुझ जाती है। क्षमाहीन पुरुष अपनेको तथा दूसरेको भी दोषका भागी बना लेता है॥५१॥
</details>

<details open><summary>विश्वास-प्रस्तुतिः</summary>

एको धर्मः परं श्रेयः क्षमैका शान्तिरुत्तमा।  
विद्यैका परमा तृप्तिरहिंसैका सुखावहा ॥ ५२ ॥
</details>

<details><summary>मूलम्</summary>

एको धर्मः परं श्रेयः क्षमैका शान्तिरुत्तमा।  
विद्यैका परमा तृप्तिरहिंसैका सुखावहा ॥ ५२ ॥
</details>

<details><summary>अनुवाद (हिन्दी)</summary>

केवल धर्म ही परम कल्याणकारक है, एकमात्र क्षमा ही शान्तिका सर्वश्रेष्ठ उपाय है। एक विद्या ही परम संतोष देनेवाली है और एकमात्र अहिंसा ही सुख देनेवाली है॥५२॥
</details>

<details open><summary>विश्वास-प्रस्तुतिः</summary>

(पृथिव्यां सागरान्तायां द्वाविमौ पुरुषाधमौ।  
गृहस्थश्च निरारम्भः सारम्भश्चैव भिक्षुकः ॥ )
</details>

<details><summary>मूलम्</summary>

(पृथिव्यां सागरान्तायां द्वाविमौ पुरुषाधमौ।  
गृहस्थश्च निरारम्भः सारम्भश्चैव भिक्षुकः ॥ )
</details>

<details><summary>अनुवाद (हिन्दी)</summary>

समुद्रपर्यन्त इस सारी पृथ्वीमें ये दो प्रकारके अधम पुरुष हैं—अकर्मण्य गृहस्थ और कर्मोंमें लगा हुआ संन्यासी।
</details>

<details open><summary>विश्वास-प्रस्तुतिः</summary>

द्वाविमौ ग्रसते भूमिः सर्पो बिलशयानिव।  
राजानं चाविरोद्धारं ब्राह्मणं चाप्रवासिनम् ॥ ५३ ॥
</details>

<details><summary>मूलम्</summary>

द्वाविमौ ग्रसते भूमिः सर्पो बिलशयानिव।  
राजानं चाविरोद्धारं ब्राह्मणं चाप्रवासिनम् ॥ ५३ ॥
</details>

<details><summary>अनुवाद (हिन्दी)</summary>

बिलमें रहनेवाले जीवोंको जैसे साँप खा जाता है, उसी प्रकार यह पृथ्वी शत्रुसे विरोध न करनेवाले राजा और परदेश सेवन न करनेवाले ब्राह्मण—इन दोनोंको खा जाती है॥५३॥
</details>

<details open><summary>विश्वास-प्रस्तुतिः</summary>

द्वे कर्मणी नरः कुर्वन्नस्मिल्ँलोके विरोचते।  
अब्रुवन् परुषं किंचिदसतोऽनर्चयंस्तथा ॥ ५४ ॥
</details>

<details><summary>मूलम्</summary>

द्वे कर्मणी नरः कुर्वन्नस्मिल्ँलोके विरोचते।  
अब्रुवन् परुषं किंचिदसतोऽनर्चयंस्तथा ॥ ५४ ॥
</details>

<details><summary>अनुवाद (हिन्दी)</summary>

जरा भी कठोर न बोलना और दुष्ट पुरुषोंका आदर न करना—इन दो कर्मोंका करनेवाला मनुष्य इस लोकमें विशेष शोभा पाता है॥५४॥
</details>

<details open><summary>विश्वास-प्रस्तुतिः</summary>

द्वाविमौ पुरुषव्याघ्र परप्रत्ययकारिणौ ।  
स्त्रियः कामितकामिन्यो लोकः पूजितपूजकः ॥ ५५ ॥
</details>

<details><summary>मूलम्</summary>

द्वाविमौ पुरुषव्याघ्र परप्रत्ययकारिणौ ।  
स्त्रियः कामितकामिन्यो लोकः पूजितपूजकः ॥ ५५ ॥
</details>

<details><summary>अनुवाद (हिन्दी)</summary>

दूसरी स्त्रीद्वारा चाहे गये पुरुषकी कामना करनेवाली स्त्रियाँ तथा दूसरोंके द्वारा पूजित मनुष्यका आदर करनेवाले पुरुष—ये दो प्रकारके लोग दूसरोंपर विश्वास करके चलनेवाले होते हैं॥५५॥
</details>

<details open><summary>विश्वास-प्रस्तुतिः</summary>

द्वाविमौ कण्टकौ तीक्ष्णौ शरीरपरिशोषिणौ।  
यश्चाधनः कामयते यश्च कुप्यत्यनीश्वरः ॥ ५६ ॥
</details>

<details><summary>मूलम्</summary>

द्वाविमौ कण्टकौ तीक्ष्णौ शरीरपरिशोषिणौ।  
यश्चाधनः कामयते यश्च कुप्यत्यनीश्वरः ॥ ५६ ॥
</details>

<details><summary>अनुवाद (हिन्दी)</summary>

जो निर्धन होकर भी बहुमूल्य वस्तुकी इच्छा रखता और असमर्थ होकर भी क्रोध करता है—ये दोनों ही अपने लिये तीक्ष्ण काँटोंके समान हैं एवं अपने शरीरको सुखानेवाले हैं॥५६॥
</details>

<details open><summary>विश्वास-प्रस्तुतिः</summary>

द्वावेव न विराजेते विपरीतेन कर्मणा।  
गृहस्थश्च निरारम्भः कार्यवांश्चैव भिक्षुकः ॥ ५७ ॥
</details>

<details><summary>मूलम्</summary>

द्वावेव न विराजेते विपरीतेन कर्मणा।  
गृहस्थश्च निरारम्भः कार्यवांश्चैव भिक्षुकः ॥ ५७ ॥
</details>

<details><summary>अनुवाद (हिन्दी)</summary>

दो ही अपने विपरीत कर्मके कारण शोभा नहीं पाते—अकर्मण्य गृहस्थ और प्रपंचमें लगा हुआ संन्यासी॥
</details>

<details open><summary>विश्वास-प्रस्तुतिः</summary>

द्वाविमौ पुरुषौ राजन् स्वर्गस्योपरि तिष्ठतः।  
प्रभुश्च क्षमया युक्तो दरिद्रश्च प्रदानवान् ॥ ५८ ॥
</details>

<details><summary>मूलम्</summary>

द्वाविमौ पुरुषौ राजन् स्वर्गस्योपरि तिष्ठतः।  
प्रभुश्च क्षमया युक्तो दरिद्रश्च प्रदानवान् ॥ ५८ ॥
</details>

<details><summary>अनुवाद (हिन्दी)</summary>

राजन्! ये दो प्रकारके पुरुष स्वर्गके भी ऊपर स्थान पाते हैं—शक्तिशाली होनेपर भी क्षमा करनेवाला और निर्धन होनेपर भी दान देनेवाला॥५८॥
</details>

<details open><summary>विश्वास-प्रस्तुतिः</summary>

न्यायागतस्य द्रव्यस्य बोद्धव्यौ द्वावतिक्रमौ।  
अपात्रे प्रतिपत्तिश्च पात्रे चाप्रतिपादनम् ॥ ५९ ॥
</details>

<details><summary>मूलम्</summary>

न्यायागतस्य द्रव्यस्य बोद्धव्यौ द्वावतिक्रमौ।  
अपात्रे प्रतिपत्तिश्च पात्रे चाप्रतिपादनम् ॥ ५९ ॥
</details>

<details><summary>अनुवाद (हिन्दी)</summary>

न्यायपूर्वक उपार्जित किये हुए धनके दो ही दुरुपयोग समझने चाहिये—अपात्रको देना और सत्पात्रको न देना॥५९॥
</details>

<details open><summary>विश्वास-प्रस्तुतिः</summary>

द्वावम्भसि निवेष्टव्यौ गले बद्‌ध्वा दृढां शिलाम्।  
धनवन्तमदातारं दरिद्रं चातपस्विनम् ॥ ६० ॥
</details>

<details><summary>मूलम्</summary>

द्वावम्भसि निवेष्टव्यौ गले बद्‌ध्वा दृढां शिलाम्।  
धनवन्तमदातारं दरिद्रं चातपस्विनम् ॥ ६० ॥
</details>

<details><summary>अनुवाद (हिन्दी)</summary>

जो धनी होनेपर भी दान न दे और दरिद्र होनेपर भी कष्ट सहन न कर सके—इन दो प्रकारके मनुष्योंको गलेमें मजबूत पत्थर बाँधकर पानीमें डुबा देना चाहिये॥६०॥
</details>

<details open><summary>विश्वास-प्रस्तुतिः</summary>

द्वाविमौ पुरुषव्याघ्र सूर्यमण्डलभेदिनौ ।  
परिव्राड् योगयुक्तश्च रणे चाभिमुखो हतः ॥ ६१ ॥
</details>

<details><summary>मूलम्</summary>

द्वाविमौ पुरुषव्याघ्र सूर्यमण्डलभेदिनौ ।  
परिव्राड् योगयुक्तश्च रणे चाभिमुखो हतः ॥ ६१ ॥
</details>

<details><summary>अनुवाद (हिन्दी)</summary>

पुरुषश्रेष्ठ! ये दो प्रकारके पुरुष सूर्यमण्डलको भेदकर ऊर्ध्वगतिको प्राप्त होते हैं—योगयुक्त संन्यासी और संग्राममें शत्रुओंके सम्मुख युद्ध करके मारा गया योद्धा॥६१॥
</details>

<details open><summary>विश्वास-प्रस्तुतिः</summary>

त्रयो न्याया मनुष्याणां श्रूयन्ते भरतर्षभ।  
कनीयान् मध्यमः श्रेष्ठ इति वेदविदो विदुः ॥ ६२ ॥
</details>

<details><summary>मूलम्</summary>

त्रयो न्याया मनुष्याणां श्रूयन्ते भरतर्षभ।  
कनीयान् मध्यमः श्रेष्ठ इति वेदविदो विदुः ॥ ६२ ॥
</details>

<details><summary>अनुवाद (हिन्दी)</summary>

भरतश्रेष्ठ! मनुष्योंकी कार्यसिद्धिके लिये उत्तम, मध्यम और अधम—ये तीन प्रकारके न्यायानुकूल उपाय सुने जाते हैं, ऐसा वेदवेत्ता विद्वान् जानते हैं॥६२॥
</details>

<details open><summary>विश्वास-प्रस्तुतिः</summary>

त्रिविधाः पुरुषा राजन्नुत्तमाधममध्यमाः ।  
नियोजयेद् यथावत् तांस्त्रिविधेष्वेव कर्मसु ॥ ६३ ॥
</details>

<details><summary>मूलम्</summary>

त्रिविधाः पुरुषा राजन्नुत्तमाधममध्यमाः ।  
नियोजयेद् यथावत् तांस्त्रिविधेष्वेव कर्मसु ॥ ६३ ॥
</details>

<details><summary>अनुवाद (हिन्दी)</summary>

राजन्! उत्तम, मध्यम और अधम—ये तीन प्रकारके पुरुष होते हैं; इनको यथायोग्य तीन ही प्रकारके कर्मोंमें लगाना चाहिये॥६३॥
</details>

<details open><summary>विश्वास-प्रस्तुतिः</summary>

त्रय एवाधना राजन् भार्या दासस्तथा सुतः।  
यत् ते समधिगच्छन्ति यस्य ते तस्य तद् धनम्॥६४॥
</details>

<details><summary>मूलम्</summary>

त्रय एवाधना राजन् भार्या दासस्तथा सुतः।  
यत् ते समधिगच्छन्ति यस्य ते तस्य तद् धनम्॥६४॥
</details>

<details><summary>अनुवाद (हिन्दी)</summary>

राजन्! तीन ही धनके अधिकारी नहीं माने जाते—स्त्री, पुत्र तथा दास। ये जो कुछ कमाते हैं, वह धन उसीका होता है, जिसके अधीन ये रहते हैं॥६४॥
</details>

<details open><summary>विश्वास-प्रस्तुतिः</summary>

हरणं च परस्वानां परदाराभिमर्शनम्।  
सुहृदश्च परित्यागस्त्रयो दोषाः क्षयावहाः ॥ ६५ ॥
</details>

<details><summary>मूलम्</summary>

हरणं च परस्वानां परदाराभिमर्शनम्।  
सुहृदश्च परित्यागस्त्रयो दोषाः क्षयावहाः ॥ ६५ ॥
</details>

<details><summary>अनुवाद (हिन्दी)</summary>

दूसरेके धनका हरण, दूसरेकी स्त्रीका संसर्ग तथा सुहृद् मित्रका परित्याग—ये तीनों ही दोष (मनुष्यके आयु, धर्म तथा कीर्तिका) क्षय करनेवाले होते हैं॥६५॥
</details>

<details open><summary>विश्वास-प्रस्तुतिः</summary>

त्रिविधं नरकस्येदं द्वारं नाशनमात्मनः।  
कामः क्रोधस्तथा लोभस्तस्मादेतत् त्रयं त्यजेत् ॥ ६६ ॥
</details>

<details><summary>मूलम्</summary>

त्रिविधं नरकस्येदं द्वारं नाशनमात्मनः।  
कामः क्रोधस्तथा लोभस्तस्मादेतत् त्रयं त्यजेत् ॥ ६६ ॥
</details>

<details><summary>अनुवाद (हिन्दी)</summary>

काम, क्रोध और लोभ—ये आत्माका नाश करनेवाले नरकके तीन दरवाजे हैं; अतः इन तीनोंको त्याग देना चाहिये॥६६॥
</details>

<details open><summary>विश्वास-प्रस्तुतिः</summary>

वरप्रदानं राज्यं च पुत्रजन्म च भारत।  
शत्रोश्च मोक्षणं कृच्छ्रात् त्रीणि चैकं च तत्समम् ॥ ६७ ॥
</details>

<details><summary>मूलम्</summary>

वरप्रदानं राज्यं च पुत्रजन्म च भारत।  
शत्रोश्च मोक्षणं कृच्छ्रात् त्रीणि चैकं च तत्समम् ॥ ६७ ॥
</details>

<details><summary>अनुवाद (हिन्दी)</summary>

भारत! वरदान पाना, राज्यकी प्राप्ति और पुत्रका जन्म—ये तीन एक ओर और शत्रुके कष्टसे छूटना—यह एक ओर; वे तीन और यह एक बराबर ही हैं॥
</details>

<details open><summary>विश्वास-प्रस्तुतिः</summary>

भक्तं च भजमानं च तवास्मीति च वादिनम्।  
त्रीनेतांश्छरणं प्राप्तान् विषमेऽपि न संत्यजेत् ॥ ६८ ॥
</details>

<details><summary>मूलम्</summary>

भक्तं च भजमानं च तवास्मीति च वादिनम्।  
त्रीनेतांश्छरणं प्राप्तान् विषमेऽपि न संत्यजेत् ॥ ६८ ॥
</details>

<details><summary>अनुवाद (हिन्दी)</summary>

भक्त, सेवक तथा मैं आपका ही हूँ, ऐसा कहनेवाले—इन तीन प्रकारके शरणागत मनुष्योंको संकट पड़नेपर भी नहीं छोड़ना चाहिये॥६८॥
</details>

<details open><summary>विश्वास-प्रस्तुतिः</summary>

चत्वारि राज्ञा तु महाबलेन  
वर्ज्यान्याहुः पण्डितस्तानि विद्यात् ।  
अल्पप्रज्ञैः सह मन्त्रं न कुर्या-  
न्न दीर्घसूत्रै रभसैश्चारणैश्च ॥ ६९ ॥
</details>

<details><summary>मूलम्</summary>

चत्वारि राज्ञा तु महाबलेन  
वर्ज्यान्याहुः पण्डितस्तानि विद्यात् ।  
अल्पप्रज्ञैः सह मन्त्रं न कुर्या-  
न्न दीर्घसूत्रै रभसैश्चारणैश्च ॥ ६९ ॥
</details>

<details><summary>अनुवाद (हिन्दी)</summary>

थोड़ी बुद्धिवाले, दीर्घसूत्री, जल्दबाज और स्तुति करनेवाले लोगोंके साथ गुप्त सलाह नहीं करनी चाहिये। ये चारों महाबली राजाके लिये त्यागनेयोग्य बताये गये हैं। विद्वान् पुरुष ऐसे लोगोंको पहचान ले॥६९॥
</details>

<details open><summary>विश्वास-प्रस्तुतिः</summary>

चत्वारि ते तात गृहे वसन्तु  
श्रियाभिजुष्टस्य गृहस्थधर्मे ।  
वृद्धो ज्ञातिरवसन्नः कुलीनः  
सदा दरिद्रो भगिनी चानपत्या ॥ ७० ॥
</details>

<details><summary>मूलम्</summary>

चत्वारि ते तात गृहे वसन्तु  
श्रियाभिजुष्टस्य गृहस्थधर्मे ।  
वृद्धो ज्ञातिरवसन्नः कुलीनः  
सदा दरिद्रो भगिनी चानपत्या ॥ ७० ॥
</details>

<details><summary>अनुवाद (हिन्दी)</summary>

तात! गृहस्थधर्ममें स्थित आप लक्ष्मीवान्‌के घरमें चार प्रकारके मनुष्योंको सदा रहना चाहिये—अपने कुटुम्बका बूढ़ा, संकटमें पड़ा हुआ उच्च कुलका मनुष्य, धनहीन मित्र और बिना संतानकी बहिन॥७०॥
</details>

<details open><summary>विश्वास-प्रस्तुतिः</summary>

चत्वार्याह महाराज साद्यस्कानि बृहस्पतिः।  
पृच्छते त्रिदशेन्द्राय तानीमानि निबोध मे ॥ ७१ ॥
</details>

<details><summary>मूलम्</summary>

चत्वार्याह महाराज साद्यस्कानि बृहस्पतिः।  
पृच्छते त्रिदशेन्द्राय तानीमानि निबोध मे ॥ ७१ ॥
</details>

<details><summary>अनुवाद (हिन्दी)</summary>

महाराज! इन्द्रके पूछनेपर उनसे बृहस्पतिजीने जिन चारोंको तत्काल फल देनेवाला बताया था, उन्हें आप मुझसे सुनिये—॥७१॥
</details>

<details open><summary>विश्वास-प्रस्तुतिः</summary>

देवतानां च संकल्पमनुभावं च धीमताम्।  
विनयं कृतविद्यानां विनाशं पापकर्मणाम् ॥ ७२ ॥
</details>

<details><summary>मूलम्</summary>

देवतानां च संकल्पमनुभावं च धीमताम्।  
विनयं कृतविद्यानां विनाशं पापकर्मणाम् ॥ ७२ ॥
</details>

<details><summary>अनुवाद (हिन्दी)</summary>

देवताओंका संकल्प, बुद्धिमानोंका प्रभाव, विद्वानों-की नम्रता और पापियोंका विनाश॥७२॥
</details>

<details open><summary>विश्वास-प्रस्तुतिः</summary>

चत्वारि कर्माण्यभयंकराणि  
भयं प्रयच्छन्त्ययथाकृतानि ।  
मानाग्निहोत्रमुत मानमौनं  
मानेनाधीतमुत मानयज्ञः ॥ ७३ ॥
</details>

<details><summary>मूलम्</summary>

चत्वारि कर्माण्यभयंकराणि  
भयं प्रयच्छन्त्ययथाकृतानि ।  
मानाग्निहोत्रमुत मानमौनं  
मानेनाधीतमुत मानयज्ञः ॥ ७३ ॥
</details>

<details><summary>अनुवाद (हिन्दी)</summary>

चार कर्म भयको दूर करनेवाले हैं; किंतु वे ही यदि ठीक तरहसे सम्पादित न हों, तो भय प्रदान करते हैं। वे कर्म हैं—आदरके साथ अग्निहोत्र, आदरपूर्वक मौनका पालन, आदरपूर्वक स्वाध्याय और आदरके साथ यज्ञका अनुष्ठान॥७३॥
</details>

<details open><summary>विश्वास-प्रस्तुतिः</summary>

पञ्चाग्नयो मनुष्येण परिचर्याः प्रयत्नतः।  
पिता माताग्निरात्मा च गुरुश्च भरतर्षभ ॥ ७४ ॥
</details>

<details><summary>मूलम्</summary>

पञ्चाग्नयो मनुष्येण परिचर्याः प्रयत्नतः।  
पिता माताग्निरात्मा च गुरुश्च भरतर्षभ ॥ ७४ ॥
</details>

<details><summary>अनुवाद (हिन्दी)</summary>

भरतश्रेष्ठ! पिता, माता, अग्नि, आत्मा और गुरु—मनुष्यको इन पाँच अग्नियोंकी बड़े यत्नसे सेवा करनी चाहिये॥७४॥
</details>

<details open><summary>विश्वास-प्रस्तुतिः</summary>

पञ्चैव पूजयल्ँलोके यशः प्राप्नोति केवलम्।  
देवान् पितॄन्‌ मनुष्यांश्च भिक्षूनतिथिपञ्चमान् ॥ ७५ ॥
</details>

<details><summary>मूलम्</summary>

पञ्चैव पूजयल्ँलोके यशः प्राप्नोति केवलम्।  
देवान् पितॄन्‌ मनुष्यांश्च भिक्षूनतिथिपञ्चमान् ॥ ७५ ॥
</details>

<details><summary>अनुवाद (हिन्दी)</summary>

देवता, पितर, मनुष्य, संन्यासी और अतिथि—इन पाँचोंकी पूजा करनेवाला मनुष्य शुद्ध यश प्राप्त करता है॥७५॥
</details>

<details open><summary>विश्वास-प्रस्तुतिः</summary>

पञ्च त्वानुगमिष्यन्ति यत्र यत्र गमिष्यसि।  
मित्राण्यमित्रा मध्यस्था उपजीव्योपजीविनः ॥ ७६ ॥
</details>

<details><summary>मूलम्</summary>

पञ्च त्वानुगमिष्यन्ति यत्र यत्र गमिष्यसि।  
मित्राण्यमित्रा मध्यस्था उपजीव्योपजीविनः ॥ ७६ ॥
</details>

<details><summary>अनुवाद (हिन्दी)</summary>

राजन्! आप जहाँ-जहाँ जायँगे, वहाँ-वहाँ मित्र, शत्रु, उदासीन, आश्रय देनेवाले तथा आश्रय पानेवाले—ये पाँच आपके पीछे लगे रहेंगे॥७६॥
</details>

<details open><summary>विश्वास-प्रस्तुतिः</summary>

पञ्चेन्द्रियस्य मर्त्यस्यच्छिद्रं चेदेकमिन्द्रियम् ।  
ततोऽस्य स्रवति प्रज्ञा दृतेः पात्रादिवोदकम् ॥ ७७ ॥
</details>

<details><summary>मूलम्</summary>

पञ्चेन्द्रियस्य मर्त्यस्यच्छिद्रं चेदेकमिन्द्रियम् ।  
ततोऽस्य स्रवति प्रज्ञा दृतेः पात्रादिवोदकम् ॥ ७७ ॥
</details>

<details><summary>अनुवाद (हिन्दी)</summary>

पाँच ज्ञानेन्द्रियोंवाले पुरुषकी यदि एक भी इन्द्रिय छिद्र (दोष)-युक्त हो जाय तो उससे उसकी बुद्धि इस प्रकार बाहर निकल जाती है, जैसे मशकके छेदसे पानी॥७७॥
</details>

<details open><summary>विश्वास-प्रस्तुतिः</summary>

षड् दोषाः पुरुषेणेह हातव्या भूतिमिच्छता।  
निद्रा तन्द्रा भयं क्रोध आलस्यं दीर्घसूत्रता ॥ ७८ ॥
</details>

<details><summary>मूलम्</summary>

षड् दोषाः पुरुषेणेह हातव्या भूतिमिच्छता।  
निद्रा तन्द्रा भयं क्रोध आलस्यं दीर्घसूत्रता ॥ ७८ ॥
</details>

<details><summary>अनुवाद (हिन्दी)</summary>

ऐश्वर्य या उन्नति चाहनेवाले पुरुषोंको नींद, तन्द्रा (ऊँघना), डर, क्रोध, आलस्य तथा दीर्घसूत्रता (जल्दी हो जानेवाले काममें अधिक देर लगानेकी आदत)—इन छः दुर्गुणोंको त्याग देना चाहिये॥७८॥
</details>

<details open><summary>विश्वास-प्रस्तुतिः</summary>

षडिमान् पुरुषो जह्याद् भिन्नां नावमिवार्णवे।  
अप्रवक्तारमाचार्यमनधीयानमृत्विजम् ॥ ७९ ॥  
अरक्षितारं राजानं भार्यां चाप्रियवादिनीम्।  
ग्रामकामं च गोपालं वनकामं च नापितम् ॥ ८० ॥
</details>

<details><summary>मूलम्</summary>

षडिमान् पुरुषो जह्याद् भिन्नां नावमिवार्णवे।  
अप्रवक्तारमाचार्यमनधीयानमृत्विजम् ॥ ७९ ॥  
अरक्षितारं राजानं भार्यां चाप्रियवादिनीम्।  
ग्रामकामं च गोपालं वनकामं च नापितम् ॥ ८० ॥
</details>

<details><summary>अनुवाद (हिन्दी)</summary>

उपदेश न देनेवाले आचार्य, मन्त्रोच्चारण न करनेवाले होता, रक्षा करनेमें असमर्थ राजा, कटु वचन बोलनेवाली स्त्री, ग्राममें रहनेकी इच्छावाले ग्वाले तथा वनमें रहनेकी इच्छावाले नाई—इन छःको उसी भाँति छोड़ दे, जैसे समुद्रकी सैर करनेवाला मनुष्य छिद्रयुक्त नावका परित्याग कर देता है॥७९-८०॥
</details>

<details open><summary>विश्वास-प्रस्तुतिः</summary>

षडेव तु गुणाः पुंसा न हातव्याः कदाचन।  
सत्यं दानमनालस्यमनसूया क्षमा धृतिः ॥ ८१ ॥
</details>

<details><summary>मूलम्</summary>

षडेव तु गुणाः पुंसा न हातव्याः कदाचन।  
सत्यं दानमनालस्यमनसूया क्षमा धृतिः ॥ ८१ ॥
</details>

<details><summary>अनुवाद (हिन्दी)</summary>

मनुष्यको कभी भी सत्य, दान, कर्मण्यता, अनसूया (गुणोंमें दोष दिखानेकी प्रवृत्तिका अभाव), क्षमा तथा धैर्य—इन छः गुणोंका त्याग नहीं करना चाहिये॥८१॥
</details>

<details open><summary>विश्वास-प्रस्तुतिः</summary>

अर्थागमो नित्यमरोगिता च  
प्रिया च भार्या प्रियवादिनी च।  
वश्यश्च पुत्रोऽर्थकरी च विद्या  
षड् जीवलोकस्य सुखानि राजन् ॥ ८२ ॥
</details>

<details><summary>मूलम्</summary>

अर्थागमो नित्यमरोगिता च  
प्रिया च भार्या प्रियवादिनी च।  
वश्यश्च पुत्रोऽर्थकरी च विद्या  
षड् जीवलोकस्य सुखानि राजन् ॥ ८२ ॥
</details>

<details><summary>अनुवाद (हिन्दी)</summary>

राजन्! धनकी प्राप्ति, नित्य नीरोग रहना, स्त्रीका अनुकूल तथा प्रियवादिनी होना, पुत्रका आज्ञाके अंदर रहना तथा धन पैदा करानेवाली विद्याका ज्ञान—ये छः बातें इस मनुष्यलोकमें सुखदायिनी होती हैं॥८२॥
</details>

<details open><summary>विश्वास-प्रस्तुतिः</summary>

षण्णामात्मनि नित्यानामैश्वर्यं योऽधिगच्छति ।  
न स पापैः कुतोऽनर्थैर्युज्यते विजितेन्द्रियः ॥ ८३ ॥
</details>

<details><summary>मूलम्</summary>

षण्णामात्मनि नित्यानामैश्वर्यं योऽधिगच्छति ।  
न स पापैः कुतोऽनर्थैर्युज्यते विजितेन्द्रियः ॥ ८३ ॥
</details>

<details><summary>अनुवाद (हिन्दी)</summary>

मनमें नित्य रहनेवाले छः शत्रु (काम, क्रोध, लोभ, मोह, मद तथा मात्सर्य)-को जो वशमें कर लेता है, वह जितेन्द्रिय पुरुष पापोंसे ही लिप्त नहीं होता, फिर उनसे उत्पन्न होनेवाले अनर्थोंसे युक्त होनेकी तो बात ही क्या है?॥८३॥
</details>

<details open><summary>विश्वास-प्रस्तुतिः</summary>

षडिमे षट्‌सु जीवन्ति सप्तमो नोपलभ्यते।  
चौराः प्रमत्ते जीवन्ति व्याधितेषु चिकित्सकाः ॥ ८४ ॥  
प्रमदाः कामयानेषु यजमानेषु याजकाः।  
राजा विवदमानेषु नित्यं मूर्खेषु पण्डिताः ॥ ८५ ॥
</details>

<details><summary>मूलम्</summary>

षडिमे षट्‌सु जीवन्ति सप्तमो नोपलभ्यते।  
चौराः प्रमत्ते जीवन्ति व्याधितेषु चिकित्सकाः ॥ ८४ ॥  
प्रमदाः कामयानेषु यजमानेषु याजकाः।  
राजा विवदमानेषु नित्यं मूर्खेषु पण्डिताः ॥ ८५ ॥
</details>

<details><summary>अनुवाद (हिन्दी)</summary>

निम्नांकित छः प्रकारके मनुष्य छः प्रकारके लोगोंसे अपनी जीविका चलाते हैं, सातवेंकी उपलब्धि नहीं होती। चोर असावधान पुरुषसे, वैद्य रोगीसे, कामोन्मत्त स्त्रियाँ कामियोंसे, पुरोहित यजमानोंसे, राजा झगड़नेवालोंसे तथा विद्वान् पुरुष मूर्खोंसे अपनी जीविका चलाते हैं॥
</details>

<details open><summary>विश्वास-प्रस्तुतिः</summary>

षडिमानि विनश्यन्ति मुहूर्तमनवेक्षणात् ।  
गावः सेवा कृषिर्भार्या विद्या वृषलसंगतिः ॥ ८६ ॥
</details>

<details><summary>मूलम्</summary>

षडिमानि विनश्यन्ति मुहूर्तमनवेक्षणात् ।  
गावः सेवा कृषिर्भार्या विद्या वृषलसंगतिः ॥ ८६ ॥
</details>

<details><summary>अनुवाद (हिन्दी)</summary>

मुहूर्त[^*] भर भी देख-रेख न करनेसे गौ, सेवा, खेती, स्त्री, विद्या तथा शूद्रोंसे मेल—ये छः चीजें नष्ट हो जाती हैं॥८६॥
</details>

<details open><summary>विश्वास-प्रस्तुतिः</summary>

षडेते ह्यवमन्यन्ते नित्यं पूर्वोपकारिणम्।  
आचार्यं शिक्षिताः शिष्याः कृतदाराश्च मातरम् ॥ ८७ ॥  
नारीं विगतकामास्तु कृतार्थाश्च प्रयोजकम्।  
नावं निस्तीर्णकान्तारा आतुपराश्च चिकित्सकम् ॥ ८८ ॥
</details>

<details><summary>मूलम्</summary>

षडेते ह्यवमन्यन्ते नित्यं पूर्वोपकारिणम्।  
आचार्यं शिक्षिताः शिष्याः कृतदाराश्च मातरम् ॥ ८७ ॥  
नारीं विगतकामास्तु कृतार्थाश्च प्रयोजकम्।  
नावं निस्तीर्णकान्तारा आतुपराश्च चिकित्सकम् ॥ ८८ ॥
</details>

<details><summary>अनुवाद (हिन्दी)</summary>

ये छः प्रायः सदा अपने पूर्व उपकारीका सम्मान नहीं करते हैं—शिक्षा समाप्त हो जानेपर शिष्य आचार्यका, विवाहित बेटे माताका, कामवासनाकी शान्ति हो जानेपर पुरुष स्त्रीका, कृतकार्य मनुष्य सहायकका, नदीकी दुर्गम धारा पार कर लेनेवाले पुरुष नावका तथा रोगी पुरुष रोग छूटनेके बाद वैद्यका॥८७-८८॥
</details>

<details open><summary>विश्वास-प्रस्तुतिः</summary>

आरोग्यमानृण्यमविप्रवासः  
सद्भिर्मनुष्यैः सह सम्प्रयोगः ।  
स्वप्रत्यया वृत्तिरभीतवासः  
षड् जीवलोकस्य सुखानि राजन् ॥ ८९ ॥
</details>

<details><summary>मूलम्</summary>

आरोग्यमानृण्यमविप्रवासः  
सद्भिर्मनुष्यैः सह सम्प्रयोगः ।  
स्वप्रत्यया वृत्तिरभीतवासः  
षड् जीवलोकस्य सुखानि राजन् ॥ ८९ ॥
</details>

<details><summary>अनुवाद (हिन्दी)</summary>

राजन्! नीरोग रहना, ऋणी न होना, परदेशमें न रहना, अच्छे लोगोंके साथ मेल होना, अपनी वृत्तिसे जीविका चलाना और निर्भय होकर रहना—ये छः मनुष्यलोकके सुख हैं॥८९॥
</details>

<details open><summary>विश्वास-प्रस्तुतिः</summary>

ईर्षी घृणी नसंतुष्टः क्रोधनो नित्यशङ्कितः।  
परभाग्योपजीवी च षडेते नित्यदुःखिताः ॥ ९० ॥
</details>

<details><summary>मूलम्</summary>

ईर्षी घृणी नसंतुष्टः क्रोधनो नित्यशङ्कितः।  
परभाग्योपजीवी च षडेते नित्यदुःखिताः ॥ ९० ॥
</details>

<details><summary>अनुवाद (हिन्दी)</summary>

ईर्ष्या करनेवाला, घृणा करनेवाला, असंतोषी, क्रोधी, सदा शंकित रहनेवाला और दूसरेके भाग्यपर जीवन-निर्वाह करनेवाला—ये छः सदा दुःखी रहते हैं॥
</details>

<details open><summary>विश्वास-प्रस्तुतिः</summary>

सप्त दोषाः सदा राज्ञा हातव्या व्यसनोदयाः।  
प्रायशो यैर्विनश्यन्ति कृतमूला अपीश्वराः ॥ ९१ ॥  
स्त्रियोऽक्षा मृगया पानं वाक्पारुष्यं च पञ्चमम्।  
महच्च दण्डपारुष्यमर्थदूषणमेव च ॥ ९२ ॥
</details>

<details><summary>मूलम्</summary>

सप्त दोषाः सदा राज्ञा हातव्या व्यसनोदयाः।  
प्रायशो यैर्विनश्यन्ति कृतमूला अपीश्वराः ॥ ९१ ॥  
स्त्रियोऽक्षा मृगया पानं वाक्पारुष्यं च पञ्चमम्।  
महच्च दण्डपारुष्यमर्थदूषणमेव च ॥ ९२ ॥
</details>

<details><summary>अनुवाद (हिन्दी)</summary>

स्त्रीविषयक आसक्ति, जूआ, शिकार, मद्यपान, वचनकी कठोरता, अत्यन्त कठोर दण्ड देना और धनका दुरुपयोग करना—ये सात दुःखदायी दोष राजाको सदा त्याग देने चाहिये। इनसे दृढ़मूल राजा भी प्रायः नष्ट हो जाते हैं॥९१-९२॥
</details>

<details open><summary>विश्वास-प्रस्तुतिः</summary>

अष्टौ पूर्वनिमित्तानि नरस्य विनशिष्यतः।  
ब्राह्मणान् प्रथमं द्वेष्टि ब्राह्मणैश्च विरुध्यते ॥ ९३ ॥  
ब्राह्मणस्वानि चादत्ते ब्राह्मणांश्च जिघांसति।  
रमते निन्दया चैषां प्रशंसां नाभिनन्दति ॥ ९४ ॥  
नैनान् स्मरति कृत्येषु याचितश्चाभ्यसूयति।  
एतान् दोषान् नरः प्राज्ञो बुध्येद् बुद्ध्वा विसर्जयेत् ॥ ९५ ॥
</details>

<details><summary>मूलम्</summary>

अष्टौ पूर्वनिमित्तानि नरस्य विनशिष्यतः।  
ब्राह्मणान् प्रथमं द्वेष्टि ब्राह्मणैश्च विरुध्यते ॥ ९३ ॥  
ब्राह्मणस्वानि चादत्ते ब्राह्मणांश्च जिघांसति।  
रमते निन्दया चैषां प्रशंसां नाभिनन्दति ॥ ९४ ॥  
नैनान् स्मरति कृत्येषु याचितश्चाभ्यसूयति।  
एतान् दोषान् नरः प्राज्ञो बुध्येद् बुद्ध्वा विसर्जयेत् ॥ ९५ ॥
</details>

<details><summary>अनुवाद (हिन्दी)</summary>

विनाशके मुखमें पड़नेवाले मनुष्यके आठ पूर्वचिह्न हैं—प्रथम तो वह ब्राह्मणोंसे द्वेष करता है, फिर उनके विरोधका पात्र बनता है, ब्राह्मणोंका धन हड़प लेता है, उनको मारना चाहता है, ब्राह्मणोंकी निन्दामें आनन्द मानता है, उनकी प्रशंसा सुनना नहीं चाहता, यज्ञ-यागादिमें उनका स्मरण नहीं करता तथा कुछ माँगनेपर उनमें दोष निकालने लगता है। इन सब दोषोंको बुद्धिमान् मनुष्य समझे और समझकर त्याग दे॥९३—९५॥
</details>

<details open><summary>विश्वास-प्रस्तुतिः</summary>

अष्टाविमानि हर्षस्य नवनीतानि भारत।  
वर्तमानानि दृश्यन्ते तान्येव स्वसुखान्यपि ॥ ९६ ॥  
समागमश्च सखिभिर्महांश्चैव धनागमः ।  
पुत्रेण च परिष्वङ्गः संनिपातश्च मैथुने ॥ ९७ ॥  
समये च प्रियालापः स्वयूथ्येषु समुन्नतिः।  
अभिप्रेतस्य लाभश्च पूजा च जनसंसदि ॥ ९८ ॥
</details>

<details><summary>मूलम्</summary>

अष्टाविमानि हर्षस्य नवनीतानि भारत।  
वर्तमानानि दृश्यन्ते तान्येव स्वसुखान्यपि ॥ ९६ ॥  
समागमश्च सखिभिर्महांश्चैव धनागमः ।  
पुत्रेण च परिष्वङ्गः संनिपातश्च मैथुने ॥ ९७ ॥  
समये च प्रियालापः स्वयूथ्येषु समुन्नतिः।  
अभिप्रेतस्य लाभश्च पूजा च जनसंसदि ॥ ९८ ॥
</details>

<details><summary>अनुवाद (हिन्दी)</summary>

भारत! मित्रोंसे समागम, अधिक धनकी प्राप्ति, पुत्रका आलिंगन, मैथुनमें संलग्न होना, समयपर प्रिय वचन बोलना, अपने वर्गके लोगोंमें उन्नति, अभीष्ट वस्तुकी प्राप्ति और जनसमाजमें सम्मान—ये आठ हर्षके सार दिखायी देते हैं और ये ही अपने लौकिक सुखके भी साधन होते हैं॥९६—९८॥
</details>

<details open><summary>विश्वास-प्रस्तुतिः</summary>

अष्टौ गुणाः पुरुषं दीपयन्ति  
प्रज्ञा च कौल्यं च दमः श्रुतं च।  
पराक्रमश्चाबहुभाषिता च  
दानं यथाशक्ति कृतज्ञता च ॥ ९९ ॥
</details>

<details><summary>मूलम्</summary>

अष्टौ गुणाः पुरुषं दीपयन्ति  
प्रज्ञा च कौल्यं च दमः श्रुतं च।  
पराक्रमश्चाबहुभाषिता च  
दानं यथाशक्ति कृतज्ञता च ॥ ९९ ॥
</details>

<details><summary>अनुवाद (हिन्दी)</summary>

बुद्धि, कुलीनता, इन्द्रियनिग्रह, शास्त्रज्ञान, पराक्रम, अधिक न बोलना, शक्तिके अनुसार दान और कृतज्ञता—ये आठ गुण पुरुषकी ख्याति बढ़ा देते हैं॥९९॥
</details>

<details open><summary>विश्वास-प्रस्तुतिः</summary>

नवद्वारमिदं वेश्म त्रिस्थूणं पञ्चसाक्षिकम्।  
क्षेत्रज्ञाधिष्ठितं विद्वान् यो वेद स परः कविः ॥ १०० ॥
</details>

<details><summary>मूलम्</summary>

नवद्वारमिदं वेश्म त्रिस्थूणं पञ्चसाक्षिकम्।  
क्षेत्रज्ञाधिष्ठितं विद्वान् यो वेद स परः कविः ॥ १०० ॥
</details>

<details><summary>अनुवाद (हिन्दी)</summary>

जो विद्वान् पुरुष [आँख, कान आदि] नौ दरवाजे-वाले, तीन (सत्त्व, रज तथा तमरूपी) खंभोंवाले, पाँच (ज्ञानेन्द्रियरूप) साक्षीवाले, आत्माके निवासस्थान इस शरीररूपी गृहको तत्त्वसे जानता है, वह बहुत बड़ा ज्ञानी है॥१००॥
</details>

<details open><summary>विश्वास-प्रस्तुतिः</summary>

दश धर्मं न जानन्ति धृतराष्ट्र निबोध तान्।  
मत्तः प्रमत्त उन्मत्तः श्रान्तः क्रुद्धो बुभुक्षितः ॥ १०१ ॥  
त्वरमाणश्च लुब्धश्च भीतः कामी च ते दश।  
तस्मादेतेषु सर्वेषु न प्रसज्जेत पण्डितः ॥ १०२ ॥
</details>

<details><summary>मूलम्</summary>

दश धर्मं न जानन्ति धृतराष्ट्र निबोध तान्।  
मत्तः प्रमत्त उन्मत्तः श्रान्तः क्रुद्धो बुभुक्षितः ॥ १०१ ॥  
त्वरमाणश्च लुब्धश्च भीतः कामी च ते दश।  
तस्मादेतेषु सर्वेषु न प्रसज्जेत पण्डितः ॥ १०२ ॥
</details>

<details><summary>अनुवाद (हिन्दी)</summary>

महाराज धृतराष्ट्र! दस प्रकारके लोग धर्मके तत्त्वको नहीं जानते, उनके नाम सुनो। नशेमें मतवाला, असावधान, पागल, थका हुआ, क्रोधी, भूखा, जल्दबाज, लोभी, भयभीत और कामी—ये दस हैं। अतः इन सब लोगोंमें विद्वान् पुरुष आसक्त न होवे॥१०१-१०२॥
</details>

<details open><summary>विश्वास-प्रस्तुतिः</summary>

अत्रैवोदाहरन्तीममितिहासं पुरातनम् ।  
पुत्रार्थमसुरेन्द्रेण गीतं चैव सुधन्वना ॥ १०३ ॥
</details>

<details><summary>मूलम्</summary>

अत्रैवोदाहरन्तीममितिहासं पुरातनम् ।  
पुत्रार्थमसुरेन्द्रेण गीतं चैव सुधन्वना ॥ १०३ ॥
</details>

<details><summary>अनुवाद (हिन्दी)</summary>

इसी विषयमें असुरोंके राजा प्रह्लादने सुधन्वाके साथ अपने पुत्रके प्रति कुछ उपदेश दिया था। नीतिज्ञलोग उस पुरातन इतिहासका उदाहरण देते हैं॥१०३॥
</details>

<details open><summary>विश्वास-प्रस्तुतिः</summary>

यः काममन्यू प्रजहाति राजा  
पात्रे प्रतिष्ठापयते धनं च।  
विशेषविच्छ्रुतवान् क्षिप्रकारी  
तं सर्वलोकः कुरुते प्रमाणम् ॥ १०४ ॥
</details>

<details><summary>मूलम्</summary>

यः काममन्यू प्रजहाति राजा  
पात्रे प्रतिष्ठापयते धनं च।  
विशेषविच्छ्रुतवान् क्षिप्रकारी  
तं सर्वलोकः कुरुते प्रमाणम् ॥ १०४ ॥
</details>

<details><summary>अनुवाद (हिन्दी)</summary>

जो राजा काम और क्रोधका त्याग करता है और सुपात्रको धन देता है, विशेषज्ञ है, शास्त्रोंका ज्ञाता और कर्तव्यको शीघ्र पूरा करनेवाला है, उस (-के व्यवहार और वचनों)-को सब लोग प्रमाण मानते हैं॥१०४॥
</details>

<details open><summary>विश्वास-प्रस्तुतिः</summary>

जानाति विश्वासयितुं मनुष्यान्  
विज्ञातदोषेषु दधाति दण्डम् ।  
जानाति मात्रां च तथा क्षमां च  
तं तादृशं श्रीर्जुषते समग्रा ॥ १०५ ॥
</details>

<details><summary>मूलम्</summary>

जानाति विश्वासयितुं मनुष्यान्  
विज्ञातदोषेषु दधाति दण्डम् ।  
जानाति मात्रां च तथा क्षमां च  
तं तादृशं श्रीर्जुषते समग्रा ॥ १०५ ॥
</details>

<details><summary>अनुवाद (हिन्दी)</summary>

जो मनुष्योंमें विश्वास उत्पन्न करना जानता है, जिनका अपराध प्रमाणित हो गया है उन्हींको जो दण्ड देता है, जो दण्ड देनेकी न्यूनाधिक मात्रा तथा क्षमाका उपयोग जानता है, उस राजाकी सेवामें सम्पूर्ण सम्पत्ति चली आती है॥१०५॥
</details>

<details open><summary>विश्वास-प्रस्तुतिः</summary>

सुदुर्बलं नावजानाति कंचिद्  
युक्तो रिपुं सेवते बुद्धिपूर्वम्।  
न विग्रहं रोचयते बलस्थैः  
काले च यो विक्रमते स धीरः ॥ १०६ ॥
</details>

<details><summary>मूलम्</summary>

सुदुर्बलं नावजानाति कंचिद्  
युक्तो रिपुं सेवते बुद्धिपूर्वम्।  
न विग्रहं रोचयते बलस्थैः  
काले च यो विक्रमते स धीरः ॥ १०६ ॥
</details>

<details><summary>अनुवाद (हिन्दी)</summary>

जो किसी दुर्बलका अपमान नहीं करता, सदा सावधान रहकर शत्रुके साथ बुद्धिपूर्वक व्यवहार करता है, बलवानोंके साथ युद्ध पसंद नहीं करता तथा समय आनेपर पराक्रम दिखाता है, वही धीर है॥१०६॥
</details>

<details open><summary>विश्वास-प्रस्तुतिः</summary>

प्राप्यापदं न व्यथते कदाचि-  
दुद्योगमन्विच्छति चाप्रमत्तः ।  
दुःखं च काले सहते महात्मा  
धुरन्धरस्तस्य जिताः सपत्नाः ॥ १०७ ॥
</details>

<details><summary>मूलम्</summary>

प्राप्यापदं न व्यथते कदाचि-  
दुद्योगमन्विच्छति चाप्रमत्तः ।  
दुःखं च काले सहते महात्मा  
धुरन्धरस्तस्य जिताः सपत्नाः ॥ १०७ ॥
</details>

<details><summary>अनुवाद (हिन्दी)</summary>

जो धुरन्धर महापुरुष आपत्ति पड़नेपर कभी दुःखी नहीं होता, बल्कि सावधानीके साथ उद्योगका आश्रय लेता है तथा समयपर दुःख सहता है, उसके शत्रु तो पराजित ही हैं॥१०७॥
</details>

<details open><summary>विश्वास-प्रस्तुतिः</summary>

अनर्थकं विप्रवासं गृहेभ्यः  
पापैः सन्धिं परदाराभिमर्शम् ।  
दम्भं स्तैन्यं पैशुनं मद्यपानं  
न सेवते यश्च सुखी सदैव ॥ १०८ ॥
</details>

<details><summary>मूलम्</summary>

अनर्थकं विप्रवासं गृहेभ्यः  
पापैः सन्धिं परदाराभिमर्शम् ।  
दम्भं स्तैन्यं पैशुनं मद्यपानं  
न सेवते यश्च सुखी सदैव ॥ १०८ ॥
</details>

<details><summary>अनुवाद (हिन्दी)</summary>

जो घर छोड़कर निरर्थक विदेशवास, पापियोंसे मेल, परस्त्रीगमन, पाखण्ड, चोरी, चुगलखोरी तथा मदिरापान—इन सबका सेवन नहीं करता, वह सदा सुखी रहता है॥१०८॥
</details>

<details open><summary>विश्वास-प्रस्तुतिः</summary>

न संरम्भेणारभते त्रिवर्ग-  
माकारितः शंसति तत्त्वमेव ।  
न मित्रार्थे रोचयते विवादं  
नापूजितः कुप्यति चाप्यमूढः ॥ १०९ ॥  
न योऽभ्यसूयत्यनुकम्पते च  
न दुर्बलः प्रातिभाव्यं करोति।  
नात्याह किंचित् क्षमते विवादं  
सर्वत्र तादृग् लभते प्रशंसाम् ॥ ११० ॥
</details>

<details><summary>मूलम्</summary>

न संरम्भेणारभते त्रिवर्ग-  
माकारितः शंसति तत्त्वमेव ।  
न मित्रार्थे रोचयते विवादं  
नापूजितः कुप्यति चाप्यमूढः ॥ १०९ ॥  
न योऽभ्यसूयत्यनुकम्पते च  
न दुर्बलः प्रातिभाव्यं करोति।  
नात्याह किंचित् क्षमते विवादं  
सर्वत्र तादृग् लभते प्रशंसाम् ॥ ११० ॥
</details>

<details><summary>अनुवाद (हिन्दी)</summary>

जो क्रोध या उतावलीके साथ धर्म, अर्थ तथा कामका आरम्भ नहीं करता, पूछनेपर यथार्थ बात ही बतलाता है, मित्रके लिये झगड़ा नहीं पसंद करता, आदर न पानेपर क्रुद्ध नहीं होता, विवेक नहीं खो बैठता, दूसरोंके दोष नहीं देखता, सबपर दया करता है, असमर्थ होते हुए किसीकी जमानत नहीं देता, बढ़कर नहीं बोलता तथा विवादको सह लेता है, ऐसा मनुष्य सब जगह प्रशंसा पाता है॥१०९-११०॥
</details>

<details open><summary>विश्वास-प्रस्तुतिः</summary>

यो नोद्धतं कुरुते जातु वेषं  
न पौरुषेणापि विकत्थतेऽन्यान् ।  
न मूर्च्छितः कटुकान्याह किंचित्  
प्रियं सदा तं कुरुते जनो हि ॥ १११ ॥
</details>

<details><summary>मूलम्</summary>

यो नोद्धतं कुरुते जातु वेषं  
न पौरुषेणापि विकत्थतेऽन्यान् ।  
न मूर्च्छितः कटुकान्याह किंचित्  
प्रियं सदा तं कुरुते जनो हि ॥ १११ ॥
</details>

<details><summary>अनुवाद (हिन्दी)</summary>

जो कभी उद्दण्डका-सा वेष नहीं बनाता, दूसरोंके सामने अपने पराक्रमकी श्लाघा भी नहीं करता, क्रोधसे व्याकुल होनेपर भी कटुवचन नहीं बोलता, उस मनुष्यको लोग सदा ही प्यारा बना लेते हैं॥१११॥
</details>

<details open><summary>विश्वास-प्रस्तुतिः</summary>

न वैरमुद्दीपयति प्रशान्तं  
न दर्पमारोहति नास्तमेति ।  
न दुर्गतोऽस्मीति करोत्यकार्यं  
तमार्यशीलं परमाहुरार्याः ॥ ११२ ॥
</details>

<details><summary>मूलम्</summary>

न वैरमुद्दीपयति प्रशान्तं  
न दर्पमारोहति नास्तमेति ।  
न दुर्गतोऽस्मीति करोत्यकार्यं  
तमार्यशीलं परमाहुरार्याः ॥ ११२ ॥
</details>

<details><summary>अनुवाद (हिन्दी)</summary>

जो शान्त हुई वैरकी आगको फिर प्रज्वलित नहीं करता, गर्व नहीं करता, हीनता नहीं दिखाता तथा ‘मैं विपत्तिमें पड़ा हूँ’ ऐसा सोचकर अनुचित काम नहीं करता, उस उत्तम आचरणवाले पुरुषको आर्यजन सर्वश्रेष्ठ कहते हैं॥११२॥
</details>

<details open><summary>विश्वास-प्रस्तुतिः</summary>

न स्वे सुखे वै कुरुते प्रहर्षं  
नान्यस्य दुःखे भवति प्रहृष्टः।  
दत्त्वा न पश्चात् कुरुतेऽनुतापं  
स कथ्यते सत्पुरुषार्यशीलः ॥ ११३ ॥
</details>

<details><summary>मूलम्</summary>

न स्वे सुखे वै कुरुते प्रहर्षं  
नान्यस्य दुःखे भवति प्रहृष्टः।  
दत्त्वा न पश्चात् कुरुतेऽनुतापं  
स कथ्यते सत्पुरुषार्यशीलः ॥ ११३ ॥
</details>

<details><summary>अनुवाद (हिन्दी)</summary>

जो अपने सुखमें प्रसन्न नहीं होता, दूसरेके दुःखके समय हर्ष नहीं मानता और दान देकर पश्चात्ताप नहीं करता, वह सज्जनोंमें सदाचारी कहलाता है॥११३॥
</details>

<details open><summary>विश्वास-प्रस्तुतिः</summary>

देशाचारान् समयाञ्जातिधर्मान्  
बुभूषते यः स परावरज्ञः।  
स यत्र तत्राभिगतः सदैव  
महाजनस्याधिपत्यं करोति ॥ ११४ ॥
</details>

<details><summary>मूलम्</summary>

देशाचारान् समयाञ्जातिधर्मान्  
बुभूषते यः स परावरज्ञः।  
स यत्र तत्राभिगतः सदैव  
महाजनस्याधिपत्यं करोति ॥ ११४ ॥
</details>

<details><summary>अनुवाद (हिन्दी)</summary>

जो मनुष्य देशके व्यवहार, अवसर तथा जातियोंके धर्मोंको तत्त्वसे जानना चाहता है, उसे उत्तम-अधमका विवेक हो जाता है। वह जहाँ कहीं भी जाता है, सदा महान् जनसमूहपर अपनी प्रभुता स्थापित कर लेता है॥११४॥
</details>

<details open><summary>विश्वास-प्रस्तुतिः</summary>

दम्भं मोहं मत्सरं पापकृत्यं  
राजद्विष्टं पैशुनं पूगवैरम् ।  
मत्तोन्मत्तैर्दुर्जनैश्चापि वादं  
यः प्रज्ञावान् वर्जयेत् स प्रधानः ॥ ११५ ॥
</details>

<details><summary>मूलम्</summary>

दम्भं मोहं मत्सरं पापकृत्यं  
राजद्विष्टं पैशुनं पूगवैरम् ।  
मत्तोन्मत्तैर्दुर्जनैश्चापि वादं  
यः प्रज्ञावान् वर्जयेत् स प्रधानः ॥ ११५ ॥
</details>

<details><summary>अनुवाद (हिन्दी)</summary>

जो बुद्धिमान् दम्भ, मोह, मात्सर्य, पापकर्म, राजद्रोह, चुगलखोरी, समूहसे वैर और मतवाले, पागल तथा दुर्जनोंसे विवाद छोड़ देता है, वह श्रेष्ठ है॥११५॥
</details>

<details open><summary>विश्वास-प्रस्तुतिः</summary>

दानं होमं दैवतं मङ्गलानि  
प्रायश्चित्तान् विविधाल्ँलोकवादान् ।  
एतानि यः कुरुते नैत्यकानि  
तस्योत्थानं देवता राधयन्ति ॥ ११६ ॥
</details>

<details><summary>मूलम्</summary>

दानं होमं दैवतं मङ्गलानि  
प्रायश्चित्तान् विविधाल्ँलोकवादान् ।  
एतानि यः कुरुते नैत्यकानि  
तस्योत्थानं देवता राधयन्ति ॥ ११६ ॥
</details>

<details><summary>अनुवाद (हिन्दी)</summary>

जो दान, होम, देवपूजन, मांगलिक कर्म, प्रायश्चित्त तथा अनेक प्रकारके लौकिक आचार—इन नित्य किये जानेयोग्य कर्मोंको करता है, देवतालोग उसके अभ्युदयकी सिद्धि करते हैं॥११६॥
</details>

<details open><summary>विश्वास-प्रस्तुतिः</summary>

समैर्विवाहं कुरुते न हीनैः  
समैः सख्यं व्यवहारं कथां च।  
गुणैर्विशिष्टांश्च पुरो दधाति  
विपश्चितस्तस्य नयाः सुनीताः ॥ ११७ ॥
</details>

<details><summary>मूलम्</summary>

समैर्विवाहं कुरुते न हीनैः  
समैः सख्यं व्यवहारं कथां च।  
गुणैर्विशिष्टांश्च पुरो दधाति  
विपश्चितस्तस्य नयाः सुनीताः ॥ ११७ ॥
</details>

<details><summary>अनुवाद (हिन्दी)</summary>

जो अपने बराबरवालोंके साथ विवाह, मित्रता, व्यवहार तथा बातचीत करता है, हीन पुरुषोंके साथ नहीं और गुणोंमें बढ़े-चढ़े पुरुषोंको सदा आगे रखता है, उस विद्वान्‌की नीति श्रेष्ठ नीति है॥११७॥
</details>

<details open><summary>विश्वास-प्रस्तुतिः</summary>

मितं भुङ्क्ते संविभज्याश्रितेभ्यो  
मितं स्वपित्यमितं कर्म कृत्वा।  
ददात्यमित्रेष्वपि याचितः सं-  
स्तमात्मवन्तं प्रजहत्यनर्थाः ॥ ११८ ॥
</details>

<details><summary>मूलम्</summary>

मितं भुङ्क्ते संविभज्याश्रितेभ्यो  
मितं स्वपित्यमितं कर्म कृत्वा।  
ददात्यमित्रेष्वपि याचितः सं-  
स्तमात्मवन्तं प्रजहत्यनर्थाः ॥ ११८ ॥
</details>

<details><summary>अनुवाद (हिन्दी)</summary>

जो अपने आश्रितजनोंको बाँटकर थोड़ा ही भोजन करता है, बहुत अधिक काम करके भी थोड़ा सोता है तथा माँगनेपर जो मित्र नहीं है, उन्हें भी धन देता है, उस मनस्वी पुरुषको सारे अनर्थ दूरसे ही छोड़ देते हैं॥
</details>

<details open><summary>विश्वास-प्रस्तुतिः</summary>

चिकीर्षितं विप्रकृतं च यस्य  
नान्ये जनाः कर्म जानन्ति किंचित्।  
मन्त्रे गुप्ते सम्यगनुष्ठिते च  
नाल्पोऽप्यस्य च्यवते कश्चिदर्थः ॥ ११९ ॥
</details>

<details><summary>मूलम्</summary>

चिकीर्षितं विप्रकृतं च यस्य  
नान्ये जनाः कर्म जानन्ति किंचित्।  
मन्त्रे गुप्ते सम्यगनुष्ठिते च  
नाल्पोऽप्यस्य च्यवते कश्चिदर्थः ॥ ११९ ॥
</details>

<details><summary>अनुवाद (हिन्दी)</summary>

जिसके अपनी इच्छाके अनुकूल और दूसरोंकी इच्छाके विरुद्ध कार्यको दूसरे लोग कुछ भी नहीं जान पाते, मन्त्र गुप्त रहने और अभीष्ट कार्यका ठीक-ठीक सम्पादन होनेके कारण उसका थोड़ा भी काम बिगड़ने नहीं पाता॥११९॥
</details>

<details open><summary>विश्वास-प्रस्तुतिः</summary>

यः सर्वभूतप्रशमे निविष्टः  
सत्यो मृदुर्मानकृच्छुद्धभावः ।  
अतीव स ज्ञायते ज्ञातिमध्ये  
महामणिर्जात्य इव प्रसन्नः ॥ १२० ॥
</details>

<details><summary>मूलम्</summary>

यः सर्वभूतप्रशमे निविष्टः  
सत्यो मृदुर्मानकृच्छुद्धभावः ।  
अतीव स ज्ञायते ज्ञातिमध्ये  
महामणिर्जात्य इव प्रसन्नः ॥ १२० ॥
</details>

<details><summary>अनुवाद (हिन्दी)</summary>

जो मनुष्य सम्पूर्ण भूतोंको शान्ति प्रदान करनेमें तत्पर, सत्यवादी, कोमल, दूसरोंको आदर देनेवाला तथा पवित्र विचारवाला होता है, वह अच्छी खानसे निकले और चमकते हुए श्रेष्ठ रत्नकी भाँति अपनी जातिवालोंमें अधिक प्रसिद्धि पाता है॥१२०॥
</details>

<details open><summary>विश्वास-प्रस्तुतिः</summary>

य आत्मनापत्रपते भृशं नरः  
स सर्वलोकस्य गुरुर्भवत्युत ।  
अनन्ततेजाः सुमनाः समाहितः  
स तेजसा सूर्य इवावभासते ॥ १२१ ॥
</details>

<details><summary>मूलम्</summary>

य आत्मनापत्रपते भृशं नरः  
स सर्वलोकस्य गुरुर्भवत्युत ।  
अनन्ततेजाः सुमनाः समाहितः  
स तेजसा सूर्य इवावभासते ॥ १२१ ॥
</details>

<details><summary>अनुवाद (हिन्दी)</summary>

जो स्वयं ही अधिक लज्जाशील है, वह सब लोगोंमें श्रेष्ठ समझा जाता है। वह अपने अनन्त तेज, शुद्ध हृदय एवं एकाग्रतासे युक्त होनेके कारण कान्तिमें सूर्यके समान शोभा पाता है॥१२१॥
</details>

<details open><summary>विश्वास-प्रस्तुतिः</summary>

वने जाताः शापदग्धस्य राज्ञः  
पाण्डोः पुत्राः पञ्च पञ्चेन्द्रकल्पाः।  
त्वयैव बाला वर्धिताः शिक्षिताश्च  
तवादेशं पालयन्त्यम्बिकेय ॥ १२२ ॥
</details>

<details><summary>मूलम्</summary>

वने जाताः शापदग्धस्य राज्ञः  
पाण्डोः पुत्राः पञ्च पञ्चेन्द्रकल्पाः।  
त्वयैव बाला वर्धिताः शिक्षिताश्च  
तवादेशं पालयन्त्यम्बिकेय ॥ १२२ ॥
</details>

<details><summary>अनुवाद (हिन्दी)</summary>

अम्बिकानन्दन! (मृगरूपधारी किंदम ऋषिके) शापसे दग्ध राजा पाण्डुके जो पाँच पुत्र वनमें उत्पन्न हुए, वे पाँच इन्दोंके समान शक्तिशाली हैं, उन्हें आपने ही बचपनसे पाला और शिक्षा दी है; वे भी आपकी आज्ञाका पालन करते रहते हैं॥१२२॥
</details>

<details open><summary>विश्वास-प्रस्तुतिः</summary>

प्रदायैषामुचितं तात राज्यं  
सुखी पुत्रैः सहितो मोदमानः।  
न देवानां नापि च मानुषाणां  
भविष्यसि त्वं तर्कणीयो नरेन्द्र ॥ १२३ ॥
</details>

<details><summary>मूलम्</summary>

प्रदायैषामुचितं तात राज्यं  
सुखी पुत्रैः सहितो मोदमानः।  
न देवानां नापि च मानुषाणां  
भविष्यसि त्वं तर्कणीयो नरेन्द्र ॥ १२३ ॥
</details>

<details><summary>अनुवाद (हिन्दी)</summary>

तात! उन्हें उनका न्यायोचित राज्यभाग देकर आप अपने पुत्रोंके साथ आनन्दित होते हुए सुख भोगिये। नरेन्द्र! ऐसा करनेपर आप देवताओं तथा मनुष्योंकी आलोचनाके विषय नहीं रह जायँगे॥१२३॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि प्रजागरपर्वणि विदुरनीतिवाक्ये त्रयस्त्रिंशोऽध्यायः ॥ ३३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत प्रजागरपर्वमें विदुर-नीतिवाक्यविषयक तैंतीसवाँ अध्याय पूरा हुआ॥३३॥
</details>

<details><summary>सूचना (हिन्दी)</summary>

[दाक्षिणात्य अधिक पाठके ६ श्लोक मिलाकर कुल १२९ श्लोक हैं।]
</details>

[^*]: इस ३३ वें अध्यायसे प्रारम्भ होकर ४० वें अध्यायतक ‘विदुरनीति’ है।

[^*]: यहाँ ‘उपास्ते’ के स्थानपर ‘उपासते’ यह प्रयोग आर्ष समझना चाहिये।

[^*]: मुहूर्त शब्दका अर्थ दो घड़ी होता है। एक घड़ी २४ मिनटकी मानी जाती है।
