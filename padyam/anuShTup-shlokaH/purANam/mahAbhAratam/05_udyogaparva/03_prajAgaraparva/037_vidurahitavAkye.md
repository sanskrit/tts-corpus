+++
title_full = "037 धृतराष्ट्रके प्रति विदुरजीका हितोपदेश"
title = "०३७ विदुरहितवाक्ये"

+++

<details><summary>भागसूचना</summary>

सप्तत्रिंशोऽध्यायः
</details>

<details><summary>सूचना (हिन्दी)</summary>

धृतराष्ट्रके प्रति विदुरजीका हितोपदेश
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

सप्तदशेमान् राजेन्द्र मनुः स्वायम्भुवोऽब्रवीत्।  
वैचित्रवीर्य पुरुषानाकाशं मुष्टिभिर्घ्नतः ॥ १ ॥  
दानवेन्द्रस्य च धनुरनाम्यं नमतोऽब्रवीत्।  
अथो मरीचिनः पादानग्राह्यान् गृह्णतस्तथा ॥ २ ॥
</details>

<details><summary>मूलम्</summary>

सप्तदशेमान् राजेन्द्र मनुः स्वायम्भुवोऽब्रवीत्।  
वैचित्रवीर्य पुरुषानाकाशं मुष्टिभिर्घ्नतः ॥ १ ॥  
दानवेन्द्रस्य च धनुरनाम्यं नमतोऽब्रवीत्।  
अथो मरीचिनः पादानग्राह्यान् गृह्णतस्तथा ॥ २ ॥
</details>

<details><summary>अनुवाद (हिन्दी)</summary>

_विदुरजी कहते हैं—_ राजेन्द्र! विचित्रवीर्यनन्दन! स्वायम्भुव मनुने इन सत्रह प्रकारके पुरुषोंको आकाशपर मुक्कोंसे प्रहार करनेवाले, न झुकाये जा सकनेवाले, वर्षाकालीन इन्द्रधनुषको झुकानेकी चेष्टा करनेवाले तथा पकड़में न आनेवाली सूर्यकी किरणोंको पकड़नेका प्रयास करनेवाले बतलाया है (अर्थात् इनके सभी उद्यमोंको निष्फल कहा है)॥१-२॥
</details>

<details open><summary>विश्वास-प्रस्तुतिः</summary>

यश्चाशिष्यं शास्ति वै यश्च तुष्येद्  
यश्चातिवेलं भजते द्विषन्तम् ।  
स्त्रियश्च यो रक्षति भद्रमश्नुते  
यश्चायाच्यं याचते कत्थते च ॥ ३ ॥  
यश्चाभिजातः प्रकरोत्यकार्यं  
यश्चाबलो बलिना नित्यवैरी ।  
अश्रद्दधानाय च यो ब्रवीति  
यश्चाकाम्यं कामयते नरेन्द्र ॥ ४ ॥  
वध्यावहासं श्वशुरो मन्यते यो  
वध्वा वसन्नभयो मानकामः ।  
परक्षेत्रे निर्वपति स्वबीजं  
स्त्रियं च यः परिवदतेऽतिवेलम् ॥ ५ ॥  
यश्चापि लब्ध्वा न स्मरामीति वादी  
दत्त्वा च यः कत्थति याच्यमानः।  
यश्चासतः सत्त्वमुपानयीत  
एतान् नयन्ति निरयं पाशहस्ताः ॥ ६ ॥
</details>

<details><summary>मूलम्</summary>

यश्चाशिष्यं शास्ति वै यश्च तुष्येद्  
यश्चातिवेलं भजते द्विषन्तम् ।  
स्त्रियश्च यो रक्षति भद्रमश्नुते  
यश्चायाच्यं याचते कत्थते च ॥ ३ ॥  
यश्चाभिजातः प्रकरोत्यकार्यं  
यश्चाबलो बलिना नित्यवैरी ।  
अश्रद्दधानाय च यो ब्रवीति  
यश्चाकाम्यं कामयते नरेन्द्र ॥ ४ ॥  
वध्यावहासं श्वशुरो मन्यते यो  
वध्वा वसन्नभयो मानकामः ।  
परक्षेत्रे निर्वपति स्वबीजं  
स्त्रियं च यः परिवदतेऽतिवेलम् ॥ ५ ॥  
यश्चापि लब्ध्वा न स्मरामीति वादी  
दत्त्वा च यः कत्थति याच्यमानः।  
यश्चासतः सत्त्वमुपानयीत  
एतान् नयन्ति निरयं पाशहस्ताः ॥ ६ ॥
</details>

<details><summary>अनुवाद (हिन्दी)</summary>

पाश हाथमें लिये यमराजके दूत इन सत्रह पुरुषोंको नरकमें ले जाते हैं, जो शासनके अयोग्य पुरुषपर शासन करता है, मर्यादाका उल्लंघन करके संतुष्ट होता है, शत्रुकी सेवा करता है, रक्षणके अयोग्य स्त्रीकी रक्षा करनेका प्रयत्न करता तथा उसके द्वारा अपने कल्याणका अनुभव करता है, याचना करनेके अयोग्य पुरुषसे याचना करता है तथा आत्मप्रशंसा करता है, अच्छे कुलमें उत्पन्न होकर भी नीच कर्म करता है, दुर्बल होकर भी सदा बलवान्‌से वैर रखता है, श्रद्धाहीनको उपदेश करता है, न चाहनेयोग्य (शास्त्रनिषिद्ध) वस्तुको चाहता है, श्वशुर होकर पुत्रवधूके साथ परिहास पसंद करता है तथा पुत्रवधूसे एकान्तवास करके भी निर्भय होकर समाजमें अपनी प्रतिष्ठा चाहता है, परस्त्रीमें अपने वीर्यका आधान करता है, मर्यादाके बाहर स्त्रीकी निन्दा करता है, किसीसे कोई वस्तु पाकर भी ‘याद नहीं है’ ऐसा कहकर उसे दबाना चाहता है, माँगनेपर दान देकर उसके लिये अपनी श्लाघा करता है और झूठको सही साबित करनेका प्रयास करता है॥३—६॥
</details>

<details open><summary>विश्वास-प्रस्तुतिः</summary>

यस्मिन् यथा वर्तते यो मनुष्य-  
स्तस्मिंस्तथा वर्तितव्यं स धर्मः।  
मायाचारो मायया वर्तितव्यः  
साध्वाचारः साधुना प्रत्युपेयः ॥ ७ ॥
</details>

<details><summary>मूलम्</summary>

यस्मिन् यथा वर्तते यो मनुष्य-  
स्तस्मिंस्तथा वर्तितव्यं स धर्मः।  
मायाचारो मायया वर्तितव्यः  
साध्वाचारः साधुना प्रत्युपेयः ॥ ७ ॥
</details>

<details><summary>अनुवाद (हिन्दी)</summary>

जो मनुष्य अपने साथ जैसा बर्ताव करे, उसके साथ वैसा ही बर्ताव करना चाहिये—यही नीतिधर्म है। कपटका आचरण करनेवालेके साथ कपटपूर्ण बर्ताव करे और अच्छा बर्ताव करनेवालेके साथ साधुभावसे ही बर्ताव करना चाहिये॥७॥
</details>

<details open><summary>विश्वास-प्रस्तुतिः</summary>

जरा रूपं हरति हि धैर्यमाशा  
मृत्युः प्राणान् धर्मचर्यामसूया ।  
कामो ह्रियं वृत्तमनार्यसेवा  
क्रोधः श्रियं सर्वमेवाभिमानः ॥ ८ ॥
</details>

<details><summary>मूलम्</summary>

जरा रूपं हरति हि धैर्यमाशा  
मृत्युः प्राणान् धर्मचर्यामसूया ।  
कामो ह्रियं वृत्तमनार्यसेवा  
क्रोधः श्रियं सर्वमेवाभिमानः ॥ ८ ॥
</details>

<details><summary>अनुवाद (हिन्दी)</summary>

बुढ़ापा रूपका, आशा धैर्यका, मृत्यु प्राणोंका, दूसरोंके गुणोंमें दोषदृष्टि धर्माचरणका, काम लज्जाका, नीच पुरुषोंकी सेवा सदाचारका, क्रोध लक्ष्मीका और अभिमान सर्वस्वका ही नाश कर देता है॥८॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

शतायुरुक्तः पुरुषः सर्ववेदेषु वै यदा।  
नाप्नोत्यथ च तत् सर्वमायुः केनेह हेतुना ॥ ९ ॥
</details>

<details><summary>मूलम्</summary>

शतायुरुक्तः पुरुषः सर्ववेदेषु वै यदा।  
नाप्नोत्यथ च तत् सर्वमायुः केनेह हेतुना ॥ ९ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ विदुर! जब सभी वेदोंमें पुरुषको सौ वर्षकी आयुवाला बताया गया है, तब वह किस कारणसे अपनी पूर्ण आयुको नहीं पाता?॥९॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

अतिमानोऽतिवादश्च तथात्यागो नराधिप ।  
क्रोधश्चात्मविधित्सा च मित्रद्रोहश्च तानि षट् ॥ १० ॥  
एत एवासयस्तीक्ष्णा कृन्तन्त्यायूंषि देहिनाम्।  
एतानि मानवान् घ्नन्ति न मृत्युर्भद्रमस्तु ते ॥ ११ ॥
</details>

<details><summary>मूलम्</summary>

अतिमानोऽतिवादश्च तथात्यागो नराधिप ।  
क्रोधश्चात्मविधित्सा च मित्रद्रोहश्च तानि षट् ॥ १० ॥  
एत एवासयस्तीक्ष्णा कृन्तन्त्यायूंषि देहिनाम्।  
एतानि मानवान् घ्नन्ति न मृत्युर्भद्रमस्तु ते ॥ ११ ॥
</details>

<details><summary>अनुवाद (हिन्दी)</summary>

_विदुरजी बोले—_ राजन्! आपका कल्याण हो। अत्यन्त अभिमान, अधिक बोलना, त्यागका अभाव, क्रोध, अपना ही पेट पालनेकी चिन्ता और मित्रद्रोह—ये छः तीखी तलवारें देहधारियोंकी आयुको काटती हैं। ये ही मनुष्योंका वध करती हैं, मृत्यु नहीं॥१०-११॥
</details>

<details open><summary>विश्वास-प्रस्तुतिः</summary>

विश्वस्तस्यैति यो दारान् यश्चापि गुरुतल्पगः।  
वृषलीपतिर्द्विजो यश्च पानपश्चैव भारत ॥ १२ ॥  
आदेशकृद् वृत्तिहन्ता द्विजानां प्रेषकश्च यः।  
शरणागतहा चैव सर्वे ब्रह्महणः समाः।  
एतैः समेत्य कर्तव्यं प्रायश्चित्तमिति श्रुतिः ॥ १३ ॥
</details>

<details><summary>मूलम्</summary>

विश्वस्तस्यैति यो दारान् यश्चापि गुरुतल्पगः।  
वृषलीपतिर्द्विजो यश्च पानपश्चैव भारत ॥ १२ ॥  
आदेशकृद् वृत्तिहन्ता द्विजानां प्रेषकश्च यः।  
शरणागतहा चैव सर्वे ब्रह्महणः समाः।  
एतैः समेत्य कर्तव्यं प्रायश्चित्तमिति श्रुतिः ॥ १३ ॥
</details>

<details><summary>अनुवाद (हिन्दी)</summary>

भारत! जो अपने ऊपर विश्वास करनेवाले पुरुषकी स्त्रीके साथ समागम करता है, जो गुरुस्त्रीगामी है, ब्राह्मण होकर शूद्रा स्त्रीके साथ विवाह करता है, शराब पीता है तथा जो ब्राह्मणपर आदेश चलानेवाला, ब्राह्मणोंकी जीविका नष्ट करनेवाला, ब्राह्मणोंको सेवाकार्यके लिये इधर-उधर भेजनेवाला और शरणागतकी हिंसा करनेवाला है—ये सब-के-सब ब्रह्महत्यारेके समान हैं; इनका संग हो जानेपर प्रायश्चित्त करे—यह वेदोंकी आज्ञा है॥१२-१३॥
</details>

<details open><summary>विश्वास-प्रस्तुतिः</summary>

गृहीतवाक्यो नयविद् वदान्यः  
शेषान्नभोक्ता ह्यविहिंसकश्च ।  
नानर्थकृत्याकुलितः कृतज्ञः  
सत्यो मृदुः स्वर्गमुपैति विद्वान् ॥ १४ ॥
</details>

<details><summary>मूलम्</summary>

गृहीतवाक्यो नयविद् वदान्यः  
शेषान्नभोक्ता ह्यविहिंसकश्च ।  
नानर्थकृत्याकुलितः कृतज्ञः  
सत्यो मृदुः स्वर्गमुपैति विद्वान् ॥ १४ ॥
</details>

<details><summary>अनुवाद (हिन्दी)</summary>

बड़ोंकी आज्ञा माननेवाला, नीतिज्ञ, दाता, यज्ञशेष अन्नका भोजन करनेवाला, हिंसारहित, अनर्थपूर्ण कार्योंसे दूर रहनेवाला, कृतज्ञ, सत्यवादी और कोमल स्वभाववाला विद्वान् स्वर्गगामी होता है॥१४॥
</details>

<details open><summary>विश्वास-प्रस्तुतिः</summary>

सुलभाः पुरुषा राजन् सततं प्रियवादिनः।  
अप्रियस्य तु पथ्यस्य वक्ता श्रोता च दुर्लभः ॥ १५ ॥
</details>

<details><summary>मूलम्</summary>

सुलभाः पुरुषा राजन् सततं प्रियवादिनः।  
अप्रियस्य तु पथ्यस्य वक्ता श्रोता च दुर्लभः ॥ १५ ॥
</details>

<details><summary>अनुवाद (हिन्दी)</summary>

राजन्! सदा प्रिय वचन बोलनेवाले मनुष्य तो सहजमें ही मिल सकते हैं; किंतु जो अप्रिय होता हुआ हितकारी हो, ऐसे वचनके वक्ता और श्रोता दोनों ही दुर्लभ हैं॥१५॥
</details>

<details open><summary>विश्वास-प्रस्तुतिः</summary>

यो हि धर्मं समाश्रित्य हित्वा भर्तुः प्रियाप्रिये।  
अप्रियाण्याह पथ्यानि तेन राजा सहायवान् ॥ १६ ॥
</details>

<details><summary>मूलम्</summary>

यो हि धर्मं समाश्रित्य हित्वा भर्तुः प्रियाप्रिये।  
अप्रियाण्याह पथ्यानि तेन राजा सहायवान् ॥ १६ ॥
</details>

<details><summary>अनुवाद (हिन्दी)</summary>

जो धर्मका आश्रय लेकर तथा स्वामीको प्रिय लगेगा या अप्रिय—इसका विचार छोड़कर अप्रिय होनेपर भी हितकी बात कहता है, उसीसे राजाको सच्ची सहायता मिलती है॥१६॥
</details>

<details open><summary>विश्वास-प्रस्तुतिः</summary>

त्यजेत् कुलार्थे पुरुषं ग्रामस्यार्थे कुलं त्यजेत्।  
ग्रामं जनपदस्यार्थे आत्मार्थे पृथिवीं त्यजेत् ॥ १७ ॥
</details>

<details><summary>मूलम्</summary>

त्यजेत् कुलार्थे पुरुषं ग्रामस्यार्थे कुलं त्यजेत्।  
ग्रामं जनपदस्यार्थे आत्मार्थे पृथिवीं त्यजेत् ॥ १७ ॥
</details>

<details><summary>अनुवाद (हिन्दी)</summary>

कुलकी रक्षाके लिये एक मनुष्यका, ग्रामकी रक्षाके लिये कुलका, देशकी रक्षाके लिये गाँवका और आत्माके कल्याणके लिये सारी पृथ्वीका त्याग कर देना चाहिये॥
</details>

<details open><summary>विश्वास-प्रस्तुतिः</summary>

आपदर्थे धन रक्षेद् दारान् रक्षेद् धनैरपि।  
आत्मानं सततं रक्षेद् दारैरपि धनैरपि ॥ १८ ॥
</details>

<details><summary>मूलम्</summary>

आपदर्थे धन रक्षेद् दारान् रक्षेद् धनैरपि।  
आत्मानं सततं रक्षेद् दारैरपि धनैरपि ॥ १८ ॥
</details>

<details><summary>अनुवाद (हिन्दी)</summary>

आपत्तिके लिये धनकी रक्षा करे, धनके द्वारा भी स्त्रीकी रक्षा करे और स्त्री एवं धन दोनोंके द्वारा सदा अपनी रक्षा करे॥१८॥
</details>

<details open><summary>विश्वास-प्रस्तुतिः</summary>

द्यूतमेतत् पुराकल्पे दृष्टं वैरकरं नृणाम्।  
तस्माद् द्यूतं न सेवेत हास्यार्थमपि बुद्धिमान् ॥ १९ ॥
</details>

<details><summary>मूलम्</summary>

द्यूतमेतत् पुराकल्पे दृष्टं वैरकरं नृणाम्।  
तस्माद् द्यूतं न सेवेत हास्यार्थमपि बुद्धिमान् ॥ १९ ॥
</details>

<details><summary>अनुवाद (हिन्दी)</summary>

पूर्वकालमें जूआ खेलना मनुष्योंमें वैर डालनेका कारण देखा गया है; अतः बुद्धिमान् मनुष्य हँसीके लिये भी जूआ न खेले॥१९॥
</details>

<details open><summary>विश्वास-प्रस्तुतिः</summary>

उक्तं मया द्यूतकालेऽपि राजन्  
नेदं युक्तं वचनं प्रातिपेय।  
तदौषधं पथ्यमिवातुरस्य  
न रोचते तव वैचित्रवीर्य ॥ २० ॥
</details>

<details><summary>मूलम्</summary>

उक्तं मया द्यूतकालेऽपि राजन्  
नेदं युक्तं वचनं प्रातिपेय।  
तदौषधं पथ्यमिवातुरस्य  
न रोचते तव वैचित्रवीर्य ॥ २० ॥
</details>

<details><summary>अनुवाद (हिन्दी)</summary>

प्रतीपनन्दन! विचित्रवीर्यकुमार! राजन्! मैंने जूएका खेल आरम्भ होते समय भी कहा था कि यह ठीक नहीं है, किंतु रोगीको जैसे दवा और पथ्य अच्छे नहीं लगते, उसी तरह मेरी वह बात भी आपको अच्छी नहीं लगी॥२०॥
</details>

<details open><summary>विश्वास-प्रस्तुतिः</summary>

काकैरिमांश्चित्रबर्हान् मयूरान्  
पराजयेथाः पाण्डवान् धार्तराष्ट्रैः ।  
हित्वा सिंहान् क्रोष्टुकान् गूहमानः  
प्राप्ते काले शोचिता त्वं नरेन्द्र ॥ २१ ॥
</details>

<details><summary>मूलम्</summary>

काकैरिमांश्चित्रबर्हान् मयूरान्  
पराजयेथाः पाण्डवान् धार्तराष्ट्रैः ।  
हित्वा सिंहान् क्रोष्टुकान् गूहमानः  
प्राप्ते काले शोचिता त्वं नरेन्द्र ॥ २१ ॥
</details>

<details><summary>अनुवाद (हिन्दी)</summary>

नरेन्द्र! आप कौओंके समान अपने पुत्रोंके द्वारा विचित्र पंखवाले मोरोंके सदृश पाण्डवोंको पराजित करनेका प्रयत्न कर रहे हैं; सिंहोंको छोड़कर सियारोंकी रक्षा कर रहे हैं; समय आनेपर आपको इसके लिये पश्चात्ताप करना पड़ेगा॥२१॥
</details>

<details open><summary>विश्वास-प्रस्तुतिः</summary>

यस्तात न क्रुध्यति सर्वकालं  
भृत्यस्य भक्तस्य हिते रतस्य।  
तस्मिन् भृत्या भर्तरि विश्वसन्ति  
न चैनमापत्सु परित्यजन्ति ॥ २२ ॥
</details>

<details><summary>मूलम्</summary>

यस्तात न क्रुध्यति सर्वकालं  
भृत्यस्य भक्तस्य हिते रतस्य।  
तस्मिन् भृत्या भर्तरि विश्वसन्ति  
न चैनमापत्सु परित्यजन्ति ॥ २२ ॥
</details>

<details><summary>अनुवाद (हिन्दी)</summary>

तात! जो स्वामी सदा हितसाधनमें लगे रहनेवाले अपने भक्त सेवकपर कभी क्रोध नहीं करता, उसपर भृत्यगण विश्वास करते हैं और उसे आपत्तिके समय भी नहीं छोड़ते॥२२॥
</details>

<details open><summary>विश्वास-प्रस्तुतिः</summary>

न भृत्यानां वृत्तिसंरोधनेन  
राज्यं धनं संजिघृक्षेदपूर्वम् ।  
त्यजन्ति ह्येनं वञ्चिता वै विरुद्धाः  
स्निग्धा ह्यमात्याः परिहीनभोगाः ॥ २३ ॥
</details>

<details><summary>मूलम्</summary>

न भृत्यानां वृत्तिसंरोधनेन  
राज्यं धनं संजिघृक्षेदपूर्वम् ।  
त्यजन्ति ह्येनं वञ्चिता वै विरुद्धाः  
स्निग्धा ह्यमात्याः परिहीनभोगाः ॥ २३ ॥
</details>

<details><summary>अनुवाद (हिन्दी)</summary>

सेवकोंकी जीविका बंद करके दूसरोंके राज्य और धनके अपहरणका प्रयत्न नहीं करना चाहिये; क्योंकि अपनी जीविका छिन जानेसे भोगोंसे वंचित होकर पहलेके प्रेमी मन्त्री भी उस समय विरोधी बन जाते हैं और राजाका परित्याग कर देते हैं॥२३॥
</details>

<details open><summary>विश्वास-प्रस्तुतिः</summary>

कृत्यानि पूर्वं परिसंख्याय सर्वा-  
ण्यायव्यये चानुरूपां च वृत्तिम्।  
संगृह्णीयादनुरूपान् सहायान्  
सहायसाध्यानि हि दुष्कराणि ॥ २४ ॥
</details>

<details><summary>मूलम्</summary>

कृत्यानि पूर्वं परिसंख्याय सर्वा-  
ण्यायव्यये चानुरूपां च वृत्तिम्।  
संगृह्णीयादनुरूपान् सहायान्  
सहायसाध्यानि हि दुष्कराणि ॥ २४ ॥
</details>

<details><summary>अनुवाद (हिन्दी)</summary>

पहले कर्तव्य एवं आय-व्यय और उचित वेतन आदिका निश्चय करके फिर सुयोग्य सहायकोंका संग्रह करे, क्योंकि कठिनसे कठिन कार्य भी सहायकोंद्वारा साध्य होते हैं॥२४॥
</details>

<details open><summary>विश्वास-प्रस्तुतिः</summary>

अभिप्रायं यो विदित्वा तु भर्तुः  
सर्वाणि कार्याणि करोत्यतन्द्री ।  
वक्ता हितानामनुरक्त आर्यः  
शक्तिज्ञ आत्मेव हि सोऽनुकम्प्यः ॥ २५ ॥
</details>

<details><summary>मूलम्</summary>

अभिप्रायं यो विदित्वा तु भर्तुः  
सर्वाणि कार्याणि करोत्यतन्द्री ।  
वक्ता हितानामनुरक्त आर्यः  
शक्तिज्ञ आत्मेव हि सोऽनुकम्प्यः ॥ २५ ॥
</details>

<details><summary>अनुवाद (हिन्दी)</summary>

जो सेवक स्वामीके अभिप्रायको समझकर आलस्यरहित हो समस्त कार्योंको पूरा करता है, जो हितकी बात कहनेवाला, स्वामिभक्त, सज्जन और राजाकी शक्तिको जाननेवाला है, उसे अपने समान समझकर उसपर कृपा करनी चाहिये॥२५॥
</details>

<details open><summary>विश्वास-प्रस्तुतिः</summary>

वाक्यं तु यो नाद्रियतेऽनुशिष्टः  
प्रत्याह यश्चापि नियुज्यमानः ।  
प्रज्ञाभिमानी प्रतिकूलवादी  
त्याज्यः स तादृक् त्वरयैव भृत्यः ॥ २६ ॥
</details>

<details><summary>मूलम्</summary>

वाक्यं तु यो नाद्रियतेऽनुशिष्टः  
प्रत्याह यश्चापि नियुज्यमानः ।  
प्रज्ञाभिमानी प्रतिकूलवादी  
त्याज्यः स तादृक् त्वरयैव भृत्यः ॥ २६ ॥
</details>

<details><summary>अनुवाद (हिन्दी)</summary>

जो सेवक स्वामीके आज्ञा देनेपर उनकी बातका आदर नहीं करता, किसी काममें लगाये जानेपर अस्वीकार कर देता है, अपनी बुद्धिपर गर्व करने और प्रतिकूल बोलनेवाले उस भृत्यको शीघ्र ही त्याग देना चाहिये॥
</details>

<details open><summary>विश्वास-प्रस्तुतिः</summary>

अस्तब्धमक्लीबमदीर्घसूत्रं  
सानुक्रोशं श्लक्ष्णमहार्यमन्यैः ।  
अरोगजातीयमुदारवाक्यं  
दूतं वदन्त्यष्टगुणोपपन्नम् ॥ २७ ॥
</details>

<details><summary>मूलम्</summary>

अस्तब्धमक्लीबमदीर्घसूत्रं  
सानुक्रोशं श्लक्ष्णमहार्यमन्यैः ।  
अरोगजातीयमुदारवाक्यं  
दूतं वदन्त्यष्टगुणोपपन्नम् ॥ २७ ॥
</details>

<details><summary>अनुवाद (हिन्दी)</summary>

अहंकाररहित, कायरताशून्य, शीघ्र काम पूरा करनेवाला, दयालु, शुद्धहृदय, दूसरोंके बहकावेमें न आनेवाला, नीरोग और उदार वचनवाला—इन आठ गुणोंसे युक्त मनुष्यको ‘दूत’ बनानेयोग्य बताया गया है॥
</details>

<details open><summary>विश्वास-प्रस्तुतिः</summary>

न विश्वासाज्जातु परस्य गेहे  
गच्छेन्नरश्चेतयानो विकाले ।  
न चत्वरे निशि तिष्ठेन्निगूढो  
न राजकाम्यां योषितं प्रार्थयीत ॥ २८ ॥
</details>

<details><summary>मूलम्</summary>

न विश्वासाज्जातु परस्य गेहे  
गच्छेन्नरश्चेतयानो विकाले ।  
न चत्वरे निशि तिष्ठेन्निगूढो  
न राजकाम्यां योषितं प्रार्थयीत ॥ २८ ॥
</details>

<details><summary>अनुवाद (हिन्दी)</summary>

सावधान मनुष्य विश्वास करके असमयमें कभी किसी दूसरेके घर न जाय, रातमें छिपकर चौराहेपर न खड़ा हो और राजा जिस स्त्रीको चाहता हो, उसे प्राप्त करनेका यत्न न करे॥२८॥
</details>

<details open><summary>विश्वास-प्रस्तुतिः</summary>

न निह्नवं मन्त्रगतस्य गच्छेत्  
संसृष्टमन्त्रस्य कुसङ्गतस्य ।  
न च ब्रूयान्नाश्वसिमि त्वयीति  
सकारणं व्यपदेशं तु कुर्यात् ॥ २९ ॥
</details>

<details><summary>मूलम्</summary>

न निह्नवं मन्त्रगतस्य गच्छेत्  
संसृष्टमन्त्रस्य कुसङ्गतस्य ।  
न च ब्रूयान्नाश्वसिमि त्वयीति  
सकारणं व्यपदेशं तु कुर्यात् ॥ २९ ॥
</details>

<details><summary>अनुवाद (हिन्दी)</summary>

दुष्ट सहायकोंवाला राजा जब बहुत लोगोंके साथ मन्त्रणा-समितिमें बैठकर सलाह ले रहा हो, उस समय उसकी बातका खण्डन न करे; ‘मैं तुमपर विश्वास नहीं करता’ ऐसा भी न कहे, अपितु कोई युक्तिसंगत बहाना बनाकर वहाँसे हट जाय॥२९॥
</details>

<details open><summary>विश्वास-प्रस्तुतिः</summary>

घृणी राजा पुंश्चली राजभृत्यः  
पुत्रो भ्राता विधवा बालपुत्रा।  
सेनाजीवी चोद्‌धृतभूतिरेव  
व्यवहारेषु वर्जनीयाः स्युरेते ॥ ३० ॥
</details>

<details><summary>मूलम्</summary>

घृणी राजा पुंश्चली राजभृत्यः  
पुत्रो भ्राता विधवा बालपुत्रा।  
सेनाजीवी चोद्‌धृतभूतिरेव  
व्यवहारेषु वर्जनीयाः स्युरेते ॥ ३० ॥
</details>

<details><summary>अनुवाद (हिन्दी)</summary>

अधिक दयालु राजा, व्यभिचारिणी स्त्री, राजकर्मचारी, पुत्र, भाई, छोटे बच्चोंवाली विधवा, सैनिक और जिसका अधिकार छीन लिया गया हो, वह पुरुष—इन सबके साथ लेन-देनका व्यवहार न करे॥३०॥
</details>

<details open><summary>विश्वास-प्रस्तुतिः</summary>

अष्टौ गुणाः पुरुषं दीपयन्ति  
प्रज्ञा च कौल्यं च श्रुतं दमश्च।  
पराक्रमश्चाबहुभाषिता च  
दानं यथाशक्ति कृतज्ञता च ॥ ३१ ॥
</details>

<details><summary>मूलम्</summary>

अष्टौ गुणाः पुरुषं दीपयन्ति  
प्रज्ञा च कौल्यं च श्रुतं दमश्च।  
पराक्रमश्चाबहुभाषिता च  
दानं यथाशक्ति कृतज्ञता च ॥ ३१ ॥
</details>

<details><summary>अनुवाद (हिन्दी)</summary>

ये आठ गुण पुरुषकी शोभा बढ़ाते हैं—बुद्धि, कुलीनता, शास्त्रज्ञान, इन्द्रियनिग्रह, पराक्रम, अधिक न बोलनेका स्वभाव, यथाशक्ति दान और कृतज्ञता॥३१॥
</details>

<details open><summary>विश्वास-प्रस्तुतिः</summary>

एतान् गुणांस्तात महानुभावा-  
नेको गुणः संश्रयते प्रसह्य।  
राजा यदा सत्कुरुते मनुष्यं  
सर्वान् गुणानेष गुणो बिभर्ति ॥ ३२ ॥
</details>

<details><summary>मूलम्</summary>

एतान् गुणांस्तात महानुभावा-  
नेको गुणः संश्रयते प्रसह्य।  
राजा यदा सत्कुरुते मनुष्यं  
सर्वान् गुणानेष गुणो बिभर्ति ॥ ३२ ॥
</details>

<details><summary>अनुवाद (हिन्दी)</summary>

तात! एक गुण ऐसा है, जो इन सभी महत्त्वपूर्ण गुणोंपर हठात् अधिकार कर लेता है। राजा जिस समय किसी मनुष्यका सत्कार करता है, उस समय यह गुण (राजसम्मान) उपर्युक्त सभी गुणोंसे बढ़कर शोभा पाता है॥३२॥
</details>

<details open><summary>विश्वास-प्रस्तुतिः</summary>

गुणा दश स्नानशीलं भजन्ते  
बलं रूपं स्वरवर्णप्रशुद्धिः ।  
स्पर्शश्च गन्धश्च विशुद्धता च  
श्रीः सौकुमार्यं प्रवराश्च नार्यः ॥ ३३ ॥
</details>

<details><summary>मूलम्</summary>

गुणा दश स्नानशीलं भजन्ते  
बलं रूपं स्वरवर्णप्रशुद्धिः ।  
स्पर्शश्च गन्धश्च विशुद्धता च  
श्रीः सौकुमार्यं प्रवराश्च नार्यः ॥ ३३ ॥
</details>

<details><summary>अनुवाद (हिन्दी)</summary>

नित्य स्नान करनेवाले मनुष्यको बल, रूप, मधुरस्वर, उज्जवल वर्ण, कोमलता, सुगन्ध, पवित्रता, शोभा, सुकुमारता और सुन्दरी स्त्रियाँ—ये दस लाभ प्राप्त होते हैं॥३३॥
</details>

<details open><summary>विश्वास-प्रस्तुतिः</summary>

गुणाश्च षण्मितभुक्तं भजन्ते  
आरोग्यमायुश्च बलं सुखं च।  
अनाविलं चास्य भवत्यपत्यं  
न चैनमाद्यून इति क्षिपन्ति ॥ ३४ ॥
</details>

<details><summary>मूलम्</summary>

गुणाश्च षण्मितभुक्तं भजन्ते  
आरोग्यमायुश्च बलं सुखं च।  
अनाविलं चास्य भवत्यपत्यं  
न चैनमाद्यून इति क्षिपन्ति ॥ ३४ ॥
</details>

<details><summary>अनुवाद (हिन्दी)</summary>

थोड़ा भोजन करनेवालेको निम्नांकित छः गुण प्राप्त होते हैं—आरोग्य, आयु, बल और सुख तो मिलते ही हैं, उसकी संतान उत्तम होती है तथा ‘यह बहुत खानेवाला है’ ऐसा कहकर लोग उसपर आक्षेप नहीं करते॥३४॥
</details>

<details open><summary>विश्वास-प्रस्तुतिः</summary>

अकर्मशीलं च महाशनं च  
लोकद्विष्टं बहुमायं नृशंसम् ।  
अदेशकालज्ञमनिष्टवेष-  
मेतान् गृहे न प्रतिवासयेत ॥ ३५ ॥
</details>

<details><summary>मूलम्</summary>

अकर्मशीलं च महाशनं च  
लोकद्विष्टं बहुमायं नृशंसम् ।  
अदेशकालज्ञमनिष्टवेष-  
मेतान् गृहे न प्रतिवासयेत ॥ ३५ ॥
</details>

<details><summary>अनुवाद (हिन्दी)</summary>

अकर्मण्य, बहुत खानेवाले, सब लोगोंसे वैर करनेवाले, अधिक मायावी, क्रूर, देश-कालका ज्ञान न रखनेवाले और निन्दित वेष धारण करनेवाले मनुष्यको कभी अपने घरमें न ठहरने दे॥३५॥
</details>

<details open><summary>विश्वास-प्रस्तुतिः</summary>

कदर्यमाक्रोशकमश्रुतं च  
वनौकसं धूर्तममान्यमानिनम् ।  
निष्ठूरिणं कृतवैरं कृतघ्न-  
मेतान् भृशार्तोऽपि न जातु याचेत् ॥ ३६ ॥
</details>

<details><summary>मूलम्</summary>

कदर्यमाक्रोशकमश्रुतं च  
वनौकसं धूर्तममान्यमानिनम् ।  
निष्ठूरिणं कृतवैरं कृतघ्न-  
मेतान् भृशार्तोऽपि न जातु याचेत् ॥ ३६ ॥
</details>

<details><summary>अनुवाद (हिन्दी)</summary>

बहुत दुःखी होनेपर भी कृपण, गाली बकनेवाले, मूर्ख, जंगलमें रहनेवाले, धूर्त, नीचसेवी, निर्दयी, वैर बाँधनेवाले और कृतघ्नसे कभी सहायताकी याचना नहीं करनी चाहिये॥३६॥
</details>

<details open><summary>विश्वास-प्रस्तुतिः</summary>

संक्लिष्टकर्माणमतिप्रमादं  
नित्यानृतं चादृढभक्तिकं च ।  
विसृष्टरागं पटुमानिनं चा-  
प्येतान् न सेवेत नराधमान् षट् ॥ ३७ ॥
</details>

<details><summary>मूलम्</summary>

संक्लिष्टकर्माणमतिप्रमादं  
नित्यानृतं चादृढभक्तिकं च ।  
विसृष्टरागं पटुमानिनं चा-  
प्येतान् न सेवेत नराधमान् षट् ॥ ३७ ॥
</details>

<details><summary>अनुवाद (हिन्दी)</summary>

क्लेशप्रद कर्म करनेवाले, अत्यन्त प्रमादी, सदा असत्यभाषण करनेवाले, अस्थिर भक्तिवाले, स्नेहसे रहित, अपनेको चतुर माननेवाले—इन छः प्रकारके अधम पुरुषोंकी सेवा न करे॥३७॥
</details>

<details open><summary>विश्वास-प्रस्तुतिः</summary>

सहायबन्धना ह्यर्थाः सहायाश्चार्थबन्धनाः ।  
अन्योन्यबन्धनावेतौ विनान्योन्यं न सिद्ध्यतः ॥ ३८ ॥
</details>

<details><summary>मूलम्</summary>

सहायबन्धना ह्यर्थाः सहायाश्चार्थबन्धनाः ।  
अन्योन्यबन्धनावेतौ विनान्योन्यं न सिद्ध्यतः ॥ ३८ ॥
</details>

<details><summary>अनुवाद (हिन्दी)</summary>

धनकी प्राप्ति सहायककी अपेक्षा रखती है और सहायक धनकी अपेक्षा रखते हैं; ये दोनों एक-दूसरेके आश्रित हैं, परस्परके सहयोग बिना इनकी सिद्धि नहीं होती॥३८॥
</details>

<details open><summary>विश्वास-प्रस्तुतिः</summary>

उत्पाद्य पुत्राननृणांश्च कृत्वा  
वृत्तिं च तेभ्योऽनुविधाय कांचित्।  
स्थाने कुमारीः प्रतिपाद्य सर्वा  
अरण्यसंस्थोऽथ मुनिर्बुभूषेत् ॥ ३९ ॥
</details>

<details><summary>मूलम्</summary>

उत्पाद्य पुत्राननृणांश्च कृत्वा  
वृत्तिं च तेभ्योऽनुविधाय कांचित्।  
स्थाने कुमारीः प्रतिपाद्य सर्वा  
अरण्यसंस्थोऽथ मुनिर्बुभूषेत् ॥ ३९ ॥
</details>

<details><summary>अनुवाद (हिन्दी)</summary>

पुत्रोंको उत्पन्न कर उन्हें ऋणके भारसे मुक्त करके उनके लिये किसी जीविकाका प्रबन्ध कर दे; अपनी सभी कन्याओंका योग्य वरके साथ विवाह कर दे तत्पश्चात् वनमें मुनिवृत्तिसे रहनेकी इच्छा करे॥३९॥
</details>

<details open><summary>विश्वास-प्रस्तुतिः</summary>

हितं यत् सर्वभूतानामात्मनश्च सुखावहम्।  
तत् कुर्यादीश्वरे ह्येतन्मूलं सर्वार्थसिद्धये ॥ ४० ॥
</details>

<details><summary>मूलम्</summary>

हितं यत् सर्वभूतानामात्मनश्च सुखावहम्।  
तत् कुर्यादीश्वरे ह्येतन्मूलं सर्वार्थसिद्धये ॥ ४० ॥
</details>

<details><summary>अनुवाद (हिन्दी)</summary>

जो सम्पूर्ण प्राणियोंके लिये हितकर और अपने लिये भी सुखद हो, उसे ईश्वरार्पणबुद्धिसे करे; सम्पूर्ण सिद्धियोंका यही मूलमन्त्र है॥४०॥
</details>

<details open><summary>विश्वास-प्रस्तुतिः</summary>

वृद्धिः प्रभावस्तेजश्च सत्त्वमुत्थानमेव च।  
व्यवसायश्च यस्य स्यात् तस्यावृत्तिभयं कुतः ॥ ४१ ॥
</details>

<details><summary>मूलम्</summary>

वृद्धिः प्रभावस्तेजश्च सत्त्वमुत्थानमेव च।  
व्यवसायश्च यस्य स्यात् तस्यावृत्तिभयं कुतः ॥ ४१ ॥
</details>

<details><summary>अनुवाद (हिन्दी)</summary>

जिसमें बढ़नेकी शक्ति, प्रभाव, तेज, पराक्रम, उद्योग और (अपने कर्तव्यका) निश्चय है, उसे अपनी जीविकाके नाशका भय कैसे हो सकता है?॥४१॥
</details>

<details open><summary>विश्वास-प्रस्तुतिः</summary>

पश्य दोषान् पाण्डवैर्विग्रहे त्वं  
यत्र व्यथेयुरपि देवाः सशक्राः।  
पुत्रैर्वैरं नित्यमुद्विग्नवासो  
यशःप्रणाशो द्विषतां च हर्षः ॥ ४२ ॥
</details>

<details><summary>मूलम्</summary>

पश्य दोषान् पाण्डवैर्विग्रहे त्वं  
यत्र व्यथेयुरपि देवाः सशक्राः।  
पुत्रैर्वैरं नित्यमुद्विग्नवासो  
यशःप्रणाशो द्विषतां च हर्षः ॥ ४२ ॥
</details>

<details><summary>अनुवाद (हिन्दी)</summary>

पाण्डवोंके साथ युद्ध करनेमें जो दोष हैं, उनपर दृष्टि डालिये; उनसे संग्राम छिड़ जानेपर इन्द्र आदि देवताओंको भी कष्ट ही उठाना पड़ेगा। इसके सिवा पुत्रोंके साथ वैर, नित्य उद्वेगपूर्ण जीवन, कीर्तिका नाश और शत्रुओंको आनन्द होगा॥४२॥
</details>

<details open><summary>विश्वास-प्रस्तुतिः</summary>

भीष्मस्य कोपस्तव चैवेन्द्रकल्प  
द्रोणस्य राज्ञश्च युधिष्ठिरस्य ।  
उत्सादयेल्लोकमिमं प्रवृद्धः  
श्वेतो ग्रहस्तिर्यगिवापतन् खे ॥ ४३ ॥
</details>

<details><summary>मूलम्</summary>

भीष्मस्य कोपस्तव चैवेन्द्रकल्प  
द्रोणस्य राज्ञश्च युधिष्ठिरस्य ।  
उत्सादयेल्लोकमिमं प्रवृद्धः  
श्वेतो ग्रहस्तिर्यगिवापतन् खे ॥ ४३ ॥
</details>

<details><summary>अनुवाद (हिन्दी)</summary>

इन्द्रके समान पराक्रमी महाराज! आकाशमें तिरछा उदित हुआ धूमकेतु जैसे सारे संसारमें अशान्ति और उपद्रव खड़ा कर देता है, उसी तरह भीष्म, आप, द्रोणाचार्य और राजा युधिष्ठिरका बढ़ा हुआ कोप इस संसारका संहार कर सकता है॥४३॥
</details>

<details open><summary>विश्वास-प्रस्तुतिः</summary>

तव पुत्रशतं चैव कर्णः पञ्च च पाण्डवाः।  
पृथिवीमनुशासेयुरखिलां सागराम्बराम् ॥ ४४ ॥
</details>

<details><summary>मूलम्</summary>

तव पुत्रशतं चैव कर्णः पञ्च च पाण्डवाः।  
पृथिवीमनुशासेयुरखिलां सागराम्बराम् ॥ ४४ ॥
</details>

<details><summary>अनुवाद (हिन्दी)</summary>

आपके सौ पुत्र, कर्ण और पाँच पाण्डव—ये सब मिलकर समुद्रपर्यन्त सम्पूर्ण पृथ्वीका शासन कर सकते हैं॥४४॥
</details>

<details open><summary>विश्वास-प्रस्तुतिः</summary>

धार्तराष्ट्रा वनं राजन् व्याघ्राः पाण्डुसुता मताः।  
मा वनं छिन्धि सव्याघ्रं मा व्याघ्रान् नीनशन् वनात्॥४५॥
</details>

<details><summary>मूलम्</summary>

धार्तराष्ट्रा वनं राजन् व्याघ्राः पाण्डुसुता मताः।  
मा वनं छिन्धि सव्याघ्रं मा व्याघ्रान् नीनशन् वनात्॥४५॥
</details>

<details><summary>अनुवाद (हिन्दी)</summary>

राजन्! आपके पुत्र वनके समान हैं और पाण्डव उसमें रहनेवाले व्याघ्र हैं। आप व्याघ्रोंसहित समस्त वनको नष्ट न कीजिये तथा वनसे उन व्याघ्रोंको दूर न भगाइये॥४५॥
</details>

<details open><summary>विश्वास-प्रस्तुतिः</summary>

न स्याद् वनमृते व्याघ्रान् व्याघ्रा न स्युर्ऋते वनम्।  
वनं हि रक्ष्यते व्याघ्रैर्व्याघ्रान् रक्षति काननम् ॥ ४६ ॥
</details>

<details><summary>मूलम्</summary>

न स्याद् वनमृते व्याघ्रान् व्याघ्रा न स्युर्ऋते वनम्।  
वनं हि रक्ष्यते व्याघ्रैर्व्याघ्रान् रक्षति काननम् ॥ ४६ ॥
</details>

<details><summary>अनुवाद (हिन्दी)</summary>

व्याघ्रोंके बिना वनकी रक्षा नहीं हो सकती तथा वनके बिना व्याघ्र नहीं रह सकते; क्योंकि व्याघ्र वनकी रक्षा करते हैं और वन व्याघ्रोंकी॥४६॥
</details>

<details open><summary>विश्वास-प्रस्तुतिः</summary>

न तथेच्छन्ति कल्याणान् परेषां वेदितुं गुणान्।  
यथैषां ज्ञातुमिच्छन्ति नैर्गुण्यं पापचेतसः ॥ ४७ ॥
</details>

<details><summary>मूलम्</summary>

न तथेच्छन्ति कल्याणान् परेषां वेदितुं गुणान्।  
यथैषां ज्ञातुमिच्छन्ति नैर्गुण्यं पापचेतसः ॥ ४७ ॥
</details>

<details><summary>अनुवाद (हिन्दी)</summary>

जिनका मन पापोंमें लगा रहता है, वे लोग दूसरोंके कल्याणमय गुणोंको जाननेकी वैसी इच्छा नहीं रखते, जैसी कि उनके अवगुणोंको जाननेकी रखते हैं॥४७॥
</details>

<details open><summary>विश्वास-प्रस्तुतिः</summary>

अर्थसिद्धिं परामिच्छन् धर्ममेवादितश्चरेत् ।  
न हि धर्मादपैत्यर्थः स्वर्गलोकादिवामृतम् ॥ ४८ ॥
</details>

<details><summary>मूलम्</summary>

अर्थसिद्धिं परामिच्छन् धर्ममेवादितश्चरेत् ।  
न हि धर्मादपैत्यर्थः स्वर्गलोकादिवामृतम् ॥ ४८ ॥
</details>

<details><summary>अनुवाद (हिन्दी)</summary>

जो अर्थकी पूर्ण सिद्धि चाहता हो, उसे पहले धर्मका ही आचरण करना चाहिये। जैसे स्वर्गसे अमृत दूर नहीं होता, उसी प्रकार धर्मसे अर्थ अलग नहीं होता॥४८॥
</details>

<details open><summary>विश्वास-प्रस्तुतिः</summary>

यस्यात्मा विरतः पापात् कल्याणे च निवेशितः।  
तेन सर्वमिदं बुद्धं प्रकृतिर्विकृतिश्च या ॥ ४९ ॥
</details>

<details><summary>मूलम्</summary>

यस्यात्मा विरतः पापात् कल्याणे च निवेशितः।  
तेन सर्वमिदं बुद्धं प्रकृतिर्विकृतिश्च या ॥ ४९ ॥
</details>

<details><summary>अनुवाद (हिन्दी)</summary>

जिसकी बुद्धि पापसे हटाकर कल्याणमें लगा दी गयी है, उसने संसारमें जो भी प्रकृति और विकृति है—उस सबको जान लिया है॥४९॥
</details>

<details open><summary>विश्वास-प्रस्तुतिः</summary>

यो धर्ममर्थं कामं च यथाकालं निषेवते।  
धर्मार्थकामसंयोगं सोऽमुत्रेह च विन्दति ॥ ५० ॥
</details>

<details><summary>मूलम्</summary>

यो धर्ममर्थं कामं च यथाकालं निषेवते।  
धर्मार्थकामसंयोगं सोऽमुत्रेह च विन्दति ॥ ५० ॥
</details>

<details><summary>अनुवाद (हिन्दी)</summary>

जो समयानुसार धर्म, अर्थ और कामका सेवन करता है, वह इस लोक और परलोकमें भी धर्म, अर्थ और कामको प्राप्त करता है॥५०॥
</details>

<details open><summary>विश्वास-प्रस्तुतिः</summary>

संनियच्छति यो वेगमुत्थितं क्रोधहर्षयोः।  
स श्रियो भाजनं राजन् यश्चापत्सु न मुह्यति ॥ ५१ ॥
</details>

<details><summary>मूलम्</summary>

संनियच्छति यो वेगमुत्थितं क्रोधहर्षयोः।  
स श्रियो भाजनं राजन् यश्चापत्सु न मुह्यति ॥ ५१ ॥
</details>

<details><summary>अनुवाद (हिन्दी)</summary>

राजन्! जो क्रोध और हर्षके उठे हुए वेगको रोक लेता है और आपत्तिमें भी मोहको प्राप्त नहीं होता, वही राजलक्ष्मीका अधिकारी होता है॥५१॥
</details>

<details open><summary>विश्वास-प्रस्तुतिः</summary>

बलं पञ्चविधं नित्यं पुरुषाणां निबोध मे।  
यत् तु बाहुबलं नाम कनिष्ठं बलमुच्यते ॥ ५२ ॥  
अमात्यलाभो भद्रं ते द्वितीयं बलमुच्यते।  
तृतीयं धनलाभं तु बलमाहुर्मनीषिणः ॥ ५३ ॥  
यत् त्वस्य सहजं राजन् पितृपैतामहं बलम्।  
अभिजातबलं नाम तच्चतुर्थं बलं स्मृतम् ॥ ५४ ॥  
येन त्वेतानि सर्वाणि संगृहीतानि भारत।  
यद् बलानां बलं श्रेष्ठं तत् प्रज्ञाबलमुच्यते ॥ ५५ ॥
</details>

<details><summary>मूलम्</summary>

बलं पञ्चविधं नित्यं पुरुषाणां निबोध मे।  
यत् तु बाहुबलं नाम कनिष्ठं बलमुच्यते ॥ ५२ ॥  
अमात्यलाभो भद्रं ते द्वितीयं बलमुच्यते।  
तृतीयं धनलाभं तु बलमाहुर्मनीषिणः ॥ ५३ ॥  
यत् त्वस्य सहजं राजन् पितृपैतामहं बलम्।  
अभिजातबलं नाम तच्चतुर्थं बलं स्मृतम् ॥ ५४ ॥  
येन त्वेतानि सर्वाणि संगृहीतानि भारत।  
यद् बलानां बलं श्रेष्ठं तत् प्रज्ञाबलमुच्यते ॥ ५५ ॥
</details>

<details><summary>अनुवाद (हिन्दी)</summary>

राजन्! आपका कल्याण हो, मनुष्योंमें सदा पाँच प्रकारका बल होता है; उसे सुनिये। जो बाहुबल नामक प्रथम बल है, वह निकृष्ट बल कहलाता है; मन्त्रीका मिलना दूसरा बल है; मनीषीलोग धनके लाभको तीसरा बल बताते हैं और राजन्! जो बाप-दादोंसे प्राप्त हुआ मनुष्यका स्वाभाविक बल (कुटुम्बका बल) है, वह ‘अभिजात’ नामक चौथा बल है। भारत! जिससे इन सभी बलोंका संग्रह हो जाता है तथा जो सब बलोंमें श्रेष्ठ बल है, वह पाँचवाँ ‘बुद्धिका बल’ कहलाता है॥
</details>

<details open><summary>विश्वास-प्रस्तुतिः</summary>

महते योऽपकाराय नरस्य प्रभवेन्नरः।  
तेन वैरं समासज्य दूरस्थोऽस्मीति नाश्वसेत् ॥ ५६ ॥
</details>

<details><summary>मूलम्</summary>

महते योऽपकाराय नरस्य प्रभवेन्नरः।  
तेन वैरं समासज्य दूरस्थोऽस्मीति नाश्वसेत् ॥ ५६ ॥
</details>

<details><summary>अनुवाद (हिन्दी)</summary>

जो मनुष्यका बहुत बड़ा अपकार कर सकता है, उस पुरुषके साथ वैर ठानकर इस विश्वासपर निश्चिन्त न हो जाय कि मैं उससे दूर हूँ (वह मेरा कुछ नहीं कर सकता)॥५६॥
</details>

<details open><summary>विश्वास-प्रस्तुतिः</summary>

स्त्रीषु राजसु सर्पेषु स्वाध्यायप्रभुशत्रुषु।  
भोगेष्वायुषि विश्वासं कः प्राज्ञः कर्तुमर्हति ॥ ५७ ॥
</details>

<details><summary>मूलम्</summary>

स्त्रीषु राजसु सर्पेषु स्वाध्यायप्रभुशत्रुषु।  
भोगेष्वायुषि विश्वासं कः प्राज्ञः कर्तुमर्हति ॥ ५७ ॥
</details>

<details><summary>अनुवाद (हिन्दी)</summary>

ऐसा कौन बुद्धिमान् होगा, जो स्त्री, राजा, साँप, पड़े हुए पाठ, सामर्थ्यशाली व्यक्ति, शत्रु, भोग और आयुपर पूर्ण विश्वास कर सकता है?॥५७॥
</details>

<details open><summary>विश्वास-प्रस्तुतिः</summary>

प्रज्ञाशरेणाभिहतस्य जन्तो-  
श्चिकित्सकाः सन्ति न चौषधानि।  
न होममन्त्रा न च मङ्गलानि  
नाथर्वणा नाप्यगदाः सुसिद्धाः ॥ ५८ ॥
</details>

<details><summary>मूलम्</summary>

प्रज्ञाशरेणाभिहतस्य जन्तो-  
श्चिकित्सकाः सन्ति न चौषधानि।  
न होममन्त्रा न च मङ्गलानि  
नाथर्वणा नाप्यगदाः सुसिद्धाः ॥ ५८ ॥
</details>

<details><summary>अनुवाद (हिन्दी)</summary>

जिसको बुद्धिके बाणसे मारा गया है, उस जीवके लिये न कोई वैद्य है, न दवा है, न होम, न मन्त्र, न कोई मांगलिक कार्य, न अथर्ववेदोक्त प्रयोग और न भलीभाँति सिद्ध जड़ी-बूटी ही है॥५८॥
</details>

<details open><summary>विश्वास-प्रस्तुतिः</summary>

सर्पश्चाग्निश्च सिंहश्च कुलपुत्रश्च भारत।  
नावज्ञेया मनुष्येण सर्वे ह्येतेऽतितेजसः ॥ ५९ ॥
</details>

<details><summary>मूलम्</summary>

सर्पश्चाग्निश्च सिंहश्च कुलपुत्रश्च भारत।  
नावज्ञेया मनुष्येण सर्वे ह्येतेऽतितेजसः ॥ ५९ ॥
</details>

<details><summary>अनुवाद (हिन्दी)</summary>

भारत! मनुष्योंको चाहिये कि वह साँप, अग्नि, सिंह और अपने कुलमें उत्पन्न व्यक्तिका अनादर न करे; क्योंकि ये सभी बड़े तेजस्वी होते हैं॥५९॥
</details>

<details open><summary>विश्वास-प्रस्तुतिः</summary>

अग्निस्तेजो महल्लोके गूढस्तिष्ठति दारुषु।  
न चोपयुङ्क्ते तद् दारु यावन्नोद्दीप्यते परैः ॥ ६० ॥
</details>

<details><summary>मूलम्</summary>

अग्निस्तेजो महल्लोके गूढस्तिष्ठति दारुषु।  
न चोपयुङ्क्ते तद् दारु यावन्नोद्दीप्यते परैः ॥ ६० ॥
</details>

<details><summary>अनुवाद (हिन्दी)</summary>

संसारमें अग्नि एक महान् तेज है, वह काठमें छिपी रहती है; किंतु जबतक दूसरे लोग उसे प्रज्वलित न कर दें, तबतक वह उस काठको नहीं जलाती॥
</details>

<details open><summary>विश्वास-प्रस्तुतिः</summary>

स एव खलु दारुभ्यो यदा निर्मथ्य दीप्यते।  
तद् दारु च वनं चान्यन्निर्दहत्याशु तेजसा ॥ ६१ ॥
</details>

<details><summary>मूलम्</summary>

स एव खलु दारुभ्यो यदा निर्मथ्य दीप्यते।  
तद् दारु च वनं चान्यन्निर्दहत्याशु तेजसा ॥ ६१ ॥
</details>

<details><summary>अनुवाद (हिन्दी)</summary>

वही अग्नि यदि काष्ठसे मथकर उद्दीप्त कर दी जाती है तो वह अपने तेजसे उस काठको, जंगलको तथा दूसरी वस्तुओंको भी जल्दी ही जला डालती है॥६१॥
</details>

<details open><summary>विश्वास-प्रस्तुतिः</summary>

एवमेव कुले जाताः पावकोपमतेजसः।  
क्षमावन्तो निराकाराः काष्ठेऽग्निरिव शेरते ॥ ६२ ॥
</details>

<details><summary>मूलम्</summary>

एवमेव कुले जाताः पावकोपमतेजसः।  
क्षमावन्तो निराकाराः काष्ठेऽग्निरिव शेरते ॥ ६२ ॥
</details>

<details><summary>अनुवाद (हिन्दी)</summary>

इसी प्रकार अपने कुलमें उत्पन्न वे अग्निके समान तेजस्वी पाण्डव क्षमाभावसे युक्त और विकारशून्य हो काष्ठमें छिपी अग्निकी तरह गुप्तरूपसे (अपने गुण एवं प्रभावको छिपाये हुए) स्थित हैं॥६२॥
</details>

<details open><summary>विश्वास-प्रस्तुतिः</summary>

लताधर्मा त्वं सपुत्रः शालाः पाण्डुसुता मताः।  
न लता वर्धते जातु महाद्रुममनाश्रिता ॥ ६३ ॥
</details>

<details><summary>मूलम्</summary>

लताधर्मा त्वं सपुत्रः शालाः पाण्डुसुता मताः।  
न लता वर्धते जातु महाद्रुममनाश्रिता ॥ ६३ ॥
</details>

<details><summary>अनुवाद (हिन्दी)</summary>

अपने पुत्रोंसहित आप लताके समान हैं और पाण्डव महान् शालवृक्षके सदृश हैं; महान् वृक्षका आश्रय लिये बिना लता कभी बढ़ नहीं सकती॥६३॥
</details>

<details open><summary>विश्वास-प्रस्तुतिः</summary>

वनं राजंस्तव पुत्रोऽऽम्बिकेय  
सिंहान् वने पाण्डवांस्तात विद्धि।  
सिंहैर्विहीनं हि वनं विनश्येत्  
सिंहा विनश्येयुर्ऋते वनेन ॥ ६४ ॥
</details>

<details><summary>मूलम्</summary>

वनं राजंस्तव पुत्रोऽऽम्बिकेय  
सिंहान् वने पाण्डवांस्तात विद्धि।  
सिंहैर्विहीनं हि वनं विनश्येत्  
सिंहा विनश्येयुर्ऋते वनेन ॥ ६४ ॥
</details>

<details><summary>अनुवाद (हिन्दी)</summary>

राजन्! अम्बिकानन्दन! आपके पुत्र एक वन हैं और पाण्डवोंको उसके भीतर रहनेवाले सिंह समझिये। तात! सिंहसे सूना हो जानेपर वन नष्ट हो जाता है और वनके बिना सिंह भी नष्ट हो जाते हैं॥६४॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि प्रजागरपर्वणि विदुरहितवाक्ये सप्तत्रिंशोऽध्यायः ॥ ३७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत प्रजागरपर्वमें विदुर-हितवाक्यविषयक सैंतीसवाँ अध्याय पूरा हुआ॥३७॥
</details>
