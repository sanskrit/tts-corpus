+++
title_full = "013 नहुषका इन्द्राणीको कुछ कालकी अवधि देना, इन्द्रका ब्रह्महत्यासे उद्धार तथा शचीद्वारा रात्रिदेवीकी उपासना"
title = "०१३ उपश्रुतियाचने"

+++

<details><summary>भागसूचना</summary>

त्रयोदशोऽध्यायः
</details>

<details><summary>सूचना (हिन्दी)</summary>

नहुषका इन्द्राणीको कुछ कालकी अवधि देना, इन्द्रका ब्रह्महत्यासे उद्धार तथा शचीद्वारा रात्रिदेवीकी उपासना
</details>

<details open><summary>मूलम् (वचनम्)</summary>

शल्य उवाच
</details>

<details open><summary>विश्वास-प्रस्तुतिः</summary>

अथ तामब्रवीद् दृष्ट्वा नहुषो देवराट् तदा।  
त्रयाणामपि लोकानामहमिन्द्रः शुचिस्मिते ॥ १ ॥  
भजस्व मां वरारोहे पतित्वे वरवर्णिनि।
</details>

<details><summary>मूलम्</summary>

अथ तामब्रवीद् दृष्ट्वा नहुषो देवराट् तदा।  
त्रयाणामपि लोकानामहमिन्द्रः शुचिस्मिते ॥ १ ॥  
भजस्व मां वरारोहे पतित्वे वरवर्णिनि।
</details>

<details><summary>अनुवाद (हिन्दी)</summary>

_शल्य कहते हैं—_ युधिष्ठिर! उस समय देवराज नहुषने इन्द्राणीको देखकर कहा—‘शुचिस्मिते! मैं तीनों लोकोंका स्वामी इन्द्र हूँ। उत्तम रूप-रंगवाली सुन्दरी! तुम मुझे अपना पति बना लो’॥१॥
</details>

<details open><summary>विश्वास-प्रस्तुतिः</summary>

एवमुक्ता तु सा देवी नहुषेण पतिव्रता ॥ २ ॥  
प्रावेपत भयोद्विग्ना प्रवाते कदली यथा।  
प्रणम्य सा हि ब्रह्माणं शिरसा तु कृताञ्जलिः ॥ ३ ॥  
देवराजमथोवाच नहुषं घोरदर्शनम् ।  
कालमिच्छाम्यहं लब्धुं त्वत्तः कंचित् सुरेश्वर ॥ ४ ॥
</details>

<details><summary>मूलम्</summary>

एवमुक्ता तु सा देवी नहुषेण पतिव्रता ॥ २ ॥  
प्रावेपत भयोद्विग्ना प्रवाते कदली यथा।  
प्रणम्य सा हि ब्रह्माणं शिरसा तु कृताञ्जलिः ॥ ३ ॥  
देवराजमथोवाच नहुषं घोरदर्शनम् ।  
कालमिच्छाम्यहं लब्धुं त्वत्तः कंचित् सुरेश्वर ॥ ४ ॥
</details>

<details><summary>अनुवाद (हिन्दी)</summary>

नहुषके ऐसा कहनेपर पतिव्रता देवी शची भयसे उद्विग्न हो तेज हवामें हिलनेवाले केलेके वृक्षकी भाँति काँपने लगीं। उन्होंने मस्तक झुकाकर ब्रह्माजीको प्रणाम किया और भयंकर दृष्टिवाले देवराज नहुषसे हाथ जोड़कर कहा—‘देवेश्वर! मैं आपसे कुछ समयकी अवधि लेना चाहती हूँ॥२—४॥
</details>

<details open><summary>विश्वास-प्रस्तुतिः</summary>

न हि विज्ञायते शक्रः किं वा प्राप्तः क्व वा गतः।  
तत्त्वमेतत् तु विज्ञाय यदि न ज्ञायते प्रभो ॥ ५ ॥  
ततोऽहं त्वामुपस्थास्ये सत्यमेतद् ब्रवीमि ते।  
एवमुक्तः स इन्द्राण्या नहुषः प्रीतिमानभूत् ॥ ६ ॥
</details>

<details><summary>मूलम्</summary>

न हि विज्ञायते शक्रः किं वा प्राप्तः क्व वा गतः।  
तत्त्वमेतत् तु विज्ञाय यदि न ज्ञायते प्रभो ॥ ५ ॥  
ततोऽहं त्वामुपस्थास्ये सत्यमेतद् ब्रवीमि ते।  
एवमुक्तः स इन्द्राण्या नहुषः प्रीतिमानभूत् ॥ ६ ॥
</details>

<details><summary>अनुवाद (हिन्दी)</summary>

‘अभी यह पता नहीं है कि देवेन्द्र किस अवस्थामें पड़े हैं? अथवा कहाँ चले गये हैं? प्रभो! इसका ठीक-ठीक पता लगानेपर यदि कोई बात मालूम नहीं हो सकी, तो मैं आपकी सेवामें उपस्थित हो जाऊँगी। यह मैं आपसे सत्य कहती हूँ।’ इन्द्राणीके ऐसा कहनेपर नहुषको बड़ी प्रसन्नता हुई॥५-६॥
</details>

<details open><summary>मूलम् (वचनम्)</summary>

नहुष उवाच
</details>

<details open><summary>विश्वास-प्रस्तुतिः</summary>

एवं भवतु सुश्रोणि यथा मामिह भाषसे।  
ज्ञात्वा चागमनं कार्यं सत्यमेतदनुस्मरेः ॥ ७ ॥
</details>

<details><summary>मूलम्</summary>

एवं भवतु सुश्रोणि यथा मामिह भाषसे।  
ज्ञात्वा चागमनं कार्यं सत्यमेतदनुस्मरेः ॥ ७ ॥
</details>

<details><summary>अनुवाद (हिन्दी)</summary>

_नहुष बोले—_ सुन्दरी! तुम मुझसे यहाँ जैसा कह रही हो ऐसा ही हो। इसके अनुसार पता लगाकर तुम्हें मेरे पास आ जाना चाहिये; इस सत्यको सदा याद रखना॥
</details>

<details open><summary>विश्वास-प्रस्तुतिः</summary>

नहुषेण विसृष्टा च निश्चक्राम ततः शुभा।  
बृहस्पतिनिकेतं च सा जगाम यशस्विनी ॥ ८ ॥
</details>

<details><summary>मूलम्</summary>

नहुषेण विसृष्टा च निश्चक्राम ततः शुभा।  
बृहस्पतिनिकेतं च सा जगाम यशस्विनी ॥ ८ ॥
</details>

<details><summary>अनुवाद (हिन्दी)</summary>

नहुषसे विदा लेकर शुभलक्षणा यशस्विनी शची उस स्थानसे निकली और पुनः बृहस्पतिजीके भवनमें चली गयी॥
</details>

<details open><summary>विश्वास-प्रस्तुतिः</summary>

तस्याः संश्रुत्य च वचो देवाश्चाग्निपुरोगमाः।  
चिन्तयामासुरेकाग्राः शक्रार्थं राजसत्तम ॥ ९ ॥
</details>

<details><summary>मूलम्</summary>

तस्याः संश्रुत्य च वचो देवाश्चाग्निपुरोगमाः।  
चिन्तयामासुरेकाग्राः शक्रार्थं राजसत्तम ॥ ९ ॥
</details>

<details><summary>अनुवाद (हिन्दी)</summary>

नृपश्रेष्ठ! इन्द्राणीकी बात सुनकर अग्नि आदि सब देवता एकाग्रचित्त होकर इन्द्रकी खोज करनेके लिये आपसमें विचार करने लगे॥९॥
</details>

<details open><summary>विश्वास-प्रस्तुतिः</summary>

देवदेवेन सङ्गम्य विष्णुना प्रभविष्णुना।  
ऊचुश्चैनं समुद्विग्ना वाक्यं वाक्यविशारदाः ॥ १० ॥
</details>

<details><summary>मूलम्</summary>

देवदेवेन सङ्गम्य विष्णुना प्रभविष्णुना।  
ऊचुश्चैनं समुद्विग्ना वाक्यं वाक्यविशारदाः ॥ १० ॥
</details>

<details><summary>अनुवाद (हिन्दी)</summary>

फिर बातचीतमें कुशल देवगण सम्पूर्ण जगत्‌की उत्पत्तिके कारणभूत देवाधिदेव भगवान् विष्णुसे मिले और भयसे उद्विग्न हो उनसे इस प्रकार बोले—॥१०॥
</details>

<details open><summary>विश्वास-प्रस्तुतिः</summary>

ब्रह्मवध्याभिभूतो वै शक्रः सुरगणेश्वरः।  
गतिश्च नस्त्वं देवेश पूर्वजो जगतः प्रभुः ॥ ११ ॥
</details>

<details><summary>मूलम्</summary>

ब्रह्मवध्याभिभूतो वै शक्रः सुरगणेश्वरः।  
गतिश्च नस्त्वं देवेश पूर्वजो जगतः प्रभुः ॥ ११ ॥
</details>

<details><summary>अनुवाद (हिन्दी)</summary>

‘देवेश्वर! देवसमुदायके स्वामी इन्द्र ब्रह्महत्यासे अभिभूत होकर कहीं छिप गये हैं। भगवन्! आप ही हमारे आश्रय और सम्पूर्ण जगत्‌के पूर्वज तथा प्रभु हैं॥
</details>

<details open><summary>विश्वास-प्रस्तुतिः</summary>

रक्षार्थं सर्वभूतानां विष्णुत्वमुपजग्मिवान् ।  
त्वद्वीर्यनिहते वृत्रे वासवो ब्रह्महत्यया ॥ १२ ॥  
वृतः सुरगणश्रेष्ठ मोक्षं तस्य विनिर्दिश।
</details>

<details><summary>मूलम्</summary>

रक्षार्थं सर्वभूतानां विष्णुत्वमुपजग्मिवान् ।  
त्वद्वीर्यनिहते वृत्रे वासवो ब्रह्महत्यया ॥ १२ ॥  
वृतः सुरगणश्रेष्ठ मोक्षं तस्य विनिर्दिश।
</details>

<details><summary>अनुवाद (हिन्दी)</summary>

‘आपने समस्त प्राणियोंकी रक्षाके लिये विष्णुरूप धारण किया है। यद्यपि वृत्रासुर आपकी ही शक्तिसे मारा गया है तथापि इन्द्रको ब्रह्महत्याने आक्रान्त कर लिया है। सुरगणश्रेष्ठ! अब आप ही उनके उद्धारका उपाय बताइये’॥
</details>

<details open><summary>विश्वास-प्रस्तुतिः</summary>

तेषां तद् वचनं श्रुत्वा देवानां विष्णुरब्रवीत् ॥ १३ ॥  
मामेव यजतां शक्रः पावयिष्यामि वज्रिणम्।  
पुण्येन हयमेधेन मामिष्ट्वा पाकशासनः ॥ १४ ॥  
पुनरेष्यति देवानामिन्द्रत्वमकुतोभयः ।  
स्वकर्मभिश्च नहुषो नाशं यास्यति दुर्मतिः ॥ १५ ॥  
किंचित् कालमिदं देवा मर्षयध्वमतन्द्रिताः।
</details>

<details><summary>मूलम्</summary>

तेषां तद् वचनं श्रुत्वा देवानां विष्णुरब्रवीत् ॥ १३ ॥  
मामेव यजतां शक्रः पावयिष्यामि वज्रिणम्।  
पुण्येन हयमेधेन मामिष्ट्वा पाकशासनः ॥ १४ ॥  
पुनरेष्यति देवानामिन्द्रत्वमकुतोभयः ।  
स्वकर्मभिश्च नहुषो नाशं यास्यति दुर्मतिः ॥ १५ ॥  
किंचित् कालमिदं देवा मर्षयध्वमतन्द्रिताः।
</details>

<details><summary>अनुवाद (हिन्दी)</summary>

देवताओंकी यह बात सुनकर भगवान् विष्णु बोले—‘इन्द्र यज्ञोंद्वारा केवल मेरी ही आराधना करें, इससे मैं वज्रधारी इन्द्रको पवित्र कर दूँगा। पाकशासन इन्द्र पवित्र अश्वमेध यज्ञके द्वारा मेरी आराधना करके पुनः निर्भय हो देवेन्द्र-पदको प्राप्त कर लेंगे और खोटी बुद्धिवाला नहुष अपने कर्मोंसे ही नष्ट हो जायगा। देवताओ! तुम आलस्य छोड़कर कुछ कालतक और यह कष्ट सहन करो’॥१३—१५॥
</details>

<details open><summary>विश्वास-प्रस्तुतिः</summary>

श्रुत्वा विष्णोः शुभां सत्यां वाणीं ताममृतोपमाम् ॥ १६ ॥  
ततः सर्वे सुरगणाः सोपाध्यायाः सहर्षिभिः।  
यत्र शक्रो भयोद्विग्नस्तं देशमुपचक्रमुः ॥ १७ ॥
</details>

<details><summary>मूलम्</summary>

श्रुत्वा विष्णोः शुभां सत्यां वाणीं ताममृतोपमाम् ॥ १६ ॥  
ततः सर्वे सुरगणाः सोपाध्यायाः सहर्षिभिः।  
यत्र शक्रो भयोद्विग्नस्तं देशमुपचक्रमुः ॥ १७ ॥
</details>

<details><summary>अनुवाद (हिन्दी)</summary>

भगवान् विष्णुकी यह शुभ, सत्य तथा अमृतके समान मधुर वाणी सुनकर गुरु तथा महर्षियोंसहित सब देवता उस स्थानपर गये, जहाँ भयसे व्याकुल हुए इन्द्र छिपकर रहते थे॥१६-१७॥
</details>

<details open><summary>विश्वास-प्रस्तुतिः</summary>

तत्राश्वमेधः सुमहान् महेन्द्रस्य महात्मनः।  
ववृते पावनार्थं वै ब्रह्महत्यापहो नृप ॥ १८ ॥
</details>

<details><summary>मूलम्</summary>

तत्राश्वमेधः सुमहान् महेन्द्रस्य महात्मनः।  
ववृते पावनार्थं वै ब्रह्महत्यापहो नृप ॥ १८ ॥
</details>

<details><summary>अनुवाद (हिन्दी)</summary>

नरेश्वर! वहाँ महात्मा महेन्द्रकी शुद्धिके लिये एक महान् अश्वमेध-यज्ञका अनुष्ठान हुआ, जो ब्रह्महत्याको दूर करनेवाला था॥१८॥
</details>

<details open><summary>विश्वास-प्रस्तुतिः</summary>

विभज्य ब्रह्महत्यां तु वृक्षेषु च नदीषु च।  
पर्वतेषु पृथिव्यां च स्त्रीषु चैव युधिष्ठिर ॥ १९ ॥
</details>

<details><summary>मूलम्</summary>

विभज्य ब्रह्महत्यां तु वृक्षेषु च नदीषु च।  
पर्वतेषु पृथिव्यां च स्त्रीषु चैव युधिष्ठिर ॥ १९ ॥
</details>

<details><summary>अनुवाद (हिन्दी)</summary>

युधिष्ठिर! इन्द्रने वृक्ष, नदी, पर्वत, पृथ्वी और स्त्री-समुदायमें ब्रह्महत्याको बाँट दिया॥१९॥
</details>

<details open><summary>विश्वास-प्रस्तुतिः</summary>

संविभज्य च भूतेषु विसृज्य च सुरेश्वरः।  
विज्वरो धूतपाप्मा च वासवोऽभवदात्मवान् ॥ २० ॥
</details>

<details><summary>मूलम्</summary>

संविभज्य च भूतेषु विसृज्य च सुरेश्वरः।  
विज्वरो धूतपाप्मा च वासवोऽभवदात्मवान् ॥ २० ॥
</details>

<details><summary>अनुवाद (हिन्दी)</summary>

इस प्रकार समस्त भूतोंमें ब्रह्महत्याका विभाजन करके देवेश्वर इन्द्रने उसे त्याग दिया और स्वयं मनको वशमें करके वे निष्पाप तथा निश्चिन्त हो गये॥२०॥
</details>

<details open><summary>विश्वास-प्रस्तुतिः</summary>

अकम्पन्नहुषं स्थानाद् दृष्ट्वा बलनिषूदनः।  
तेजोघ्नं सर्वभूतानां वरदानाच्च दुःसहम् ॥ २१ ॥
</details>

<details><summary>मूलम्</summary>

अकम्पन्नहुषं स्थानाद् दृष्ट्वा बलनिषूदनः।  
तेजोघ्नं सर्वभूतानां वरदानाच्च दुःसहम् ॥ २१ ॥
</details>

<details><summary>अनुवाद (हिन्दी)</summary>

परंतु बल नामक दानवका नाश करनेवाले इन्द्र जब अपना स्थान ग्रहण करनेके लिये स्वर्गलोकमें आये, तब उन्होंने देखा—नहुष देवताओंके वरदानसे अपनी दृष्टिमात्रसे समस्त प्राणियोंके तेजको नष्ट करनेमें समर्थ और दुःसह हो गया है। यह देखकर वे काँप उठे॥२१॥
</details>

<details open><summary>विश्वास-प्रस्तुतिः</summary>

ततः शचीपतिर्देवः पुनरेव व्यनश्यत।  
अदृश्यः सर्वभूतानां कालाकाङ्क्षी चचार ह ॥ २२ ॥
</details>

<details><summary>मूलम्</summary>

ततः शचीपतिर्देवः पुनरेव व्यनश्यत।  
अदृश्यः सर्वभूतानां कालाकाङ्क्षी चचार ह ॥ २२ ॥
</details>

<details><summary>अनुवाद (हिन्दी)</summary>

तदनन्तर शचीपति इन्द्रदेव पुनः सबकी आँखोंसे ओझल हो गये तथा अनुकूल समयकी प्रतीक्षा करते हुए समस्त प्राणियोंसे अदृश्य रहकर विचरने लगे॥
</details>

<details open><summary>विश्वास-प्रस्तुतिः</summary>

प्रणष्टे तु ततः शक्रे शची शोकसमन्विता।  
हा शक्रेति तदा देवी विललाप सुदुःखिता ॥ २३ ॥
</details>

<details><summary>मूलम्</summary>

प्रणष्टे तु ततः शक्रे शची शोकसमन्विता।  
हा शक्रेति तदा देवी विललाप सुदुःखिता ॥ २३ ॥
</details>

<details><summary>अनुवाद (हिन्दी)</summary>

इन्द्रके पुनः अदृश्य हो जानेपर शची देवी शोकमें डूब गयीं और अत्यन्त दुःखी हो ‘हा इन्द्र! हा इन्द्र’ कहती हुई विलाप करने लगीं॥२३॥
</details>

<details open><summary>विश्वास-प्रस्तुतिः</summary>

यदि दत्तं यदि हुतं गुरवस्तोषिता यदि।  
एकभर्तृत्वमेवास्तु सत्यं यद्यस्ति वा मयि ॥ २४ ॥
</details>

<details><summary>मूलम्</summary>

यदि दत्तं यदि हुतं गुरवस्तोषिता यदि।  
एकभर्तृत्वमेवास्तु सत्यं यद्यस्ति वा मयि ॥ २४ ॥
</details>

<details><summary>अनुवाद (हिन्दी)</summary>

तत्पश्चात् वे इस प्रकार बोलीं—‘यदि मैंने दान दिया हो, होम किया हो, गुरुजनोंको संतुष्ट रखा हो तथा मुझमें सत्य विद्यमान हो, तो मेरा पातिव्रत्य सुरक्षित रहे॥२४॥
</details>

<details open><summary>विश्वास-प्रस्तुतिः</summary>

पुण्यां चेमामहं दिव्यां प्रवृत्तामुत्तरायणे।  
देवीं रात्रिं नमस्यामि सिध्यतां मे मनोरथः ॥ २५ ॥
</details>

<details><summary>मूलम्</summary>

पुण्यां चेमामहं दिव्यां प्रवृत्तामुत्तरायणे।  
देवीं रात्रिं नमस्यामि सिध्यतां मे मनोरथः ॥ २५ ॥
</details>

<details><summary>अनुवाद (हिन्दी)</summary>

‘उत्तरायणके दिन जो यह पुण्य एवं दिव्य रात्रि आ रही है, उसकी अधिष्ठात्री देवी रात्रिको मैं नमस्कार करती हूँ, मेरा मनोरथ सफल हो’॥२५॥
</details>

<details open><summary>विश्वास-प्रस्तुतिः</summary>

प्रयता च निशां देवीमुपातिष्ठत तत्र सा।  
पतिव्रतात्वात् सत्येन सोपश्रुतिमथाकरोत् ॥ २६ ॥  
यत्रास्ते देवराजोऽसौ तं देशं दर्शयस्व मे।  
इत्याहोपश्रुतिं देवीं सत्यं सत्येन दृश्यते ॥ २७ ॥
</details>

<details><summary>मूलम्</summary>

प्रयता च निशां देवीमुपातिष्ठत तत्र सा।  
पतिव्रतात्वात् सत्येन सोपश्रुतिमथाकरोत् ॥ २६ ॥  
यत्रास्ते देवराजोऽसौ तं देशं दर्शयस्व मे।  
इत्याहोपश्रुतिं देवीं सत्यं सत्येन दृश्यते ॥ २७ ॥
</details>

<details><summary>अनुवाद (हिन्दी)</summary>

ऐसा कहकर शचीने मन और इन्द्रियोंको संयममें रखकर रात्रि देवीकी उपासना की। पतिव्रता तथा सत्यपरायणा होनेके कारण उन्होंने उपश्रुति नामवाली रात्रिदेवीका आवाहन किया और उनसे कहा—‘देवि! जहाँ देवराज इन्द्र हों, वह स्थान मुझे दिखाइये। सत्यका सत्यसे ही दर्शन होता है’॥२६-२७॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि सेनोद्योगपर्वणि उपश्रुतियाचने त्रयोदशोऽध्यायः ॥ १३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत सेनोद्योगपर्वमें उपश्रुतिसे प्रार्थनाविषयक तेरहवाँ अध्याय पूरा हुआ॥१३॥
</details>
