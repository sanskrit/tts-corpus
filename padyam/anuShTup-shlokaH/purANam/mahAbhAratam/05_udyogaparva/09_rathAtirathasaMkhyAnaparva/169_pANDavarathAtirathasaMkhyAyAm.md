+++
title_full = "169 पाण्डवपक्षके रथी आदिका एवं उनकी महिमाका वर्णन"
title = "१६९ पाण्डवरथातिरथसंख्यायाम्"

+++

<details><summary>भागसूचना</summary>

एकोनसप्तत्यधिकशततमोऽध्यायः
</details>

<details><summary>सूचना (हिन्दी)</summary>

पाण्डवपक्षके रथी आदिका एवं उनकी महिमाका वर्णन
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एते रथास्तवाख्यातास्तथैवातिरथा नृप ।  
ये चाप्यर्धरथा राजन् पाण्डवानामतः शृणु ॥ १ ॥
</details>

<details><summary>मूलम्</summary>

एते रथास्तवाख्यातास्तथैवातिरथा नृप ।  
ये चाप्यर्धरथा राजन् पाण्डवानामतः शृणु ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ नरेश्वर! ये तुम्हारे पक्षके रथी, अतिरथी और अर्धरथी बताये गये हैं। राजन्! अब तुम पाण्डवपक्षके रथी आदिका वर्णन सुनो॥१॥
</details>

<details open><summary>विश्वास-प्रस्तुतिः</summary>

यदि कौतूहलं तेऽद्य पाण्डवानां बले नृप।  
रथसंख्यां शृणुष्व त्वं सहैभिर्वसुधाधिपैः ॥ २ ॥
</details>

<details><summary>मूलम्</summary>

यदि कौतूहलं तेऽद्य पाण्डवानां बले नृप।  
रथसंख्यां शृणुष्व त्वं सहैभिर्वसुधाधिपैः ॥ २ ॥
</details>

<details><summary>अनुवाद (हिन्दी)</summary>

नरेश! अब यदि पाण्डवोंकी सेनाके विषयमें भी जानकारी करनेके लिये तुम्हारे मनमें कौतूहल हो तो इन भूमिपालोंके साथ तुम उनके रथियोंकी गणना सुनो॥
</details>

<details open><summary>विश्वास-प्रस्तुतिः</summary>

स्वयं राजा रथोदारः पाण्डवः कुन्तिनन्दनः।  
अग्निवत् समरे तात चरिष्यति न संशयः ॥ ३ ॥
</details>

<details><summary>मूलम्</summary>

स्वयं राजा रथोदारः पाण्डवः कुन्तिनन्दनः।  
अग्निवत् समरे तात चरिष्यति न संशयः ॥ ३ ॥
</details>

<details><summary>अनुवाद (हिन्दी)</summary>

तात! कुन्तीका आनन्द बढ़ानेवाले स्वयं पाण्डुपुत्र राजा युधिष्ठिर एक श्रेष्ठ रथी (महारथी) हैं। वे समरभूमिमें अग्निके समान सब ओर विचरेंगे, इसमें संशय नहीं है॥
</details>

<details open><summary>विश्वास-प्रस्तुतिः</summary>

भीमसेनस्तु राजेन्द्र रथोऽष्टगुणसम्मितः ।  
न तस्यास्ति समो युद्धे गदया सायकैरपि ॥ ४ ॥  
नागायुतबलो मानी तेजसा न स मानुषः।
</details>

<details><summary>मूलम्</summary>

भीमसेनस्तु राजेन्द्र रथोऽष्टगुणसम्मितः ।  
न तस्यास्ति समो युद्धे गदया सायकैरपि ॥ ४ ॥  
नागायुतबलो मानी तेजसा न स मानुषः।
</details>

<details><summary>अनुवाद (हिन्दी)</summary>

राजेन्द्र! भीमसेन तो अकेले आठ रथियोंके बराबर हैं। गदा और बाणोंद्वारा किये जानेवाले युद्धमें उनके समान दूसरा कोई योद्धा नहीं है। उनमें दस हजार हाथियोंका बल है। वे बड़े ही मानी तथा अलौकिक तेजसे सम्पन्न हैं॥४॥
</details>

<details open><summary>विश्वास-प्रस्तुतिः</summary>

माद्रीपुत्रौ च रथिनौ द्वावेव पुरुषर्षभौ ॥ ५ ॥  
अश्विनाविव रूपेण तेजसा च समन्वितौ।
</details>

<details><summary>मूलम्</summary>

माद्रीपुत्रौ च रथिनौ द्वावेव पुरुषर्षभौ ॥ ५ ॥  
अश्विनाविव रूपेण तेजसा च समन्वितौ।
</details>

<details><summary>अनुवाद (हिन्दी)</summary>

माद्रीके दोनों पुत्र अश्विनीकुमारोंके समान रूपवान् और तेजस्वी हैं। वे दोनों ही पुरुषरत्न रथी हैं॥५॥
</details>

<details open><summary>विश्वास-प्रस्तुतिः</summary>

एते चमूमुपगताः स्मरन्तः क्लेशमुत्तमम् ॥ ६ ॥  
रुद्रवत् प्रचरिष्यन्ति तत्र मे नास्ति संशयः।
</details>

<details><summary>मूलम्</summary>

एते चमूमुपगताः स्मरन्तः क्लेशमुत्तमम् ॥ ६ ॥  
रुद्रवत् प्रचरिष्यन्ति तत्र मे नास्ति संशयः।
</details>

<details><summary>अनुवाद (हिन्दी)</summary>

ये चारों भाई महान् क्लेशोंका स्मरण करके तुम्हारी सेनामें घुसकर रुद्रदेवके समान संहार करते हुए विचरेंगे; इस विषयमें मुझे संशय नहीं है॥६॥
</details>

<details open><summary>विश्वास-प्रस्तुतिः</summary>

सर्व एव महात्मानः शालस्तम्भा इवोद्‌गताः ॥ ७ ॥  
प्रादेशेनाधिकाः पुम्भिरन्यैस्ते च प्रमाणतः।
</details>

<details><summary>मूलम्</summary>

सर्व एव महात्मानः शालस्तम्भा इवोद्‌गताः ॥ ७ ॥  
प्रादेशेनाधिकाः पुम्भिरन्यैस्ते च प्रमाणतः।
</details>

<details><summary>अनुवाद (हिन्दी)</summary>

ये सभी महामना पाण्डव शालवृक्षके स्तम्भोंके समान ऊँचे हैं। उनकी ऊँचाईका मान अन्य पुरुषोंसे एक बित्ता अधिक है॥७॥
</details>

<details open><summary>विश्वास-प्रस्तुतिः</summary>

सिंहसंहननाः सर्वे पाण्डुपुत्रा महाबलाः ॥ ८ ॥  
चरितब्रह्मचर्याश्च सर्वे तात तपस्विनः।  
ह्रीमन्तः पुरुषव्याघ्रा व्याघ्रा इव बलोत्कटाः ॥ ९ ॥
</details>

<details><summary>मूलम्</summary>

सिंहसंहननाः सर्वे पाण्डुपुत्रा महाबलाः ॥ ८ ॥  
चरितब्रह्मचर्याश्च सर्वे तात तपस्विनः।  
ह्रीमन्तः पुरुषव्याघ्रा व्याघ्रा इव बलोत्कटाः ॥ ९ ॥
</details>

<details><summary>अनुवाद (हिन्दी)</summary>

सभी पाण्डव सिंहके समान सुगठित शरीरवाले और महान् बलवान् हैं। तात! उन सबने ब्रह्मचर्यव्रतका पालन किया है, पुरुषोंमें सिंहके समान पराक्रमी पाण्डव तपस्वी, लज्जाशील और व्याघ्रके समान उत्कट बलशाली हैं॥८-९॥
</details>

<details open><summary>विश्वास-प्रस्तुतिः</summary>

जवे प्रहारे सम्मर्दे सर्व एवातिमानुषाः।  
सर्वैर्जिता महीपाला दिग्जये भरतर्षभ ॥ १० ॥
</details>

<details><summary>मूलम्</summary>

जवे प्रहारे सम्मर्दे सर्व एवातिमानुषाः।  
सर्वैर्जिता महीपाला दिग्जये भरतर्षभ ॥ १० ॥
</details>

<details><summary>अनुवाद (हिन्दी)</summary>

भरतश्रेष्ठ! वे वेग, प्रहार और संघर्षमें अमानुषिक शक्तिसे सम्पन्न हैं। उन सबने दिग्विजयके समय बहुत-से राजाओंपर विजय पायी है॥१०॥
</details>

<details open><summary>विश्वास-प्रस्तुतिः</summary>

न चैषां पुरुषाः केचिदायुधानि गदाः शरान्।  
विषहन्ति सदा कर्तुमधिज्यान्यपि कौरव ॥ ११ ॥  
उद्यन्तुं वा गदा गुर्वीः शरान् वा क्षेप्तुमाहवे।  
जवे लक्ष्यस्य हरणे भोज्ये पांसुविकर्षणे ॥ १२ ॥  
बालैरपि भवन्तस्तैः सर्व एव विशेषिताः।
</details>

<details><summary>मूलम्</summary>

न चैषां पुरुषाः केचिदायुधानि गदाः शरान्।  
विषहन्ति सदा कर्तुमधिज्यान्यपि कौरव ॥ ११ ॥  
उद्यन्तुं वा गदा गुर्वीः शरान् वा क्षेप्तुमाहवे।  
जवे लक्ष्यस्य हरणे भोज्ये पांसुविकर्षणे ॥ १२ ॥  
बालैरपि भवन्तस्तैः सर्व एव विशेषिताः।
</details>

<details><summary>अनुवाद (हिन्दी)</summary>

कुरुनन्दन! इनके आयुधों, गदाओं और बाणोंका आघात कोई भी नहीं सह सकते हैं। इसके सिवा न तो कोई इनके धनुषपर प्रत्यंचा ही चढ़ा पाते हैं, न युद्धमें इनकी भारी गदाको ही उठा सकते हैं और न इनके बाणोंका ही प्रयोग कर सकते हैं। वेगसे चलने, लक्ष्य-भेद करने, खाने-पीने तथा धूलि-क्रीड़ा करने आदिमें उन सबने बाल्यावस्थामें भी तुम्हें पराजित कर दिया था॥११-१२॥
</details>

<details open><summary>विश्वास-प्रस्तुतिः</summary>

एतत् सैन्यं समासाद्य सर्व एव बलोत्कटाः ॥ १३ ॥  
विध्वंसयिष्यन्ति रणे मा स्म तैः सह सङ्गमः।
</details>

<details><summary>मूलम्</summary>

एतत् सैन्यं समासाद्य सर्व एव बलोत्कटाः ॥ १३ ॥  
विध्वंसयिष्यन्ति रणे मा स्म तैः सह सङ्गमः।
</details>

<details><summary>अनुवाद (हिन्दी)</summary>

इस सेनामें आकर वे सभी उत्कट बलशाली हो गये हैं। युद्धमें आनेपर वे तुम्हारी सेनाका विध्वंस कर डालेंगे। मैं चाहता हूँ उनसे कहीं भी तुम्हारी मुठभेड़ न हो॥
</details>

<details open><summary>विश्वास-प्रस्तुतिः</summary>

एकैकशस्ते सम्मर्दे हन्युः सर्वान् महीक्षितः ॥ १४ ॥  
प्रत्यक्षं तव राजेन्द्र राजसूये यथाभवत्।
</details>

<details><summary>मूलम्</summary>

एकैकशस्ते सम्मर्दे हन्युः सर्वान् महीक्षितः ॥ १४ ॥  
प्रत्यक्षं तव राजेन्द्र राजसूये यथाभवत्।
</details>

<details><summary>अनुवाद (हिन्दी)</summary>

उनमेंसे एक-एकमें इतनी शक्ति है कि वे समस्त राजाओंका युद्धमें संहार कर सकते हैं। राजेन्द्र! राजसूय-यज्ञमें जैसा जो कुछ हुआ था, वह सब तुमने अपनी आँखों देखा था॥१४॥
</details>

<details open><summary>विश्वास-प्रस्तुतिः</summary>

द्रौपद्याश्च परिक्लेशं द्यूते च परुषा गिरः ॥ १५ ॥  
ते स्मरन्तश्च संग्रामे चरिष्यन्ति च रुद्रवत्।
</details>

<details><summary>मूलम्</summary>

द्रौपद्याश्च परिक्लेशं द्यूते च परुषा गिरः ॥ १५ ॥  
ते स्मरन्तश्च संग्रामे चरिष्यन्ति च रुद्रवत्।
</details>

<details><summary>अनुवाद (हिन्दी)</summary>

द्यूतक्रीड़ाके समय द्रौपदीको जो महान् क्लेश दिया गया और पाण्डवोंके प्रति कठोर बातें सुनायी गयीं, उन सबको याद करके वे संग्रामभूमिमें रुद्रके समान विचरेंगे॥१५॥
</details>

<details open><summary>विश्वास-प्रस्तुतिः</summary>

लोहिताक्षो गुडाकेशो नारायणसहायवान् ॥ १६ ॥  
उभयोः सेनयोर्वीरो रथो नास्तीति तादृशः।
</details>

<details><summary>मूलम्</summary>

लोहिताक्षो गुडाकेशो नारायणसहायवान् ॥ १६ ॥  
उभयोः सेनयोर्वीरो रथो नास्तीति तादृशः।
</details>

<details><summary>अनुवाद (हिन्दी)</summary>

लाल नेत्रोंवाले निद्राविजयी अर्जुनके सखा और सहायक नारायणस्वरूप भगवान् श्रीकृष्ण हैं। कौरव-पाण्डव दोनों सेनाओंमें अर्जुनके समान वीर रथी दूसरा कोई नहीं है॥१६॥
</details>

<details open><summary>विश्वास-प्रस्तुतिः</summary>

न हि देवेषु सर्वेषु नासुरेषूरगेषु च ॥ १७ ॥  
राक्षसेष्वथ यक्षेषु नरेषु कुत एव तु।  
भूतोऽथवा भविष्यो वा रथः कश्चिन्मया श्रुतः ॥ १८ ॥
</details>

<details><summary>मूलम्</summary>

न हि देवेषु सर्वेषु नासुरेषूरगेषु च ॥ १७ ॥  
राक्षसेष्वथ यक्षेषु नरेषु कुत एव तु।  
भूतोऽथवा भविष्यो वा रथः कश्चिन्मया श्रुतः ॥ १८ ॥
</details>

<details><summary>अनुवाद (हिन्दी)</summary>

समस्त देवताओं, असुरों, नागों, राक्षसों तथा यक्षोंमें भी अर्जुनके समान कोई नहीं है; फिर मनुष्योंमें तो हो ही कैसे सकता है? भूत या भविष्यमें भी कोई ऐसा रथी मेरे सुननेमें नहीं आया है॥१७-१८॥
</details>

<details open><summary>विश्वास-प्रस्तुतिः</summary>

समायुक्तो महाराज रथः पार्थस्य धीमतः।  
वासुदेवश्च संयन्ता योद्धा चैव धनंजयः ॥ १९ ॥
</details>

<details><summary>मूलम्</summary>

समायुक्तो महाराज रथः पार्थस्य धीमतः।  
वासुदेवश्च संयन्ता योद्धा चैव धनंजयः ॥ १९ ॥
</details>

<details><summary>अनुवाद (हिन्दी)</summary>

महाराज! बुद्धिमान् अर्जुनका रथ जुता हुआ है। भगवान् श्रीकृष्ण उसके सारथि और युद्धकुशल धनंजय रथी हैं॥१९॥
</details>

<details open><summary>विश्वास-प्रस्तुतिः</summary>

गाण्डीवं च धनुर्दिव्यं ते चाश्वा वातरंहसः।  
अभेद्यं कवचं दिव्यमक्षय्यौ च महेषुधी ॥ २० ॥
</details>

<details><summary>मूलम्</summary>

गाण्डीवं च धनुर्दिव्यं ते चाश्वा वातरंहसः।  
अभेद्यं कवचं दिव्यमक्षय्यौ च महेषुधी ॥ २० ॥
</details>

<details><summary>अनुवाद (हिन्दी)</summary>

दिव्य गाण्डीव धनुष है, वायुके समान वेगशाली अश्व हैं, अभेद्य दिव्य कव४च है तथा अक्षय बाणोंसे भरे हुए दो महान् तरकस हैं॥२०॥
</details>

<details open><summary>विश्वास-प्रस्तुतिः</summary>

अस्त्रग्रामश्च माहेन्द्रो रौद्रः कौबेर एव च।  
याम्यश्च वारुणश्चैव गदाश्चोग्रप्रदर्शनाः ॥ २१ ॥
</details>

<details><summary>मूलम्</summary>

अस्त्रग्रामश्च माहेन्द्रो रौद्रः कौबेर एव च।  
याम्यश्च वारुणश्चैव गदाश्चोग्रप्रदर्शनाः ॥ २१ ॥
</details>

<details><summary>अनुवाद (हिन्दी)</summary>

उस रथमें अस्त्रोंके समुदाय—महेन्द्र, रुद्र, कुबेर, यम एवं वरुणसम्बन्धी अस्त्र हैं, भयंकर दिखायी देनेवाली गदाएँ हैं॥२१॥
</details>

<details open><summary>विश्वास-प्रस्तुतिः</summary>

वज्रादीनि च मुख्यानि नानाप्रहरणानि च।  
दानवानां सहस्राणि हिरण्यपुरवासिनाम् ॥ २२ ॥  
हतान्येकरथेनाजौ कस्तस्य सदृशो रथः।
</details>

<details><summary>मूलम्</summary>

वज्रादीनि च मुख्यानि नानाप्रहरणानि च।  
दानवानां सहस्राणि हिरण्यपुरवासिनाम् ॥ २२ ॥  
हतान्येकरथेनाजौ कस्तस्य सदृशो रथः।
</details>

<details><summary>अनुवाद (हिन्दी)</summary>

वज्र आदि भाँति-भाँतिके श्रेष्ठ आयुध भी उस रथमें विद्यमान हैं। अर्जुनने युद्धमें एकमात्र उस रथकी सहायतासे हिरण्यपुरमें निवास करनेवाले सहस्रों दानवोंका संहार किया है। उसके समान दूसरा कौन रथ हो सकता है?॥
</details>

<details open><summary>विश्वास-प्रस्तुतिः</summary>

एष हन्याद्धि संरम्भी बलवान् सत्यविक्रमः ॥ २३ ॥  
तव सेनां महाबाहुः स्वां चैव परिपालयन्।
</details>

<details><summary>मूलम्</summary>

एष हन्याद्धि संरम्भी बलवान् सत्यविक्रमः ॥ २३ ॥  
तव सेनां महाबाहुः स्वां चैव परिपालयन्।
</details>

<details><summary>अनुवाद (हिन्दी)</summary>

ये बलवान्, सत्यपराक्रमी, महाबाहु अर्जुन क्रोधमें आकर तुम्हारी सेनाका संहार करेंगे और अपनी सेनाकी रक्षामें संलग्न रहेंगे॥२३॥
</details>

<details open><summary>विश्वास-प्रस्तुतिः</summary>

अहं चैनं प्रत्युदियामाचार्यो वा धनंजयम् ॥ २४ ॥  
न तृतीयोऽस्ति राजेन्द्र सेनयोरुभयोरपि।  
य एनं शरवर्षाणि वर्षन्तमुदियाद् रथी ॥ २५ ॥
</details>

<details><summary>मूलम्</summary>

अहं चैनं प्रत्युदियामाचार्यो वा धनंजयम् ॥ २४ ॥  
न तृतीयोऽस्ति राजेन्द्र सेनयोरुभयोरपि।  
य एनं शरवर्षाणि वर्षन्तमुदियाद् रथी ॥ २५ ॥
</details>

<details><summary>अनुवाद (हिन्दी)</summary>

मैं अथवा द्रोणाचार्य ही धनंजयका सामना कर सकते हैं। राजेन्द्र! दोनों सेनाओंमें तीसरा कोई ऐसा रथी नहीं है, जो बाणोंकी वर्षा करते हुए अर्जुनके सामने जा सके॥२४-२५॥
</details>

<details open><summary>विश्वास-प्रस्तुतिः</summary>

जीमूत एव घर्मान्ते महावातसमीरितः।  
समायुक्तस्तु कौन्तेयो वासुदेवसहायवान् ।  
तरुणश्च कृती चैव जीर्णावावामुभावपि ॥ २६ ॥
</details>

<details><summary>मूलम्</summary>

जीमूत एव घर्मान्ते महावातसमीरितः।  
समायुक्तस्तु कौन्तेयो वासुदेवसहायवान् ।  
तरुणश्च कृती चैव जीर्णावावामुभावपि ॥ २६ ॥
</details>

<details><summary>अनुवाद (हिन्दी)</summary>

ग्रीष्म-ऋतुके अन्तमें प्रचण्ड वायुसे प्रेरित महामेघकी भाँति श्रीकृष्णसहित अर्जुन युद्धके लिये तैयार है। वह अस्त्रोंका विद्वान् और तरुण भी है। इधर हम दोनों वृद्ध हो चले हैं॥२६॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतच्छ्रुत्वा तु भीष्मस्य राज्ञां दध्वंसिरे तदा।  
काञ्चनाङ्गदिनः पीना भुजाश्चन्दनरूषिताः ॥ २७ ॥  
मनोभिः सह संवेगैः संस्मृत्य च पुरातनम्।  
सामर्थ्यं पाण्डवेयानां यथा प्रत्यक्षदर्शनात् ॥ २८ ॥
</details>

<details><summary>मूलम्</summary>

एतच्छ्रुत्वा तु भीष्मस्य राज्ञां दध्वंसिरे तदा।  
काञ्चनाङ्गदिनः पीना भुजाश्चन्दनरूषिताः ॥ २७ ॥  
मनोभिः सह संवेगैः संस्मृत्य च पुरातनम्।  
सामर्थ्यं पाण्डवेयानां यथा प्रत्यक्षदर्शनात् ॥ २८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! भीष्मकी यह बात सुनकर पाण्डवोंके पुरातन बल-पराक्रमको प्रत्यक्ष देखनेकी भाँति स्मरण करके राजाओंकी सुवर्णमय भुजबंदोंसे विभूषित चन्दनचर्चित स्थूल भुजाएँ एवं मन भी आवेगयुक्त होकर शिथिल हो गये॥२७-२८॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि रथातिरथसंख्यानपर्वणि पाण्डवरथातिरथसंख्यायां एकोनसप्तत्यधिकशततमोऽध्यायः ॥ १६९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत रथातिरथसंख्यानपर्वमें पाण्डवपक्षके रथियों और अतिरथियोंका संख्याविषयक एक सौ उनहत्तरवाँ अध्याय पूरा हुआ॥१६९॥
</details>
