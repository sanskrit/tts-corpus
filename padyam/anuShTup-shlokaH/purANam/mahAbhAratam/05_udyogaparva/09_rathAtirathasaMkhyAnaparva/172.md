+++
title_full = "172 भीष्मका पाण्डवपक्षके अतिरथी वीरोंका वर्णन करते हुए शिखण्डी और पाण्डवोंका वध न करनेका कथन"
title = "१७२"

+++

<details><summary>भागसूचना</summary>

द्विसप्तत्यधिकशततमोऽध्यायः
</details>

<details><summary>सूचना (हिन्दी)</summary>

भीष्मका पाण्डवपक्षके अतिरथी वीरोंका वर्णन करते हुए शिखण्डी और पाण्डवोंका वध न करनेका कथन
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

रोचमानो महाराज पाण्डवानां महारथः।  
योत्स्यतेऽमरवत् संख्ये परसैन्येषु भारत ॥ १ ॥
</details>

<details><summary>मूलम्</summary>

रोचमानो महाराज पाण्डवानां महारथः।  
योत्स्यतेऽमरवत् संख्ये परसैन्येषु भारत ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ महाराज! भारत! पाण्डवपक्षमें राजा रोचमान महारथी हैं। वे युद्धमें शत्रुसेनाके साथ देवताओंके समान पराक्रम दिखाते हुए युद्ध करेंगे॥१॥
</details>

<details open><summary>विश्वास-प्रस्तुतिः</summary>

पुरुजित् कुन्तिभोजश्च महेष्वासो महाबलः।  
मातुलो भीमसेनस्य स च मेऽतिरथो मतः ॥ २ ॥
</details>

<details><summary>मूलम्</summary>

पुरुजित् कुन्तिभोजश्च महेष्वासो महाबलः।  
मातुलो भीमसेनस्य स च मेऽतिरथो मतः ॥ २ ॥
</details>

<details><summary>अनुवाद (हिन्दी)</summary>

कुन्तिभोजकुमार राजा पुरुजित् जो भीमसेनके मामा हैं, वे भी महाधनुर्धर और अत्यन्त बलवान् हैं। मैं उन्हें भी अतिरथी मानता हूँ॥२॥
</details>

<details open><summary>विश्वास-प्रस्तुतिः</summary>

एष वीरो महेष्वासः कृती च निपुणश्च ह।  
चित्रयोधी च शक्तश्च मतो मे रथपुङ्गवः ॥ ३ ॥
</details>

<details><summary>मूलम्</summary>

एष वीरो महेष्वासः कृती च निपुणश्च ह।  
चित्रयोधी च शक्तश्च मतो मे रथपुङ्गवः ॥ ३ ॥
</details>

<details><summary>अनुवाद (हिन्दी)</summary>

इनका धनुष महान् है। ये अस्त्रविद्याके विद्वान् और युद्धकुशल हैं। रथियोंमें श्रेष्ठ वीर पुरुजित् विचित्र युद्ध करनेवाले और शक्तिशाली हैं॥३॥
</details>

<details open><summary>विश्वास-प्रस्तुतिः</summary>

स योत्स्यति हि विक्रम्य मघवानिव दानवैः।  
योधा ये चास्य विख्याताः सर्वे युद्धविशारदाः ॥ ४ ॥
</details>

<details><summary>मूलम्</summary>

स योत्स्यति हि विक्रम्य मघवानिव दानवैः।  
योधा ये चास्य विख्याताः सर्वे युद्धविशारदाः ॥ ४ ॥
</details>

<details><summary>अनुवाद (हिन्दी)</summary>

जैसे इन्द्र दानवोंके साथ पराक्रमपूर्वक युद्ध करते हैं, उसी प्रकार वे भी शत्रुओंके साथ युद्ध करेंगे। उनके साथ जो सैनिक आये हैं, वे सभी युद्धकी कलामें निपुण और विख्यात वीर हैं॥४॥
</details>

<details open><summary>विश्वास-प्रस्तुतिः</summary>

भागिनेयकृते वीरः स करिष्यति संगरे।  
सुमहत् कर्म पाण्डूनां स्थितः प्रियहिते रतः ॥ ५ ॥
</details>

<details><summary>मूलम्</summary>

भागिनेयकृते वीरः स करिष्यति संगरे।  
सुमहत् कर्म पाण्डूनां स्थितः प्रियहिते रतः ॥ ५ ॥
</details>

<details><summary>अनुवाद (हिन्दी)</summary>

वीर पुरुजित् पाण्डवोंके प्रिय एवं हितमें तत्पर हो अपने भानजोंके लिये युद्धमें महान् कर्म करेंगे॥५॥
</details>

<details open><summary>विश्वास-प्रस्तुतिः</summary>

भैमसेनिर्महाराज हैडिम्बो राक्षसेश्वरः ।  
मतो मे बहुमायावी रथयूथपयूथपः ॥ ६ ॥
</details>

<details><summary>मूलम्</summary>

भैमसेनिर्महाराज हैडिम्बो राक्षसेश्वरः ।  
मतो मे बहुमायावी रथयूथपयूथपः ॥ ६ ॥
</details>

<details><summary>अनुवाद (हिन्दी)</summary>

महाराज! भीमसेन और हिडिम्बाका पुत्र राक्षसराज घटोत्कच बड़ा मायावी है। वह मेरे मतमें रथयूथपतियोंका भी यूथपति है॥६॥
</details>

<details open><summary>विश्वास-प्रस्तुतिः</summary>

योत्स्यते समरे तात मायावी समरप्रियः।  
ये चास्य राक्षसा वीराः सचिवा वशवर्तिनः ॥ ७ ॥
</details>

<details><summary>मूलम्</summary>

योत्स्यते समरे तात मायावी समरप्रियः।  
ये चास्य राक्षसा वीराः सचिवा वशवर्तिनः ॥ ७ ॥
</details>

<details><summary>अनुवाद (हिन्दी)</summary>

उसको युद्ध करना बहुत प्रिय है। तात! वह मायावी राक्षस समरभूमिमें उत्साहपूर्वक युद्ध करेगा। उसके साथ जो वीर राक्षस एवं सचिव हैं, वे सब उसीके वशमें रहनेवाले हैं॥७॥
</details>

<details open><summary>विश्वास-प्रस्तुतिः</summary>

एते चान्ये च बहवो नानाजनपदेश्वराः।  
समेताः पाण्डवस्यार्थे वासुदेवपुरोगमाः ॥ ८ ॥
</details>

<details><summary>मूलम्</summary>

एते चान्ये च बहवो नानाजनपदेश्वराः।  
समेताः पाण्डवस्यार्थे वासुदेवपुरोगमाः ॥ ८ ॥
</details>

<details><summary>अनुवाद (हिन्दी)</summary>

ये तथा और भी बहुत-से वीर क्षत्रिय जो विभिन्न जनपदोंके स्वामी हैं और जिनमें श्रीकृष्णका सबसे प्रधान स्थान है, पाण्डुनन्दन युधिष्ठिरके लिये यहाँ एकत्र हुए हैं॥
</details>

<details open><summary>विश्वास-प्रस्तुतिः</summary>

एते प्राधान्यतो राजन् पाण्डवस्य महात्मनः।  
रथाश्चातिरथाश्चैव ये चान्येऽर्धरथा नृप ॥ ९ ॥
</details>

<details><summary>मूलम्</summary>

एते प्राधान्यतो राजन् पाण्डवस्य महात्मनः।  
रथाश्चातिरथाश्चैव ये चान्येऽर्धरथा नृप ॥ ९ ॥
</details>

<details><summary>अनुवाद (हिन्दी)</summary>

राजन्! ये महात्मा पाण्डुनन्दन युधिष्ठिरके मुख्य-मुख्य रथी, अतिरथी और अर्धरथी यहाँ बताये गये हैं॥
</details>

<details open><summary>विश्वास-प्रस्तुतिः</summary>

नेष्यन्ति समरे सेनां भीमां यौधिष्ठिरीं नृप।  
महेन्द्रेणेव वीरेण पाल्यमानां किरीटिना ॥ १० ॥
</details>

<details><summary>मूलम्</summary>

नेष्यन्ति समरे सेनां भीमां यौधिष्ठिरीं नृप।  
महेन्द्रेणेव वीरेण पाल्यमानां किरीटिना ॥ १० ॥
</details>

<details><summary>अनुवाद (हिन्दी)</summary>

नरेश्वर! देवराज इन्द्रके समान तेजस्वी किरीटधारी वीरवर अर्जुनके द्वारा सुरक्षित हुई युधिष्ठिरकी भयंकर सेनाका ये उपर्युक्त वीर समरांगणमें संचालन करेंगे॥
</details>

<details open><summary>विश्वास-प्रस्तुतिः</summary>

तैरहं समरे वीर मायाविद्भिर्जयैषिभिः।  
योत्स्यामि जयमाकाङ्क्षन्नथवा निधनं रणे ॥ ११ ॥
</details>

<details><summary>मूलम्</summary>

तैरहं समरे वीर मायाविद्भिर्जयैषिभिः।  
योत्स्यामि जयमाकाङ्क्षन्नथवा निधनं रणे ॥ ११ ॥
</details>

<details><summary>अनुवाद (हिन्दी)</summary>

वीर! मैं तुम्हारी ओरसे रणभूमिमें उन मायावेत्ता और विजयाभिलाषी पाण्डववीरोंके साथ अपनी विजय अथवा मृत्युकी आकांक्षा लेकर युद्ध करूँगा॥११॥
</details>

<details open><summary>विश्वास-प्रस्तुतिः</summary>

वासुदेवं च पार्थं च चक्रगाण्डीवधारिणौ।  
संध्यागताविवार्केन्दू समेष्येते रथोत्तमौ ॥ १२ ॥
</details>

<details><summary>मूलम्</summary>

वासुदेवं च पार्थं च चक्रगाण्डीवधारिणौ।  
संध्यागताविवार्केन्दू समेष्येते रथोत्तमौ ॥ १२ ॥
</details>

<details><summary>अनुवाद (हिन्दी)</summary>

वसुदेवनन्दन श्रीकृष्ण और अर्जुन रथियोंमें श्रेष्ठ हैं। वे क्रमशः सुदर्शनचक्र और गाण्डीवधनुष धारण करते हैं। वे संध्याकालीन सूर्य और चन्द्रमाकी भाँति परस्पर मिलकर जब युद्धमें पधारेंगे, उस समय मैं उनका सामना करूँगा॥१२॥
</details>

<details open><summary>विश्वास-प्रस्तुतिः</summary>

ये चैव ते रथोदाराः पाण्डुपुत्रस्य सैनिकाः।  
सहसैन्यानहं तांश्च प्रतीयां रणमूर्धनि ॥ १३ ॥
</details>

<details><summary>मूलम्</summary>

ये चैव ते रथोदाराः पाण्डुपुत्रस्य सैनिकाः।  
सहसैन्यानहं तांश्च प्रतीयां रणमूर्धनि ॥ १३ ॥
</details>

<details><summary>अनुवाद (हिन्दी)</summary>

पाण्डुपुत्र युधिष्ठिरके और भी जो-जो श्रेष्ठ रथी सैनिक हैं, उनका और उनकी सेनाओंका मैं युद्धके मुहानेपर सामना करूँगा॥१३॥
</details>

<details open><summary>विश्वास-प्रस्तुतिः</summary>

एते रथाश्चातिरथाश्च तुभ्यं  
यथाप्रधानं नृप कीर्तिता मया।  
तथापरे येऽर्धरथाश्च केचित्  
तथैव तेषामपि कौरवेन्द्र ॥ १४ ॥
</details>

<details><summary>मूलम्</summary>

एते रथाश्चातिरथाश्च तुभ्यं  
यथाप्रधानं नृप कीर्तिता मया।  
तथापरे येऽर्धरथाश्च केचित्  
तथैव तेषामपि कौरवेन्द्र ॥ १४ ॥
</details>

<details><summary>अनुवाद (हिन्दी)</summary>

राजन्! इस प्रकार मैंने तुम्हारे इन मुख्य-मुख्य रथियों और अतिरथियोंका वर्णन किया है। इनके सिवा, जो कोई अर्धरथी हैं, उनका भी परिचय दिया है। कौरवेन्द्र! इसी प्रकार पाण्डवपक्षके भी रथी आदिका दिग्दर्शन कराया गया है॥१४॥
</details>

<details open><summary>विश्वास-प्रस्तुतिः</summary>

अर्जुनं वासुदेवं च ये चान्ये तत्र पार्थिवाः।  
सर्वांस्तान् वारयिष्यामि यावद् द्रक्ष्यामि भारत ॥ १५ ॥
</details>

<details><summary>मूलम्</summary>

अर्जुनं वासुदेवं च ये चान्ये तत्र पार्थिवाः।  
सर्वांस्तान् वारयिष्यामि यावद् द्रक्ष्यामि भारत ॥ १५ ॥
</details>

<details><summary>अनुवाद (हिन्दी)</summary>

भारत! अर्जुन, श्रीकृष्ण तथा अन्य जो-जो भूपाल हैं, मैं उनमेंसे जितनोंको देखूँगा, उन सबको आगे बढ़नेसे रोक दूँगा॥१५॥
</details>

<details open><summary>विश्वास-प्रस्तुतिः</summary>

पाञ्चाल्यं तु महाबाहो नाहं हन्यां शिखण्डिनम्।  
उद्यतेषुमथो दृष्ट्वा प्रतियुध्यन्तमाहवे ॥ १६ ॥
</details>

<details><summary>मूलम्</summary>

पाञ्चाल्यं तु महाबाहो नाहं हन्यां शिखण्डिनम्।  
उद्यतेषुमथो दृष्ट्वा प्रतियुध्यन्तमाहवे ॥ १६ ॥
</details>

<details><summary>अनुवाद (हिन्दी)</summary>

परंतु महाबाहो! पांचालराजकुमार शिखण्डीको धनुषपर बाण चढ़ाये युद्धमें अपना सामना करते देखकर भी मैं नहीं मारूँगा॥१६॥
</details>

<details open><summary>विश्वास-प्रस्तुतिः</summary>

लोकस्तं वेद यदहं पितुः प्रियचिकीर्षया।  
प्राप्तं राज्यं परित्यज्य ब्रह्मचर्यव्रते स्थितः ॥ १७ ॥
</details>

<details><summary>मूलम्</summary>

लोकस्तं वेद यदहं पितुः प्रियचिकीर्षया।  
प्राप्तं राज्यं परित्यज्य ब्रह्मचर्यव्रते स्थितः ॥ १७ ॥
</details>

<details><summary>अनुवाद (हिन्दी)</summary>

सारा जगत् यह जानता है कि मैं मिले हुए राज्यको पिताका प्रिय करनेकी इच्छासे ठुकराकर ब्रह्मचर्यके पालनमें दृढ़तापूर्वक लग गया॥१७॥
</details>

<details open><summary>विश्वास-प्रस्तुतिः</summary>

चित्राङ्गदं कौरवाणामाधिपत्येऽभ्यषेचयम् ।  
विचित्रवीर्यं च शिशुं यौवराज्येऽभ्यषेचयम् ॥ १८ ॥
</details>

<details><summary>मूलम्</summary>

चित्राङ्गदं कौरवाणामाधिपत्येऽभ्यषेचयम् ।  
विचित्रवीर्यं च शिशुं यौवराज्येऽभ्यषेचयम् ॥ १८ ॥
</details>

<details><summary>अनुवाद (हिन्दी)</summary>

माता सत्यवतीके ज्येष्ठ पुत्र चित्रांगदको कौरवोंके राज्यपर और बालक विचित्रवीर्यको युवराजके पदपर अभिषिक्त कर दिया था॥१८॥
</details>

<details open><summary>विश्वास-प्रस्तुतिः</summary>

देवव्रतत्वं विज्ञाप्य पृथिवीं सर्वराजसु।  
नैव हन्यां स्त्रियं जातु न स्त्रीपूर्वं कदाचन ॥ १९ ॥
</details>

<details><summary>मूलम्</summary>

देवव्रतत्वं विज्ञाप्य पृथिवीं सर्वराजसु।  
नैव हन्यां स्त्रियं जातु न स्त्रीपूर्वं कदाचन ॥ १९ ॥
</details>

<details><summary>अनुवाद (हिन्दी)</summary>

सम्पूर्ण भूमण्डलमें समस्त राजाओंके यहाँ अपने देवव्रतस्वरूपकी ख्याति कराकर मैं कभी भी किसी स्त्रीको अथवा जो पहले स्त्री रहा हो, उस पुरुषको भी नहीं मार सकता॥१९॥
</details>

<details open><summary>विश्वास-प्रस्तुतिः</summary>

स हि स्त्रीपूर्वको राजन् शिखण्डी यदि ते श्रुतः।  
कन्या भूत्वा पुमान् जातो न योत्स्ये तेन भारत॥२०॥
</details>

<details><summary>मूलम्</summary>

स हि स्त्रीपूर्वको राजन् शिखण्डी यदि ते श्रुतः।  
कन्या भूत्वा पुमान् जातो न योत्स्ये तेन भारत॥२०॥
</details>

<details><summary>अनुवाद (हिन्दी)</summary>

राजन्! शायद तुम्हारे सुननेमें आया होगा, शिखण्डी पहले ‘स्त्रीरूप’ में ही उत्पन्न हुआ था; भारत! पहले कन्या होकर वह फिर पुरुष हो गया था; इसीलिये मैं उससे युद्ध नहीं करूँगा॥२०॥
</details>

<details open><summary>विश्वास-प्रस्तुतिः</summary>

सर्वांस्त्वन्यान् हनिष्यामि पार्थिवान् भरतर्षभ।  
यान् समेष्यामि समरे न तु कुन्तीसुतान् नृप ॥ २१ ॥
</details>

<details><summary>मूलम्</summary>

सर्वांस्त्वन्यान् हनिष्यामि पार्थिवान् भरतर्षभ।  
यान् समेष्यामि समरे न तु कुन्तीसुतान् नृप ॥ २१ ॥
</details>

<details><summary>अनुवाद (हिन्दी)</summary>

भरतश्रेष्ठ! मैं अन्य सब राजाओंको, जिन्हें युद्धमें पाऊँगा, मारूँगा; परंतु कुन्तीके पुत्रोंका वध कदापि नहीं करूँगा॥२१॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि रथातिरथसंख्यानपर्वणि द्विसप्तत्यधिकशततमोऽध्यायः ॥ १७२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत रथातिरथसंख्यानपर्वमें एक सौ बहत्तरवाँ अध्याय पूरा हुआ॥१७२॥
</details>
