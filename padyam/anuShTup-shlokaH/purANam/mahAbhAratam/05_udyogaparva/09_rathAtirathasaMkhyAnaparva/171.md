+++
title_full = "171 पाण्डवपक्षके रथी, महारथी एवं अतिरथी आदिका वर्णन"
title = "१७१"

+++

<details><summary>भागसूचना</summary>

एकसप्तत्यधिकशततमोऽध्यायः
</details>

<details><summary>सूचना (हिन्दी)</summary>

पाण्डवपक्षके रथी, महारथी एवं अतिरथी आदिका वर्णन
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

पञ्चालराजस्य सुतो राजन् परपुरंजयः।  
शिखण्डी रथमुख्यो मे मतः पार्थस्य भारत ॥ १ ॥
</details>

<details><summary>मूलम्</summary>

पञ्चालराजस्य सुतो राजन् परपुरंजयः।  
शिखण्डी रथमुख्यो मे मतः पार्थस्य भारत ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ राजन्! भरतनन्दन! पांचालराज द्रुपदका पुत्र शिखण्डी शत्रुओंकी नगरीपर विजय पानेवाला है, मैं उसे युधिष्ठिरकी सेनाका एक प्रमुख रथी मानता हूँ॥१॥
</details>

<details open><summary>विश्वास-प्रस्तुतिः</summary>

एष योत्स्यति संग्रामे नाशयन् पूर्वसंस्थितम्।  
परं यशो विप्रथयंस्तव सेनासु भारत ॥ २ ॥
</details>

<details><summary>मूलम्</summary>

एष योत्स्यति संग्रामे नाशयन् पूर्वसंस्थितम्।  
परं यशो विप्रथयंस्तव सेनासु भारत ॥ २ ॥
</details>

<details><summary>अनुवाद (हिन्दी)</summary>

भारत! वह तुम्हारी सेनामें प्रवेश करके अपने पूर्व अपयशका नाश तथा उत्तम सुयशका विस्तार करता हुआ बड़े उत्साहसे युद्ध करेगा॥२॥
</details>

<details open><summary>विश्वास-प्रस्तुतिः</summary>

एतस्य बहुलाः सेनाः पञ्चालाश्च प्रभद्रकाः।  
तेनासौ रथवंशेन महत् कर्म करिष्यति ॥ ३ ॥
</details>

<details><summary>मूलम्</summary>

एतस्य बहुलाः सेनाः पञ्चालाश्च प्रभद्रकाः।  
तेनासौ रथवंशेन महत् कर्म करिष्यति ॥ ३ ॥
</details>



<details><summary>अनुवाद (हिन्दी)</summary>

उसके साथ पांचालों और प्रभद्रकोंकी बहुत बड़ी सेना है। वह उन रथियोंके समूहद्वारा युद्धमें महान् कर्म कर दिखायेगा॥३॥
</details>

<details open><summary>विश्वास-प्रस्तुतिः</summary>

धृष्टद्युम्नश्च सेनानीः सर्वसेनासु भारत।  
मतो मेऽतिरथो राजन् द्रोणशिष्यो महारथः ॥ ४ ॥
</details>

<details><summary>मूलम्</summary>

धृष्टद्युम्नश्च सेनानीः सर्वसेनासु भारत।  
मतो मेऽतिरथो राजन् द्रोणशिष्यो महारथः ॥ ४ ॥
</details>

<details><summary>अनुवाद (हिन्दी)</summary>

भारत! जो पाण्डवोंकी सम्पूर्ण सेनाका सेनापति है, वह द्रोणाचार्यका महारथी शिष्य धृष्टद्युम्न मेरे विचारसे अतिरथी है॥४॥
</details>

<details open><summary>विश्वास-प्रस्तुतिः</summary>

एष योत्स्यति संग्रामे सूदयन् वै परान् रणे।  
भगवानिव संक्रुद्धः पिनाकी युगसंक्षये ॥ ५ ॥
</details>

<details><summary>मूलम्</summary>

एष योत्स्यति संग्रामे सूदयन् वै परान् रणे।  
भगवानिव संक्रुद्धः पिनाकी युगसंक्षये ॥ ५ ॥
</details>

<details><summary>अनुवाद (हिन्दी)</summary>

जैसे प्रलयकालमें पिनाकधारी भगवान् रुद्र कुपित होकर प्रजाका संहार करते हैं, उसी प्रकार यह संग्राममें शत्रुओंका संहार करता हुआ युद्ध करेगा॥५॥
</details>

<details open><summary>विश्वास-प्रस्तुतिः</summary>

एतस्य तद् रथानीकं कथयन्ति रणप्रियाः।  
बहुत्वात् सागरप्रख्यं देवानामिव संयुगे ॥ ६ ॥
</details>

<details><summary>मूलम्</summary>

एतस्य तद् रथानीकं कथयन्ति रणप्रियाः।  
बहुत्वात् सागरप्रख्यं देवानामिव संयुगे ॥ ६ ॥
</details>

<details><summary>अनुवाद (हिन्दी)</summary>

इसके पास रथियोंकी जो देवसेनाके समान विशाल सेना है, उसकी संख्या बहुत होनेके कारण युद्धप्रेमी सैनिक रणक्षेत्रमें उसे समुद्रके समान बताते हैं॥६॥
</details>

<details open><summary>विश्वास-प्रस्तुतिः</summary>

क्षत्रधर्मा तु राजेन्द्र मतो मेऽर्धरथो नृप।  
धृष्टद्युम्नस्य तनयो बाल्यान्नातिकृतश्रमः ॥ ७ ॥
</details>

<details><summary>मूलम्</summary>

क्षत्रधर्मा तु राजेन्द्र मतो मेऽर्धरथो नृप।  
धृष्टद्युम्नस्य तनयो बाल्यान्नातिकृतश्रमः ॥ ७ ॥
</details>

<details><summary>अनुवाद (हिन्दी)</summary>

राजेन्द्र! धृष्टद्युम्नका पुत्र क्षत्रधर्मा मेरी समझमें अभी अर्धरथी है। बाल्यावस्था होनेके कारण उसने अस्त्र-विद्यामें अधिक परिश्रम नहीं किया है॥७॥
</details>

<details open><summary>विश्वास-प्रस्तुतिः</summary>

शिशुपालसुतो वीरश्चेदिराजो महारथः ।  
धृष्टकेतुर्महेष्वासः सम्बन्धी पाण्डवस्य ह ॥ ८ ॥
</details>

<details><summary>मूलम्</summary>

शिशुपालसुतो वीरश्चेदिराजो महारथः ।  
धृष्टकेतुर्महेष्वासः सम्बन्धी पाण्डवस्य ह ॥ ८ ॥
</details>

<details><summary>अनुवाद (हिन्दी)</summary>

शिशुपालका वीर पुत्र महाधनुर्धर चेदिराज धृष्टकेतु पाण्डुनन्दन युधिष्ठिरका सम्बन्धी एवं महारथी है॥८॥
</details>

<details open><summary>विश्वास-प्रस्तुतिः</summary>

एष चेदिपतिः शूरः सह पुत्रेण भारत।  
महारथानां सुकरं महत् कर्म करिष्यति ॥ ९ ॥
</details>

<details><summary>मूलम्</summary>

एष चेदिपतिः शूरः सह पुत्रेण भारत।  
महारथानां सुकरं महत् कर्म करिष्यति ॥ ९ ॥
</details>

<details><summary>अनुवाद (हिन्दी)</summary>

भारत! यह शौर्यसम्पन्न चेदिराज अपने पुत्रके साथ आकर महारथियोंके लिये सहजसाध्य महान् पराक्रम कर दिखायेगा॥९॥
</details>

<details open><summary>विश्वास-प्रस्तुतिः</summary>

क्षत्रधर्मरतो मह्यं मतः परपुरंजयः।  
क्षत्रदेवस्तु राजेन्द्र पाण्डवेषु रथोत्तमः ॥ १० ॥
</details>

<details><summary>मूलम्</summary>

क्षत्रधर्मरतो मह्यं मतः परपुरंजयः।  
क्षत्रदेवस्तु राजेन्द्र पाण्डवेषु रथोत्तमः ॥ १० ॥
</details>

<details><summary>अनुवाद (हिन्दी)</summary>

राजेन्द्र! शत्रुओंकी नगरीपर विजय पानेवाला क्षत्रियधर्मपरायण क्षत्रदेव मेरे मतमें पाण्डवसेनाका एक श्रेष्ठ रथी है॥१०॥
</details>

<details open><summary>विश्वास-प्रस्तुतिः</summary>

जयन्तश्चामितौजाश्च सत्यजिच्च महारथः ।  
महारथा महात्मानः सर्वे पाञ्चालसत्तमाः ॥ ११ ॥  
योत्स्यन्ते समरे तात संरब्धा इव कुञ्जराः।
</details>

<details><summary>मूलम्</summary>

जयन्तश्चामितौजाश्च सत्यजिच्च महारथः ।  
महारथा महात्मानः सर्वे पाञ्चालसत्तमाः ॥ ११ ॥  
योत्स्यन्ते समरे तात संरब्धा इव कुञ्जराः।
</details>

<details><summary>अनुवाद (हिन्दी)</summary>

जयन्त, अमितौजा और महारथी सत्यजित्—ये सभी पांचालशिरोमणि महामनस्वी वीर महारथी ही हैं। तात! ये सब-के-सब क्रोधमें भरे हुए गजराजोंकी भाँति समरभूमिमें युद्ध करेंगे॥११॥
</details>

<details open><summary>विश्वास-प्रस्तुतिः</summary>

अजो भोजश्च विक्रान्तौ पाण्डवार्थे महारथौ ॥ १२ ॥  
योत्स्येते बलिनौ शूरौ परं शक्त्या क्षयिष्यतः।
</details>

<details><summary>मूलम्</summary>

अजो भोजश्च विक्रान्तौ पाण्डवार्थे महारथौ ॥ १२ ॥  
योत्स्येते बलिनौ शूरौ परं शक्त्या क्षयिष्यतः।
</details>

<details><summary>अनुवाद (हिन्दी)</summary>

पाण्डवोंके लिये महान् पराक्रम करनेवाले बलवान् शूरवीर अज और भोज दोनों महारथी हैं। वे सम्पूर्ण शक्ति लगाकर युद्ध करेंगे और अपने पुरुषार्थका परिचय देंगे॥१२॥
</details>

<details open><summary>विश्वास-प्रस्तुतिः</summary>

शीघ्रास्त्राश्चित्रयोद्धारः कृतिनो दृढविक्रमाः ॥ १३ ॥  
केकयाः पञ्च राजेन्द्र भ्रातरो दृढविक्रमाः।  
सर्वे चैव रथोदाराः सर्वे लोहितकध्वजाः ॥ १४ ॥
</details>

<details><summary>मूलम्</summary>

शीघ्रास्त्राश्चित्रयोद्धारः कृतिनो दृढविक्रमाः ॥ १३ ॥  
केकयाः पञ्च राजेन्द्र भ्रातरो दृढविक्रमाः।  
सर्वे चैव रथोदाराः सर्वे लोहितकध्वजाः ॥ १४ ॥
</details>

<details><summary>अनुवाद (हिन्दी)</summary>

राजेन्द्र! शीघ्रतापूर्वक अस्त्र चलानेवाले, विचित्र योद्धा, युद्धकालमें निपुण और दृढ़ पराक्रमी जो पाँच भाई केकयराजकुमार हैं, वे सभी उदार रथी माने गये हैं। उन सबकी ध्वजा लाल रंगकी है॥१३-१४॥
</details>

<details open><summary>विश्वास-प्रस्तुतिः</summary>

काशिकः सुकुमारश्च नीलो यश्चापरो नृप।  
सूर्यदत्तश्च शङ्खश्च मदिराश्वश्च नामतः ॥ १५ ॥  
सर्व एव रथोदाराः सर्वे चाहवलक्षणाः।  
सर्वास्त्रविदुषः सर्वे महात्मानो मता मम ॥ १६ ॥
</details>

<details><summary>मूलम्</summary>

काशिकः सुकुमारश्च नीलो यश्चापरो नृप।  
सूर्यदत्तश्च शङ्खश्च मदिराश्वश्च नामतः ॥ १५ ॥  
सर्व एव रथोदाराः सर्वे चाहवलक्षणाः।  
सर्वास्त्रविदुषः सर्वे महात्मानो मता मम ॥ १६ ॥
</details>

<details><summary>अनुवाद (हिन्दी)</summary>

सुकुमार, काशिक, नील, सूर्यदत्त, शंख और मदिराश्व नामक ये सभी योद्धा उदार रथी हैं। युद्ध ही इन सबका शौर्यसूचक चिह्न है। मैं इन सभीको सम्पूर्ण अस्त्रोंके ज्ञाता और महामनस्वी मानता हूँ॥१५-१६॥
</details>

<details open><summary>विश्वास-प्रस्तुतिः</summary>

वार्धक्षेमिर्महाराज मतो मम महारथः।  
चित्रायुधश्च नृपतिर्मतो मे रथसत्तमः ॥ १७ ॥
</details>

<details><summary>मूलम्</summary>

वार्धक्षेमिर्महाराज मतो मम महारथः।  
चित्रायुधश्च नृपतिर्मतो मे रथसत्तमः ॥ १७ ॥
</details>

<details><summary>अनुवाद (हिन्दी)</summary>

महाराज! वार्धक्षेमिको मैं महारथी मानता हूँ तथा राजा चित्रायुध मेरे विचारसे श्रेष्ठ रथी हैं॥१७॥
</details>

<details open><summary>विश्वास-प्रस्तुतिः</summary>

स हि संग्रामशोभी च भक्तश्चापि किरीटिनः।  
चेकितानः सत्यधृतिः पाण्डवानां महारथौ।  
द्वाविमौ पुरुषव्याघ्रौ रथोदारौ मतौ मम ॥ १८ ॥
</details>

<details><summary>मूलम्</summary>

स हि संग्रामशोभी च भक्तश्चापि किरीटिनः।  
चेकितानः सत्यधृतिः पाण्डवानां महारथौ।  
द्वाविमौ पुरुषव्याघ्रौ रथोदारौ मतौ मम ॥ १८ ॥
</details>

<details><summary>अनुवाद (हिन्दी)</summary>

चित्रायुध संग्राममें शोभा पानेवाले तथा अर्जुनके भक्त हैं। चेकितान और सत्यधृति—ये दो पुरुषसिंह पाण्डव-सेनाके महारथी हैं। मैं इन्हें रथियोंमें श्रेष्ठ मानता हूँ॥१८॥
</details>

<details open><summary>विश्वास-प्रस्तुतिः</summary>

व्याघ्रदत्तश्च राजेन्द्र चन्द्रसेनश्च भारत।  
मतौ मम रथोदारौ पाण्डवानां न संशयः ॥ १९ ॥
</details>

<details><summary>मूलम्</summary>

व्याघ्रदत्तश्च राजेन्द्र चन्द्रसेनश्च भारत।  
मतौ मम रथोदारौ पाण्डवानां न संशयः ॥ १९ ॥
</details>

<details><summary>अनुवाद (हिन्दी)</summary>

भरतनन्दन! महाराज! व्याघ्रदत्त और चन्द्रसेन—ये दो नरेश भी मेरे मतमें पाण्डवसेनाके श्रेष्ठ रथी हैं, इसमें संशय नहीं है॥१९॥
</details>

<details open><summary>विश्वास-प्रस्तुतिः</summary>

सेनाबिन्दुश्च राजेन्द्र क्रोधहन्ता च नामतः।  
यः समो वासुदेवेन भीमसेनेन वा विभो ॥ २० ॥  
स योत्स्यति हि विक्रम्य समरे तव सैनिकैः।
</details>

<details><summary>मूलम्</summary>

सेनाबिन्दुश्च राजेन्द्र क्रोधहन्ता च नामतः।  
यः समो वासुदेवेन भीमसेनेन वा विभो ॥ २० ॥  
स योत्स्यति हि विक्रम्य समरे तव सैनिकैः।
</details>

<details><summary>अनुवाद (हिन्दी)</summary>

राजेन्द्र! राजा सेनाबिन्दुका दूसरा नाम क्रोधहन्ता भी है। प्रभो! वे भगवान् श्रीकृष्ण तथा भीमसेनके समान पराक्रमी माने जाते हैं। वे समरांगणमें तुम्हारे सैनिकोंके साथ पराक्रम प्रकट करते हुए युद्ध करेंगे॥२०॥
</details>

<details open><summary>विश्वास-प्रस्तुतिः</summary>

मां च द्रोणं कृपं चैव यथा सम्मन्यते भवान्॥२१॥  
तथा स समरश्लाघी मन्तव्यो रथसत्तमः।  
काश्यः परमशीघ्रास्त्रः श्लाघनीयो नरोत्तमः ॥ २२ ॥
</details>

<details><summary>मूलम्</summary>

मां च द्रोणं कृपं चैव यथा सम्मन्यते भवान्॥२१॥  
तथा स समरश्लाघी मन्तव्यो रथसत्तमः।  
काश्यः परमशीघ्रास्त्रः श्लाघनीयो नरोत्तमः ॥ २२ ॥
</details>

<details><summary>अनुवाद (हिन्दी)</summary>

तुम मुझको, आचार्य द्रोणको तथा कृपाचार्यको जैसा समझते हो, युद्धमें दूसरे वीरोंसे स्पर्धा रखनेवाले तथा बहुत ही फुर्तीके साथ अस्त्र-शस्त्रोंका प्रयोग करनेवाले प्रशंसनीय एवं उत्तम रथी नरश्रेष्ठ काशिराजको भी तुम्हें वैसा ही मानना चाहिये॥२१-२२॥
</details>

<details open><summary>विश्वास-प्रस्तुतिः</summary>

रथ एकगुणो मह्यं ज्ञेयः परपुरंजयः।  
अयं च युधि विक्रान्तो मन्तव्योऽष्टगुणो रथः ॥ २३ ॥
</details>

<details><summary>मूलम्</summary>

रथ एकगुणो मह्यं ज्ञेयः परपुरंजयः।  
अयं च युधि विक्रान्तो मन्तव्योऽष्टगुणो रथः ॥ २३ ॥
</details>

<details><summary>अनुवाद (हिन्दी)</summary>

मेरी दृष्टिमें शत्रुनगरीपर विजय पानेवाले काशिराजको साधारण अवस्थामें एक रथी समझना चाहिये; परंतु जिस समय ये युद्धमें पराक्रम प्रकट करने लगते हैं उस समय इन्हें आठ रथियोंके बराबर मानना चाहिये॥२३॥
</details>

<details open><summary>विश्वास-प्रस्तुतिः</summary>

सत्यजित् समरश्लाघी द्रुपदस्यात्मजो युवा।  
गतः सोऽतिरथत्वं हि धृष्टद्युम्नेन सम्मितः ॥ २४ ॥  
पाण्डवानां यशस्कामः परं कर्म करिष्यति।
</details>

<details><summary>मूलम्</summary>

सत्यजित् समरश्लाघी द्रुपदस्यात्मजो युवा।  
गतः सोऽतिरथत्वं हि धृष्टद्युम्नेन सम्मितः ॥ २४ ॥  
पाण्डवानां यशस्कामः परं कर्म करिष्यति।
</details>

<details><summary>अनुवाद (हिन्दी)</summary>

द्रुपदका तरुण पुत्र सत्यजित् सदा युद्धकी स्पृहा रखनेवाला है। वह धृष्टद्युम्नके समान ही अतिरथीका पद प्राप्त कर चुका है। वह पाण्डवोंके यशोविस्तारकी इच्छा रखकर युद्धमें महान् कर्म करेगा॥२४॥
</details>

<details open><summary>विश्वास-प्रस्तुतिः</summary>

अनुरक्तश्च शूरश्च रथोऽयमपरो महान् ॥ २५ ॥  
पाण्ड्यराजो महावीर्यः पाण्डवानां धुरंधरः।  
दृढधन्वा महेष्वासः पाण्डवानां महारथः ॥ २६ ॥
</details>

<details><summary>मूलम्</summary>

अनुरक्तश्च शूरश्च रथोऽयमपरो महान् ॥ २५ ॥  
पाण्ड्यराजो महावीर्यः पाण्डवानां धुरंधरः।  
दृढधन्वा महेष्वासः पाण्डवानां महारथः ॥ २६ ॥
</details>

<details><summary>अनुवाद (हिन्दी)</summary>

पाण्डवपक्षके धुरंधर वीर महापराक्रमी पाण्ड्यराज भी एक अन्य महारथी हैं। ये पाण्डवोंके प्रति अनुराग रखनेवाले और शूरवीर हैं। इनका धनुष महान् और सुदृढ़ है। ये पाण्डवसेनाके सम्माननीय महारथी हैं॥२५-२६॥
</details>

<details open><summary>विश्वास-प्रस्तुतिः</summary>

श्रेणिमान् कौरवश्रेष्ठ वसुदानश्च पार्थिवः।  
उभावेतावतिरथौ मतौ परपुरंजयौ ॥ २७ ॥
</details>

<details><summary>मूलम्</summary>

श्रेणिमान् कौरवश्रेष्ठ वसुदानश्च पार्थिवः।  
उभावेतावतिरथौ मतौ परपुरंजयौ ॥ २७ ॥
</details>

<details><summary>अनुवाद (हिन्दी)</summary>

कौरवश्रेष्ठ! राजा श्रेणिमान् और वसुदान—ये दोनों वीर अतिरथी माने गये हैं। ये शत्रुओंकी नगरीपर विजय पानेमें समर्थ हैं॥२७॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि रथातिरथसंख्यानपर्वणि एकसप्तत्यधिकशततमोऽध्यायः ॥ १७१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत रथातिरथसंख्यानपर्वमें एक सौ इकहत्तरवाँ अध्याय पूरा हुआ॥१७१॥
</details>
