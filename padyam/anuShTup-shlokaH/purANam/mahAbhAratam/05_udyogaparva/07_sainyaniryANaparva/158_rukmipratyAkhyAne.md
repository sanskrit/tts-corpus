+++
title_full = "158 रुक्मीका सहायता देनेके लिये आना; परंतु पाण्डव और कौरव दोनों पक्षोंके द्वारा कोरा उत्तर पाकर लौट जाना"
title = "१५८ रुक्मिप्रत्याख्याने"

+++

<details><summary>भागसूचना</summary>

अष्टपञ्चाशदधिकशततमोऽध्यायः
</details>

<details><summary>सूचना (हिन्दी)</summary>

रुक्मीका सहायता देनेके लिये आना; परंतु पाण्डव और कौरव दोनों पक्षोंके द्वारा कोरा उत्तर पाकर लौट जाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतस्मिन्नेव काले तु भीष्मकस्य महात्मनः।  
हिरण्यरोम्णो नृपतेः साक्षादिन्द्रसखस्य वै ॥ १ ॥  
आकूतीनामधिपतिर्भोजस्यातियशस्विनः ।  
दाक्षिणात्यपतेः पुत्रो दिक्षु रुक्मीति विश्रुतः ॥ २ ॥
</details>

<details><summary>मूलम्</summary>

एतस्मिन्नेव काले तु भीष्मकस्य महात्मनः।  
हिरण्यरोम्णो नृपतेः साक्षादिन्द्रसखस्य वै ॥ १ ॥  
आकूतीनामधिपतिर्भोजस्यातियशस्विनः ।  
दाक्षिणात्यपतेः पुत्रो दिक्षु रुक्मीति विश्रुतः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! इसी समय अति यशस्वी दाक्षिणात्य देशके अधिपति भोजवंशी तथा इन्द्रके सखा हिरण्यरोमा नामवाले संकल्पोंके स्वामी महामना भीष्मकका सगा पुत्र, सम्पूर्ण दिशाओंमें विख्यात रुक्मी, पाण्डवोंके पास आया॥१-२॥
</details>

<details open><summary>विश्वास-प्रस्तुतिः</summary>

यः किंपुरुषसिंहस्य गन्धमादनवासिनः ।  
कृत्स्नं शिष्यो धनुर्वेदं चतुष्पादमवाप्तवान् ॥ ३ ॥
</details>

<details><summary>मूलम्</summary>

यः किंपुरुषसिंहस्य गन्धमादनवासिनः ।  
कृत्स्नं शिष्यो धनुर्वेदं चतुष्पादमवाप्तवान् ॥ ३ ॥
</details>

<details><summary>अनुवाद (हिन्दी)</summary>

जिसने गन्धमादननिवासी किंपुरुषप्रवर द्रुमका शिष्य होकर चारों पादोंसे युक्त सम्पूर्ण धनुर्वेदकी शिक्षा प्राप्त की थी॥३॥
</details>

<details open><summary>विश्वास-प्रस्तुतिः</summary>

यो माहेन्द्रं धनुर्लेभे तुल्यं गाण्डीवतेजसा।  
शार्ङ्गेण च महाबाहुः सम्मितं दिव्यलक्षणम् ॥ ४ ॥
</details>

<details><summary>मूलम्</summary>

यो माहेन्द्रं धनुर्लेभे तुल्यं गाण्डीवतेजसा।  
शार्ङ्गेण च महाबाहुः सम्मितं दिव्यलक्षणम् ॥ ४ ॥
</details>

<details><summary>अनुवाद (हिन्दी)</summary>

जिस महाबाहुने गाण्डीवधनुषके तेजके समान ही तेजस्वी विजय नामक धनुष इन्द्रदेवतासे प्राप्त किया था। वह दिव्य लक्षणोंसे सम्पन्न धनुष शार्ङ्गधनुषकी समानता करता था॥४॥
</details>

<details open><summary>विश्वास-प्रस्तुतिः</summary>

त्रीण्येवैतनि दिव्यानि धनूंषि दिवि चारिणाम्।  
वारुणं गाण्डिवं तत्र माहेन्द्रं विजयं धनुः।  
शार्ङ्गं तु वैष्णवं प्राहुर्दिव्यं तेजोमयं धनुः ॥ ५ ॥
</details>

<details><summary>मूलम्</summary>

त्रीण्येवैतनि दिव्यानि धनूंषि दिवि चारिणाम्।  
वारुणं गाण्डिवं तत्र माहेन्द्रं विजयं धनुः।  
शार्ङ्गं तु वैष्णवं प्राहुर्दिव्यं तेजोमयं धनुः ॥ ५ ॥
</details>

<details><summary>अनुवाद (हिन्दी)</summary>

द्युलोकमें विचरनेवाले देवताओंके ये तीन ही धनुष दिव्य माने गये हैं। उनमेंसे गाण्डीव धनुष वरुणका, विजय देवराज इन्द्रका तथा शार्ङ्ग नामक दिव्य तेजस्वी धनुष भगवान् विष्णुका बताया गया है॥५॥
</details>

<details open><summary>विश्वास-प्रस्तुतिः</summary>

धारयामास तत् कृष्णः परसेनाभयावहम्।  
गाण्डीवं पावकाल्लेभे खाण्डवे पाकशासनिः ॥ ६ ॥
</details>

<details><summary>मूलम्</summary>

धारयामास तत् कृष्णः परसेनाभयावहम्।  
गाण्डीवं पावकाल्लेभे खाण्डवे पाकशासनिः ॥ ६ ॥
</details>

<details><summary>अनुवाद (हिन्दी)</summary>

शत्रुसेनाको भयभीत करनेवाले उस शार्ङ्ग-धनुषको भगवान् श्रीकृष्णने धारण किया और खाण्डव-दाहके समय इन्द्रकुमार अर्जुनने साक्षात् अग्निदेवसे गाण्डीवधनुष प्राप्त किया था॥६॥
</details>

<details open><summary>विश्वास-प्रस्तुतिः</summary>

द्रुमाद् रुक्मी महातेजा विजयं प्रत्यपद्यत।  
संछिद्य मौरवान् पाशान् निहत्य मुरमोजसा ॥ ७ ॥  
निर्जित्य नरकं भौममाहृत्य मणिकुण्डले।  
षोडश स्त्रीसहस्राणि रत्नानि विविधानि च ॥ ८ ॥  
प्रतिपेदे हृषीकेशः शार्ङ्गं च धनुरुत्तमम्।
</details>

<details><summary>मूलम्</summary>

द्रुमाद् रुक्मी महातेजा विजयं प्रत्यपद्यत।  
संछिद्य मौरवान् पाशान् निहत्य मुरमोजसा ॥ ७ ॥  
निर्जित्य नरकं भौममाहृत्य मणिकुण्डले।  
षोडश स्त्रीसहस्राणि रत्नानि विविधानि च ॥ ८ ॥  
प्रतिपेदे हृषीकेशः शार्ङ्गं च धनुरुत्तमम्।
</details>

<details><summary>अनुवाद (हिन्दी)</summary>

महातेजस्वी रुक्मीने द्रुमसे विजय नामक धनुष पाया था। भगवान् श्रीकृष्णने अपने तेज और बलसे मुर दैत्यके पाशोंका उच्छेद करके भूमिपुत्र नरकासुरको जीतकर जब उसके यहाँसे अदितिके मणिमय कुण्डल वापस ले लिये और सोलह हजार स्त्रियों तथा नाना प्रकारके रत्नोंको अपने अधिकारमें कर लिया, उसी समय उन्हें शार्ङ्ग नामक उत्तम धनुष भी प्राप्त हुआ था॥७-८॥
</details>

<details open><summary>विश्वास-प्रस्तुतिः</summary>

रुक्मी तु विजयं लब्ध्वा धनुर्मेघनिभस्वनम् ॥ ९ ॥  
विभीषयन्निव जगत् पाण्डवानभ्यवर्तत ।
</details>

<details><summary>मूलम्</summary>

रुक्मी तु विजयं लब्ध्वा धनुर्मेघनिभस्वनम् ॥ ९ ॥  
विभीषयन्निव जगत् पाण्डवानभ्यवर्तत ।
</details>

<details><summary>अनुवाद (हिन्दी)</summary>

रुक्मी मेघकी गर्जनाके समान भयानक टंकार करनेवाले विजय नामक धनुषको पाकर सम्पूर्ण जगत्‌को भयभीत-सा करता हुआ पाण्डवोंके यहाँ आया॥९॥
</details>

<details open><summary>विश्वास-प्रस्तुतिः</summary>

नामृष्यत पुरा योऽसौ स्वबाहुबलगर्वितः ॥ १० ॥  
रुक्मिण्या हरणं वीरो वासुदेवेन धीमता।
</details>

<details><summary>मूलम्</summary>

नामृष्यत पुरा योऽसौ स्वबाहुबलगर्वितः ॥ १० ॥  
रुक्मिण्या हरणं वीरो वासुदेवेन धीमता।
</details>

<details><summary>अनुवाद (हिन्दी)</summary>

यह वही वीर रुक्मी था, जो अपने बाहुबलके घमंडमें आकर पहले परम बुद्धिमान् भगवान् श्रीकृष्णके द्वारा किये गये रुक्मिणीके अपहरणको नहीं सह सका था॥१०॥
</details>

<details open><summary>विश्वास-प्रस्तुतिः</summary>

कृत्वा प्रतिज्ञां नाहत्वा निवर्तिष्ये जनार्दनम् ॥ ११ ॥  
ततोऽन्वधावद् वार्ष्णेयं सर्वशस्त्रभृतां वरः।
</details>

<details><summary>मूलम्</summary>

कृत्वा प्रतिज्ञां नाहत्वा निवर्तिष्ये जनार्दनम् ॥ ११ ॥  
ततोऽन्वधावद् वार्ष्णेयं सर्वशस्त्रभृतां वरः।
</details>

<details><summary>अनुवाद (हिन्दी)</summary>

वह सम्पूर्ण शस्त्रधारियोंमें श्रेष्ठ था। उसने यह प्रतिज्ञा करके कि मैं वृष्णिवंशी श्रीकृष्णको मारे बिना अपने नगरको नहीं लौटूँगा, उनका पीछा किया था॥११॥
</details>

<details open><summary>विश्वास-प्रस्तुतिः</summary>

सेनया चतुरङ्गिण्या महत्या दूरपातया ॥ १२ ॥  
विचित्रायुधवर्मिण्या गङ्गयेव प्रवृद्धया ।
</details>

<details><summary>मूलम्</summary>

सेनया चतुरङ्गिण्या महत्या दूरपातया ॥ १२ ॥  
विचित्रायुधवर्मिण्या गङ्गयेव प्रवृद्धया ।
</details>

<details><summary>अनुवाद (हिन्दी)</summary>

उस समय उसके साथ विचित्र आयुधों और कवचोंसे सुशोभित, दूरतकके लक्ष्यको मार गिरानेमें समर्थ तथा बढ़ी हुई गंगाके समान विशाल चतुरंगिणी सेना थी॥१२॥
</details>

<details open><summary>विश्वास-प्रस्तुतिः</summary>

स समासाद्य वार्ष्णेयं योगानामीश्वरं प्रभुम् ॥ १३ ॥  
व्यंसितो व्रीडितो राजन् नाजगाम स कुण्डिनम्।
</details>

<details><summary>मूलम्</summary>

स समासाद्य वार्ष्णेयं योगानामीश्वरं प्रभुम् ॥ १३ ॥  
व्यंसितो व्रीडितो राजन् नाजगाम स कुण्डिनम्।
</details>

<details><summary>अनुवाद (हिन्दी)</summary>

राजन्! योगेश्वर भगवान् श्रीकृष्णके पास पहुँचकर उनसे पराजित होनेके कारण लज्जित हो वह पुनः कुण्डिनपुरको नहीं लौटा॥१३॥
</details>

<details open><summary>विश्वास-प्रस्तुतिः</summary>

यत्रैव कृष्णेन रणे निर्जितः परवीरहा ॥ १४ ॥  
तत्र भोजकटं नाम कृतं नगरमुत्तमम्।
</details>

<details><summary>मूलम्</summary>

यत्रैव कृष्णेन रणे निर्जितः परवीरहा ॥ १४ ॥  
तत्र भोजकटं नाम कृतं नगरमुत्तमम्।
</details>

<details><summary>अनुवाद (हिन्दी)</summary>

भगवान् श्रीकृष्णने जहाँ युद्धमें शत्रुवीरोंका हनन करनेवाले रुक्मीको हराया था, वहीं रुक्मीने भोजकट नामक उत्तम नगर बसाया॥१४॥
</details>

<details open><summary>विश्वास-प्रस्तुतिः</summary>

सैन्येन महा तेन प्रभूतगजवाजिना ॥ १५ ॥  
पुरं तद् भुवि विख्यातं नाम्ना भोजकटं नृप।
</details>

<details><summary>मूलम्</summary>

सैन्येन महा तेन प्रभूतगजवाजिना ॥ १५ ॥  
पुरं तद् भुवि विख्यातं नाम्ना भोजकटं नृप।
</details>

<details><summary>अनुवाद (हिन्दी)</summary>

राजन्! प्रचुर हाथी-घोड़ोंवाली विशाल सेनासे सम्पन्न वह भोजकट नामक नगर सम्पूर्ण भूमण्डलमें विख्यात है॥१५॥
</details>

<details open><summary>विश्वास-प्रस्तुतिः</summary>

स भोजराजः सैन्येन महता परिवारितः ॥ १६ ॥  
अक्षौहिण्या महावीर्यः पाण्डवान् क्षिप्रमागमत्।
</details>

<details><summary>मूलम्</summary>

स भोजराजः सैन्येन महता परिवारितः ॥ १६ ॥  
अक्षौहिण्या महावीर्यः पाण्डवान् क्षिप्रमागमत्।
</details>

<details><summary>अनुवाद (हिन्दी)</summary>

महापराक्रमी भोजराज रुक्मी एक अक्षौहिणी विशाल सेनासे घिरा हुआ शीघ्रतापूर्वक पाण्डवोंके पास आया॥१६॥
</details>

<details open><summary>विश्वास-प्रस्तुतिः</summary>

ततः स कवच धन्वी तली खड्गी शरासनी ॥ १७ ॥  
ध्वजेनादित्यवर्णेन प्रविवेश महाचमूम् ।
</details>

<details><summary>मूलम्</summary>

ततः स कवच धन्वी तली खड्गी शरासनी ॥ १७ ॥  
ध्वजेनादित्यवर्णेन प्रविवेश महाचमूम् ।
</details>

<details><summary>अनुवाद (हिन्दी)</summary>

उसने कवच, धनुष, दस्ताने, खड्ग और तरकस धारण किये सूर्यके समान तेजस्वी ध्वजके साथ पाण्डवोंकी विशाल सेनामें प्रवेश किया॥१७॥
</details>

<details open><summary>विश्वास-प्रस्तुतिः</summary>

विदितः पाण्डवेयानां वासुदेवप्रियेप्सया ॥ १८ ॥  
युधिष्ठिरस्तु तं राजा प्रत्युद्‌गम्याभ्यपूजयत्।
</details>

<details><summary>मूलम्</summary>

विदितः पाण्डवेयानां वासुदेवप्रियेप्सया ॥ १८ ॥  
युधिष्ठिरस्तु तं राजा प्रत्युद्‌गम्याभ्यपूजयत्।
</details>

<details><summary>अनुवाद (हिन्दी)</summary>

वह वसुदेवनन्दन भगवान् श्रीकृष्णका प्रिय करनेकी इच्छासे आया था। पाण्डवोंको उसके आगमनकी सूचना दी गयी, तब राजा युधिष्ठिरने आगे बढ़कर उसकी अगवानी की और उसका यथायोग्य आदर-सत्कार किया॥१८॥
</details>

<details open><summary>विश्वास-प्रस्तुतिः</summary>

स पूजितः पाण्डुपुत्रैर्यथान्यायं सुसंस्तुतः ॥ १९ ॥  
प्रतिगृह्य तु तान् सर्वान् विश्रान्तः सहसैनिकः।
</details>

<details><summary>मूलम्</summary>

स पूजितः पाण्डुपुत्रैर्यथान्यायं सुसंस्तुतः ॥ १९ ॥  
प्रतिगृह्य तु तान् सर्वान् विश्रान्तः सहसैनिकः।
</details>

<details><summary>अनुवाद (हिन्दी)</summary>

पाण्डवोंने रुक्मीका विधिपूर्वक आदर-सत्कार करके उसकी भूरि-भूरि प्रशंसा की। रुक्मीने भी उन सबको प्रेमपूर्वक अपनाकर सैनिकोंसहित विश्राम किया॥१९॥
</details>

<details open><summary>विश्वास-प्रस्तुतिः</summary>

उवाच मध्ये वीराणां कुन्तीपुत्रं धनंजयम् ॥ २० ॥  
सहायोऽस्मि स्थितो युद्धे यदि भीतोऽसि पाण्डव।  
करिष्यामि रणे साह्यमसह्यं तव शत्रुभिः ॥ २१ ॥
</details>

<details><summary>मूलम्</summary>

उवाच मध्ये वीराणां कुन्तीपुत्रं धनंजयम् ॥ २० ॥  
सहायोऽस्मि स्थितो युद्धे यदि भीतोऽसि पाण्डव।  
करिष्यामि रणे साह्यमसह्यं तव शत्रुभिः ॥ २१ ॥
</details>

<details><summary>अनुवाद (हिन्दी)</summary>

तदनन्तर वीरोंके बीचमें बैठकर उसने कुन्तीकुमार अर्जुनसे कहा—‘पाण्डुनन्दन! यदि तुम डरे हुए हो तो मैं युद्धमें तुम्हारी सहायताके लिये आ पहुँचा हूँ। मैं इस महायुद्धमें तुम्हारी वह सहायता करूँगा, जो तुम्हारे शत्रुओंके लिये असह्य हो उठेगी॥२०-२१॥
</details>

<details open><summary>विश्वास-प्रस्तुतिः</summary>

न हि मे विक्रमे तुल्यः पुमानस्तीह कश्चन।  
हनिष्यामि रणे भागं यन्मे दास्यसि पाण्डव ॥ २२ ॥
</details>

<details><summary>मूलम्</summary>

न हि मे विक्रमे तुल्यः पुमानस्तीह कश्चन।  
हनिष्यामि रणे भागं यन्मे दास्यसि पाण्डव ॥ २२ ॥
</details>

<details><summary>अनुवाद (हिन्दी)</summary>

‘इस जगत्‌में मेरे समान पराक्रमी दूसरा कोई पुरुष नहीं है। पाण्डुकुमार! तुम शत्रुओंका जो भाग मुझे सौंप दोगे, मैं समरभूमिमें उसका संहार कर डालूँगा॥२२॥
</details>

<details open><summary>विश्वास-प्रस्तुतिः</summary>

अपि द्रोणकृपौ वीरौ भीष्मकर्णावथो पुनः।  
अथवा सर्व एवैते तिष्ठन्तु वसुधाधिपाः ॥ २३ ॥  
निहत्य समरे शत्रूंस्तव दास्यामि मेदिनीम्।
</details>

<details><summary>मूलम्</summary>

अपि द्रोणकृपौ वीरौ भीष्मकर्णावथो पुनः।  
अथवा सर्व एवैते तिष्ठन्तु वसुधाधिपाः ॥ २३ ॥  
निहत्य समरे शत्रूंस्तव दास्यामि मेदिनीम्।
</details>

<details><summary>अनुवाद (हिन्दी)</summary>

‘मेरे हिस्सेमें द्रोणाचार्य, कृपाचार्य तथा वीरवर भीष्म एवं कर्ण ही क्यों न हों, किसीको जीवित नहीं छोड़ूँगा अथवा यहाँ पधारे हुए ये सब राजा चुपचाप खड़े रहें। मैं अकेला ही समरभूमिमें तुम्हारे सारे शत्रुओंका वध करके तुम्हें पृथ्वीका राज्य अर्पित कर दूँगा’॥२३॥
</details>

<details open><summary>विश्वास-प्रस्तुतिः</summary>

इत्युक्तो धमराजस्य केशवस्य च संनिधौ ॥ २४ ॥  
शृण्वतां पार्थिवेन्द्राणामन्येषां चैव सर्वशः।  
वासुदेवमभिप्रेक्ष्य धर्मराजं च पाण्डवम् ॥ २५ ॥  
उवाच धीमान् कौन्तेयः प्रहस्य सखिपूर्वकम्।
</details>

<details><summary>मूलम्</summary>

इत्युक्तो धमराजस्य केशवस्य च संनिधौ ॥ २४ ॥  
शृण्वतां पार्थिवेन्द्राणामन्येषां चैव सर्वशः।  
वासुदेवमभिप्रेक्ष्य धर्मराजं च पाण्डवम् ॥ २५ ॥  
उवाच धीमान् कौन्तेयः प्रहस्य सखिपूर्वकम्।
</details>

<details><summary>अनुवाद (हिन्दी)</summary>

धर्मराज युधिष्ठिर तथा भगवान् श्रीकृष्णके समीप अन्य सब राजाओंके सुनते हुए रुक्मीके ऐसा कहनेपर परमबुद्धिमान् कुन्तीपुत्र अर्जुनने वसुदेवनन्दन श्रीकृष्ण और धर्मराज युधिष्ठिरकी ओर देखते हुए मित्रभावसे हँसकर कहा—॥२४-२५॥
</details>

<details open><summary>विश्वास-प्रस्तुतिः</summary>

कौरवाणां कुले जातः पाण्डोः पुत्रो विशेषतः ॥ २६ ॥  
द्रोणं व्यपदिशञ्शिष्यो वासुदेवसहायवान् ।  
भीतोऽस्मीति कथं ब्रूयां दधानो गाण्डिवं धनुः ॥ २७ ॥
</details>

<details><summary>मूलम्</summary>

कौरवाणां कुले जातः पाण्डोः पुत्रो विशेषतः ॥ २६ ॥  
द्रोणं व्यपदिशञ्शिष्यो वासुदेवसहायवान् ।  
भीतोऽस्मीति कथं ब्रूयां दधानो गाण्डिवं धनुः ॥ २७ ॥
</details>

<details><summary>अनुवाद (हिन्दी)</summary>

‘वीर! मैं कौरवोंके कुलमें उत्पन्न हुआ हूँ। विशेषतः महाराज पाण्डुका पुत्र हूँ। आचार्य द्रोणको अपना गुरु कहता हूँ और स्वयं उनका शिष्य कहलाता हूँ। इसके सिवा साक्षात् भगवान् श्रीकृष्ण हमारे सहायक हैं और मैं अपने हाथमें गाण्डीव धनुष धारण करता हूँ। ऐसी स्थितिमें मैं अपने-आपको डरा हुआ कैसे कह सकता हूँ?॥२६-२७॥
</details>

<details open><summary>विश्वास-प्रस्तुतिः</summary>

युध्यमानस्य मे वीर गन्धर्वैः सुमहाबलैः।  
सहायो घोषयात्रायां कस्तदाऽऽसीत् सखा मम ॥ २८ ॥
</details>

<details><summary>मूलम्</summary>

युध्यमानस्य मे वीर गन्धर्वैः सुमहाबलैः।  
सहायो घोषयात्रायां कस्तदाऽऽसीत् सखा मम ॥ २८ ॥
</details>

<details><summary>अनुवाद (हिन्दी)</summary>

‘वीरवर! कौरवोंकी घोषयात्राके समय जब मैंने महाबली गन्धर्वोंके साथ युद्ध किया था, उस समय कौन-सा मित्र मेरी सहायताके लिये आया था?॥२८॥
</details>

<details open><summary>विश्वास-प्रस्तुतिः</summary>

तथा प्रतिभये तस्मिन् देवदानवसंकुले।  
खाण्डवे युध्यमानस्य कः सहायस्तदाभवत् ॥ २९ ॥
</details>

<details><summary>मूलम्</summary>

तथा प्रतिभये तस्मिन् देवदानवसंकुले।  
खाण्डवे युध्यमानस्य कः सहायस्तदाभवत् ॥ २९ ॥
</details>

<details><summary>अनुवाद (हिन्दी)</summary>

‘खाण्डववनमें देवताओं और दानवोंसे परिपूर्ण भयंकर युद्धमें जब मैं अपने प्रतिपक्षियोंके साथ युद्ध कर रहा था, उस समय मेरा कौन सहायक था?॥२९॥
</details>

<details open><summary>विश्वास-प्रस्तुतिः</summary>

निवातकवचैर्युद्धे कालकेयैश्च दानवैः ।  
तत्र मे युध्यमानस्य कः सहायस्तदाभवत् ॥ ३० ॥
</details>

<details><summary>मूलम्</summary>

निवातकवचैर्युद्धे कालकेयैश्च दानवैः ।  
तत्र मे युध्यमानस्य कः सहायस्तदाभवत् ॥ ३० ॥
</details>

<details><summary>अनुवाद (हिन्दी)</summary>

‘जब निवातकवच तथा कालकेय नामक दानवोंके साथ छिड़े हुए युद्धमें मैं अकेला ही लड़ रहा था, उस समय मेरी सहायताके लिये कौन आया था?॥३०॥
</details>

<details open><summary>विश्वास-प्रस्तुतिः</summary>

तथा विराटनगरे कुरुभिः सह संगरे।  
युध्यतो बहुभिस्तत्र कः सहायोऽभवन्मम ॥ ३१ ॥
</details>

<details><summary>मूलम्</summary>

तथा विराटनगरे कुरुभिः सह संगरे।  
युध्यतो बहुभिस्तत्र कः सहायोऽभवन्मम ॥ ३१ ॥
</details>

<details><summary>अनुवाद (हिन्दी)</summary>

‘इसी प्रकार विराटनगरमें जब कौरवोंके साथ होनेवाले संग्राममें मैं अकेला ही बहुत-से वीरोंके साथ युद्ध कर रहा था, उस समय मेरा सहायक कौन था?॥३१॥
</details>

<details open><summary>विश्वास-प्रस्तुतिः</summary>

उपजीव्य रणे रुद्रं शक्रं वैश्रवणं यमम्।  
वरुणं पावकं चैव कृपं द्रोणं च माधवम् ॥ ३२ ॥  
धारयन् गाण्डिवं दिव्यं धनुस्तेजोमयं दृढम्।  
अक्षय्यशरसंयुक्तो दिव्यास्त्रपरिबृंहितः ॥ ३३ ॥  
कथमस्मद्विधो ब्रूयाद् भीतोऽस्मीति यशोहरम्।  
वचनं नरशार्दूल वज्रायुधमपि स्वयम् ॥ ३४ ॥
</details>

<details><summary>मूलम्</summary>

उपजीव्य रणे रुद्रं शक्रं वैश्रवणं यमम्।  
वरुणं पावकं चैव कृपं द्रोणं च माधवम् ॥ ३२ ॥  
धारयन् गाण्डिवं दिव्यं धनुस्तेजोमयं दृढम्।  
अक्षय्यशरसंयुक्तो दिव्यास्त्रपरिबृंहितः ॥ ३३ ॥  
कथमस्मद्विधो ब्रूयाद् भीतोऽस्मीति यशोहरम्।  
वचनं नरशार्दूल वज्रायुधमपि स्वयम् ॥ ३४ ॥
</details>

<details><summary>अनुवाद (हिन्दी)</summary>

‘मैंने युद्धमें सफलताके लिये रुद्र, इन्द्र, यम, कुबेर, वरुण, अग्नि, कृपाचार्य, द्रोणाचार्य तथा भगवान् श्रीकृष्णकी आराधना की है। मैं तेजस्वी, दृढ़ एवं दिव्य गाण्डीव धनुष धारण करता हूँ। मेरे पास अक्षय बाणोंसे भरे हुए तरकस मौजूद हैं और दिव्यास्त्रोंके ज्ञानसे मेरी शक्ति बढ़ी हुई है। नरश्रेष्ठ! फिर मेरे-जैसा पुरुष साक्षात् वज्रधारी इन्द्रके सामने भी ‘मैं डरा हुआ हूँ’ यह सुयशका नाश करनेवाला वचन कैसे कह सकता है?॥३२—३४॥
</details>

<details open><summary>विश्वास-प्रस्तुतिः</summary>

नास्मिभीतो महाबाहो सहायार्थश्च नास्ति मे।  
यथाकामं यथायोगं गच्छ वान्यत्र तिष्ठ वा ॥ ३५ ॥
</details>

<details><summary>मूलम्</summary>

नास्मिभीतो महाबाहो सहायार्थश्च नास्ति मे।  
यथाकामं यथायोगं गच्छ वान्यत्र तिष्ठ वा ॥ ३५ ॥
</details>

<details><summary>अनुवाद (हिन्दी)</summary>

‘महाबाहो! मैं डरा हुआ नहीं हूँ तथा मुझे सहायककी भी आवश्यकता नहीं है। आप अपनी इच्छाके अनुसार जैसा उचित समझें अन्यत्र चले जाइये या यहीं रहिये’॥३५॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

(तच्छ्रुत्वा वचनं तस्य विजयस्य हि धीमतः।)  
विनिवर्त्य ततो रुक्मी सेनां सागरसंनिभाम्।  
दुर्योधनमुपागच्छत् तथैव भरतर्षभ ॥ ३६ ॥
</details>

<details><summary>मूलम्</summary>

(तच्छ्रुत्वा वचनं तस्य विजयस्य हि धीमतः।)  
विनिवर्त्य ततो रुक्मी सेनां सागरसंनिभाम्।  
दुर्योधनमुपागच्छत् तथैव भरतर्षभ ॥ ३६ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ भरतश्रेष्ठ! उन परम बुद्धिमान् अर्जुनका यह वचन सुनकर रुक्मी अपनी समुद्र-सदृश विशाल सेनाको लौटाकर उसी प्रकार दुर्योधनके पास गया॥३६॥
</details>

<details open><summary>विश्वास-प्रस्तुतिः</summary>

तथैव चाभिगम्यैनमुवाच वसुधाधिपः ।  
प्रत्याख्यातश्च तेनापि स तदा शूरमानिना ॥ ३७ ॥
</details>

<details><summary>मूलम्</summary>

तथैव चाभिगम्यैनमुवाच वसुधाधिपः ।  
प्रत्याख्यातश्च तेनापि स तदा शूरमानिना ॥ ३७ ॥
</details>

<details><summary>अनुवाद (हिन्दी)</summary>

दुर्योधनसे मिलकर राजा रुक्मीने उससे भी वैसी ही बातें कहीं। तब अपनेको शूरवीर माननेवाले दुर्योधनने भी उसकी सहायता लेनेसे इन्कार कर दिया॥३७॥
</details>

<details open><summary>विश्वास-प्रस्तुतिः</summary>

द्वावेव तु महाराज तस्माद् युद्धादपेयतुः।  
रौहिणेयश्च वार्ष्णेयो रुक्मी च वसुधाधिपः ॥ ३८ ॥
</details>

<details><summary>मूलम्</summary>

द्वावेव तु महाराज तस्माद् युद्धादपेयतुः।  
रौहिणेयश्च वार्ष्णेयो रुक्मी च वसुधाधिपः ॥ ३८ ॥
</details>

<details><summary>अनुवाद (हिन्दी)</summary>

महाराज! उस युद्धसे दो ही वीर अलग हो गये थे—एक तो वृष्णिवंशी रोहिणीनन्दन बलराम और दूसरा राजा रुक्मी॥३८॥
</details>

<details open><summary>विश्वास-प्रस्तुतिः</summary>

गते रामे तीर्थयात्रां भीष्मकस्य सुते तथा।  
उपाविशन् पाण्डवेया मन्त्राय पुनरेव च ॥ ३९ ॥
</details>

<details><summary>मूलम्</summary>

गते रामे तीर्थयात्रां भीष्मकस्य सुते तथा।  
उपाविशन् पाण्डवेया मन्त्राय पुनरेव च ॥ ३९ ॥
</details>

<details><summary>अनुवाद (हिन्दी)</summary>

बलरामजीके तीर्थयात्रामें और भीष्मकपुत्र रुक्मीके अपने नगरको चले जानेपर पाण्डवोंने पुनः गुप्त मन्त्रणाके लिये बैठक की॥३९॥
</details>

<details open><summary>विश्वास-प्रस्तुतिः</summary>

समितिर्धर्मराजस्य सा पार्थिवसमाकुला ।  
शुशुभे तारकैश्चित्रा द्यौश्चन्द्रेणेव भारत ॥ ४० ॥
</details>

<details><summary>मूलम्</summary>

समितिर्धर्मराजस्य सा पार्थिवसमाकुला ।  
शुशुभे तारकैश्चित्रा द्यौश्चन्द्रेणेव भारत ॥ ४० ॥
</details>

<details><summary>अनुवाद (हिन्दी)</summary>

भारत! राजाओंसे भरी हुई धर्मराजकी वह सभा तारों और चन्द्रमासे विचित्र शोभा धारण करनेवाले आकाशकी भाँति सुशोभित हुई॥४०॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि सैन्यनिर्याणपर्वणि रुक्मिप्रत्याख्याने अष्टपञ्चाशदधिकशततमोऽध्यायः ॥ १५८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत सैन्यनिर्याणपर्वमें रुक्मीप्रत्याख्यानविषयक एक सौ अट्ठावनवाँ अध्याय पूरा हुआ॥१५८॥
</details>

<details><summary>सूचना (हिन्दी)</summary>

[दाक्षिणात्य अधिक पाठका  श्लोक मिलाकर कुल ४० श्लोक हैं]
</details>
