+++
title_full = "181 भीष्म और परशुरामका युद्ध"
title = "१८१"

+++

<details><summary>भागसूचना</summary>

एकाशीत्यधिकशततमोऽध्यायः
</details>

<details><summary>सूचना (हिन्दी)</summary>

भीष्म और परशुरामका युद्ध
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

समागतस्य रामेण पुनरेवातिदारुणम् ।  
अन्येद्युस्तुमुलं युद्धं तदा भरतसत्तम ॥ १ ॥
</details>

<details><summary>मूलम्</summary>

समागतस्य रामेण पुनरेवातिदारुणम् ।  
अन्येद्युस्तुमुलं युद्धं तदा भरतसत्तम ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ भरतश्रेष्ठ! दूसरे दिन परशुरामजीके साथ भेंट होनेपर पुनः अत्यन्त भयंकर युद्ध प्रारम्भ हुआ॥१॥
</details>

<details open><summary>विश्वास-प्रस्तुतिः</summary>

ततो दिव्यास्त्रविच्छूरो दिव्यान्यस्त्राण्यनेकशः ।  
अयोजयत् स धर्मात्मा दिवसे दिवसे विभुः ॥ २ ॥
</details>

<details><summary>मूलम्</summary>

ततो दिव्यास्त्रविच्छूरो दिव्यान्यस्त्राण्यनेकशः ।  
अयोजयत् स धर्मात्मा दिवसे दिवसे विभुः ॥ २ ॥
</details>

<details><summary>अनुवाद (हिन्दी)</summary>

फिर तो दिव्यास्त्रोंके ज्ञाता, शूरवीर एवं धर्मात्मा भगवान् परशुरामजी प्रतिदिन अनेक प्रकारके अलौकिक अस्त्रोंका प्रयोग करने लगे॥२॥
</details>

<details open><summary>विश्वास-प्रस्तुतिः</summary>

तान्यहं तत्प्रतीघातैरस्त्रैरस्त्राणि भारत ।  
व्यधमं तुमुले युद्धे प्राणांस्त्यक्त्वा सुदुस्त्यजान् ॥ ३ ॥
</details>

<details><summary>मूलम्</summary>

तान्यहं तत्प्रतीघातैरस्त्रैरस्त्राणि भारत ।  
व्यधमं तुमुले युद्धे प्राणांस्त्यक्त्वा सुदुस्त्यजान् ॥ ३ ॥
</details>

<details><summary>अनुवाद (हिन्दी)</summary>

भारत! उस तुमुल युद्धमें अपने दुस्त्यज प्राणोंकी परवा न करके मैंने उनके सभी अस्त्रोंका विघातक अस्त्रोंद्वारा संहार कर डाला॥३॥
</details>

<details open><summary>विश्वास-प्रस्तुतिः</summary>

अस्त्रैरस्त्रेषु बहुधा हतेष्वेव च भारत।  
अक्रुध्यत महातेजास्त्यक्तप्राणः स संयुगे ॥ ४ ॥
</details>

<details><summary>मूलम्</summary>

अस्त्रैरस्त्रेषु बहुधा हतेष्वेव च भारत।  
अक्रुध्यत महातेजास्त्यक्तप्राणः स संयुगे ॥ ४ ॥
</details>

<details><summary>अनुवाद (हिन्दी)</summary>

भरतनन्दन! इस प्रकार बार-बार मेरे अस्त्रोंद्वारा अपने अस्त्रोंके विनष्ट होनेपर महातेजस्वी परशुरामजी उस युद्धमें प्राणोंका मोह छोड़कर अत्यन्त कुपित हो उठे॥४॥
</details>

<details open><summary>विश्वास-प्रस्तुतिः</summary>

ततः शक्तिं प्राहिणोद् घोररूपा-  
मस्त्रे रुद्धे जामदग्न्यो महात्मा।  
कालोत्सृष्टां प्रज्वलितामिवोल्कां  
संदीप्ताग्रां तेजसा व्याप्य लोकम् ॥ ५ ॥
</details>

<details><summary>मूलम्</summary>

ततः शक्तिं प्राहिणोद् घोररूपा-  
मस्त्रे रुद्धे जामदग्न्यो महात्मा।  
कालोत्सृष्टां प्रज्वलितामिवोल्कां  
संदीप्ताग्रां तेजसा व्याप्य लोकम् ॥ ५ ॥
</details>

<details><summary>अनुवाद (हिन्दी)</summary>

इस प्रकार अपने अस्त्रोंका अवरोध होनेपर जमदग्निनन्दन महात्मा परशुरामने कालकी छोड़ी हुई प्रज्वलित उल्काके समान एक भयंकर शक्ति छोड़ी, जिसका अग्रभाग उद्दीप्त हो रहा था। वह शक्ति अपने तेजसे सम्पूर्ण लोकको व्याप्त किये हुए थी॥५॥
</details>

<details open><summary>विश्वास-प्रस्तुतिः</summary>

ततोऽहं तामिषुभिर्दीप्यमानां  
समायान्तीमन्तकालार्कदीप्ताम् ।  
छित्त्वा त्रिधा पातयामास भूमौ  
ततो ववौ पवनः पुण्यगन्धिः ॥ ६ ॥
</details>

<details><summary>मूलम्</summary>

ततोऽहं तामिषुभिर्दीप्यमानां  
समायान्तीमन्तकालार्कदीप्ताम् ।  
छित्त्वा त्रिधा पातयामास भूमौ  
ततो ववौ पवनः पुण्यगन्धिः ॥ ६ ॥
</details>

<details><summary>अनुवाद (हिन्दी)</summary>

तब मैंने प्रलयकालके सूर्यकी भाँति प्रज्वलित होनेवाली उस देदीप्यमान शक्तिको अपनी ओर आती देख अनेक बाणोंद्वारा उसके तीन टुकड़े करके उसे भूमिपर गिरा दिया। फिर तो पवित्र सुगन्धसे युक्त मन्द-मन्द वायु चलने लगी॥६॥
</details>

<details open><summary>विश्वास-प्रस्तुतिः</summary>

तस्यां छिन्नायां क्रोधदीप्तोऽथ रामः  
शक्तीर्घोराः प्राहिणोद् द्वादशान्याः ।  
तासां रूपं भारत नोत शक्यं  
तेजस्वित्वाल्लाघवाच्चैव वक्तुम् ॥ ७ ॥
</details>

<details><summary>मूलम्</summary>

तस्यां छिन्नायां क्रोधदीप्तोऽथ रामः  
शक्तीर्घोराः प्राहिणोद् द्वादशान्याः ।  
तासां रूपं भारत नोत शक्यं  
तेजस्वित्वाल्लाघवाच्चैव वक्तुम् ॥ ७ ॥
</details>

<details><summary>अनुवाद (हिन्दी)</summary>

उस शक्तिके कट जानेपर परशुरामजी क्रोधसे जल उठे तथा उन्होंने दूसरी-दूसरी भयंकर बारह शक्तियाँ और छोड़ीं। भारत! वे इतनी तेजस्विनी तथा शीघ्रगामिनी थीं कि उनके स्वरूपका वर्णन करना असम्भव है॥७॥
</details>

<details open><summary>विश्वास-प्रस्तुतिः</summary>

किं त्वेवाहं विह्वलः सम्प्रदृश्य  
दिग्भ्यः सर्वास्ता महोल्का इवाग्नेः।  
नानारूपास्तेजसोग्रेण दीप्ता  
यथाऽऽदित्या द्वादश लोकसंक्षये ॥ ८ ॥
</details>

<details><summary>मूलम्</summary>

किं त्वेवाहं विह्वलः सम्प्रदृश्य  
दिग्भ्यः सर्वास्ता महोल्का इवाग्नेः।  
नानारूपास्तेजसोग्रेण दीप्ता  
यथाऽऽदित्या द्वादश लोकसंक्षये ॥ ८ ॥
</details>

<details><summary>अनुवाद (हिन्दी)</summary>

प्रलयकालके बारह सूर्योंके समान भयंकर तेजसे प्रज्वलित अनेक रूपवाली तथा अग्निकी प्रचण्ड ज्वालाओंके समान धधकती हुई उन शक्तियोंको सब ओरसे आती देख मैं अत्यन्त विह्वल हो गया॥८॥
</details>

<details open><summary>विश्वास-प्रस्तुतिः</summary>

ततो जालं बाणमयं विवृत्तं  
संदृश्य भित्त्वा शरजालेन राजन्।  
द्वादशेषून् प्राहिणवं रणेऽहं  
ततः शक्तीरप्यधमं घोररूपाः ॥ ९ ॥
</details>

<details><summary>मूलम्</summary>

ततो जालं बाणमयं विवृत्तं  
संदृश्य भित्त्वा शरजालेन राजन्।  
द्वादशेषून् प्राहिणवं रणेऽहं  
ततः शक्तीरप्यधमं घोररूपाः ॥ ९ ॥
</details>

<details><summary>अनुवाद (हिन्दी)</summary>

राजन्! तत्पश्चात् वहाँ फैले हुए बाणमय जालको देखकर मैंने अपने बाणसमूहोंसे उसे छिन्न-भिन्न कर डाला और उस रणभूमिमें बारह सायकोंका प्रयोग किया, जिनसे उन भयंकर शक्तियोंको भी व्यर्थ कर दिया॥
</details>

<details open><summary>विश्वास-प्रस्तुतिः</summary>

ततो राजञ्जामदग्न्यो महात्मा  
शक्तीर्घोरा व्याक्षिपद्धेमदण्डाः ।  
विचित्रिताः काञ्चनपट्टनद्धा  
यथा महोल्का ज्वलितास्तथा ताः ॥ १० ॥
</details>

<details><summary>मूलम्</summary>

ततो राजञ्जामदग्न्यो महात्मा  
शक्तीर्घोरा व्याक्षिपद्धेमदण्डाः ।  
विचित्रिताः काञ्चनपट्टनद्धा  
यथा महोल्का ज्वलितास्तथा ताः ॥ १० ॥
</details>

<details><summary>अनुवाद (हिन्दी)</summary>

राजन्! तत्पश्चात् महात्मा जमदग्निनन्दम परशुरामने स्वर्णमय दण्डसे विभूषित और भी बहुत-सी भयानक शक्तियाँ चलायीं, जो विचित्र दिखायी देती थीं, उनके ऊपर सोनेके पत्र जड़े हुए थे और वे जलती हुई बड़ी-बड़ी उल्काओंके समान प्रतीत होती थीं॥१०॥
</details>

<details open><summary>विश्वास-प्रस्तुतिः</summary>

ताश्चाप्युग्राश्चर्मणा वारयित्वा  
खड्गेनाजौ पातयित्वा नरेन्द्र ।  
बाणैर्दिव्यैर्जामदग्न्यस्य संख्ये  
दिव्यानश्वानभ्यवर्षं ससूतान् ॥ ११ ॥
</details>

<details><summary>मूलम्</summary>

ताश्चाप्युग्राश्चर्मणा वारयित्वा  
खड्गेनाजौ पातयित्वा नरेन्द्र ।  
बाणैर्दिव्यैर्जामदग्न्यस्य संख्ये  
दिव्यानश्वानभ्यवर्षं ससूतान् ॥ ११ ॥
</details>

<details><summary>अनुवाद (हिन्दी)</summary>

नरेन्द्र! उन भयंकर शक्तियोंको भी मैंने ढालसे रोककर तलवारसे रणभूमिमें काट गिराया। तत्पश्चात् परशुरामजीके दिव्य घोड़ों तथा सारथिपर मैंने दिव्य बाणोंकी वर्षा आरम्भ कर दी॥११॥
</details>

<details open><summary>विश्वास-प्रस्तुतिः</summary>

निर्मुक्तानां पन्नगानां सरूपा  
दृष्ट्वा शक्तीर्हेमचित्रा निकृत्ताः ।  
प्रादुश्चक्रे दिव्यमस्त्रं महात्मा  
क्रोधाविष्टो हैहयेशप्रमाथी ॥ १२ ॥
</details>

<details><summary>मूलम्</summary>

निर्मुक्तानां पन्नगानां सरूपा  
दृष्ट्वा शक्तीर्हेमचित्रा निकृत्ताः ।  
प्रादुश्चक्रे दिव्यमस्त्रं महात्मा  
क्रोधाविष्टो हैहयेशप्रमाथी ॥ १२ ॥
</details>

<details><summary>अनुवाद (हिन्दी)</summary>

केंचुलिसे छूटकर निकले हुए सर्पोंके समान आकृतिवाली उन सुवर्णजटित विचित्र शक्तियोंको कटी हुई देख हैहयराजका विनाश करनेवाले महात्मा परशुरामजीने कुपित होकर पुनः अपना दिव्य अस्त्र प्रकट किया॥
</details>

<details open><summary>विश्वास-प्रस्तुतिः</summary>

ततः श्रेण्यः शलभानामिवोग्राः  
समापेतुर्विशिखानां प्रदीप्ताः ।  
समाचिनोच्चापि भृशं शरीरं  
हयान् सूतं सरथं चैव मह्यम् ॥ १३ ॥
</details>

<details><summary>मूलम्</summary>

ततः श्रेण्यः शलभानामिवोग्राः  
समापेतुर्विशिखानां प्रदीप्ताः ।  
समाचिनोच्चापि भृशं शरीरं  
हयान् सूतं सरथं चैव मह्यम् ॥ १३ ॥
</details>

<details><summary>अनुवाद (हिन्दी)</summary>

फिर तो टिड्डियोंकी पंक्तियोंके समान प्रज्वलित एवं भयंकर बाणोंके समूह प्रकट होने लगे। इस प्रकार उन्होंने मेरे शरीर, रथ, सारथि और घोड़ोंको सर्वथा आच्छादित कर दिया॥१३॥
</details>

<details open><summary>विश्वास-प्रस्तुतिः</summary>

रथः शरैर्मे निचितः सर्वतोऽभूत्  
तथा वाहाः सारथिश्चैव राजन्।  
युगं रथेषां च तथैव चक्रे  
तथैवाक्षः शरकृत्तोऽथ भग्नः ॥ १४ ॥
</details>

<details><summary>मूलम्</summary>

रथः शरैर्मे निचितः सर्वतोऽभूत्  
तथा वाहाः सारथिश्चैव राजन्।  
युगं रथेषां च तथैव चक्रे  
तथैवाक्षः शरकृत्तोऽथ भग्नः ॥ १४ ॥
</details>

<details><summary>अनुवाद (हिन्दी)</summary>

राजन्! मेरा रथ चारों ओरसे उनके बाणोंद्वारा व्याप्त हो रहा था। घोड़ों और सारथिकी भी यही दशा थी। युग तथा ईषादण्डको भी उन्होंने उसी प्रकार बाणविद्ध कर रखा था और रथका धुरा उनके बाणोंसे कटकर टूक-टूक हो गया था॥१४॥
</details>

<details open><summary>विश्वास-प्रस्तुतिः</summary>

ततस्तस्मिन् बाणवर्षे व्यतीते  
शरौघेण प्रत्यवर्षं गुरुं तम्।  
स विक्षतो मार्गणैर्ब्रह्मराशि-  
र्देहादसक्तं मुमुचे भूरि रक्तम् ॥ १५ ॥
</details>

<details><summary>मूलम्</summary>

ततस्तस्मिन् बाणवर्षे व्यतीते  
शरौघेण प्रत्यवर्षं गुरुं तम्।  
स विक्षतो मार्गणैर्ब्रह्मराशि-  
र्देहादसक्तं मुमुचे भूरि रक्तम् ॥ १५ ॥
</details>

<details><summary>अनुवाद (हिन्दी)</summary>

जब उनकी बाण-वर्षा समाप्त हुई, तब मैंने भी बदलेमें गुरुदेवपर बाणसमूहोंकी बौछार आरम्भ कर दी। वे ब्रह्मराशि महात्मा मेरे बाणोंसे क्षत-विक्षत होकर अपने शरीरसे अधिकाधिक रक्तकी धारा बहाने लगे॥१५॥
</details>

<details open><summary>विश्वास-प्रस्तुतिः</summary>

यथा रामो बाणजालाभितप्त-  
स्तथैवाहं सुभृशं गाढविद्धः ।  
ततो युद्धं व्यरमच्चापराह्णे  
भानावस्तं प्रति याते महीध्रम् ॥ १६ ॥
</details>

<details><summary>मूलम्</summary>

यथा रामो बाणजालाभितप्त-  
स्तथैवाहं सुभृशं गाढविद्धः ।  
ततो युद्धं व्यरमच्चापराह्णे  
भानावस्तं प्रति याते महीध्रम् ॥ १६ ॥
</details>

<details><summary>अनुवाद (हिन्दी)</summary>

जिस प्रकार परशुरामजी मेरे सायकसमूहोंसे संतप्त थे, उसी प्रकार मैं भी उनके बाणोंसे अत्यन्त घायल हो रहा था। तदनन्तर सायंकालमें जब सूर्यदेव अस्ताचलको चले गये, तब युद्ध बंद हो गया॥१६॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि अम्बोपाख्यानपर्वणि एकाशीत्यधिकशततमोऽध्यायः ॥ १८१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें एक सौ इक्यासीवाँ अध्याय पूरा हुआ॥१८१॥
</details>
