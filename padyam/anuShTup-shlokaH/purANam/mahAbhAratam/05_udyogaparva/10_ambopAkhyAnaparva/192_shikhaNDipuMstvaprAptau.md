+++
title_full = "192 शिखण्डीको पुरुषत्वकी प्राप्ति, द्रुपद और हिरण्यवर्माकी प्रसन्नता, स्थूणाकर्णको कुबेरका शाप तथा भीष्मका शिखण्डीको न मारनेका निश्चय"
title = "१९२ शिखण्डिपुंस्त्वप्राप्तौ"

+++

<details><summary>भागसूचना</summary>

द्विनवत्यधिकशततमोऽध्यायः
</details>

<details><summary>सूचना (हिन्दी)</summary>

शिखण्डीको पुरुषत्वकी प्राप्ति, द्रुपद और हिरण्यवर्माकी प्रसन्नता, स्थूणाकर्णको कुबेरका शाप तथा भीष्मका शिखण्डीको न मारनेका निश्चय
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

शिखण्डिवाक्यं श्रुत्वाथ स यक्षो भरतर्षभ।  
प्रोवाच मनसा चिन्त्य दैवेनोपनिपीडितः ॥ १ ॥  
भवितव्यं तथा तद्धि मम दुःखाय कौरव।  
भद्रे कामं करिष्यामि समयं तु निबोध मे ॥ २ ॥  
(स्वं ते पुंस्त्वं प्रदास्यामि स्त्रीत्वं धारयितास्मि ते।)  
किंचित् कालान्तरे दास्ये पुल्ँलिङ्‌गं स्वमिदं तव।  
आगन्तव्यं त्वया काले सत्यं चैव वदस्व मे ॥ ३ ॥
</details>

<details><summary>मूलम्</summary>

शिखण्डिवाक्यं श्रुत्वाथ स यक्षो भरतर्षभ।  
प्रोवाच मनसा चिन्त्य दैवेनोपनिपीडितः ॥ १ ॥  
भवितव्यं तथा तद्धि मम दुःखाय कौरव।  
भद्रे कामं करिष्यामि समयं तु निबोध मे ॥ २ ॥  
(स्वं ते पुंस्त्वं प्रदास्यामि स्त्रीत्वं धारयितास्मि ते।)  
किंचित् कालान्तरे दास्ये पुल्ँलिङ्‌गं स्वमिदं तव।  
आगन्तव्यं त्वया काले सत्यं चैव वदस्व मे ॥ ३ ॥
</details>

<details><summary>अनुवाद (हिन्दी)</summary>

_भीष्म कहते हैं—_ भरतश्रेष्ठ कौरव! शिखण्डिनीकी यह बात सुनकर दैवपीड़ित यक्षने मन-ही-मन कुछ सोचकर कहा—‘भद्रे! तुम जैसा कहती हो वैसा हो तो जायगा; परंतु वह मेरे दुःखका कारण होगा, तथापि मैं तुम्हारी इच्छा पूर्ण करूँगा। इस विषयमें जो मेरी शर्त है, उसे सुनो। मैं तुम्हें अपना पुरुषत्व दूँगा और तुम्हारा स्त्रीत्व स्वयं धारण करूँगा; किंतु कुछ ही कालके लिये अपना यह पुरुषत्व तुम्हें दूँगा। उस निश्चित समयके भीतर ही तुम्हें मेरा पुरुषत्व लौटानेके लिये यहाँ आ जाना चाहिये। इसके लिये मुझे सच्चा वचन दो॥१—३॥
</details>

<details open><summary>विश्वास-प्रस्तुतिः</summary>

प्रभुः संकल्पसिद्धोऽस्मि कामचारी विहङ्गमः।  
मत्प्रसादात् पुरं चैव त्राहि बन्धूंश्च केवलम् ॥ ४ ॥
</details>

<details><summary>मूलम्</summary>

प्रभुः संकल्पसिद्धोऽस्मि कामचारी विहङ्गमः।  
मत्प्रसादात् पुरं चैव त्राहि बन्धूंश्च केवलम् ॥ ४ ॥
</details>

<details><summary>अनुवाद (हिन्दी)</summary>

‘मैं सिद्धसंकल्प, सामर्थ्यशाली, इच्छानुसार सर्वत्र विचरनेवाला तथा आकाशमें भी चलनेकी शक्ति रखनेवाला हूँ। तुम मेरी कृपासे केवल अपने नगर और बन्धु-बान्धवोंकी रक्षा करो॥४॥
</details>

<details open><summary>विश्वास-प्रस्तुतिः</summary>

स्त्रीलिङ्गं धारयिष्यामि तदेवं पार्थिवात्मजे।  
सत्यं मे प्रतिजानीहि करिष्यामि प्रियं तव ॥ ५ ॥
</details>

<details><summary>मूलम्</summary>

स्त्रीलिङ्गं धारयिष्यामि तदेवं पार्थिवात्मजे।  
सत्यं मे प्रतिजानीहि करिष्यामि प्रियं तव ॥ ५ ॥
</details>

<details><summary>अनुवाद (हिन्दी)</summary>

‘राजकुमारी! इस प्रकार मैं तुम्हारा स्त्रीत्व धारण करूँगा, कार्य पूर्ण हो जानेपर तुम मेरा पुरुषत्व लौटा देनेकी मुझसे सच्ची प्रतिज्ञा करो; तब मैं तुम्हारा प्रिय कार्य करूँगा’॥५॥
</details>

<details open><summary>मूलम् (वचनम्)</summary>

शिखण्डिन्युवाच
</details>

<details open><summary>विश्वास-प्रस्तुतिः</summary>

प्रतिदास्यामि भगवन् पुल्ँलिङ्गं तव सुव्रत।  
किञ्चित्कालान्तरं स्त्रीत्वं धारयस्व निशाचर ॥ ६ ॥
</details>

<details><summary>मूलम्</summary>

प्रतिदास्यामि भगवन् पुल्ँलिङ्गं तव सुव्रत।  
किञ्चित्कालान्तरं स्त्रीत्वं धारयस्व निशाचर ॥ ६ ॥
</details>

<details><summary>अनुवाद (हिन्दी)</summary>

_शिखण्डिनी बोली—_ भगवन्! तुम्हारा यह पुरुषत्व मैं समयपर लौटा दूँगी। निशाचर! तुम कुछ ही समयके लिये मेरा स्त्रीत्व धारण कर लो॥६॥
</details>

<details open><summary>विश्वास-प्रस्तुतिः</summary>

प्रतियाते दशार्णे तु पार्थिवे हेमवर्मणि।  
कन्यैव हि भविष्यामि पुरुषस्त्वं भविष्यसि ॥ ७ ॥
</details>

<details><summary>मूलम्</summary>

प्रतियाते दशार्णे तु पार्थिवे हेमवर्मणि।  
कन्यैव हि भविष्यामि पुरुषस्त्वं भविष्यसि ॥ ७ ॥
</details>

<details><summary>अनुवाद (हिन्दी)</summary>

दशार्णदेशके स्वामी राजा हिरण्यवर्माके लौट जानेपर मैं फिर कन्या ही हो जाऊँगी और तुम पूर्ववत् पुरुष हो जाओगे॥७॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

इत्युक्त्वा समयं तत्र चक्राते तावुभौ नृप।  
अन्योऽन्यस्याभिसंदेहे तौ संक्रामयतां ततः ॥ ८ ॥  
स्त्रीलिङ्गं धारयामास स्थूणायक्षोऽथ भारत।  
यक्षरूपं च तद् दीप्तं शिखण्डी प्रत्यपद्यत ॥ ९ ॥
</details>

<details><summary>मूलम्</summary>

इत्युक्त्वा समयं तत्र चक्राते तावुभौ नृप।  
अन्योऽन्यस्याभिसंदेहे तौ संक्रामयतां ततः ॥ ८ ॥  
स्त्रीलिङ्गं धारयामास स्थूणायक्षोऽथ भारत।  
यक्षरूपं च तद् दीप्तं शिखण्डी प्रत्यपद्यत ॥ ९ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ नरेश्वर! इस प्रकार बात करके उन्होंने परस्पर प्रतिज्ञा कर ली तथा उन दोनोंने एक-दूसरेके शरीरमें अपने-अपने पुरुषत्व और स्त्रीत्वका संक्रमण करा दिया। भारत! स्थूणाकर्ण यक्षने उस शिखण्डिनीके स्त्रीत्वको धारण कर लिया और शिखण्डिनीने यक्षका प्रकाशमान पुरुषत्व प्राप्त कर लिया॥८-९॥
</details>

<details open><summary>विश्वास-प्रस्तुतिः</summary>

ततः शिखण्डी पाञ्चाल्यः पुंस्त्वमासाद्य पार्थिव।  
विवेश नगरं हृष्टः पितरं च समासदत् ॥ १० ॥
</details>

<details><summary>मूलम्</summary>

ततः शिखण्डी पाञ्चाल्यः पुंस्त्वमासाद्य पार्थिव।  
विवेश नगरं हृष्टः पितरं च समासदत् ॥ १० ॥
</details>

<details><summary>अनुवाद (हिन्दी)</summary>

राजन्! इस प्रकार पुरुषत्व पाकर पांचालराजकुमार शिखण्डी बड़े हर्षके साथ नगरमें आया और अपने पितासे मिला॥१०॥
</details>

<details open><summary>विश्वास-प्रस्तुतिः</summary>

यथावृत्तं तु तत् सर्वमाचख्यौ द्रुपदस्य तत्।  
द्रुपदस्तस्य तच्छ्रुत्वा हर्षमाहारयत् परम् ॥ ११ ॥
</details>

<details><summary>मूलम्</summary>

यथावृत्तं तु तत् सर्वमाचख्यौ द्रुपदस्य तत्।  
द्रुपदस्तस्य तच्छ्रुत्वा हर्षमाहारयत् परम् ॥ ११ ॥
</details>

<details><summary>अनुवाद (हिन्दी)</summary>

उसने जैसे जो वृत्तान्त हुआ था, वह सब राजा द्रुपदसे कह सुनाया। उसकी यह बात सुनकर राजा द्रुपदको अपार हर्ष हुआ॥११॥
</details>

<details open><summary>विश्वास-प्रस्तुतिः</summary>

सभार्यस्तच्च सस्मार महेश्वरवचस्तदा ।  
ततः सम्प्रेषयामास दशार्णाधिपतेर्नृपः ॥ १२ ॥  
पुरुषोऽयं मम सुतः श्रद्धत्तां मे भवानिति।
</details>

<details><summary>मूलम्</summary>

सभार्यस्तच्च सस्मार महेश्वरवचस्तदा ।  
ततः सम्प्रेषयामास दशार्णाधिपतेर्नृपः ॥ १२ ॥  
पुरुषोऽयं मम सुतः श्रद्धत्तां मे भवानिति।
</details>

<details><summary>अनुवाद (हिन्दी)</summary>

पत्नीसहित राजाको भगवान् महेश्वरके दिये हुए वरका स्मरण हो आया। तदनन्तर राजा द्रुपदने दशार्णराजके पास दूत भेजा और यह कहलाया कि मेरा पुत्र पुरुष है। आप मेरी इस बातपर विश्वास करें॥१२॥
</details>

<details open><summary>विश्वास-प्रस्तुतिः</summary>

अथ दाशार्णको राजा सहसाभ्यागमत् तदा ॥ १३ ॥  
पञ्चालराजं द्रुपदं दुःखशोकसमन्वितः ।
</details>

<details><summary>मूलम्</summary>

अथ दाशार्णको राजा सहसाभ्यागमत् तदा ॥ १३ ॥  
पञ्चालराजं द्रुपदं दुःखशोकसमन्वितः ।
</details>

<details><summary>अनुवाद (हिन्दी)</summary>

इधर दुःख और शोकमें डूबे हुए दशार्णराजने सहसा पांचालराज द्रुपदपर आक्रमण किया॥१३॥
</details>

<details open><summary>विश्वास-प्रस्तुतिः</summary>

ततः काम्पिल्यमासाद्य दशार्णाधिपतिस्ततः ॥ १४ ॥  
प्रेषयामास सत्कृत्य दूतं ब्रह्मविदां वरम्।
</details>

<details><summary>मूलम्</summary>

ततः काम्पिल्यमासाद्य दशार्णाधिपतिस्ततः ॥ १४ ॥  
प्रेषयामास सत्कृत्य दूतं ब्रह्मविदां वरम्।
</details>

<details><summary>अनुवाद (हिन्दी)</summary>

काम्पिल्य नगरके निकट पहुँचकर दशार्णराजने वेद-वेत्ताओंमें श्रेष्ठ एक ब्राह्मणको सत्कारपूर्वक दूत बनाकर भेजा॥१४॥
</details>

<details open><summary>विश्वास-प्रस्तुतिः</summary>

ब्रूहि मद्वचनाद् दूत पाञ्चाल्यं तं नृपाधमम् ॥ १५ ॥  
यन्मे कन्यां स्वकन्यार्थे वृतवानसि दुर्मते।  
फलं तस्यावलेपस्य द्रक्ष्यस्यद्य न संशयः ॥ १६ ॥
</details>

<details><summary>मूलम्</summary>

ब्रूहि मद्वचनाद् दूत पाञ्चाल्यं तं नृपाधमम् ॥ १५ ॥  
यन्मे कन्यां स्वकन्यार्थे वृतवानसि दुर्मते।  
फलं तस्यावलेपस्य द्रक्ष्यस्यद्य न संशयः ॥ १६ ॥
</details>

<details><summary>अनुवाद (हिन्दी)</summary>

और कहा—‘दूत! मेरे कथनानुसार राजाओंमें अधम उस पांचालनरेशसे कहिये। दुर्मते! तुमने जो अपनी कन्याके लिये मेरी कन्याका वरण किया था, उस घमंडका फल तुम्हें आज देखना पड़ेगा, इसमें संशय नहीं है’॥१५-१६॥
</details>

<details open><summary>विश्वास-प्रस्तुतिः</summary>

एवमुक्तश्च तेनासौ ब्राह्मणो राजसत्तम।  
दूतः प्रयातो नगरं दाशार्णनृपचोदितः ॥ १७ ॥
</details>

<details><summary>मूलम्</summary>

एवमुक्तश्च तेनासौ ब्राह्मणो राजसत्तम।  
दूतः प्रयातो नगरं दाशार्णनृपचोदितः ॥ १७ ॥
</details>

<details><summary>अनुवाद (हिन्दी)</summary>

नृपश्रेष्ठ! दशार्णराजका यह संदेश पाकर और उन्हींकी प्रेरणासे दूत बनकर वे ब्राह्मणदेवता काम्पिल्य नगरमें आये॥१७॥
</details>

<details open><summary>विश्वास-प्रस्तुतिः</summary>

तत आसादयामास पुरोधा द्रुपदं पुरे।  
तस्मै पाञ्चालको राजा गामर्घ्यं च सुसत्कृतम् ॥ १८ ॥  
प्रापयामास राजेन्द्र सह तेन शिखण्डिना।  
तां पूजां नाभ्यनन्दत् स वाक्यं चेदमुवाच ह ॥ १९ ॥
</details>

<details><summary>मूलम्</summary>

तत आसादयामास पुरोधा द्रुपदं पुरे।  
तस्मै पाञ्चालको राजा गामर्घ्यं च सुसत्कृतम् ॥ १८ ॥  
प्रापयामास राजेन्द्र सह तेन शिखण्डिना।  
तां पूजां नाभ्यनन्दत् स वाक्यं चेदमुवाच ह ॥ १९ ॥
</details>

<details><summary>अनुवाद (हिन्दी)</summary>

नगरमें आकर वे पुरोहित ब्राह्मण महाराज द्रुपदसे मिले। पांचालराजने सत्कारपूर्वक उन्हें अर्घ्य तथा गौ अर्पण की। उनके साथ राजकुमार शिखण्डी भी थे। राजेन्द्र! पुरोहितने वह पूजा ग्रहण नहीं की और इस प्रकार कहा—॥१८-१९॥
</details>

<details open><summary>विश्वास-प्रस्तुतिः</summary>

यदुक्तं तेन वीरेण राज्ञा काञ्चनवर्मणा।  
यत् तेऽहमधमाचार दुहित्रास्म्यभिवञ्चितः ॥ २० ॥  
तस्य पापस्य करणात् फलं प्राप्नुहि दुर्मते।  
देहि युद्धं नरपते ममाद्य रणमूर्धनि ॥ २१ ॥  
उद्धरिष्यामि ते सद्यः सामात्यसुतबान्धवम्।
</details>

<details><summary>मूलम्</summary>

यदुक्तं तेन वीरेण राज्ञा काञ्चनवर्मणा।  
यत् तेऽहमधमाचार दुहित्रास्म्यभिवञ्चितः ॥ २० ॥  
तस्य पापस्य करणात् फलं प्राप्नुहि दुर्मते।  
देहि युद्धं नरपते ममाद्य रणमूर्धनि ॥ २१ ॥  
उद्धरिष्यामि ते सद्यः सामात्यसुतबान्धवम्।
</details>

<details><summary>अनुवाद (हिन्दी)</summary>

‘राजन्! वीरवर राजा हिरण्यवर्माने जो संदेश दिया है, उसे सुनिये। पापाचारी दुर्बुद्धि नरेश! तुम्हारी पुत्रीके द्वारा मैं ठगा गया हूँ। वह पाप तुमने ही किया है; अतः उसका फल भोगो। नरेश्वर! युद्धके मैदानमें आकर मुझे युद्धका अवसर दो। मैं मन्त्री, पुत्र और बान्धवोंसहित तुम्हारे समस्त कुलको उखाड़ फेंकूँगा’॥२०-२१॥
</details>

<details open><summary>विश्वास-प्रस्तुतिः</summary>

तदुपालम्भसंयुक्तं श्रावितः किल पार्थिवः ॥ २२ ॥  
दशार्णपतिना चोक्तो मन्त्रिमध्ये पुरोधसा।
</details>

<details><summary>मूलम्</summary>

तदुपालम्भसंयुक्तं श्रावितः किल पार्थिवः ॥ २२ ॥  
दशार्णपतिना चोक्तो मन्त्रिमध्ये पुरोधसा।
</details>

<details><summary>अनुवाद (हिन्दी)</summary>

इस प्रकार पुरोहितने मन्त्रियोंके बीचमें बैठे हुए राजा द्रुपदसे दशार्णराजका कहा हुआ उपालम्भयुक्त संदेश सुनाया॥२२॥
</details>

<details open><summary>विश्वास-प्रस्तुतिः</summary>

अभवद् भरतश्रेष्ठ द्रुपदः प्रणयानतः ॥ २३ ॥  
यदाह मां भवान् ब्रह्मन् सम्बन्धिवचनाद् वचः।  
अस्योत्तरं प्रतिवचो दूतो राज्ञे वदिष्यति ॥ २४ ॥
</details>

<details><summary>मूलम्</summary>

अभवद् भरतश्रेष्ठ द्रुपदः प्रणयानतः ॥ २३ ॥  
यदाह मां भवान् ब्रह्मन् सम्बन्धिवचनाद् वचः।  
अस्योत्तरं प्रतिवचो दूतो राज्ञे वदिष्यति ॥ २४ ॥
</details>

<details><summary>अनुवाद (हिन्दी)</summary>

भरतश्रेष्ठ! तब राजा द्रुपद प्रेमसे विनीत हो गये और इस प्रकार बोले—‘ब्रह्मन्! आपने मेरे सम्बन्धीके कथनानुसार जो बात मुझे सुनायी है, इसका उत्तर मेरा दूत स्वयं जाकर राजाको देगा’॥२३-२४॥
</details>

<details open><summary>विश्वास-प्रस्तुतिः</summary>

ततः सम्प्रेषयामास द्रुपदोऽपि महात्मने।  
हिरण्यवर्मणे दूतं ब्राह्मणं वेदपारगम् ॥ २५ ॥
</details>

<details><summary>मूलम्</summary>

ततः सम्प्रेषयामास द्रुपदोऽपि महात्मने।  
हिरण्यवर्मणे दूतं ब्राह्मणं वेदपारगम् ॥ २५ ॥
</details>

<details><summary>अनुवाद (हिन्दी)</summary>

तदनन्तर द्रुपदने भी महामना हिरण्यवर्माके पास वेदोंके पारंगत विद्वान् ब्राह्मणको दूत बनाकर भेजा॥२५॥
</details>

<details open><summary>विश्वास-प्रस्तुतिः</summary>

तमागम्य तु राजानं दशार्णाधिपतिं तदा।  
तद् वाक्यमाददे राजन् यदुक्तं द्रुपदेन ह ॥ २६ ॥
</details>

<details><summary>मूलम्</summary>

तमागम्य तु राजानं दशार्णाधिपतिं तदा।  
तद् वाक्यमाददे राजन् यदुक्तं द्रुपदेन ह ॥ २६ ॥
</details>

<details><summary>अनुवाद (हिन्दी)</summary>

राजन्! उन्होंने दशार्णनरेशके पास आकर द्रुपदने जो कुछ कहा था, वह सब दुहरा दिया॥२६॥
</details>

<details open><summary>विश्वास-प्रस्तुतिः</summary>

आगमः क्रियतां व्यक्तः कुमारोऽयं सुतो मम।  
मिथ्यैतदुक्तं केनापि तदश्रद्धेयमित्युत ॥ २७ ॥
</details>

<details><summary>मूलम्</summary>

आगमः क्रियतां व्यक्तः कुमारोऽयं सुतो मम।  
मिथ्यैतदुक्तं केनापि तदश्रद्धेयमित्युत ॥ २७ ॥
</details>

<details><summary>अनुवाद (हिन्दी)</summary>

‘राजन्! आप आकर स्पष्टरूपसे परीक्षा कर लें। मेरा यह कुमार पुत्र है (कन्या नहीं)। आपसे किसीने झूठे ही उसके कन्या होनेकी बात कह दी है, जो विश्वास करनेके योग्य नहीं है’॥२७॥
</details>

<details open><summary>विश्वास-प्रस्तुतिः</summary>

ततः स राजा द्रुपदस्य श्रुत्वा  
विमर्षयुक्तो युवतीर्वरिष्ठाः ।  
सम्प्रेषयामास सुचारुरूपाः  
शिखण्डिनं स्त्री पुमान् वेति वेत्तुम् ॥ २८ ॥
</details>

<details><summary>मूलम्</summary>

ततः स राजा द्रुपदस्य श्रुत्वा  
विमर्षयुक्तो युवतीर्वरिष्ठाः ।  
सम्प्रेषयामास सुचारुरूपाः  
शिखण्डिनं स्त्री पुमान् वेति वेत्तुम् ॥ २८ ॥
</details>

<details><summary>अनुवाद (हिन्दी)</summary>

राजा द्रुपदका यह उत्तर सुनकर हिरण्यवर्माने कुछ विचार किया और अत्यन्त मनोहर रूपवाली कुछ श्रेष्ठ युवतियोंको यह जाननेके लिये भेजा कि शिखण्डी स्त्री है या पुरुष॥२८॥
</details>

<details open><summary>विश्वास-प्रस्तुतिः</summary>

ताः प्रेषितास्तत्त्वभावं विदित्वा  
प्रीत्या राज्ञे तच्छशंसुर्हि सर्वम्।  
शिखण्डिनं पुरुषं कौरवेन्द्र  
दाशार्णराजाय महानुभावम् ॥ २९ ॥
</details>

<details><summary>मूलम्</summary>

ताः प्रेषितास्तत्त्वभावं विदित्वा  
प्रीत्या राज्ञे तच्छशंसुर्हि सर्वम्।  
शिखण्डिनं पुरुषं कौरवेन्द्र  
दाशार्णराजाय महानुभावम् ॥ २९ ॥
</details>

<details><summary>अनुवाद (हिन्दी)</summary>

कौरवराज! उन भेजी हुई युवतियोंने वास्तविक बात जानकर राजा हिरण्यवर्माको बड़ी प्रसन्नताके साथ सब कुछ बता दिया। उन्होंने दशार्णराजको यह विश्वास दिला दिया कि शिखण्डी महान् प्रभावशाली पुरुष है॥२९॥
</details>

<details open><summary>विश्वास-प्रस्तुतिः</summary>

ततः कृत्वा तु राजा स आगमं प्रीतिमानथ।  
सम्बन्धिना समागम्य हृष्टो वासमुवास ह ॥ ३० ॥
</details>

<details><summary>मूलम्</summary>

ततः कृत्वा तु राजा स आगमं प्रीतिमानथ।  
सम्बन्धिना समागम्य हृष्टो वासमुवास ह ॥ ३० ॥
</details>

<details><summary>अनुवाद (हिन्दी)</summary>

इस प्रकार परीक्षा करके राजा हिरण्यवर्मा बड़े प्रसन्न हुए। फिर उन्होंने सम्बन्धीसे मिलकर बड़े हर्ष और उल्लासके साथ वहाँ निवास किया॥३०॥
</details>

<details open><summary>विश्वास-प्रस्तुतिः</summary>

शिखण्डिने च मुदितः प्रादाद् वित्तं जनेश्वरः।  
हस्तिनोऽश्वांश्च गाश्चैव दास्योऽथ बहुलास्तथा ॥ ३१ ॥
</details>

<details><summary>मूलम्</summary>

शिखण्डिने च मुदितः प्रादाद् वित्तं जनेश्वरः।  
हस्तिनोऽश्वांश्च गाश्चैव दास्योऽथ बहुलास्तथा ॥ ३१ ॥
</details>

<details><summary>अनुवाद (हिन्दी)</summary>

राजाने अत्यन्त प्रसन्न होकर अपने जामाता शिखण्डीको भी बहुत धन, हाथी, घोड़े, गाय, बैल और दासियाँ दीं॥३१॥
</details>

<details open><summary>विश्वास-प्रस्तुतिः</summary>

पूजितश्च प्रतिययौ निर्भर्त्स्य तनयां किल।  
विनीतकिल्विषे प्रीते हेमवर्मणि पार्थिवे।  
प्रतियाते दशार्णे तु हृष्टरूपा शिखण्डिनी ॥ ३२ ॥
</details>

<details><summary>मूलम्</summary>

पूजितश्च प्रतिययौ निर्भर्त्स्य तनयां किल।  
विनीतकिल्विषे प्रीते हेमवर्मणि पार्थिवे।  
प्रतियाते दशार्णे तु हृष्टरूपा शिखण्डिनी ॥ ३२ ॥
</details>

<details><summary>अनुवाद (हिन्दी)</summary>

इतना ही नहीं, उन्होंने झूठी खबर भेजनेके कारण अपनी पुत्रीको भी झिड़कियाँ दीं। फिर वे राजा द्रुपदसे सम्मानित होकर लौट गये। मनोमालिन्य दूर करके दशार्णराज हिरण्यवर्माके प्रसन्नतापूर्वक लौट जानेपर शिखण्डिनीको भी बड़ा हर्ष हुआ॥३२॥
</details>

<details open><summary>विश्वास-प्रस्तुतिः</summary>

कस्यचित् त्वथ कालस्य कुबेरो नरवाहनः।  
लोकयात्रां प्रकुर्वाणः स्थूणस्यागान्निवेशनम् ॥ ३३ ॥
</details>

<details><summary>मूलम्</summary>

कस्यचित् त्वथ कालस्य कुबेरो नरवाहनः।  
लोकयात्रां प्रकुर्वाणः स्थूणस्यागान्निवेशनम् ॥ ३३ ॥
</details>

<details><summary>अनुवाद (हिन्दी)</summary>

उधर कुछ कालके पश्चात् नरवाहन कुबेर लोकमें भ्रमण करते हुए स्थूणाकर्णके घरपर आये॥
</details>

<details open><summary>विश्वास-प्रस्तुतिः</summary>

स तद्‌गृहस्योपरि वर्तमान  
आलोकयामास धनाधिगोप्ता ।  
स्थूणस्य यक्षस्य विवेश वेश्म  
स्वलंकृतं माल्यगुणैर्विचित्रैः ॥ ३४ ॥  
लाज्यैश्च गन्धैश्च तथा वितानै-  
रभ्यर्चितं धूपनधूपितं च ।  
ध्वजैः पताकाभिरलंकृतं च  
भक्ष्यान्नपेयामिषदन्तहोमम् ॥ ३५ ॥
</details>

<details><summary>मूलम्</summary>

स तद्‌गृहस्योपरि वर्तमान  
आलोकयामास धनाधिगोप्ता ।  
स्थूणस्य यक्षस्य विवेश वेश्म  
स्वलंकृतं माल्यगुणैर्विचित्रैः ॥ ३४ ॥  
लाज्यैश्च गन्धैश्च तथा वितानै-  
रभ्यर्चितं धूपनधूपितं च ।  
ध्वजैः पताकाभिरलंकृतं च  
भक्ष्यान्नपेयामिषदन्तहोमम् ॥ ३५ ॥
</details>

<details><summary>अनुवाद (हिन्दी)</summary>

उसके घरके ऊपर आकाशमें स्थित हो धनाध्यक्ष कुबेरने उसका अच्छी तरह अवलोकन किया। स्थूणाकर्ण यक्षका वह भवन विचित्र हारोंसे सजाया गया था। खशकी और अन्य पदार्थोंकी सुगन्धसे भी अर्चित तथा चँदोवोंसे सुशोभित था। उसमें सब ओर धूपकी सुगन्ध फैली हुई थी। अनेकानेक ध्वज और पताकाएँ उसकी शोभा बढ़ा रही थीं। वहाँ भक्ष्य, भोज्य, पेय आदि सभी वस्तुएँ, जिनका दन्त और जिह्वाद्वारा उदराग्निमें हवन किया जाता है, प्रस्तुत थीं। तत्पश्चात् कुबेरने उस भवनमें प्रवेश किया॥३४-३५॥
</details>

<details open><summary>विश्वास-प्रस्तुतिः</summary>

तत् स्थानं तस्य दृष्ट्वा तु सर्वतः समलंकृतम्।  
मणिरत्नसुवर्णानां मालाभिः परिपूरितम् ॥ ३६ ॥  
नानाकुसुमगन्धाढ्यं सिक्तसम्मृष्टशोभितम् ।  
अथाब्रवीद् यक्षपतिस्तान् यक्षाननुगांस्तदा ॥ ३७ ॥  
स्वलंकृतमिदं वेश्म स्थूणस्यामितविक्रमाः ।  
नोपसर्पति मां चैव कस्मादद्य स मन्दधीः ॥ ३८ ॥
</details>

<details><summary>मूलम्</summary>

तत् स्थानं तस्य दृष्ट्वा तु सर्वतः समलंकृतम्।  
मणिरत्नसुवर्णानां मालाभिः परिपूरितम् ॥ ३६ ॥  
नानाकुसुमगन्धाढ्यं सिक्तसम्मृष्टशोभितम् ।  
अथाब्रवीद् यक्षपतिस्तान् यक्षाननुगांस्तदा ॥ ३७ ॥  
स्वलंकृतमिदं वेश्म स्थूणस्यामितविक्रमाः ।  
नोपसर्पति मां चैव कस्मादद्य स मन्दधीः ॥ ३८ ॥
</details>

<details><summary>अनुवाद (हिन्दी)</summary>

कुबेरने उसके निवासस्थानको सब ओरसे सुसज्जित, मणि, रत्न तथा सुवर्णकी मालाओंसे परिपूर्ण, भाँति-भाँतिके पुष्पोंकी सुगन्धसे व्याप्त तथा झाड़-बुहार और धो-पोंछ देनेके कारण शोभासम्पन्न देखकर यक्षराजने स्थूणाकर्णके सेवकोंसे पूछा—‘अमित पराक्रमी यक्षो! स्थूणाकर्णका यह भवन तो सब प्रकारसे सजाया हुआ दिखायी देता है (इससे सिद्ध है कि वह घरमें ही है), तथापि वह मूर्ख मेरे पास आता क्यों नहीं है?॥
</details>

<details open><summary>विश्वास-प्रस्तुतिः</summary>

यस्माज्जानन् स मन्दात्मा मामसौ नोपसर्पति।  
तस्मात् तस्मै महादण्डो धार्यः स्यादिति मे मतिः ॥ ३९ ॥
</details>

<details><summary>मूलम्</summary>

यस्माज्जानन् स मन्दात्मा मामसौ नोपसर्पति।  
तस्मात् तस्मै महादण्डो धार्यः स्यादिति मे मतिः ॥ ३९ ॥
</details>

<details><summary>अनुवाद (हिन्दी)</summary>

‘वह मन्दबुद्धि यक्ष मुझे आया हुआ जानकर भी मेरे निकट नहीं आ रहा है; इसलिये उसे महान् दण्ड देना चाहिये, ऐसा मेरा विचार है’॥३९॥
</details>

<details open><summary>मूलम् (वचनम्)</summary>

यक्षा ऊचुः
</details>

<details open><summary>विश्वास-प्रस्तुतिः</summary>

द्रुपदस्य सुता राजन् राज्ञो जाता शिखण्डिनी।  
तस्या निमित्ते कस्मिंश्चित् प्रादात्‌ पुरुषलक्षणम् ॥ ४० ॥  
अग्रहील्लक्षणं स्त्रीणां स्त्रीभूतो तिष्ठते गृहे।  
नोपसर्पति तेनासौ सव्रीडः स्त्रीसरूपवान् ॥ ४१ ॥
</details>

<details><summary>मूलम्</summary>

द्रुपदस्य सुता राजन् राज्ञो जाता शिखण्डिनी।  
तस्या निमित्ते कस्मिंश्चित् प्रादात्‌ पुरुषलक्षणम् ॥ ४० ॥  
अग्रहील्लक्षणं स्त्रीणां स्त्रीभूतो तिष्ठते गृहे।  
नोपसर्पति तेनासौ सव्रीडः स्त्रीसरूपवान् ॥ ४१ ॥
</details>

<details><summary>अनुवाद (हिन्दी)</summary>

_यक्षोंने कहा—_ राजन्! राजा द्रुपदके यहाँ एक शिखण्डिनी नामकी कन्या उत्पन्न हुई है। उसीको किसी विशेष कारणवश इन्होंने अपना पुरुषत्व दे दिया है और उसका स्त्रीत्व स्वयं ग्रहण कर लिया है। तबसे वे स्त्रीरूप होकर घरमें ही रहते हैं। स्त्रीरूपमें होनेके कारण ही वे लज्जावश आपके पास नहीं आ रहे हैं॥
</details>

<details open><summary>विश्वास-प्रस्तुतिः</summary>

एतस्मात् कारणाद् राजन् स्थूणो न त्वाद्य सर्पति।  
श्रुत्वा कुरु यथान्यायं विमानमिह तिष्ठताम् ॥ ४२ ॥
</details>

<details><summary>मूलम्</summary>

एतस्मात् कारणाद् राजन् स्थूणो न त्वाद्य सर्पति।  
श्रुत्वा कुरु यथान्यायं विमानमिह तिष्ठताम् ॥ ४२ ॥
</details>

<details><summary>अनुवाद (हिन्दी)</summary>

महाराज! इसी कारणसे स्थूणाकर्ण आज आपके सामने नहीं उपस्थित हो रहे हैं। यह सुनकर आप जैसा उचित समझें, करें। आज आपका विमान यहीं रहना चाहिये॥
</details>

<details open><summary>विश्वास-प्रस्तुतिः</summary>

आनीयतां स्थूण इति ततो यक्षाधिपोऽब्रवीत्।  
कर्तास्मि निग्रहं तस्य प्रत्युवाच पुनः पुनः ॥ ४३ ॥
</details>

<details><summary>मूलम्</summary>

आनीयतां स्थूण इति ततो यक्षाधिपोऽब्रवीत्।  
कर्तास्मि निग्रहं तस्य प्रत्युवाच पुनः पुनः ॥ ४३ ॥
</details>

<details><summary>अनुवाद (हिन्दी)</summary>

तब यक्षराजने कहा—‘स्थूणाकर्णको यहाँ बुला ले आओ। मैं उसे दण्ड दूँगा’। यह बात उन्होंने बार-बार दुहरायी॥४३॥
</details>

<details open><summary>विश्वास-प्रस्तुतिः</summary>

सोऽभ्यगच्छत यक्षेन्द्रमाहूतः पृथिवीपते ।  
स्त्रीसरूपो महाराज तस्थौ व्रीडासमन्वितः ॥ ४४ ॥
</details>

<details><summary>मूलम्</summary>

सोऽभ्यगच्छत यक्षेन्द्रमाहूतः पृथिवीपते ।  
स्त्रीसरूपो महाराज तस्थौ व्रीडासमन्वितः ॥ ४४ ॥
</details>

<details><summary>अनुवाद (हिन्दी)</summary>

राजन्! इस प्रकार बुलानेपर वह यक्ष कुबेरकी सेवामें गया। महाराज! वह स्त्रीस्वरूप धारण करनेके कारण लज्जामें डूबा हुआ उनके सामने खड़ा हो गया॥४४॥
</details>

<details open><summary>विश्वास-प्रस्तुतिः</summary>

तं शशापाथ संक्रुद्धो धनदः कुरुनन्दन।  
एवमेव भवत्वद्य स्त्रीत्वं पापस्य गुह्यकाः ॥ ४५ ॥
</details>

<details><summary>मूलम्</summary>

तं शशापाथ संक्रुद्धो धनदः कुरुनन्दन।  
एवमेव भवत्वद्य स्त्रीत्वं पापस्य गुह्यकाः ॥ ४५ ॥
</details>

<details><summary>अनुवाद (हिन्दी)</summary>

कुरुनन्दन! उसे इस रूपमें देखकर कुबेर अत्यन्त कुपित हो उठे और शाप देते हुए बोले—‘गुह्यको! इस पापी स्थूणाकर्णका यह स्त्रीत्व अब ऐसा ही बना रहे’॥
</details>

<details open><summary>विश्वास-प्रस्तुतिः</summary>

ततोऽब्रवीद् यक्षपतिर्महात्मा  
यस्माददास्त्ववमन्येह यक्षान् ।  
शिखण्डिने लक्षणं पापबुद्धे  
स्त्रीलक्षणं चाग्रहीः पापकर्मन् ॥ ४६ ॥  
अप्रवृत्तं सुदुर्बुद्धे यस्मादेतत् त्वया कृतम्।  
तस्मादद्य प्रभृत्येव स्त्री त्वं सा पुरुषस्तथा ॥ ४७ ॥
</details>

<details><summary>मूलम्</summary>

ततोऽब्रवीद् यक्षपतिर्महात्मा  
यस्माददास्त्ववमन्येह यक्षान् ।  
शिखण्डिने लक्षणं पापबुद्धे  
स्त्रीलक्षणं चाग्रहीः पापकर्मन् ॥ ४६ ॥  
अप्रवृत्तं सुदुर्बुद्धे यस्मादेतत् त्वया कृतम्।  
तस्मादद्य प्रभृत्येव स्त्री त्वं सा पुरुषस्तथा ॥ ४७ ॥
</details>

<details><summary>अनुवाद (हिन्दी)</summary>

तदनन्तर महात्मा यक्षराजने उस यक्षसे कहा—‘पापबुद्धि और पापाचारी यक्ष! तूने यक्षोंका तिरस्कार करके यहाँ शिखण्डीको अपना पुरुषत्व दे दिया और उसका स्त्रीत्व ग्रहण कर लिया है। दुर्बुद्धे! तूने जो यह अव्यावहारिक कार्य कर डाला है, इसके कारण आजसे तू स्त्री ही बना रहे और शिखण्डी पुरुषरूपमें ही रह जाय’॥४६-४७॥
</details>

<details open><summary>विश्वास-प्रस्तुतिः</summary>

ततः प्रसादयामासुर्यक्षा वैश्रवणं किल।  
स्थूणस्यार्थे कुरुष्वान्तं शापस्येति पुनः पुनः ॥ ४८ ॥
</details>

<details><summary>मूलम्</summary>

ततः प्रसादयामासुर्यक्षा वैश्रवणं किल।  
स्थूणस्यार्थे कुरुष्वान्तं शापस्येति पुनः पुनः ॥ ४८ ॥
</details>

<details><summary>अनुवाद (हिन्दी)</summary>

तब यक्षोंने अनुनय-विनय करके स्थूणाकर्णके लिये कुबेरको प्रसन्न किया और बारंबार आग्रहपूर्वक कहा—‘भगवन्! इस शापका अन्त कर दीजिये’॥४८॥
</details>

<details open><summary>विश्वास-प्रस्तुतिः</summary>

ततो महात्मा यक्षेन्द्रः प्रत्युवाचानुगामिनः।  
सर्वान् यक्षगणांस्तात शापस्यान्तचिकीर्षया ॥ ४९ ॥
</details>

<details><summary>मूलम्</summary>

ततो महात्मा यक्षेन्द्रः प्रत्युवाचानुगामिनः।  
सर्वान् यक्षगणांस्तात शापस्यान्तचिकीर्षया ॥ ४९ ॥
</details>

<details><summary>अनुवाद (हिन्दी)</summary>

तात! तब महात्मा यक्षराजने स्थूणाकर्णका अनुगमन करनेवाले उन समस्त यक्षोंसे उस शापका अन्त कर देनेकी इच्छासे इस प्रकार कहा—॥४९॥
</details>

<details open><summary>विश्वास-प्रस्तुतिः</summary>

शिखण्डिनि हते यक्षाः स्वं रूपं प्रतिपत्स्यते।  
स्थूणो यक्षो निरुद्वेगो भवत्विति महामनाः ॥ ५० ॥  
इत्युक्त्वा भगवान् देवो यक्षराजः सुपूजितः।  
प्रययौ सहितः सर्वैर्निमेषान्तरचारिभिः ॥ ५१ ॥
</details>

<details><summary>मूलम्</summary>

शिखण्डिनि हते यक्षाः स्वं रूपं प्रतिपत्स्यते।  
स्थूणो यक्षो निरुद्वेगो भवत्विति महामनाः ॥ ५० ॥  
इत्युक्त्वा भगवान् देवो यक्षराजः सुपूजितः।  
प्रययौ सहितः सर्वैर्निमेषान्तरचारिभिः ॥ ५१ ॥
</details>

<details><summary>अनुवाद (हिन्दी)</summary>

‘यक्षो! शिखण्डीके मारे जानेपर यह स्थूणाकर्ण यक्ष अपना पूर्वरूप फिर प्राप्त कर लेगा। अतः अब इसे निर्भय हो जाना चाहिये।’ ऐसा कहकर महामना भगवान् यक्षराज कुबेर उन यक्षोंद्वारा अत्यन्त पूजित हो निमेषमात्रमें ही अभीष्ट स्थानपर पहुँच जानेवाले अपने समस्त सेवकोंके साथ वहाँसे चले गये॥५०-५१॥
</details>

<details open><summary>विश्वास-प्रस्तुतिः</summary>

स्थूणस्तु शापं सम्प्राप्य तत्रैव न्यवसत् तदा।  
समये चागमत् तूर्णं शिखण्डी तं क्षपाचरम् ॥ ५२ ॥
</details>

<details><summary>मूलम्</summary>

स्थूणस्तु शापं सम्प्राप्य तत्रैव न्यवसत् तदा।  
समये चागमत् तूर्णं शिखण्डी तं क्षपाचरम् ॥ ५२ ॥
</details>

<details><summary>अनुवाद (हिन्दी)</summary>

उस समय कुबेरका शाप पाकर स्थूणाकर्ण वहीं रहने लगा। शिखण्डी पूर्वनिश्चित समयपर उस निशाचर स्थूणाकर्णके पास तुरंत आ गया॥५२॥
</details>

<details open><summary>विश्वास-प्रस्तुतिः</summary>

सोऽभिगम्याब्रवीद् वाक्यं प्राप्तोऽस्मि भगवन्निति।  
तमब्रवीत् ततः स्थूणः प्रीतोऽस्मीति पुनः पुनः ॥ ५३ ॥
</details>

<details><summary>मूलम्</summary>

सोऽभिगम्याब्रवीद् वाक्यं प्राप्तोऽस्मि भगवन्निति।  
तमब्रवीत् ततः स्थूणः प्रीतोऽस्मीति पुनः पुनः ॥ ५३ ॥
</details>

<details><summary>अनुवाद (हिन्दी)</summary>

उसके निकट जाकर शिखण्डीने कहा—‘भगवन्! मैं आपकी सेवामें उपस्थित हूँ।’ तब स्थूणाकर्णने उससे बारंबार कहा—‘मैं तुमपर बहुत प्रसन्न हूँ, बहुत प्रसन्न हूँ’॥
</details>

<details open><summary>विश्वास-प्रस्तुतिः</summary>

आर्जवेनागतं दृष्ट्वा राजपुत्रं शिखण्डिनम्।  
सर्वमेव यथावृत्तमाचचक्षे शिखण्डिने ॥ ५४ ॥
</details>

<details><summary>मूलम्</summary>

आर्जवेनागतं दृष्ट्वा राजपुत्रं शिखण्डिनम्।  
सर्वमेव यथावृत्तमाचचक्षे शिखण्डिने ॥ ५४ ॥
</details>

<details><summary>अनुवाद (हिन्दी)</summary>

राजकुमार शिखण्डीको सरलतापूर्वक आया हुआ देख उससे यक्षने अपना सारा वृत्तान्त ठीक-ठीक कह सुनाया॥५४॥
</details>

<details open><summary>मूलम् (वचनम्)</summary>

यक्ष उवाच
</details>

<details open><summary>विश्वास-प्रस्तुतिः</summary>

शप्तो वैश्रवणेनाहं त्वत्कृते पार्थिवात्मज।  
गच्छेदानीं यथाकामं चर लोकान् यथासुखम् ॥ ५५ ॥
</details>

<details><summary>मूलम्</summary>

शप्तो वैश्रवणेनाहं त्वत्कृते पार्थिवात्मज।  
गच्छेदानीं यथाकामं चर लोकान् यथासुखम् ॥ ५५ ॥
</details>

<details><summary>अनुवाद (हिन्दी)</summary>

_यक्षने कहा—_ राजकुमार! तुम्हारे लिये ही यक्षराजने मुझे शाप दे दिया है; अतः अब जाओ, इच्छानुसार सारे जगत्‌में सुखपूर्वक विचरो॥५५॥
</details>

<details open><summary>विश्वास-प्रस्तुतिः</summary>

दिष्टमेतत् पुरा मन्ये न शक्यमतिवर्तितुम्।  
गमनं तव चेतो हि पौलस्त्यस्य च दर्शनम् ॥ ५६ ॥
</details>

<details><summary>मूलम्</summary>

दिष्टमेतत् पुरा मन्ये न शक्यमतिवर्तितुम्।  
गमनं तव चेतो हि पौलस्त्यस्य च दर्शनम् ॥ ५६ ॥
</details>

<details><summary>अनुवाद (हिन्दी)</summary>

मैं इसे अपना पुरातन प्रारब्ध ही मानता हूँ, जो कि तुम्हारा यहाँसे जाना और उसी समय यक्षराज कुबेरका यहाँ आकर दर्शन देना हुआ। अब इसे टाला नहीं जा सकता॥
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

एवमुक्तः शिखण्डी तु स्थूणयक्षेण भारत।  
प्रत्याजगाम नगरं हर्षेण महता वृतः ॥ ५७ ॥
</details>

<details><summary>मूलम्</summary>

एवमुक्तः शिखण्डी तु स्थूणयक्षेण भारत।  
प्रत्याजगाम नगरं हर्षेण महता वृतः ॥ ५७ ॥
</details>

<details><summary>अनुवाद (हिन्दी)</summary>

_भीष्म कहते हैं—_ भरतनन्दन! स्थूणाकर्ण यक्षके ऐसा कहनेपर शिखण्डी बड़े हर्षके साथ अपने नगरको लौट आया॥५७॥
</details>

<details open><summary>विश्वास-प्रस्तुतिः</summary>

पूजयामास विविधैर्गन्धमाल्यैर्महाधनैः ।  
द्विजातीन् देवताश्चैव चैत्यानथ चतुष्पथान् ॥ ५८ ॥  
द्रुपदः सह पुत्रेण सिद्धार्थेन शिखण्डिना।  
मुदं च परमां लेभे पाञ्चाल्यः सह बान्धवैः ॥ ५९ ॥
</details>

<details><summary>मूलम्</summary>

पूजयामास विविधैर्गन्धमाल्यैर्महाधनैः ।  
द्विजातीन् देवताश्चैव चैत्यानथ चतुष्पथान् ॥ ५८ ॥  
द्रुपदः सह पुत्रेण सिद्धार्थेन शिखण्डिना।  
मुदं च परमां लेभे पाञ्चाल्यः सह बान्धवैः ॥ ५९ ॥
</details>

<details><summary>अनुवाद (हिन्दी)</summary>

पूर्ण मनोरथ होकर लौटे हुए अपने पुत्र शिखण्डीके साथ पांचालराज द्रुपदने गन्ध-माल्य आदि नाना प्रकारके बहुमूल्य उपचारोंद्वारा देवताओं, ब्राह्मणों, चैत्य (पीपल आदि धार्मिक)-वृक्षों तथा चौराहोंका पूजन किया तथा बन्धु-बान्धवोंसहित उन्हें महान् हर्ष प्राप्त हुआ॥
</details>

<details open><summary>विश्वास-प्रस्तुतिः</summary>

शिष्यार्थं प्रददौ चाथ द्रोणाय कुरुपुङ्गव।  
शिखण्डिनं महाराज पुत्रं स्त्रीपूर्विणं तथा ॥ ६० ॥
</details>

<details><summary>मूलम्</summary>

शिष्यार्थं प्रददौ चाथ द्रोणाय कुरुपुङ्गव।  
शिखण्डिनं महाराज पुत्रं स्त्रीपूर्विणं तथा ॥ ६० ॥
</details>

<details><summary>अनुवाद (हिन्दी)</summary>

महाराज! कुरुश्रेष्ठ! द्रुपदने अपने पुत्र शिखण्डीको जो पहले कन्यारूपमें उत्पन्न हुआ था, द्रोणाचार्यकी सेवामें धनुर्वेदकी शिक्षाके लिये सौंप दिया॥६०॥
</details>

<details open><summary>विश्वास-प्रस्तुतिः</summary>

प्रतिपेदे चतुष्पादं धनुर्वेदं नृपात्मजः।  
शिखण्डी सह युष्माभिर्धृष्टद्युम्नश्च पार्षतः ॥ ६१ ॥
</details>

<details><summary>मूलम्</summary>

प्रतिपेदे चतुष्पादं धनुर्वेदं नृपात्मजः।  
शिखण्डी सह युष्माभिर्धृष्टद्युम्नश्च पार्षतः ॥ ६१ ॥
</details>

<details><summary>अनुवाद (हिन्दी)</summary>

इस प्रकार द्रुपदपुत्र शिखण्डी तथा धृष्टद्युम्नने तुम सब भाइयोंके साथ ही ग्रहण, धारण, प्रयोग और प्रतीकार—इन चार पादोंसे युक्त धनुर्वेदका अध्ययन किया॥६१॥
</details>

<details open><summary>विश्वास-प्रस्तुतिः</summary>

मम त्वेतच्चरास्तात यथावत् प्रत्यवेदयन्।  
जडान्धबधिराकारा ये मुक्ता द्रुपदे मया ॥ ६२ ॥
</details>

<details><summary>मूलम्</summary>

मम त्वेतच्चरास्तात यथावत् प्रत्यवेदयन्।  
जडान्धबधिराकारा ये मुक्ता द्रुपदे मया ॥ ६२ ॥
</details>

<details><summary>अनुवाद (हिन्दी)</summary>

मैंने द्रुपदके नगरमें कुछ गुप्तचर नियुक्त कर दिये थे, जो गूँगे, अंधे और बहरे बनकर वहाँ रहते थे। वे ही यह सब समाचार मुझे ठीक-ठीक बताया करते थे॥६२॥
</details>

<details open><summary>विश्वास-प्रस्तुतिः</summary>

एवमेष महाराज स्त्रीपुमान् द्रुपदात्मजः।  
स सम्भूतः कुरुश्रेष्ठ शिखण्डी रथसत्तमः ॥ ६३ ॥
</details>

<details><summary>मूलम्</summary>

एवमेष महाराज स्त्रीपुमान् द्रुपदात्मजः।  
स सम्भूतः कुरुश्रेष्ठ शिखण्डी रथसत्तमः ॥ ६३ ॥
</details>

<details><summary>अनुवाद (हिन्दी)</summary>

महाराज! कुरुश्रेष्ठ! इस प्रकार यह रथियोंमें उत्तम द्रुपदकुमार शिखण्डी पहले स्त्रीरूपमें उत्पन्न होकर पीछे पुरुष हुआ था॥६३॥
</details>

<details open><summary>विश्वास-प्रस्तुतिः</summary>

ज्येष्ठा काशिपतेः कन्या अम्बानामेति विश्रुता।  
द्रुपदस्य कुले जाता शिखण्डी भरतर्षभ ॥ ६४ ॥
</details>

<details><summary>मूलम्</summary>

ज्येष्ठा काशिपतेः कन्या अम्बानामेति विश्रुता।  
द्रुपदस्य कुले जाता शिखण्डी भरतर्षभ ॥ ६४ ॥
</details>

<details><summary>अनुवाद (हिन्दी)</summary>

भरतश्रेष्ठ! काशिराजकी ज्येष्ठ कन्या, जो अम्बा नामसे विख्यात थी, वही द्रुपदके कुलमें शिखण्डीके रूपमें उत्पन्न हुई है॥६४॥
</details>

<details open><summary>विश्वास-प्रस्तुतिः</summary>

नाहमेनं धनुष्पाणिं युयुत्सुं समुपस्थितम्।  
मुहूर्तमपि पश्येयं प्रहरेयं न चाप्युत ॥ ६५ ॥
</details>

<details><summary>मूलम्</summary>

नाहमेनं धनुष्पाणिं युयुत्सुं समुपस्थितम्।  
मुहूर्तमपि पश्येयं प्रहरेयं न चाप्युत ॥ ६५ ॥
</details>

<details><summary>अनुवाद (हिन्दी)</summary>

जब यह हाथमें धनुष लेकर युद्ध करनेकी इच्छासे मेरे सामने उपस्थित होगा, उस समय मुहूर्तभर भी न तो इसकी ओर देखूँगा और न इसपर प्रहार ही करूँगा॥६५॥
</details>

<details open><summary>विश्वास-प्रस्तुतिः</summary>

व्रतमेतन्मम सदा पृथिव्यामपि विश्रुतम्।  
स्त्रियां स्त्रीपूर्वके चैव स्त्रीनाम्नि स्त्रीसरूपिणि ॥ ६६ ॥  
न मुञ्चेयमहं बाणमिति कौरवनन्दन।
</details>

<details><summary>मूलम्</summary>

व्रतमेतन्मम सदा पृथिव्यामपि विश्रुतम्।  
स्त्रियां स्त्रीपूर्वके चैव स्त्रीनाम्नि स्त्रीसरूपिणि ॥ ६६ ॥  
न मुञ्चेयमहं बाणमिति कौरवनन्दन।
</details>

<details><summary>अनुवाद (हिन्दी)</summary>

कौरवनन्दन! इस भूमण्डलमें भी मेरा यह व्रत प्रसिद्ध है कि जो स्त्री हो, जो पहले स्त्री रहकर पुरुष हुआ हो, जिसका नाम स्त्रीके समान हो तथा जिसका रूप एवं वेष-भूषा स्त्रियोंके समान हो, इन सबपर मैं बाण नहीं छोड़ सकता॥६६॥
</details>

<details open><summary>विश्वास-प्रस्तुतिः</summary>

न हन्यामहमेतेन कारणेन शिखण्डिनम् ॥ ६७ ॥  
एतत् तत्त्वमहं वेद जन्म तात शिखण्डिनः।  
ततो नैनं हनिष्यामि समरेष्वाततायिनम् ॥ ६८ ॥
</details>

<details><summary>मूलम्</summary>

न हन्यामहमेतेन कारणेन शिखण्डिनम् ॥ ६७ ॥  
एतत् तत्त्वमहं वेद जन्म तात शिखण्डिनः।  
ततो नैनं हनिष्यामि समरेष्वाततायिनम् ॥ ६८ ॥
</details>

<details><summary>अनुवाद (हिन्दी)</summary>

तात! इसी कारणसे मैं शिखण्डीको नहीं मार सकता। शिखण्डीके जन्मका वास्तविक वृत्तान्त मैं जानता हूँ। अतः समरभूमिमें वह आततायी होकर आवे तो भी मैं इसे नहीं मारूँगा॥६७-६८॥
</details>

<details open><summary>विश्वास-प्रस्तुतिः</summary>

यदि भीष्मः स्त्रियं हन्यात् सन्तः कुर्युर्विगर्हणम्।  
नैनं तस्माद्धनिष्यामि दृष्ट्वापि समरे स्थितम् ॥ ६९ ॥
</details>

<details><summary>मूलम्</summary>

यदि भीष्मः स्त्रियं हन्यात् सन्तः कुर्युर्विगर्हणम्।  
नैनं तस्माद्धनिष्यामि दृष्ट्वापि समरे स्थितम् ॥ ६९ ॥
</details>

<details><summary>अनुवाद (हिन्दी)</summary>

यदि भीष्म स्त्रीका वध करे तो साधु पुरुष इसकी निन्दा करेंगे, अतः शिखण्डीको समरभूमिमें खड़ा देखकर भी मैं इसे नहीं मारूँगा॥६९॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतच्छ्रुत्वा तु कौरव्यो राजा दुर्योधनस्तदा।  
मुहूर्तमिव स ध्यात्वा भीष्मे युक्तममन्यत ॥ ७० ॥
</details>

<details><summary>मूलम्</summary>

एतच्छ्रुत्वा तु कौरव्यो राजा दुर्योधनस्तदा।  
मुहूर्तमिव स ध्यात्वा भीष्मे युक्तममन्यत ॥ ७० ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! यह सब सुनकर कुरुवंशी राजा दुर्योधनने दो घड़ीतक कुछ सोच-विचारकर भीष्मके लिये शिखण्डीका वध न करना उचित ही मान लिया॥७०॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि अम्बोपाख्यानपर्वणि शिखण्डिपुंस्त्वप्राप्तौ द्विनवत्यधिकशततमोऽध्यायः ॥ १९२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें शिखण्डीको पुरुषत्व-प्राप्तिविषयक एक सौ बानबेवाँ अध्याय पूरा हुआ॥१९२॥
</details>

<details><summary>सूचना (हिन्दी)</summary>

[दाक्षिणात्य अधिक पाठका  श्लोक मिलाकर कुल ७० श्लोक हैं।]
</details>
