+++
title_full = "174 अम्बाका शाल्वराजके प्रति अपना अनुराग प्रकट करके उनके पास जानेके लिये भीष्मसे आज्ञा माँगना"
title = "१७४ अम्बावाक्ये"

+++

<details><summary>भागसूचना</summary>

चतुःसप्तत्यधिकशततमोऽध्यायः
</details>

<details><summary>सूचना (हिन्दी)</summary>

अम्बाका शाल्वराजके प्रति अपना अनुराग प्रकट करके उनके पास जानेके लिये भीष्मसे आज्ञा माँगना
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

ततोऽहं भरतश्रेष्ठ मातरं वीरमातरम्।  
अभिगम्योपसंगृह्य दाशेयीमिदमब्रुवम् ॥ १ ॥
</details>

<details><summary>मूलम्</summary>

ततोऽहं भरतश्रेष्ठ मातरं वीरमातरम्।  
अभिगम्योपसंगृह्य दाशेयीमिदमब्रुवम् ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ भरतश्रेष्ठ! तदनन्तर मैंने वीरजननी दाशराजकी कन्या माता सत्यवतीके पास जाकर उनके चरणोंमें प्रणाम करके इस प्रकार कहा—॥१॥
</details>

<details open><summary>विश्वास-प्रस्तुतिः</summary>

इमाः काशिपतेः कन्या मया निर्जित्य पार्थिवान्।  
विचित्रवीर्यस्य कृते वीर्यशुल्का हृता इति ॥ २ ॥
</details>

<details><summary>मूलम्</summary>

इमाः काशिपतेः कन्या मया निर्जित्य पार्थिवान्।  
विचित्रवीर्यस्य कृते वीर्यशुल्का हृता इति ॥ २ ॥
</details>

<details><summary>अनुवाद (हिन्दी)</summary>

‘माँ! ये काशिराजकी कन्याएँ हैं। पराक्रम ही इनका शुल्क था। इसलिये मैं समस्त राजाओंको जीतकर भाई विचित्रवीर्यके लिये इन्हें हर लाया हूँ’॥२॥
</details>

<details open><summary>विश्वास-प्रस्तुतिः</summary>

ततो मूर्धन्युपाघ्राय पर्यश्रुनयना नृप।  
आह सत्यवती हृष्टा दिष्ट्या पुत्र जितं त्वया ॥ ३ ॥
</details>

<details><summary>मूलम्</summary>

ततो मूर्धन्युपाघ्राय पर्यश्रुनयना नृप।  
आह सत्यवती हृष्टा दिष्ट्या पुत्र जितं त्वया ॥ ३ ॥
</details>

<details><summary>अनुवाद (हिन्दी)</summary>

नरेश्वर! यह सुनकर माता सत्यवतीके नेत्रोंमें हर्षके आँसू छलक आये। उन्होंने मेरा मस्तक सूँघकर प्रसन्नतापूर्वक कहा—‘बेटा! बड़े सौभाग्यकी बात है कि तुम विजयी हुए’॥३॥
</details>

<details open><summary>विश्वास-प्रस्तुतिः</summary>

सत्यवत्यास्त्वनुमते विवाहे समुपस्थिते ।  
उवाच वाक्यं सव्रीडा ज्येष्ठा काशिपतेः सुता ॥ ४ ॥
</details>

<details><summary>मूलम्</summary>

सत्यवत्यास्त्वनुमते विवाहे समुपस्थिते ।  
उवाच वाक्यं सव्रीडा ज्येष्ठा काशिपतेः सुता ॥ ४ ॥
</details>

<details><summary>अनुवाद (हिन्दी)</summary>

सत्यवतीकी अनुमतिसे जब विवाहका कार्य उपस्थित हुआ, तब काशिराजकी ज्येष्ठ पुत्री अम्बाने कुछ लज्जित होकर मुझसे कहा—॥४॥
</details>

<details open><summary>विश्वास-प्रस्तुतिः</summary>

भीष्म त्वमसि धर्मज्ञः सर्वशास्त्रविशारदः।  
श्रुत्वा च वचनं धर्म्यं मह्यं कर्तुमिहार्हसि ॥ ५ ॥
</details>

<details><summary>मूलम्</summary>

भीष्म त्वमसि धर्मज्ञः सर्वशास्त्रविशारदः।  
श्रुत्वा च वचनं धर्म्यं मह्यं कर्तुमिहार्हसि ॥ ५ ॥
</details>

<details><summary>अनुवाद (हिन्दी)</summary>

‘भीष्म! तुम धर्मके ज्ञाता और सम्पूर्ण शास्त्रोंके ज्ञानमें निपुण हो। मेरी बात सुनकर मेरे साथ धर्मपूर्ण बर्ताव करना चाहिये॥५॥
</details>

<details open><summary>विश्वास-प्रस्तुतिः</summary>

मया शाल्वपतिः पूर्वं मनसाभिवृतो वरः।  
तेन चास्मि वृता पूर्वं रहस्यविदिते पितुः ॥ ६ ॥
</details>

<details><summary>मूलम्</summary>

मया शाल्वपतिः पूर्वं मनसाभिवृतो वरः।  
तेन चास्मि वृता पूर्वं रहस्यविदिते पितुः ॥ ६ ॥
</details>

<details><summary>अनुवाद (हिन्दी)</summary>

‘मैंने अपने मनसे पहले शाल्वराजको अपना पति चुन लिया है और उन्होंने भी एकान्तमें मेरा वरण कर लिया है। यह पहलेकी बात है, जो मेरे पिताको भी ज्ञात नहीं है॥६॥
</details>

<details open><summary>विश्वास-प्रस्तुतिः</summary>

कथं मामन्यकामां त्वं राजधर्ममतीत्य वै।  
वासयेथा गृहे भीष्म कौरवः सन् विशेषतः ॥ ७ ॥
</details>

<details><summary>मूलम्</summary>

कथं मामन्यकामां त्वं राजधर्ममतीत्य वै।  
वासयेथा गृहे भीष्म कौरवः सन् विशेषतः ॥ ७ ॥
</details>

<details><summary>अनुवाद (हिन्दी)</summary>

‘भीष्म! मैं दूसरेकी कामना करनेवाली राजकन्या हूँ। तुम विशेषतः कुरुवंशी होकर राजधर्मका उल्लंघन करके मुझे अपने घरमें कैसे रखोगे?॥७॥
</details>

<details open><summary>विश्वास-प्रस्तुतिः</summary>

एतद् बुद्ध्या विनिश्चित्य मनसा भरतर्षभ।  
यत् क्षमं ते महाबाहो तदिहारब्धुमर्हसि ॥ ८ ॥
</details>

<details><summary>मूलम्</summary>

एतद् बुद्ध्या विनिश्चित्य मनसा भरतर्षभ।  
यत् क्षमं ते महाबाहो तदिहारब्धुमर्हसि ॥ ८ ॥
</details>

<details><summary>अनुवाद (हिन्दी)</summary>

‘महाबाहु भरतश्रेष्ठ! अपनी बुद्धि और मनसे इस विषयमें निश्चित विचार करके तुम्हें जो उचित प्रतीत हो, वही करना चाहिये॥८॥
</details>

<details open><summary>विश्वास-प्रस्तुतिः</summary>

स मां प्रतीक्षते व्यक्तं शाल्वराजो विशाम्पते।  
तस्मान्मां त्वं कुरुश्रेष्ठ समनुज्ञातुमर्हसि ॥ ९ ॥
</details>

<details><summary>मूलम्</summary>

स मां प्रतीक्षते व्यक्तं शाल्वराजो विशाम्पते।  
तस्मान्मां त्वं कुरुश्रेष्ठ समनुज्ञातुमर्हसि ॥ ९ ॥
</details>

<details><summary>अनुवाद (हिन्दी)</summary>

‘प्रजानाथ! शाल्वराज निश्चय ही मेरी प्रतीक्षा करते होंगे; अतः कुरुश्रेष्ठ! तुम्हें मुझे उनकी सेवामें जानेकी आज्ञा देनी चाहिये॥९॥
</details>

<details open><summary>विश्वास-प्रस्तुतिः</summary>

कृपां कुरु महाबाहो मयि धर्मभृतां वर।  
त्वं हि सत्यव्रतो वीर पृथिव्यामिति नः श्रुतम् ॥ १० ॥
</details>

<details><summary>मूलम्</summary>

कृपां कुरु महाबाहो मयि धर्मभृतां वर।  
त्वं हि सत्यव्रतो वीर पृथिव्यामिति नः श्रुतम् ॥ १० ॥
</details>

<details><summary>अनुवाद (हिन्दी)</summary>

‘धर्मात्माओंमें श्रेष्ठ! महाबाहु वीर! मुझपर कृपा करो। मैंने सुना है कि इस पृथ्वीपर तुम सत्यव्रती महात्मा हो’॥१०॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि अम्बोपाख्यानपर्वणि अम्बावाक्ये चतुःसप्तत्यधिकशततमोऽध्यायः ॥ १७४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें अम्बावाक्यविषयक एक सौ चौहत्तरवाँ अध्याय पूरा हुआ॥१७४॥
</details>
