+++
title_full = "180 भीष्म और परशुरामका घोर युद्ध"
title = "१८० रामभीष्मयुद्धे"

+++

<details><summary>भागसूचना</summary>

अशीत्यधिकशततमोऽध्यायः
</details>

<details><summary>सूचना (हिन्दी)</summary>

भीष्म और परशुरामका घोर युद्ध
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

आत्मनस्तु ततः सूतो हयानां च विशाम्पते।  
मम चापनयामास शल्यान् कुशलसम्मतः ॥ १ ॥
</details>

<details><summary>मूलम्</summary>

आत्मनस्तु ततः सूतो हयानां च विशाम्पते।  
मम चापनयामास शल्यान् कुशलसम्मतः ॥ १ ॥
</details>

<details><summary>अनुवाद (हिन्दी)</summary>

_भीष्मजी कहते हैं—_ राजन्! तदनन्तर अपने कार्यमें कुशल एवं सम्मानित सारथिने अपने घोड़ोंके तथा मेरे भी शरीरमें चुभे हुए बाणोंको निकाला॥१॥
</details>

<details open><summary>विश्वास-प्रस्तुतिः</summary>

स्नातापवृत्तैस्तुरगैर्लब्धतोयैरविह्वलैः ।  
प्रभाते चोदिते सूर्ये ततो युद्धमवर्तत ॥ २ ॥
</details>

<details><summary>मूलम्</summary>

स्नातापवृत्तैस्तुरगैर्लब्धतोयैरविह्वलैः ।  
प्रभाते चोदिते सूर्ये ततो युद्धमवर्तत ॥ २ ॥
</details>

<details><summary>अनुवाद (हिन्दी)</summary>

घोड़े टहलाये गये और लोट-पोट कर लेनेपर नहलाये गये; फिर उन्हें पानी पिलाया गया, इस प्रकार जब वे स्वस्थ और शान्त हुए, तब प्रातःकाल सूर्योदय होनेपर पुनः युद्ध आरम्भ हुआ॥२॥
</details>

<details open><summary>विश्वास-प्रस्तुतिः</summary>

दृष्ट्वा मां तूर्णमायान्तं दंशितं स्यन्दने स्थितम्।  
अकरोद् रथमत्यर्थं रामः सज्जं प्रतापवान् ॥ ३ ॥
</details>

<details><summary>मूलम्</summary>

दृष्ट्वा मां तूर्णमायान्तं दंशितं स्यन्दने स्थितम्।  
अकरोद् रथमत्यर्थं रामः सज्जं प्रतापवान् ॥ ३ ॥
</details>

<details><summary>अनुवाद (हिन्दी)</summary>

मुझे रथपर बैठकर कवच धारण किये शीघ्रता-पूर्वक आते देख प्रतापी परशुरामजीने अपने रथको अत्यन्त सुसज्जित किया॥३॥
</details>

<details open><summary>विश्वास-प्रस्तुतिः</summary>

ततोऽहं राममायान्तं दृष्ट्वा समरकाङ्क्षिणम्।  
धनुः श्रेष्ठं समुत्सृज्य सहसावतरं रथात् ॥ ४ ॥
</details>

<details><summary>मूलम्</summary>

ततोऽहं राममायान्तं दृष्ट्वा समरकाङ्क्षिणम्।  
धनुः श्रेष्ठं समुत्सृज्य सहसावतरं रथात् ॥ ४ ॥
</details>

<details><summary>अनुवाद (हिन्दी)</summary>

तदनन्तर युद्धकी इच्छावाले परशुरामजीको आते देख मैं अपना श्रेष्ठ धनुष छोड़कर सहसा रथसे उतर पड़ा॥४॥
</details>

<details open><summary>विश्वास-प्रस्तुतिः</summary>

अभिवाद्य तथैवाहं रथमारुह्य भारत।  
युयुत्सुर्जामदग्न्यस्य प्रमुखे वीतभीः स्थितः ॥ ५ ॥
</details>

<details><summary>मूलम्</summary>

अभिवाद्य तथैवाहं रथमारुह्य भारत।  
युयुत्सुर्जामदग्न्यस्य प्रमुखे वीतभीः स्थितः ॥ ५ ॥
</details>

<details><summary>अनुवाद (हिन्दी)</summary>

भारत! पूर्ववत् गुरुको प्रणाम करके अपने रथपर आरूढ़ हो युद्धकी इच्छासे परशुरामजीके सामने मैं निर्भय होकर डट गया॥५॥
</details>

<details open><summary>विश्वास-प्रस्तुतिः</summary>

ततोऽहं शरवर्षेण महता समवाकिरम्।  
स च मां शरवर्षेण वर्षन्तं समवाकिरत् ॥ ६ ॥
</details>

<details><summary>मूलम्</summary>

ततोऽहं शरवर्षेण महता समवाकिरम्।  
स च मां शरवर्षेण वर्षन्तं समवाकिरत् ॥ ६ ॥
</details>

<details><summary>अनुवाद (हिन्दी)</summary>

तदनन्तर मैंने उनपर बाणोंकी भारी वर्षा की। फिर उन्होंने भी बाणोंकी वर्षा करनेवाले मुझ भीष्मपर बहुत-से बाण बरसाये॥६॥
</details>

<details open><summary>विश्वास-प्रस्तुतिः</summary>

संक्रुद्धो जामदग्न्यस्तु पुनरेव सुतेजितान्।  
सम्प्रैषीन्मे शरान् घोरान् दीप्तास्यानुरगानिव ॥ ७ ॥
</details>

<details><summary>मूलम्</summary>

संक्रुद्धो जामदग्न्यस्तु पुनरेव सुतेजितान्।  
सम्प्रैषीन्मे शरान् घोरान् दीप्तास्यानुरगानिव ॥ ७ ॥
</details>

<details><summary>अनुवाद (हिन्दी)</summary>

तत्पश्चात् जमदग्निकुमारने पुनः अत्यन्त क्रुद्ध होकर मुझपर प्रज्वलित मुखवाले सर्पोंकी भाँति तेज किये हुए भयानक बाण चलाये॥७॥
</details>

<details open><summary>विश्वास-प्रस्तुतिः</summary>

ततोऽहं निशितैर्भल्लैः शतशोऽथ सहस्रशः।  
अच्छिदं सहसा राजन्नन्तरिक्षे पुनः पुनः ॥ ८ ॥
</details>

<details><summary>मूलम्</summary>

ततोऽहं निशितैर्भल्लैः शतशोऽथ सहस्रशः।  
अच्छिदं सहसा राजन्नन्तरिक्षे पुनः पुनः ॥ ८ ॥
</details>

<details><summary>अनुवाद (हिन्दी)</summary>

राजन्! तब मैंने सहसा तीखी धारवाले भल्ल नामक बाणोंसे आकाशमें ही उन सबके सैकड़ों और हजारों टुकड़े कर दिये। यह क्रिया बारंबार चलती रही॥८॥
</details>

<details open><summary>विश्वास-प्रस्तुतिः</summary>

ततस्त्वस्त्राणि दिव्यानि जामदग्न्यः प्रतापवान्।  
मयि प्रयोजयामास तान्यहं प्रत्यषेधयम् ॥ ९ ॥  
अस्त्रैरेव महाबाहो चिकीर्षन्नधिकां क्रियाम्।
</details>

<details><summary>मूलम्</summary>

ततस्त्वस्त्राणि दिव्यानि जामदग्न्यः प्रतापवान्।  
मयि प्रयोजयामास तान्यहं प्रत्यषेधयम् ॥ ९ ॥  
अस्त्रैरेव महाबाहो चिकीर्षन्नधिकां क्रियाम्।
</details>

<details><summary>अनुवाद (हिन्दी)</summary>

इसके पश्चात् प्रतापी परशुरामजीने मेरे ऊपर दिव्यास्त्रोंका प्रयोग आरम्भ किया; परंतु महाबाहो! मैंने उनसे भी अधिक पराक्रम प्रकट करनेकी इच्छा रखकर उन सब अस्त्रोंका दिव्यास्त्रोंद्वारा ही निवारण कर दिया॥९॥
</details>

<details open><summary>विश्वास-प्रस्तुतिः</summary>

ततो दिवि महान् नादः प्रादुरासीत् समन्ततः ॥ १० ॥  
ततोऽहमस्त्रं वायव्यं जामदग्न्ये प्रयुक्तवान्।  
प्रत्याजघ्ने च तद् रामो गुह्यकास्त्रेण भारत ॥ ११ ॥
</details>

<details><summary>मूलम्</summary>

ततो दिवि महान् नादः प्रादुरासीत् समन्ततः ॥ १० ॥  
ततोऽहमस्त्रं वायव्यं जामदग्न्ये प्रयुक्तवान्।  
प्रत्याजघ्ने च तद् रामो गुह्यकास्त्रेण भारत ॥ ११ ॥
</details>

<details><summary>अनुवाद (हिन्दी)</summary>

उस समय आकाशमें चारों ओर बड़ा कोलाहल होने लगा। इसी समय मैंने जमदग्निकुमारपर वायव्यास्त्रका प्रयोग किया। भारत! परशुरामजीने गुह्यकास्त्रद्वारा मेरे उस अस्त्रको शान्त कर दिया॥१०-११॥
</details>

<details open><summary>विश्वास-प्रस्तुतिः</summary>

ततोऽहमस्त्रमाग्नेयमनुमन्त्र्य प्रयुक्तवान् ।  
वारुणेनैव तद् रामो वारयामास मे विभुः ॥ १२ ॥
</details>

<details><summary>मूलम्</summary>

ततोऽहमस्त्रमाग्नेयमनुमन्त्र्य प्रयुक्तवान् ।  
वारुणेनैव तद् रामो वारयामास मे विभुः ॥ १२ ॥
</details>

<details><summary>अनुवाद (हिन्दी)</summary>

तत्पश्चात् मैंने मन्त्रसे अभिमन्त्रित करके आग्नेयास्त्रका प्रयोग किया; किंतु भगवान् परशुरामने वारुणास्त्र चलाकर उसका निवारण कर दिया॥१२॥
</details>

<details open><summary>विश्वास-प्रस्तुतिः</summary>

एवमस्त्राणि दिव्यानि रामस्याहमवारयम् ।  
रामश्च मम तेजस्वी दिव्यास्त्रविदरिंदमः ॥ १३ ॥
</details>

<details><summary>मूलम्</summary>

एवमस्त्राणि दिव्यानि रामस्याहमवारयम् ।  
रामश्च मम तेजस्वी दिव्यास्त्रविदरिंदमः ॥ १३ ॥
</details>

<details><summary>अनुवाद (हिन्दी)</summary>

इस प्रकार मैं परशुरामजीके दिव्यास्त्रोंका निवारण करता और शत्रुओंका दमन करनेवाले दिव्यास्त्रवेत्ता तेजस्वी परशुराम भी मेरे अस्त्रोंका निवारण कर देते थे॥१३॥
</details>

<details open><summary>विश्वास-प्रस्तुतिः</summary>

ततो मां सव्यतो राजन् रामः कुर्वन् द्विजोत्तमः।  
उरस्यविध्यत् संक्रुद्धो जामदग्न्यः प्रतापवान् ॥ १४ ॥
</details>

<details><summary>मूलम्</summary>

ततो मां सव्यतो राजन् रामः कुर्वन् द्विजोत्तमः।  
उरस्यविध्यत् संक्रुद्धो जामदग्न्यः प्रतापवान् ॥ १४ ॥
</details>

<details><summary>अनुवाद (हिन्दी)</summary>

राजन्! तत्पश्चात् क्रोधमें भरे हुए प्रतापी विप्रवर परशुरामने मुझे बायें लेकर मेरे वक्षःस्थलको बाणद्वारा बींध दिया॥१४॥
</details>

<details open><summary>विश्वास-प्रस्तुतिः</summary>

ततोऽहं भरतश्रेष्ठ संन्यषीदं रथोत्तमे।  
ततो मां कश्मलाविष्टं सूतस्तूर्णमुदावहत् ॥ १५ ॥
</details>

<details><summary>मूलम्</summary>

ततोऽहं भरतश्रेष्ठ संन्यषीदं रथोत्तमे।  
ततो मां कश्मलाविष्टं सूतस्तूर्णमुदावहत् ॥ १५ ॥
</details>

<details><summary>अनुवाद (हिन्दी)</summary>

भरतश्रेष्ठ! उससे घायल होकर मैं उस श्रेष्ठ रथपर बैठ गया, उस समय मुझे मूर्च्छित अवस्थामें देखकर सारथि शीघ्र ही अन्यत्र हटा ले गया॥१५॥
</details>

<details open><summary>विश्वास-प्रस्तुतिः</summary>

ग्लायन्तं भरतश्रेष्ठ रामबाणप्रपीडितम् ।  
ततो मामपयातं वै भृशं विद्धमचेतसम् ॥ १६ ॥  
रामस्यानुचरा हृष्टाः सर्वे दृष्ट्वा विचुक्रुशुः।  
अकृतव्रणप्रभृतयः काशिकन्या च भारत ॥ १७ ॥
</details>

<details><summary>मूलम्</summary>

ग्लायन्तं भरतश्रेष्ठ रामबाणप्रपीडितम् ।  
ततो मामपयातं वै भृशं विद्धमचेतसम् ॥ १६ ॥  
रामस्यानुचरा हृष्टाः सर्वे दृष्ट्वा विचुक्रुशुः।  
अकृतव्रणप्रभृतयः काशिकन्या च भारत ॥ १७ ॥
</details>

<details><summary>अनुवाद (हिन्दी)</summary>

भरतश्रेष्ठ! परशुरामजीके बाणसे अत्यन्त पीड़ित होनेके कारण मुझे बड़ी व्याकुलता हो रही थी। मैं अत्यन्त घायल और अचेत होकर रणभूमिसे दूर हट गया था। भारत! इस अवस्थामें मुझे देखकर परशुरामजीके अकृतव्रण आदि सेवक तथा काशिराजकी कन्या अम्बा ये सब-के-सब अत्यन्त प्रसन्न हो कोलाहल करने लगे॥१६-१७॥
</details>

<details open><summary>विश्वास-प्रस्तुतिः</summary>

ततस्तु लब्धसंज्ञोऽहं ज्ञात्वा सूतमथाब्रुवम्।  
याहि सूत यतो रामः सज्जोऽहं गतवेदनः ॥ १८ ॥
</details>

<details><summary>मूलम्</summary>

ततस्तु लब्धसंज्ञोऽहं ज्ञात्वा सूतमथाब्रुवम्।  
याहि सूत यतो रामः सज्जोऽहं गतवेदनः ॥ १८ ॥
</details>

<details><summary>अनुवाद (हिन्दी)</summary>

इतनेहीमें मुझे चेत हो गया और सब कुछ जानकर मैंने सारथिसे कहा—‘सूत! जहाँ परशुरामजी हैं, वहीं चलो। मेरी पीड़ा दूर हो गयी है और अब मैं युद्धके लिये सुसज्जित हूँ’॥१८॥
</details>

<details open><summary>विश्वास-प्रस्तुतिः</summary>

ततो मामवहत् सूतो हयैः परमशोभितैः।  
नृत्यद्भिरिव कौरव्य मारुतप्रतिमैर्गतौ ॥ १९ ॥
</details>

<details><summary>मूलम्</summary>

ततो मामवहत् सूतो हयैः परमशोभितैः।  
नृत्यद्भिरिव कौरव्य मारुतप्रतिमैर्गतौ ॥ १९ ॥
</details>

<details><summary>अनुवाद (हिन्दी)</summary>

कुरुनन्दन! तब सारथिने अत्यन्त शोभाशाली अश्वोंद्वारा, जो वायुके समान वेगसे चलनेके कारण नृत्य करते-से जान पड़ते थे, मुझे युद्धभूमिमें पहुँचाया॥१९॥
</details>

<details open><summary>विश्वास-प्रस्तुतिः</summary>

ततोऽहं राममासाद्य बाणवर्षैश्च कौरव।  
अवाकिरं सुसंरब्धः संरब्धं च जिगीषया ॥ २० ॥
</details>

<details><summary>मूलम्</summary>

ततोऽहं राममासाद्य बाणवर्षैश्च कौरव।  
अवाकिरं सुसंरब्धः संरब्धं च जिगीषया ॥ २० ॥
</details>

<details><summary>अनुवाद (हिन्दी)</summary>

कौरव! तब मैंने क्रोधमें भरे हुए परशुरामजीके पास पहुँचकर उन्हें जीतनेकी इच्छासे स्वयं भी कुपित होकर उनके ऊपर बाणोंकी वर्षा प्रारम्भ कर दी॥२०॥
</details>

<details open><summary>विश्वास-प्रस्तुतिः</summary>

तानापतत एवासौ रामो बाणानजिह्मगान्।  
बाणैरेवाच्छिनत् तूर्णमेकैकं त्रिभिराहवे ॥ २१ ॥
</details>

<details><summary>मूलम्</summary>

तानापतत एवासौ रामो बाणानजिह्मगान्।  
बाणैरेवाच्छिनत् तूर्णमेकैकं त्रिभिराहवे ॥ २१ ॥
</details>

<details><summary>अनुवाद (हिन्दी)</summary>

किंतु परशुरामजीने सीधे लक्ष्यकी ओर जानेवाले उन बाणोंके आते ही एक-एकको तीन-तीन बाणोंसे तुरंत काट दिया॥२१॥
</details>

<details open><summary>विश्वास-प्रस्तुतिः</summary>

ततस्ते सूदिताः सर्वे मम बाणाः सुसंशिताः।  
रामबाणैर्द्विधा छिन्नाः शतशोऽथ सहस्रशः ॥ २२ ॥
</details>

<details><summary>मूलम्</summary>

ततस्ते सूदिताः सर्वे मम बाणाः सुसंशिताः।  
रामबाणैर्द्विधा छिन्नाः शतशोऽथ सहस्रशः ॥ २२ ॥
</details>

<details><summary>अनुवाद (हिन्दी)</summary>

इस प्रकार मेरे चलाये हुए वे सब सैकड़ों और हजारों तीखे बाण परशुरामजीके सायकोंसे कटकर दो-दो टूक हो नष्ट हो गये॥२२॥
</details>

<details open><summary>विश्वास-प्रस्तुतिः</summary>

ततः पुनः शरं दीप्तं सुप्रभं कालसम्मितम्।  
असृजं जामदग्न्याय रामायाहं जिघांसया ॥ २३ ॥
</details>

<details><summary>मूलम्</summary>

ततः पुनः शरं दीप्तं सुप्रभं कालसम्मितम्।  
असृजं जामदग्न्याय रामायाहं जिघांसया ॥ २३ ॥
</details>

<details><summary>अनुवाद (हिन्दी)</summary>

तब मैंने पुनः जमदग्निनन्दन परशुरामकी ओर उन्हें मार डालनेकी इच्छासे एक कालाग्निके समान प्रज्वलित तथा तेजस्वी बाण छोड़ा॥२३॥
</details>

<details open><summary>विश्वास-प्रस्तुतिः</summary>

तेन त्वभिहतो गाढं बाणवेगवशं गतः।  
मुमोह समरे रामो भूमौ च निपपात ह ॥ २४ ॥
</details>

<details><summary>मूलम्</summary>

तेन त्वभिहतो गाढं बाणवेगवशं गतः।  
मुमोह समरे रामो भूमौ च निपपात ह ॥ २४ ॥
</details>

<details><summary>अनुवाद (हिन्दी)</summary>

उसकी गहरी चोट खाकर परशुरामजी उस बाणके वेगके अधीन हो समरभूमिमें मूर्च्छित हो गये और धरतीपर गिर पड़े॥२४॥
</details>

<details open><summary>विश्वास-प्रस्तुतिः</summary>

ततो हाहाकृतं सर्वं रामे भूतलमाश्रिते।  
जगद् भारत संविग्नं यथार्कपतने भवेत् ॥ २५ ॥
</details>

<details><summary>मूलम्</summary>

ततो हाहाकृतं सर्वं रामे भूतलमाश्रिते।  
जगद् भारत संविग्नं यथार्कपतने भवेत् ॥ २५ ॥
</details>

<details><summary>अनुवाद (हिन्दी)</summary>

परशुरामके पृथ्वीपर गिरते ही मानो आकाशसे सूर्य टूटकर गिरे हों, ऐसा समझकर सारा जगत् भयभीत हो हाहाकार करने लगा॥२५॥
</details>

<details open><summary>विश्वास-प्रस्तुतिः</summary>

तत एनं समुद्विग्नाः सर्व एवाभिदुद्रुवुः।  
तपोधनास्ते सहसा काश्या च कुरुनन्दन ॥ २६ ॥  
तत एनं परिष्वज्य शनैराश्वासयंस्तदा।  
पाणिभिर्जलशीतैश्च जयाशीर्भिश्च कौरव ॥ २७ ॥
</details>

<details><summary>मूलम्</summary>

तत एनं समुद्विग्नाः सर्व एवाभिदुद्रुवुः।  
तपोधनास्ते सहसा काश्या च कुरुनन्दन ॥ २६ ॥  
तत एनं परिष्वज्य शनैराश्वासयंस्तदा।  
पाणिभिर्जलशीतैश्च जयाशीर्भिश्च कौरव ॥ २७ ॥
</details>

<details><summary>अनुवाद (हिन्दी)</summary>

कुरुनन्दन! उस समय वे तपोधन और काशिराजकी कन्या सब-के-सब अत्यन्त उद्विग्न हो सहसा उनके पास दौड़े गये और उन्हें हृदयसे लगा हाथ फेरकर तथा शीतल जल छिड़ककर विजयसूचक आशीर्वाद देते हुए सान्त्वना देने लगे॥२६-२७॥
</details>

<details open><summary>विश्वास-प्रस्तुतिः</summary>

ततः स विह्वलं वाक्यं राम उत्थाय चाब्रवीत्।  
तिष्ठ भीष्म हतोऽसीति बाणं संधाय कार्मुके ॥ २८ ॥
</details>

<details><summary>मूलम्</summary>

ततः स विह्वलं वाक्यं राम उत्थाय चाब्रवीत्।  
तिष्ठ भीष्म हतोऽसीति बाणं संधाय कार्मुके ॥ २८ ॥
</details>

<details><summary>अनुवाद (हिन्दी)</summary>

तदनन्तर कुछ स्वस्थ होनेपर परशुरामजी उठ गये और धनुषपर बाण चढ़ाकर विह्वल स्वरमें बोले—‘भीष्म! खड़े रहो, अब तुम मारे गये’॥२८॥
</details>

<details open><summary>विश्वास-प्रस्तुतिः</summary>

स मुक्तो न्यपतत् तूर्णं सव्ये पार्श्वे महाहवे।  
येनाहं भृशमुद्विग्नो व्याघूर्णित इव द्रुमः ॥ २९ ॥
</details>

<details><summary>मूलम्</summary>

स मुक्तो न्यपतत् तूर्णं सव्ये पार्श्वे महाहवे।  
येनाहं भृशमुद्विग्नो व्याघूर्णित इव द्रुमः ॥ २९ ॥
</details>

<details><summary>अनुवाद (हिन्दी)</summary>

उस महान् युद्धमें उनके धनुषसे छूटा हुआ वह बाण तुरंत मेरी बायीं पसलीपर पड़ा, जिससे मैं अत्यन्त उद्विग्न होकर वृक्षकी भाँति झूमने लगा॥२९॥
</details>

<details open><summary>विश्वास-प्रस्तुतिः</summary>

हत्वा हयांस्ततो रामः शीघ्रास्त्रेण महाहवे।  
अवाकिरन्मां विस्रब्धो बाणैस्तैर्लोमवाहिभिः ॥ ३० ॥
</details>

<details><summary>मूलम्</summary>

हत्वा हयांस्ततो रामः शीघ्रास्त्रेण महाहवे।  
अवाकिरन्मां विस्रब्धो बाणैस्तैर्लोमवाहिभिः ॥ ३० ॥
</details>

<details><summary>अनुवाद (हिन्दी)</summary>

फिर तो परशुरामजी उस महासमरमें शीघ्र छोड़े हुए अस्त्रद्वारा मेरे घोड़ोंको मारकर निर्भय हो मेरे ऊपर पाँखसे उड़नेवाले बाणोंसे वर्षा करने लगे॥३०॥
</details>

<details open><summary>विश्वास-प्रस्तुतिः</summary>

ततोऽहमपि शीघ्रास्त्रं समरप्रतिवारणम् ।  
अवासृजं महाबाहो तेऽन्तराधिष्ठिताः शतः ॥ ३१ ॥  
रामस्य मम चैवाशु व्योमावृत्य समन्ततः।
</details>

<details><summary>मूलम्</summary>

ततोऽहमपि शीघ्रास्त्रं समरप्रतिवारणम् ।  
अवासृजं महाबाहो तेऽन्तराधिष्ठिताः शतः ॥ ३१ ॥  
रामस्य मम चैवाशु व्योमावृत्य समन्ततः।
</details>

<details><summary>अनुवाद (हिन्दी)</summary>

महाबाहो! तत्पश्चात् मैंने भी शीघ्रतापूर्वक ऐसे अस्त्रोंका प्रयोग आरम्भ किया, जो युद्धभूमिमें विपक्षीकी गतिको रोक देनेवाले थे। मेरे तथा परशुरामजीके बाण आकाशमें सब ओर फैलकर मध्यभागमें ही ठहर गये॥३१॥
</details>

<details open><summary>विश्वास-प्रस्तुतिः</summary>

न स्म सूर्यः प्रतपति शरजालसमावृतः ॥ ३२ ॥  
मातरिश्वा ततस्तस्मिन् मेघरुद्ध इवाभवत्।
</details>

<details><summary>मूलम्</summary>

न स्म सूर्यः प्रतपति शरजालसमावृतः ॥ ३२ ॥  
मातरिश्वा ततस्तस्मिन् मेघरुद्ध इवाभवत्।
</details>

<details><summary>अनुवाद (हिन्दी)</summary>

उस समय बाणोंके समूहसे आच्छादित होनेके कारण सूर्य नहीं तपता था और वायुकी गति इस प्रकार कुण्ठित हो गयी थी, मानो मेघोंसे अवरुद्ध हो गयी हो॥३२॥
</details>

<details open><summary>विश्वास-प्रस्तुतिः</summary>

ततो वायोः प्रकम्पाच्च सूर्यस्य च गभस्तिभिः ॥ ३३ ॥  
अभिघातप्रभावाच्च पावकः समजायत ।
</details>

<details><summary>मूलम्</summary>

ततो वायोः प्रकम्पाच्च सूर्यस्य च गभस्तिभिः ॥ ३३ ॥  
अभिघातप्रभावाच्च पावकः समजायत ।
</details>

<details><summary>अनुवाद (हिन्दी)</summary>

उस समय वायुके कम्पन और सूर्यकी किरणोंसे समस्त बाण परस्पर टकराने लगे। उनकी रगड़से वहाँ आग प्रकट हो गयी॥३३॥
</details>

<details open><summary>विश्वास-प्रस्तुतिः</summary>

ते शराः स्वसमुत्थेन प्रदीप्ताश्चित्रभानुना ॥ ३४ ॥  
भूमौ सर्वे तदा राजन् भस्मभूताः प्रपेदिरे।
</details>

<details><summary>मूलम्</summary>

ते शराः स्वसमुत्थेन प्रदीप्ताश्चित्रभानुना ॥ ३४ ॥  
भूमौ सर्वे तदा राजन् भस्मभूताः प्रपेदिरे।
</details>

<details><summary>अनुवाद (हिन्दी)</summary>

राजन्! वे सभी बाण अपने ही संघर्षसे उत्पन्न हुई अग्निसे जलकर भस्म हो गये और भूमिपर गिर पड़े॥३४॥
</details>

<details open><summary>विश्वास-प्रस्तुतिः</summary>

तदा शतसहस्राणि प्रयुतान्यर्बुदानि च ॥ ३५ ॥  
अयुतान्यथ खर्वाणि निखर्वाणि च कौरव।  
रामः शराणां संक्रुद्धो मयि तूर्णं न्यपातयत् ॥ ३६ ॥
</details>

<details><summary>मूलम्</summary>

तदा शतसहस्राणि प्रयुतान्यर्बुदानि च ॥ ३५ ॥  
अयुतान्यथ खर्वाणि निखर्वाणि च कौरव।  
रामः शराणां संक्रुद्धो मयि तूर्णं न्यपातयत् ॥ ३६ ॥
</details>

<details><summary>अनुवाद (हिन्दी)</summary>

कौरवनरेश! उस समय परशुरामजीने अत्यन्त क्रुद्ध होकर मेरे ऊपर तुरंत ही दस हजार, लाख, दस लाख, अर्बुद, खर्ब और निखर्ब बाणोंका प्रहार किया॥
</details>

<details open><summary>विश्वास-प्रस्तुतिः</summary>

ततोऽहं तानपि रणे शरैराशीविषोपमैः।  
संछिद्य भूमौ नृपते पातयेयं नगानिव ॥ ३७ ॥
</details>

<details><summary>मूलम्</summary>

ततोऽहं तानपि रणे शरैराशीविषोपमैः।  
संछिद्य भूमौ नृपते पातयेयं नगानिव ॥ ३७ ॥
</details>

<details><summary>अनुवाद (हिन्दी)</summary>

नरेश्वर! तब मैंने रणभूमिमें विषधर सर्पके समान भयंकर सायकोंद्वारा उन सब बाणोंको वृक्षोंकी भाँति भूमिपर काट गिराया॥३७॥
</details>

<details open><summary>विश्वास-प्रस्तुतिः</summary>

एवं तदभवद् युद्धं तदा भरतसत्तम।  
संध्याकाले व्यतीते तु व्यपायात् स च मे गुरुः॥३८॥
</details>

<details><summary>मूलम्</summary>

एवं तदभवद् युद्धं तदा भरतसत्तम।  
संध्याकाले व्यतीते तु व्यपायात् स च मे गुरुः॥३८॥
</details>

<details><summary>अनुवाद (हिन्दी)</summary>

भरतभूषण! इस प्रकार वह युद्ध चलता रहा। संध्याकाल बीतनेपर मेरे गुरु रणभूमिसे हट गये॥३८॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि अम्बोपाख्यानपर्वणि रामभीष्मयुद्धे अशीत्यधिकशततमोऽध्यायः ॥ १८० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें परशुराम-भीष्मयुद्धविषयक एक सौ असीवाँ अध्याय पूरा हुआ॥१८०॥
</details>
