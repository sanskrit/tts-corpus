+++
title_full = "196 पाण्डव-सेनाका युद्धके लिये प्रस्थान"
title = "१९६ पाण्डवसेनानिर्याणे"

+++

<details><summary>भागसूचना</summary>

षण्णवत्यधिकशततमोऽध्यायः
</details>

<details><summary>सूचना (हिन्दी)</summary>

पाण्डवसेनाका युद्धके लिये प्रस्थान
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तथैव राजा कौन्तेयो धर्मपुत्रो युधिष्ठिरः।  
धृष्टद्युम्नमुखान् वीरांश्चोदयामास भारत ॥ १ ॥
</details>

<details><summary>मूलम्</summary>

तथैव राजा कौन्तेयो धर्मपुत्रो युधिष्ठिरः।  
धृष्टद्युम्नमुखान् वीरांश्चोदयामास भारत ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! इसी प्रकार कुन्तीनन्दन धर्मपुत्र राजा युधिष्ठिरने भी धृष्टद्युम्न आदि वीरोंको युद्धके लिये जानेकी आज्ञा दी॥१॥
</details>

<details open><summary>विश्वास-प्रस्तुतिः</summary>

चेदिकाशिकरूषाणां नेतारं दृढविक्रमम् ।  
सेनापतिममित्रघ्नं धृष्टकेतुमथादिशत् ॥ २ ॥
</details>

<details><summary>मूलम्</summary>

चेदिकाशिकरूषाणां नेतारं दृढविक्रमम् ।  
सेनापतिममित्रघ्नं धृष्टकेतुमथादिशत् ॥ २ ॥
</details>

<details><summary>अनुवाद (हिन्दी)</summary>

चेदि, काशि और करूषदेशोंके अधिनायक दृढ़ पराक्रमी शत्रुनाशक सेनापति धृष्टकेतुको भी प्रस्थान करनेका आदेश दिया॥२॥
</details>

<details open><summary>विश्वास-प्रस्तुतिः</summary>

विराटं द्रुपदं चैव युयुधानं शिखण्डिनम्।  
पाञ्चाल्यौ च महेष्वासौ युधामन्यूत्तमौजसौ ॥ ३ ॥
</details>

<details><summary>मूलम्</summary>

विराटं द्रुपदं चैव युयुधानं शिखण्डिनम्।  
पाञ्चाल्यौ च महेष्वासौ युधामन्यूत्तमौजसौ ॥ ३ ॥
</details>

<details><summary>अनुवाद (हिन्दी)</summary>

विराट, द्रुपद, सात्यकि, शिखण्डी, महाधनुर्धर पांचालवीर युधामन्यु और उत्तमौजाको भी राजाका आदेश प्राप्त हुआ॥३॥
</details>

<details open><summary>विश्वास-प्रस्तुतिः</summary>

ते शूराश्चित्रवर्माणस्तप्तकुण्डलधारिणः ।  
आज्यावसिक्ता ज्वलिता धिष्ण्येष्विव हुताशनाः ॥ ४ ॥  
अशोभन्त महेष्वासा ग्रहाः प्रज्वलिता इव।
</details>

<details><summary>मूलम्</summary>

ते शूराश्चित्रवर्माणस्तप्तकुण्डलधारिणः ।  
आज्यावसिक्ता ज्वलिता धिष्ण्येष्विव हुताशनाः ॥ ४ ॥  
अशोभन्त महेष्वासा ग्रहाः प्रज्वलिता इव।
</details>

<details><summary>अनुवाद (हिन्दी)</summary>

वे महाधनुर्धर शूरवीर विचित्र कवच और तपाये हुए सोनेके कुण्डल धारण किये वेदीपर घीकी आहुतिसे प्रज्वलित हुए अग्निदेवके समान तथा आकाशमें प्रकाशित होनेवाले ग्रहोंकी भाँति शोभा पा रहे थे॥४॥
</details>

<details open><summary>विश्वास-प्रस्तुतिः</summary>

अथ सैन्यं यथायोगं पूजयित्वा नरर्षभः ॥ ५ ॥  
दिदेश तान्यनीकानि प्रयाणाय महीपतिः।  
तेषां युधिष्ठिरो राजा ससैन्यानां महात्मनाम् ॥ ६ ॥  
व्यादिदेश सवाह्यानां भक्ष्यभोज्यमनुत्तमम् ।  
सगजाश्वमनुष्याणां ये च शिल्पोपजीविनः ॥ ७ ॥
</details>

<details><summary>मूलम्</summary>

अथ सैन्यं यथायोगं पूजयित्वा नरर्षभः ॥ ५ ॥  
दिदेश तान्यनीकानि प्रयाणाय महीपतिः।  
तेषां युधिष्ठिरो राजा ससैन्यानां महात्मनाम् ॥ ६ ॥  
व्यादिदेश सवाह्यानां भक्ष्यभोज्यमनुत्तमम् ।  
सगजाश्वमनुष्याणां ये च शिल्पोपजीविनः ॥ ७ ॥
</details>

<details><summary>अनुवाद (हिन्दी)</summary>

तदनन्तर योग्यतानुसार सम्पूर्ण सेनाका समादर करके नरश्रेष्ठ राजा युधिष्ठिरने उन सैनिकोंको प्रस्थान करनेकी आज्ञा दी और सेना तथा सवारियोंसहित उन महामना नरेशोंको उत्तमोत्तम खाने-पीनेकी वस्तुएँ देनेकी आज्ञा दी। उनके साथ जो भी हाथी, घोड़े, मनुष्य और शिल्पजीवी पुरुष थे, उन सबके लिये भोजन प्रस्तुत करनेका आदेश दिया॥५—७॥
</details>

<details open><summary>विश्वास-प्रस्तुतिः</summary>

अभिमन्युं बृहन्तं च द्रौपदेयांश्च सर्वशः।  
धृष्टद्युम्नमुखानेतान् प्राहिणोत् पाण्डुनन्दनः ॥ ८ ॥
</details>

<details><summary>मूलम्</summary>

अभिमन्युं बृहन्तं च द्रौपदेयांश्च सर्वशः।  
धृष्टद्युम्नमुखानेतान् प्राहिणोत् पाण्डुनन्दनः ॥ ८ ॥
</details>

<details><summary>अनुवाद (हिन्दी)</summary>

पाण्डुनन्दन युधिष्ठिरने धृष्टद्युम्नको आगे करके अभिमन्यु, बृहन्त तथा द्रौपदीके पाँचों पुत्र—इन सबको प्रथम सेनादलके साथ भेजा॥८॥
</details>

<details open><summary>विश्वास-प्रस्तुतिः</summary>

भीमं च युयुधानं च पाण्डवं च धनंजयम्।  
द्वितीयं प्रेषयामास बलस्कन्धं युधिष्ठिरः ॥ ९ ॥
</details>

<details><summary>मूलम्</summary>

भीमं च युयुधानं च पाण्डवं च धनंजयम्।  
द्वितीयं प्रेषयामास बलस्कन्धं युधिष्ठिरः ॥ ९ ॥
</details>

<details><summary>अनुवाद (हिन्दी)</summary>

भीमसेन, सात्यकि तथा पाण्डुनन्दन अर्जुनको युधिष्ठिरने द्वितीय सैन्यसमूहका नेता बनाकर भेजा॥९॥
</details>

<details open><summary>विश्वास-प्रस्तुतिः</summary>

भाण्डं समारोपयतां चरतां सम्प्रधावताम्।  
हृष्टानां तत्र योधानां शब्दो दिवमिवास्पृशत् ॥ १० ॥
</details>

<details><summary>मूलम्</summary>

भाण्डं समारोपयतां चरतां सम्प्रधावताम्।  
हृष्टानां तत्र योधानां शब्दो दिवमिवास्पृशत् ॥ १० ॥
</details>

<details><summary>अनुवाद (हिन्दी)</summary>

वहाँ हर्षमें भरे हुए कुछ योद्धा सवारियोंपर युद्धकी सामग्री चढ़ाते, कुछ इधर-उधर जाते और कुछ लोग कार्यवश दौड़-धूप करते थे। उन सबका कोलाहल मानो स्वर्गलोकको छूने लगा॥१०॥
</details>

<details open><summary>विश्वास-प्रस्तुतिः</summary>

स्वयमेव ततः पश्चाद् विराटद्रुपदान्वितः।  
अथापरैर्महीपालैः सह प्रायान्महीपतिः ॥ ११ ॥
</details>

<details><summary>मूलम्</summary>

स्वयमेव ततः पश्चाद् विराटद्रुपदान्वितः।  
अथापरैर्महीपालैः सह प्रायान्महीपतिः ॥ ११ ॥
</details>

<details><summary>अनुवाद (हिन्दी)</summary>

तत्पश्चात् राजा विराट और द्रुपदको साथ ले अन्यान्य भूपालोंसहित स्वयं राजा युधिष्ठिर चले॥११॥
</details>

<details open><summary>विश्वास-प्रस्तुतिः</summary>

भीमधन्वायनी सेना धृष्टद्युम्नेन पालिता।  
गङ्गेव पूर्णा स्तिमिता स्यन्दमाना व्यदृश्यत ॥ १२ ॥
</details>

<details><summary>मूलम्</summary>

भीमधन्वायनी सेना धृष्टद्युम्नेन पालिता।  
गङ्गेव पूर्णा स्तिमिता स्यन्दमाना व्यदृश्यत ॥ १२ ॥
</details>

<details><summary>अनुवाद (हिन्दी)</summary>

भयंकर धनुर्धरोंसे भरी हुई और धृष्टद्युम्नके द्वारा सुरक्षित हो कहीं ठहरती और कहीं आगे बढ़ती हुई वह पाण्डवसेना कहीं निश्चल और कहीं प्रवाहशील जलसे भरी गंगाके समान दिखायी देती थी॥१२॥
</details>

<details open><summary>विश्वास-प्रस्तुतिः</summary>

ततः पुनरनीकानि न्ययोजयत बुद्धिमान्।  
मोहयन् धृतराष्ट्रस्य पुत्राणां बुद्धिनिश्चयम् ॥ १३ ॥
</details>

<details><summary>मूलम्</summary>

ततः पुनरनीकानि न्ययोजयत बुद्धिमान्।  
मोहयन् धृतराष्ट्रस्य पुत्राणां बुद्धिनिश्चयम् ॥ १३ ॥
</details>

<details><summary>अनुवाद (हिन्दी)</summary>

थोड़ी दूर जाकर बुद्धिमान् राजा युधिष्ठिरने धृतराष्ट्रके पुत्रोंके बौद्धिक निश्चयमें भ्रम उत्पन्न करनेके लिये अपनी सेनाका दुबारा संगठन किया॥१३॥
</details>

<details open><summary>विश्वास-प्रस्तुतिः</summary>

द्रौपदेयान् महेष्वासानभिमन्युं च पाण्डवः।  
नकुलं सहदेवं च सर्वांश्चैव प्रभद्रकान् ॥ १४ ॥  
दश चाश्वसहस्राणि द्विसहस्राणि दन्तिनाम्।  
अयुतं च पदातीनां रथाः पञ्चशतं तथा ॥ १५ ॥  
भीमसेनस्य दुर्धर्षं प्रथमं प्रादिशद् बलम्।
</details>

<details><summary>मूलम्</summary>

द्रौपदेयान् महेष्वासानभिमन्युं च पाण्डवः।  
नकुलं सहदेवं च सर्वांश्चैव प्रभद्रकान् ॥ १४ ॥  
दश चाश्वसहस्राणि द्विसहस्राणि दन्तिनाम्।  
अयुतं च पदातीनां रथाः पञ्चशतं तथा ॥ १५ ॥  
भीमसेनस्य दुर्धर्षं प्रथमं प्रादिशद् बलम्।
</details>

<details><summary>अनुवाद (हिन्दी)</summary>

पाण्डुपुत्र युधिष्ठिरने द्रौपदीके महाधनुर्धर पुत्र, अभिमन्यु, नकुल, सहदेव, समस्त प्रभद्रक वीर, दस हजार घुड़सवार, दो हजार हाथीसवार, दस हजार पैदल तथा पाँच सौ रथी—इनके प्रथम दुर्धर्ष दलको भीमसेनकी अध्यक्षतामें दे दिया॥१४-१५॥
</details>

<details open><summary>विश्वास-प्रस्तुतिः</summary>

मध्यमे च विराटं च जयत्सेनं च पाण्डवः ॥ १६ ॥  
महारथौ च पाञ्चाल्यौ युधामन्यूत्तमौजसौ।  
वीर्यवन्तौ महात्मानौ गदाकार्मुकधारिणौ ॥ १७ ॥  
अन्वयातां तदा मध्ये वासुदेवधनंजयौ।
</details>

<details><summary>मूलम्</summary>

मध्यमे च विराटं च जयत्सेनं च पाण्डवः ॥ १६ ॥  
महारथौ च पाञ्चाल्यौ युधामन्यूत्तमौजसौ।  
वीर्यवन्तौ महात्मानौ गदाकार्मुकधारिणौ ॥ १७ ॥  
अन्वयातां तदा मध्ये वासुदेवधनंजयौ।
</details>

<details><summary>अनुवाद (हिन्दी)</summary>

बीचके दलमें राजाने विराट, जयत्सेन तथा पांचालदेशीय महारथी युधामन्यु और उत्तमौजाको रखा। हाथोंमें गदा और धनुष धारण किये ये दोनों वीर (युधामन्यु-उत्तमौजा) बड़े पराक्रमी और मनस्वी थे। उस समय इन सबके मध्यभागमें भगवान् श्रीकृष्ण और अर्जुन सेनाके पीछे-पीछे जा रहे थे॥१६-१७॥
</details>

<details open><summary>विश्वास-प्रस्तुतिः</summary>

बभूवुरतिसंरब्धाः कृतप्रहरणा नराः ॥ १८ ॥  
तेषां विंशतिसाहस्रा हयाः शूरैरधिष्ठिताः।  
पञ्च नागसहस्राणि रथवंशाश्च सर्वशः ॥ १९ ॥
</details>

<details><summary>मूलम्</summary>

बभूवुरतिसंरब्धाः कृतप्रहरणा नराः ॥ १८ ॥  
तेषां विंशतिसाहस्रा हयाः शूरैरधिष्ठिताः।  
पञ्च नागसहस्राणि रथवंशाश्च सर्वशः ॥ १९ ॥
</details>

<details><summary>अनुवाद (हिन्दी)</summary>

उस समय जो योद्धा पहले कभी युद्ध कर चुके थे, वे आवेशमें भरे हुए थे। उनमें बीस हजार घोड़े ऐसे थे जिनकी पीठपर शौर्यसम्पन्न वीर बैठे हुए थे। इन घुड़सवारोंके साथ पाँच हजार गजारोही तथा बहुत-से रथी भी थे॥१८-१९॥
</details>

<details open><summary>विश्वास-प्रस्तुतिः</summary>

पदातयश्च ये शूराः कार्मुकासिगदाधराः।  
सहस्रशोऽन्वयुः पश्चादग्रतश्च सहस्रशः ॥ २० ॥
</details>

<details><summary>मूलम्</summary>

पदातयश्च ये शूराः कार्मुकासिगदाधराः।  
सहस्रशोऽन्वयुः पश्चादग्रतश्च सहस्रशः ॥ २० ॥
</details>

<details><summary>अनुवाद (हिन्दी)</summary>

धनुष, बाण, खड्ग और गदा धारण करनेवाले जो पैदल सैनिक थे, वे सहस्रोंकी संख्यामें सेनाके आगे और पीछे चलते थे॥२०॥
</details>

<details open><summary>विश्वास-प्रस्तुतिः</summary>

युधिष्ठिरो यत्र सैन्ये स्वयमेव बलार्णवे।  
तत्र ते पृथिवीपाला भूयिष्ठं पर्यवस्थिताः ॥ २१ ॥
</details>

<details><summary>मूलम्</summary>

युधिष्ठिरो यत्र सैन्ये स्वयमेव बलार्णवे।  
तत्र ते पृथिवीपाला भूयिष्ठं पर्यवस्थिताः ॥ २१ ॥
</details>

<details><summary>अनुवाद (हिन्दी)</summary>

जिस सैन्य-समुद्रमें स्वयं राजा युधिष्ठिर थे, उसमें बहुत-से भूमिपाल उन्हें चारों ओरसे घेरकर चलते थे॥
</details>

<details open><summary>विश्वास-प्रस्तुतिः</summary>

तत्र नागसहस्राणि हयानामयुतानि च।  
तथा रथसहस्राणि पदातीनां च भारत ॥ २२ ॥
</details>

<details><summary>मूलम्</summary>

तत्र नागसहस्राणि हयानामयुतानि च।  
तथा रथसहस्राणि पदातीनां च भारत ॥ २२ ॥
</details>

<details><summary>अनुवाद (हिन्दी)</summary>

भारत! उसमें एक हजार हाथीसवार, दस हजार घुड़सवार, एक हजार रथी और कई सहस्र पैदल सैनिक थे॥
</details>

<details open><summary>विश्वास-प्रस्तुतिः</summary>

चेकितानः स्वसैन्येन महता पार्थिवर्षभ।  
धृष्टकेतुश्च चेदीनां प्रणेता पार्थिवो ययौ ॥ २३ ॥
</details>

<details><summary>मूलम्</summary>

चेकितानः स्वसैन्येन महता पार्थिवर्षभ।  
धृष्टकेतुश्च चेदीनां प्रणेता पार्थिवो ययौ ॥ २३ ॥
</details>

<details><summary>अनुवाद (हिन्दी)</summary>

नृपश्रेष्ठ! अपनी विशाल सेनाके साथ चेकितान तथा चेदिराज धृष्टकेतु भी उन्हींके साथ जा रहे थे॥२३॥
</details>

<details open><summary>विश्वास-प्रस्तुतिः</summary>

सात्यकिश्च महेष्वासो वृष्णीनां प्रवरो रथः।  
वृतः शतसहस्रेण रथानां प्रणुदन् बली ॥ २४ ॥
</details>

<details><summary>मूलम्</summary>

सात्यकिश्च महेष्वासो वृष्णीनां प्रवरो रथः।  
वृतः शतसहस्रेण रथानां प्रणुदन् बली ॥ २४ ॥
</details>

<details><summary>अनुवाद (हिन्दी)</summary>

वृष्णिवंशके प्रमुख महारथी महान् धनुर्धर बलवान् सात्यकि एक लाख रथियोंसे घिरकर गर्जना करते हुए आगे बढ़ रहे थे॥२४॥
</details>

<details open><summary>विश्वास-प्रस्तुतिः</summary>

क्षत्रदेवब्रह्मदेवौ रथस्थौ पुरुषर्षभौ ।  
जघनं पालयन्तौ च पृष्ठतोऽनुप्रजग्मतुः ॥ २५ ॥
</details>

<details><summary>मूलम्</summary>

क्षत्रदेवब्रह्मदेवौ रथस्थौ पुरुषर्षभौ ।  
जघनं पालयन्तौ च पृष्ठतोऽनुप्रजग्मतुः ॥ २५ ॥
</details>

<details><summary>अनुवाद (हिन्दी)</summary>

क्षत्रदेव और ब्रह्मदेव ये दोनों पुरुषरत्न रथपर बैठकर सेनाके पिछले भागकी रक्षा करते हुए पीछे-पीछे जा रहे थे॥२५॥
</details>

<details open><summary>विश्वास-प्रस्तुतिः</summary>

शकटापणवेशाश्च यानं युग्यं च सर्वशः।  
तत्र नागसहस्राणि हयानामयुतानि च।  
फल्गु सर्वं कलत्रं च यत्किञ्चित्‌ कृशदुर्बलम् ॥ २६ ॥  
कोशसंचयवाहांश्च कोष्ठागारं तथैव च।  
गजानीकेन संगृह्य शनैः प्रायाद् युधिष्ठिरः ॥ २७ ॥
</details>

<details><summary>मूलम्</summary>

शकटापणवेशाश्च यानं युग्यं च सर्वशः।  
तत्र नागसहस्राणि हयानामयुतानि च।  
फल्गु सर्वं कलत्रं च यत्किञ्चित्‌ कृशदुर्बलम् ॥ २६ ॥  
कोशसंचयवाहांश्च कोष्ठागारं तथैव च।  
गजानीकेन संगृह्य शनैः प्रायाद् युधिष्ठिरः ॥ २७ ॥
</details>

<details><summary>अनुवाद (हिन्दी)</summary>

इनके सिवा और भी बहुत-से छकड़े, दूकानें, वेश-भूषाके सामान, सवारियाँ, सामान ढोनेकी गाड़ी, एक सहस्र हाथी, अनेक अयुत घोड़े, अन्य छोटी-मोटी वस्तुएँ, स्त्रियाँ, कृश और दुर्बल मनुष्य, कोश-संग्रह और उनके ढोनेवाले लोग तथा कोष्ठागार आदि सब कुछ संग्रह करके राजा युधिष्ठिर धीरे-धीरे गजसेनाके साथ यात्रा कर रहे थे॥२६-२७॥
</details>

<details open><summary>विश्वास-प्रस्तुतिः</summary>

तमन्वयात् सत्यधृतिः सौचित्तिर्युद्धदुर्मदः ।  
श्रेणिमान् वसुदानश्च पुत्रः काश्यस्य वा विभुः ॥ २८ ॥  
रथा विंशतिसाहस्रा ये तेषामनुयायिनः।  
हयानां दश कोट्यश्च महतां किंकिणीकिनाम् ॥ २९ ॥  
गजा विंशतिसाहस्रा ईषादन्ताः प्रहारिणः।  
कुलीना भिन्नकरटा मेघा इव विसर्पिणः ॥ ३० ॥
</details>

<details><summary>मूलम्</summary>

तमन्वयात् सत्यधृतिः सौचित्तिर्युद्धदुर्मदः ।  
श्रेणिमान् वसुदानश्च पुत्रः काश्यस्य वा विभुः ॥ २८ ॥  
रथा विंशतिसाहस्रा ये तेषामनुयायिनः।  
हयानां दश कोट्यश्च महतां किंकिणीकिनाम् ॥ २९ ॥  
गजा विंशतिसाहस्रा ईषादन्ताः प्रहारिणः।  
कुलीना भिन्नकरटा मेघा इव विसर्पिणः ॥ ३० ॥
</details>

<details><summary>अनुवाद (हिन्दी)</summary>

उनके पीछे सुचित्तके पुत्र रणदुर्मद सत्यधृति, श्रेणिमान्, वसुदान तथा काशिराजके सामर्थ्यशाली पुत्र जा रहे थे। इन सबका अनुगमन करनेवाले बीस हजार रथी, घुँघुरुओंसे सुशोभित दस करोड़ घोड़े, ईषादण्डके समान दाँतवाले, प्रहारकुशल, अच्छी जातिमें उत्पन्न, मदस्रावी और मेघोंकी घटाके समान चलनेवाले बीस हजार हाथी थे॥
</details>

<details open><summary>विश्वास-प्रस्तुतिः</summary>

षष्टिर्नागसहस्राणि दशान्यानि च भारत।  
युधिष्ठिरस्य यान्यासन् युधि सेना महात्मनः ॥ ३१ ॥  
क्षरन्त इव जीमूताः प्रभिन्नकरटामुखाः।  
राजानमन्वयुः पश्चाच्चलन्त इव पर्वताः ॥ ३२ ॥
</details>

<details><summary>मूलम्</summary>

षष्टिर्नागसहस्राणि दशान्यानि च भारत।  
युधिष्ठिरस्य यान्यासन् युधि सेना महात्मनः ॥ ३१ ॥  
क्षरन्त इव जीमूताः प्रभिन्नकरटामुखाः।  
राजानमन्वयुः पश्चाच्चलन्त इव पर्वताः ॥ ३२ ॥
</details>

<details><summary>अनुवाद (हिन्दी)</summary>

भारत! इनके सिवा, युद्धमें महात्मा युधिष्ठिरके पास निजी तौरपर सत्तर हजार हाथी और थे, जो जल बरसानेवाले बादलोंकी भाँति अपने गण्डस्थलसे मदकी धारा बहाते थे। वे सब-के-सब जंगम पर्वतोंकी भाँति राजा युधिष्ठिरका अनुसरण कर रहे थे॥३१-३२॥
</details>

<details open><summary>विश्वास-प्रस्तुतिः</summary>

एवं तस्य बलं भीमं कुन्तीपुत्रस्य धीमतः।  
यदाश्रित्याथ युयुधे धार्तराष्ट्रं सुयोधनम् ॥ ३३ ॥
</details>

<details><summary>मूलम्</summary>

एवं तस्य बलं भीमं कुन्तीपुत्रस्य धीमतः।  
यदाश्रित्याथ युयुधे धार्तराष्ट्रं सुयोधनम् ॥ ३३ ॥
</details>

<details><summary>अनुवाद (हिन्दी)</summary>

इस प्रकार बुद्धिमान् कुन्तीपुत्रके पास भयंकर एवं विशाल सेना थी, जिसका आश्रय लेकर वे धृतराष्ट्रपुत्र दुर्योधनसे लोहा ले रहे थे॥३३॥
</details>

<details open><summary>विश्वास-प्रस्तुतिः</summary>

ततोऽन्ये शतशः पश्चात् सहस्रायुतशो नराः।  
नर्दन्तः प्रययुस्तेषामनीकानि सहस्रशः ॥ ३४ ॥
</details>

<details><summary>मूलम्</summary>

ततोऽन्ये शतशः पश्चात् सहस्रायुतशो नराः।  
नर्दन्तः प्रययुस्तेषामनीकानि सहस्रशः ॥ ३४ ॥
</details>

<details><summary>अनुवाद (हिन्दी)</summary>

इन सबके अतिरिक्त पीछे-पीछे लाखों पैदल मनुष्य तथा उनकी सहस्रों सेनाएँ गर्जना करती हुई आगे बढ़ रही थीं॥३४॥
</details>

<details open><summary>विश्वास-प्रस्तुतिः</summary>

तत्र भेरीसहस्राणि शङ्खानामयुतानि च।  
न्यवादयन्त संहृष्टाः सहस्रायुतशो नराः ॥ ३५ ॥
</details>

<details><summary>मूलम्</summary>

तत्र भेरीसहस्राणि शङ्खानामयुतानि च।  
न्यवादयन्त संहृष्टाः सहस्रायुतशो नराः ॥ ३५ ॥
</details>

<details><summary>अनुवाद (हिन्दी)</summary>

उस समय उस रणक्षेत्रमें लाखों मनुष्य हर्ष और उत्साहमें भरकर हजारों भेरियों तथा शंखोंकी ध्वनि कर रहे थे॥३५॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि अम्बोपाख्यानपर्वणि पाण्डवसेनानिर्याणे षण्णवत्यधिकशततमोऽध्यायः ॥ १९६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत अम्बोपाख्यानपर्वमें पाण्डवसेनानिर्याणविषयक एक सौ छानबेवाँ अध्याय पूरा हुआ॥१९६॥
</details>

<details><summary>सूचना (हिन्दी)</summary>

उद्योगपर्व सम्पूर्णम्
</details>
