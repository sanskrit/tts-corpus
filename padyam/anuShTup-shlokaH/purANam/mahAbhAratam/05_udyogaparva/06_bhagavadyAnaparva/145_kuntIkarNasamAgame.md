+++
title_full = "145 कुन्तीका कर्णको अपना प्रथम पुत्र बताकर उससे पाण्डवपक्षमें मिल जानेका अनुरोध"
title = "१४५ कुन्तीकर्णसमागमे"

+++

<details><summary>भागसूचना</summary>

पञ्चचत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

कुन्तीका कर्णको अपना प्रथम पुत्र बताकर उससे पाण्डवपक्षमें मिल जानेका अनुरोध
</details>

<details open><summary>मूलम् (वचनम्)</summary>

कर्ण उवाच
</details>

<details open><summary>विश्वास-प्रस्तुतिः</summary>

राधेयोऽहमाधिरथिः कर्णस्त्वामभिवादये ।  
प्राप्ता किमर्थं भवती ब्रूहि किं करवाणि ते ॥ १ ॥
</details>

<details><summary>मूलम्</summary>

राधेयोऽहमाधिरथिः कर्णस्त्वामभिवादये ।  
प्राप्ता किमर्थं भवती ब्रूहि किं करवाणि ते ॥ १ ॥
</details>

<details><summary>अनुवाद (हिन्दी)</summary>

_कर्ण बोला—_ देवि! मैं राधा तथा अधिरथका पुत्र कर्ण हूँ और आपके चरणोंमें प्रणाम करता हूँ। आपने किसलिये यहाँतक आनेका कष्ट किया है? बताइये, मैं आपकी क्या सेवा करूँ?॥१॥
</details>

<details open><summary>मूलम् (वचनम्)</summary>

कुन्त्युवाच
</details>

<details open><summary>विश्वास-प्रस्तुतिः</summary>

कौन्तेयस्त्वं न राधेयो न तवाधिरथः पिता।  
नासि सूतकुले जातः कर्ण तद् विद्धि मे वचः॥२॥
</details>

<details><summary>मूलम्</summary>

कौन्तेयस्त्वं न राधेयो न तवाधिरथः पिता।  
नासि सूतकुले जातः कर्ण तद् विद्धि मे वचः॥२॥
</details>

<details><summary>अनुवाद (हिन्दी)</summary>

_कुन्तीने कहा—_ कर्ण! तुम राधाके नहीं, कुन्तीके पुत्र हो। तुम्हारे पिता अधिरथ नहीं हैं और तुम सूतकुलमें नहीं उत्पन्न हुए हो। मेरी इस बातको ठीक मानो॥२॥
</details>

<details open><summary>विश्वास-प्रस्तुतिः</summary>

कानीनस्त्वं मया जातः पूर्वजः कुक्षिणा धृतः।  
कुन्तिराजस्य भवने पार्थस्त्वमसि पुत्रक ॥ ३ ॥
</details>

<details><summary>मूलम्</summary>

कानीनस्त्वं मया जातः पूर्वजः कुक्षिणा धृतः।  
कुन्तिराजस्य भवने पार्थस्त्वमसि पुत्रक ॥ ३ ॥
</details>

<details><summary>अनुवाद (हिन्दी)</summary>

तुम कन्यावस्थामें मेरे गर्भसे उत्पन्न हुए प्रथम पुत्र हो। महाराज कुन्तिभोजके घरमें रहते समय मैंने तुम्हें गर्भमें धारण किया था; अतः बेटा! तुम पार्थ हो॥३॥
</details>

<details open><summary>विश्वास-प्रस्तुतिः</summary>

प्रकाशकर्मा तपनो योऽयं देवो विरोचनः।  
अजीजनत् त्वां मय्येष कर्ण शस्त्रभृतां वरम् ॥ ४ ॥
</details>

<details><summary>मूलम्</summary>

प्रकाशकर्मा तपनो योऽयं देवो विरोचनः।  
अजीजनत् त्वां मय्येष कर्ण शस्त्रभृतां वरम् ॥ ४ ॥
</details>

<details><summary>अनुवाद (हिन्दी)</summary>

कर्ण! ये जो जगत्‌में प्रकाश और उष्णता प्रदान करनेवाले भगवान् सूर्यदेव हैं, इन्होंने शस्त्रधारियोंमें श्रेष्ठ तुम-जैसे वीर पुत्रको मेरे गर्भसे उत्पन्न किया है॥
</details>

<details open><summary>विश्वास-प्रस्तुतिः</summary>

कुण्डली बद्धकवचो देवगर्भः श्रिया वृतः।  
जातस्त्वमसि दुर्धर्ष मया पुत्र पितुर्गृहे ॥ ५ ॥
</details>

<details><summary>मूलम्</summary>

कुण्डली बद्धकवचो देवगर्भः श्रिया वृतः।  
जातस्त्वमसि दुर्धर्ष मया पुत्र पितुर्गृहे ॥ ५ ॥
</details>

<details><summary>अनुवाद (हिन्दी)</summary>

दुर्धर्ष पुत्र! मैंने पिताके घरमें तुम्हें जन्म दिया था। तुम जन्मकालसे ही कुण्डल और कवच धारण किये देवबालकके समान शोभासम्पन्न रहे हो॥५॥
</details>

<details open><summary>विश्वास-प्रस्तुतिः</summary>

स त्वं भ्रातॄनसम्बुद्ध्य मोहाद् यदुपसेवसे।  
धार्तराष्ट्रान् न तद् युक्तं त्वयि पुत्र विशेषतः ॥ ६ ॥
</details>

<details><summary>मूलम्</summary>

स त्वं भ्रातॄनसम्बुद्ध्य मोहाद् यदुपसेवसे।  
धार्तराष्ट्रान् न तद् युक्तं त्वयि पुत्र विशेषतः ॥ ६ ॥
</details>

<details><summary>अनुवाद (हिन्दी)</summary>

बेटा! तुम जो अपने भाइयोंसे अपरिचित रहकर मोहवश धृतराष्ट्रके पुत्रोंकी सेवा कर रहे हो, वह तुम्हारे लिये कदापि योग्य नहीं है॥६॥
</details>

<details open><summary>विश्वास-प्रस्तुतिः</summary>

एतद् धर्मफलं पुत्र नराणां धर्मनिश्चये।  
यत् तुष्यन्त्यस्य पितरो माता चाप्येकदर्शिनी ॥ ७ ॥
</details>

<details><summary>मूलम्</summary>

एतद् धर्मफलं पुत्र नराणां धर्मनिश्चये।  
यत् तुष्यन्त्यस्य पितरो माता चाप्येकदर्शिनी ॥ ७ ॥
</details>

<details><summary>अनुवाद (हिन्दी)</summary>

बेटा! धर्मशास्त्रमें मनुष्योंके लिये यही धर्मका उत्तम फल बताया गया है कि उनके पिता आदि गुरुजन तथा एकमात्र पुत्रपर ही दृष्टि रखनेवाली माता उनसे संतुष्ट रहें॥७॥
</details>

<details open><summary>विश्वास-प्रस्तुतिः</summary>

अर्जुनेनार्जितां पूर्वं हृतां लोभादसाधुभिः।  
आच्छिद्य धार्तराष्ट्रेभ्यो भुङ्क्ष्व यौधिष्ठिरीं श्रियम् ॥ ८ ॥
</details>

<details><summary>मूलम्</summary>

अर्जुनेनार्जितां पूर्वं हृतां लोभादसाधुभिः।  
आच्छिद्य धार्तराष्ट्रेभ्यो भुङ्क्ष्व यौधिष्ठिरीं श्रियम् ॥ ८ ॥
</details>

<details><summary>अनुवाद (हिन्दी)</summary>

अर्जुनने पूर्वकालमें जिसका उपार्जन किया था और दुष्टोंने लोभवश जिसे हर लिया है, युधिष्ठिरकी उस राज्यलक्ष्मीको तुम धृतराष्ट्रपुत्रोंसे छीनकर भाइयोंसहित उसका उपभोग करो॥८॥
</details>

<details open><summary>विश्वास-प्रस्तुतिः</summary>

अद्य पश्यन्ति कुरवः कर्णार्जुनसमागमम्।  
सौभ्रात्रेण समालक्ष्य संनमन्तामसाधवः ॥ ९ ॥
</details>

<details><summary>मूलम्</summary>

अद्य पश्यन्ति कुरवः कर्णार्जुनसमागमम्।  
सौभ्रात्रेण समालक्ष्य संनमन्तामसाधवः ॥ ९ ॥
</details>

<details><summary>अनुवाद (हिन्दी)</summary>

आज उत्तम बन्धुजनोचित स्नेहके साथ कर्ण और अर्जुनका मिलन कौरवलोग देखें और इसे देखकर दुष्टलोग नतमस्तक हों॥९॥
</details>

<details open><summary>विश्वास-प्रस्तुतिः</summary>

कर्णार्जुनौ वै भवेतां यथा रामजनार्दनौ।  
असाध्यं किं तु लोके स्याद् युवयोः संहितात्मनोः ॥ १० ॥
</details>

<details><summary>मूलम्</summary>

कर्णार्जुनौ वै भवेतां यथा रामजनार्दनौ।  
असाध्यं किं तु लोके स्याद् युवयोः संहितात्मनोः ॥ १० ॥
</details>

<details><summary>अनुवाद (हिन्दी)</summary>

कर्ण और अर्जुन दोनों मिलकर वैसे ही बलशाली हैं जैसे बलराम और श्रीकृष्ण। बेटा! तुम दोनों हृदयसे संगठित हो जाओ तो इस जगत्‌में तुम्हारे लिये कौन-सा कार्य असाध्य होगा?॥१०॥
</details>

<details open><summary>विश्वास-प्रस्तुतिः</summary>

कर्ण शोभिष्यसे नूनं पञ्चभिर्भ्रातृभिर्वृतः।  
देवैः परिवृतो ब्रह्मा वेद्यामिव महाध्वरे ॥ ११ ॥
</details>

<details><summary>मूलम्</summary>

कर्ण शोभिष्यसे नूनं पञ्चभिर्भ्रातृभिर्वृतः।  
देवैः परिवृतो ब्रह्मा वेद्यामिव महाध्वरे ॥ ११ ॥
</details>

<details><summary>अनुवाद (हिन्दी)</summary>

कर्ण! जिस प्रकार महान् यज्ञकी वेदीपर देवगणोंसे घिरे हुए ब्रह्माजी सुशोभित होते हैं, उसी प्रकार अपने पाँचों भाइयोंसे घिरे हुए तुम भी शोभा पाओगे॥११॥
</details>

<details open><summary>विश्वास-प्रस्तुतिः</summary>

उपपन्नो गुणैः सर्वैर्ज्येष्ठः श्रेष्ठेषु बन्धुषु।  
सूतपुत्रेति मा शब्दः पार्थस्त्वमसि वीर्यवान् ॥ १२ ॥
</details>

<details><summary>मूलम्</summary>

उपपन्नो गुणैः सर्वैर्ज्येष्ठः श्रेष्ठेषु बन्धुषु।  
सूतपुत्रेति मा शब्दः पार्थस्त्वमसि वीर्यवान् ॥ १२ ॥
</details>

<details><summary>अनुवाद (हिन्दी)</summary>

अपने श्रेष्ठ स्वभाववाले बन्धुओंके बीचमें तुम सर्वगुणसम्पन्न ज्येष्ठ भ्राता परम पराक्रमी कुन्तीपुत्र कर्ण हो। तुम्हारे लिये सूतपुत्र शब्दका प्रयोग नहीं होना चाहिये॥१२॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि कुन्तीकर्णसमागमे पञ्चचत्वारिंशदधिकशततमोऽध्यायः ॥ १४५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें कुन्ती और कर्णकी भेंटके प्रसंगमें एक सौ पैंतालीसवाँ अध्याय पूरा हुआ॥१४५॥
</details>
