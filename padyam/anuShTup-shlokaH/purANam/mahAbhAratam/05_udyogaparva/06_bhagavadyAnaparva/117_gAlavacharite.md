+++
title_full = "117 दिवोदासका ययातिकन्या माधवीके गर्भसे प्रतर्दन नामक पुत्र उत्पन्न करना"
title = "११७ गालवचरिते"

+++

<details><summary>भागसूचना</summary>

सप्तदशाधिकशततमोऽध्यायः
</details>

<details><summary>सूचना (हिन्दी)</summary>

दिवोदासका ययातिकन्या माधवीके गर्भसे प्रतर्दन नामक पुत्र उत्पन्न करना
</details>

<details open><summary>मूलम् (वचनम्)</summary>

गालव उवाच
</details>

<details open><summary>विश्वास-प्रस्तुतिः</summary>

महावीर्यो महीपालः काशीनामीश्वरः प्रभुः।  
दिवोदास इति ख्यातो भैमसेनिर्नराधिपः ॥ १ ॥  
तत्र गच्छावहे भद्रे शनैरागच्छ मा शुचः।  
धार्मिकः संयमे युक्तः सत्ये चैव जनेश्वरः ॥ २ ॥
</details>

<details><summary>मूलम्</summary>

महावीर्यो महीपालः काशीनामीश्वरः प्रभुः।  
दिवोदास इति ख्यातो भैमसेनिर्नराधिपः ॥ १ ॥  
तत्र गच्छावहे भद्रे शनैरागच्छ मा शुचः।  
धार्मिकः संयमे युक्तः सत्ये चैव जनेश्वरः ॥ २ ॥
</details>

<details><summary>अनुवाद (हिन्दी)</summary>

_मार्गमें गालवने राजकन्या माधवीसे कहा—_ भद्रे! काशीके अधिपति भीमसेनकुमार शक्तिशाली राजा दिवोदास महापराक्रमी एवं विख्यात भूमिपाल हैं। उन्हींके पास हम दोनों चलें। तुम धीरे-धीरे चली आओ। मनमें किसी प्रकारका शोक न करो। राजा दिवोदास धर्मात्मा, संयमी तथा सत्य-परायण हैं॥१-२॥
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

तमुपागम्य स मुनिर्न्यायतस्तेन सत्कृतः।  
गालवः प्रसवस्यार्थे तं नृपं प्रत्यचोदयत् ॥ ३ ॥
</details>

<details><summary>मूलम्</summary>

तमुपागम्य स मुनिर्न्यायतस्तेन सत्कृतः।  
गालवः प्रसवस्यार्थे तं नृपं प्रत्यचोदयत् ॥ ३ ॥
</details>

<details><summary>अनुवाद (हिन्दी)</summary>

_नारदजी कहते हैं—_ राजा दिवोदासके यहाँ जानेपर गालव मुनिका उनके द्वारा यथोचित सत्कार किया गया। तदनन्तर गालवने पूर्ववत् उन्हें भी शुल्क देकर उस कन्यासे एक संतान उत्पन्न करनेके लिये प्रेरित किया॥३॥
</details>

<details open><summary>मूलम् (वचनम्)</summary>

दिवोदास उवाच
</details>

<details open><summary>विश्वास-प्रस्तुतिः</summary>

श्रुतमेतन्मया पूर्वं किमुक्त्वा विस्तरं द्विज।  
काङ्क्षितो हि मयैषोऽर्थः श्रुत्वैव द्विजसत्तम ॥ ४ ॥
</details>

<details><summary>मूलम्</summary>

श्रुतमेतन्मया पूर्वं किमुक्त्वा विस्तरं द्विज।  
काङ्क्षितो हि मयैषोऽर्थः श्रुत्वैव द्विजसत्तम ॥ ४ ॥
</details>

<details><summary>अनुवाद (हिन्दी)</summary>

_दिवोदास बोले—_ ब्रह्मन्! यह सब वृत्तान्त मैंने पहलेसे ही सुन रखा है। अब इसे विस्तारपूर्वक कहनेकी क्या आवश्यकता है? द्विजश्रेष्ठ! आपके प्रस्तावको सुनते ही मेरे मनमें यह पुत्रोत्पादनकी अभिलाषा जाग उठी है॥४॥
</details>

<details open><summary>विश्वास-प्रस्तुतिः</summary>

एतच्च मे बहुमतं यदुत्सृज्य नराधिपान्।  
मामेवमुपयातोऽसि भावि चैतदसंशयम् ॥ ५ ॥
</details>

<details><summary>मूलम्</summary>

एतच्च मे बहुमतं यदुत्सृज्य नराधिपान्।  
मामेवमुपयातोऽसि भावि चैतदसंशयम् ॥ ५ ॥
</details>

<details><summary>अनुवाद (हिन्दी)</summary>

यह मेरे लिये बड़े सम्मानकी बात है कि आप दूसरे राजाओंको छोड़कर मेरे पास इस रूपमें प्रार्थी होकर आये हैं। निःसंदेह ऐसा ही भावी है॥५॥
</details>

<details open><summary>विश्वास-प्रस्तुतिः</summary>

स एव विभवोऽस्माकमश्वानामपि गालव।  
अहमप्येकमेवास्यां जनयिष्यामि पार्थिवम् ॥ ६ ॥
</details>

<details><summary>मूलम्</summary>

स एव विभवोऽस्माकमश्वानामपि गालव।  
अहमप्येकमेवास्यां जनयिष्यामि पार्थिवम् ॥ ६ ॥
</details>

<details><summary>अनुवाद (हिन्दी)</summary>

गालव! मेरे पास भी दो ही सौ श्यामकर्ण घोड़े हैं; अतः मैं भी इसके गर्भसे एक ही राजकुमारको उत्पन्न करूँगा॥६॥
</details>

<details open><summary>विश्वास-प्रस्तुतिः</summary>

तथेत्युक्त्वा द्विजश्रेष्ठः प्रादात् कन्यां महीपतेः।  
विधिपूर्वां च तां राजा कन्यां प्रतिगृहीतवान् ॥ ७ ॥
</details>

<details><summary>मूलम्</summary>

तथेत्युक्त्वा द्विजश्रेष्ठः प्रादात् कन्यां महीपतेः।  
विधिपूर्वां च तां राजा कन्यां प्रतिगृहीतवान् ॥ ७ ॥
</details>

<details><summary>अनुवाद (हिन्दी)</summary>

तब ‘बहुत अच्छा’ कहकर विप्रवर गालवने वह कन्या राजाको दे दी। राजाने भी उसका विधिपूर्वक पाणिग्रहण किया॥७॥
</details>

<details open><summary>विश्वास-प्रस्तुतिः</summary>

रेमे स तस्यां राजर्षिः प्रभावत्यां यथा रविः।  
स्वाहायां च यथा वह्निर्यथा शच्यां च वासवः ॥ ८ ॥  
यथा चन्द्रश्च रोहिण्यां यथा धूमोर्णया यमः।  
वरुणश्च यथा गौर्यां यथा चर्द्ध्यां धनेश्वरः ॥ ९ ॥  
यथा नारायणो लक्ष्म्यां जाह्नव्यां च यथोदधिः।  
यथा रुद्रश्च रुद्राण्यां यथा वेद्यां पितामहः ॥ १० ॥  
अदृश्यन्त्यां च वासिष्ठो वसिष्ठश्चाक्षमालया।  
च्यवनश्च सुकन्यायां पुलस्त्यः संध्यया यथा ॥ ११ ॥  
अगस्त्यश्चापि वैदर्भ्यां सावित्र्यां सत्यवान् यथा।  
यथा भृगुः पुलोमायामदित्यां कश्यपो यथा ॥ १२ ॥  
रेणुकायां यथाऽऽर्चीको हैमवत्यां च कौशिकः।  
बृहस्पतिश्च तारायां शुक्रश्च शतपर्वणा ॥ १३ ॥  
यथा भूम्यां भूमिपतिरुर्वश्यां च पुरूरवाः।  
ऋचीकः सत्यवत्यां च सरस्वत्यां यथा मनुः ॥ १४ ॥  
शकुन्तलायां दुष्यन्तो धृत्यां धर्मश्च शाश्वतः।  
दमयन्त्यां नलश्चैव सत्यवत्यां च नारदः ॥ १५ ॥  
जरत्कारुर्जरत्कार्वां पुलस्त्यश्च प्रतीच्यया ।  
मेनकायां यथोर्णायुस्तुम्बुरुश्चैव रम्भया ॥ १६ ॥  
वासुकिः शतशीर्षायां कुमार्यां च धनंजयः।  
वैदेह्यां च यथा रामो रुक्मिण्यां च जनार्दनः ॥ १७ ॥  
तथा तु रममाणस्य दिवोदासस्य भूपतेः।  
माधवी जनयामास पुत्रमेकं प्रतर्दनम् ॥ १८ ॥
</details>

<details><summary>मूलम्</summary>

रेमे स तस्यां राजर्षिः प्रभावत्यां यथा रविः।  
स्वाहायां च यथा वह्निर्यथा शच्यां च वासवः ॥ ८ ॥  
यथा चन्द्रश्च रोहिण्यां यथा धूमोर्णया यमः।  
वरुणश्च यथा गौर्यां यथा चर्द्ध्यां धनेश्वरः ॥ ९ ॥  
यथा नारायणो लक्ष्म्यां जाह्नव्यां च यथोदधिः।  
यथा रुद्रश्च रुद्राण्यां यथा वेद्यां पितामहः ॥ १० ॥  
अदृश्यन्त्यां च वासिष्ठो वसिष्ठश्चाक्षमालया।  
च्यवनश्च सुकन्यायां पुलस्त्यः संध्यया यथा ॥ ११ ॥  
अगस्त्यश्चापि वैदर्भ्यां सावित्र्यां सत्यवान् यथा।  
यथा भृगुः पुलोमायामदित्यां कश्यपो यथा ॥ १२ ॥  
रेणुकायां यथाऽऽर्चीको हैमवत्यां च कौशिकः।  
बृहस्पतिश्च तारायां शुक्रश्च शतपर्वणा ॥ १३ ॥  
यथा भूम्यां भूमिपतिरुर्वश्यां च पुरूरवाः।  
ऋचीकः सत्यवत्यां च सरस्वत्यां यथा मनुः ॥ १४ ॥  
शकुन्तलायां दुष्यन्तो धृत्यां धर्मश्च शाश्वतः।  
दमयन्त्यां नलश्चैव सत्यवत्यां च नारदः ॥ १५ ॥  
जरत्कारुर्जरत्कार्वां पुलस्त्यश्च प्रतीच्यया ।  
मेनकायां यथोर्णायुस्तुम्बुरुश्चैव रम्भया ॥ १६ ॥  
वासुकिः शतशीर्षायां कुमार्यां च धनंजयः।  
वैदेह्यां च यथा रामो रुक्मिण्यां च जनार्दनः ॥ १७ ॥  
तथा तु रममाणस्य दिवोदासस्य भूपतेः।  
माधवी जनयामास पुत्रमेकं प्रतर्दनम् ॥ १८ ॥
</details>

<details><summary>अनुवाद (हिन्दी)</summary>

राजर्षि दिवोदास माधवीमें अनुरक्त होकर उसके साथ रमण करने लगे। जैसे सूर्य प्रभावतीके, अग्नि स्वाहाके, देवेन्द्र शचीके, चन्द्रमा रोहिणीके, यमराज धूमोर्णाके, वरुण गौरीके, कुबेर ऋद्धिके, नारायण लक्ष्मीके, समुद्र गंगाके, रुद्रदेव रुद्राणीके, पितामह ब्रह्मा वेदीके, वसिष्ठनन्दन शक्ति अदृश्यन्तीके, वसिष्ठ अक्षमाला (अरुन्धती)-के, च्यवन सुकन्याके, पुलस्त्य संध्याके, अगस्त्य विदर्भराजकुमारी लोपामुद्राके, सत्यवान् सावित्रीके, भृगु पुलोमाके, कश्यप अदितिके, जमदग्नि रेणुकाके, कुशिकवंशी विश्वामित्र हैमवतीके, बृहस्पति ताराके, शुक्र शतपर्वाके, भूमिपति भूमिके, पुरूरवा उर्वशीके, ऋचीक सत्यवतीके, मनु सरस्वतीके, दुष्यन्त शकुन्तलाके, सनातन धर्मदेव धृतिके, नल दमयन्तीके, नारद सत्यवतीके, जरत्कारु मुनि नागकन्या जरत्कारुके, पुलस्त्य प्रतीच्याके, ऊर्णायु मेनकाके, तुम्बुरु रम्भाके, वासुकि शतशीर्षाके, धनंजय कुमारीके, श्रीरामचन्द्रजी विदेहनन्दिनी सीताके तथा भगवान् श्रीकृष्ण रुक्मिणी देवीके साथ रमण करते हैं, उसी प्रकार अपने साथ रमण करनेवाले राजा दिवोदासके वीर्यसे माधवीने प्रतर्दन नामक एक पुत्र उत्पन्न किया॥८—१८॥
</details>

<details open><summary>विश्वास-प्रस्तुतिः</summary>

अथाजगाम भगवान् दिवोदासं स गालवः।  
समये समनुप्राप्ते वचनं चेदमब्रवीत् ॥ १९ ॥
</details>

<details><summary>मूलम्</summary>

अथाजगाम भगवान् दिवोदासं स गालवः।  
समये समनुप्राप्ते वचनं चेदमब्रवीत् ॥ १९ ॥
</details>

<details><summary>अनुवाद (हिन्दी)</summary>

तदनन्तर समय आनेपर भगवान् गालव मुनि पुनः दिवोदासके पास आये और उनसे इस प्रकार बोले—॥
</details>

<details open><summary>विश्वास-प्रस्तुतिः</summary>

निर्यातयतु मे कन्यां भवांस्तिष्ठन्तु वाजिनः।  
यावदन्यत्र गच्छामि शुल्कार्थं पृथिवीपते ॥ २० ॥
</details>

<details><summary>मूलम्</summary>

निर्यातयतु मे कन्यां भवांस्तिष्ठन्तु वाजिनः।  
यावदन्यत्र गच्छामि शुल्कार्थं पृथिवीपते ॥ २० ॥
</details>

<details><summary>अनुवाद (हिन्दी)</summary>

‘पृथ्वीनाथ! अब आप मुझे राजकन्याको लौटा दें। आपके दिये हुए घोड़े अभी आपके ही पास रहें। मैं इस समय शुल्क प्राप्त करनेके लिये अन्यत्र जा रहा हूँ’॥२०॥
</details>

<details open><summary>विश्वास-प्रस्तुतिः</summary>

दिवोदासोऽथ धर्मात्मा समये गालवस्य ताम्।  
कन्यां निर्यातयामास स्थितः सत्ये महीपतिः ॥ २१ ॥
</details>

<details><summary>मूलम्</summary>

दिवोदासोऽथ धर्मात्मा समये गालवस्य ताम्।  
कन्यां निर्यातयामास स्थितः सत्ये महीपतिः ॥ २१ ॥
</details>

<details><summary>अनुवाद (हिन्दी)</summary>

धर्मात्मा राजा दिवोदास अपनी की हुई सत्य प्रतिज्ञा पर अटल रहनेवाले थे; अतः उन्होंने गालवको वह कन्या लौटा दी॥२१॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि गालवचरिते सप्तदशाधिकशततमोऽध्यायः ॥ ११७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें गालवचरित्रविषयक एक सौ सत्रहवाँ अध्याय पूरा हुआ॥११७॥
</details>
