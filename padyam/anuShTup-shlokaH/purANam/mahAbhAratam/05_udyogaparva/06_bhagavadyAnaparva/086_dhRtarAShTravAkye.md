+++
title_full = "086 धृतराष्ट्रका भगवान् श्रीकृष्णकी अगवानी करके उन्हें भेंट देने एवं दुःशासनके महलमें ठहरानेका विचार प्रकट करना"
title = "०८६ धृतराष्ट्रवाक्ये"

+++

<details><summary>भागसूचना</summary>

षडशीतितमोऽध्यायः
</details>

<details><summary>सूचना (हिन्दी)</summary>

धृतराष्ट्रका भगवान् श्रीकृष्णकी अगवानी करके उन्हें भेंट देने एवं दुःशासनके महलमें ठहरानेका विचार प्रकट करना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

उपप्लव्यादिह क्षत्तरुपायातो जनार्दनः ।  
वृकस्थले निवसति स च प्रातरिहैष्यति ॥ १ ॥
</details>

<details><summary>मूलम्</summary>

उपप्लव्यादिह क्षत्तरुपायातो जनार्दनः ।  
वृकस्थले निवसति स च प्रातरिहैष्यति ॥ १ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ विदुर! मुझे सूचना मिली है कि भगवान् श्रीकृष्ण उपप्लव्यसे यहाँके लिये प्रस्थित हो गये हैं, आज वृकस्थलमें ठहरे हैं तथा कल सबेरे ही इस नगरमें पहुँच जायँगे॥१॥
</details>

<details open><summary>विश्वास-प्रस्तुतिः</summary>

आहुकानामधिपतिः पुरोगः सर्वसात्वताम् ।  
महामना महावीर्यो महासत्त्वो जनार्दनः ॥ २ ॥
</details>

<details><summary>मूलम्</summary>

आहुकानामधिपतिः पुरोगः सर्वसात्वताम् ।  
महामना महावीर्यो महासत्त्वो जनार्दनः ॥ २ ॥
</details>

<details><summary>अनुवाद (हिन्दी)</summary>

भगवान् जनार्दन आहुकवंशी क्षत्रियोंके अधिपति तथा समस्त सात्वतों (यादवों)-के अगुआ हैं। उनका हृदय महान् है, पराक्रम भी महान् है तथा वे महान् सत्त्वगुणसे सम्पन्न हैं॥
</details>

<details open><summary>विश्वास-प्रस्तुतिः</summary>

स्फीतस्य वृष्णिराष्ट्रस्य भर्ता गोप्ता च माधवः।  
त्रयाणामपि लोकानां भगवान् प्रपितामहः ॥ ३ ॥
</details>

<details><summary>मूलम्</summary>

स्फीतस्य वृष्णिराष्ट्रस्य भर्ता गोप्ता च माधवः।  
त्रयाणामपि लोकानां भगवान् प्रपितामहः ॥ ३ ॥
</details>

<details><summary>अनुवाद (हिन्दी)</summary>

वे भगवान् माधव समृद्धिशाली यादव गणराष्ट्रके पोषक तथा संरक्षक हैं। पितामहके भी जनक होनेके कारण वे तीनों लोकोंके प्रपितामह हैं॥३॥
</details>

<details open><summary>विश्वास-प्रस्तुतिः</summary>

वृष्ण्यन्धकाः सुमनसो यस्य प्रज्ञामुपासते।  
आदित्या वसवो रुद्रा यथा बुद्धिं बृहस्पतेः ॥ ४ ॥
</details>

<details><summary>मूलम्</summary>

वृष्ण्यन्धकाः सुमनसो यस्य प्रज्ञामुपासते।  
आदित्या वसवो रुद्रा यथा बुद्धिं बृहस्पतेः ॥ ४ ॥
</details>

<details><summary>अनुवाद (हिन्दी)</summary>

जैसे आदित्य, वसु तथा रुद्रगण बृहस्पतिकी बुद्धिका आश्रय लेते हैं, उसी प्रकार वृष्णि और अन्धकवंशके लोग प्रसन्नचित्त होकर श्रीकृष्णकी ही बुद्धिके आश्रित रहते हैं॥४॥
</details>

<details open><summary>विश्वास-प्रस्तुतिः</summary>

तस्मै पूजां प्रयोक्ष्यामि दाशार्हाय महात्मने।  
प्रत्यक्षं तव धर्मज्ञ तां मे कथयतः शृणु ॥ ५ ॥
</details>

<details><summary>मूलम्</summary>

तस्मै पूजां प्रयोक्ष्यामि दाशार्हाय महात्मने।  
प्रत्यक्षं तव धर्मज्ञ तां मे कथयतः शृणु ॥ ५ ॥
</details>

<details><summary>अनुवाद (हिन्दी)</summary>

धर्मज्ञ विदुर! मैं तुम्हारे सामने ही उन महात्मा श्रीकृष्णको जो पूजा दूँगा, उसे बताता हूँ, सुनो॥५॥
</details>

<details open><summary>विश्वास-प्रस्तुतिः</summary>

एकवर्णैः सुक्लृप्ताङ्गैर्बाह्लिजातैर्हयोत्तमैः ।  
चतुर्युक्तान् रथांस्तस्मै रौक्मान् दास्यामि षोडश ॥ ६ ॥
</details>

<details><summary>मूलम्</summary>

एकवर्णैः सुक्लृप्ताङ्गैर्बाह्लिजातैर्हयोत्तमैः ।  
चतुर्युक्तान् रथांस्तस्मै रौक्मान् दास्यामि षोडश ॥ ६ ॥
</details>

<details><summary>अनुवाद (हिन्दी)</summary>

एक रंगके, सुदृढ़ अंगोंवाले तथा बाह्लीकदेशमें उत्पन्न हुए उत्तम जातिके चार-चार घोड़ोंसे जुते हुए सोलह सुवर्णमय रथ मैं श्रीकृष्णको भेंट करूँगा॥६॥
</details>

<details open><summary>विश्वास-प्रस्तुतिः</summary>

नित्यप्रभिन्नान् मातङ्गानीषादन्तान् प्रहारिणः ।  
अष्टानुचरमेकैकमष्टौ दास्यामि कौरव ॥ ७ ॥
</details>

<details><summary>मूलम्</summary>

नित्यप्रभिन्नान् मातङ्गानीषादन्तान् प्रहारिणः ।  
अष्टानुचरमेकैकमष्टौ दास्यामि कौरव ॥ ७ ॥
</details>

<details><summary>अनुवाद (हिन्दी)</summary>

कुरुनन्दन! इनके सिवा मैं उन्हें आठ मतवाले हाथी भी दूँगा, जिनके मस्तकोंसे सदा मद चूता रहता है, जिनके दाँत ईषादण्डके समान प्रतीत होते हैं तथा जो शत्रुओंपर प्रहार करनेमें कुशल हैं और जिन आठों गजराजोंमेंसे प्रत्येकके साथ आठ-आठ सेवक हैं॥७॥
</details>

<details open><summary>विश्वास-प्रस्तुतिः</summary>

दासीनामप्रजातानां शुभानां रुक्मवर्चसाम् ।  
शतमस्मै प्रदास्यामि दासानामपि तावताम् ॥ ८ ॥
</details>

<details><summary>मूलम्</summary>

दासीनामप्रजातानां शुभानां रुक्मवर्चसाम् ।  
शतमस्मै प्रदास्यामि दासानामपि तावताम् ॥ ८ ॥
</details>

<details><summary>अनुवाद (हिन्दी)</summary>

साथ ही मैं उन्हें सुवर्णकी-सी कान्तिवाली परम सुन्दरी सौ ऐसी दासियाँ दूँगा, जिनसे किसी संतानकी उत्पत्ति नहीं हुई है। दासियोंके ही बराबर दास भी दूँगा॥८॥
</details>

<details open><summary>विश्वास-प्रस्तुतिः</summary>

आविकं च सुखस्पर्शं पार्वतीयैरुपाहृतम्।  
तदप्यस्मै प्रदास्यामि सहस्राणि दशाष्ट च ॥ ९ ॥
</details>

<details><summary>मूलम्</summary>

आविकं च सुखस्पर्शं पार्वतीयैरुपाहृतम्।  
तदप्यस्मै प्रदास्यामि सहस्राणि दशाष्ट च ॥ ९ ॥
</details>

<details><summary>अनुवाद (हिन्दी)</summary>

मेरे यहाँ पर्वतीयोंसे भेंटमें मिले हुए भेड़के ऊनसे बने हुए (असंख्य) कम्बल हैं, जो स्पर्श करनेपर बड़े मुलायम जान पड़ते हैं; उनमेंसे अठारह हजार कम्बल भी मैं श्रीकृष्णको उपहारमें दूँगा॥९॥
</details>

<details open><summary>विश्वास-प्रस्तुतिः</summary>

अजिनानां सहस्राणि चीनदेशोद्भवानि च।  
तान्यप्यस्मै प्रदास्यामि यावदर्हति केशवः ॥ १० ॥
</details>

<details><summary>मूलम्</summary>

अजिनानां सहस्राणि चीनदेशोद्भवानि च।  
तान्यप्यस्मै प्रदास्यामि यावदर्हति केशवः ॥ १० ॥
</details>

<details><summary>अनुवाद (हिन्दी)</summary>

चीनदेशमें उत्पन्न हुए सहस्रों मृगचर्म मेरे भण्डारमें सुरक्षित हैं; उनमेंसे श्रीकृष्ण जितने लेना चाहेंगे, उतने सब-के-सब उन्हें अर्पित कर दूँगा॥१०॥
</details>

<details open><summary>विश्वास-प्रस्तुतिः</summary>

दिवा रात्रौ च भात्येष सुतेजा विमलो मणिः।  
तमप्यस्मै प्रदास्यामि तमर्हति हि केशवः ॥ ११ ॥
</details>

<details><summary>मूलम्</summary>

दिवा रात्रौ च भात्येष सुतेजा विमलो मणिः।  
तमप्यस्मै प्रदास्यामि तमर्हति हि केशवः ॥ ११ ॥
</details>

<details><summary>अनुवाद (हिन्दी)</summary>

मेरे पास यह एक अत्यन्त तेजस्वी निर्मल मणि है, जो दिन तथा रातमें भी प्रकाशित होती है, इसे भी मैं श्रीकृष्णको ही दूँगा; क्योंकि वे ही इसके योग्य हैं॥
</details>

<details open><summary>विश्वास-प्रस्तुतिः</summary>

एकेनाभिपतत्यह्ना योजनानि चतुर्दश ।  
यानमश्वतरीयुक्तं दास्ये तस्मै तदप्यहम् ॥ १२ ॥
</details>

<details><summary>मूलम्</summary>

एकेनाभिपतत्यह्ना योजनानि चतुर्दश ।  
यानमश्वतरीयुक्तं दास्ये तस्मै तदप्यहम् ॥ १२ ॥
</details>

<details><summary>अनुवाद (हिन्दी)</summary>

मेरे पास खच्चरियोंसे युक्त एक रथ है, जो एक दिनमें चौदह योजनतक चला जाता है, वह भी मैं उन्हींको अर्पित करूँगा॥१२॥
</details>

<details open><summary>विश्वास-प्रस्तुतिः</summary>

यावन्ति वाहनान्यस्य यावन्तः पुरुषाश्च ते।  
ततोऽष्टगुणमप्यस्मै भोज्यं दास्याम्यहं सदा ॥ १३ ॥
</details>

<details><summary>मूलम्</summary>

यावन्ति वाहनान्यस्य यावन्तः पुरुषाश्च ते।  
ततोऽष्टगुणमप्यस्मै भोज्यं दास्याम्यहं सदा ॥ १३ ॥
</details>

<details><summary>अनुवाद (हिन्दी)</summary>

श्रीकृष्णके साथ जितने वाहन और जितने सेवक आयेंगे उन सबको औसतसे आठगुना भोजन मैं प्रत्येक समय देता रहूँगा॥१३॥
</details>

<details open><summary>विश्वास-प्रस्तुतिः</summary>

मम पुत्राश्च पौत्राश्च सर्वे दुर्योधनादृते।  
प्रत्युद्यास्यन्ति दाशार्हं रथैर्मृष्टैः स्वलंकृताः ॥ १४ ॥
</details>

<details><summary>मूलम्</summary>

मम पुत्राश्च पौत्राश्च सर्वे दुर्योधनादृते।  
प्रत्युद्यास्यन्ति दाशार्हं रथैर्मृष्टैः स्वलंकृताः ॥ १४ ॥
</details>

<details><summary>अनुवाद (हिन्दी)</summary>

दुर्योधनके सिवा मेरे सभी पुत्र और पौत्र वस्त्र-आभूषणोंसे विभूषित हो स्वच्छ-सुन्दर रथोंपर बैठकर श्रीकृष्णकी अगवानीके लिये जायँगे॥१४॥
</details>

<details open><summary>विश्वास-प्रस्तुतिः</summary>

स्वलंकृताश्च कल्याण्यः पादैरेव सहस्रशः।  
वारमुख्या महाभागं प्रत्युद्यास्यन्ति केशवम् ॥ १५ ॥
</details>

<details><summary>मूलम्</summary>

स्वलंकृताश्च कल्याण्यः पादैरेव सहस्रशः।  
वारमुख्या महाभागं प्रत्युद्यास्यन्ति केशवम् ॥ १५ ॥
</details>

<details><summary>अनुवाद (हिन्दी)</summary>

सहस्रों सुन्दरी वारांगनाएँ सुन्दर वेषभूषासे सज-धजकर महाभाग केशवकी अगवानीके लिये पैदल ही जायँगी॥१५॥
</details>

<details open><summary>विश्वास-प्रस्तुतिः</summary>

नगरादपि याः काश्चिद् गमिष्यन्ति जनार्दनम्।  
द्रष्टुं कन्याश्च कल्याण्यस्ताश्च यास्यन्त्यनावृताः ॥ १६ ॥
</details>

<details><summary>मूलम्</summary>

नगरादपि याः काश्चिद् गमिष्यन्ति जनार्दनम्।  
द्रष्टुं कन्याश्च कल्याण्यस्ताश्च यास्यन्त्यनावृताः ॥ १६ ॥
</details>

<details><summary>अनुवाद (हिन्दी)</summary>

जनार्दनका दर्शन करनेके लिये इस नगरसे जो भी कोई पर्दा न रखनेवाली कल्याणमयी कन्याएँ जाना चाहेंगी, वे जा सकेंगी॥१६॥
</details>

<details open><summary>विश्वास-प्रस्तुतिः</summary>

सस्त्रीपुरुषबालं च नगरं मधुसूदनम्।  
उदीक्षतां महात्मानं भानुमन्तमिव प्रजाः ॥ १७ ॥
</details>

<details><summary>मूलम्</summary>

सस्त्रीपुरुषबालं च नगरं मधुसूदनम्।  
उदीक्षतां महात्मानं भानुमन्तमिव प्रजाः ॥ १७ ॥
</details>

<details><summary>अनुवाद (हिन्दी)</summary>

जैसे प्रजा सूर्यदेवका दर्शन करती है, उसी प्रकार स्त्री, पुरुष और बालकोंसहित यह सारा नगर महात्मा मधुसूदनका दर्शन करे॥१७॥
</details>

<details open><summary>विश्वास-प्रस्तुतिः</summary>

महाध्वजपताकाश्च क्रियन्तां सर्वतो दिशः।  
जलावसिक्तो विरजाः पन्थास्तस्येति चान्वशात् ॥ १८ ॥
</details>

<details><summary>मूलम्</summary>

महाध्वजपताकाश्च क्रियन्तां सर्वतो दिशः।  
जलावसिक्तो विरजाः पन्थास्तस्येति चान्वशात् ॥ १८ ॥
</details>

<details><summary>अनुवाद (हिन्दी)</summary>

‘नगरमें चारों ओर विशाल ध्वजाएँ और पताकाएँ फहरा दी जायँ और श्रीकृष्ण जिसपर आ रहे हों, उस राजपथपर जलका छिड़काव करके उसे धूलरहित बना दिया जाय’ इस प्रकार राजा धृतराष्ट्रने आदेश दिया॥१८॥
</details>

<details open><summary>विश्वास-प्रस्तुतिः</summary>

दुःशासनस्य च गृहं दुर्योधनगृहाद् वरम्।  
तदद्य क्रियतां क्षिप्रं सुसम्मृष्टमलंकृतम् ॥ १९ ॥
</details>

<details><summary>मूलम्</summary>

दुःशासनस्य च गृहं दुर्योधनगृहाद् वरम्।  
तदद्य क्रियतां क्षिप्रं सुसम्मृष्टमलंकृतम् ॥ १९ ॥
</details>

<details><summary>अनुवाद (हिन्दी)</summary>

इतना कहकर वे फिर बोले—दुःशासनका महल दुर्योधनके राजभवनसे भी श्रेष्ठ है। उसीको आज झाड़-पोंछकर सब प्रकारसे सुसज्जित कर दिया जाय॥१९॥
</details>

<details open><summary>विश्वास-प्रस्तुतिः</summary>

एतद्धि रुचिराकारैः प्रासादैरुपशोभितम् ।  
शिवं च रमणीयं च सर्वर्तुसुमहाधनम् ॥ २० ॥
</details>

<details><summary>मूलम्</summary>

एतद्धि रुचिराकारैः प्रासादैरुपशोभितम् ।  
शिवं च रमणीयं च सर्वर्तुसुमहाधनम् ॥ २० ॥
</details>

<details><summary>अनुवाद (हिन्दी)</summary>

यह महल सुन्दर आकारवाले भवनोंसे सुशोभित, कल्याणकारी, रमणीय, सभी ऋतुओंके वैभवसे सम्पन्न तथा अनन्त धनराशिसे समृद्ध है॥२०॥
</details>

<details open><summary>विश्वास-प्रस्तुतिः</summary>

सर्वमस्मिन् गृहे रत्नं मम दुर्योधनस्य च।  
यद् यदर्हति वार्ष्णेयस्तत् तद् देयमसंशयम् ॥ २१ ॥
</details>

<details><summary>मूलम्</summary>

सर्वमस्मिन् गृहे रत्नं मम दुर्योधनस्य च।  
यद् यदर्हति वार्ष्णेयस्तत् तद् देयमसंशयम् ॥ २१ ॥
</details>

<details><summary>अनुवाद (हिन्दी)</summary>

मेरे और दुर्योधनके पास जो भी रत्न हैं, वे सब इसी घरमें रखे हैं। भगवान् श्रीकृष्ण उनमेंसे जो-जो रत्न लेना चाहें, वे सब उन्हें निःसंदेह दे दिये जायँ॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि धृतराष्ट्रवाक्ये षडशीतितमोऽध्यायः ॥ ८६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें धृतराष्ट्रवाक्यविषयक छियासीवाँ अध्याय पूरा हुआ॥८६॥
</details>
