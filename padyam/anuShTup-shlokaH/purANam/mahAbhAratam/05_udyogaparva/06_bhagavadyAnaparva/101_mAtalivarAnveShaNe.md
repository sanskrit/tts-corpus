+++
title_full = "101 गरुडलोक तथा गरुडकी संतानोंका वर्णन"
title = "१०१ मातलिवरान्वेषणे"

+++

<details><summary>भागसूचना</summary>

एकाधिकशततमोऽध्यायः
</details>

<details><summary>सूचना (हिन्दी)</summary>

गरुडलोक तथा गरुड़की संतानोंका वर्णन
</details>

<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

अयं लोकः सुपर्णानां पक्षिणां पन्नगाशिनाम्।  
विक्रमे गमने भारे नैषामस्ति परिश्रमः ॥ १ ॥
</details>

<details><summary>मूलम्</summary>

अयं लोकः सुपर्णानां पक्षिणां पन्नगाशिनाम्।  
विक्रमे गमने भारे नैषामस्ति परिश्रमः ॥ १ ॥
</details>

<details><summary>अनुवाद (हिन्दी)</summary>

_नारदजी कहते हैं—_ मातले! यह सर्पभोजी गरुड़वंशी पक्षियोंका लोक है, जिन्हें पराक्रम प्रकट करने, दूरतक उड़ने और महान् भार ढोनेमें तनिक भी परिश्रम नहीं होता॥१॥
</details>

<details open><summary>विश्वास-प्रस्तुतिः</summary>

वैनतेयसुतैः सूत षड्भिस्ततमिदं कुलम्।  
सुमुखेन सुनाम्ना च सुनेत्रेण सुवर्चसा ॥ २ ॥  
सुरुचा पक्षिराजेन सुबलेन च मातले।  
वर्धितानि प्रसृत्या वै विनताकुलकर्तृभिः ॥ ३ ॥  
पक्षिराजाभिजात्यानां सहस्राणि शतानि च।  
कश्यपस्य ततो वंशे जातैर्भूतिविवर्धनैः ॥ ४ ॥
</details>

<details><summary>मूलम्</summary>

वैनतेयसुतैः सूत षड्भिस्ततमिदं कुलम्।  
सुमुखेन सुनाम्ना च सुनेत्रेण सुवर्चसा ॥ २ ॥  
सुरुचा पक्षिराजेन सुबलेन च मातले।  
वर्धितानि प्रसृत्या वै विनताकुलकर्तृभिः ॥ ३ ॥  
पक्षिराजाभिजात्यानां सहस्राणि शतानि च।  
कश्यपस्य ततो वंशे जातैर्भूतिविवर्धनैः ॥ ४ ॥
</details>

<details><summary>अनुवाद (हिन्दी)</summary>

देवसारथि मातले! यहाँ विनतानन्दन गरुड़के छः पुत्रोंने अपनी वंशपरम्पराका विस्तार किया है, जिनके नाम इस प्रकार हैं—सुमुख, सुनामा, सुनेत्र, सुवर्चा, सुरुच तथा पक्षिराज सुबल। विनताके वंशकी वृद्धि करनेवाले, कश्यपकुलमें उत्पन्न हुए तथा ऐश्वर्यका विस्तार करनेवाले इन छहों पक्षियोंने गरुड़-जातिकी सैकड़ों और सहस्रों शाखाओंका विस्तार किया है॥२—४॥
</details>

<details open><summary>विश्वास-प्रस्तुतिः</summary>

सर्वे ह्येते श्रिया युक्ताः सर्वे श्रीवत्सलक्षणाः।  
सर्वे श्रियमभीप्सन्तो धारयन्ति बलान्युत ॥ ५ ॥
</details>

<details><summary>मूलम्</summary>

सर्वे ह्येते श्रिया युक्ताः सर्वे श्रीवत्सलक्षणाः।  
सर्वे श्रियमभीप्सन्तो धारयन्ति बलान्युत ॥ ५ ॥
</details>

<details><summary>अनुवाद (हिन्दी)</summary>

ये सभी श्रीसम्पन्न तथा श्रीवत्सचिह्नसे विभूषित हैं। सभी धन-सम्पत्तिकी कामना रखते हुए अपने भीतर अनन्त बल धारण करते हैं॥५॥
</details>

<details open><summary>विश्वास-प्रस्तुतिः</summary>

कर्मंणा क्षत्रियाश्चैते निर्घृणा भोगिभोजिनः।  
ज्ञातिसंक्षयकर्तृत्वाद् ब्राह्मण्यं न लभन्ति वै ॥ ६ ॥
</details>

<details><summary>मूलम्</summary>

कर्मंणा क्षत्रियाश्चैते निर्घृणा भोगिभोजिनः।  
ज्ञातिसंक्षयकर्तृत्वाद् ब्राह्मण्यं न लभन्ति वै ॥ ६ ॥
</details>

<details><summary>अनुवाद (हिन्दी)</summary>

ब्राह्मणकुलमें उत्पन्न होकर भी ये कर्मसे क्षत्रिय हैं। इनमें दया नहीं होती है। ये सर्पोंको ही अपना आहार बनाते हैं। इस प्रकार अपने भाई-बन्धुओं (नागों)-का संहार करनेके कारण इन्हें ब्राह्मणत्व प्राप्त नहीं है॥६॥
</details>

<details open><summary>विश्वास-प्रस्तुतिः</summary>

नामानि चैषां वक्ष्यामि यथा प्राधान्यतः शृणु।  
मातले श्लाघ्यमेतद्धि कुलं विष्णुपरिग्रहम् ॥ ७ ॥
</details>

<details><summary>मूलम्</summary>

नामानि चैषां वक्ष्यामि यथा प्राधान्यतः शृणु।  
मातले श्लाघ्यमेतद्धि कुलं विष्णुपरिग्रहम् ॥ ७ ॥
</details>

<details><summary>अनुवाद (हिन्दी)</summary>

मातले! अब मैं इनके कुछ प्रधान व्यक्तियोंके नाम बताऊँगा, तुम श्रवण करो। इनका कुल भगवान् विष्णुका पार्षद होनेके कारण प्रशंसनीय है॥७॥
</details>

<details open><summary>विश्वास-प्रस्तुतिः</summary>

दैवतं विष्णुरेतेषां विष्णुरेव परायणम्।  
हृदि चैषां सदा विष्णुर्विष्णुरेव सदा गतिः ॥ ८ ॥
</details>

<details><summary>मूलम्</summary>

दैवतं विष्णुरेतेषां विष्णुरेव परायणम्।  
हृदि चैषां सदा विष्णुर्विष्णुरेव सदा गतिः ॥ ८ ॥
</details>

<details><summary>अनुवाद (हिन्दी)</summary>

भगवान् विष्णु ही इनके देवता हैं। वे ही इनके परम आश्रय हैं। भगवान् विष्णु इनके हृदयमें सदा विराजते हैं और वे विष्णु ही सदा इनकी गति हैं॥८॥
</details>

<details open><summary>विश्वास-प्रस्तुतिः</summary>

सुवर्णचूडो नागाशी दारुणश्चण्डतुण्डकः ।  
अनिलश्चानलश्चैव विशालाक्षोऽथ कुण्डली ॥ ९ ॥  
पङ्कजिद् वज्रविष्कम्भो वैनतेयोऽथ वामनः।  
वातवेगो दिशाचक्षुर्निमेषोऽनिमिषस्तथा ॥ १० ॥  
त्रिरावः सप्तरावश्च वाल्मीकिर्द्वीपकस्तथा ।  
दैत्यद्वीपः सरिद्‌द्वीपः सारसः पद्मकेतनः ॥ ११ ॥  
सुमुखश्चित्रकेतुश्च चित्रबर्हस्तथानघः ।  
मेषहृत् कुमुदो दक्षः सर्पान्तः सहभोजनः ॥ १२ ॥  
गुरुभारः कपोतश्च सूर्यनेत्रश्चिरान्तकः ।  
विष्णुधर्मा कुमारश्च परिबर्हो हरिस्तथा ॥ १३ ॥  
सुस्वरो मधुपर्कश्च हेमवर्णस्तथैव च।  
मालयो मातरिश्वा च निशाकरदिवाकरौ ॥ १४ ॥  
एते प्रदेशमात्रेण मयोक्ता गरुडात्मजाः।  
प्राधान्यतस्ते यशसा कीर्तिताः प्राणिनश्च ये ॥ १५ ॥
</details>

<details><summary>मूलम्</summary>

सुवर्णचूडो नागाशी दारुणश्चण्डतुण्डकः ।  
अनिलश्चानलश्चैव विशालाक्षोऽथ कुण्डली ॥ ९ ॥  
पङ्कजिद् वज्रविष्कम्भो वैनतेयोऽथ वामनः।  
वातवेगो दिशाचक्षुर्निमेषोऽनिमिषस्तथा ॥ १० ॥  
त्रिरावः सप्तरावश्च वाल्मीकिर्द्वीपकस्तथा ।  
दैत्यद्वीपः सरिद्‌द्वीपः सारसः पद्मकेतनः ॥ ११ ॥  
सुमुखश्चित्रकेतुश्च चित्रबर्हस्तथानघः ।  
मेषहृत् कुमुदो दक्षः सर्पान्तः सहभोजनः ॥ १२ ॥  
गुरुभारः कपोतश्च सूर्यनेत्रश्चिरान्तकः ।  
विष्णुधर्मा कुमारश्च परिबर्हो हरिस्तथा ॥ १३ ॥  
सुस्वरो मधुपर्कश्च हेमवर्णस्तथैव च।  
मालयो मातरिश्वा च निशाकरदिवाकरौ ॥ १४ ॥  
एते प्रदेशमात्रेण मयोक्ता गरुडात्मजाः।  
प्राधान्यतस्ते यशसा कीर्तिताः प्राणिनश्च ये ॥ १५ ॥
</details>

<details><summary>अनुवाद (हिन्दी)</summary>

सुवर्णचूड, नागाशी, दारुण, चण्डतुण्डक, अनिल, अनल, विशालाक्ष, कुण्डली, पंकजित्, वज्रविष्कम्भ, वैनतेय, वामन, वातवेग, दिशाचक्षु, निमेष, अनिमिष, त्रिराव, सप्तराव, वाल्मीकि, द्वीपक, दैत्यद्वीप, सरिद्‌द्वीप, सारस, पद्मकेतन, सुमुख, चित्रकेतु, चित्रबर्ह, अनघ, मेषहृत्, कुमुद, दक्ष, सर्पान्त, सहभोजन, गुरुभार, कपोत, सूर्यनेत्र, चिरान्तक, विष्णुधर्मा, कुमार, परिबर्ह, हरि, सुस्वर, मधुपर्क, हेमवर्ण, मालय, मातरिश्वा, निशाकर तथा दिवाकर। इस प्रकार संक्षेपसे मैंने इन मुख्य-मुख्य गरुड़-संतानोंका वर्णन किया है। ये सभी यशस्वी तथा महाबली बताये गये हैं॥९—१५॥
</details>

<details open><summary>विश्वास-प्रस्तुतिः</summary>

यद्यत्र न रुचिः काचिदेहि गच्छाव मातले।  
तं नयिष्यामि देशं त्वां वरं यत्रोपलप्स्यसे ॥ १६ ॥
</details>

<details><summary>मूलम्</summary>

यद्यत्र न रुचिः काचिदेहि गच्छाव मातले।  
तं नयिष्यामि देशं त्वां वरं यत्रोपलप्स्यसे ॥ १६ ॥
</details>

<details><summary>अनुवाद (हिन्दी)</summary>

मातले! यदि इनमें तुम्हारी कोई रुचि न हो तो आओ, अन्यत्र चलें। अब मैं तुम्हें उस स्थानपर ले जाऊँगा, जहाँ तुम्हें कोई-न-कोई वर अवश्य मिल जायगा॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि मातलिवरान्वेषणे एकाधिकशततमोऽध्यायः ॥ १०१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें मातलिके द्वारा वरका खोजविषयक एक सौ एकवाँ अध्याय पूरा हुआ॥१०१॥
</details>
