+++
title_full = "085 दुर्योधनका धृतराष्ट्र आदिकी अनुमतिसे श्रीकृष्णके स्वागत-सत्कारके लिये मार्गमें विश्रामस्थान बनवाना"
title = "०८५ सभानिर्माणे"

+++

<details><summary>भागसूचना</summary>

पञ्चाशीतितमोऽध्यायः
</details>

<details><summary>सूचना (हिन्दी)</summary>

दुर्योधनका धृतराष्ट्र आदिकी अनुमतिसे श्रीकृष्णके स्वागत-सत्कारके लिये मार्गमें विश्रामस्थान बनवाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तथा दूतैः समाज्ञाय प्रयान्तं मधुसूदनम्।  
धृतराष्ट्रोऽब्रवीद् भीष्ममर्चयित्वा महाभुजम् ॥ १ ॥  
द्रोणं च संजयं चैव विदुरं च महामतिम्।  
दुर्योधनं सहामात्यं हृष्टरोमाब्रवीदिदम् ॥ २ ॥
</details>

<details><summary>मूलम्</summary>

तथा दूतैः समाज्ञाय प्रयान्तं मधुसूदनम्।  
धृतराष्ट्रोऽब्रवीद् भीष्ममर्चयित्वा महाभुजम् ॥ १ ॥  
द्रोणं च संजयं चैव विदुरं च महामतिम्।  
दुर्योधनं सहामात्यं हृष्टरोमाब्रवीदिदम् ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! दूतोंके द्वारा भगवान् मधुसूदनके आगमनका समाचार जानकर धृतराष्ट्रके शरीरमें रोमांच हो आया। उन्होंने महाबाहु भीष्म, द्रोण, संजय तथा परम बुद्धिमान् विदुरका यथावत् सत्कार करके मन्त्रियोंसहित दुर्योधनसे इस प्रकार कहा—॥१-२॥
</details>

<details open><summary>विश्वास-प्रस्तुतिः</summary>

अद्भुतं महदाश्चर्यं श्रूयते कुरुनन्दन।  
स्त्रियो बालाश्च वृद्धाश्च कथयन्ति गृहे गृहे ॥ ३ ॥  
सत्कृत्याचक्षते चान्ये तथैवान्ये समागताः।  
पृथग्वादाश्च वर्तन्ते चत्वरेषु सभासु च ॥ ४ ॥
</details>

<details><summary>मूलम्</summary>

अद्भुतं महदाश्चर्यं श्रूयते कुरुनन्दन।  
स्त्रियो बालाश्च वृद्धाश्च कथयन्ति गृहे गृहे ॥ ३ ॥  
सत्कृत्याचक्षते चान्ये तथैवान्ये समागताः।  
पृथग्वादाश्च वर्तन्ते चत्वरेषु सभासु च ॥ ४ ॥
</details>

<details><summary>अनुवाद (हिन्दी)</summary>

‘कुरुनन्दन! एक अद्भुत और अत्यन्त आश्चर्यकी बात सुनायी देती है। घर-घरमें स्त्री-बालक और बूढ़े इसीकी चर्चा करते हैं। जो यहाँके निवासी हैं, वे तथा जो बाहरसे आये हुए हैं, वे भी आदरपूर्वक उसी बातको कहते हैं। चौराहोंपर और सभाओंमें भी पृथक्-पृथक् वही चर्चा चलती है॥३-४॥
</details>

<details open><summary>विश्वास-प्रस्तुतिः</summary>

उपायास्यति दाशार्हः पाण्डवार्थे पराक्रमी।  
स नो मान्यश्च पूज्यश्च सर्वथा मधुसूदनः ॥ ५ ॥
</details>

<details><summary>मूलम्</summary>

उपायास्यति दाशार्हः पाण्डवार्थे पराक्रमी।  
स नो मान्यश्च पूज्यश्च सर्वथा मधुसूदनः ॥ ५ ॥
</details>

<details><summary>अनुवाद (हिन्दी)</summary>

‘वह बात यह है कि पाण्डवोंकी ओरसे परम पराक्रमी भगवान् श्रीकृष्ण यहाँ पधारेंगे। वे मधुसूदन हमलोगोंके माननीय तथा सब प्रकारसे पूजनीय हैं॥५॥
</details>

<details open><summary>विश्वास-प्रस्तुतिः</summary>

तस्मिन् हि यात्रा लोकस्य भूतानामीश्वरो हि सः।  
तस्मिन् धृतिश्च वीर्यं च प्रज्ञा चौजश्च माधवे ॥ ६ ॥
</details>

<details><summary>मूलम्</summary>

तस्मिन् हि यात्रा लोकस्य भूतानामीश्वरो हि सः।  
तस्मिन् धृतिश्च वीर्यं च प्रज्ञा चौजश्च माधवे ॥ ६ ॥
</details>

<details><summary>अनुवाद (हिन्दी)</summary>

‘सम्पूर्ण लोकोंका जीवन उन्हींपर निर्भर है, क्योंकि वे सम्पूर्ण भूतोंके अधीश्वर हैं। उन माधवमें धैर्य, पराक्रम, बुद्धि और तेज सब कुछ है॥६॥
</details>

<details open><summary>विश्वास-प्रस्तुतिः</summary>

स मान्यतां नरश्रेष्ठः स हि धर्मः सनातनः।  
पूजितो हि सुखाय स्यादसुखः स्यादपूजितः ॥ ७ ॥
</details>

<details><summary>मूलम्</summary>

स मान्यतां नरश्रेष्ठः स हि धर्मः सनातनः।  
पूजितो हि सुखाय स्यादसुखः स्यादपूजितः ॥ ७ ॥
</details>

<details><summary>अनुवाद (हिन्दी)</summary>

‘उन नरश्रेष्ठ श्रीकृष्णका यहाँ सम्मान होना चाहिये; क्योंकि वे सनातन धर्मस्वरूप हैं। सम्मानित होनेपर वे हमारे लिये सुखदायक होंगे और सम्मानित न होनेपर हमारे दुःखके कारण बन जायँगे॥७॥
</details>

<details open><summary>विश्वास-प्रस्तुतिः</summary>

स चेत् तुष्यति दाशार्ह उपचारैररिंदमः।  
कृष्णात् सर्वानभिप्रायान् प्राप्स्यामः सर्वराजसु ॥ ८ ॥
</details>

<details><summary>मूलम्</summary>

स चेत् तुष्यति दाशार्ह उपचारैररिंदमः।  
कृष्णात् सर्वानभिप्रायान् प्राप्स्यामः सर्वराजसु ॥ ८ ॥
</details>

<details><summary>अनुवाद (हिन्दी)</summary>

‘शत्रुओंका दमन करनेवाले भगवान् श्रीकृष्ण यदि हमारे सत्कार-साधनोंसे संतुष्ट हो जायँगे, तब हम समस्त राजाओंमें उनसे अपने सारे मनोरथ प्राप्त कर लेंगे॥८॥
</details>

<details open><summary>विश्वास-प्रस्तुतिः</summary>

तस्य पूजार्थमद्यैव संविधत्स्व परंतप।  
सभाः पथि विधीयन्तां सर्वकामसमन्विताः ॥ ९ ॥
</details>

<details><summary>मूलम्</summary>

तस्य पूजार्थमद्यैव संविधत्स्व परंतप।  
सभाः पथि विधीयन्तां सर्वकामसमन्विताः ॥ ९ ॥
</details>

<details><summary>अनुवाद (हिन्दी)</summary>

‘परंतप! तुम श्रीकृष्णके स्वागत-सत्कारके लिये आजसे ही तैयारी करो। मार्गमें अनेक विश्रामस्थान बनवाओ और उनमें सब प्रकारकी मनोनुकूल उपभोग-सामग्री प्रस्तुत करो॥९॥
</details>

<details open><summary>विश्वास-प्रस्तुतिः</summary>

यथा प्रीतिर्महाबाहो त्वयि जायेत तस्य वै।  
तथा कुरुष्व गान्धारे कथं वा भीष्म मन्यसे ॥ १० ॥
</details>

<details><summary>मूलम्</summary>

यथा प्रीतिर्महाबाहो त्वयि जायेत तस्य वै।  
तथा कुरुष्व गान्धारे कथं वा भीष्म मन्यसे ॥ १० ॥
</details>

<details><summary>अनुवाद (हिन्दी)</summary>

‘महाबाहु गान्धारीनन्दन! तुम ऐसा प्रयत्न करो, जिससे श्रीकृष्णके हृदयमें तुम्हारे प्रति प्रेम उत्पन्न हो जाय। अथवा भीष्मजी! इस विषयमें आपकी क्या सम्मति है?’॥१०॥
</details>

<details open><summary>विश्वास-प्रस्तुतिः</summary>

ततो भीष्मादयः सर्वे धृतराष्ट्रं जनाधिपम्।  
ऊचुः परममित्येवं पूजयन्तोऽस्य तद् वचः ॥ ११ ॥
</details>

<details><summary>मूलम्</summary>

ततो भीष्मादयः सर्वे धृतराष्ट्रं जनाधिपम्।  
ऊचुः परममित्येवं पूजयन्तोऽस्य तद् वचः ॥ ११ ॥
</details>

<details><summary>अनुवाद (हिन्दी)</summary>

तब भीष्म आदि सब लोगोंने उस प्रस्तावकी भूरि-भूरि प्रशंसा करते हुए राजा धृतराष्ट्रसे कहा—‘बहुत उत्तम बात है’॥११॥
</details>

<details open><summary>विश्वास-प्रस्तुतिः</summary>

तेषामनुमतं ज्ञात्वा राजा दुर्योधनस्तदा।  
सभावास्तूनि रम्याणि प्रदेष्टुमुपचक्रमे ॥ १२ ॥
</details>

<details><summary>मूलम्</summary>

तेषामनुमतं ज्ञात्वा राजा दुर्योधनस्तदा।  
सभावास्तूनि रम्याणि प्रदेष्टुमुपचक्रमे ॥ १२ ॥
</details>

<details><summary>अनुवाद (हिन्दी)</summary>

उन सबकी अनुमति जानकर राजा दुर्योधनने उस समय जगह-जगह सुन्दर सभामण्डप तथा विश्रामस्थान बनवानेके लिये आदेश जारी किया॥१२॥
</details>

<details open><summary>विश्वास-प्रस्तुतिः</summary>

ततो देशेषु देशेषु रमणीयेषु भागशः।  
सर्वरत्नसमाकीर्णाः सभाश्चक्रुरनेकशः ॥ १३ ॥
</details>

<details><summary>मूलम्</summary>

ततो देशेषु देशेषु रमणीयेषु भागशः।  
सर्वरत्नसमाकीर्णाः सभाश्चक्रुरनेकशः ॥ १३ ॥
</details>

<details><summary>अनुवाद (हिन्दी)</summary>

तब कारीगरोंने विभिन्न रमणीय प्रदेशोंमें अलग-अलग सब प्रकारके रत्नोंसे सम्पन्न अनेक विश्राम-स्थान बनाये॥१३॥
</details>

<details open><summary>विश्वास-प्रस्तुतिः</summary>

आसनानि विचित्राणि युतानि विविधैर्गुणैः।  
स्त्रियो गन्धानलंकारान् सूक्ष्माणि वसनानि च ॥ १४ ॥  
गुणवन्त्यन्नपानानि भोज्यानि विविधानि च।  
माल्यानि च सुगन्धीनि तानि राजा ददौ ततः ॥ १५ ॥
</details>

<details><summary>मूलम्</summary>

आसनानि विचित्राणि युतानि विविधैर्गुणैः।  
स्त्रियो गन्धानलंकारान् सूक्ष्माणि वसनानि च ॥ १४ ॥  
गुणवन्त्यन्नपानानि भोज्यानि विविधानि च।  
माल्यानि च सुगन्धीनि तानि राजा ददौ ततः ॥ १५ ॥
</details>

<details><summary>अनुवाद (हिन्दी)</summary>

नाना प्रकारके गुणोंसे युक्त विचित्र आसन, स्त्रियाँ, सुगन्धित पदार्थ, आभूषण, महीन वस्त्र, गुणकारक अन्न और पेय पदार्थ, भाँति-भाँतिके भोजन तथा सुगन्धित पुष्पमालाएँ आदि वस्तुओंको राजा दुर्योधनने उन स्थानोंमें रखवाया॥१४-१५॥
</details>

<details open><summary>विश्वास-प्रस्तुतिः</summary>

विशेषतश्च वासार्थं सभां ग्रामे वृकस्थले।  
विदधे कौरवो राजा बहुरत्नां मनोरमाम् ॥ १६ ॥
</details>

<details><summary>मूलम्</summary>

विशेषतश्च वासार्थं सभां ग्रामे वृकस्थले।  
विदधे कौरवो राजा बहुरत्नां मनोरमाम् ॥ १६ ॥
</details>

<details><summary>अनुवाद (हिन्दी)</summary>

विशेषतः वृकस्थल नामक ग्राममें निवास करनेके लिये कुरुराज दुर्योधनने जो विश्रामस्थान बनवाया था, वह बड़ा मनोरम तथा प्रचुर रत्नराशिसे सम्पन्न था॥१६॥
</details>

<details open><summary>विश्वास-प्रस्तुतिः</summary>

एतद् विधाय वै सर्वं देवार्हमतिमानुषम्।  
आचख्यौ धृतराष्ट्राय राजा दुर्योधनस्तदा ॥ १७ ॥
</details>

<details><summary>मूलम्</summary>

एतद् विधाय वै सर्वं देवार्हमतिमानुषम्।  
आचख्यौ धृतराष्ट्राय राजा दुर्योधनस्तदा ॥ १७ ॥
</details>

<details><summary>अनुवाद (हिन्दी)</summary>

मनुष्योंके लिये अत्यन्त दुर्लभ यह सब देवोचित व्यवस्था करके राजा दुर्योधनने धृतराष्ट्रको इसकी सूचना दे दी॥१७॥
</details>

<details open><summary>विश्वास-प्रस्तुतिः</summary>

ताः सभाः केशवः सर्वा रत्नानि विविधानि च।  
असमीक्ष्यैव दाशार्ह उपायात् कुरुसद्म तत् ॥ १८ ॥
</details>

<details><summary>मूलम्</summary>

ताः सभाः केशवः सर्वा रत्नानि विविधानि च।  
असमीक्ष्यैव दाशार्ह उपायात् कुरुसद्म तत् ॥ १८ ॥
</details>

<details><summary>अनुवाद (हिन्दी)</summary>

परंतु यदुकुलतिलक श्रीकृष्ण उन विश्रामस्थानों तथा नाना प्रकारके रत्नोंकी ओर दृष्टिपाततक न करके कौरवोंके निवासस्थान हस्तिनापुरकी ओर बढ़ते चले गये॥१८॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि मार्गे सभानिर्माणे पञ्चाशीतितमोऽध्यायः ॥ ८५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें मार्गमें विश्रामस्थलनिर्माणविषयक पचासीवाँ अध्याय पूरा हुआ॥८५॥
</details>
