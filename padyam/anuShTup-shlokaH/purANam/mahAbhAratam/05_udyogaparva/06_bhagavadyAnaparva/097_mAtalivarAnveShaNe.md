+++
title_full = "097 कण्व मुनिका दुर्योधनको संधिके लिये समझाते हुए मातलिका उपाख्यान आरम्भ करना"
title = "०९७ मातलिवरान्वेषणे"

+++

<details><summary>भागसूचना</summary>

सप्तनवतितमोऽध्यायः
</details>

<details><summary>Misc Detail</summary>

कण्व मुनिका दुर्योधनको संधिके लिये समझाते हुए मातलिका उपाख्यान आरम्भ करना वैशम्पायन उवाच
</details>

<details open><summary>विश्वास-प्रस्तुतिः</summary>

जामदग्न्यवचः श्रुत्वा कण्वोऽपि भगवानृषिः।  
दुर्योधनमिदं वाक्यमब्रवीत् कुरुसंसदि ॥ १ ॥
</details>

<details><summary>मूलम्</summary>

जामदग्न्यवचः श्रुत्वा कण्वोऽपि भगवानृषिः।  
दुर्योधनमिदं वाक्यमब्रवीत् कुरुसंसदि ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! जमदग्निनन्दन परशुरामका यह वचन सुनकर भगवान् कण्व मुनिने भी कौरवसभामें दुर्योधनसे यह बात कही॥१॥
</details>

<details open><summary>मूलम् (वचनम्)</summary>

कण्व उवाच
</details>

<details open><summary>विश्वास-प्रस्तुतिः</summary>

अक्षयश्चाव्ययश्चैव ब्रह्मा लोकपितामहः ।  
तथैव भगवन्तौ तौ नरनारायणावृषी ॥ २ ॥
</details>

<details><summary>मूलम्</summary>

अक्षयश्चाव्ययश्चैव ब्रह्मा लोकपितामहः ।  
तथैव भगवन्तौ तौ नरनारायणावृषी ॥ २ ॥
</details>

<details><summary>अनुवाद (हिन्दी)</summary>

_कण्व बोले—_ राजन्! जैसे लोकपितामह ब्रह्मा अक्षय और अविनाशी हैं, उसी प्रकार वे दोनों भगवान् नर-नारायण ऋषि भी हैं॥२॥
</details>

<details open><summary>विश्वास-प्रस्तुतिः</summary>

आदित्यानां हि सर्वेषां विष्णुरेकः सनातनः।  
अजय्यश्चाव्ययश्चैव शाश्वतः प्रभुरीश्वरः ॥ ३ ॥
</details>

<details><summary>मूलम्</summary>

आदित्यानां हि सर्वेषां विष्णुरेकः सनातनः।  
अजय्यश्चाव्ययश्चैव शाश्वतः प्रभुरीश्वरः ॥ ३ ॥
</details>

<details><summary>अनुवाद (हिन्दी)</summary>

अदितिके सभी पुत्रोंमें अथवा सम्पूर्ण आदित्योंमें एकमात्र भगवान् विष्णु ही अजेय, अविनाशी, नित्य विद्यमान एवं सर्वसमर्थ सनातन परमेश्वर हैं॥३॥
</details>

<details open><summary>विश्वास-प्रस्तुतिः</summary>

निमित्तमरणाश्चान्ये चन्द्रसूर्यौ मही जलम्।  
वायुरग्निस्तथाऽऽकाशं ग्रहास्तारागणास्तथा ॥ ४ ॥
</details>

<details><summary>मूलम्</summary>

निमित्तमरणाश्चान्ये चन्द्रसूर्यौ मही जलम्।  
वायुरग्निस्तथाऽऽकाशं ग्रहास्तारागणास्तथा ॥ ४ ॥
</details>

<details><summary>अनुवाद (हिन्दी)</summary>

अन्य सब लोग तो किसी-न-किसी निमित्तसे मृत्युको प्राप्त होते ही हैं। चन्द्रमा, सूर्य, पृथ्वी, जल, वायु, अग्नि, आकाश, ग्रह तथा नक्षत्र—ये सभी नाशवान् हैं॥४॥
</details>

<details open><summary>विश्वास-प्रस्तुतिः</summary>

ते च क्षयान्ते जगतो हित्वा लोकत्रयं सदा।  
क्षयं गच्छन्ति वै सर्वे सृज्यन्ते च पुनः पुनः॥५॥
</details>

<details><summary>मूलम्</summary>

ते च क्षयान्ते जगतो हित्वा लोकत्रयं सदा।  
क्षयं गच्छन्ति वै सर्वे सृज्यन्ते च पुनः पुनः॥५॥
</details>

<details><summary>अनुवाद (हिन्दी)</summary>

जगत्‌का विनाश होनेके पश्चात् ये चन्द्र, सूर्य आदि तीनों लोकोंका सदाके लिये परित्याग करके नष्ट हो जाते हैं। फिर सृष्टिकालमें इन सबकी बारंबार सृष्टि होती है॥५॥
</details>

<details open><summary>विश्वास-प्रस्तुतिः</summary>

मुहूर्तमरणास्त्वन्ये मानुषा मृगपक्षिणः ।  
तैर्यग्योन्याश्च ये चान्ये जीवलोकचरास्तथा ॥ ६ ॥
</details>

<details><summary>मूलम्</summary>

मुहूर्तमरणास्त्वन्ये मानुषा मृगपक्षिणः ।  
तैर्यग्योन्याश्च ये चान्ये जीवलोकचरास्तथा ॥ ६ ॥
</details>

<details><summary>अनुवाद (हिन्दी)</summary>

इनके सिवा ये दूसरे जो मनुष्य, पशु, पक्षी तथा जीवलोकमें विचरनेवाले अन्यान्य तिर्यग्‌योनिके प्राणी हैं, वे अल्पकालमें ही कालके गालमें चले जाते हैं॥
</details>

<details open><summary>विश्वास-प्रस्तुतिः</summary>

भूयिष्ठेन तु राजानः श्रियं भुक्त्वाऽऽयुषः क्षये।  
तरुणाः प्रतिपद्यन्ते भोक्तुं सुकृतदुष्कृते ॥ ७ ॥
</details>

<details><summary>मूलम्</summary>

भूयिष्ठेन तु राजानः श्रियं भुक्त्वाऽऽयुषः क्षये।  
तरुणाः प्रतिपद्यन्ते भोक्तुं सुकृतदुष्कृते ॥ ७ ॥
</details>

<details><summary>अनुवाद (हिन्दी)</summary>

राजालोग भी प्रायः राजलक्ष्मीका उपभोग करके आयुकी समाप्ति होनेपर मृत्यु होनेके पश्चात् अपने पाप-पुण्यका फल भोगनेके लिये पुनः नूतन जन्म ग्रहण करते हैं॥७॥
</details>

<details open><summary>विश्वास-प्रस्तुतिः</summary>

स भवान् धर्मपुत्रेण शमं कर्तुमिहार्हति।  
पाण्डवाः कुरवश्चैव पालयन्तु वसुंधराम् ॥ ८ ॥
</details>

<details><summary>मूलम्</summary>

स भवान् धर्मपुत्रेण शमं कर्तुमिहार्हति।  
पाण्डवाः कुरवश्चैव पालयन्तु वसुंधराम् ॥ ८ ॥
</details>

<details><summary>अनुवाद (हिन्दी)</summary>

राजन्! आपको धर्मपुत्र युधिष्ठिरके साथ संधि कर लेनी चाहिये। मैं चाहता हूँ कि पाण्डव तथा कौरव दोनों मिलकर इस पृथ्वीका पालन करें॥८॥
</details>

<details open><summary>विश्वास-प्रस्तुतिः</summary>

बलवानहमित्येव न मन्तव्यं सुयोधन।  
बलवन्तो बलिभ्यो हि दृश्यन्ते पुरुषर्षभ ॥ ९ ॥
</details>

<details><summary>मूलम्</summary>

बलवानहमित्येव न मन्तव्यं सुयोधन।  
बलवन्तो बलिभ्यो हि दृश्यन्ते पुरुषर्षभ ॥ ९ ॥
</details>

<details><summary>अनुवाद (हिन्दी)</summary>

पुरुषरत्न सुयोधन! तुम्हें यह नहीं मानना चाहिये कि मैं ही सबसे अधिक बलवान् हूँ; क्योंकि संसारमें बलवानोंसे भी बलवान् पुरुष देखे जाते हैं॥९॥
</details>

<details open><summary>विश्वास-प्रस्तुतिः</summary>

न बलं बलिनां मध्ये बलं भवति कौरव।  
बलवन्तो हि ते सर्वे पाण्डवा देवविक्रमाः ॥ १० ॥
</details>

<details><summary>मूलम्</summary>

न बलं बलिनां मध्ये बलं भवति कौरव।  
बलवन्तो हि ते सर्वे पाण्डवा देवविक्रमाः ॥ १० ॥
</details>

<details><summary>अनुवाद (हिन्दी)</summary>

कुरुनन्दन! बलवानोंके बीचमें सैनिकबलको बल नहीं समझा जाता है। समस्त पाण्डव देवताओंके समान पराक्रमी हैं; अतः वे ही तुम्हारी अपेक्षा बलवान् हैं॥
</details>

<details open><summary>विश्वास-प्रस्तुतिः</summary>

अत्राप्युदाहरन्तीममितिहासं पुरातनम् ।  
मातलेर्दातुकामस्य कन्यां मृगयतो वरम् ॥ ११ ॥
</details>

<details><summary>मूलम्</summary>

अत्राप्युदाहरन्तीममितिहासं पुरातनम् ।  
मातलेर्दातुकामस्य कन्यां मृगयतो वरम् ॥ ११ ॥
</details>

<details><summary>अनुवाद (हिन्दी)</summary>

इस प्रसंगमें कन्यादान करनेके लिये वर ढूँढ़नेवाले मातलिके इस प्राचीन इतिहासका उदाहरण दिया करते हैं॥
</details>

<details open><summary>विश्वास-प्रस्तुतिः</summary>

मतस्त्रैलोक्यराजस्य मातलिर्नाम सारथिः ।  
तस्यैकैव कुले कन्या रूपतो लोकविश्रुता ॥ १२ ॥
</details>

<details><summary>मूलम्</summary>

मतस्त्रैलोक्यराजस्य मातलिर्नाम सारथिः ।  
तस्यैकैव कुले कन्या रूपतो लोकविश्रुता ॥ १२ ॥
</details>

<details><summary>अनुवाद (हिन्दी)</summary>

त्रिलोकीनाथ इन्द्रके प्रिय सारथिका नाम मातलि है। उनके कुलमें उन्हींकी एक कन्या थी; जो अपने रूपके कारण सम्पूर्ण लोकोंमें विख्यात थी॥१२॥
</details>

<details open><summary>विश्वास-प्रस्तुतिः</summary>

गुणकेशीति विख्याता नाम्ना सा देवरूपिणी।  
श्रिया च वपुषा चैव स्त्रियोऽन्याः सातिरिच्यते ॥ १३ ॥
</details>

<details><summary>मूलम्</summary>

गुणकेशीति विख्याता नाम्ना सा देवरूपिणी।  
श्रिया च वपुषा चैव स्त्रियोऽन्याः सातिरिच्यते ॥ १३ ॥
</details>

<details><summary>अनुवाद (हिन्दी)</summary>

वह देवरूपिणी कन्या गुणकेशीके नामसे प्रसिद्ध थी। गुणकेशी अपनी शोभा तथा सुन्दर शरीरकी दृष्टिसे उस समयकी सम्पूर्ण स्त्रियोंसे श्रेष्ठ थी॥१३॥
</details>

<details open><summary>विश्वास-प्रस्तुतिः</summary>

तस्याः प्रदानसमयं मातलिः सह भार्यया।  
ज्ञात्वा विममृशे राजंस्तत्परः परिचिन्तयन् ॥ १४ ॥
</details>

<details><summary>मूलम्</summary>

तस्याः प्रदानसमयं मातलिः सह भार्यया।  
ज्ञात्वा विममृशे राजंस्तत्परः परिचिन्तयन् ॥ १४ ॥
</details>

<details><summary>अनुवाद (हिन्दी)</summary>

राजन्! उसके विवाहका समय आया जान मातलिने एकाग्रचित्त हो उसीके विषयमें चिन्तन करते हुए अपनी पत्नीके साथ विचार-विमर्श किया॥१४॥
</details>

<details open><summary>विश्वास-प्रस्तुतिः</summary>

धिक् खल्वलघुशीलानामुच्छ्रितानां यशस्विनाम् ।  
नराणां मृदुसत्त्वानां कुले कन्याप्ररोहणम् ॥ १५ ॥
</details>

<details><summary>मूलम्</summary>

धिक् खल्वलघुशीलानामुच्छ्रितानां यशस्विनाम् ।  
नराणां मृदुसत्त्वानां कुले कन्याप्ररोहणम् ॥ १५ ॥
</details>

<details><summary>अनुवाद (हिन्दी)</summary>

‘जिनका शीलस्वभाव श्रेष्ठ है, जो ऊँचे कुलमें उत्पन्न हुए यशस्वी तथा कोमल अन्तःकरणवाले हैं; ऐसे लोगोंके कुलमें कन्याका उत्पन्न होना दुःखकी ही बात है॥
</details>

<details open><summary>विश्वास-प्रस्तुतिः</summary>

मातुः कुलं पितृकुलं यत्र चैव प्रदीयते।  
कुलत्रयं संशयितं कुरुते कन्यका सताम् ॥ १६ ॥
</details>

<details><summary>मूलम्</summary>

मातुः कुलं पितृकुलं यत्र चैव प्रदीयते।  
कुलत्रयं संशयितं कुरुते कन्यका सताम् ॥ १६ ॥
</details>

<details><summary>अनुवाद (हिन्दी)</summary>

‘कन्या मातृकुलको, पितृकुलको तथा जहाँ वह ब्याही जाती है, उस कुलको—सत्पुरुषोंके इन तीनों कुलोंको संशयमें डाल देती है॥१६॥
</details>

<details open><summary>विश्वास-प्रस्तुतिः</summary>

देवमानुषलोकौ द्वौ मानुषेणैव चक्षुषा।  
अवगाह्यैव विचितौ न च मे रोचते वरः ॥ १७ ॥
</details>

<details><summary>मूलम्</summary>

देवमानुषलोकौ द्वौ मानुषेणैव चक्षुषा।  
अवगाह्यैव विचितौ न च मे रोचते वरः ॥ १७ ॥
</details>

<details><summary>अनुवाद (हिन्दी)</summary>

‘मैंने मानवदृष्टिके अनुसार देवलोक तथा मनुष्यलोक दोनोंमें अच्छी तरह घूम-फिरकर कन्याके लिये वरका अन्वेषण किया है, पर वहाँ कोई भी वर मुझे पसंद नहीं आ रहा है’॥१७॥
</details>

<details open><summary>मूलम् (वचनम्)</summary>

कण्व उवाच
</details>

<details open><summary>विश्वास-प्रस्तुतिः</summary>

न देवान् नैव दितिजान् न गन्धर्वान् न मानुषान्।  
अरोचयद् वरकृते तथैव बहुलानृषीन् ॥ १८ ॥
</details>

<details><summary>मूलम्</summary>

न देवान् नैव दितिजान् न गन्धर्वान् न मानुषान्।  
अरोचयद् वरकृते तथैव बहुलानृषीन् ॥ १८ ॥
</details>

<details><summary>अनुवाद (हिन्दी)</summary>

_कण्व मुनि कहते हैं—_ मातलिने वरके लिये बहुत-से देवताओं, दैत्यों, गन्धर्वों और मनुष्यों तथा ऋषियोंको भी देखा; परंतु कोई उन्हें पसंद नहीं आया॥१८॥
</details>

<details open><summary>विश्वास-प्रस्तुतिः</summary>

भार्ययानु स सम्मन्त्र्य सह रात्रौ सुधर्मया।  
मातलिर्नागलोकाय चकार गमने मतिम् ॥ १९ ॥
</details>

<details><summary>मूलम्</summary>

भार्ययानु स सम्मन्त्र्य सह रात्रौ सुधर्मया।  
मातलिर्नागलोकाय चकार गमने मतिम् ॥ १९ ॥
</details>

<details><summary>अनुवाद (हिन्दी)</summary>

तब उन्होंने रातमें अपनी पत्नी सुधर्माके साथ सलाह करके नागलोकमें जानेका विचार किया॥१९॥
</details>

<details open><summary>विश्वास-प्रस्तुतिः</summary>

न मे देवमनुष्येषु गुणकेश्याः समो वरः।  
रूपतो दृश्यते कश्चिन्नागेषु भविता ध्रुवम् ॥ २० ॥
</details>

<details><summary>मूलम्</summary>

न मे देवमनुष्येषु गुणकेश्याः समो वरः।  
रूपतो दृश्यते कश्चिन्नागेषु भविता ध्रुवम् ॥ २० ॥
</details>

<details><summary>अनुवाद (हिन्दी)</summary>

वे अपनी पत्नीसे बोले—‘देवि! देवताओं और मनुष्योंमें तो गुणकेशीके योग्य कोई रूपवान् वर नहीं दिखायी देता। नागलोकमें कोई-न-कोई उसके योग्य वर अवश्य होगा’॥२०॥
</details>

<details open><summary>विश्वास-प्रस्तुतिः</summary>

इत्यामन्त्र्य सुधर्मां स कृत्वा चाभिप्रदक्षिणम्।  
कन्यां शिरस्युपाघ्राय प्रविवेश महीतलम् ॥ २१ ॥
</details>

<details><summary>मूलम्</summary>

इत्यामन्त्र्य सुधर्मां स कृत्वा चाभिप्रदक्षिणम्।  
कन्यां शिरस्युपाघ्राय प्रविवेश महीतलम् ॥ २१ ॥
</details>

<details><summary>अनुवाद (हिन्दी)</summary>

सुधर्मासे ऐसी सलाह करके मातलिने इष्टदेवकी परिक्रमा की और कन्याका मस्तक सूँघकर रसातलमें प्रवेश किया॥२१॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि मातलिवरान्वेषणे सप्तनवतितमोऽध्यायः ॥ ९७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें मातलिके वर खोजनेसे सम्बन्ध रखनेवाला सत्तानबेवाँ अध्याय पूरा हुआ॥९७॥
</details>
