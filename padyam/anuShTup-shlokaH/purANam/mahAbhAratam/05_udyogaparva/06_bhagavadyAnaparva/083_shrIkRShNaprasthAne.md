+++
title_full = "083 श्रीकृष्णका हस्तिनापुरको प्रस्थान, युधिष्ठिरका माता कुन्ती एवं कौरवोंके लिये संदेश तथा श्रीकृष्णको मार्गमें दिव्य महर्षियोंका दर्शन"
title = "०८३ श्रीकृष्णप्रस्थाने"

+++

<details><summary>भागसूचना</summary>

त्र्यशीतितमोऽध्यायः
</details>

<details><summary>सूचना (हिन्दी)</summary>

श्रीकृष्णका हस्तिनापुरको प्रस्थान, युधिष्ठिरका माता कुन्ती एवं कौरवोंके लिये संदेश तथा श्रीकृष्णको मार्गमें दिव्य महर्षियोंका दर्शन
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

कुरूणामद्य सर्वेषां भवान् सुहृदनुत्तमः।  
सम्बन्धी दयितो नित्यमुभयोः पक्षयोरपि ॥ १ ॥
</details>

<details><summary>मूलम्</summary>

कुरूणामद्य सर्वेषां भवान् सुहृदनुत्तमः।  
सम्बन्धी दयितो नित्यमुभयोः पक्षयोरपि ॥ १ ॥
</details>

<details><summary>अनुवाद (हिन्दी)</summary>

_अर्जुन बोले—_ श्रीकृष्ण! आजकल आप ही समस्त कौरवोंके सर्वोत्तम सुहृद् तथा दोनों पक्षोंके नित्य प्रिय सम्बन्धी हैं॥१॥
</details>

<details open><summary>विश्वास-प्रस्तुतिः</summary>

पाण्डवैर्धार्तराष्ट्राणां प्रतिपाद्यमनामयम् ।  
समर्थः प्रशमं चैव कर्तुमर्हसि केशव ॥ २ ॥
</details>

<details><summary>मूलम्</summary>

पाण्डवैर्धार्तराष्ट्राणां प्रतिपाद्यमनामयम् ।  
समर्थः प्रशमं चैव कर्तुमर्हसि केशव ॥ २ ॥
</details>

<details><summary>अनुवाद (हिन्दी)</summary>

केशव! पाण्डवोंसहित धृतराष्ट्रपुत्रोंका मंगल सम्पादन करना आपका कर्तव्य है। आप उभयपक्षमें संधि करानेकी शक्ति भी रखते हैं॥२॥
</details>

<details open><summary>विश्वास-प्रस्तुतिः</summary>

त्वमितः पुण्डरीकाक्ष सुयोधनममर्षणम् ।  
शान्त्यर्थं भ्रातरं ब्रूया यत् तद् वाच्यममित्रहन् ॥ ३ ॥
</details>

<details><summary>मूलम्</summary>

त्वमितः पुण्डरीकाक्ष सुयोधनममर्षणम् ।  
शान्त्यर्थं भ्रातरं ब्रूया यत् तद् वाच्यममित्रहन् ॥ ३ ॥
</details>

<details><summary>अनुवाद (हिन्दी)</summary>

शत्रुओंका नाश करनेवाले कमलनयन श्रीकृष्ण! आप यहाँसे जाकर हमारे अमर्षशील भ्राता दुर्योधनसे ऐसी बातें करें, जो शान्तिस्थापनमें सहायक हों॥३॥
</details>

<details open><summary>विश्वास-प्रस्तुतिः</summary>

त्वया धर्मार्थयुक्तं चेदुक्तं शिवमनामयम्।  
हितं नादास्यते बालो दिष्टस्य वशमेष्यति ॥ ४ ॥
</details>

<details><summary>मूलम्</summary>

त्वया धर्मार्थयुक्तं चेदुक्तं शिवमनामयम्।  
हितं नादास्यते बालो दिष्टस्य वशमेष्यति ॥ ४ ॥
</details>

<details><summary>अनुवाद (हिन्दी)</summary>

यदि वह मूर्ख आपकी कही हुई धर्म और अर्थसे युक्त, संतापनाशक, कल्याणकारी एवं हितकर बातें नहीं मानेगा तो अवश्य ही उसे कालके गालमें जाना पड़ेगा॥
</details>

<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

धर्म्यमस्मद्धितं चैव कुरूणां यदनामयम्।  
एष यास्यामि राजानं धृतराष्ट्रमभीप्सया ॥ ५ ॥
</details>

<details><summary>मूलम्</summary>

धर्म्यमस्मद्धितं चैव कुरूणां यदनामयम्।  
एष यास्यामि राजानं धृतराष्ट्रमभीप्सया ॥ ५ ॥
</details>

<details><summary>अनुवाद (हिन्दी)</summary>

_श्रीभगवान् बोले—_ अर्जुन! जो धर्मसंगत, हमलोगोंके लिये हितकर तथा कौरवोंके लिये भी मंगलकारक हो, वही कार्य करनेके लिये मैं राजा धृतराष्ट्रके समीप यात्रा करूँगा॥५॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततो व्यपेततमसि सूर्ये विमलवद्‌गते।  
मैत्रे मुहूर्ते सम्प्राप्ते मृद्वर्चिषि दिवाकरे ॥ ६ ॥  
कौमुदे मासि रेवत्यां शरदन्ते हिमागमे।  
स्फीतसस्यसुखे काले कल्पः सत्त्ववतां वरः ॥ ७ ॥
</details>

<details><summary>मूलम्</summary>

ततो व्यपेततमसि सूर्ये विमलवद्‌गते।  
मैत्रे मुहूर्ते सम्प्राप्ते मृद्वर्चिषि दिवाकरे ॥ ६ ॥  
कौमुदे मासि रेवत्यां शरदन्ते हिमागमे।  
स्फीतसस्यसुखे काले कल्पः सत्त्ववतां वरः ॥ ७ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! तदनन्तर जब रात्रिका अन्धकार दूर हुआ और निर्मल आकाशमें सूर्यदेवके उदित होनेपर उनकी कोमल किरणें सब ओर फैल गयीं। कार्तिक मासके रेवती नक्षत्रमें ‘मैत्र’ नामक मुहूर्त उपस्थित होनेपर सत्त्वगुणी पुरुषोंमें श्रेष्ठ एवं समर्थ श्रीकृष्णने यात्रा आरम्भ की। उन दिनों शरद्-ऋतुका अन्त और हेमन्तका आरम्भ हो रहा था। सब ओर खूब उपजी हुई खेती लहलहा रही थी॥
</details>

<details open><summary>विश्वास-प्रस्तुतिः</summary>

मङ्गल्याः पुण्यनिर्घोषा वाचः शृण्वंश्च सूनृताः।  
ब्राह्मणानां प्रतीतानामृषीणामिव वासवः ॥ ८ ॥  
कृत्वा पौर्वाह्णिकं कृत्यं स्नातः शुचिरलंकृतः।  
उपतस्थे विवस्वन्तं पावकं च जनार्दनः ॥ ९ ॥  
ऋषभं पृष्ठ आलभ्य ब्राह्मणानभिवाद्य च।  
अग्निं प्रदक्षिणं कृत्वा पश्यन् कल्याणमग्रतः ॥ १० ॥  
तत् प्रतिज्ञाय वचनं पाण्डवस्य जनार्दनः।  
शिनेर्नप्तारमासीनमभ्यभाषत सात्यकिम् ॥ ११ ॥
</details>

<details><summary>मूलम्</summary>

मङ्गल्याः पुण्यनिर्घोषा वाचः शृण्वंश्च सूनृताः।  
ब्राह्मणानां प्रतीतानामृषीणामिव वासवः ॥ ८ ॥  
कृत्वा पौर्वाह्णिकं कृत्यं स्नातः शुचिरलंकृतः।  
उपतस्थे विवस्वन्तं पावकं च जनार्दनः ॥ ९ ॥  
ऋषभं पृष्ठ आलभ्य ब्राह्मणानभिवाद्य च।  
अग्निं प्रदक्षिणं कृत्वा पश्यन् कल्याणमग्रतः ॥ १० ॥  
तत् प्रतिज्ञाय वचनं पाण्डवस्य जनार्दनः।  
शिनेर्नप्तारमासीनमभ्यभाषत सात्यकिम् ॥ ११ ॥
</details>

<details><summary>अनुवाद (हिन्दी)</summary>

भगवान् जनार्दनने सबसे पहले प्रातःकाल ऋषियोंके मुखसे मंगलपाठ सुननेवाले देवराज इन्द्रकी भाँति विश्वस्त ब्राह्मणोंके मुखसे परम मधुर मंगलकारक पुण्याहवाचन सुनते हुए स्नान किया। फिर उन्होंने पवित्र तथा वस्त्राभूषणोंसे अलंकृत हो स्वन्ध्यावन्दन, सूर्योपस्थान एवं अग्निहोत्र आदि पूर्वाह्णकृत्य सम्पन्न किये। इसके बाद बैलकी पीठ छूकर ब्राह्मणोंको नमस्कार किया और अग्निकी परिक्रमा करके अपने सामने प्रस्तुत की हुई कल्याणकारक वस्तुओंका दर्शन किया। तदनन्तर पाण्डुनन्दन युधिष्ठिरकी बातोंपर विचार करके जनार्दनने अपने पास बैठे हुए शिनिपौत्र सात्यकिसे इस प्रकार कहा—॥८—११॥
</details>

<details open><summary>विश्वास-प्रस्तुतिः</summary>

रथ आरोप्यतां शङ्खश्चक्रं च गदया सह।  
उपासंगाश्च शक्त्यश्च सर्वप्रहरणानि च ॥ १२ ॥
</details>

<details><summary>मूलम्</summary>

रथ आरोप्यतां शङ्खश्चक्रं च गदया सह।  
उपासंगाश्च शक्त्यश्च सर्वप्रहरणानि च ॥ १२ ॥
</details>

<details><summary>अनुवाद (हिन्दी)</summary>

‘युयुधान! मेरे रथपर शंख, चक्र, गदा, तूणीर, शक्ति तथा अन्य सब प्रकारके अस्त्र-शस्त्र लाकर रख दो॥
</details>

<details open><summary>विश्वास-प्रस्तुतिः</summary>

दुर्योधनश्च दुष्टात्मा कर्णश्च सहसौबलः।  
न च शत्रुरवज्ञेयो दुर्बलोऽपि बलीयसा ॥ १३ ॥
</details>

<details><summary>मूलम्</summary>

दुर्योधनश्च दुष्टात्मा कर्णश्च सहसौबलः।  
न च शत्रुरवज्ञेयो दुर्बलोऽपि बलीयसा ॥ १३ ॥
</details>

<details><summary>अनुवाद (हिन्दी)</summary>

‘कोई अत्यन्त बलवान् क्यों न हो; उसे अपने दुर्बल शत्रुकी भी अवहेलना नहीं करनी चाहिये; (उससे सतर्क रहना चाहिये।) फिर दुर्योधन, कर्ण और शकुनि तो दुष्टात्मा ही हैं। उनसे तो सावधान रहनेकी अत्यन्त आवश्यकता है॥१३॥
</details>

<details open><summary>विश्वास-प्रस्तुतिः</summary>

ततस्तन्मतमाज्ञाय केशवस्य पुरःसराः ।  
प्रसस्रुर्योजयिष्यन्तो रथं चक्रगदाभृतः ॥ १४ ॥
</details>

<details><summary>मूलम्</summary>

ततस्तन्मतमाज्ञाय केशवस्य पुरःसराः ।  
प्रसस्रुर्योजयिष्यन्तो रथं चक्रगदाभृतः ॥ १४ ॥
</details>

<details><summary>अनुवाद (हिन्दी)</summary>

तब चक्र और गदा धारण करनेवाले भगवान् श्रीकृष्णके अभिप्रायको जानकर उनके आगे चलनेवाले सेवक रथ जोतनेके लिये दौड़ पड़े॥१४॥
</details>

<details open><summary>विश्वास-प्रस्तुतिः</summary>

तं दीप्तमिव कालाग्निमाकाशगमिवाशुगम् ।  
सूर्यचन्द्रप्रकाशाभ्यां चक्राभ्यां समलंकृतम् ॥ १५ ॥
</details>

<details><summary>मूलम्</summary>

तं दीप्तमिव कालाग्निमाकाशगमिवाशुगम् ।  
सूर्यचन्द्रप्रकाशाभ्यां चक्राभ्यां समलंकृतम् ॥ १५ ॥
</details>

<details><summary>अनुवाद (हिन्दी)</summary>

वह रथ प्रलयकालीन अग्निके समान दीप्तिमान्, विमानके सदृश शीघ्रगामी तथा सूर्य और चन्द्रमाके समान तेजस्वी दो गोलाकार चक्रोंसे सुशोभित था॥१५॥
</details>

<details open><summary>विश्वास-प्रस्तुतिः</summary>

अर्धचन्द्रैश्च चन्द्रैश्च मत्स्यैः समृगपक्षिभिः।  
पुष्पैश्च विविधैश्चित्रं मणिरत्नैश्च सर्वशः ॥ १६ ॥
</details>

<details><summary>मूलम्</summary>

अर्धचन्द्रैश्च चन्द्रैश्च मत्स्यैः समृगपक्षिभिः।  
पुष्पैश्च विविधैश्चित्रं मणिरत्नैश्च सर्वशः ॥ १६ ॥
</details>

<details><summary>अनुवाद (हिन्दी)</summary>

अर्धचन्द्र, चन्द्र, मत्स्य, मृग, पक्षी, नाना प्रकारके पुष्प तथा सभी तरहके मणि-रत्नोंसे चित्रित एवं जटित होनेके कारण उसकी विचित्र शोभा हो रही थी॥१६॥
</details>

<details open><summary>विश्वास-प्रस्तुतिः</summary>

तरुणादित्यसंकाशं बृहन्तं चारुदर्शनम् ।  
मणिहेमविचित्राङ्‌गं सुध्वजं सुपताकिनम् ॥ १७ ॥
</details>

<details><summary>मूलम्</summary>

तरुणादित्यसंकाशं बृहन्तं चारुदर्शनम् ।  
मणिहेमविचित्राङ्‌गं सुध्वजं सुपताकिनम् ॥ १७ ॥
</details>

<details><summary>अनुवाद (हिन्दी)</summary>

वह तरुण सूर्यके समान प्रकाशमान, विशाल तथा देखनेमें मनोहर था। उसके सभी भागोंमें मणि एवं सुवर्ण जड़े हुए थे। उस रथकी ध्वजा बहुत ही सुन्दर थी और उसपर उत्तम पताका फहरा रही थी॥१७॥
</details>

<details open><summary>विश्वास-प्रस्तुतिः</summary>

सूपस्करमनाधृष्यं वैयाघ्रपरिवारणम् ।  
यशोघ्नं प्रत्यमित्राणां यदूनां नन्दिवर्धनम् ॥ १८ ॥
</details>

<details><summary>मूलम्</summary>

सूपस्करमनाधृष्यं वैयाघ्रपरिवारणम् ।  
यशोघ्नं प्रत्यमित्राणां यदूनां नन्दिवर्धनम् ॥ १८ ॥
</details>

<details><summary>अनुवाद (हिन्दी)</summary>

उसमें सब प्रकारकी आवश्यक सामग्री सुन्दर ढंगसे रखी गयी थी। उसपर व्याघ्रचर्मका आवरण (पर्दा) शोभा पाता था। वह रथ शत्रुओंके लिये दुर्धर्ष तथा उनके सुयशका नाश करनेवाला था। साथ ही उससे यदुवंशियोंके आनन्दकी वृद्धि होती थी॥१८॥
</details>

<details open><summary>विश्वास-प्रस्तुतिः</summary>

वाजिभिः शैब्यसुग्रीवमेघपुष्पबलाहकैः ।  
स्नातैः सम्पादयामासुः सम्पन्नैः सर्वसम्पदा ॥ १९ ॥
</details>

<details><summary>मूलम्</summary>

वाजिभिः शैब्यसुग्रीवमेघपुष्पबलाहकैः ।  
स्नातैः सम्पादयामासुः सम्पन्नैः सर्वसम्पदा ॥ १९ ॥
</details>

<details><summary>अनुवाद (हिन्दी)</summary>

श्रीकृष्णके सेवकोंने शैब्य, सुग्रीव, मेघपुष्प तथा बलाहक नामवाले चारों घोड़ोंको नहला-धुलाकर सब प्रकारके बहुमूल्य आभूषणोंद्वारा सुसज्जित करके उस रथमें जोत दिया॥१९॥
</details>

<details open><summary>विश्वास-प्रस्तुतिः</summary>

महिमानं तु कृष्णस्य भूय एवाभिवर्धयन्।  
सुघोषः पतगेन्द्रेण ध्वजेन युयुजे रथः ॥ २० ॥
</details>

<details><summary>मूलम्</summary>

महिमानं तु कृष्णस्य भूय एवाभिवर्धयन्।  
सुघोषः पतगेन्द्रेण ध्वजेन युयुजे रथः ॥ २० ॥
</details>

<details><summary>अनुवाद (हिन्दी)</summary>

इस प्रकार वह रथ श्रीकृष्णकी महत्ताको और अधिक बढ़ाता हुआ गरुड़चिह्नित ध्वजसे संयुक्त हो बड़ी शोभा पा रहा था। चलते समय उसके पहियोंसे गम्भीर ध्वनि होती थी॥२०॥
</details>

<details open><summary>विश्वास-प्रस्तुतिः</summary>

तं मेरुशिखरप्रख्यं मेघदुन्दुभिनिःस्वनम् ।  
आरुरोह रथं शौरिर्विमानमिव कामगम् ॥ २१ ॥
</details>

<details><summary>मूलम्</summary>

तं मेरुशिखरप्रख्यं मेघदुन्दुभिनिःस्वनम् ।  
आरुरोह रथं शौरिर्विमानमिव कामगम् ॥ २१ ॥
</details>

<details><summary>अनुवाद (हिन्दी)</summary>

मेरुपर्वतके शिखरोंकी भाँति सुनहरी प्रभासे सुशोभित तथा मेघ और दुन्दुभियोंके समान गम्भीर नाद करनेवाले उस रथपर, जो इच्छानुसार चलनेवाले विमानके समान प्रतीत होता था, भगवान् श्रीकृष्ण आरूढ़ हुए॥२१॥
</details>

<details open><summary>विश्वास-प्रस्तुतिः</summary>

ततः सात्यकिमारोप्य प्रययौ पुरुषोत्तमः।  
पृथिवीं चान्तरिक्षं च रथघोषेण नादयन् ॥ २२ ॥
</details>

<details><summary>मूलम्</summary>

ततः सात्यकिमारोप्य प्रययौ पुरुषोत्तमः।  
पृथिवीं चान्तरिक्षं च रथघोषेण नादयन् ॥ २२ ॥
</details>

<details><summary>अनुवाद (हिन्दी)</summary>

तदनन्तर सात्यकिको भी उसी रथपर बैठाकर पुरुषोत्तम श्रीकृष्णने रथकी गम्भीर ध्वनिसे पृथ्वी और आकाशको गुँजाते हुए वहाँसे प्रस्थान किया॥२२॥
</details>

<details open><summary>विश्वास-प्रस्तुतिः</summary>

व्यपोढाभ्रस्ततः कालः क्षणेन समपद्यत।  
शिवश्चानुववौ वायुः प्रशान्तमभवद् रजः ॥ २३ ॥
</details>

<details><summary>मूलम्</summary>

व्यपोढाभ्रस्ततः कालः क्षणेन समपद्यत।  
शिवश्चानुववौ वायुः प्रशान्तमभवद् रजः ॥ २३ ॥
</details>

<details><summary>अनुवाद (हिन्दी)</summary>

तत्पश्चात् उस समय क्षणभरमें ही आकाशमें घिरे हुए बादल छिन्न-भिन्न हो अदृश्य हो गये। शीतल, सुखद एवं अनुकूल वायु चलने लगी तथा धूलका उड़ना बंद हो गया॥२३॥
</details>

<details open><summary>विश्वास-प्रस्तुतिः</summary>

प्रदक्षिणानुलोमाश्च मङ्‌गल्या मृगपक्षिणः ।  
प्रयाणे वासुदेवस्य बभूवुरनुयायिनः ॥ २४ ॥
</details>

<details><summary>मूलम्</summary>

प्रदक्षिणानुलोमाश्च मङ्‌गल्या मृगपक्षिणः ।  
प्रयाणे वासुदेवस्य बभूवुरनुयायिनः ॥ २४ ॥
</details>

<details><summary>अनुवाद (हिन्दी)</summary>

वसुदेवनन्दन श्रीकृष्णकी उस यात्राके समय मंगलसूचक मृग और पक्षी उनके दाहिने तथा अनुकूल दिशामें जाते हुए उनका अनुसरण करने लगे॥२४॥
</details>

<details open><summary>विश्वास-प्रस्तुतिः</summary>

मङ्‌गल्यार्थप्रदैः शब्दैरन्ववर्तन्त सर्वशः ।  
सारसाः शतपत्राश्च हंसाश्च मधुसूदनम् ॥ २५ ॥
</details>

<details><summary>मूलम्</summary>

मङ्‌गल्यार्थप्रदैः शब्दैरन्ववर्तन्त सर्वशः ।  
सारसाः शतपत्राश्च हंसाश्च मधुसूदनम् ॥ २५ ॥
</details>

<details><summary>अनुवाद (हिन्दी)</summary>

सारस, शतपत्र तथा हंस पक्षी सब ओरसे मंगलसूचक शब्द करते हुए मधुसूदन श्रीकृष्णके पीछे-पीछे जाने लगे॥२५॥
</details>

<details open><summary>विश्वास-प्रस्तुतिः</summary>

मन्त्राहुतिमहाहोमैर्हूयमानश्च पावकः ।  
प्रदक्षिणमुखो भूत्वा विधूमः समपद्यत ॥ २६ ॥
</details>

<details><summary>मूलम्</summary>

मन्त्राहुतिमहाहोमैर्हूयमानश्च पावकः ।  
प्रदक्षिणमुखो भूत्वा विधूमः समपद्यत ॥ २६ ॥
</details>

<details><summary>अनुवाद (हिन्दी)</summary>

मन्त्रपाठपूर्वक दी जानेवाली आहुतियोंसे युक्त बड़े-बड़े होमयज्ञोंद्वारा हविष्य पाकर अग्निदेव प्रदक्षिण-क्रमसे उठनेवाली लपटोंके साथ प्रज्वलित हो धूमरहित हो गये॥२६॥
</details>

<details open><summary>विश्वास-प्रस्तुतिः</summary>

वसिष्ठो वामदेवश्च भूरिद्युम्नो गयः क्रथः।  
शुक्रनारदवाल्मीका मरुत्तः कुशिको भृगुः ॥ २७ ॥  
देवब्रह्मर्षयश्चैव कृष्णं यदुसुखावहम् ।  
प्रदक्षिणमवर्तन्त सहिता वासवानुजम् ॥ २८ ॥
</details>

<details><summary>मूलम्</summary>

वसिष्ठो वामदेवश्च भूरिद्युम्नो गयः क्रथः।  
शुक्रनारदवाल्मीका मरुत्तः कुशिको भृगुः ॥ २७ ॥  
देवब्रह्मर्षयश्चैव कृष्णं यदुसुखावहम् ।  
प्रदक्षिणमवर्तन्त सहिता वासवानुजम् ॥ २८ ॥
</details>

<details><summary>अनुवाद (हिन्दी)</summary>

वसिष्ठ, वामदेव, भूरिद्युम्न, गय, क्रथ, शुक्र, नारद, वाल्मीकि, मरुत्त, कुशिक तथा भृगु आदि देवर्षियों तथा ब्रह्मर्षियोंने एक साथ आकर यदुकुलको सुख देनेवाले इन्द्रके छोटे भाई श्रीकृष्णकी दक्षिणावर्त परिक्रमा की॥२७-२८॥
</details>

<details open><summary>विश्वास-प्रस्तुतिः</summary>

एवमेतैर्महाभागैर्महर्षिगणसाधुभिः ।  
पूजितः प्रययौ कृष्णः कुरूणां सदनं प्रति ॥ २९ ॥
</details>

<details><summary>मूलम्</summary>

एवमेतैर्महाभागैर्महर्षिगणसाधुभिः ।  
पूजितः प्रययौ कृष्णः कुरूणां सदनं प्रति ॥ २९ ॥
</details>

<details><summary>अनुवाद (हिन्दी)</summary>

इस प्रकार इन महाभाग महर्षियों तथा साधु-महात्माओंसे सम्मानित हो श्रीकृष्णने कुरुकुलकी राजधानी हस्तिनापुरकी ओर प्रस्थान किया॥२९॥
</details>

<details open><summary>विश्वास-प्रस्तुतिः</summary>

तं प्रयान्तमनुप्रायात् कुन्तीपुत्रो युधिष्ठिरः।  
भीमसेनार्जुनौ चोभौ माद्रीपुत्रौ च पाण्डवौ ॥ ३० ॥  
चेकितानश्च विक्रान्तो धृष्टकेतुश्च चेदिपः।  
द्रुपदः काशिराजश्च शिखण्डी च महारथः ॥ ३१ ॥  
धृष्टद्युम्नः सपुत्रश्च विराटः केकयैः सह।  
संसाधनार्थं प्रययुः क्षत्रियाः क्षत्रियर्षभ ॥ ३२ ॥
</details>

<details><summary>मूलम्</summary>

तं प्रयान्तमनुप्रायात् कुन्तीपुत्रो युधिष्ठिरः।  
भीमसेनार्जुनौ चोभौ माद्रीपुत्रौ च पाण्डवौ ॥ ३० ॥  
चेकितानश्च विक्रान्तो धृष्टकेतुश्च चेदिपः।  
द्रुपदः काशिराजश्च शिखण्डी च महारथः ॥ ३१ ॥  
धृष्टद्युम्नः सपुत्रश्च विराटः केकयैः सह।  
संसाधनार्थं प्रययुः क्षत्रियाः क्षत्रियर्षभ ॥ ३२ ॥
</details>

<details><summary>अनुवाद (हिन्दी)</summary>

क्षत्रियशिरोमणे! श्रीकृष्णके जाते समय उन्हें पहुँचानेके लिये कुन्तीपुत्र युधिष्ठिर उनके पीछे-पीछे चले। साथ ही भीमसेन, अर्जुन, माद्रीके दोनों पुत्र पाण्डुकुमार नकुल-सहदेव, पराक्रमी चेकितान, चेदिराज धृष्टकेतु, द्रुपद, काशिराज, महारथी शिखण्डी, धृष्टद्युम्न, पुत्रों और केकयोंसहित राजा विराट—ये सभी क्षत्रिय अभीष्ट कार्यकी सिद्धि एवं शिष्टाचारका पालन करनेके लिये उनके पीछे गये॥३०—३२॥
</details>

<details open><summary>विश्वास-प्रस्तुतिः</summary>

ततोऽनुव्रज्य गोविन्दं धर्मराजो युधिष्ठिरः।  
राज्ञां सकाशे द्युतिमानुवाचेदं वचस्तदा ॥ ३३ ॥
</details>

<details><summary>मूलम्</summary>

ततोऽनुव्रज्य गोविन्दं धर्मराजो युधिष्ठिरः।  
राज्ञां सकाशे द्युतिमानुवाचेदं वचस्तदा ॥ ३३ ॥
</details>

<details><summary>अनुवाद (हिन्दी)</summary>

इस प्रकार गोविन्दके पीछे कुछ दूर जाकर तेजस्वी धर्मराज युधिष्ठिरने राजाओंके समीप उनसे कुछ कहनेका विचार किया॥३३॥
</details>

<details open><summary>विश्वास-प्रस्तुतिः</summary>

यो वै न कामान्न भयान्न लोभान्नार्थकारणात्।  
अन्यायमनुवर्तेत स्थिरबुद्धिरलोलुपः ॥ ३४ ॥  
धर्मज्ञो धृतिमान् प्राज्ञः सर्वभूतेषु केशवः।  
ईश्वरः सर्वभूतानां देवदेवः सनातनः ॥ ३५ ॥
</details>

<details><summary>मूलम्</summary>

यो वै न कामान्न भयान्न लोभान्नार्थकारणात्।  
अन्यायमनुवर्तेत स्थिरबुद्धिरलोलुपः ॥ ३४ ॥  
धर्मज्ञो धृतिमान् प्राज्ञः सर्वभूतेषु केशवः।  
ईश्वरः सर्वभूतानां देवदेवः सनातनः ॥ ३५ ॥
</details>

<details><summary>अनुवाद (हिन्दी)</summary>

जो कभी कामनासे, भयसे, लोभसे अथवा अन्य किसी प्रयोजनके कारण भी अन्यायका अनुसरण नहीं कर सकते, जिनकी बुद्धि स्थिर है, जो लोभ-रहित, धर्मज्ञ, धैर्यवान्, विद्वान् तथा सम्पूर्ण भूतोंके भीतर विराजमान हैं, वे भगवान् केशव देवताओंके भी देवता, सनातन परमेश्वर तथा समस्त प्राणियोंके ईश्वर हैं॥३४-३५॥
</details>

<details open><summary>विश्वास-प्रस्तुतिः</summary>

तं सर्वगुणसम्पन्नं श्रीवत्सकृतलक्षणम् ।  
सम्परिष्वज्य कौन्तेयः संदेष्टुमुपचक्रमे ॥ ३६ ॥
</details>

<details><summary>मूलम्</summary>

तं सर्वगुणसम्पन्नं श्रीवत्सकृतलक्षणम् ।  
सम्परिष्वज्य कौन्तेयः संदेष्टुमुपचक्रमे ॥ ३६ ॥
</details>

<details><summary>अनुवाद (हिन्दी)</summary>

उन्हीं सर्वगुणसम्पन्न श्रीवत्सचिह्नसे विभूषित भगवान् श्रीकृष्णको हृदयसे लगाकर कुन्तीकुमार युधिष्ठिरने निम्नांकित संदेश देना आरम्भ किया॥३६॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

या सा बाल्यात् प्रभृत्यस्मान् पर्यवर्धयताबला।  
उपवासतपःशीला सदा स्वस्त्ययने रता ॥ ३७ ॥  
देवतातिथिपूजासु गुरुशुश्रूषणे रता ।  
वत्सला प्रियपुत्रा च प्रियास्माकं जनार्दन ॥ ३८ ॥  
सुयोधनभयाद् या नोऽत्रायतामित्रकर्शन ।  
महतो मृत्युसम्बाधादुद्दध्रे नौरिवार्णवात् ॥ ३९ ॥  
अस्मत्कृते च सततं यया दुःखानि माधव।  
अनुभूतान्यदुःखार्हा तां स्म पृच्छेरनामयम् ॥ ४० ॥
</details>

<details><summary>मूलम्</summary>

या सा बाल्यात् प्रभृत्यस्मान् पर्यवर्धयताबला।  
उपवासतपःशीला सदा स्वस्त्ययने रता ॥ ३७ ॥  
देवतातिथिपूजासु गुरुशुश्रूषणे रता ।  
वत्सला प्रियपुत्रा च प्रियास्माकं जनार्दन ॥ ३८ ॥  
सुयोधनभयाद् या नोऽत्रायतामित्रकर्शन ।  
महतो मृत्युसम्बाधादुद्दध्रे नौरिवार्णवात् ॥ ३९ ॥  
अस्मत्कृते च सततं यया दुःखानि माधव।  
अनुभूतान्यदुःखार्हा तां स्म पृच्छेरनामयम् ॥ ४० ॥
</details>

<details><summary>अनुवाद (हिन्दी)</summary>

_युधिष्ठिर बोले—_ शत्रुओंका संहार करनेवाले जनार्दन! अबला होकर भी जिसने बाल्यकालसे ही हमें पाल-पोसकर बड़ा किया है, उपवास और तपस्यामें संलग्न रहना जिसका स्वभाव बन गया है, जो सदा कल्याणसाधनमें ही लगी रहती है, देवताओं और अतिथियोंकी पूजामें तथा गुरुजनोंकी सेवा-शुश्रूषामें जिसका अटूट अनुराग है, जो पुत्रवत्सला एवं पुत्रोंको प्यार करनेवाली है, जिसके प्रति हम पाँचों भाइयोंका अत्यन्त प्रेम है, जिसने दुर्योधनके भयसे हमारी रक्षा की है, जैसे नौका मनुष्यको समुद्रमें डूबनेसे बचाती है, उसी प्रकार जिसने मृत्युके महान् संकटसे हमारा उद्धार किया है और माधव! जिसने हमलोगोंके कारण सदा दुःख ही भोगे हैं, उस दुःख न भोगनेके योग्य हमारी माता कुन्तीसे मिलकर आप उसका कुशल-समाचार अवश्य पूछें॥३७—४०॥
</details>

<details open><summary>विश्वास-प्रस्तुतिः</summary>

भृशमाश्वासयेश्चैनां पुत्रशोकपरिप्लुताम् ।  
अभिवाद्य स्वजेथास्त्वं पाण्डवान् परिकीर्तयन् ॥ ४१ ॥
</details>

<details><summary>मूलम्</summary>

भृशमाश्वासयेश्चैनां पुत्रशोकपरिप्लुताम् ।  
अभिवाद्य स्वजेथास्त्वं पाण्डवान् परिकीर्तयन् ॥ ४१ ॥
</details>

<details><summary>अनुवाद (हिन्दी)</summary>

आप हम पाण्डवोंका समाचार बताते हुए हमारी माँसे मिलियेगा और प्रणाम करके पुत्रशोकसे पीड़ित हुई उस देवीको बहुत-बहुत आश्वासन दीजियेगा॥
</details>

<details open><summary>विश्वास-प्रस्तुतिः</summary>

ऊढात् प्रभृति दुःखानि श्वशुराणामरिंदम।  
निकारानतदर्हा च पश्यन्ती दुःखमश्नुते ॥ ४२ ॥
</details>

<details><summary>मूलम्</summary>

ऊढात् प्रभृति दुःखानि श्वशुराणामरिंदम।  
निकारानतदर्हा च पश्यन्ती दुःखमश्नुते ॥ ४२ ॥
</details>

<details><summary>अनुवाद (हिन्दी)</summary>

शत्रुदमन! उसने विवाह करनेसे लेकर ही अपने श्वशुरके घरमें आकर नाना प्रकारके दुःख और कष्ट ही देखे तथा अनुभव किये हैं और इस समय भी वह वहाँ कष्ट ही भोगती है॥४२॥
</details>

<details open><summary>विश्वास-प्रस्तुतिः</summary>

अपि जातु स कालः स्यात् कृष्ण दुःखविपर्ययः।  
यदहं मातरं क्लिष्टां सुखं दद्यामरिंदम ॥ ४३ ॥
</details>

<details><summary>मूलम्</summary>

अपि जातु स कालः स्यात् कृष्ण दुःखविपर्ययः।  
यदहं मातरं क्लिष्टां सुखं दद्यामरिंदम ॥ ४३ ॥
</details>

<details><summary>अनुवाद (हिन्दी)</summary>

शत्रुनाशक श्रीकृष्ण! क्या कभी वह समय भी आयेगा, जब हमारे सब दुःख दूर हो जायँगे और हमलोग दुःखमें पड़ी हुई अपनी माताको सुख दे सकेंगे?॥४३॥
</details>

<details open><summary>विश्वास-प्रस्तुतिः</summary>

प्रव्रजन्तोऽनुधावन्तीं कृपणां पुत्रगृद्धिनीम् ।  
रुदतीमपहायैनामगच्छाम वयं वनम् ॥ ४४ ॥
</details>

<details><summary>मूलम्</summary>

प्रव्रजन्तोऽनुधावन्तीं कृपणां पुत्रगृद्धिनीम् ।  
रुदतीमपहायैनामगच्छाम वयं वनम् ॥ ४४ ॥
</details>

<details><summary>अनुवाद (हिन्दी)</summary>

जब हम वनको जा रहे थे, उस समय पुत्रस्नेहसे व्याकुल हो वह कातरभावसे रोती हुई हमारे पीछे-पीछे दौड़ी आ रही थी, परंतु हमलोग उसे वहीं छोड़कर वनमें चले गये॥४४॥
</details>

<details open><summary>विश्वास-प्रस्तुतिः</summary>

न नूनं म्रियते दुःखैः सा चेज्जीवति केशव।  
तथा पुत्रादिभिर्गाढमार्ता ह्यानर्तसत्कृत ॥ ४५ ॥
</details>

<details><summary>मूलम्</summary>

न नूनं म्रियते दुःखैः सा चेज्जीवति केशव।  
तथा पुत्रादिभिर्गाढमार्ता ह्यानर्तसत्कृत ॥ ४५ ॥
</details>

<details><summary>अनुवाद (हिन्दी)</summary>

आनर्तदेशके सम्मानित वीर केशव! यह निश्चित नहीं है कि मनुष्य दुःखोंसे घबराकर मर ही जाता हो। इसलिये कदाचित् वह जीवित हो, तो भी पुत्रोंकी चिन्तासे अत्यन्त पीड़ित ही होगी॥४५॥
</details>

<details open><summary>विश्वास-प्रस्तुतिः</summary>

अभिवाद्याथ सा कृष्ण त्वया मद्वचनाद् विभो।  
धृतराष्ट्रश्च कौरव्यो राजानश्च वयोऽधिकाः ॥ ४६ ॥  
भीष्मं द्रोणं कृपं चैव महाराजं च बाह्लिकम्।  
द्रौणिं च सोमदत्तं च सर्वांश्च भरतान् प्रति ॥ ४७ ॥  
विदुरं च महाप्राज्ञं कुरूणां मन्त्रधारिणम्।  
अगाधबुद्धिं मर्मज्ञं स्वजेथा मधुसूदन ॥ ४८ ॥
</details>

<details><summary>मूलम्</summary>

अभिवाद्याथ सा कृष्ण त्वया मद्वचनाद् विभो।  
धृतराष्ट्रश्च कौरव्यो राजानश्च वयोऽधिकाः ॥ ४६ ॥  
भीष्मं द्रोणं कृपं चैव महाराजं च बाह्लिकम्।  
द्रौणिं च सोमदत्तं च सर्वांश्च भरतान् प्रति ॥ ४७ ॥  
विदुरं च महाप्राज्ञं कुरूणां मन्त्रधारिणम्।  
अगाधबुद्धिं मर्मज्ञं स्वजेथा मधुसूदन ॥ ४८ ॥
</details>

<details><summary>अनुवाद (हिन्दी)</summary>

प्रभो! मधुसूदन श्रीकृष्ण! आप माताको प्रणाम करके मेरे कथनानुसार धृतराष्ट्र, दुर्योधन, अन्यान्य वयोवृद्ध नरेश, भीष्म, द्रोण, कृप, महाराज बाह्लीक, द्रोणपुत्र अश्वत्थामा, सोमदत्त, समस्त भरतवंशी क्षत्रिय-वृन्द तथा कौरवोंके मन्त्रकी रक्षा करनेवाले, मर्मवेत्ता, अगाधबुद्धि एवं महाज्ञानी विदुरके पास जाकर इन सबको हृदयसे लगाइयेगा—॥४६—४८॥
</details>

<details open><summary>विश्वास-प्रस्तुतिः</summary>

इत्युक्त्वा केशवं तत्र राजमध्ये युधिष्ठिरः।  
अनुज्ञातो निववृते कृष्णं कृत्वा प्रदक्षिणम् ॥ ४९ ॥
</details>

<details><summary>मूलम्</summary>

इत्युक्त्वा केशवं तत्र राजमध्ये युधिष्ठिरः।  
अनुज्ञातो निववृते कृष्णं कृत्वा प्रदक्षिणम् ॥ ४९ ॥
</details>

<details><summary>अनुवाद (हिन्दी)</summary>

राजाओंके बीचमें भगवान् श्रीकृष्णसे ऐसा कहकर राजा युधिष्ठिर उनकी परिक्रमा करके आज्ञा ले लौट पड़े॥
</details>

<details open><summary>विश्वास-प्रस्तुतिः</summary>

व्रजन्नेव तु बीभत्सुः सखायं पुरुषर्षभम्।  
अब्रवीत् परवीरघ्नं दाशार्हमपराजितम् ॥ ५० ॥
</details>

<details><summary>मूलम्</summary>

व्रजन्नेव तु बीभत्सुः सखायं पुरुषर्षभम्।  
अब्रवीत् परवीरघ्नं दाशार्हमपराजितम् ॥ ५० ॥
</details>

<details><summary>अनुवाद (हिन्दी)</summary>

परंतु अर्जुनने पीछे-पीछे जाते हुए ही शत्रुवीरोंका संहार करनेवाले अपराजित नरश्रेष्ठ अपने सखा दशार्हकुलनन्दन श्रीकृष्णसे कहा—॥५०॥
</details>

<details open><summary>विश्वास-प्रस्तुतिः</summary>

यदस्माकं विभो वृत्तं पुरा वै मन्त्रनिश्चये।  
अर्धराज्यस्य गोविन्द विदितं सर्वराजसु ॥ ५१ ॥
</details>

<details><summary>मूलम्</summary>

यदस्माकं विभो वृत्तं पुरा वै मन्त्रनिश्चये।  
अर्धराज्यस्य गोविन्द विदितं सर्वराजसु ॥ ५१ ॥
</details>

<details><summary>अनुवाद (हिन्दी)</summary>

‘गोविन्द! पहले जब हमलोगोंमें गुप्त मन्त्रणा हुई थी, उस समय एक निश्चित सिद्धान्तपर पहुँचकर हमने आधा राज्य लेकर ही संधि करनेका निर्णय किया था; इस बातको सभी राजा जानते हैं॥५१॥
</details>

<details open><summary>विश्वास-प्रस्तुतिः</summary>

तच्चेद् दद्यादसंगेन सत्कृत्यानवमन्य च।  
प्रियं मे स्यान्महाबाहो मुच्येरन् महतो भयात् ॥ ५२ ॥
</details>

<details><summary>मूलम्</summary>

तच्चेद् दद्यादसंगेन सत्कृत्यानवमन्य च।  
प्रियं मे स्यान्महाबाहो मुच्येरन् महतो भयात् ॥ ५२ ॥
</details>

<details><summary>अनुवाद (हिन्दी)</summary>

‘महाबाहो! यदि दुर्योधन लोभ छोड़कर अनादर न करके सत्कारपूर्वक हमें आधा राज्य लौटा दे तो मेरा प्रिय कार्य सम्पन्न हो जाय तथा समस्त कौरव महान् भयसे छुटकारा पा जायँ॥५२॥
</details>

<details open><summary>विश्वास-प्रस्तुतिः</summary>

अतश्चेदन्यथा कर्ता धार्तराष्ट्रोऽनुपायवित् ।  
अन्तं नूनं करिष्यामि क्षत्रियाणां जनार्दन ॥ ५३ ॥
</details>

<details><summary>मूलम्</summary>

अतश्चेदन्यथा कर्ता धार्तराष्ट्रोऽनुपायवित् ।  
अन्तं नूनं करिष्यामि क्षत्रियाणां जनार्दन ॥ ५३ ॥
</details>

<details><summary>अनुवाद (हिन्दी)</summary>

‘जनार्दन! यदि समुचित उपायको न जाननेवाला धृतराष्ट्रपुत्र दुर्योधन इसके विपरीत आचरण करेगा तो मैं निश्चय ही उसके पक्षमें आये हुए समस्त क्षत्रियोंका संहार कर डालूँगा’॥५३॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवमुक्ते पाण्डवेन समहृष्यद् वृकोदरः।  
मुहुर्मुहुः क्रोधवशात् प्रावेपत च पाण्डवः ॥ ५४ ॥
</details>

<details><summary>मूलम्</summary>

एवमुक्ते पाण्डवेन समहृष्यद् वृकोदरः।  
मुहुर्मुहुः क्रोधवशात् प्रावेपत च पाण्डवः ॥ ५४ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! पाण्डुनन्दन अर्जुनके ऐसा कहनेपर पाण्डव भीमसेनको बड़ा हर्ष हुआ। वे क्रोधवश बारंबार काँपने लगे॥५४॥
</details>

<details open><summary>विश्वास-प्रस्तुतिः</summary>

वेपमानश्च कौन्तेयः प्राक्रोशन्महतो रवान्।  
धनंजयवचः श्रुत्वा हर्षोत्सिक्तमना भृशम् ॥ ५५ ॥
</details>

<details><summary>मूलम्</summary>

वेपमानश्च कौन्तेयः प्राक्रोशन्महतो रवान्।  
धनंजयवचः श्रुत्वा हर्षोत्सिक्तमना भृशम् ॥ ५५ ॥
</details>

<details><summary>अनुवाद (हिन्दी)</summary>

काँपते-काँपते ही कुन्तीकुमार भीमसेन बड़े जोर-जोरसे सिंहनाद करने लगे। अर्जुनकी पूर्वोक्त बातें सुनकर उनका हृदय अत्यन्त हर्ष और उत्साहसे भर गया था॥५५॥
</details>

<details open><summary>विश्वास-प्रस्तुतिः</summary>

तस्य तं निनदं श्रुत्वा सम्प्रावेपन्त धन्विनः।  
वाहनानि च सर्वाणि शकृन्मूत्रे प्रसुस्रुवुः ॥ ५६ ॥
</details>

<details><summary>मूलम्</summary>

तस्य तं निनदं श्रुत्वा सम्प्रावेपन्त धन्विनः।  
वाहनानि च सर्वाणि शकृन्मूत्रे प्रसुस्रुवुः ॥ ५६ ॥
</details>

<details><summary>अनुवाद (हिन्दी)</summary>

उनका वह सिंहनाद सुनकर समस्त धनुर्धर भयके मारे थरथर काँपने लगे। उनके सभी वाहनोंने मल-मूत्र कर दिये॥५६॥
</details>

<details open><summary>विश्वास-प्रस्तुतिः</summary>

इत्युक्त्वा केशवं तत्र तथा चोक्त्वा विनिश्चयम्।  
अनुज्ञातो निववृते परिष्वज्य जनार्दनम् ॥ ५७ ॥
</details>

<details><summary>मूलम्</summary>

इत्युक्त्वा केशवं तत्र तथा चोक्त्वा विनिश्चयम्।  
अनुज्ञातो निववृते परिष्वज्य जनार्दनम् ॥ ५७ ॥
</details>

<details><summary>अनुवाद (हिन्दी)</summary>

इस प्रकार श्रीकृष्णसे वार्तालाप करके उन्हें अपना निश्चय बता गले मिलकर अर्जुन श्रीकृष्णसे आज्ञा ले लौट आये॥५७॥
</details>

<details open><summary>विश्वास-प्रस्तुतिः</summary>

तेषु राजसु सर्वेषु निवृत्तेषु जनार्दनः।  
तूर्णमभ्यगमद्धृष्टः शैब्यसुग्रीववाहनः ॥ ५८ ॥
</details>

<details><summary>मूलम्</summary>

तेषु राजसु सर्वेषु निवृत्तेषु जनार्दनः।  
तूर्णमभ्यगमद्धृष्टः शैब्यसुग्रीववाहनः ॥ ५८ ॥
</details>

<details><summary>अनुवाद (हिन्दी)</summary>

उन सब राजाओंके लौट जानेपर शैब्य और सुग्रीव आदिसे युक्त रथपर चलनेवाले जनार्दन श्रीकृष्ण बड़े हर्षके साथ तीव्र गतिसे आगे बढ़े॥५८॥
</details>

<details open><summary>विश्वास-प्रस्तुतिः</summary>

ते हया वासुदेवस्य दारुकेण प्रचोदिताः।  
पन्थानमाचेमुरिव ग्रसमाना इवाम्बरम् ॥ ५९ ॥
</details>

<details><summary>मूलम्</summary>

ते हया वासुदेवस्य दारुकेण प्रचोदिताः।  
पन्थानमाचेमुरिव ग्रसमाना इवाम्बरम् ॥ ५९ ॥
</details>

<details><summary>अनुवाद (हिन्दी)</summary>

दारुकके हाँकनेपर भगवान् वासुदेवके वे अश्व इतने वेगसे चलने लगे, मानो समस्त मार्गको पी रहे हों और आकाशको ग्रस लेना चाहते हों॥५९॥
</details>

<details open><summary>विश्वास-प्रस्तुतिः</summary>

अथापश्यन्महाबाहुर्ऋषीनध्वनि केशवः ।  
ब्राह्म्या श्रिया दीप्यमानान् स्थितानुभयतः पथि ॥ ६० ॥
</details>

<details><summary>मूलम्</summary>

अथापश्यन्महाबाहुर्ऋषीनध्वनि केशवः ।  
ब्राह्म्या श्रिया दीप्यमानान् स्थितानुभयतः पथि ॥ ६० ॥
</details>

<details><summary>अनुवाद (हिन्दी)</summary>

तदनन्तर महाबाहु श्रीकृष्णने मार्गमें कुछ महर्षियोंको उपस्थित देखा, जो रास्तेके दोनों ओर खड़े थे और ब्रह्मतेजसे प्रकाशित हो रहे थे॥६०॥
</details>

<details open><summary>विश्वास-प्रस्तुतिः</summary>

सोऽवतीर्य रथात् तूर्णमभिवाद्य जनार्दनः।  
यथावृत्तानृषीन् सर्वानभ्यभाषत पूजयन् ॥ ६१ ॥
</details>

<details><summary>मूलम्</summary>

सोऽवतीर्य रथात् तूर्णमभिवाद्य जनार्दनः।  
यथावृत्तानृषीन् सर्वानभ्यभाषत पूजयन् ॥ ६१ ॥
</details>

<details><summary>अनुवाद (हिन्दी)</summary>

तब भगवान् श्रीकृष्ण तुरंत ही रथसे उतर पड़े और पूर्वोक्तरूपसे खड़े हुए उन समस्त महर्षियोंको प्रणाम करके उनका समादर करते हुए बोले—॥६१॥
</details>

<details open><summary>विश्वास-प्रस्तुतिः</summary>

कच्चिल्लोकेषु कुशलं कच्चिद् धर्मः स्वनुष्ठितः।  
ब्राह्मणानां त्रयो वर्णाः कच्चित् तिष्ठन्ति शासने ॥ ६२ ॥  
(पितृदेवातिथिभ्यश्च कच्चित्‌ पूजा स्वनिष्ठिता।)
</details>

<details><summary>मूलम्</summary>

कच्चिल्लोकेषु कुशलं कच्चिद् धर्मः स्वनुष्ठितः।  
ब्राह्मणानां त्रयो वर्णाः कच्चित् तिष्ठन्ति शासने ॥ ६२ ॥  
(पितृदेवातिथिभ्यश्च कच्चित्‌ पूजा स्वनिष्ठिता।)
</details>

<details><summary>अनुवाद (हिन्दी)</summary>

‘महात्माओ! सम्पूर्ण लोकोंमें कुशल तो है न? क्या धर्मका अच्छी तरह अनुष्ठान हो रहा है? क्षत्रिय आदि तीनों वर्ण ब्राह्मणोंकी आज्ञाके अधीन रहते हैं न? क्या पितरों, देवताओं और अतिथियोंकी पूजा भलीभाँति सम्पन्न हो रही है?’॥६२॥
</details>

<details open><summary>विश्वास-प्रस्तुतिः</summary>

तेभ्यः प्रयुज्य तां पूजां प्रोवाच मधुसूदनः।  
भगवन्तः क्व संसिद्धाः का वीथी भवतामिह ॥ ६३ ॥  
किं वा कार्यं भगवतामहं किं करवाणि वः।  
केनार्थेनोपसम्प्राप्ता भगवन्तो महीतलम् ॥ ६४ ॥
</details>

<details><summary>मूलम्</summary>

तेभ्यः प्रयुज्य तां पूजां प्रोवाच मधुसूदनः।  
भगवन्तः क्व संसिद्धाः का वीथी भवतामिह ॥ ६३ ॥  
किं वा कार्यं भगवतामहं किं करवाणि वः।  
केनार्थेनोपसम्प्राप्ता भगवन्तो महीतलम् ॥ ६४ ॥
</details>

<details><summary>अनुवाद (हिन्दी)</summary>

तत्पश्चात् उन महर्षियोंकी पूजा करके भगवान् मधुसूदनने फिर उनसे पूछा—‘महात्माओ! आपने कहाँ सिद्धि प्राप्त की है? आपलोगोंका यहाँ कौन-सा मार्ग है? अथवा आपलोगोंका क्या कार्य है? भगवन्! मैं आपलोगोंकी क्या सेवा करूँ? किस प्रयोजनसे आपलोग इस भूतलपर पधारे हैं?’॥६३-६४॥
</details>

<details open><summary>विश्वास-प्रस्तुतिः</summary>

(एवमुक्ताः केशवेन मुनयः संशितव्रताः।  
नारदप्रमुखाः सर्वे प्रत्यनन्दन्त केशवम्॥
</details>

<details><summary>मूलम्</summary>

(एवमुक्ताः केशवेन मुनयः संशितव्रताः।  
नारदप्रमुखाः सर्वे प्रत्यनन्दन्त केशवम्॥
</details>

<details><summary>अनुवाद (हिन्दी)</summary>

श्रीकृष्णके ऐसा कहनेपर कठोर व्रत धारण करनेवाले नारद आदि सब महर्षि उनका अभिनन्दन करने लगे।
</details>

<details open><summary>विश्वास-प्रस्तुतिः</summary>

अधःशिराः सर्पमाली महर्षिः स हि देवलः।  
अर्वावसुः सुजानुश्च मैत्रेयः शुनको बली॥  
बको दाल्भ्यः स्थूलशिराः कृष्णद्वैपायनस्तथा।  
आयोदधौम्यो धौम्यश्च अणीमाण्डव्यकौशिकौ ॥  
दामोष्णीषस्त्रिषवणः पर्णादो घटजानुकः ।  
मौञ्जायनो वायुभक्षः पाराशर्योऽथ शालिकः॥  
शीलवानशनिर्धाता शून्यपालोऽकृतव्रणः ।  
श्वेतकेतुः कहोलश्च रामश्चैव महातपाः ॥ )
</details>

<details><summary>मूलम्</summary>

अधःशिराः सर्पमाली महर्षिः स हि देवलः।  
अर्वावसुः सुजानुश्च मैत्रेयः शुनको बली॥  
बको दाल्भ्यः स्थूलशिराः कृष्णद्वैपायनस्तथा।  
आयोदधौम्यो धौम्यश्च अणीमाण्डव्यकौशिकौ ॥  
दामोष्णीषस्त्रिषवणः पर्णादो घटजानुकः ।  
मौञ्जायनो वायुभक्षः पाराशर्योऽथ शालिकः॥  
शीलवानशनिर्धाता शून्यपालोऽकृतव्रणः ।  
श्वेतकेतुः कहोलश्च रामश्चैव महातपाः ॥ )
</details>

<details><summary>अनुवाद (हिन्दी)</summary>

(नारदजीके अतिरिक्त जो महर्षि वहाँ उपस्थित थे, उनके नाम इस प्रकार हैं—) अधःशिरा, सर्पमाली, महर्षि देवल, अर्वावसु, सुजानु, मैत्रेय, शुनक, बली, दल्भपुत्र बक, स्थूलशिरा, पराशरनन्दन श्रीकृष्णद्वैपायन, आयोदधौम्य, धौम्य, अणीमाण्डव्य, कौशिक, दामोष्णीष त्रिषवण, पर्णाद, घटजानुक, मौंजायन, वायुभक्ष, पाराशर्य, शालिक, शीलवान्, अशनि, धाता, शून्यपाल, अकृतव्रण, श्वेतकेतु, कहोल एवं महातपस्वी परशुराम।
</details>

<details open><summary>विश्वास-प्रस्तुतिः</summary>

तमब्रवीज्जामदग्न्य उपेत्य मधुसूदनम् ।  
परिष्वज्य च गोविन्दं सुरासुरपतेः सखा ॥ ६५ ॥
</details>

<details><summary>मूलम्</summary>

तमब्रवीज्जामदग्न्य उपेत्य मधुसूदनम् ।  
परिष्वज्य च गोविन्दं सुरासुरपतेः सखा ॥ ६५ ॥
</details>

<details><summary>अनुवाद (हिन्दी)</summary>

उस समय देवराज तथा दैत्यराजके भी सखा जमदग्निनन्दन परशुरामने मधुसूदन श्रीकृष्णके पास जाकर उन्हें हृदयसे लगाया और इस प्रकार कहा—॥
</details>

<details open><summary>विश्वास-प्रस्तुतिः</summary>

देवर्षयः पुण्यकृतो ब्राह्मणाश्च बहुश्रुताः।  
राजर्षयश्च दाशार्ह मानयन्तस्तपस्विनः ।  
देवासुरस्य द्रष्टारः पुराणस्य महामते ॥ ६६ ॥  
समेतं पार्थिवं क्षत्रं दिदृक्षन्तश्च सर्वतः।  
सभासदश्च राजानस्त्वां च सत्यं जनार्दनम् ॥ ६७ ॥  
एतन्महत् प्रेक्षणीयं द्रष्टुं गच्छाम केशव।  
धर्मार्थसहिता वाचः श्रोतुमिच्छाम माधव ॥ ६८ ॥  
त्वयोच्यमानाः कुरुषु राजमध्ये परंतप।
</details>

<details><summary>मूलम्</summary>

देवर्षयः पुण्यकृतो ब्राह्मणाश्च बहुश्रुताः।  
राजर्षयश्च दाशार्ह मानयन्तस्तपस्विनः ।  
देवासुरस्य द्रष्टारः पुराणस्य महामते ॥ ६६ ॥  
समेतं पार्थिवं क्षत्रं दिदृक्षन्तश्च सर्वतः।  
सभासदश्च राजानस्त्वां च सत्यं जनार्दनम् ॥ ६७ ॥  
एतन्महत् प्रेक्षणीयं द्रष्टुं गच्छाम केशव।  
धर्मार्थसहिता वाचः श्रोतुमिच्छाम माधव ॥ ६८ ॥  
त्वयोच्यमानाः कुरुषु राजमध्ये परंतप।
</details>

<details><summary>अनुवाद (हिन्दी)</summary>

‘महामते केशव! जिन्होंने पुरातन देवासुरसंग्रामको भी अपनी आँखोंसे देखा है, वे पुण्यात्मा देवर्षिगण, अनेक शास्त्रोंके विद्वान् ब्रह्मर्षिगण तथा आपका सम्मान करनेवाले तपस्वी राजर्षिगण सम्पूर्ण दिशाओंसे एकत्र हुए भूमण्डलके क्षत्रियनरेशोंको, सभामें बैठे हुए भूपालों-को तथा सत्यस्वरूप आप भगवान् जनार्दनको देखना चाहते हैं। इस परम दर्शनीय वस्तुका दर्शन करनेके लिये ही हम हस्तिनापुरमें चल रहे हैं। शत्रुओंको संताप देनेवाले माधव! वहाँ कौरवों तथा अन्य राजाओंकी मण्डलीमें आपके द्वारा कही जानेवाली धर्म और अर्थसे युक्त बातोंको हम सुनना चाहते हैं॥६६—६८॥
</details>

<details open><summary>विश्वास-प्रस्तुतिः</summary>

भीष्मद्रोणादयश्चैव विदुरश्च महामतिः ॥ ६९ ॥  
त्वं च यादवशार्दूल सभायां वै समेष्यथ।
</details>

<details><summary>मूलम्</summary>

भीष्मद्रोणादयश्चैव विदुरश्च महामतिः ॥ ६९ ॥  
त्वं च यादवशार्दूल सभायां वै समेष्यथ।
</details>

<details><summary>अनुवाद (हिन्दी)</summary>

‘यदुकुलसिंह! वहाँ कौरवसभामें भीष्म, द्रोण आदि प्रमुख व्यक्ति, परम बुद्धिमान् विदुर तथा आप पधारेंगे॥६९॥
</details>

<details open><summary>विश्वास-प्रस्तुतिः</summary>

तव वाक्यानि दिव्यानि तथा तेषां च माधव ॥ ७० ॥  
श्रोतुमिच्छाम गोविन्द सत्यानि च हितानि च।
</details>

<details><summary>मूलम्</summary>

तव वाक्यानि दिव्यानि तथा तेषां च माधव ॥ ७० ॥  
श्रोतुमिच्छाम गोविन्द सत्यानि च हितानि च।
</details>

<details><summary>अनुवाद (हिन्दी)</summary>

‘गोविन्द! माधव! उस सभामें आपके तथा भीष्म आदिके मुखसे जो दिव्य, सत्य एवं हितकर वचन प्रकट होंगे, उन सबको हमलोग सुनना चाहते हैं॥७०॥
</details>

<details open><summary>विश्वास-प्रस्तुतिः</summary>

आपृष्टोऽसि महाबाहो पुनर्द्रक्ष्यामहे वयम् ॥ ७१ ॥  
याह्यविघ्नेन वै वीर द्रक्ष्यामस्त्वां सभागतम्।  
आसीनमासने दिव्ये बलतेजःसमाहितम् ॥ ७२ ॥
</details>

<details><summary>मूलम्</summary>

आपृष्टोऽसि महाबाहो पुनर्द्रक्ष्यामहे वयम् ॥ ७१ ॥  
याह्यविघ्नेन वै वीर द्रक्ष्यामस्त्वां सभागतम्।  
आसीनमासने दिव्ये बलतेजःसमाहितम् ॥ ७२ ॥
</details>

<details><summary>अनुवाद (हिन्दी)</summary>

‘महाबाहो! अब हमलोग आपसे पूछकर विदा ले रहे हैं, पुनः आपका दर्शन करेंगे। वीर! आपकी यात्रा निर्विघ्न हो। जब सभामें पधारकर आप दिव्य आसनपर बैठे होंगे, उसी समय बल और तेजसे सम्पन्न आपके श्रीअंगोंका हम पुनः दर्शन करेंगे’॥७१-७२॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि भगवद्यानपर्वणि श्रीकृष्णप्रस्थाने त्र्यशीतितमोऽध्यायः ॥ ८३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत भगवद्यानपर्वमें श्रीकृष्णप्रस्थानविषयक तिरासीवाँ अध्याय पूरा हुआ॥८३॥
</details>

<details><summary>Misc Detail</summary>

_[दाक्षिणात्य अधिक पाठके ५_  _श्लोक मिलाकर कुल ७७_  _श्लोक हैं।]_
</details>
