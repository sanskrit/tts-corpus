+++
title_full = "066 संजयका धृतराष्ट्रको अर्जुनका संदेश सुनाना"
title = "०६६ संजयवाक्ये"

+++

<details><summary>भागसूचना</summary>

षट्‌षष्टितमोऽध्यायः
</details>

<details><summary>सूचना (हिन्दी)</summary>

संजयका धृतराष्ट्रको अर्जुनका संदेश सुनाना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवमुक्त्वा महाप्राज्ञो धृतराष्ट्रः सुयोधनम्।  
पुनरेव महाभागः संजयं पर्यपृच्छत ॥ १ ॥
</details>

<details><summary>मूलम्</summary>

एवमुक्त्वा महाप्राज्ञो धृतराष्ट्रः सुयोधनम्।  
पुनरेव महाभागः संजयं पर्यपृच्छत ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! दुर्योधनसे ऐसा कहकर परम बुद्धिमान् महाभाग धृतराष्ट्रने संजयसे पुनः प्रश्न किया—॥१॥
</details>

<details open><summary>विश्वास-प्रस्तुतिः</summary>

ब्रूहि संजय यच्छेषं वासुदेवादनन्तरम्।  
यदर्जुन उवाच त्वां परं कौतूहलं हि मे ॥ २ ॥
</details>

<details><summary>मूलम्</summary>

ब्रूहि संजय यच्छेषं वासुदेवादनन्तरम्।  
यदर्जुन उवाच त्वां परं कौतूहलं हि मे ॥ २ ॥
</details>

<details><summary>अनुवाद (हिन्दी)</summary>

‘संजय! बताओ, भगवान् श्रीकृष्णके पश्चात् अर्जुनने जो अन्तिम संदेश दिया था, उसे सुननेके लिये मेरे मनमें बड़ा कौतूहल हो रहा है’॥२॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

वासुदेववचः श्रुत्वा कुन्तीपुत्रो धनंजयः।  
उवाच काले दुर्धर्षो वासुदेवस्य शृण्वतः ॥ ३ ॥
</details>

<details><summary>मूलम्</summary>

वासुदेववचः श्रुत्वा कुन्तीपुत्रो धनंजयः।  
उवाच काले दुर्धर्षो वासुदेवस्य शृण्वतः ॥ ३ ॥
</details>

<details><summary>अनुवाद (हिन्दी)</summary>

_संजयने कहा—_ महाराज! वसुदेवनन्दन श्रीकृष्णकी बात सुनकर दुर्धर्ष वीर कुन्तीकुमार अर्जुनने उनके सुनते-सुनते यह समयोचित बात कही—॥३॥
</details>

<details open><summary>विश्वास-प्रस्तुतिः</summary>

पितामहं शान्तनवं धृतराष्ट्रं च संजय।  
द्रोणं कृपं च कर्णं च महाराजं च बाह्लिकम्॥४॥  
द्रौणिं च सोमदत्तं च शकुनिं चापि सौबलम्।  
दुःशासनं शलं चैव पुरुमित्रं विविंशतिम् ॥ ५ ॥  
विकर्णं चित्रसेनं च जयत्सेनं च पार्थिवम्।  
विन्दानुविन्दावावन्त्यौ दुर्मुखं चापि कौरवम् ॥ ६ ॥  
सैन्धवं दुःसहं चैव भूरिश्रवसमेव च।  
भगदत्तं च राजानं जलसन्धं च पार्थिवम् ॥ ७ ॥  
ये चाप्यन्ये पार्थिवास्तत्र योद्धुं  
समागताः कौरवाणां प्रियार्थम् ।  
मुमूर्षवः पाण्डवाग्नौ प्रदीप्ते  
समानीता धार्तराष्ट्रेण होतुम् ॥ ८ ॥  
यथान्यायं कौशलं वन्दनं च  
समागता मद्वचनेन वाच्याः ।  
इदं ब्रूयाः संजय राजमध्ये  
सुयोधनं पापकृतां प्रधानम् ॥ ९ ॥  
अमर्षणं दुर्मतिं राजपुत्रं  
पापात्मानं धार्तराष्ट्रं सुलुब्धम् ।  
सर्वं ममैतद् वचनं समग्रं  
सहामात्यं संजय श्रावयेथाः ॥ १० ॥
</details>

<details><summary>मूलम्</summary>

पितामहं शान्तनवं धृतराष्ट्रं च संजय।  
द्रोणं कृपं च कर्णं च महाराजं च बाह्लिकम्॥४॥  
द्रौणिं च सोमदत्तं च शकुनिं चापि सौबलम्।  
दुःशासनं शलं चैव पुरुमित्रं विविंशतिम् ॥ ५ ॥  
विकर्णं चित्रसेनं च जयत्सेनं च पार्थिवम्।  
विन्दानुविन्दावावन्त्यौ दुर्मुखं चापि कौरवम् ॥ ६ ॥  
सैन्धवं दुःसहं चैव भूरिश्रवसमेव च।  
भगदत्तं च राजानं जलसन्धं च पार्थिवम् ॥ ७ ॥  
ये चाप्यन्ये पार्थिवास्तत्र योद्धुं  
समागताः कौरवाणां प्रियार्थम् ।  
मुमूर्षवः पाण्डवाग्नौ प्रदीप्ते  
समानीता धार्तराष्ट्रेण होतुम् ॥ ८ ॥  
यथान्यायं कौशलं वन्दनं च  
समागता मद्वचनेन वाच्याः ।  
इदं ब्रूयाः संजय राजमध्ये  
सुयोधनं पापकृतां प्रधानम् ॥ ९ ॥  
अमर्षणं दुर्मतिं राजपुत्रं  
पापात्मानं धार्तराष्ट्रं सुलुब्धम् ।  
सर्वं ममैतद् वचनं समग्रं  
सहामात्यं संजय श्रावयेथाः ॥ १० ॥
</details>

<details><summary>अनुवाद (हिन्दी)</summary>

‘संजय! तुम शान्तनुनन्दन पितामह भीष्म, राजा धृतराष्ट्र, आचार्य द्रोण, कृपाचार्य, कर्ण, महाराज बाह्लीक, अश्वत्थामा, सोमदत्त, सुबलपुत्र शकुनि, दुःशासन, शल, पुरुमित्र, विविंशति, विकर्ण, चित्रसेन, राजा जयत्सेन, अवन्तीके राजकुमार विन्द और अनुविन्द, कौरवयोद्धा दुर्मुख, सिंधुराज जयद्रथ, दुःसह, भूरिश्रवा, राजा भगदत्त, भूपाल जलसन्ध तथा अन्य जो-जो नरेश कौरवोंका प्रिय करनेके लिये युद्धके उद्देश्यसे वहाँ एकत्र हुए हैं, जिनकी मृत्यु बहुत ही निकट है, जिन्हें दुर्योधनने पाण्डवरूपी प्रज्वलित अग्निमें होमनेके लिये बुलाया है, उन सबसे मिलकर मेरी ओरसे यथायोग्य प्रणाम आदि कहकर उनका कुशल-मंगल पूछना। संजय! तत्पश्चात् उन राजाओंके समुदायमें ही पापात्माओंमें प्रधान, असहिष्णु, दुर्बुद्धि, पापाचारी और अत्यन्त लोभी राजकुमार दुर्योधन और उसके मन्त्रियोंको मेरी कही हुई ये सारी बातें सुनाना’॥४—१०॥
</details>

<details open><summary>विश्वास-प्रस्तुतिः</summary>

एवं प्रतिष्ठाप्य धनंजयो मां  
ततोऽर्थवद् धर्मवच्चापि वाक्यम् ।  
प्रोवाचेदं वासुदेवं समीक्ष्य  
पार्थो धीमाल्ँलोहितान्तायताक्षः ॥ ११ ॥
</details>

<details><summary>मूलम्</summary>

एवं प्रतिष्ठाप्य धनंजयो मां  
ततोऽर्थवद् धर्मवच्चापि वाक्यम् ।  
प्रोवाचेदं वासुदेवं समीक्ष्य  
पार्थो धीमाल्ँलोहितान्तायताक्षः ॥ ११ ॥
</details>

<details><summary>अनुवाद (हिन्दी)</summary>

इस प्रकार मुझे हस्तिनापुर जानेकी अनुमति देकर, जिनके विशाल नेत्रोंका कोना कुछ लाल रंगका है, उन परम बुद्धिमान् कुन्तीकुमार अर्जुनने भगवान् श्रीकृष्णकी ओर देखकर यह धर्म और अर्थसे युक्त वचन कहा—॥११॥
</details>

<details open><summary>विश्वास-प्रस्तुतिः</summary>

यथा श्रुतं ते वदतो महात्मनो  
मधुप्रवीरस्य वचः समाहितम् ।  
तथैव वाच्यं भवता हि मद्वचः  
समागतेषु क्षितिपेषु सर्वशः ॥ १२ ॥
</details>

<details><summary>मूलम्</summary>

यथा श्रुतं ते वदतो महात्मनो  
मधुप्रवीरस्य वचः समाहितम् ।  
तथैव वाच्यं भवता हि मद्वचः  
समागतेषु क्षितिपेषु सर्वशः ॥ १२ ॥
</details>

<details><summary>अनुवाद (हिन्दी)</summary>

‘संजय! मधुवंशके प्रमुख वीर महात्मा श्रीकृष्णने एकाग्रचित्त होकर जो बात कही है और तुमने इसे जैसा सुना है, वह सब ज्यों-का-त्यों सुना देना। फिर समस्त समागत भूपालोंकी मण्डलीमें मेरी यह बात कहना—॥१२॥
</details>

<details open><summary>विश्वास-प्रस्तुतिः</summary>

शराग्निधूमे रथनेमिनादिते  
धनुःस्रुवेणास्त्रबलप्रसारिणा ।  
यथा न होमः क्रियते महामृधे  
समेत्य सर्वे प्रयतध्वमादृताः ॥ १३ ॥
</details>

<details><summary>मूलम्</summary>

शराग्निधूमे रथनेमिनादिते  
धनुःस्रुवेणास्त्रबलप्रसारिणा ।  
यथा न होमः क्रियते महामृधे  
समेत्य सर्वे प्रयतध्वमादृताः ॥ १३ ॥
</details>

<details><summary>अनुवाद (हिन्दी)</summary>

‘राजाओ! महान् युद्धरूपी यज्ञमें जहाँ बाणोंके टकरानेसे पैदा होनेवाली आगका धुआँ फैलता रहता है, रथोंकी घर्घराहट ही वेदमन्त्रोंकी ध्वनिका काम देती है, (शास्त्रबलसे सम्पादित होनेवाले यज्ञकी भाँति) अस्त्रबलसे ही फैलनेवाले धनुषरूपी स्रुवाके द्वारा मुझे जिस प्रकार कौरवसैन्यरूपी हविष्यकी आहुति न देनी पड़े, उसके लिये तुम सब लोग सादर प्रयत्न करो॥१३॥
</details>

<details open><summary>विश्वास-प्रस्तुतिः</summary>

न चेत् प्रयच्छध्वममित्रघातिनो  
युधिष्ठिरस्य समभीप्सितं स्वकम् ।  
नयामि वः साश्वपदातिकुञ्जरान्  
दिशं पितॄणामशिवां शितैः शरैः ॥ १४ ॥
</details>

<details><summary>मूलम्</summary>

न चेत् प्रयच्छध्वममित्रघातिनो  
युधिष्ठिरस्य समभीप्सितं स्वकम् ।  
नयामि वः साश्वपदातिकुञ्जरान्  
दिशं पितॄणामशिवां शितैः शरैः ॥ १४ ॥
</details>

<details><summary>अनुवाद (हिन्दी)</summary>

‘यदि तुमलोग शत्रुघाती महाराज युधिष्ठिरका अपना अभीष्ट राज्यभाग नहीं लौटाओगे तो मैं तुम्हें अपने तीखे बाणोंद्वारा घोड़े, पैदल तथा हाथीसवारोंसहित यमलोककी अमंगलमयी दिशामें भेज दूँगा’॥१४॥
</details>

<details open><summary>विश्वास-प्रस्तुतिः</summary>

ततोऽहमामन्त्र्य तदा धनंजयं  
चतुर्भुजं चैव नमस्य सत्वरः।  
जवेन सम्प्राप्त इहामरद्युते  
तवान्तिकं प्रापयितुं वचो महत् ॥ १५ ॥
</details>

<details><summary>मूलम्</summary>

ततोऽहमामन्त्र्य तदा धनंजयं  
चतुर्भुजं चैव नमस्य सत्वरः।  
जवेन सम्प्राप्त इहामरद्युते  
तवान्तिकं प्रापयितुं वचो महत् ॥ १५ ॥
</details>

<details><summary>अनुवाद (हिन्दी)</summary>

देवताओंके समान तेजस्वी महाराज! इसके बाद मैं अर्जुनसे विदा ले चतुर्भुज भगवान् श्रीकृष्णको नमस्कार करके उनका वह महत्त्वपूर्ण संदेश आपके पास पहुँचानेके लिये बड़े वेगसे तुरंत यहाँ चला आया हूँ॥१५॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि यानसंधिपर्वणि संजयवाक्ये षट्‌षष्टितमोऽध्यायः ॥ ६६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत यानसंधिपर्वमें संजयवाक्यविषयक छाछठवाँ अध्याय पूरा हुआ॥६६॥
</details>
