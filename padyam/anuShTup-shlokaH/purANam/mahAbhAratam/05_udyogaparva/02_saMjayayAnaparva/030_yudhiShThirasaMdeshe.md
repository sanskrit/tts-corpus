+++
title_full = "030 संजयकी विदाई तथा युधिष्ठिरका संदेश"
title = "०३० युधिष्ठिरसंदेशे"

+++

<details><summary>भागसूचना</summary>

त्रिंशोऽध्यायः
</details>

<details><summary>सूचना (हिन्दी)</summary>

संजयकी विदाई तथा युधिष्ठिरका संदेश
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

आमन्त्रये त्वां नरदेवदेव  
गच्छाम्यहं पाण्डव स्वस्ति तेऽस्तु।  
कच्चिन्न वाचा वृजिनं हि किंचि-  
दुच्चारितं मे मनसोऽभिषङ्गात् ॥ १ ॥
</details>

<details><summary>मूलम्</summary>

आमन्त्रये त्वां नरदेवदेव  
गच्छाम्यहं पाण्डव स्वस्ति तेऽस्तु।  
कच्चिन्न वाचा वृजिनं हि किंचि-  
दुच्चारितं मे मनसोऽभिषङ्गात् ॥ १ ॥
</details>

<details><summary>अनुवाद (हिन्दी)</summary>

_संजयने कहा—_ नरदेवदेव पाण्डुनन्दन! आपका कल्याण हो। अब मैं आपसे विदा लेता और हस्तिनापुरको जाता हूँ। कहीं ऐसा तो नहीं हुआ कि मैंने मानसिक आवेगके कारण वाणीद्वारा कोई ऐसी बात कह दी हो, जिससे आपको कष्ट हुआ हो?॥१॥
</details>

<details open><summary>विश्वास-प्रस्तुतिः</summary>

जनार्दनं भीमसेनार्जुनौ च  
माद्रीसुतौ सात्यकिं चेकितानम् ।  
आमन्त्र्य गच्छामि शिवं सुखं वः  
सौम्येन मां पश्यत चक्षुषा नृपाः ॥ २ ॥
</details>

<details><summary>मूलम्</summary>

जनार्दनं भीमसेनार्जुनौ च  
माद्रीसुतौ सात्यकिं चेकितानम् ।  
आमन्त्र्य गच्छामि शिवं सुखं वः  
सौम्येन मां पश्यत चक्षुषा नृपाः ॥ २ ॥
</details>

<details><summary>अनुवाद (हिन्दी)</summary>

भगवान् श्रीकृष्ण, भीमसेन, अर्जुन, नकुल, सहदेव, सात्यकि तथा चेकितानसे भी आज्ञा लेकर मैं जा रहा हूँ। आपलोगोंको सुख और कल्याणकी प्राप्ति हो। राजाओ! आप मेरी ओर स्नेहपूर्ण दृष्टिसे देखें॥२॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

अनुज्ञातः संजय स्वस्ति गच्छ  
न नः स्मरस्यप्रियं जातु विद्वन्।  
विद्मश्च त्वां ते च वयं च सर्वे  
शुद्धात्मानं मध्यगतं सभास्थम् ॥ ३ ॥
</details>

<details><summary>मूलम्</summary>

अनुज्ञातः संजय स्वस्ति गच्छ  
न नः स्मरस्यप्रियं जातु विद्वन्।  
विद्मश्च त्वां ते च वयं च सर्वे  
शुद्धात्मानं मध्यगतं सभास्थम् ॥ ३ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ संजय! मैं तुम्हें जानेकी अनुमति देता हूँ। तुम्हारा कल्याण हो। अब तुम जाओ। विद्वन्! तुम कभी हमलोगोंका अनिष्ट-चिन्तन नहीं करते हो। इसलिये कौरव तथा हमलोग सभी तुम्हें शुद्धचित्त एवं मध्यस्थ सदस्य समझते हैं॥३॥
</details>

<details open><summary>विश्वास-प्रस्तुतिः</summary>

आप्तो दूतः संजय सुप्रियोऽसि  
कल्याणवाक् शीलवांस्तृप्तिमांश्च ।  
न मुह्येस्त्वं संजय जातु मत्या  
न च क्रुद्ध्येरुच्यमानो दुरुक्तैः ॥ ४ ॥
</details>

<details><summary>मूलम्</summary>

आप्तो दूतः संजय सुप्रियोऽसि  
कल्याणवाक् शीलवांस्तृप्तिमांश्च ।  
न मुह्येस्त्वं संजय जातु मत्या  
न च क्रुद्ध्येरुच्यमानो दुरुक्तैः ॥ ४ ॥
</details>

<details><summary>अनुवाद (हिन्दी)</summary>

संजय! तुम विश्वसनीय दूत और हमारे अत्यन्त प्रिय हो। तुम्हारी बातें कल्याणकारिणी होती हैं। तुम शीलवान् और संतोषी हो। तुम्हारी बुद्धि कभी मोहित नहीं होती और कटु वचन सुनकर भी तुम कभी क्रोध नहीं करते हो॥४॥
</details>

<details open><summary>विश्वास-प्रस्तुतिः</summary>

न मर्मगां जातु वक्तासि रूक्षां  
नोपश्रुतिं कटुकां नोत मुक्ताम्।  
धर्मारामामर्थवतीमहिंस्रा-  
मेतां वाचं तव जानीम सूत ॥ ५ ॥
</details>

<details><summary>मूलम्</summary>

न मर्मगां जातु वक्तासि रूक्षां  
नोपश्रुतिं कटुकां नोत मुक्ताम्।  
धर्मारामामर्थवतीमहिंस्रा-  
मेतां वाचं तव जानीम सूत ॥ ५ ॥
</details>

<details><summary>अनुवाद (हिन्दी)</summary>

सूत! तुम्हारे मुखसे कभी कोई ऐसी बात नहीं निकलती, जो कड़वी होनेके साथ ही मर्मपर आघात करनेवाली हो। तुम नीरस और अप्रासंगिक बात भी नहीं बोलते। हम अच्छी तरह जानते हैं कि तुम्हारा यह कथन धर्मानुकूल होनेके कारण मनोहर, अर्थयुक्त तथा हिंसाकी भावनासे रहित है॥५॥
</details>

<details open><summary>विश्वास-प्रस्तुतिः</summary>

त्वमेव नः प्रियतमोऽसि दूत  
इहागच्छेद् विदुरो वा द्वितीयः।  
अभीक्ष्णदृष्टोऽसि पुरा हि नस्त्वं  
धनंजयस्यात्मसमः सखासि ॥ ६ ॥
</details>

<details><summary>मूलम्</summary>

त्वमेव नः प्रियतमोऽसि दूत  
इहागच्छेद् विदुरो वा द्वितीयः।  
अभीक्ष्णदृष्टोऽसि पुरा हि नस्त्वं  
धनंजयस्यात्मसमः सखासि ॥ ६ ॥
</details>

<details><summary>अनुवाद (हिन्दी)</summary>

संजय! तुम्हीं हमारे अत्यन्त प्रिय हो। जान पड़ता है, दूसरे विदुरजी ही (दूत बनकर) यहाँ आ गये हैं। पहले भी तुम हमसे बारंबार मिलते रहे हो और धनंजयके तो तुम अपने आत्माके समान प्रिय सखा हो॥६॥
</details>

<details open><summary>विश्वास-प्रस्तुतिः</summary>

इतो गत्वा संजय क्षिप्रमेव  
उपातिष्ठेथा ब्राह्मणान् ये तदर्हाः।  
विशुद्धवीर्याश्चरणोपपन्नाः  
कुले जाताः सर्वधर्मोपपन्नाः ॥ ७ ॥
</details>

<details><summary>मूलम्</summary>

इतो गत्वा संजय क्षिप्रमेव  
उपातिष्ठेथा ब्राह्मणान् ये तदर्हाः।  
विशुद्धवीर्याश्चरणोपपन्नाः  
कुले जाताः सर्वधर्मोपपन्नाः ॥ ७ ॥
</details>

<details><summary>अनुवाद (हिन्दी)</summary>

संजय! यहाँसे जाकर तुम शीघ्र ही जो आदर और सम्मानके योग्य हैं, उन विशुद्ध शक्तिशाली, ब्रह्मचर्य-पालनपूर्वक वेदोंके स्वाध्यायमें संलग्न, कुलीन तथा सर्वधर्म-सम्पन्न ब्राह्मणोंको हमारी ओरसे प्रणाम कहना॥७॥
</details>

<details open><summary>विश्वास-प्रस्तुतिः</summary>

स्वाध्यायिनो ब्राह्मणा भिक्षवश्च  
तपस्विनो ये च नित्या वनेषु।  
अभिवाद्या वै मद्वचनेन वृद्धा-  
स्तथेतरेषां कुशलं वदेथाः ॥ ८ ॥
</details>

<details><summary>मूलम्</summary>

स्वाध्यायिनो ब्राह्मणा भिक्षवश्च  
तपस्विनो ये च नित्या वनेषु।  
अभिवाद्या वै मद्वचनेन वृद्धा-  
स्तथेतरेषां कुशलं वदेथाः ॥ ८ ॥
</details>

<details><summary>अनुवाद (हिन्दी)</summary>

स्वाध्यायशील ब्राह्मणों, संन्यासियों तथा सदा वनमें निवास करनेवाले तपस्वी मुनियों एवं बड़े-बूढ़े लोगोंसे हमारी ओरसे प्रणाम कहना और दूसरे लोगोंसे भी कुशल-समाचार पूछना॥८॥
</details>

<details open><summary>विश्वास-प्रस्तुतिः</summary>

पुरोहितं धृतराष्ट्रस्य राज्ञ-  
स्तथाऽऽचार्यानृत्विजो ये च तस्य।  
तैश्च त्वं तात सहितैर्यथार्हं  
संगच्छेथाः कुशलेनैव सूत ॥ ९ ॥
</details>

<details><summary>मूलम्</summary>

पुरोहितं धृतराष्ट्रस्य राज्ञ-  
स्तथाऽऽचार्यानृत्विजो ये च तस्य।  
तैश्च त्वं तात सहितैर्यथार्हं  
संगच्छेथाः कुशलेनैव सूत ॥ ९ ॥
</details>

<details><summary>अनुवाद (हिन्दी)</summary>

तात संजय! राजा धृतराष्ट्रके पुरोहित, आचार्य तथा उनके ऋत्विजोंसे भी (उनके साथ भेंट होनेपर) तुम (हमारी ओरसे) कुशल-मंगलका समाचार पूछते हुए ही मिलना॥९॥
</details>

<details open><summary>विश्वास-प्रस्तुतिः</summary>

(ततोऽव्यग्रस्तन्मनाः प्राञ्जलिश्च  
कुर्या नमो मद्वचनेन तेभ्यः।)
</details>

<details><summary>मूलम्</summary>

(ततोऽव्यग्रस्तन्मनाः प्राञ्जलिश्च  
कुर्या नमो मद्वचनेन तेभ्यः।)
</details>

<details><summary>अनुवाद (हिन्दी)</summary>

तदनन्तर शान्तभावसे उन्हींकी ओर मनकी वृत्तियोंको एकाग्र करके हाथ जोड़कर मेरे कहनेसे उन सबको प्रणाम निवेदन करना।
</details>

<details open><summary>विश्वास-प्रस्तुतिः</summary>

अश्रोत्रिया ये च वसन्ति वृद्धा  
मनस्विनः शीलबलोपपन्नाः ।  
आशंसन्तोऽस्माकमनुस्मरन्तो  
यथाशक्ति धर्ममात्रां चरन्तः ॥ १० ॥  
श्लाघस्व मां कुशलिनं स्म तेभ्यो  
ह्यनामयं तात पृच्छेर्जघन्यम् ।
</details>

<details><summary>मूलम्</summary>

अश्रोत्रिया ये च वसन्ति वृद्धा  
मनस्विनः शीलबलोपपन्नाः ।  
आशंसन्तोऽस्माकमनुस्मरन्तो  
यथाशक्ति धर्ममात्रां चरन्तः ॥ १० ॥  
श्लाघस्व मां कुशलिनं स्म तेभ्यो  
ह्यनामयं तात पृच्छेर्जघन्यम् ।
</details>

<details><summary>अनुवाद (हिन्दी)</summary>

तात! जो अश्रोत्रिय (शूद्र) वृद्ध पुरुष मनस्वी तथा शील और बलसे सम्पन्न हैं एवं हस्तिनापुरमें निवास करते हैं, जो यथाशक्ति कुछ धर्मका आचरण करते हुए हमलोगोंके प्रति शुभ कामना रखते हैं और बारंबार हमें याद करते हैं, उन सबसे हमलोगोंका कुशल-समाचार निवेदन करना। तत्पश्चात् उनके स्वास्थ्यका समाचार पूछना॥१०॥
</details>

<details open><summary>विश्वास-प्रस्तुतिः</summary>

ये जीवन्ति व्यवहारेण राष्ट्रे  
पशूंश्च ये पालयन्तो वसन्ति ॥ ११ ॥  
(कृषीवला बिभ्रति ये च लोकं  
तेषां सर्वेषां कुशलं स्म पृच्छेः।)
</details>

<details><summary>मूलम्</summary>

ये जीवन्ति व्यवहारेण राष्ट्रे  
पशूंश्च ये पालयन्तो वसन्ति ॥ ११ ॥  
(कृषीवला बिभ्रति ये च लोकं  
तेषां सर्वेषां कुशलं स्म पृच्छेः।)
</details>

<details><summary>अनुवाद (हिन्दी)</summary>

जो कौरव-राज्यमें व्यापारसे जीविका चलाते हैं, पशुओंका पालन करते हुए निवास करते हैं तथा जो खेती करके सब लोगोंका भरण-पोषण करते हैं, उन सब वैश्योंका भी कुशल-समाचार पूछना॥११॥
</details>

<details open><summary>विश्वास-प्रस्तुतिः</summary>

आचार्य इष्टो नयगो विधेयो  
वेदानभीप्सन् ब्रह्मचर्यं चचार ।  
योऽस्त्रं चतुष्पात् पुनरेव चक्रे  
द्रोणः प्रसन्नोऽभिवाद्यस्त्वयासौ ॥ १२ ॥
</details>

<details><summary>मूलम्</summary>

आचार्य इष्टो नयगो विधेयो  
वेदानभीप्सन् ब्रह्मचर्यं चचार ।  
योऽस्त्रं चतुष्पात् पुनरेव चक्रे  
द्रोणः प्रसन्नोऽभिवाद्यस्त्वयासौ ॥ १२ ॥
</details>

<details><summary>अनुवाद (हिन्दी)</summary>

जिन्होंने वेदोंकी शिक्षा प्राप्त करनेके लिये पहले ब्रह्मचर्यका पालन किया। तत्पश्चात् मन्त्र, उपचार, प्रयोग तथा संहार—इन चार पादोंसे युक्त अस्त्रविद्याकी शिक्षा प्राप्त की, वे सबके प्रिय, नीतिज्ञ, विनयी तथा सदा प्रसन्नचित्त रहनेवाले आचार्य द्रोण भी हमारे अभिवादनके योग्य हैं, तुम उनसे भी मेरा प्रणाम कहना॥१२॥
</details>

<details open><summary>विश्वास-प्रस्तुतिः</summary>

अधीतविद्यश्चरणोपपन्नो  
योऽस्त्रं चतुष्पात् पुनरेव चक्रे।  
गन्धर्वपुत्रप्रतिमं तरस्विनं  
तमश्वत्थामानं कुशलं स्म पृच्छेः ॥ १३ ॥
</details>

<details><summary>मूलम्</summary>

अधीतविद्यश्चरणोपपन्नो  
योऽस्त्रं चतुष्पात् पुनरेव चक्रे।  
गन्धर्वपुत्रप्रतिमं तरस्विनं  
तमश्वत्थामानं कुशलं स्म पृच्छेः ॥ १३ ॥
</details>

<details><summary>अनुवाद (हिन्दी)</summary>

जो वेदाध्ययनसम्पन्न तथा सदाचारयुक्त हैं, जिन्होंने चारों पादोंसे युक्त अस्त्रविद्याकी शिक्षा पायी है, जो गन्धर्वकुमारके समान वेगशाली वीर हैं, उन आचार्यपुत्र अश्वत्थामाका भी कुशल-समाचार पूछना॥१३॥
</details>

<details open><summary>विश्वास-प्रस्तुतिः</summary>

शारद्वतस्यावसथं स्म गत्वा  
महारथस्यात्मविदां वरस्य ।  
त्वं मामभीक्ष्णं परिकीर्तयन् वै  
कृपस्य पादौ संजय पाणिना स्पृशेः ॥ १४ ॥
</details>

<details><summary>मूलम्</summary>

शारद्वतस्यावसथं स्म गत्वा  
महारथस्यात्मविदां वरस्य ।  
त्वं मामभीक्ष्णं परिकीर्तयन् वै  
कृपस्य पादौ संजय पाणिना स्पृशेः ॥ १४ ॥
</details>

<details><summary>अनुवाद (हिन्दी)</summary>

संजय! तदनन्तर आत्मवेत्ताओंमें श्रेष्ठ महारथी कृपाचार्यके घर जाकर बारंबार मेरा नाम लेते हुए अपने हाथसे उनके दोनों चरणोंका स्पर्श करना॥१४॥
</details>

<details open><summary>विश्वास-प्रस्तुतिः</summary>

यस्मिन् शौर्यमानृशंस्यं तपश्च  
प्रज्ञा शीलं श्रुतिसत्त्वे धृतिश्च।  
पादौ गृहीत्वा कुरुसत्तमस्य  
भीष्मस्य मां तत्र निवेदयेथाः ॥ १५ ॥
</details>

<details><summary>मूलम्</summary>

यस्मिन् शौर्यमानृशंस्यं तपश्च  
प्रज्ञा शीलं श्रुतिसत्त्वे धृतिश्च।  
पादौ गृहीत्वा कुरुसत्तमस्य  
भीष्मस्य मां तत्र निवेदयेथाः ॥ १५ ॥
</details>

<details><summary>अनुवाद (हिन्दी)</summary>

जिनमें वीरत्व, दया, तपस्या, बुद्धि, शील, शास्त्रज्ञान, सत्त्व और धैर्य आदि सद्‌गुण विद्यमान हैं, उन कुरुश्रेष्ठ पितामह भीष्मके दोनों चरण पकड़कर मेरा प्रणाम निवेदन करना॥१५॥
</details>

<details open><summary>विश्वास-प्रस्तुतिः</summary>

प्रज्ञाचक्षुर्यः प्रणेता कुरूणां  
बहुश्रुतो वृद्धसेवी मनीषी ।  
तस्मै राज्ञे स्थविरायाभिवाद्य  
आचक्षीथाः संजय मामरोगम् ॥ १६ ॥
</details>

<details><summary>मूलम्</summary>

प्रज्ञाचक्षुर्यः प्रणेता कुरूणां  
बहुश्रुतो वृद्धसेवी मनीषी ।  
तस्मै राज्ञे स्थविरायाभिवाद्य  
आचक्षीथाः संजय मामरोगम् ॥ १६ ॥
</details>

<details><summary>अनुवाद (हिन्दी)</summary>

संजय! जो कौरवगणोंके नेता, अनेक शास्त्रोंके ज्ञाता, बड़े बूढ़ोंके सेवक और बुद्धिमान् हैं, उन वृद्ध नरेश प्रज्ञाचक्षु धृतराष्ट्रको मेरा प्रणाम निवेदन करके यह बताना कि युधिष्ठिर नीरोग और सकुशल है॥१६॥
</details>

<details open><summary>विश्वास-प्रस्तुतिः</summary>

ज्येष्ठः पुत्रो धृतराष्ट्रस्य मन्दो  
मूर्खः शठः संजय पापशीलः।  
यस्यापवादः पृथिवीं याति सर्वां  
सुयोधनं कुशलं तात पृच्छेः ॥ १७ ॥
</details>

<details><summary>मूलम्</summary>

ज्येष्ठः पुत्रो धृतराष्ट्रस्य मन्दो  
मूर्खः शठः संजय पापशीलः।  
यस्यापवादः पृथिवीं याति सर्वां  
सुयोधनं कुशलं तात पृच्छेः ॥ १७ ॥
</details>

<details><summary>अनुवाद (हिन्दी)</summary>

तात संजय! जो धृतराष्ट्रका ज्येष्ठ पुत्र, मन्दबुद्धि, मूर्ख, शठ और पापाचारी है तथा जिसकी निन्दा सारी पृथ्वीमें फैल रही है, उस सुयोधनसे भी मेरी ओरसे कुशल-मंगल पूछना॥१७॥
</details>

<details open><summary>विश्वास-प्रस्तुतिः</summary>

भ्राता कनीयानपि तस्य मन्द-  
स्तथाशीलः संजय सोऽपि शश्वत्।  
महेष्वासः शूरतमः कुरूणां  
दुःशासनः कुशलं तात वाच्यः ॥ १८ ॥
</details>

<details><summary>मूलम्</summary>

भ्राता कनीयानपि तस्य मन्द-  
स्तथाशीलः संजय सोऽपि शश्वत्।  
महेष्वासः शूरतमः कुरूणां  
दुःशासनः कुशलं तात वाच्यः ॥ १८ ॥
</details>

<details><summary>अनुवाद (हिन्दी)</summary>

तात संजय! जो दुर्योधनका छोटा भाई है तथा उसीके समान मूर्ख और सदा पापमें संलग्न रहनेवाला है, कुरुकुलके उस महाधनुर्धर एवं विख्यात वीर दुःशासनसे भी कुशल पूछकर मेरा कुशल-समाचार कहना॥१८॥
</details>

<details open><summary>विश्वास-प्रस्तुतिः</summary>

यस्य कामो वर्तते नित्यमेव  
नान्यः शमाद् भारतानामिति स्म।  
स बाह्लिकानामृषभो मनीषी  
त्वयाभिवाद्यः संजय साधुशीलः ॥ १९ ॥
</details>

<details><summary>मूलम्</summary>

यस्य कामो वर्तते नित्यमेव  
नान्यः शमाद् भारतानामिति स्म।  
स बाह्लिकानामृषभो मनीषी  
त्वयाभिवाद्यः संजय साधुशीलः ॥ १९ ॥
</details>

<details><summary>अनुवाद (हिन्दी)</summary>

संजय! भरतवंशियोंमें परस्पर शान्ति बनी रहे, इसके सिवा दूसरी कोई कामना जिनके हृदयमें कभी नहीं होती है, जो बाह्लीकवंशके श्रेष्ठ पुरुष हैं, उन साधु स्वभाववाले बुद्धिमान् बाह्लीकको भी तुम मेरा प्रणाम निवेदन करना॥१९॥
</details>

<details open><summary>विश्वास-प्रस्तुतिः</summary>

गुणैरनेकैः प्रवरैश्च युक्तो  
विज्ञानवान् नैव च निष्ठुरो यः।  
स्नेहादमर्षं सहते सदैव  
स सोमदत्तः पूजनीयो मतो मे ॥ २० ॥
</details>

<details><summary>मूलम्</summary>

गुणैरनेकैः प्रवरैश्च युक्तो  
विज्ञानवान् नैव च निष्ठुरो यः।  
स्नेहादमर्षं सहते सदैव  
स सोमदत्तः पूजनीयो मतो मे ॥ २० ॥
</details>

<details><summary>अनुवाद (हिन्दी)</summary>

जो अनेक श्रेष्ठ गुणोंसे विभूषित और ज्ञानवान् हैं, जिनमें निष्ठुरताका लेशमात्र भी नहीं है, जो स्नेहवश सदा ही हमलोगोंका क्रोध सहन करते रहते हैं, वे सोमदत्त भी मेरे लिये पूजनीय हैं॥२०॥
</details>

<details open><summary>विश्वास-प्रस्तुतिः</summary>

अर्हत्तमः कुरुषु सौमदत्तिः  
स नो भ्राता संजय मत्सखा च।  
महेष्वासो रथिनामुत्तमोऽर्हः  
सहामात्यः कुशलं तस्य पृच्छेः ॥ २१ ॥
</details>

<details><summary>मूलम्</summary>

अर्हत्तमः कुरुषु सौमदत्तिः  
स नो भ्राता संजय मत्सखा च।  
महेष्वासो रथिनामुत्तमोऽर्हः  
सहामात्यः कुशलं तस्य पृच्छेः ॥ २१ ॥
</details>

<details><summary>अनुवाद (हिन्दी)</summary>

संजय! सोमदत्तके पुत्र भूरिश्रवा कुरुकुलमें पूज्यतम पुरुष माने गये हैं। वे हमलोगोंके निकट सम्बन्धी और मेरे प्रिय सखा हैं। रथी वीरोंमें उनका बहुत ऊँचा स्थान है। वे महान् धनुर्धर तथा आदरणीय वीर हैं। तुम मेरी ओरसे मन्त्रियोंसहित उनका कुशल-समाचार पूछना॥२१॥
</details>

<details open><summary>विश्वास-प्रस्तुतिः</summary>

ये चैवान्ये कुरुमुख्या युवानः  
पुत्राः पौत्रा भ्रातरश्चैव ये नः।  
यं यमेषां मन्यसे येन योग्यं  
तत् तत् प्रोच्यानामयं सूत वाच्याः ॥ २२ ॥
</details>

<details><summary>मूलम्</summary>

ये चैवान्ये कुरुमुख्या युवानः  
पुत्राः पौत्रा भ्रातरश्चैव ये नः।  
यं यमेषां मन्यसे येन योग्यं  
तत् तत् प्रोच्यानामयं सूत वाच्याः ॥ २२ ॥
</details>

<details><summary>अनुवाद (हिन्दी)</summary>

संजय! इनके सिवा और भी जो कुरुकुलके प्रधान नवयुवक हैं, जो हमारे पुत्र, पौत्र और भाई लगते हैं, इनमेंसे जिस-जिसको तुम जिस व्यवहारके योग्य समझो, उससे वैसी ही बात कहकर उन सबसे बताना कि पाण्डवलोग स्वस्थ और सानन्द हैं॥२२॥
</details>

<details open><summary>विश्वास-प्रस्तुतिः</summary>

ये राजानः पाण्डवायोधनाय  
समानीता धार्तराष्ट्रेण केचित् ।  
वशातयः शाल्वकाः केकयाश्च  
तथाम्बष्ठा ये त्रिगर्ताश्च मुख्याः ॥ २३ ॥  
प्राच्योदीच्या दाक्षिणात्याश्च शूरा-  
स्तथा प्रतीच्याः पर्वतीयाश्च सर्वे।  
अनृशंसाः शीलवृत्तोपपन्ना-  
स्तेषां सर्वेषां कुशलं सूत पृच्छेः ॥ २४ ॥
</details>

<details><summary>मूलम्</summary>

ये राजानः पाण्डवायोधनाय  
समानीता धार्तराष्ट्रेण केचित् ।  
वशातयः शाल्वकाः केकयाश्च  
तथाम्बष्ठा ये त्रिगर्ताश्च मुख्याः ॥ २३ ॥  
प्राच्योदीच्या दाक्षिणात्याश्च शूरा-  
स्तथा प्रतीच्याः पर्वतीयाश्च सर्वे।  
अनृशंसाः शीलवृत्तोपपन्ना-  
स्तेषां सर्वेषां कुशलं सूत पृच्छेः ॥ २४ ॥
</details>

<details><summary>अनुवाद (हिन्दी)</summary>

दुर्योधनने हम पाण्डवोंके साथ युद्ध करनेके लिये जिन-जिन राजाओंको बुलाया है। वे वशाति, शाल्व, केकय, अम्बष्ठ तथा त्रिगर्तदेशके प्रधान वीर, पूर्व, उत्तर, दक्षिण और पश्चिम दिशाके शौर्यसम्पन्न योद्धा तथा समस्त पर्वतीय नरेश वहाँ उपस्थित हैं। वे लोग दयालु तथा शील और सदाचारसे सम्पन्न हैं। संजय! तुम मेरी ओरसे उन सबका कुशल-मंगल पूछना॥२३-२४॥
</details>

<details open><summary>विश्वास-प्रस्तुतिः</summary>

हस्त्यारोहा रथिनः सादिनश्च  
पदातयश्चार्यसङ्घा महान्तः ।  
आख्याय मां कुशलिनं स्म नित्य-  
मनामयं परिपृच्छेः समग्रान् ॥ २५ ॥
</details>

<details><summary>मूलम्</summary>

हस्त्यारोहा रथिनः सादिनश्च  
पदातयश्चार्यसङ्घा महान्तः ।  
आख्याय मां कुशलिनं स्म नित्य-  
मनामयं परिपृच्छेः समग्रान् ॥ २५ ॥
</details>

<details><summary>अनुवाद (हिन्दी)</summary>

जो हाथीसवार, रथी, घुड़सवार, पैदल तथा बड़े-बड़े सज्जनोंके समुदाय वहाँ उपस्थित हैं, उन सबसे मुझे सकुशल बताकर उनका भी आरोग्य-समाचार पूछना॥२५॥
</details>

<details open><summary>विश्वास-प्रस्तुतिः</summary>

तथा राज्ञो ह्यर्थयुक्तानमात्यान्  
दौवारिकान् ये च सेनां नयन्ति।  
आयव्ययं ये गणयन्ति नित्य-  
मर्थांश्च ये महतश्चिन्तयन्ति ॥ २६ ॥
</details>

<details><summary>मूलम्</summary>

तथा राज्ञो ह्यर्थयुक्तानमात्यान्  
दौवारिकान् ये च सेनां नयन्ति।  
आयव्ययं ये गणयन्ति नित्य-  
मर्थांश्च ये महतश्चिन्तयन्ति ॥ २६ ॥
</details>

<details><summary>अनुवाद (हिन्दी)</summary>

जो राजाके हितकर कार्योंमें लगे हुए मन्त्री, द्वारपाल, सेनानायक, आय-व्ययनिरीक्षक तथा निरन्तर बड़े-बड़े कार्यों एवं प्रश्नोंपर विचार करनेवाले हैं, उनसे भी कुशल-समाचार पूछना॥२६॥
</details>

<details open><summary>विश्वास-प्रस्तुतिः</summary>

वृन्दारकं कुरुमध्येष्वमूढं  
महाप्रज्ञं सर्वधर्मोपपन्नम् ।  
न तस्य युद्धं रोचते वै कदाचिद्  
वैश्यापुत्रं कुशलं तात पृच्छेः ॥ २७ ॥
</details>

<details><summary>मूलम्</summary>

वृन्दारकं कुरुमध्येष्वमूढं  
महाप्रज्ञं सर्वधर्मोपपन्नम् ।  
न तस्य युद्धं रोचते वै कदाचिद्  
वैश्यापुत्रं कुशलं तात पृच्छेः ॥ २७ ॥
</details>

<details><summary>अनुवाद (हिन्दी)</summary>

तात! जो समस्त कौरवोंमें श्रेष्ठ, महाबुद्धिमान्, ज्ञानी तथा सब धर्मोंसे सम्पन्न हैं, जिसे कौरव और पाण्डवोंका युद्ध कभी अच्छा नहीं लगता, उस वैश्यापुत्र युयुत्सुका भी मेरी ओरसे कुशल-मंगल पूछना॥२७॥
</details>

<details open><summary>विश्वास-प्रस्तुतिः</summary>

निकर्तने देवने योऽद्वितीय-  
श्छन्नोपधः साधुदेवी मताक्षः ।  
यो दुर्जयो देवरथेन संख्ये  
स चित्रसेनः कुशलं तात वाच्यः ॥ २८ ॥
</details>

<details><summary>मूलम्</summary>

निकर्तने देवने योऽद्वितीय-  
श्छन्नोपधः साधुदेवी मताक्षः ।  
यो दुर्जयो देवरथेन संख्ये  
स चित्रसेनः कुशलं तात वाच्यः ॥ २८ ॥
</details>

<details><summary>अनुवाद (हिन्दी)</summary>

तात! जो धनके अपहरण और द्यूतक्रीड़ामें अद्वितीय है, छलको छिपाये रखकर अच्छी तरहसे जूआ खेलता है, पासे फेंकनेकी कलामें प्रवीण है तथा जो युद्धमें दिव्य रथारूढ़ वीरके लिये भी दुर्जय है, उस चित्रसेनसे भी कुशल-समाचार पूछना और बताना॥२८॥
</details>

<details open><summary>विश्वास-प्रस्तुतिः</summary>

गान्धारराजः शकुनिः पर्वतीयो  
निकर्तने योऽद्वितीयोऽक्षदेवी ।  
मानं कुर्वन् धार्तराष्ट्रस्य सूत  
मिथ्याबुद्धेः कुशलं तात पृच्छेः ॥ २९ ॥
</details>

<details><summary>मूलम्</summary>

गान्धारराजः शकुनिः पर्वतीयो  
निकर्तने योऽद्वितीयोऽक्षदेवी ।  
मानं कुर्वन् धार्तराष्ट्रस्य सूत  
मिथ्याबुद्धेः कुशलं तात पृच्छेः ॥ २९ ॥
</details>

<details><summary>अनुवाद (हिन्दी)</summary>

तात संजय! जो जूआ खेलकर पराये धनका अपहरण करनेकी कलामें अपना सानी नहीं रखता तथा दुर्योधन-का सदा सम्मान करता है, उस मिथ्याबुद्धि पर्वतनिवासी गान्धारराज शकुनिकी भी कुशल पूछना॥२९॥
</details>

<details open><summary>विश्वास-प्रस्तुतिः</summary>

यः पाण्डवानेकरथेन वीरः  
समुत्सहत्यप्रधृष्यान् विजेतुम् ।  
यो मुह्यतां मोहयिताद्वितीयो  
वैकर्तनः कुशलं तस्य पृच्छेः ॥ ३० ॥
</details>

<details><summary>मूलम्</summary>

यः पाण्डवानेकरथेन वीरः  
समुत्सहत्यप्रधृष्यान् विजेतुम् ।  
यो मुह्यतां मोहयिताद्वितीयो  
वैकर्तनः कुशलं तस्य पृच्छेः ॥ ३० ॥
</details>

<details><summary>अनुवाद (हिन्दी)</summary>

जो अद्वितीय वीर एकमात्र रथकी सहायतासे अजेय पाण्डवोंको भी जीतनेका उत्साह रखता है तथा जो मोहमें पड़े हुए धृतराष्ट्रके पुत्रोंको और भी मोहित करनेवाला है, उस वैकर्तन कर्णकी भी कुशल पूछना॥३०॥
</details>

<details open><summary>विश्वास-प्रस्तुतिः</summary>

स एव भक्तः स गुरुः स भर्ता  
स वै पिता स च माता सुहृच्च।  
अगाधबुद्धिर्विदुरो दीर्घदर्शी  
स नो मन्त्री कुशलं तं स्म पृच्छेः ॥ ३१ ॥
</details>

<details><summary>मूलम्</summary>

स एव भक्तः स गुरुः स भर्ता  
स वै पिता स च माता सुहृच्च।  
अगाधबुद्धिर्विदुरो दीर्घदर्शी  
स नो मन्त्री कुशलं तं स्म पृच्छेः ॥ ३१ ॥
</details>

<details><summary>अनुवाद (हिन्दी)</summary>

अगाधबुद्धि दूरदर्शी विदुरजी हमलोगोंके प्रेमी, गुरु, पालक, पिता-माता और सुहृद् हैं, वे ही हमारे मन्त्री भी हैं। संजय! तुम मेरी ओरसे उनकी भी कुशल पूछना॥
</details>

<details open><summary>विश्वास-प्रस्तुतिः</summary>

वृद्धाः स्त्रियो याश्च गुणोपपन्ना  
ज्ञायन्ते नः संजय मातरस्ताः।  
ताभिः सर्वाभिः सहिताभिः समेत्य  
स्त्रीभिर्वृद्धाभिरभिवादं वदेथाः ॥ ३२ ॥
</details>

<details><summary>मूलम्</summary>

वृद्धाः स्त्रियो याश्च गुणोपपन्ना  
ज्ञायन्ते नः संजय मातरस्ताः।  
ताभिः सर्वाभिः सहिताभिः समेत्य  
स्त्रीभिर्वृद्धाभिरभिवादं वदेथाः ॥ ३२ ॥
</details>

<details><summary>अनुवाद (हिन्दी)</summary>

संजय! राजघरानेमें जो सद्‌गुणवती वृद्धा स्त्रियाँ हैं, वे सब हमारी माताएँ लगती हैं। उन सब वृद्धा स्त्रियोंसे एक साथ मिलकर तुम उनसे हमारा प्रणाम निवेदन करना॥३२॥
</details>

<details open><summary>विश्वास-प्रस्तुतिः</summary>

कच्चित् पुत्रा जीवपुत्राः सुसम्यग्  
वर्तन्ते वो वृत्तिमनृशंसरूपाः ।  
इति स्मोक्त्वा संजय ब्रूहि पश्चा-  
दजातशत्रुः कुशली सपुत्रः ॥ ३३ ॥
</details>

<details><summary>मूलम्</summary>

कच्चित् पुत्रा जीवपुत्राः सुसम्यग्  
वर्तन्ते वो वृत्तिमनृशंसरूपाः ।  
इति स्मोक्त्वा संजय ब्रूहि पश्चा-  
दजातशत्रुः कुशली सपुत्रः ॥ ३३ ॥
</details>

<details><summary>अनुवाद (हिन्दी)</summary>

संजय! उन बड़ी-बूढ़ी स्त्रियोंसे इस प्रकार कहना—‘माताओ! आपके पुत्र आपके साथ उत्तम बर्ताव करते हैं न? उनमें क्रूरता तो नहीं आ गयी है? उन सबके दीर्घायु पुत्र हो गये हैं न?’ इस प्रकार कहकर पीछे यह बताना कि आपका बालक अजातशत्रु युधिष्ठिर पुत्रोंसहित सकुशल है॥३३॥
</details>

<details open><summary>विश्वास-प्रस्तुतिः</summary>

या नो भार्याः संजय वेत्थ तत्र  
तासां सर्वासां कुशलं तात पृच्छेः।  
सुसंगुप्ताः सुरभयोऽनवद्याः  
कच्चिद् गृहानावसथाप्रमत्ताः ॥ ३४ ॥  
कच्चिद् वृत्तिं श्वशुरेषु भद्राः  
कल्याणीं वर्तध्वमनृशंसरूपाम् ।  
यथा च वः स्युः पतयोऽनुकूला-  
स्तथा वृत्तिमात्मनः स्थापयध्वम् ॥ ३५ ॥
</details>

<details><summary>मूलम्</summary>

या नो भार्याः संजय वेत्थ तत्र  
तासां सर्वासां कुशलं तात पृच्छेः।  
सुसंगुप्ताः सुरभयोऽनवद्याः  
कच्चिद् गृहानावसथाप्रमत्ताः ॥ ३४ ॥  
कच्चिद् वृत्तिं श्वशुरेषु भद्राः  
कल्याणीं वर्तध्वमनृशंसरूपाम् ।  
यथा च वः स्युः पतयोऽनुकूला-  
स्तथा वृत्तिमात्मनः स्थापयध्वम् ॥ ३५ ॥
</details>

<details><summary>अनुवाद (हिन्दी)</summary>

तात संजय! हस्तिनापुरमें हमारे भाइयोंकी जो स्त्रियाँ हैं, उन सबको तो तुम जानते ही हो। उन सबकी कुशल पूछना और कहना क्या तुमलोग सर्वथा सुरक्षित रहकर निर्दोष जीवन बिता रही हो? तुम्हें आवश्यक सुगन्ध आदि प्रसाधन-सामग्रियाँ प्राप्त होती हैं न? तुम घरमें प्रमादशून्य होकर रहती हो न? भद्र महिलाओ! क्या तुम अपने श्वशुरजनोंके प्रति क्रूरतारहित कल्याणकारी बर्ताव करती हो तथा जिस प्रकार तुम्हारे पति अनुकूल बने रहें, वैसे व्यवहार और सद्भावको अपने हृदयमें स्थान देती हो?॥३४-३५॥
</details>

<details open><summary>विश्वास-प्रस्तुतिः</summary>

या नः स्नुषाः संजय वेत्थ तत्र  
प्राप्ताः कुलेभ्यश्च गुणोपपन्नाः ।  
प्रजावत्यो ब्रूहि समेत्य ताश्च  
युधिष्ठिरो वोऽभ्यवदत् प्रसन्नः ॥ ३६ ॥
</details>

<details><summary>मूलम्</summary>

या नः स्नुषाः संजय वेत्थ तत्र  
प्राप्ताः कुलेभ्यश्च गुणोपपन्नाः ।  
प्रजावत्यो ब्रूहि समेत्य ताश्च  
युधिष्ठिरो वोऽभ्यवदत् प्रसन्नः ॥ ३६ ॥
</details>

<details><summary>अनुवाद (हिन्दी)</summary>

संजय! तुम वहाँ उन स्त्रियोंको भी जानते हो, जो हमारी पुत्रवधुएँ लगती हैं, जो उत्तम कुलोंसे आयी हैं तथा सर्वगुणसम्पन्न और संतानवती हैं। वहाँ जाकर उनसे कहना—‘बहुओ! युधिष्ठिर प्रसन्न होकर तुमलोगों-का कुशल-समाचार पूछते थे’॥३६॥
</details>

<details open><summary>विश्वास-प्रस्तुतिः</summary>

कन्याः स्वजेथाः सदनेषु संजय  
अनामयं मद्वचनेन पृष्ट्वा ।  
कल्याणा वः सन्तु पतयोऽनुकूला  
यूयं पतीनां भवतानुकूलाः ॥ ३७ ॥
</details>

<details><summary>मूलम्</summary>

कन्याः स्वजेथाः सदनेषु संजय  
अनामयं मद्वचनेन पृष्ट्वा ।  
कल्याणा वः सन्तु पतयोऽनुकूला  
यूयं पतीनां भवतानुकूलाः ॥ ३७ ॥
</details>

<details><summary>अनुवाद (हिन्दी)</summary>

संजय! राजमहलमें जो छोटी-छोटी बालिकाएँ हैं, उन्हें हृदयसे लगाना और मेरी ओरसे उनका आरोग्य-समाचार पूछकर उन्हें कहना—‘पुत्रियो! तुम्हें कल्याणकारी पति प्राप्त हों और वे तुम्हारे अनुकूल बने रहें। साथ ही तुम भी पतियोंके अनुकूल बनी रहो’॥३७॥
</details>

<details open><summary>विश्वास-प्रस्तुतिः</summary>

अलंकृता वस्त्रवत्यः सुगन्धा  
अबीभत्साः सुखिता भोगवत्यः ।  
लघु यासां दर्शनं वाक् च लघ्वी  
वेशस्त्रियः कुशलं तात पृच्छेः ॥ ३८ ॥
</details>

<details><summary>मूलम्</summary>

अलंकृता वस्त्रवत्यः सुगन्धा  
अबीभत्साः सुखिता भोगवत्यः ।  
लघु यासां दर्शनं वाक् च लघ्वी  
वेशस्त्रियः कुशलं तात पृच्छेः ॥ ३८ ॥
</details>

<details><summary>अनुवाद (हिन्दी)</summary>

तात संजय! जिनका दर्शन मनोहर और बातें मनको प्रिय लगनेवाली होती हैं, जो वेश-भूषासे अलंकृत, सुन्दर वस्त्रोंसे सुशोभित, उत्तम सुगन्ध धारण करनेवाली, घृणित व्यवहारसे रहित, सुखशालिनी और भोग-सामग्रीसे सम्पन्न हैं, उन वेश (शृंगार) धारण करानेवाली स्त्रियोंकी भी कुशल पूछना॥३८॥
</details>

<details open><summary>विश्वास-प्रस्तुतिः</summary>

दास्यः स्युर्या ये च दासाः कुरूणां  
तदाश्रया बहवः कुब्जखञ्जाः ।  
आख्याय मां कुशलिनं स्म तेभ्यो-  
ऽप्यनामयं परिपृच्छेर्जघन्यम् ॥ ३९ ॥
</details>

<details><summary>मूलम्</summary>

दास्यः स्युर्या ये च दासाः कुरूणां  
तदाश्रया बहवः कुब्जखञ्जाः ।  
आख्याय मां कुशलिनं स्म तेभ्यो-  
ऽप्यनामयं परिपृच्छेर्जघन्यम् ॥ ३९ ॥
</details>

<details><summary>अनुवाद (हिन्दी)</summary>

कौरवोंके जो दास-दासियाँ हों तथा उनके आश्रित जो बहुत-से कुबड़े और लँगड़े मनुष्य रहते हों, उन सबसे मुझे सकुशल बताकर अन्तमें मेरी ओरसे उनकी भी कुशल पूछना॥३९॥
</details>

<details open><summary>विश्वास-प्रस्तुतिः</summary>

कच्चिद् वृत्तिं वर्तते वै पुराणीं  
कच्चिद् भोगान् धार्तराष्ट्रो ददाति।  
अंगहीनान् कृपणान् वामनान् वा  
यानानृशंस्यो धृतराष्ट्रो बिभर्ति ॥ ४० ॥
</details>

<details><summary>मूलम्</summary>

कच्चिद् वृत्तिं वर्तते वै पुराणीं  
कच्चिद् भोगान् धार्तराष्ट्रो ददाति।  
अंगहीनान् कृपणान् वामनान् वा  
यानानृशंस्यो धृतराष्ट्रो बिभर्ति ॥ ४० ॥
</details>

<details><summary>अनुवाद (हिन्दी)</summary>

(और कहना—) क्या राजा धृतराष्ट्र दयावश जिन अंगहीनों, दीनों और बौने मनुष्योंका पालन करते हैं, उन्हें दुर्योधन भरण-पोषणकी सामग्री देता है? क्या वह उनकी प्राचीन जीविका-वृत्तिका निर्वाह करता है?॥४०॥
</details>

<details open><summary>विश्वास-प्रस्तुतिः</summary>

अन्धांश्च सर्वान् स्थविरांस्तथैव  
हस्त्याजीवा बहवो येऽत्र सन्ति।  
आख्याय मां कुशलिनं स्म तेभ्यो-  
ऽप्यनामयं परिपृच्छेर्जघन्यम् ॥ ४१ ॥
</details>

<details><summary>मूलम्</summary>

अन्धांश्च सर्वान् स्थविरांस्तथैव  
हस्त्याजीवा बहवो येऽत्र सन्ति।  
आख्याय मां कुशलिनं स्म तेभ्यो-  
ऽप्यनामयं परिपृच्छेर्जघन्यम् ॥ ४१ ॥
</details>

<details><summary>अनुवाद (हिन्दी)</summary>

हस्तिनापुरमें जो बहुत-से हाथीवान हैं तथा जो अन्धे और बूढ़े हैं, उन सबको मेरी कुशल बताकर अन्तमें मेरी ओरसे उनके भी आरोग्य आदिका समाचार पूछना॥
</details>

<details open><summary>विश्वास-प्रस्तुतिः</summary>

मा भैष्ट दुःखेन कुजीवितेन  
नूनं कृतं परलोकेषु पापम्।  
निगृह्य शत्रून् सुहृदोऽनुगृह्य  
वासोभिरन्नेन च वो भरिष्ये ॥ ४२ ॥
</details>

<details><summary>मूलम्</summary>

मा भैष्ट दुःखेन कुजीवितेन  
नूनं कृतं परलोकेषु पापम्।  
निगृह्य शत्रून् सुहृदोऽनुगृह्य  
वासोभिरन्नेन च वो भरिष्ये ॥ ४२ ॥
</details>

<details><summary>अनुवाद (हिन्दी)</summary>

साथ ही उन्हें आश्वासन देते हुए मेरा यह संदेश सुना देना। तुम्हें जो दुःख प्राप्त होता है अथवा कुत्सित जीवन बिताना पड़ता है, इसके कारण तुमलोग भयभीत न होना। निश्चय ही यह दूसरे जन्मोंमें किये हुए पापका फल प्रकट हुआ है। मैं कुछ ही दिनोंमें अपने शत्रुओंको कैद करके हितैषी सुहृदोंपर अनुग्रह करते हुए अन्न और वस्त्रद्वारा तुमलोगोंका भरण-पोषण करूँगा॥४२॥
</details>

<details open><summary>विश्वास-प्रस्तुतिः</summary>

सन्त्येव मे ब्राह्मणेभ्यः कृतानि  
भावीन्यथो नो बत वर्तयन्ति।  
तान् पश्यामि युक्तरूपांस्तथैव  
तामेव सिद्धिं श्रावयेथा नृपं तम् ॥ ४३ ॥
</details>

<details><summary>मूलम्</summary>

सन्त्येव मे ब्राह्मणेभ्यः कृतानि  
भावीन्यथो नो बत वर्तयन्ति।  
तान् पश्यामि युक्तरूपांस्तथैव  
तामेव सिद्धिं श्रावयेथा नृपं तम् ॥ ४३ ॥
</details>

<details><summary>अनुवाद (हिन्दी)</summary>

राजा दुर्योधनसे कहना, मैंने कुछ ब्राह्मणोंके लिये वार्षिक जीविका-वृत्तियाँ नियत कर रखी थीं, किंतु खेद है कि तुम्हारे कर्मचारीगण उन्हें ठीकसे नहीं चला रहे हैं। मैं उन ब्राह्मणोंको पुनः पूर्ववत् उन्हीं वृत्तियोंसे युता देखना चाहता हूँ। तुम किसी दूतके द्वारा मुझे यह समाचार सुना दो कि उन वृत्तियोंका अब यथावत्‌रूपसे पालन होने लगा है॥४३॥
</details>

<details open><summary>विश्वास-प्रस्तुतिः</summary>

ये चानाथा दुबलाः सर्वकाल-  
मात्मन्येव प्रयतन्तेऽथ मूढाः ।  
तांश्चापि त्वं कृपणान् सर्वथैव  
ह्यस्मद्वाक्यात् कुशलं तात पृच्छेः ॥ ४४ ॥
</details>

<details><summary>मूलम्</summary>

ये चानाथा दुबलाः सर्वकाल-  
मात्मन्येव प्रयतन्तेऽथ मूढाः ।  
तांश्चापि त्वं कृपणान् सर्वथैव  
ह्यस्मद्वाक्यात् कुशलं तात पृच्छेः ॥ ४४ ॥
</details>

<details><summary>अनुवाद (हिन्दी)</summary>

संजय! जो अनाथ, दुर्बल एवं मूर्खजन सदा अपने शरीरका पोषण करनेके लिये ही प्रयत्न करते हैं, तुम मेरे कहनेसे उन दीनजनोंके पास भी जाकर सब प्रकारसे उनका कुशल-समाचार पूछना॥४४॥
</details>

<details open><summary>विश्वास-प्रस्तुतिः</summary>

ये चाप्यन्ये संश्रिता धार्तराष्ट्रान्  
नानादिग्भ्योऽभ्यागताः सूतपुत्र ।  
दृष्ट्‌वा तांश्चैवार्हतश्चापि सर्वान्  
सम्पृच्छेथाः कुशलं चाव्ययं च ॥ ४५ ॥
</details>

<details><summary>मूलम्</summary>

ये चाप्यन्ये संश्रिता धार्तराष्ट्रान्  
नानादिग्भ्योऽभ्यागताः सूतपुत्र ।  
दृष्ट्‌वा तांश्चैवार्हतश्चापि सर्वान्  
सम्पृच्छेथाः कुशलं चाव्ययं च ॥ ४५ ॥
</details>

<details><summary>अनुवाद (हिन्दी)</summary>

सूतपुत्र! इनके सिवा विभिन्न दिशाओंसे आये हुए दूसरे-दूसरे लोग धृतराष्ट्रपुत्रोंका आश्रय लेकर रहते हैं। उन सब माननीय पुरुषोंसे भी मिलकर उनकी कुशल और क्या वे जीवित बचे रहेंगे, इस सम्बन्धमें भी प्रश्न करना॥४५॥
</details>

<details open><summary>विश्वास-प्रस्तुतिः</summary>

एवं सर्वानागताभ्यागतांश्च  
राज्ञो दूतान् सर्वदिग्भ्योऽभ्युपेतान् ।  
पृष्ट्वा सर्वान् कुशलं तांश्च सूत  
पश्चादहं कुशली तेषु वाच्यः ॥ ४६ ॥
</details>

<details><summary>मूलम्</summary>

एवं सर्वानागताभ्यागतांश्च  
राज्ञो दूतान् सर्वदिग्भ्योऽभ्युपेतान् ।  
पृष्ट्वा सर्वान् कुशलं तांश्च सूत  
पश्चादहं कुशली तेषु वाच्यः ॥ ४६ ॥
</details>

<details><summary>अनुवाद (हिन्दी)</summary>

इस प्रकार वहाँ सब दिशाओंसे पधारे हुए राजदूतों तथा अन्य सब अभ्यागतोंसे कुशल-मंगल पूछकर अन्तमें उनसे मेरा कुशल-समाचार भी निवेदन करना॥४६॥
</details>

<details open><summary>विश्वास-प्रस्तुतिः</summary>

न हीदृशाः सन्त्यपरे पृथिव्यां  
ये योधका धार्तराष्ट्रेण लब्धाः।  
धर्मस्तु नित्यो मम धर्म एव  
महाबलः शत्रुनिबर्हणाय ॥ ४७ ॥
</details>

<details><summary>मूलम्</summary>

न हीदृशाः सन्त्यपरे पृथिव्यां  
ये योधका धार्तराष्ट्रेण लब्धाः।  
धर्मस्तु नित्यो मम धर्म एव  
महाबलः शत्रुनिबर्हणाय ॥ ४७ ॥
</details>

<details><summary>अनुवाद (हिन्दी)</summary>

यद्यपि दुर्योधनने जिन योद्धाओंका संग्रह किया है, वैसे वीर इस भूमण्डलमें दूसरे नहीं हैं, तथापि धर्म ही नित्य है और मेरे पास शत्रुओंका नाश करनेके लिये धर्मका ही सबसे महान् बल है॥४७॥
</details>

<details open><summary>विश्वास-प्रस्तुतिः</summary>

इदं पुनर्वचनं धार्तराष्ट्रं  
सुयोधनं संजय श्रावयेथाः ।  
यस्ते शरीरे हृदयं दुनोति  
कामः कुरूनसपत्नोऽनुशिष्याम् ॥ ४८ ॥  
न विद्यते युक्तिरेतस्य काचि-  
न्नैवंविधाः स्याम यथा प्रियं ते।  
ददस्व वा शक्रपुरीं ममैव  
युध्यस्व वा भारतमुख्य वीर ॥ ४९ ॥
</details>

<details><summary>मूलम्</summary>

इदं पुनर्वचनं धार्तराष्ट्रं  
सुयोधनं संजय श्रावयेथाः ।  
यस्ते शरीरे हृदयं दुनोति  
कामः कुरूनसपत्नोऽनुशिष्याम् ॥ ४८ ॥  
न विद्यते युक्तिरेतस्य काचि-  
न्नैवंविधाः स्याम यथा प्रियं ते।  
ददस्व वा शक्रपुरीं ममैव  
युध्यस्व वा भारतमुख्य वीर ॥ ४९ ॥
</details>

<details><summary>अनुवाद (हिन्दी)</summary>

संजय! दुर्योधनको तुम मेरी यह बात पुनः सुना देना—‘तुम्हारे शरीरके भीतर मनमें जो यह अभिलाषा उत्पन्न हुई है कि मैं कौरवोंका निष्कण्टक राज्य करूँ, वह तुम्हारे हृदयको पीड़ा-मात्र दे रही है। उसकी सिद्धिका कोई उपाय नहीं है। हम ऐसे पौरुषहीन नहीं हैं कि तुम्हारा यह प्रिय कार्य होने दें। भरतवंशके प्रमुख वीर! तुम इन्द्रप्रस्थपुरी फिर मुझे ही लौटा दो अथवा युद्ध करो’॥४८-४९॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि सञ्जययानपर्वणि युधिष्ठिरसंदेशे त्रिंशोऽध्यायः ॥ ३० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत संजययानपर्वमें युधिष्ठिरसंदेशविषयक तीसवाँ अध्याय पूरा हुआ॥३०॥
</details>

<details><summary>सूचना (हिन्दी)</summary>

[दाक्षिणात्य अधिक पाठका १ श्लोक मिलाकर कुल ५० श्लोक हैं।]
</details>
