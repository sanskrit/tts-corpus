+++
title_full = "025 संजयका युधिष्ठिरको धृतराष्ट्रका संदेश सुनाना एवं अपनी ओरसे भी शान्तिके लिये प्रार्थना करना"
title = "०२५ संजयवाक्ये"

+++

<details><summary>भागसूचना</summary>

पञ्चविंशोऽध्यायः
</details>

<details><summary>सूचना (हिन्दी)</summary>

संजयका युधिष्ठिरको धृतराष्ट्रका संदेश सुनाना एवं अपनी ओरसे भी शान्तिके लिये प्रार्थना करना
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

समागताः पाण्डवाः सृंजयाश्च  
जनार्दनो युयुधानो विराटः ।  
यत् ते वाक्यं धृतराष्ट्रानुशिष्टं  
गावल्गणे ब्रूहि तत् सूतपुत्र ॥ १ ॥
</details>

<details><summary>मूलम्</summary>

समागताः पाण्डवाः सृंजयाश्च  
जनार्दनो युयुधानो विराटः ।  
यत् ते वाक्यं धृतराष्ट्रानुशिष्टं  
गावल्गणे ब्रूहि तत् सूतपुत्र ॥ १ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ गवल्गणकुमार सूतपुत्र संजय! यहाँ पाण्डव, सृंजय, भगवान् श्रीकृष्ण, सात्यकि तथा राजा विराट—सब एकत्र हुए हैं। राजा धृतराष्ट्रने तुम्हारे द्वारा जो संदेश भेजा है, उसे कहो॥१॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

अजातशत्रुं च वृकोदरं च  
धनंजयं माद्रवतीसुतौ च ।  
आमन्त्रये वासुदेवं च शौरिं  
युयुधानं चेकितानं विराटम् ॥ २ ॥  
पञ्चालानामधिपं चैव वृद्धं  
धृष्टद्युम्नं पार्षतं याज्ञसेनिम् ।  
सर्वे वाचं शृणुतेमां मदीयां  
वक्ष्यामि यां भूतिमिच्छन्‌ कुरूणाम् ॥ ३ ॥
</details>

<details><summary>मूलम्</summary>

अजातशत्रुं च वृकोदरं च  
धनंजयं माद्रवतीसुतौ च ।  
आमन्त्रये वासुदेवं च शौरिं  
युयुधानं चेकितानं विराटम् ॥ २ ॥  
पञ्चालानामधिपं चैव वृद्धं  
धृष्टद्युम्नं पार्षतं याज्ञसेनिम् ।  
सर्वे वाचं शृणुतेमां मदीयां  
वक्ष्यामि यां भूतिमिच्छन्‌ कुरूणाम् ॥ ३ ॥
</details>

<details><summary>अनुवाद (हिन्दी)</summary>

_संजय बोला—_ मैं अजातशत्रु युधिष्ठिर, भीमसेन, अर्जुन, नकुल, सहदेव, भगवान् श्रीकृष्ण, सात्यकि, चेकितान, विराट, पांचालदेशके बूढ़े नरेश द्रुपद तथा उनके पुत्र पृषतवंशी धृष्टद्युम्नको भी आमन्त्रित करता हूँ। मैं कौरवोंकी भलाई चाहता हुआ जो कुछ कह रहा हूँ, मेरी उस वाणीको आप सब लोग सुनें॥२-३॥
</details>

<details open><summary>विश्वास-प्रस्तुतिः</summary>

शमं राजा धृतराष्ट्रोऽभिनन्द-  
न्नयोजयत् त्वरमाणो रथं मे।  
सभ्रातृपुत्रस्वजनस्य राज्ञ-  
स्तद् रोचतां पाण्डवानां शमोऽस्तु ॥ ४ ॥
</details>

<details><summary>मूलम्</summary>

शमं राजा धृतराष्ट्रोऽभिनन्द-  
न्नयोजयत् त्वरमाणो रथं मे।  
सभ्रातृपुत्रस्वजनस्य राज्ञ-  
स्तद् रोचतां पाण्डवानां शमोऽस्तु ॥ ४ ॥
</details>

<details><summary>अनुवाद (हिन्दी)</summary>

राजा धृतराष्ट्र शान्तिका आदर करते हैं (युद्ध नहीं चाहते)। उन्होंने बड़ी उतावलीके साथ मेरे लिये शीघ्रतापूर्वक रथ तैयार कराया और मुझे यहाँ भेजा। मैं चाहता हूँ कि भाई, पुत्र तथा स्वजनोंसहित राजा धृतराष्ट्रका यह शान्तिसंदेश पाण्डवोंको रुचिकर प्रतीत हो और दोनों पक्षोंमें सन्धि स्थापित हो जाय॥४॥
</details>

<details open><summary>विश्वास-प्रस्तुतिः</summary>

सर्वैर्धर्मैः समुपेतास्तु पार्थाः  
संस्थानेन मार्दवेनार्जवेन ।  
जाताः कुले ह्यनृशंसा वदान्या  
ह्रीनिषेवाः कर्मणां निश्चयज्ञाः ॥ ५ ॥
</details>

<details><summary>मूलम्</summary>

सर्वैर्धर्मैः समुपेतास्तु पार्थाः  
संस्थानेन मार्दवेनार्जवेन ।  
जाताः कुले ह्यनृशंसा वदान्या  
ह्रीनिषेवाः कर्मणां निश्चयज्ञाः ॥ ५ ॥
</details>

<details><summary>अनुवाद (हिन्दी)</summary>

कुन्तीके पुत्रो! आपलोग अपने दिव्य शरीर, दयालु एवं कोमल स्वभाव और सरलता आदि गुणों तथा सम्पूर्ण धर्मोंसे युक्त हैं। आपलोगोंका उत्तम कुलमें जन्म हुआ है। आपलोगोंमें क्रूरताका सर्वथा अभाव है। आपलोग उदार, लज्जाशील और कर्मोंके परिणामको जाननेवाले हैं॥५॥
</details>

<details open><summary>विश्वास-प्रस्तुतिः</summary>

न युज्यते कर्म युष्मासु हीनं  
सत्त्वं हि वस्तादृशं भीमसेनाः।  
उद्भासते ह्यञ्जनबिन्दुवत् त-  
च्छुभ्रे वस्त्रे यद् भवेत् किल्बिषं वः ॥ ६ ॥
</details>

<details><summary>मूलम्</summary>

न युज्यते कर्म युष्मासु हीनं  
सत्त्वं हि वस्तादृशं भीमसेनाः।  
उद्भासते ह्यञ्जनबिन्दुवत् त-  
च्छुभ्रे वस्त्रे यद् भवेत् किल्बिषं वः ॥ ६ ॥
</details>

<details><summary>अनुवाद (हिन्दी)</summary>

भयंकर सैन्यसंग्रह करनेवाले पाण्डवो! आपलोगोंमें ऐसा सत्त्वगुण भरा है कि आपके द्वारा कोई नीच कर्म बन ही नहीं सकता। यदि आपलोगोंमें कोई दोष होता तो वह सफेद वस्त्रमें काले दागकी भाँति चमक उठता (छिप नहीं सकता)॥६॥
</details>

<details open><summary>विश्वास-प्रस्तुतिः</summary>

सर्वक्षयो दृश्यते यत्र कृत्स्नः  
पापोदयो निरयोऽभावसंस्थः ।  
कस्तत् कुर्याज्जातु कर्म प्रजानन्  
पराजयो यत्र समो जयश्च ॥ ७ ॥
</details>

<details><summary>मूलम्</summary>

सर्वक्षयो दृश्यते यत्र कृत्स्नः  
पापोदयो निरयोऽभावसंस्थः ।  
कस्तत् कुर्याज्जातु कर्म प्रजानन्  
पराजयो यत्र समो जयश्च ॥ ७ ॥
</details>

<details><summary>अनुवाद (हिन्दी)</summary>

जिसमें सबका विनाश दिखायी देता है, जिससे पूर्णतः पापका उदय होता है, जो नरकका हेतु है, जिसके अन्तमें अभाव ही हाथ लगता है और जिसमें जय तथा पराजय दोनों समान हैं, उस युद्ध-जैसे कठोर कर्मके लिये कौन समझदार मनुष्य कभी उद्योग करेगा?॥७॥
</details>

<details open><summary>विश्वास-प्रस्तुतिः</summary>

ते वै धन्या यैः कृतं ज्ञातिकार्यं  
ते वै पुत्राः सुहृदो बान्धवाश्च।  
उपक्रुष्टं जीवितं संत्यजेयु-  
र्यतः कुरूणां नियतो वैभवः स्यात् ॥ ८ ॥
</details>

<details><summary>मूलम्</summary>

ते वै धन्या यैः कृतं ज्ञातिकार्यं  
ते वै पुत्राः सुहृदो बान्धवाश्च।  
उपक्रुष्टं जीवितं संत्यजेयु-  
र्यतः कुरूणां नियतो वैभवः स्यात् ॥ ८ ॥
</details>

<details><summary>अनुवाद (हिन्दी)</summary>

जिन्होंने जाति और कुटुम्बके हितकर कार्योंका साधन किया है, वे धन्य हैं। वे ही पुत्र, मित्र तथा बान्धव कहलानेयोग्य हैं। कौरवोंको चाहिये कि वे निन्दित जीवनका परित्याग कर दें, जिससे कौरवकुलका अभ्युदय अवश्यम्भावी हो॥८॥
</details>

<details open><summary>विश्वास-प्रस्तुतिः</summary>

ते चेत् कुरूननुशिष्याथ पार्था  
निर्णीय सर्वान् द्विषतो निगृह्य।  
समं वस्तज्जीवितं मृत्युना स्याद्  
यज्जीवध्वं ज्ञातिवधे न साधु ॥ ९ ॥
</details>

<details><summary>मूलम्</summary>

ते चेत् कुरूननुशिष्याथ पार्था  
निर्णीय सर्वान् द्विषतो निगृह्य।  
समं वस्तज्जीवितं मृत्युना स्याद्  
यज्जीवध्वं ज्ञातिवधे न साधु ॥ ९ ॥
</details>

<details><summary>अनुवाद (हिन्दी)</summary>

कुन्तीकुमारो! यदि आपलोग समस्त कौरवोंको निश्चित रूपसे अपना शत्रु मानकर उन्हें दण्ड देंगे, कैद करेंगे अथवा उनका वध कर डालेंगे तो उस दशामें आपका जो जीवन होगा, वह आपके द्वारा कुटुम्बीजनोंका वध होनेके कारण अच्छा नहीं समझा जायगा। वह निन्दित जीवन तो मृत्युके समान ही होगा॥९॥
</details>

<details open><summary>विश्वास-प्रस्तुतिः</summary>

को ह्येव युष्मान् सह केशवेन  
सचेकितानान् पार्षतबाहुगुप्तान् ।  
ससात्यकीन् विषहेत प्रजेतुं  
लब्ध्वापि देवान् सचिवान् सहेन्द्रान् ॥ १० ॥
</details>

<details><summary>मूलम्</summary>

को ह्येव युष्मान् सह केशवेन  
सचेकितानान् पार्षतबाहुगुप्तान् ।  
ससात्यकीन् विषहेत प्रजेतुं  
लब्ध्वापि देवान् सचिवान् सहेन्द्रान् ॥ १० ॥
</details>

<details><summary>अनुवाद (हिन्दी)</summary>

भगवान् श्रीकृष्ण, चेकितान और सात्यकि आपलोगोंके सहायक हैं। आपलोग महाराज द्रुपदके बाहुबलसे सुरक्षित हैं। ऐसी दशामें इन्द्रसहित समस्त देवताओंको अपने सहायकके रूपमें पाकर भी कौन ऐसा मनुष्य होगा, जो आपलोगोंको जीतनेका साहस करेगा?॥१०॥
</details>

<details open><summary>विश्वास-प्रस्तुतिः</summary>

को वा कुरून् द्रोणभीष्माभिगुप्ता-  
नश्वत्थाम्ना शल्यकृपादिभिश्च ।  
रणे विजेतुं विषहेत राजन्  
राधेयगुप्तान् सह भूमिपालैः ॥ ११ ॥
</details>

<details><summary>मूलम्</summary>

को वा कुरून् द्रोणभीष्माभिगुप्ता-  
नश्वत्थाम्ना शल्यकृपादिभिश्च ।  
रणे विजेतुं विषहेत राजन्  
राधेयगुप्तान् सह भूमिपालैः ॥ ११ ॥
</details>

<details><summary>अनुवाद (हिन्दी)</summary>

राजन्! इसी प्रकार द्रोणाचार्य, भीष्म, अश्वत्थामा, शल्य, कृपाचार्य आदि वीरों तथा अन्य राजाओंसहित कर्णके द्वारा सुरक्षित कौरवोंको युद्धमें जीतनेका साहस कौन कर सकता है?॥११॥
</details>

<details open><summary>विश्वास-प्रस्तुतिः</summary>

महद् बलं धार्तराष्ट्रस्य राज्ञः  
को वै शक्तो हन्तुमक्षीयमाणः।  
सोऽहं जये चैव पराजये च  
निःश्रेयसं नाधिगच्छामि किञ्चित् ॥ १२ ॥
</details>

<details><summary>मूलम्</summary>

महद् बलं धार्तराष्ट्रस्य राज्ञः  
को वै शक्तो हन्तुमक्षीयमाणः।  
सोऽहं जये चैव पराजये च  
निःश्रेयसं नाधिगच्छामि किञ्चित् ॥ १२ ॥
</details>

<details><summary>अनुवाद (हिन्दी)</summary>

राजा दुर्योधनके पास विशाल वाहिनी एकत्र हो गयी है। कौन ऐसा वीर है जो स्वयं क्षीण न होकर उस सेनाका विनाश कर सके? मैं तो इस युद्धमें किसी भी पक्षकी जय हो या पराजय, कोई कल्याणकी बात नहीं देखता हूँ॥१२॥
</details>

<details open><summary>विश्वास-प्रस्तुतिः</summary>

कथं हि नीचा इव दौष्कुलेया  
निर्धर्मार्थं कर्म कुर्युश्च पार्थाः।  
सोऽहं प्रसाद्य प्रणतो वासुदेवं  
पञ्चालानामधिपं चैव वृद्धम् ॥ १३ ॥  
कृताञ्जलिः शरणं वः प्रपद्ये  
कथं स्वस्ति स्यात् कुरुसृंजयानाम्।  
न ह्येवमेवं वचनं वासुदेवो  
धनंजयो वा जातु किंचिन्न कुर्यात् ॥ १४ ॥
</details>

<details><summary>मूलम्</summary>

कथं हि नीचा इव दौष्कुलेया  
निर्धर्मार्थं कर्म कुर्युश्च पार्थाः।  
सोऽहं प्रसाद्य प्रणतो वासुदेवं  
पञ्चालानामधिपं चैव वृद्धम् ॥ १३ ॥  
कृताञ्जलिः शरणं वः प्रपद्ये  
कथं स्वस्ति स्यात् कुरुसृंजयानाम्।  
न ह्येवमेवं वचनं वासुदेवो  
धनंजयो वा जातु किंचिन्न कुर्यात् ॥ १४ ॥
</details>

<details><summary>अनुवाद (हिन्दी)</summary>

भला! कुन्तीके पुत्र नीच कुलमें उत्पन्न हुए दूसरे अधम मनुष्योंके समान ऐसा (निन्दित) कर्म कैसे कर सकते हैं? जिससे न तो धर्मकी सिद्धि होनेवाली है और न अर्थकी ही। यहाँ भगवान् श्रीकृष्ण हैं तथा वृद्ध पांचालराज द्रुपद भी उपस्थित हैं। मैं इन सबको प्रणाम करके प्रसन्न करना चाहता हूँ, हाथ जोड़कर आपलोगोंकी शरणमें आया हूँ। आप स्वयं विचार करें कि कुरु तथा सृंजय-वंशका कल्याण कैसे हो? मुझे विश्वास है कि भगवान् श्रीकृष्ण अथवा अर्जुन इस प्रकार प्रार्थनापूर्वक कही हुई मेरी किसी भी बातको ठुकरा नहीं सकते॥१३-१४॥
</details>

<details open><summary>विश्वास-प्रस्तुतिः</summary>

प्राणान् दद्याद् याचमानः कुतोऽन्य-  
देतद् विद्वन् साधनार्थं ब्रवीमि।  
एतद् राज्ञो भीष्मपुरोगमस्य  
मतं यद् वः शान्तिरिहोत्तमा स्यात् ॥ १५ ॥
</details>

<details><summary>मूलम्</summary>

प्राणान् दद्याद् याचमानः कुतोऽन्य-  
देतद् विद्वन् साधनार्थं ब्रवीमि।  
एतद् राज्ञो भीष्मपुरोगमस्य  
मतं यद् वः शान्तिरिहोत्तमा स्यात् ॥ १५ ॥
</details>

<details><summary>अनुवाद (हिन्दी)</summary>

इतना ही नहीं, मेरे माँगनेपर अर्जुन अपने प्राणतक दे सकते हैं, फिर दूसरी किसी वस्तुके लिये तो कहना ही क्या है? विद्वान् राजा युधिष्ठिर! मैं संधि-कार्यकी सिद्धिके लिये ही यह सब कह रहा हूँ। भीष्म तथा राजा धृतराष्ट्रको भी यही अभिमत है और इसीसे आप सब लोगोंको उत्तम शान्ति प्राप्त हो सकती है॥१५॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि संजययानपर्वणि संजयवाक्ये पञ्चविंशोऽध्यायः ॥ २५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत संजययानपर्वमें संजयवाक्यविषयक पचीसवाँ अध्याय पूरा हुआ॥२५॥
</details>
