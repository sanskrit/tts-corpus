+++
title_full = "023 संजयका युधिष्ठिरसे मिलकर उनकी कुशल पूछना एवं युधिष्ठिरका संजयसे कौरवपक्षका कुशल-समाचार पूछते हुए उससे सारगर्भित प्रश्न करना"
title = "०२३ युधिष्ठिरप्रश्ने"

+++

<details><summary>भागसूचना</summary>

त्रयोविंशोऽध्यायः
</details>

<details><summary>सूचना (हिन्दी)</summary>

संजयका युधिष्ठिरसे मिलकर उनकी कुशल पूछना एवं युधिष्ठिरका संजयसे कौरवपक्षका कुशल-समाचार पूछते हुए उससे सारगर्भित प्रश्न करना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

राज्ञस्तु वचनं श्रुत्वा धृतराष्ट्रस्य संजयः।  
उपप्लव्यं ययौ द्रष्टुं पाण्डवानमितौजसः ॥ १ ॥
</details>

<details><summary>मूलम्</summary>

राज्ञस्तु वचनं श्रुत्वा धृतराष्ट्रस्य संजयः।  
उपप्लव्यं ययौ द्रष्टुं पाण्डवानमितौजसः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! राजा धृतराष्ट्रकी बात सुनकर संजय अमित तेजस्वी पाण्डवोंसे मिलनेके लिये उपप्लव्य गया॥१॥
</details>

<details open><summary>विश्वास-प्रस्तुतिः</summary>

स तु राजानमासाद्य कुन्तीपुत्रं युधिष्ठिरम्।  
अभिवाद्य ततः पूर्वं सूतपुत्रोऽभ्यभाषत ॥ २ ॥
</details>

<details><summary>मूलम्</summary>

स तु राजानमासाद्य कुन्तीपुत्रं युधिष्ठिरम्।  
अभिवाद्य ततः पूर्वं सूतपुत्रोऽभ्यभाषत ॥ २ ॥
</details>

<details><summary>अनुवाद (हिन्दी)</summary>

वहाँ पहले कुन्तीपुत्र राजा युधिष्ठिरके पास जाकर सूतपुत्र संजयने उन्हें प्रणाम किया और उनसे बातचीत प्रारम्भ की॥२॥
</details>

<details open><summary>विश्वास-प्रस्तुतिः</summary>

गावल्गणिः संजयः सूतसूनु-  
रजातशत्रुमवदत् प्रतीतः ।  
दिष्ट्या राजंस्त्वामरोगं प्रपश्ये  
सहायवन्तं च महेन्द्रकल्पम् ॥ ३ ॥
</details>

<details><summary>मूलम्</summary>

गावल्गणिः संजयः सूतसूनु-  
रजातशत्रुमवदत् प्रतीतः ।  
दिष्ट्या राजंस्त्वामरोगं प्रपश्ये  
सहायवन्तं च महेन्द्रकल्पम् ॥ ३ ॥
</details>

<details><summary>अनुवाद (हिन्दी)</summary>

गवल्गणनन्दन सूतपुत्र संजयने प्रसन्न होकर अजातशत्रु राजा युधिष्ठिरसे कहा—‘राजन्! बड़े सौभाग्यकी बात है कि आज मैं देवराज इन्द्रके समान आपको अपने सहायकोंके साथ स्वस्थ एवं सकुशल देख रहा हूँ॥३॥
</details>

<details open><summary>विश्वास-प्रस्तुतिः</summary>

अनामयं पृच्छति त्वाऽऽम्बिकेयो  
वृद्धो राजा धृतराष्ट्रो मनीषी।  
कच्चिद् भीमः कुशली पाण्डवाग्र्यो  
धनंजयस्तौ च माद्रीतनूजौ ॥ ४ ॥
</details>

<details><summary>मूलम्</summary>

अनामयं पृच्छति त्वाऽऽम्बिकेयो  
वृद्धो राजा धृतराष्ट्रो मनीषी।  
कच्चिद् भीमः कुशली पाण्डवाग्र्यो  
धनंजयस्तौ च माद्रीतनूजौ ॥ ४ ॥
</details>

<details><summary>अनुवाद (हिन्दी)</summary>

‘वृद्ध एवं बुद्धिमान् अम्बिकानन्दन महाराज धृतराष्ट्रने आपका कुशल-समाचार पूछा है। भीमसेन, पाण्डवप्रवर अर्जुन तथा वे दोनों माद्रीकुमार नकुल-सहदेव कुशलसे तो हैं न?॥४॥
</details>

<details open><summary>विश्वास-प्रस्तुतिः</summary>

कच्चित् कृष्णा द्रौपदी राजपुत्री  
सत्यव्रता वीरपत्नी सपुत्रा ।  
मनस्विनी यत्र च वाञ्छसि त्व-  
मिष्टान् कामान् भारत स्वस्तिकामः ॥ ५ ॥
</details>

<details><summary>मूलम्</summary>

कच्चित् कृष्णा द्रौपदी राजपुत्री  
सत्यव्रता वीरपत्नी सपुत्रा ।  
मनस्विनी यत्र च वाञ्छसि त्व-  
मिष्टान् कामान् भारत स्वस्तिकामः ॥ ५ ॥
</details>

<details><summary>अनुवाद (हिन्दी)</summary>

‘सत्यव्रतका पालन करनेवाली वीरपत्नी द्रुपदकुमारी राजपुत्री मनस्विनी कृष्णा अपने पुत्रोंसहित कुशलपूर्वक है न? भारत! इनके सिवा आप जिन-जिनके कल्याणकी इच्छा रखते हैं तथा जिन अभीष्ट भोगोंको बनाये रखना चाहते हैं, वे आत्मीय जन तथा धन-वैभव-वाहन आदि भोगोपकरण सकुशल हैं न?’॥५॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

गावल्गणे संजय स्वागतं ते  
प्रीयामहे ते वयं दर्शनेन।  
अनामयं प्रतिजाने तवाहं  
सहानुजैः कुशली चास्मि विद्वन् ॥ ६ ॥
</details>

<details><summary>मूलम्</summary>

गावल्गणे संजय स्वागतं ते  
प्रीयामहे ते वयं दर्शनेन।  
अनामयं प्रतिजाने तवाहं  
सहानुजैः कुशली चास्मि विद्वन् ॥ ६ ॥
</details>

<details><summary>अनुवाद (हिन्दी)</summary>

_युधिष्ठिर बोले—_ गवल्गणकुमार संजय! तुम्हारा स्वागत है। तुम्हें देखकर हमें बड़ी प्रसन्नता हुई है। विद्वन्! मैं अपने भाइयोंसहित कुशलसे हूँ तथा तुम्हें अपने आरोग्यकी सूचना दे रहा हूँ॥६॥
</details>

<details open><summary>विश्वास-प्रस्तुतिः</summary>

चिरादिदं कुशलं भारतस्य  
श्रुत्वा राज्ञः कुरुवृद्धस्य सूत।  
मन्ये साक्षाद् दृष्टमहं नरेन्द्रं  
दृष्ट्वैव त्वां संजय प्रीतियोगात् ॥ ७ ॥
</details>

<details><summary>मूलम्</summary>

चिरादिदं कुशलं भारतस्य  
श्रुत्वा राज्ञः कुरुवृद्धस्य सूत।  
मन्ये साक्षाद् दृष्टमहं नरेन्द्रं  
दृष्ट्वैव त्वां संजय प्रीतियोगात् ॥ ७ ॥
</details>

<details><summary>अनुवाद (हिन्दी)</summary>

सूत! कुरुकुलके वृद्ध पुरुष भरतनन्दन महाराज धृतराष्ट्रका यह कुशल-समाचार दीर्घकालके बाद सुनकर और प्रेमपूर्वक तुम्हें भी देखकर मैं यह अनुभव करता हूँ कि आज मुझे साक्षात् महाराज धृतराष्ट्रका ही दर्शन हुआ है॥७॥
</details>

<details open><summary>विश्वास-प्रस्तुतिः</summary>

पितामहो नः स्थविरो मनस्वी  
महाप्राज्ञः सर्वधर्मोपपन्नः ।  
स कौरव्यः कुशली तात भीष्मो  
यथापूर्वं वृत्तिरस्त्यस्य कच्चित् ॥ ८ ॥
</details>

<details><summary>मूलम्</summary>

पितामहो नः स्थविरो मनस्वी  
महाप्राज्ञः सर्वधर्मोपपन्नः ।  
स कौरव्यः कुशली तात भीष्मो  
यथापूर्वं वृत्तिरस्त्यस्य कच्चित् ॥ ८ ॥
</details>

<details><summary>अनुवाद (हिन्दी)</summary>

तात! मनस्वी, परम ज्ञानी तथा समस्त धर्मोंके ज्ञानसे सम्पन्न हमारे बूढ़े पितामह कुरुवंशी भीष्मजी तो कुशलसे हैं न? हमलोगोंपर उनका स्नेहभाव तो पूर्ववत् बना हुआ है न?॥८॥
</details>

<details open><summary>विश्वास-प्रस्तुतिः</summary>

कच्चिद् राजा धृतराष्ट्रः सपुत्रो  
वैचित्रवीर्यः कुशली महात्मा ।  
महाराजो बाह्लिकः प्रातिपेयः  
कच्चिद् विद्वान् कुशली सूतपुत्र ॥ ९ ॥
</details>

<details><summary>मूलम्</summary>

कच्चिद् राजा धृतराष्ट्रः सपुत्रो  
वैचित्रवीर्यः कुशली महात्मा ।  
महाराजो बाह्लिकः प्रातिपेयः  
कच्चिद् विद्वान् कुशली सूतपुत्र ॥ ९ ॥
</details>

<details><summary>अनुवाद (हिन्दी)</summary>

संजय! क्या अपने पुत्रोंसहित विचित्रवीर्यनन्दन महामना राजा धृतराष्ट्र सकुशल हैं? प्रतीपके विद्वान् पुत्र महाराज बाह्लीक तो कुशलपूर्वक हैं न?॥९॥
</details>

<details open><summary>विश्वास-प्रस्तुतिः</summary>

स सोमदत्तः कुशली तात कच्चिद्  
भूरिश्रवाः सत्यसंधः शलश्च ।  
द्रोणः सपुत्रश्च कृपश्च विप्रो  
महेष्वासाः कच्चिदेतेऽप्यरोगाः ॥ १० ॥
</details>

<details><summary>मूलम्</summary>

स सोमदत्तः कुशली तात कच्चिद्  
भूरिश्रवाः सत्यसंधः शलश्च ।  
द्रोणः सपुत्रश्च कृपश्च विप्रो  
महेष्वासाः कच्चिदेतेऽप्यरोगाः ॥ १० ॥
</details>

<details><summary>अनुवाद (हिन्दी)</summary>

तात! सोमदत्त, भूरिश्रवा, सत्यप्रतिज्ञ शल, पुत्रसहित द्रोणाचार्य और विप्रश्रेष्ठ कृपाचार्य—ये महाधनुर्धर वीर स्वस्थ तो हैं न?॥१०॥
</details>

<details open><summary>विश्वास-प्रस्तुतिः</summary>

सर्वे कुरुभ्यः स्पृहयन्ति संजय  
धनुर्धरा ये पृथिव्यां प्रधानाः।  
महाप्राज्ञाः सर्वशास्त्रावदाता  
धनुर्भृता मुख्यतमाः पृथिव्याम् ॥ ११ ॥
</details>

<details><summary>मूलम्</summary>

सर्वे कुरुभ्यः स्पृहयन्ति संजय  
धनुर्धरा ये पृथिव्यां प्रधानाः।  
महाप्राज्ञाः सर्वशास्त्रावदाता  
धनुर्भृता मुख्यतमाः पृथिव्याम् ॥ ११ ॥
</details>

<details><summary>अनुवाद (हिन्दी)</summary>

संजय! क्या पृथ्वीके ये महान् धनुर्धर, जो परम बुद्धिमान्, समस्त शास्त्रोंके ज्ञानसे उज्ज्वल तथा भू-मण्डलके धनुर्धरोंमें प्रधान हैं, कौरवोंसे स्नेह-भाव रखते हैं?॥११॥
</details>

<details open><summary>विश्वास-प्रस्तुतिः</summary>

कच्चिन्मानं तात लभन्त एते  
धनुर्भृतः कच्चिदेतेऽप्यरोगाः ।  
येषां राष्ट्रे निवसति दर्शनीयो  
महेष्वासः शीलवान् द्रोणपुत्रः ॥ १२ ॥
</details>

<details><summary>मूलम्</summary>

कच्चिन्मानं तात लभन्त एते  
धनुर्भृतः कच्चिदेतेऽप्यरोगाः ।  
येषां राष्ट्रे निवसति दर्शनीयो  
महेष्वासः शीलवान् द्रोणपुत्रः ॥ १२ ॥
</details>

<details><summary>अनुवाद (हिन्दी)</summary>

तात! जिनके राष्ट्रमें दर्शनीय, शीलवान् तथा महाधनुर्धर द्रोणपुत्र अश्वत्थामा निवास करता है, उन कौरवोंके बीच क्या पूर्वोक्त धनुर्धर विद्वान् आदर पाते हैं? क्या ये कौरव भी नीरोग हैं?॥१२॥
</details>

<details open><summary>विश्वास-प्रस्तुतिः</summary>

वैश्यापुत्रः कुशली तात कच्चि-  
न्महाप्राज्ञो राजपुत्रो युयुत्सुः ।  
कर्णोऽमात्यः कुशली तात कच्चित्  
सुयोधनो यस्य मन्दो विधेयः ॥ १३ ॥
</details>

<details><summary>मूलम्</summary>

वैश्यापुत्रः कुशली तात कच्चि-  
न्महाप्राज्ञो राजपुत्रो युयुत्सुः ।  
कर्णोऽमात्यः कुशली तात कच्चित्  
सुयोधनो यस्य मन्दो विधेयः ॥ १३ ॥
</details>

<details><summary>अनुवाद (हिन्दी)</summary>

तात! क्या राजा धृतराष्ट्रकी वैश्यजातीय पत्नीके पुत्र महाज्ञानी राजकुमार युयुत्सु सकुशल हैं? संजय! मूढ़ दुर्योधन सदा जिसकी आज्ञाके अधीन रहता है, वह मन्त्री कर्ण भी कुशलपूर्वक है न?॥१३॥
</details>

<details open><summary>विश्वास-प्रस्तुतिः</summary>

स्त्रियो वृद्धा भारतानां जनन्यो  
महानस्यो दासभार्याश्च सूत ।  
वध्वः पुत्रा भागिनेया भगिन्यो  
दौहित्रा वा कच्चिदप्यव्यलीकाः ॥ १४ ॥
</details>

<details><summary>मूलम्</summary>

स्त्रियो वृद्धा भारतानां जनन्यो  
महानस्यो दासभार्याश्च सूत ।  
वध्वः पुत्रा भागिनेया भगिन्यो  
दौहित्रा वा कच्चिदप्यव्यलीकाः ॥ १४ ॥
</details>

<details><summary>अनुवाद (हिन्दी)</summary>

सूत! भरतवंशियोंकी माताएँ, बड़ी-बूढ़ी स्त्रियाँ, रसोई बनानेवाली सेविकाएँ, दासियाँ, बहुएँ, पुत्र, भानजे, बहिनें और पुत्रियोंके पुत्र—ये सभी निष्कपट-भावसे रहते हैं न?॥१४॥
</details>

<details open><summary>विश्वास-प्रस्तुतिः</summary>

कच्चिद् राजा ब्राह्मणानां यथावत्  
प्रवर्तते पूर्ववत् तात वृत्तिम्।  
कच्चिद् दायान्‌ मामकान् धार्तराष्ट्रो  
द्विजातीनां संजय नोपहन्ति ॥ १५ ॥
</details>

<details><summary>मूलम्</summary>

कच्चिद् राजा ब्राह्मणानां यथावत्  
प्रवर्तते पूर्ववत् तात वृत्तिम्।  
कच्चिद् दायान्‌ मामकान् धार्तराष्ट्रो  
द्विजातीनां संजय नोपहन्ति ॥ १५ ॥
</details>

<details><summary>अनुवाद (हिन्दी)</summary>

तात! क्या राजा दुर्योधन पहलेकी भाँति ब्राह्मणोंको जीविका देनेमें यथोचित रीतिसे तत्पर रहता है? संजय! मैंने ब्राह्मणोंको वृत्तिके रूपमें जो गाँव आदि दिये थे, उन्हें वह छीनता तो नहीं है?॥१५॥
</details>

<details open><summary>विश्वास-प्रस्तुतिः</summary>

कच्चिद् राजा धृतराष्ट्रः सपुत्र  
उपेक्षते ब्राह्मणातिक्रमान् वै ।  
स्वर्गस्य कच्चिन्न तथा वर्त्मभूता-  
मुपेक्षते तेषु सदैव वृत्तिम् ॥ १६ ॥
</details>

<details><summary>मूलम्</summary>

कच्चिद् राजा धृतराष्ट्रः सपुत्र  
उपेक्षते ब्राह्मणातिक्रमान् वै ।  
स्वर्गस्य कच्चिन्न तथा वर्त्मभूता-  
मुपेक्षते तेषु सदैव वृत्तिम् ॥ १६ ॥
</details>

<details><summary>अनुवाद (हिन्दी)</summary>

पुत्रोंसहित राजा धृतराष्ट्र ब्राह्मणोंके प्रति किये गये अपराधोंकी उपेक्षा तो नहीं करते? ब्राह्मणोंको जो सदा वृत्ति दी जाती है, वह स्वर्गलोकमें पहुँचनेका मार्ग है; अतः राजा उस वृत्तिकी उपेक्षा या अवहेलना तो नहीं करते हैं?॥१६॥
</details>

<details open><summary>विश्वास-प्रस्तुतिः</summary>

एतज्ज्योतिश्चोत्तमं जीवलोके  
शुक्लं प्रजानां विहितं विधात्रा।  
ते चेद् दोषं न नियच्छन्ति मन्दाः  
कृत्स्नो नाशो भविता कौरवाणाम् ॥ १७ ॥
</details>

<details><summary>मूलम्</summary>

एतज्ज्योतिश्चोत्तमं जीवलोके  
शुक्लं प्रजानां विहितं विधात्रा।  
ते चेद् दोषं न नियच्छन्ति मन्दाः  
कृत्स्नो नाशो भविता कौरवाणाम् ॥ १७ ॥
</details>

<details><summary>अनुवाद (हिन्दी)</summary>

ब्राह्मणोंको दी हुई जीविकावृत्तिकी रक्षा परलोकको प्रकाशित करनेवाली उत्तम ज्योति है और इस जीव-जगत्‌में वह उज्ज्वल यशका विस्तार करनेवाली है। यह नियम विधाताने ही प्रजाके हितके लिये रच रखा है। यदि मन्दबुद्धि कौरव लोभवश ब्राह्मणोंकी जीविका-वृत्तिके अपहरणरूप दोषको काबूमें नहीं रखेंगे तो कौरवकुलका सर्वथा विनाश हो जायगा॥१७॥
</details>

<details open><summary>विश्वास-प्रस्तुतिः</summary>

कच्चिद् राजा धृतराष्ट्रः सपुत्रो  
बुभूषते वृत्तिममात्यवर्गे ।  
कच्चिन्न भेदेन जिजीविषन्ति  
सुहृद्रूपा दुर्हृदैश्चैकमत्यात् ॥ १८ ॥
</details>

<details><summary>मूलम्</summary>

कच्चिद् राजा धृतराष्ट्रः सपुत्रो  
बुभूषते वृत्तिममात्यवर्गे ।  
कच्चिन्न भेदेन जिजीविषन्ति  
सुहृद्रूपा दुर्हृदैश्चैकमत्यात् ॥ १८ ॥
</details>

<details><summary>अनुवाद (हिन्दी)</summary>

क्या पुत्रोंसहित राजा धृतराष्ट्र मन्त्रिवर्गको भी जीवन-निर्वाहके योग्य वृत्ति देनेकी इच्छा रखते हैं? कहीं ऐसा तो नहीं होता कि वे भेदसे जीविका चलाना चाहते हों (शत्रुओंने उन्हें फोड़ लिया हो और वे उन्हींके दिये हुए धनसे जीवन-निर्वाह करना चाहते हों)। वे सुहृद्‌के रूपमें रहते हुए भी एकमत होकर शत्रु तो नहीं बन गये हैं?॥१८॥
</details>

<details open><summary>विश्वास-प्रस्तुतिः</summary>

कच्चिन्न पापं कथयन्ति तात  
ते पाण्डवानां कुरवः सर्व एव।  
द्रोणः सपुत्रश्च कृपश्च वीरो  
नास्मासु पापानि वदन्ति कच्चित् ॥ १९ ॥
</details>

<details><summary>मूलम्</summary>

कच्चिन्न पापं कथयन्ति तात  
ते पाण्डवानां कुरवः सर्व एव।  
द्रोणः सपुत्रश्च कृपश्च वीरो  
नास्मासु पापानि वदन्ति कच्चित् ॥ १९ ॥
</details>

<details><summary>अनुवाद (हिन्दी)</summary>

तात संजय! कहीं सब कौरव मिलकर पाण्डवोंके किसी दोषकी चर्चा तो नहीं करते हैं? पुत्रसहित द्रोणाचार्य और वीर कृपाचार्य हमलोगोंपर किन्हीं दोषोंका आरोप तो नहीं करते हैं?॥१९॥
</details>

<details open><summary>विश्वास-प्रस्तुतिः</summary>

कच्चिद् राज्ये धृतराष्ट्रं सपुत्रं  
समेत्याहुः कुरवः सर्व एव।  
कच्चिद् दृष्ट्वा दस्युसङ्घान्‌ समेतान्  
स्मरन्ति पार्थस्य युधां प्रणेतुः ॥ २० ॥
</details>

<details><summary>मूलम्</summary>

कच्चिद् राज्ये धृतराष्ट्रं सपुत्रं  
समेत्याहुः कुरवः सर्व एव।  
कच्चिद् दृष्ट्वा दस्युसङ्घान्‌ समेतान्  
स्मरन्ति पार्थस्य युधां प्रणेतुः ॥ २० ॥
</details>

<details><summary>अनुवाद (हिन्दी)</summary>

क्या कभी सब कौरव एकत्र हो पुत्रसहित धृतराष्ट्रके पास जाकर हमें राज्य देनेके विषयमें कुछ कहते हैं? क्या राज्यमें लुटेरोंके दलोंको देखकर वे कभी संग्रामविजयी अर्जुनको भी याद करते हैं?॥२०॥
</details>

<details open><summary>विश्वास-प्रस्तुतिः</summary>

मौर्वीभुजाग्रप्रहितान् स्म तात  
दोधूयमानेन धनुर्गुणेन ।  
गाण्डीवनुन्नान् स्तनयित्नुघोषा-  
नजिह्मगान् कच्चिदनुस्मरन्ति ॥ २१ ॥
</details>

<details><summary>मूलम्</summary>

मौर्वीभुजाग्रप्रहितान् स्म तात  
दोधूयमानेन धनुर्गुणेन ।  
गाण्डीवनुन्नान् स्तनयित्नुघोषा-  
नजिह्मगान् कच्चिदनुस्मरन्ति ॥ २१ ॥
</details>

<details><summary>अनुवाद (हिन्दी)</summary>

संजय! प्रत्यंचाको बारंबार हिलाकर और कानोंतक खींचकर अँगुलियोंके अग्रभागसे जिनका संधान किया जाता है तथा जो गाण्डीव धनुषसे छूटकर मेघकी गर्जनाके समान सनसनाते हुए सीधे लक्ष्यतक पहुँच जाते हैं, अर्जुनके उन बाणोंको कौरवलोग बराबर याद करते हैं न?॥२१॥
</details>

<details open><summary>विश्वास-प्रस्तुतिः</summary>

न चापश्यं कंचिदहं पृथिव्यां  
योधं समं वाधिकमर्जुनेन ।  
यस्यैकषष्टिर्निशितास्तीक्ष्णधाराः  
सुवाससः सम्मतो हस्तवापः ॥ २२ ॥
</details>

<details><summary>मूलम्</summary>

न चापश्यं कंचिदहं पृथिव्यां  
योधं समं वाधिकमर्जुनेन ।  
यस्यैकषष्टिर्निशितास्तीक्ष्णधाराः  
सुवाससः सम्मतो हस्तवापः ॥ २२ ॥
</details>

<details><summary>अनुवाद (हिन्दी)</summary>

मैंने इस पृथ्वीपर अर्जुनसे बढ़कर या उनके समान दूसरे किसी योद्धाको नहीं देखा है; क्योंकि जब वे एक बार अपने हाथोंसे धनुषपर शर-संधान करते हैं, तब उससे सुन्दर पंख और पैनी धारवाले इकसठ तीखे बाण प्रकट होते हैं॥२२॥
</details>

<details open><summary>विश्वास-प्रस्तुतिः</summary>

गदापाणिर्भीमसेनस्तरस्वी  
प्रवेपयञ्छत्रुसङ्घाननीके ।  
नागः प्रभिन्न इव नड्वलेषु  
चंक्रम्यते कच्चिदेनं स्मरन्ति ॥ २३ ॥
</details>

<details><summary>मूलम्</summary>

गदापाणिर्भीमसेनस्तरस्वी  
प्रवेपयञ्छत्रुसङ्घाननीके ।  
नागः प्रभिन्न इव नड्वलेषु  
चंक्रम्यते कच्चिदेनं स्मरन्ति ॥ २३ ॥
</details>

<details><summary>अनुवाद (हिन्दी)</summary>

जैसे मस्तकसे मदकी धारा बहानेवाला गजराज सरकंडोंसे भरे हुए स्थानोंमें निर्भय विचरता है, उसी प्रकार वेगशाली वीर भीमसेन हाथमें गदा लिये रणभूमिमें शत्रुसमुदायको कम्पित करते हुए विचरण करते हैं। क्या कौरवलोग उन्हें भी कभी याद करते हैं?॥२३॥
</details>

<details open><summary>विश्वास-प्रस्तुतिः</summary>

माद्रीपुत्रः सहदेवः कलिङ्गान्  
समागतानजयद् दन्तकूरे ।  
वामेनास्यन् दक्षिणेनैव यो वै  
महाबलं कच्चिदेनं स्मरन्ति ॥ २४ ॥
</details>

<details><summary>मूलम्</summary>

माद्रीपुत्रः सहदेवः कलिङ्गान्  
समागतानजयद् दन्तकूरे ।  
वामेनास्यन् दक्षिणेनैव यो वै  
महाबलं कच्चिदेनं स्मरन्ति ॥ २४ ॥
</details>

<details><summary>अनुवाद (हिन्दी)</summary>

जिसमें दाँत पीसकर अस्त्र-शस्त्र चलाये जाते हैं, उस भयंकर युद्धमें माद्रीनन्दन सहदेवने दाहिने और बायें हाथसे बाणोंकी वर्षा करके अपना सामना करनेके लिये आये हुए कलिंगदेशीय योद्धाओंको परास्त किया था। क्या इस महाबली वीरको भी कौरव कभी याद करते हैं?॥२४॥
</details>

<details open><summary>विश्वास-प्रस्तुतिः</summary>

पुरा जेतुं नकुलः प्रेषितोऽयं  
शिबींस्त्रिगर्तान् संजय पश्यतस्ते ।  
दिशं प्रतीचीं वशमानयन्मे  
माद्रीसुतं कच्चिदेनं स्मरन्ति ॥ २५ ॥
</details>

<details><summary>मूलम्</summary>

पुरा जेतुं नकुलः प्रेषितोऽयं  
शिबींस्त्रिगर्तान् संजय पश्यतस्ते ।  
दिशं प्रतीचीं वशमानयन्मे  
माद्रीसुतं कच्चिदेनं स्मरन्ति ॥ २५ ॥
</details>

<details><summary>अनुवाद (हिन्दी)</summary>

संजय! पहले राजसूययज्ञमें तुम्हारे सामने ही शिबि और त्रिगर्तदेशके वीरोंको जीतनेके लिये इस नकुलको भेजा गया था; परंतु इसने सारी पश्चिम दिशाको जीतकर मेरे अधीन कर दिया। क्या कौरव इस वीर माद्रीकुमारका भी स्मरण करते हैं?॥२५॥
</details>

<details open><summary>विश्वास-प्रस्तुतिः</summary>

पराभवो द्वैतवने य आसीद्  
दुर्मन्त्रिते घोषयात्रागतानाम् ।  
यत्र मन्दाञ्छत्रुवशं प्रयाता-  
नमोचयद् भीमसेनो जयश्च ॥ २६ ॥
</details>

<details><summary>मूलम्</summary>

पराभवो द्वैतवने य आसीद्  
दुर्मन्त्रिते घोषयात्रागतानाम् ।  
यत्र मन्दाञ्छत्रुवशं प्रयाता-  
नमोचयद् भीमसेनो जयश्च ॥ २६ ॥
</details>

<details><summary>अनुवाद (हिन्दी)</summary>

कर्णकी खोटी सलाहके अनुसार घोषयात्रामें गये हुए धृतराष्ट्रपुत्रोंकी द्वैतवनमें जो पराजय हुई थी, उसमें वे सभी मन्दबुद्धि कौरव शत्रुओंके अधीन हो गये थे। उस समय भीमसेन और अर्जुनने ही उन्हें बन्धनसे मुक्त किया था॥२६॥
</details>

<details open><summary>विश्वास-प्रस्तुतिः</summary>

अहं पश्चादर्जुनमभ्यरक्षं  
माद्रीपुत्रौ भीमसेनोऽप्यरक्षत् ।  
गाण्डीवधन्वा शत्रुसङ्घानुदस्य  
स्वस्त्यागमत् कच्चिदेनं स्मरन्ति ॥ २७ ॥
</details>

<details><summary>मूलम्</summary>

अहं पश्चादर्जुनमभ्यरक्षं  
माद्रीपुत्रौ भीमसेनोऽप्यरक्षत् ।  
गाण्डीवधन्वा शत्रुसङ्घानुदस्य  
स्वस्त्यागमत् कच्चिदेनं स्मरन्ति ॥ २७ ॥
</details>

<details><summary>अनुवाद (हिन्दी)</summary>

उस युद्धमें मैंने पीछे रहकर यज्ञके द्वारा अर्जुनकी रक्षा की थी और भीमसेनने नकुल तथा सहदेवका संरक्षण किया था। गाण्डीवधारी अर्जुनने शत्रुओंके समुदायको मार गिराया था और स्वयं सकुशल लौट आये थे। क्या कौरव कभी उनकी याद करते हैं?॥२७॥
</details>

<details open><summary>विश्वास-प्रस्तुतिः</summary>

न कर्मणा साधुनैकेन नूनं  
सुखं शक्यं वै भवतीह संजय।  
सर्वात्मना परिजेतं वयं चे-  
न्न शक्नुमो धृतराष्ट्रस्य पुत्रम् ॥ २८ ॥
</details>

<details><summary>मूलम्</summary>

न कर्मणा साधुनैकेन नूनं  
सुखं शक्यं वै भवतीह संजय।  
सर्वात्मना परिजेतं वयं चे-  
न्न शक्नुमो धृतराष्ट्रस्य पुत्रम् ॥ २८ ॥
</details>

<details><summary>अनुवाद (हिन्दी)</summary>

संजय! यदि हम धृतराष्ट्रपुत्र दुर्योधनको सभी उपायोंसे नहीं जीत सकते तो केवल एक अच्छे व्यवहारसे ही उसे सुखपूर्वक जीतना हमारे लिये निश्चय ही सम्भव नहीं है॥२८॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि सञ्जययानपर्वणि युधिष्ठिरप्रश्ने त्रयोविंशोऽध्यायः ॥ २३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत संजययानपर्वमें युधिष्ठिरप्रश्नविषयक तेईसवाँ अध्याय पूरा हुआ॥२३॥
</details>
