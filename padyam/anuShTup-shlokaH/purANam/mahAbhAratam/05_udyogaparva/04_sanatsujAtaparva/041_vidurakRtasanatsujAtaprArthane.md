+++
title_full = "041 विदुरजीके द्वारा स्मरण करनेपर आये हुए सनत्सुजात ऋषिसे धृतराष्ट्रको उपदेश देनेके लिये उनकी प्रार्थना"
title = "०४१ विदुरकृतसनत्सुजातप्रार्थने"

+++

<details><summary>भागसूचना</summary>

(सनत्सुजातपर्व)  
एकचत्वारिंशोऽध्यायः
</details>

<details><summary>सूचना (हिन्दी)</summary>

विदुरजीके द्वारा स्मरण करनेपर आये हुए सनत्सुजात ऋषिसे धृतराष्ट्रको उपदेश देनेके लिये उनकी प्रार्थना
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

अनुक्तं यदि ते किंचिद् वाचा विदुर विद्यते।  
तन्मे शुश्रूषतो ब्रूहि विचित्राणि हि भाषसे ॥ १ ॥
</details>

<details><summary>मूलम्</summary>

अनुक्तं यदि ते किंचिद् वाचा विदुर विद्यते।  
तन्मे शुश्रूषतो ब्रूहि विचित्राणि हि भाषसे ॥ १ ॥
</details>

<details><summary>अनुवाद (हिन्दी)</summary>

_धृतराष्ट्र बोले—_ विदुर! यदि तुम्हारी वाणीसे कुछ और कहना शेष रह गया हो तो कहो, मुझे उसे सुननेकी बड़ी इच्छा है; क्योंकि तुम्हारे कहनेका ढंग विलक्षण है॥१॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

धृतराष्ट्र कुमारो वै यः पुराणः सनातनः।  
सनत्सुजातः प्रोवाच मृत्युर्नास्तीति भारत ॥ २ ॥
</details>

<details><summary>मूलम्</summary>

धृतराष्ट्र कुमारो वै यः पुराणः सनातनः।  
सनत्सुजातः प्रोवाच मृत्युर्नास्तीति भारत ॥ २ ॥
</details>

<details><summary>अनुवाद (हिन्दी)</summary>

_विदुरने कहा—_ भरतवंशी धृतराष्ट्र! कुमार ‘सनत्सुजात’ नामसे विख्यात जो (ब्रह्माजीके पुत्र) परम प्राचीन सनातन ऋषि हैं, उन्होंने (एक बार) कहा था—‘मृत्यु है ही नहीं’॥२॥
</details>

<details open><summary>विश्वास-प्रस्तुतिः</summary>

स ते गुह्यन् प्रकाशांश्च सर्वान् हृदयसंश्रयान्।  
प्रवक्ष्यति महाराज सर्वबुद्धिमतां वरः ॥ ३ ॥
</details>

<details><summary>मूलम्</summary>

स ते गुह्यन् प्रकाशांश्च सर्वान् हृदयसंश्रयान्।  
प्रवक्ष्यति महाराज सर्वबुद्धिमतां वरः ॥ ३ ॥
</details>

<details><summary>अनुवाद (हिन्दी)</summary>

महाराज! वे समस्त बुद्धिमानोंमें श्रेष्ठ हैं, वे ही आपके हृदयमें स्थित व्यक्त और अव्यक्त सभी प्रकारके प्रश्नोंका उत्तर देंगे॥३॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

किं त्वं न वेद तद् भूयो यन्मे ब्रूयात् सनातनः।  
त्वमेव विदुर ब्रूहि प्रज्ञाशेषोऽस्ति चेत् तव ॥ ४ ॥
</details>

<details><summary>मूलम्</summary>

किं त्वं न वेद तद् भूयो यन्मे ब्रूयात् सनातनः।  
त्वमेव विदुर ब्रूहि प्रज्ञाशेषोऽस्ति चेत् तव ॥ ४ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ विदुर! क्या तुम उस तत्त्वको नहीं जानते, जिसे अब पुनः सनातन ऋषि मुझे बतावेंगे? यदि तुम्हारी बुद्धि कुछ भी काम देती हो तो तुम्हीं मुझे उपदेश करो॥४॥
</details>

<details open><summary>मूलम् (वचनम्)</summary>

विदुर उवाच
</details>

<details open><summary>विश्वास-प्रस्तुतिः</summary>

शूद्रयोनावहं जातो नातोऽन्यद् वक्तुमुत्सहे।  
कुमारस्य तु या बुद्धिर्वेद तां शाश्वतीमहम् ॥ ५ ॥
</details>

<details><summary>मूलम्</summary>

शूद्रयोनावहं जातो नातोऽन्यद् वक्तुमुत्सहे।  
कुमारस्य तु या बुद्धिर्वेद तां शाश्वतीमहम् ॥ ५ ॥
</details>

<details><summary>अनुवाद (हिन्दी)</summary>

_विदुर बोले—_ राजन्! मेरा जन्म शूद्रा स्त्रीके गर्भसे हुआ है, अतः (मेरा अधिकार न होनेसे) इसके अतिरिक्त और कोई उपदेश देनेका मैं साहस नहीं कर सकता, किंतु कुमार सनत्सुजातकी बुद्धि सनातन है, मैं उसे जानता हूँ॥५॥
</details>

<details open><summary>विश्वास-प्रस्तुतिः</summary>

ब्राह्मीं हि योनिमापन्नः सुगुह्यमपि यो वदेत्।  
न तेन गर्ह्यो देवानां तस्मादेतद् ब्रवीमि ते ॥ ६ ॥
</details>

<details><summary>मूलम्</summary>

ब्राह्मीं हि योनिमापन्नः सुगुह्यमपि यो वदेत्।  
न तेन गर्ह्यो देवानां तस्मादेतद् ब्रवीमि ते ॥ ६ ॥
</details>

<details><summary>अनुवाद (हिन्दी)</summary>

ब्राह्मणयोनिमें जिसका जन्म हुआ है, वह यदि गोपनीय तत्त्वका प्रतिपादन कर दे तो देवताओंकी निन्दाका पात्र नहीं बनता। इसी कारण मैं आपको ऐसा कह रहा हूँ॥६॥
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

ब्रवीहि विदुर त्वं मे पुराणं तं सनातनम्।  
कथमेतेन देहेन स्यादिहैव समागमः ॥ ७ ॥
</details>

<details><summary>मूलम्</summary>

ब्रवीहि विदुर त्वं मे पुराणं तं सनातनम्।  
कथमेतेन देहेन स्यादिहैव समागमः ॥ ७ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ विदुर! उन परम प्राचीन सनातन ऋषिका पता मुझे बताओ। भला, इसी देहसे यहाँ ही उनका समागम कैसे हो सकता है?॥७॥
</details>



<details><summary>सूचना (हिन्दी)</summary>

श्रीसनत्सुजात और महाराज धृतराष्ट्र
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

चिन्तयामास विदुरस्तमृषिं शंसितव्रतम् ।  
स च तच्चिन्तितं ज्ञात्वा दर्शयामास भारत ॥ ८ ॥
</details>

<details><summary>मूलम्</summary>

चिन्तयामास विदुरस्तमृषिं शंसितव्रतम् ।  
स च तच्चिन्तितं ज्ञात्वा दर्शयामास भारत ॥ ८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! तदनन्तर विदुरजीने उत्तम व्रतवाले उन सनातन ऋषिका स्मरण किया। उन्होंने भी यह जानकर कि विदुर मेरा स्मरण कर रहे हैं, प्रत्यक्ष दर्शन दिया॥८॥
</details>

<details open><summary>विश्वास-प्रस्तुतिः</summary>

स चैनं प्रतिजग्राह विधिदृष्टेन कर्मणा।  
सुखोपविष्टं विश्रान्तमथैनं विदुरोऽब्रवीत् ॥ ९ ॥
</details>

<details><summary>मूलम्</summary>

स चैनं प्रतिजग्राह विधिदृष्टेन कर्मणा।  
सुखोपविष्टं विश्रान्तमथैनं विदुरोऽब्रवीत् ॥ ९ ॥
</details>

<details><summary>अनुवाद (हिन्दी)</summary>

विदुरने शास्त्रोक्त विधिसे पाद्य, अर्घ्य एवं मधुपर्क आदि अर्पण करके उनका स्वागत किया। इसके बाद जब वे सुखपूर्वक बैठकर विश्राम करने लगे, तब विदुरने उनसे कहा—॥९॥
</details>

<details open><summary>विश्वास-प्रस्तुतिः</summary>

भगवन् संशयः कश्चिद् धृतराष्ट्रस्य मानसः।  
यो न शक्यो मया वक्तुं त्वमस्मै वक्तुमर्हसि ॥ १० ॥
</details>

<details><summary>मूलम्</summary>

भगवन् संशयः कश्चिद् धृतराष्ट्रस्य मानसः।  
यो न शक्यो मया वक्तुं त्वमस्मै वक्तुमर्हसि ॥ १० ॥
</details>

<details><summary>अनुवाद (हिन्दी)</summary>

‘भगवन्! धृतराष्ट्रके हृदयमें कुछ संशय है, जिसका समाधान मेरे द्वारा किया जाना उचित नहीं है। आप ही इस विषयका निरूपण करनेयोग्य हैं’॥१०॥
</details>

<details open><summary>विश्वास-प्रस्तुतिः</summary>

यं श्रुत्वायं मनुष्येन्द्रः सर्वदुःखातिगो भवेत्।  
लाभालाभौ प्रियद्वेष्यौ यथैनं न जरान्तकौ ॥ ११ ॥  
विषहेरन् भयामर्षौ क्षुत्पिपासे मदोद्भवौ।  
अरतिश्चैव तन्द्री च कामक्रोधौ क्षयोदयौ ॥ १२ ॥
</details>

<details><summary>मूलम्</summary>

यं श्रुत्वायं मनुष्येन्द्रः सर्वदुःखातिगो भवेत्।  
लाभालाभौ प्रियद्वेष्यौ यथैनं न जरान्तकौ ॥ ११ ॥  
विषहेरन् भयामर्षौ क्षुत्पिपासे मदोद्भवौ।  
अरतिश्चैव तन्द्री च कामक्रोधौ क्षयोदयौ ॥ १२ ॥
</details>

<details><summary>अनुवाद (हिन्दी)</summary>

जिसे सुनकर ये नरेश सब दुःखोंसे पार हो जायँ और लाभ-हानि, प्रिय-अप्रिय, जरा-मृत्यु, भय-अमर्ष, भूख-प्यास, मद-ऐश्वर्य, चिन्ता-आलस्य, काम-क्रोध तथा अवनति-उन्नति—ये इन्हें कष्ट न पहुँचा सकें॥
</details>

<details><summary>मूलम् (समाप्तिः)</summary>

इति श्रीमहाभारते उद्योगपर्वणि सनत्सुजातपर्वणि विदुरकृतसनत्सुजातप्रार्थने एकचत्वारिंशोऽध्यायः ॥ ४१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत उद्योगपर्वके अन्तर्गत सनत्सुजातपर्वमें विदुरजीके द्वारा सनत्सुजातकी प्रार्थनाविषयक इकतालीसवाँ अध्याय पूरा हुआ॥४१॥
</details>
