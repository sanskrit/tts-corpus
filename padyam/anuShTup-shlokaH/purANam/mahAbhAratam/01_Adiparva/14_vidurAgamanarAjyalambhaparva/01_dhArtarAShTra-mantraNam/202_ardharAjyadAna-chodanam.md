+++
title_full = "202 भीष्मकी दुर्योधनसे पाण्डवोंको आधा राज्य देनेकी सलाह"
title = "२०२ अर्धराज्यदान-चोदनम्"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-202p01.mp3"></div>
<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-202p02.mp3"></div>
</details>


<details><summary>भागसूचना</summary>

द्व्यधिकद्विशततमोऽध्यायः
</details>

<details><summary>सूचना (हिन्दी)</summary>

भीष्मकी दुर्योधनसे पाण्डवोंको आधा राज्य देनेकी सलाह
</details>

<details open><summary>मूलम् (वचनम्)</summary>

भीष्म उवाच
</details>

<details open><summary>विश्वास-प्रस्तुतिः</summary>

न रोचते विग्रहो मे पाण्डुपुत्रैः कथंचन।  
यथैव धृतराष्ट्रो मे तथा पाण्डुरसंशयम् ॥ १ ॥
</details>

<details><summary>मूलम्</summary>

न रोचते विग्रहो मे पाण्डुपुत्रैः कथंचन।  
यथैव धृतराष्ट्रो मे तथा पाण्डुरसंशयम् ॥ १ ॥
</details>

<details><summary>अनुवाद (हिन्दी)</summary>

_भीष्मजी बोले—_ मुझे पाण्डवोंके साथ विरोध या युद्ध किसी प्रकार भी पसंद नहीं है। मेरे लिये जैसे धृतराष्ट्र हैं, वैसे ही पाण्डु—इसमें संशय नहीं है॥१॥
</details>

<details open><summary>विश्वास-प्रस्तुतिः</summary>

गान्धार्याश्च यथा पुत्रास्तथा कुन्तीसुता मम।  
यथा च मम ते रक्ष्या धृतराष्ट्र तथा तव॥२॥
</details>

<details><summary>मूलम्</summary>

गान्धार्याश्च यथा पुत्रास्तथा कुन्तीसुता मम।  
यथा च मम ते रक्ष्या धृतराष्ट्र तथा तव॥२॥
</details>

<details><summary>अनुवाद (हिन्दी)</summary>

धृतराष्ट्र! जैसे गान्धारीके पुत्र मेरे अपने हैं, उसी प्रकार कुन्तीके पुत्र भी हैं; इसीलिये जैसे मुझे पाण्डवोंकी रक्षा करनी चाहिये, वैसे तुम्हें भी॥२॥
</details>

<details open><summary>विश्वास-प्रस्तुतिः</summary>

यथा च मम राज्ञश्च तथा दुर्योधनस्य ते।  
तथा कुरूणां सर्वेषामन्येषामपि पार्थिव ॥ ३ ॥
</details>

<details><summary>मूलम्</summary>

यथा च मम राज्ञश्च तथा दुर्योधनस्य ते।  
तथा कुरूणां सर्वेषामन्येषामपि पार्थिव ॥ ३ ॥
</details>

<details><summary>अनुवाद (हिन्दी)</summary>

भूपाल! मेरे और तुम्हारे लिये जैसे पाण्डवोंकी रक्षा आवश्यक है, वैसे ही दुर्योधन तथा अन्य समस्त कौरवोंको भी उनकी रक्षा करनी चाहिये॥३॥
</details>

<details open><summary>विश्वास-प्रस्तुतिः</summary>

एवं गते विग्रहं तैर्न रोचे  
संधाय वीरैर्दीयतामर्धभूमिः ।  
तेषामपीदं प्रपितामहानां  
राज्यं पितुश्चैव कुरूत्तमानाम् ॥ ४ ॥
</details>

<details><summary>मूलम्</summary>

एवं गते विग्रहं तैर्न रोचे  
संधाय वीरैर्दीयतामर्धभूमिः ।  
तेषामपीदं प्रपितामहानां  
राज्यं पितुश्चैव कुरूत्तमानाम् ॥ ४ ॥
</details>

<details><summary>अनुवाद (हिन्दी)</summary>

ऐसी दशामें मैं पाण्डवोंके साथ लड़ाई-झगड़ा पसंद नहीं करता। उन वीरोंके साथ संधि करके उन्हें आधा राज्य दे दिया जाय। (दुर्योधनकी ही भाँति) उन कुरुश्रेष्ठ पाण्डवोंके भी बाप-दादोंका यह राज्य है॥४॥
</details>

<details open><summary>विश्वास-प्रस्तुतिः</summary>

दुर्योधन यथा राज्यं त्वमिदं तात पश्यसि।  
मम पैतृकमित्येवं तेऽपि पश्यन्ति पाण्डवाः ॥ ५ ॥
</details>

<details><summary>मूलम्</summary>

दुर्योधन यथा राज्यं त्वमिदं तात पश्यसि।  
मम पैतृकमित्येवं तेऽपि पश्यन्ति पाण्डवाः ॥ ५ ॥
</details>

<details><summary>अनुवाद (हिन्दी)</summary>

तात दुर्योधन! जैसे तुम इस राज्यको अपनी पैतृक सम्पत्तिके रूपमें देखते हो, उसी प्रकार पाण्डव भी देखते हैं॥५॥
</details>

<details open><summary>विश्वास-प्रस्तुतिः</summary>

यदि राज्यं न ते प्राप्ताः पाण्डवेया यशस्विनः।  
कुत एव तवापीदं भारतस्यापि कस्यचित् ॥ ६ ॥
</details>

<details><summary>मूलम्</summary>

यदि राज्यं न ते प्राप्ताः पाण्डवेया यशस्विनः।  
कुत एव तवापीदं भारतस्यापि कस्यचित् ॥ ६ ॥
</details>

<details><summary>अनुवाद (हिन्दी)</summary>

यदि यशस्वी पाण्डव इस राज्यको नहीं पा सकते तो तुम्हें अथवा भरतवंशके किसी अन्य पुरुषको भी वह कैसे प्राप्त हो सकता है?॥६॥
</details>

<details open><summary>विश्वास-प्रस्तुतिः</summary>

अधर्मेण च राज्यं त्वं प्राप्तवान् भरतर्षभ।  
तेऽपि राज्यमनुप्राप्ताः पूर्वमेवेति मे मतिः ॥ ७ ॥
</details>

<details><summary>मूलम्</summary>

अधर्मेण च राज्यं त्वं प्राप्तवान् भरतर्षभ।  
तेऽपि राज्यमनुप्राप्ताः पूर्वमेवेति मे मतिः ॥ ७ ॥
</details>

<details><summary>अनुवाद (हिन्दी)</summary>

भरतश्रेष्ठ! तुमने अधर्मपूर्वक इस राज्यको हथिया लिया है; परंतु मेरा विचार यह है कि तुमसे पहले ही वे भी इस राज्यको पा चुके थे॥७॥
</details>

<details open><summary>विश्वास-प्रस्तुतिः</summary>

मधुरेणैव राज्यस्य तेषामर्धं प्रदीयताम्।  
एतद्धि पुरुषव्याघ्र हितं सर्वजनस्य च ॥ ८ ॥
</details>

<details><summary>मूलम्</summary>

मधुरेणैव राज्यस्य तेषामर्धं प्रदीयताम्।  
एतद्धि पुरुषव्याघ्र हितं सर्वजनस्य च ॥ ८ ॥
</details>

<details><summary>अनुवाद (हिन्दी)</summary>

पुरुषसिंह! प्रेमपूर्वक ही उन्हें आधा राज्य दे दो। इसीमें सब लोगोंका हित है॥८॥
</details>

<details open><summary>विश्वास-प्रस्तुतिः</summary>

अतोऽन्यथा चेत् क्रियते न हितं नो भविष्यति।  
तवाप्यकीर्तिः सकला भविष्यति न संशयः ॥ ९ ॥
</details>

<details><summary>मूलम्</summary>

अतोऽन्यथा चेत् क्रियते न हितं नो भविष्यति।  
तवाप्यकीर्तिः सकला भविष्यति न संशयः ॥ ९ ॥
</details>

<details><summary>अनुवाद (हिन्दी)</summary>

यदि इसके विपरीत कुछ किया जायगा तो हमारी भलाई नहीं हो सकती और तुम्हें भी पूरा-पूरा अपयश मिलेगा—इसमें संशय नहीं है॥९॥
</details>

<details open><summary>विश्वास-प्रस्तुतिः</summary>

कीर्तिरक्षणमातिष्ठ कीर्तिर्हि परमं बलम्।  
नष्टकीर्तेर्मनुष्यस्य जीवितं ह्यफलं स्मृतम् ॥ १० ॥
</details>

<details><summary>मूलम्</summary>

कीर्तिरक्षणमातिष्ठ कीर्तिर्हि परमं बलम्।  
नष्टकीर्तेर्मनुष्यस्य जीवितं ह्यफलं स्मृतम् ॥ १० ॥
</details>

<details><summary>अनुवाद (हिन्दी)</summary>

अतः अपनी कीर्तिकी रक्षा करो, कीर्ति ही श्रेष्ठ बल है; जिसकी कीर्ति नष्ट हो जाती है, उस मनुष्यका जीवन निष्फल माना गया है॥१०॥
</details>

<details open><summary>विश्वास-प्रस्तुतिः</summary>

यावत्कीर्तिर्मनुष्यस्य न प्रणश्यति कौरव।  
तावज्जीवति गान्धारे नष्टकीर्तिस्तु नश्यति ॥ ११ ॥
</details>

<details><summary>मूलम्</summary>

यावत्कीर्तिर्मनुष्यस्य न प्रणश्यति कौरव।  
तावज्जीवति गान्धारे नष्टकीर्तिस्तु नश्यति ॥ ११ ॥
</details>

<details><summary>अनुवाद (हिन्दी)</summary>

गन्धारीनन्दन! कुरुश्रेष्ठ! मनुष्यकी कीर्ति जबतक नष्ट नहीं होती, तभीतक वह जीवित है; जिसकी कीर्ति नष्ट हो गयी, उसका तो जीवन ही नष्ट हो जाता है॥११॥
</details>

<details open><summary>विश्वास-प्रस्तुतिः</summary>

तमिमं समुपातिष्ठ धर्मं कुरुकुलोचितम्।  
अनुरूपं महाबाहो पूर्वेषामात्मनः कुरु ॥ १२ ॥
</details>

<details><summary>मूलम्</summary>

तमिमं समुपातिष्ठ धर्मं कुरुकुलोचितम्।  
अनुरूपं महाबाहो पूर्वेषामात्मनः कुरु ॥ १२ ॥
</details>

<details><summary>अनुवाद (हिन्दी)</summary>

महाबाहो! कुरुकुलके लिये उचित इस उत्तम धर्मका पालन करो। अपने पूर्वजोंके अनुरूप कार्य करते रहो॥१२॥
</details>

<details open><summary>विश्वास-प्रस्तुतिः</summary>

दिष्ट्या ध्रियन्ते पार्था हि दिष्ट्या जीवति सा पृथा।  
दिष्ट्या पुरोचनः पापो न सकामोऽत्ययं गतः ॥ १३ ॥
</details>

<details><summary>मूलम्</summary>

दिष्ट्या ध्रियन्ते पार्था हि दिष्ट्या जीवति सा पृथा।  
दिष्ट्या पुरोचनः पापो न सकामोऽत्ययं गतः ॥ १३ ॥
</details>

<details><summary>अनुवाद (हिन्दी)</summary>

सौभाग्यकी बात है कि कुन्तीके पुत्र जीवित हैं; यह भी सौभाग्यकी ही बात है कि कुन्ती भी मरी नहीं है और सबसे बड़े सौभाग्यका विषय यह है कि पापी पुरोचन अपने (बुरे) इरादेमें सफल न होकर स्वयं नष्ट हो गया॥१३॥
</details>

<details open><summary>विश्वास-प्रस्तुतिः</summary>

यदा प्रभृति दग्धास्ते कुन्तिभोजसुतासुताः।  
तदा प्रभृति गान्धारे न शक्नोम्यभिवीक्षितुम् ॥ १४ ॥  
लोके प्राणभृतां कंचिच्छ्रुत्वा कुन्तीं तथागताम्।  
न चापि दोषेण तथा लोको मन्येत् पुरोचनम्।  
यथा त्वां पुरुषव्याघ्र लोको दोषेण गच्छति ॥ १५ ॥
</details>

<details><summary>मूलम्</summary>

यदा प्रभृति दग्धास्ते कुन्तिभोजसुतासुताः।  
तदा प्रभृति गान्धारे न शक्नोम्यभिवीक्षितुम् ॥ १४ ॥  
लोके प्राणभृतां कंचिच्छ्रुत्वा कुन्तीं तथागताम्।  
न चापि दोषेण तथा लोको मन्येत् पुरोचनम्।  
यथा त्वां पुरुषव्याघ्र लोको दोषेण गच्छति ॥ १५ ॥
</details>

<details><summary>अनुवाद (हिन्दी)</summary>

गान्धारीकुमार! जबसे मैंने सुना कि कुन्तीके पुत्र लाक्षागृहकी आगमें जल गये तथा कुन्ती भी उसी अवस्थाको प्राप्त हुई है, तभीसे मैं (लज्जाके मारे) जगत्‌के किसी भी प्राणीकी ओर आँख उठाकर देख नहीं सकता था। नरश्रेष्ठ! लोग इस कार्यके लिये पुरोचनको उतना दोषी नहीं मानते, जितना तुम्हें दोषी समझते हैं॥१४-१५॥
</details>

<details open><summary>विश्वास-प्रस्तुतिः</summary>

तदिदं जीवितं तेषां तव किल्बिषनाशनम्।  
सम्मन्तव्यं महाराज पाण्डवानां च दर्शनम् ॥ १६ ॥
</details>

<details><summary>मूलम्</summary>

तदिदं जीवितं तेषां तव किल्बिषनाशनम्।  
सम्मन्तव्यं महाराज पाण्डवानां च दर्शनम् ॥ १६ ॥
</details>

<details><summary>अनुवाद (हिन्दी)</summary>

अतः महाराज! पाण्डवोंका यह जीवित रहना और उनका दर्शन होना वास्तवमें तुम्हारे ऊपर लगे हुए कलंकका नाश करनेवाला है, ऐसा मानना चाहिये॥१६॥
</details>

<details open><summary>विश्वास-प्रस्तुतिः</summary>

न चापि तेषां वीराणां जीवतां कुरुनन्दन।  
पित्र्योंऽशः शक्य आदातुमपि वज्रभृता स्वयम् ॥ १७ ॥
</details>

<details><summary>मूलम्</summary>

न चापि तेषां वीराणां जीवतां कुरुनन्दन।  
पित्र्योंऽशः शक्य आदातुमपि वज्रभृता स्वयम् ॥ १७ ॥
</details>

<details><summary>अनुवाद (हिन्दी)</summary>

कुरुनन्दन! पाण्डववीरोंके जीते-जी उनका पैतृक अंश साक्षात् वज्रधारी इन्द्र भी नहीं ले सकते॥१७॥
</details>

<details open><summary>विश्वास-प्रस्तुतिः</summary>

ते सर्वेऽवस्थिता धर्मे सर्वे चैवैकचेतसः।  
अधर्मेण निरस्ताश्च तुल्ये राज्ये विशेषतः ॥ १८ ॥
</details>

<details><summary>मूलम्</summary>

ते सर्वेऽवस्थिता धर्मे सर्वे चैवैकचेतसः।  
अधर्मेण निरस्ताश्च तुल्ये राज्ये विशेषतः ॥ १८ ॥
</details>

<details><summary>अनुवाद (हिन्दी)</summary>

वे सब धर्ममें स्थित हैं; उन सबका एक चित्त—एक विचार है। इस राज्यपर तुम्हारा और उनका समान स्वत्व है, तो भी उनके साथ विशेष अधर्मपूर्ण बर्ताव करके उन्हें यहाँसे हटाया गया है॥१८॥
</details>

<details open><summary>विश्वास-प्रस्तुतिः</summary>

यदि धर्मस्त्वया कार्यो यदि कार्यं प्रियं च मे।  
क्षेमं च यदि कर्तव्यं तेषामर्धं प्रदीयताम् ॥ १९ ॥
</details>

<details><summary>मूलम्</summary>

यदि धर्मस्त्वया कार्यो यदि कार्यं प्रियं च मे।  
क्षेमं च यदि कर्तव्यं तेषामर्धं प्रदीयताम् ॥ १९ ॥
</details>

<details><summary>अनुवाद (हिन्दी)</summary>

यदि तुम्हें धर्मके अनुकूल चलना है, यदि मेरा प्रिय करना है और यदि (संसारमें) भलाई करनी है, तो उन्हें आधा राज्य दे दो॥१९॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि विदुरागमनराज्यलम्भपर्वणि भीष्मवाक्ये द्व्यधिकद्विशततमोऽध्यायः ॥ २०२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत विदुरागमन-राज्यलम्भपर्वमें भीष्मवाक्यविषयक दो सौ दूसरा अध्याय पूरा हुआ॥२०२॥
</details>
