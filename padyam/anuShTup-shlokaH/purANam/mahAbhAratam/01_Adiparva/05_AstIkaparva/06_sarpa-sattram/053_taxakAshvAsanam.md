+++
title_full = "053 सर्पयज्ञके ऋत्विजोंकी नामावली, सर्पोंका भयंकर विनाश, तक्षकका इन्द्रकी शरणमें जाना तथा वासुकिका अपनी बहिनसे आस्तीकको यज्ञमें भेजनेके लिये कहना"
title = "०५३ तक्षकाश्वासनम्"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="सत्यदेवः" src="https://archive.org/download/mahAbhArata-mUla-paThanam-GP/001-053.mp3"></div>
</details>


<details><summary>भागसूचना</summary>

त्रिपञ्चाशत्तमोऽध्यायः
</details>

<details><summary>सूचना (हिन्दी)</summary>

सर्पयज्ञके ऋत्विजोंकी नामावली, सर्पोंका भयंकर विनाश, तक्षकका इन्द्रकी शरणमें जाना तथा वासुकिका अपनी बहिनसे आस्तीकको यज्ञमें भेजनेके लिये कहना
</details>

<details open><summary>मूलम् (वचनम्)</summary>

शौनक उवाच
</details>

<details open><summary>विश्वास-प्रस्तुतिः</summary>

सर्पसत्रे तदा राज्ञः पाण्डवेयस्य धीमतः।  
जनमेजयस्य के त्वासन्नृत्विजः परमर्षयः ॥ १ ॥
</details>

<details><summary>मूलम्</summary>

सर्पसत्रे तदा राज्ञः पाण्डवेयस्य धीमतः।  
जनमेजयस्य के त्वासन्नृत्विजः परमर्षयः ॥ १ ॥
</details>

<details><summary>अनुवाद (हिन्दी)</summary>

_शौनकजीने पूछा—_ सूतनन्दन! पाण्डववंशी बुद्धिमान् राजा जनमेजयके उस सर्पयज्ञमें कौन-कौनसे महर्षि ऋत्विज् बने थे?॥१॥
</details>

<details open><summary>विश्वास-प्रस्तुतिः</summary>

के सदस्या बभूवुश्च सर्पसत्रे सुदारुणे।  
विषादजननेऽत्यर्थं पन्नगानां महाभये ॥ २ ॥
</details>

<details><summary>मूलम्</summary>

के सदस्या बभूवुश्च सर्पसत्रे सुदारुणे।  
विषादजननेऽत्यर्थं पन्नगानां महाभये ॥ २ ॥
</details>

<details><summary>अनुवाद (हिन्दी)</summary>

उस अत्यन्त भयंकर सर्पसत्रमें, जो सर्पोंके लिये महान् भयदायक और विषादजनक था, कौन-कौनसे मुनि सदस्य हुए थे?॥२॥
</details>

<details open><summary>विश्वास-प्रस्तुतिः</summary>

सर्वं विस्तरशस्तात भवाञ्छंसितुमर्हति ।  
सर्पसत्रविधानज्ञविज्ञेयाः के च सूतज ॥ ३ ॥
</details>

<details><summary>मूलम्</summary>

सर्वं विस्तरशस्तात भवाञ्छंसितुमर्हति ।  
सर्पसत्रविधानज्ञविज्ञेयाः के च सूतज ॥ ३ ॥
</details>

<details><summary>अनुवाद (हिन्दी)</summary>

तात! ये सब बातें आप विस्तारपूर्वक बताइये। सूतपुत्र! यह भी सूचित कीजिये कि सर्पसत्रकी विधिको जाननेवाले विद्वानोंमें श्रेष्ठ समझे जानेयोग्य कौन-कौनसे महर्षि वहाँ उपस्थित थे॥३॥
</details>

<details open><summary>मूलम् (वचनम्)</summary>

सौतिरुवाच
</details>

<details open><summary>विश्वास-प्रस्तुतिः</summary>

हन्त ते कथयिष्यामि नामानीह मनीषिणाम्।  
ये ऋत्विजः सदस्याश्च तस्यासन् नृपतेस्तदा ॥ ४ ॥  
तत्र होता बभूवाथ ब्राह्मणश्चण्डभार्गवः।  
च्यवनस्यान्वये ख्यातो जातो वेदविदां वरः ॥ ५ ॥  
उद्‌गाता ब्राह्मणो वृद्धो विद्वान् कौत्सोऽथ जैमिनिः।  
ब्रह्माभवच्छार्ङ्गरवोऽथाध्वर्युश्चापि पिङ्गलः ॥ ६ ॥
</details>

<details><summary>मूलम्</summary>

हन्त ते कथयिष्यामि नामानीह मनीषिणाम्।  
ये ऋत्विजः सदस्याश्च तस्यासन् नृपतेस्तदा ॥ ४ ॥  
तत्र होता बभूवाथ ब्राह्मणश्चण्डभार्गवः।  
च्यवनस्यान्वये ख्यातो जातो वेदविदां वरः ॥ ५ ॥  
उद्‌गाता ब्राह्मणो वृद्धो विद्वान् कौत्सोऽथ जैमिनिः।  
ब्रह्माभवच्छार्ङ्गरवोऽथाध्वर्युश्चापि पिङ्गलः ॥ ६ ॥
</details>

<details><summary>अनुवाद (हिन्दी)</summary>

_उग्रश्रवाजीने कहा—_ शौनकजी! मैं आपको उन मनीषी महात्माओंके नाम बता रहा हूँ, जो उस समय राजा जनमेजयके ऋत्विज् और सदस्य थे। उस यज्ञमें वेद-वेत्ताओंमें श्रेष्ठ ब्राह्मण चण्डभार्गव होता थे। उनका जन्म च्यवन मुनिके वंशमें हुआ था। वे उस समयके विख्यात कर्मकाण्डी थे। वृद्ध एवं विद्वान् ब्राह्मण कौत्स उद्‌गाता, जैमिनि ब्रह्मा तथा शार्ङ्गरव और पिंगल अध्वर्यु थे॥४—६॥
</details>

<details open><summary>विश्वास-प्रस्तुतिः</summary>

सदस्यश्चाभवद् व्यासः पुत्रशिष्यसहायवान् ।  
उद्‌दालकः प्रमतकः श्वेतकेतुश्च पिङ्गलः ॥ ७ ॥  
असितो देवलश्चैव नारदः पर्वतस्तथा।  
आत्रेयः कुण्डजठरौ द्विजः कालघटस्तथा ॥ ८ ॥  
वात्स्यः श्रुतश्रवा वृद्धो जपस्वाध्यायशीलवान्।  
कोहलो देवशर्मा च मौद्‌गल्यः समसौरभः ॥ ९ ॥  
एते चान्ये च बहवो ब्राह्मणा वेदपारगाः।  
सदस्याश्चाभवंस्तत्र सत्रे पारीक्षितस्य ह ॥ १० ॥
</details>

<details><summary>मूलम्</summary>

सदस्यश्चाभवद् व्यासः पुत्रशिष्यसहायवान् ।  
उद्‌दालकः प्रमतकः श्वेतकेतुश्च पिङ्गलः ॥ ७ ॥  
असितो देवलश्चैव नारदः पर्वतस्तथा।  
आत्रेयः कुण्डजठरौ द्विजः कालघटस्तथा ॥ ८ ॥  
वात्स्यः श्रुतश्रवा वृद्धो जपस्वाध्यायशीलवान्।  
कोहलो देवशर्मा च मौद्‌गल्यः समसौरभः ॥ ९ ॥  
एते चान्ये च बहवो ब्राह्मणा वेदपारगाः।  
सदस्याश्चाभवंस्तत्र सत्रे पारीक्षितस्य ह ॥ १० ॥
</details>

<details><summary>अनुवाद (हिन्दी)</summary>

इसी प्रकार पुत्र और शिष्योंसहित भगवान् वेदव्यास, उद्‌दालक, प्रमतक, श्वेतकेतु, पिंगल, असित, देवल, नारद, पर्वत, आत्रेय, कुण्ड, जठर, द्विजश्रेष्ठ कालघट, वात्स्य, जप और स्वाध्यायमें लगे रहनेवाले बूढ़े श्रुतश्रवा, कोहल, देवशर्मा, मौद्‌गल्य तथा समसौरभ—ये और अन्य बहुत-से वेदविद्याके पारंगत ब्राह्मण जनमेजयके उस सर्पयज्ञमें सदस्य बने थे॥७—१०॥
</details>

<details open><summary>विश्वास-प्रस्तुतिः</summary>

जुह्वत्स्वृत्विक्ष्वथ तदा सर्पसत्रे महाक्रतौ।  
अहयः प्रापतंस्तत्र घोराः प्राणिभयावहाः ॥ ११ ॥
</details>

<details><summary>मूलम्</summary>

जुह्वत्स्वृत्विक्ष्वथ तदा सर्पसत्रे महाक्रतौ।  
अहयः प्रापतंस्तत्र घोराः प्राणिभयावहाः ॥ ११ ॥
</details>

<details><summary>अनुवाद (हिन्दी)</summary>

उस समय उस महान् यज्ञ सर्पसत्रमें ज्यों-ज्यों ऋत्विज् लोग आहुतियाँ डालते, त्यों-त्यों प्राणिमात्रको भय देनेवाले घोर सर्प वहाँ आ-आकर गिरते थे॥११॥
</details>

<details open><summary>विश्वास-प्रस्तुतिः</summary>

वसामेदोवहाः कुल्या नागानां सम्प्रवर्तिताः।  
ववौ गन्धश्च तुमुलो दह्यतामनिशं तदा ॥ १२ ॥
</details>

<details><summary>मूलम्</summary>

वसामेदोवहाः कुल्या नागानां सम्प्रवर्तिताः।  
ववौ गन्धश्च तुमुलो दह्यतामनिशं तदा ॥ १२ ॥
</details>

<details><summary>अनुवाद (हिन्दी)</summary>

नागोंकी चर्बी और मेदसे भरे हुए कितने ही नाले बह चले। निरन्तर जलनेवाले सर्पोंकी तीखी दुर्गन्ध चारों ओर फैल रही थी॥१२॥
</details>

<details open><summary>विश्वास-प्रस्तुतिः</summary>

पततां चैव नागानां धिष्ठितानां तथाम्बरे।  
अश्रूयतानिशं शब्दः पच्यतां चाग्निना भृशम् ॥ १३ ॥
</details>

<details><summary>मूलम्</summary>

पततां चैव नागानां धिष्ठितानां तथाम्बरे।  
अश्रूयतानिशं शब्दः पच्यतां चाग्निना भृशम् ॥ १३ ॥
</details>

<details><summary>अनुवाद (हिन्दी)</summary>

जो आगमें पड़ रहे थे, जो आकाशमें ठहरे हुए थे और जो जलती हुई आगकी ज्वालामें पक रहे थे, उन सभी सर्पोंका करुण क्रन्दन निरन्तर जोर-जोरसे सुनायी पड़ता था॥१३॥
</details>

<details open><summary>विश्वास-प्रस्तुतिः</summary>

तक्षकस्तु स नागेन्द्रः पुरन्दरनिवेशनम्।  
गतः श्रुत्वैव राजानं दीक्षितं जनमेजयम् ॥ १४ ॥
</details>

<details><summary>मूलम्</summary>

तक्षकस्तु स नागेन्द्रः पुरन्दरनिवेशनम्।  
गतः श्रुत्वैव राजानं दीक्षितं जनमेजयम् ॥ १४ ॥
</details>

<details><summary>अनुवाद (हिन्दी)</summary>

नागराज तक्षकने जब सुना कि राजा जनमेजयने सर्पयज्ञकी दीक्षा ली है, तब उसे सुनते ही वह देवराज इन्द्रके भवनमें चला गया॥१४॥
</details>

<details open><summary>विश्वास-प्रस्तुतिः</summary>

ततः सर्वं यथावृत्तमाख्याय भुजगोत्तमः।  
अगच्छच्छरणं भीत आगः कृत्वा पुरन्दरम् ॥ १५ ॥
</details>

<details><summary>मूलम्</summary>

ततः सर्वं यथावृत्तमाख्याय भुजगोत्तमः।  
अगच्छच्छरणं भीत आगः कृत्वा पुरन्दरम् ॥ १५ ॥
</details>

<details><summary>अनुवाद (हिन्दी)</summary>

वहाँ उसने सब बातें ठीक-ठीक कह सुनायीं। फिर सर्पोंमें श्रेष्ठ तक्षकने अपराध करनेके कारण भयभीत हो इन्द्रदेवकी शरण ली॥१५॥
</details>

<details open><summary>विश्वास-प्रस्तुतिः</summary>

तमिन्द्रः प्राह सुप्रीतो न तवास्तीह तक्षक।  
भयं नागेन्द्र तस्माद् वै सर्पसत्रात् कदाचन ॥ १६ ॥
</details>

<details><summary>मूलम्</summary>

तमिन्द्रः प्राह सुप्रीतो न तवास्तीह तक्षक।  
भयं नागेन्द्र तस्माद् वै सर्पसत्रात् कदाचन ॥ १६ ॥
</details>

<details><summary>अनुवाद (हिन्दी)</summary>

तब इन्द्रने अत्यन्त प्रसन्न होकर कहा—‘नागराज तक्षक! तुम्हें यहाँ उस सर्पयज्ञसे कदापि कोई भय नहीं है॥१६॥
</details>

<details open><summary>विश्वास-प्रस्तुतिः</summary>

प्रसादितो मया पूर्वं तवार्थाय पितामहः।  
तस्मात् तव भयं नास्ति व्येतु ते मानसो ज्वरः॥१७॥
</details>

<details><summary>मूलम्</summary>

प्रसादितो मया पूर्वं तवार्थाय पितामहः।  
तस्मात् तव भयं नास्ति व्येतु ते मानसो ज्वरः॥१७॥
</details>

<details><summary>अनुवाद (हिन्दी)</summary>

तुम्हारे लिये मैंने पहलेसे ही पितामह ब्रह्माजीको प्रसन्न कर लिया है, अतः तुम्हें कुछ भी भय नहीं है। तुम्हारी मानसिक चिन्ता दूर हो जानी चाहिये’॥१७॥
</details>

<details open><summary>मूलम् (वचनम्)</summary>

सौतिरुवाच
</details>

<details open><summary>विश्वास-प्रस्तुतिः</summary>

एवमाश्वासितस्तेन ततः स भुजगोत्तमः।  
उवास भवने तस्मिञ्छक्रस्य मुदितः सुखी ॥ १८ ॥
</details>

<details><summary>मूलम्</summary>

एवमाश्वासितस्तेन ततः स भुजगोत्तमः।  
उवास भवने तस्मिञ्छक्रस्य मुदितः सुखी ॥ १८ ॥
</details>

<details><summary>अनुवाद (हिन्दी)</summary>

_उग्रश्रवाजी कहते हैं—_ इन्द्रके इस प्रकार आश्वासन देनेपर सर्पोंमें श्रेष्ठ तक्षक उस इन्द्रभवनमें ही सुखी एवं प्रसन्न होकर रहने लगा॥१८॥
</details>

<details open><summary>विश्वास-प्रस्तुतिः</summary>

अजस्रं निपतत्स्वग्नौ नागेषु भृशदुःखितः।  
अल्पशेषपरीवारो वासुकिः पर्यतप्यत ॥ १९ ॥
</details>

<details><summary>मूलम्</summary>

अजस्रं निपतत्स्वग्नौ नागेषु भृशदुःखितः।  
अल्पशेषपरीवारो वासुकिः पर्यतप्यत ॥ १९ ॥
</details>

<details><summary>अनुवाद (हिन्दी)</summary>

नाग निरन्तर उस यज्ञकी आगमें आहुति बनते जा रहे थे। सर्पोंका परिवार अब बहुत थोड़ा बच गया था। यह देख वासुकि नाग अत्यन्त दुःखी हो मन-ही-मन संतप्त होने लगे॥१९॥
</details>

<details open><summary>विश्वास-प्रस्तुतिः</summary>

कश्मलं चाविशद् घोरं वासुकिं पन्नगोत्तमम्।  
स घूर्णमानहृदयो भगिनीमिदमब्रवीत् ॥ २० ॥
</details>

<details><summary>मूलम्</summary>

कश्मलं चाविशद् घोरं वासुकिं पन्नगोत्तमम्।  
स घूर्णमानहृदयो भगिनीमिदमब्रवीत् ॥ २० ॥
</details>

<details><summary>अनुवाद (हिन्दी)</summary>

सर्पोंमें श्रेष्ठ वासुकिपर भयानक मोह-सा छा गया, उनके हृदयमें चक्कर आने लगा। अतः वे अपनी बहिनसे इस प्रकार बोले—॥२०॥
</details>

<details open><summary>विश्वास-प्रस्तुतिः</summary>

दह्यन्त्यङ्गानि मे भद्रे न दिशः प्रतिभान्ति च।  
सीदामीव च सम्मोहात् घूर्णतीव च मे मनः ॥ २१ ॥  
दृष्टिर्भ्राम्यति मेऽतीव हृदयं दीर्यतीव च।  
पतिष्याम्यवशोऽद्याहं तस्मिन् दीप्ते विभावसौ ॥ २२ ॥
</details>

<details><summary>मूलम्</summary>

दह्यन्त्यङ्गानि मे भद्रे न दिशः प्रतिभान्ति च।  
सीदामीव च सम्मोहात् घूर्णतीव च मे मनः ॥ २१ ॥  
दृष्टिर्भ्राम्यति मेऽतीव हृदयं दीर्यतीव च।  
पतिष्याम्यवशोऽद्याहं तस्मिन् दीप्ते विभावसौ ॥ २२ ॥
</details>

<details><summary>अनुवाद (हिन्दी)</summary>

‘भद्रे! मेरे अंगोंमें जलन हो रही है। मुझे दिशाएँ नहीं सूझतीं। मैं शिथिल-सा हो रहा हूँ और मोहवश मेरे मस्तिष्कमें चक्कर-सा आ रहा है, मेरे नेत्र घूम रहे हैं, हृदय अत्यन्त विदीर्ण-सा होता जा रहा है। जान पड़ता है, आज मैं भी विवश होकर उस यज्ञकी प्रज्वलित अग्निमें गिर पड़ूँगा॥२१-२२॥
</details>

<details open><summary>विश्वास-प्रस्तुतिः</summary>

पारिक्षितस्य यज्ञोऽसौ वर्ततेऽस्मज्जिघांसया ।  
व्यक्तं मयापि गन्तव्यं प्रेतराजनिवेशनम् ॥ २३ ॥
</details>

<details><summary>मूलम्</summary>

पारिक्षितस्य यज्ञोऽसौ वर्ततेऽस्मज्जिघांसया ।  
व्यक्तं मयापि गन्तव्यं प्रेतराजनिवेशनम् ॥ २३ ॥
</details>

<details><summary>अनुवाद (हिन्दी)</summary>

‘जनमेजयका वह यज्ञ हमलोगोंकी हिंसाके लिये ही हो रहा है। निश्चय ही अब मुझे भी यमलोक जाना पड़ेगा॥२३॥
</details>

<details open><summary>विश्वास-प्रस्तुतिः</summary>

अयं स कालः सम्प्राप्तो यदर्थमसि मे स्वसः।  
जरत्कारौ मया दत्ता त्रायस्वास्मान् सबान्धवान् ॥ २४ ॥
</details>

<details><summary>मूलम्</summary>

अयं स कालः सम्प्राप्तो यदर्थमसि मे स्वसः।  
जरत्कारौ मया दत्ता त्रायस्वास्मान् सबान्धवान् ॥ २४ ॥
</details>

<details><summary>अनुवाद (हिन्दी)</summary>

‘बहिन! जिसके लिये मैंने तुम्हारा विवाह जरत्कारु मुनिसे किया था, उसका यह अवसर आ गया है। तुम बान्धवोंसहित हमारी रक्षा करो॥२४॥
</details>

<details open><summary>विश्वास-प्रस्तुतिः</summary>

आस्तीकः किल यज्ञं तं वर्तन्तं भुजगोत्तमे।  
प्रतिषेत्स्यति मां पूर्वं स्वयमाह पितामहः ॥ २५ ॥
</details>

<details><summary>मूलम्</summary>

आस्तीकः किल यज्ञं तं वर्तन्तं भुजगोत्तमे।  
प्रतिषेत्स्यति मां पूर्वं स्वयमाह पितामहः ॥ २५ ॥
</details>

<details><summary>अनुवाद (हिन्दी)</summary>

‘श्रेष्ठ नागकन्ये! पूर्वकालमें साक्षात् ब्रह्माजीने मुझसे कहा था—‘आस्तीक उस यज्ञको बंद कर देगा’॥२५॥
</details>

<details open><summary>विश्वास-प्रस्तुतिः</summary>

तद् वत्से ब्रूहि वत्सं स्वं कुमारं वृद्धसम्मतम्।  
ममाद्य त्वं सभृत्यस्य मोक्षार्थं वेदवित्तमम् ॥ २६ ॥
</details>

<details><summary>मूलम्</summary>

तद् वत्से ब्रूहि वत्सं स्वं कुमारं वृद्धसम्मतम्।  
ममाद्य त्वं सभृत्यस्य मोक्षार्थं वेदवित्तमम् ॥ २६ ॥
</details>

<details><summary>अनुवाद (हिन्दी)</summary>

‘अतः वत्से! आज तुम बन्धु-बान्धवोंसहित मेरे जीवनको संकटसे छुड़ानेके लिये वेदवेत्ताओंमें श्रेष्ठ अपने पुत्र कुमार आस्तीकसे कहो। वह बालक होनेपर भी वृद्ध पुरुषोंके लिये भी आदरणीय है’॥२६॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि आस्तीकपर्वणि सर्पसत्रे वासुकिवाक्ये त्रिपञ्चाशत्तमोऽध्यायः ॥ ५३ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत आस्तीकपर्वमें सर्पसत्रके विषयमें वासुकिवचनसम्बन्धी तिरपनवाँ अध्याय पूरा हुआ॥५३॥
</details>
