+++
title_full = "057 सर्पयज्ञमें दग्ध हुए प्रधान-प्रधान सर्पोंके नाम"
title = "०५७ हत-नाग-नामवली"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="श्रीदेवी" src="https://archive.org/download/mahAbhArata-mUla-paThanam-GP/001-057-sridevi.mp3"></div>
</details>


<details><summary>भागसूचना</summary>

सप्तपञ्चाशत्तमोऽध्यायः
</details>

<details><summary>सूचना (हिन्दी)</summary>

सर्पयज्ञमें दग्ध हुए प्रधान-प्रधान सर्पोंके नाम
</details>

<details open><summary>मूलम् (वचनम्)</summary>

शौनक उवाच
</details>

<details open><summary>विश्वास-प्रस्तुतिः</summary>

ये सर्पाः सर्पसत्रेऽस्मिन् पतिता हव्यवाहने।  
तेषां नामानि सर्वेषां श्रोतुमिच्छामि सूतज ॥ १ ॥
</details>

<details><summary>मूलम्</summary>

ये सर्पाः सर्पसत्रेऽस्मिन् पतिता हव्यवाहने।  
तेषां नामानि सर्वेषां श्रोतुमिच्छामि सूतज ॥ १ ॥
</details>

<details><summary>अनुवाद (हिन्दी)</summary>

_शौनकजीने पूछा—_ सूतनन्दन! इस सर्पसत्रकी धधकती हुई आगमें जो-जो सर्प गिरे थे, उन सबके नाम मैं सुनना चाहता हूँ॥१॥
</details>

<details open><summary>मूलम् (वचनम्)</summary>

सौतिरुवाच
</details>

<details open><summary>विश्वास-प्रस्तुतिः</summary>

सहस्राणि बहून्यस्मिन् प्रयुतान्यर्बुदानि च।  
न शक्यं परिसंख्यातुं बहुत्वाद् द्विजसत्तम ॥ २ ॥
</details>

<details><summary>मूलम्</summary>

सहस्राणि बहून्यस्मिन् प्रयुतान्यर्बुदानि च।  
न शक्यं परिसंख्यातुं बहुत्वाद् द्विजसत्तम ॥ २ ॥
</details>

<details><summary>अनुवाद (हिन्दी)</summary>

_उग्रश्रवाजीने कहा—_ द्विजश्रेष्ठ! इस यज्ञमें सहस्रों, लाखों एवं अरबों सर्प गिरे थे, उनकी संख्या बहुत होनेके कारण गणना नहीं की जा सकती॥२॥
</details>

<details open><summary>विश्वास-प्रस्तुतिः</summary>

यथास्मृति तु नामानि पन्नगानां निबोध मे।  
उच्यमानानि मुख्यानां हुतानां जातवेदसि ॥ ३ ॥
</details>

<details><summary>मूलम्</summary>

यथास्मृति तु नामानि पन्नगानां निबोध मे।  
उच्यमानानि मुख्यानां हुतानां जातवेदसि ॥ ३ ॥
</details>

<details><summary>अनुवाद (हिन्दी)</summary>

परंतु सर्पयज्ञकी अग्निमें जिन प्रधान-प्रधान नागोंकी आहुति दी गयी थी, उन सबके नाम अपनी स्मृतिके अनुसार बता रहा हूँ, सुनो॥३॥
</details>

<details open><summary>विश्वास-प्रस्तुतिः</summary>

वासुकेः कुलजातांस्तु प्राधान्येन निबोध मे।  
नीलरक्तान् सितान् घोरान् महाकायान् विषोल्बणान् ॥ ४ ॥
</details>

<details><summary>मूलम्</summary>

वासुकेः कुलजातांस्तु प्राधान्येन निबोध मे।  
नीलरक्तान् सितान् घोरान् महाकायान् विषोल्बणान् ॥ ४ ॥
</details>

<details><summary>अनुवाद (हिन्दी)</summary>

पहले वासुकिके कुलमें उत्पन्न हुए मुख्य-मुख्य सर्पोंके नाम सुनो—वे सब-के-सब नीले, लाल, सफेद और भयानक थे। उनके शरीर विशाल और विष अत्यन्त भयंकर थे॥४॥
</details>

<details open><summary>विश्वास-प्रस्तुतिः</summary>

अवशान् मातृवाग्दण्डपीडिताम् कृपणान् हुतान्।  
कोटिशो मानसः पूर्णः शलः पालो हलीमकः ॥ ५ ॥  
पिच्छलः कौणपश्चक्रः कालवेगः प्रकालनः।  
हिरण्यबाहुः शरणः कक्षकः कालदन्तकः ॥ ६ ॥
</details>

<details><summary>मूलम्</summary>

अवशान् मातृवाग्दण्डपीडिताम् कृपणान् हुतान्।  
कोटिशो मानसः पूर्णः शलः पालो हलीमकः ॥ ५ ॥  
पिच्छलः कौणपश्चक्रः कालवेगः प्रकालनः।  
हिरण्यबाहुः शरणः कक्षकः कालदन्तकः ॥ ६ ॥
</details>

<details><summary>अनुवाद (हिन्दी)</summary>

वे बेचारे सर्प माताके शापसे पीड़ित हो विवशतापूर्वक सर्पयज्ञकी आगमें होम दिये गये थे। उनके नाम इस प्रकार हैं—कोटिश, मानस, पूर्ण, शल, पाल, हलीमक, पिच्छल, कौणप, चक्र, कालवेग, प्रकालन, हिरण्यबाहु, शरण, कक्षक और कालदन्तक॥५-६॥
</details>

<details open><summary>विश्वास-प्रस्तुतिः</summary>

एते वासुकिजा नागाः प्रविष्टा हव्यवाहने।  
अन्ये च बहवो विप्र तथा वै कुलसम्भवाः।  
प्रदीप्ताग्नौ हुताः सर्वे घोररूपा महाबलाः ॥ ७ ॥
</details>

<details><summary>मूलम्</summary>

एते वासुकिजा नागाः प्रविष्टा हव्यवाहने।  
अन्ये च बहवो विप्र तथा वै कुलसम्भवाः।  
प्रदीप्ताग्नौ हुताः सर्वे घोररूपा महाबलाः ॥ ७ ॥
</details>

<details><summary>अनुवाद (हिन्दी)</summary>

ये वासुकिके वंशज नाग थे, जिन्हें अग्निमें प्रवेश करना पड़ा। विप्रवर! ऐसे ही दूसरे भी बहुत-से महाबली और भयंकर सर्प थे, जो उसी कुलमें उत्पन्न हुए थे। वे सब-के-सब सर्पसत्रकी प्रज्वलित अग्निमें आहुति बन गये थे॥७॥
</details>





<details open><summary>विश्वास-प्रस्तुतिः</summary>

तक्षकस्य कुले जातान् प्रवक्ष्यामि निबोध तान्।  
पुच्छाण्डको मण्डलकः पिण्डसेक्ता रभेणकः ॥ ८ ॥  
उच्छिखः शरभो भङ्गो बिल्वतेजा विरोहणः।  
शिली शलकरो मूकः सुकुमारः प्रवेपनः ॥ ९ ॥  
मुद्‌गरः शिशुरोमा च सुरोमा च महाहनुः।  
एते तक्षकजा नागाः प्रविष्टा हव्यवाहनम् ॥ १० ॥
</details>

<details><summary>मूलम्</summary>

तक्षकस्य कुले जातान् प्रवक्ष्यामि निबोध तान्।  
पुच्छाण्डको मण्डलकः पिण्डसेक्ता रभेणकः ॥ ८ ॥  
उच्छिखः शरभो भङ्गो बिल्वतेजा विरोहणः।  
शिली शलकरो मूकः सुकुमारः प्रवेपनः ॥ ९ ॥  
मुद्‌गरः शिशुरोमा च सुरोमा च महाहनुः।  
एते तक्षकजा नागाः प्रविष्टा हव्यवाहनम् ॥ १० ॥
</details>

<details><summary>अनुवाद (हिन्दी)</summary>

अब तक्षकके कुलमें उत्पन्न नागोंका वर्णन करूँगा, उनके नाम सुनो—पुच्छाण्डक, मण्डलक, पिण्डसेक्ता, रभेणक, उच्छिख, शरभ, भंग, बिल्वतेजा, विरोहण, शिली, शलकर, मूक, सुकुमार, प्रवेपन, मुद्‌गर, शिशुरोमा, सुरोमा और महाहनु—ये तक्षकके वंशज नाग थे, जो सर्पसत्रकी आगमें समा गये॥८—१०॥
</details>

<details open><summary>विश्वास-प्रस्तुतिः</summary>

पारावतः पारिजातः पाण्डरो हरिणः कृशः।  
विहङ्गः शरभो मेदः प्रमोदः संहतापनः ॥ ११ ॥  
ऐरावतकुलादेते प्रविष्टा हव्यवाहनम् ।
</details>

<details><summary>मूलम्</summary>

पारावतः पारिजातः पाण्डरो हरिणः कृशः।  
विहङ्गः शरभो मेदः प्रमोदः संहतापनः ॥ ११ ॥  
ऐरावतकुलादेते प्रविष्टा हव्यवाहनम् ।
</details>

<details><summary>अनुवाद (हिन्दी)</summary>

पारावत, पारिजात, पाण्डर, हरिण, कृश, विहंग, शरभ, मेद, प्रमोद और संहतापन—ये ऐरावतके कुलसे आकर आगमें आहुति बन गये थे॥११॥
</details>

<details open><summary>विश्वास-प्रस्तुतिः</summary>

कौरव्यकुलजान् नागाञ्छृणु मे त्वं द्विजोत्तम ॥ १२ ॥
</details>

<details><summary>मूलम्</summary>

कौरव्यकुलजान् नागाञ्छृणु मे त्वं द्विजोत्तम ॥ १२ ॥
</details>

<details><summary>अनुवाद (हिन्दी)</summary>

द्विजश्रेष्ठ! अब तुम मुझसे कौरव्यके कुलमें उत्पन्न हुए नागोंके नाम सुनो॥१२॥
</details>

<details open><summary>विश्वास-प्रस्तुतिः</summary>

एरकः कुण्डलो वेणी वेणीस्कन्धः कुमारकः।  
बाहुकः शृंगवेरश्च धूर्तकः प्रातरातकौ ॥ १३ ॥  
कौरव्यकुलजास्त्वेते प्रविष्टा हव्यवाहनम् ।
</details>

<details><summary>मूलम्</summary>

एरकः कुण्डलो वेणी वेणीस्कन्धः कुमारकः।  
बाहुकः शृंगवेरश्च धूर्तकः प्रातरातकौ ॥ १३ ॥  
कौरव्यकुलजास्त्वेते प्रविष्टा हव्यवाहनम् ।
</details>

<details><summary>अनुवाद (हिन्दी)</summary>

एरक, कुण्डल, वेणी, वेणीस्कन्ध, कुमारक, बाहुक, शृंगवेर, धूर्तक, प्रातर और आतक—ये कौरव्य-कुलके नाग यज्ञाग्निमें जल मरे थे॥१३॥
</details>

<details open><summary>विश्वास-प्रस्तुतिः</summary>

धृतराष्ट्रकुले जाताञ्छृणु नागान् यथातथम् ॥ १४ ॥  
कीर्त्यमानान् मया ब्रह्मन् वातवेगान् विषोल्बणान्।  
शङ्कुकर्णः पिठरकः कुठारमुखसेचकौ ॥ १५ ॥  
पूर्णाङ्गदः पूर्णमुखः प्रहासः शकुनिर्दरिः।  
अमाहठः कामठकः सुषेणो मानसोऽव्ययः ॥ १६ ॥  
भैरवो मुण्डवेदाङ्गः पिशङ्गश्चोद्रपारकः ।  
ऋषभो वेगवान् नागः पिण्डारकमहाहनू ॥ १७ ॥  
रक्ताङ्गः सर्वसारङ्गः समृद्धपटवासकौ ।  
वराहको वीरणकः सुचित्रश्चित्रवेगिकः ॥ १८ ॥  
पराशरस्तरुणको मणिः स्कन्धस्तथारुणिः ।  
इति नागा मया ब्रह्मन् कीर्तिताः कीर्तिवर्धनाः ॥ १९ ॥  
प्राधान्येन बहुत्वात् तु न सर्वे परिकीर्तिताः।  
एतेषां प्रसवो यश्च प्रसवस्य च संततिः ॥ २० ॥  
न शक्यं परिसंख्यातुं ये दीप्तं पावकं गताः।  
त्रिशीर्षाः सप्तशीर्षाश्च दशशीर्षास्तथापरे ॥ २१ ॥
</details>

<details><summary>मूलम्</summary>

धृतराष्ट्रकुले जाताञ्छृणु नागान् यथातथम् ॥ १४ ॥  
कीर्त्यमानान् मया ब्रह्मन् वातवेगान् विषोल्बणान्।  
शङ्कुकर्णः पिठरकः कुठारमुखसेचकौ ॥ १५ ॥  
पूर्णाङ्गदः पूर्णमुखः प्रहासः शकुनिर्दरिः।  
अमाहठः कामठकः सुषेणो मानसोऽव्ययः ॥ १६ ॥  
भैरवो मुण्डवेदाङ्गः पिशङ्गश्चोद्रपारकः ।  
ऋषभो वेगवान् नागः पिण्डारकमहाहनू ॥ १७ ॥  
रक्ताङ्गः सर्वसारङ्गः समृद्धपटवासकौ ।  
वराहको वीरणकः सुचित्रश्चित्रवेगिकः ॥ १८ ॥  
पराशरस्तरुणको मणिः स्कन्धस्तथारुणिः ।  
इति नागा मया ब्रह्मन् कीर्तिताः कीर्तिवर्धनाः ॥ १९ ॥  
प्राधान्येन बहुत्वात् तु न सर्वे परिकीर्तिताः।  
एतेषां प्रसवो यश्च प्रसवस्य च संततिः ॥ २० ॥  
न शक्यं परिसंख्यातुं ये दीप्तं पावकं गताः।  
त्रिशीर्षाः सप्तशीर्षाश्च दशशीर्षास्तथापरे ॥ २१ ॥
</details>

<details><summary>अनुवाद (हिन्दी)</summary>

ब्रह्मन्! अब धृतराष्ट्रके कुलमें उत्पन्न नागोंके नामोंका मुझसे यथावत् वर्णन सुनो। वे वायुके समान वेगशाली और अत्यन्त विषैले थे। (उनके नाम इस प्रकार हैं—) शंकुकर्ण, पिठरक, कुठार, मुखसेचक, पूर्णांगद, पूर्णमुख, प्रहास, शकुनि, दरि, अमाहठ, कामठक, सुषेण, मानस, अव्यय, भैरव, मुण्डवेदांग, पिशंग, उद्रपारक, ऋषभ, वेगवान् नाग, पिण्डारक, महाहनु, रक्तांग, सर्वसारंग, समृद्ध, पटवासक, वराहक, वीरणक, सुचित्र, चित्रवेगिक, पराशर, तरुणक, मणि, स्कन्ध और आरुणि—(ये सभी धृतराष्ट्रवंशी नाग सर्पसत्रकी आगमें जलकर भस्म हो गये थे।) ब्रह्मन्! इस प्रकार मैंने अपने कुलकी कीर्ति बढ़ानेवाले मुख्य-मुख्य नागोंका वर्णन किया है। उनकी संख्या बहुत है, इसलिये सबका नामोल्लेख नहीं किया गया है। इन सबकी संतानोंकी और संतानोंकी संततिकी, जो प्रज्वलित अग्निमें जल मरी थीं, गणना नहीं की जा सकती। किसीके तीन सिर थे तो किसीके सात तथा कितने ही दस-दस सिरवाले नाग थे॥१४—२१॥
</details>

<details open><summary>विश्वास-प्रस्तुतिः</summary>

कालानलविषा घोरा हुताः शतसहस्रशः।  
महाकाया महावेगाः शैलशृङ्गसमुच्छ्रयाः ॥ २२ ॥
</details>

<details><summary>मूलम्</summary>

कालानलविषा घोरा हुताः शतसहस्रशः।  
महाकाया महावेगाः शैलशृङ्गसमुच्छ्रयाः ॥ २२ ॥
</details>

<details><summary>अनुवाद (हिन्दी)</summary>

उनके विष प्रलयाग्निके समान दाहक थे। वे नाग बड़े ही भयंकर थे। उनके शरीर विशाल और वेग महान् थे। वे ऊँचे तो ऐसे थे, मानो पर्वतके शिखर हों। ऐसे नाग लाखोंकी संख्यामें यज्ञाग्निकी आहुति बन गये॥२२॥
</details>

<details open><summary>विश्वास-प्रस्तुतिः</summary>

योजनायामविस्तारा द्वियोजनसमायताः ।  
कामरूपाः कामबला दीप्तानलविषोल्बणाः ॥ २३ ॥  
दग्धास्तत्र महासत्रे ब्रह्मदण्डनिपीडिताः ॥ २४ ॥
</details>

<details><summary>मूलम्</summary>

योजनायामविस्तारा द्वियोजनसमायताः ।  
कामरूपाः कामबला दीप्तानलविषोल्बणाः ॥ २३ ॥  
दग्धास्तत्र महासत्रे ब्रह्मदण्डनिपीडिताः ॥ २४ ॥
</details>

<details><summary>अनुवाद (हिन्दी)</summary>

उनकी लम्बाई-चौड़ाई एक-एक, दो-दो योजनतककी थी। वे इच्छानुसार रूप धारण करनेवाले तथा इच्छानुरूप बल-पराक्रमसे सम्पन्न थे। वे सब-के-सब धधकती हुई आगके समान भयंकर विषसे भरे थे। माताके शापरूपी ब्रह्मदण्डसे पीड़ित होनेके कारण वे उस महासत्रमें जलकर भस्म हो गये॥२३-२४॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि आस्तीकपर्वणि सर्पनामकथने सप्तपञ्चाशत्तमोऽध्यायः ॥ ५७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत आस्तीकपर्वमें सर्पनामकथनविषयक सत्तावनवाँ अध्याय पूरा हुआ॥५७॥
</details>
