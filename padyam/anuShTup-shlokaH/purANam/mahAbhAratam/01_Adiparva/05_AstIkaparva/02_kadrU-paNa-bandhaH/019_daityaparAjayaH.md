+++
title_full = "019 देवताओंका अमृतपान, देवासुरसंग्राम तथा देवताओंकी विजय"
title = "०१९ दैत्यपराजयः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-019p01.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-019p02.mp3"></div>
</details>


<details><summary>भागसूचना</summary>

एकोनविंशोऽध्यायः
</details>

<details><summary>सूचना (हिन्दी)</summary>

देवताओंका अमृतपान, देवासुरसंग्राम तथा देवताओंकी विजय
</details>

<details open><summary>मूलम् (वचनम्)</summary>

सौतिरुवाच
</details>

<details open><summary>विश्वास-प्रस्तुतिः</summary>

अथावरणमुख्यानि नानाप्रहरणानि च ।  
प्रगृह्याभ्यद्रवन् देवान् सहिता दैत्यदानवाः ॥ १ ॥
</details>

<details><summary>मूलम्</summary>

अथावरणमुख्यानि नानाप्रहरणानि च ।  
प्रगृह्याभ्यद्रवन् देवान् सहिता दैत्यदानवाः ॥ १ ॥
</details>

<details><summary>अनुवाद (हिन्दी)</summary>

_उग्रश्रवाजी कहते हैं—_ अमृत हाथसे निकल जानेपर दैत्य और दानव संगठित हो गये और उत्तम-उत्तम कवच तथा नाना प्रकारके अस्त्र-शस्त्र लेकर देवताओंपर टूट पड़े॥१॥
</details>

<details open><summary>विश्वास-प्रस्तुतिः</summary>

ततस्तदमृतं देवो विष्णुरादाय वीर्यवान्।  
जहार दानवेन्द्रेभ्यो नरेण सहितः प्रभुः ॥ २ ॥  
ततो देवगणाः सर्वे पपुस्तदमृतं तदा।  
विष्णोः सकाशात् सम्प्राप्य सम्भ्रमे तुमुले सति ॥ ३ ॥
</details>

<details><summary>मूलम्</summary>

ततस्तदमृतं देवो विष्णुरादाय वीर्यवान्।  
जहार दानवेन्द्रेभ्यो नरेण सहितः प्रभुः ॥ २ ॥  
ततो देवगणाः सर्वे पपुस्तदमृतं तदा।  
विष्णोः सकाशात् सम्प्राप्य सम्भ्रमे तुमुले सति ॥ ३ ॥
</details>

<details><summary>अनुवाद (हिन्दी)</summary>

उधर अनन्त शक्तिशाली नरसहित भगवान् नारायणने जब मोहिनीरूप धारण करके दानवेन्द्रोंके हाथसे अमृत लेकर हड़प लिया, तब सब देवता भगवान् विष्णुसे अमृत ले-लेकर पीने लगे; क्योंकि उस समय घमासान युद्धकी सम्भावना हो गयी थी॥२-३॥
</details>

<details open><summary>विश्वास-प्रस्तुतिः</summary>

ततः पिबत्सु तत्कालं देवेष्वमृतमीप्सितम्।  
राहुर्विबुधरूपेण दानवः प्रापिबत् तदा ॥ ४ ॥
</details>

<details><summary>मूलम्</summary>

ततः पिबत्सु तत्कालं देवेष्वमृतमीप्सितम्।  
राहुर्विबुधरूपेण दानवः प्रापिबत् तदा ॥ ४ ॥
</details>

<details><summary>अनुवाद (हिन्दी)</summary>

जिस समय देवता उस अभीष्ट अमृतका पान कर रहे थे, ठीक उसी समय राहु नामक दानवने देवतारूपसे आकर अमृत पीना आरम्भ किया॥४॥
</details>

<details open><summary>विश्वास-प्रस्तुतिः</summary>

तस्य कण्ठमनुप्राप्ते दानवस्यामृते तदा।  
आख्यातं चन्द्रसूर्याभ्यां सुराणां हितकाम्यया ॥ ५ ॥
</details>

<details><summary>मूलम्</summary>

तस्य कण्ठमनुप्राप्ते दानवस्यामृते तदा।  
आख्यातं चन्द्रसूर्याभ्यां सुराणां हितकाम्यया ॥ ५ ॥
</details>

<details><summary>अनुवाद (हिन्दी)</summary>

वह अमृत अभी उस दानवके कण्ठतक ही पहुँचा था कि चन्द्रमा और सूर्यने देवताओंके हितकी इच्छासे उसका भेद बतला दिया॥५॥
</details>

<details open><summary>विश्वास-प्रस्तुतिः</summary>

ततो भगवता तस्य शिरश्छिन्नमलंकृतम्।  
चक्रायुधेन चक्रेण पिबतोऽमृतमोजसा ॥ ६ ॥
</details>

<details><summary>मूलम्</summary>

ततो भगवता तस्य शिरश्छिन्नमलंकृतम्।  
चक्रायुधेन चक्रेण पिबतोऽमृतमोजसा ॥ ६ ॥
</details>

<details><summary>अनुवाद (हिन्दी)</summary>

तब चक्रधारी भगवान् श्रीहरिने अमृत पीनेवाले उस दानवका मुकुटमण्डित मस्तक चक्रद्वारा बलपूर्वक काट दिया॥६॥
</details>





<details open><summary>विश्वास-प्रस्तुतिः</summary>

तच्छैलशृङ्गप्रतिमं दानवस्य शिरो महत्।  
चक्रच्छिन्नं खमुत्पत्य ननादातिभयंकरम् ॥ ७ ॥
</details>

<details><summary>मूलम्</summary>

तच्छैलशृङ्गप्रतिमं दानवस्य शिरो महत्।  
चक्रच्छिन्नं खमुत्पत्य ननादातिभयंकरम् ॥ ७ ॥
</details>

<details><summary>अनुवाद (हिन्दी)</summary>

चक्रसे कटा हुआ दानवका महान् मस्तक पर्वतके शिखर-सा जान पड़ता था। वह आकाशमें उछल-उछलकर अत्यन्त भयंकर गर्जना करने लगा॥७॥
</details>

<details open><summary>विश्वास-प्रस्तुतिः</summary>

तत् कबन्धं पपातास्य विस्फुरद् धरणीतले।  
सपर्वतवनद्वीपां दैत्यस्याकम्पयन् महीम् ॥ ८ ॥
</details>

<details><summary>मूलम्</summary>

तत् कबन्धं पपातास्य विस्फुरद् धरणीतले।  
सपर्वतवनद्वीपां दैत्यस्याकम्पयन् महीम् ॥ ८ ॥
</details>

<details><summary>अनुवाद (हिन्दी)</summary>

किंतु उस दैत्यका वह धड़ धरतीपर गिर पड़ा और पर्वत, वन तथा द्वीपोंसहित समूची पृथ्वीको कँपाता हुआ तड़फड़ाने लगा॥८॥
</details>

<details open><summary>विश्वास-प्रस्तुतिः</summary>

ततो वैरविनिर्बन्धः कृतो राहुमुखेन वै।  
शाश्वतश्चन्द्रसूर्याभ्यां ग्रसत्यद्यापि चैव तौ ॥ ९ ॥
</details>

<details><summary>मूलम्</summary>

ततो वैरविनिर्बन्धः कृतो राहुमुखेन वै।  
शाश्वतश्चन्द्रसूर्याभ्यां ग्रसत्यद्यापि चैव तौ ॥ ९ ॥
</details>

<details><summary>अनुवाद (हिन्दी)</summary>

तभीसे राहुके मुखने चन्द्रमा और सूर्यके साथ भारी एवं स्थायी वैर बाँध लिया; इसीलिये वह आज भी दोनोंपर ग्रहण लगाता है॥९॥
</details>

<details open><summary>विश्वास-प्रस्तुतिः</summary>

विहाय भगवांश्चापि स्त्रीरूपमतुलं हरिः।  
नानाप्रहरणैर्भीमैर्दानवान् समकम्पयत् ॥ १० ॥
</details>

<details><summary>मूलम्</summary>

विहाय भगवांश्चापि स्त्रीरूपमतुलं हरिः।  
नानाप्रहरणैर्भीमैर्दानवान् समकम्पयत् ॥ १० ॥
</details>

<details><summary>अनुवाद (हिन्दी)</summary>

(देवताओंको अमृत पिलानेके बाद) भगवान् श्रीहरिने भी अपना अनुपम मोहिनीरूप त्यागकर नाना प्रकारके भयंकर अस्त्र-शस्त्रोंद्वारा दानवोंको अत्यन्त कम्पित कर दिया॥१०॥
</details>

<details open><summary>विश्वास-प्रस्तुतिः</summary>

ततः प्रवृत्तः संग्रामः समीपे लवणाम्भसः।  
सुराणामसुराणां च सर्वघोरतरो महान् ॥ ११ ॥
</details>

<details><summary>मूलम्</summary>

ततः प्रवृत्तः संग्रामः समीपे लवणाम्भसः।  
सुराणामसुराणां च सर्वघोरतरो महान् ॥ ११ ॥
</details>

<details><summary>अनुवाद (हिन्दी)</summary>

फिर तो क्षारसागरके समीप देवताओं और असुरोंका सबसे भयंकर महासंग्राम छिड़ गया॥११॥
</details>

<details open><summary>विश्वास-प्रस्तुतिः</summary>

प्रासाश्च विपुलास्तीक्ष्णा न्यपतन्त सहस्रशः।  
तोमराश्च सुतीक्ष्णाग्राः शस्त्राणि विविधानि च ॥ १२ ॥
</details>

<details><summary>मूलम्</summary>

प्रासाश्च विपुलास्तीक्ष्णा न्यपतन्त सहस्रशः।  
तोमराश्च सुतीक्ष्णाग्राः शस्त्राणि विविधानि च ॥ १२ ॥
</details>

<details><summary>अनुवाद (हिन्दी)</summary>

दोनों दलोंपर सहस्रों तीखी धारवाले बड़े-बड़े भालोंकी मार पड़ने लगी। तेज नोकवाले तोमर तथा भाँति-भाँतिके शस्त्र बरसने लगे॥१२॥
</details>

<details open><summary>विश्वास-प्रस्तुतिः</summary>

ततोऽसुराश्चक्रभिन्ना वमन्तो रुधिरं बहु।  
असिशक्तिगदारुग्णा निपेतुर्धरणीतले ॥ १३ ॥  
छिन्नानि पट्टिशैश्चैव शिरांसि युधि दारुणैः।  
तप्तकाञ्चनमालीनि निपेतुरनिशं तदा ॥ १४ ॥
</details>

<details><summary>मूलम्</summary>

ततोऽसुराश्चक्रभिन्ना वमन्तो रुधिरं बहु।  
असिशक्तिगदारुग्णा निपेतुर्धरणीतले ॥ १३ ॥  
छिन्नानि पट्टिशैश्चैव शिरांसि युधि दारुणैः।  
तप्तकाञ्चनमालीनि निपेतुरनिशं तदा ॥ १४ ॥
</details>

<details><summary>अनुवाद (हिन्दी)</summary>

भगवान्‌के चक्रसे छिन्न-भिन्न तथा देवताओंके खड्ग, शक्ति और गदासे घायल हुए असुर मुखसे अधिकाधिक रक्त वमन करते हुए पृथ्वीपर लोटने लगे। उस समय तपाये हुए सुवर्णकी मालाओंसे विभूषित दानवोंके सिर भयंकर पट्टिशोंसे कटकर निरन्तर युद्धभूमिमें गिर रहे थे॥१३-१४॥
</details>

<details open><summary>विश्वास-प्रस्तुतिः</summary>

रुधिरेणानुलिप्ताङ्गा निहताश्च महासुराः ।  
अद्रीणामिव कूटानि धातुरक्तानि शेरते ॥ १५ ॥
</details>

<details><summary>मूलम्</summary>

रुधिरेणानुलिप्ताङ्गा निहताश्च महासुराः ।  
अद्रीणामिव कूटानि धातुरक्तानि शेरते ॥ १५ ॥
</details>

<details><summary>अनुवाद (हिन्दी)</summary>

वहाँ खूनसे लथपथ अंगवाले मरे हुए महान् असुर, जो समरभूमिमें सो रहे थे, गेरू आदि धातुओंसे रँगे हुए पर्वत-शिखरोंके समान जान पड़ते थे॥१५॥
</details>

<details open><summary>विश्वास-प्रस्तुतिः</summary>

हाहाकारः समभवत् तत्र तत्र सहस्रशः।  
अन्योन्यं छिन्दतां शस्त्रैरादित्ये लोहितायति ॥ १६ ॥
</details>

<details><summary>मूलम्</summary>

हाहाकारः समभवत् तत्र तत्र सहस्रशः।  
अन्योन्यं छिन्दतां शस्त्रैरादित्ये लोहितायति ॥ १६ ॥
</details>

<details><summary>अनुवाद (हिन्दी)</summary>

संध्याके समय जब सूर्यमण्डल लाल हो रहा था, एक-दूसरेके शस्त्रोंसे कटनेवाले सहस्रों योद्धाओंका हाहाकार इधर-उधर सब ओर गूँज उठा॥१६॥
</details>

<details open><summary>विश्वास-प्रस्तुतिः</summary>

परिघैरायसैस्तीक्ष्णैः संनिकर्षे च मुष्टिभिः।  
निघ्नतां समरेऽन्योन्यं शब्दो दिवमिवास्पृशत् ॥ १७ ॥
</details>

<details><summary>मूलम्</summary>

परिघैरायसैस्तीक्ष्णैः संनिकर्षे च मुष्टिभिः।  
निघ्नतां समरेऽन्योन्यं शब्दो दिवमिवास्पृशत् ॥ १७ ॥
</details>

<details><summary>अनुवाद (हिन्दी)</summary>

उस समरांगणमें दूरवर्ती देवता और दानव लोहेके तीखे परिघोंसे एक-दूसरेपर चोट करते थे और निकट आ जानेपर आपसमें मुक्का-मुक्की करने लगते थे। इस प्रकार उनके पारस्परिक आघात-प्रत्याघातका शब्द मानो सारे आकाशमें गूँज उठा॥१७॥
</details>

<details open><summary>विश्वास-प्रस्तुतिः</summary>

छिन्धि भिन्धि प्रधाव त्वं पातयाभिसरेति च।  
व्यश्रूयन्त महाघोराः शब्दास्तत्र समन्ततः ॥ १८ ॥
</details>

<details><summary>मूलम्</summary>

छिन्धि भिन्धि प्रधाव त्वं पातयाभिसरेति च।  
व्यश्रूयन्त महाघोराः शब्दास्तत्र समन्ततः ॥ १८ ॥
</details>

<details><summary>अनुवाद (हिन्दी)</summary>

उस रणभूमिमें चारों ओर ये ही अत्यन्त भयंकर शब्द सुनायी पड़ते थे कि ‘टुकड़े-टुकड़े कर दो, चीर डालो, दौड़ो, गिरा दो और पीछा करो’॥१८॥
</details>

<details open><summary>विश्वास-प्रस्तुतिः</summary>

एवं सुतुमुले युद्धे वर्तमाने महाभये।  
नरनारायणौ देवौ समाजग्मतुराहवम् ॥ १९ ॥
</details>

<details><summary>मूलम्</summary>

एवं सुतुमुले युद्धे वर्तमाने महाभये।  
नरनारायणौ देवौ समाजग्मतुराहवम् ॥ १९ ॥
</details>

<details><summary>अनुवाद (हिन्दी)</summary>

इस प्रकार अत्यन्त भयंकर तुमुल युद्ध हो ही रहा था कि भगवान् विष्णुके दो रूप नर और नारायणदेव भी युद्धभूमिमें आ गये॥१९॥
</details>

<details open><summary>विश्वास-प्रस्तुतिः</summary>

तत्र दिव्यं धनुर्दृष्ट्वा नरस्य भगवानपि।  
चिन्तयामास तच्चक्रं विष्णुर्दानवसूदनम् ॥ २० ॥
</details>

<details><summary>मूलम्</summary>

तत्र दिव्यं धनुर्दृष्ट्वा नरस्य भगवानपि।  
चिन्तयामास तच्चक्रं विष्णुर्दानवसूदनम् ॥ २० ॥
</details>

<details><summary>अनुवाद (हिन्दी)</summary>

भगवान् नारायणने वहाँ नरके हाथमें दिव्य धनुष देखकर स्वयं भी दानवसंहारक दिव्य चक्रका चिन्तन किया॥२०॥
</details>

<details open><summary>विश्वास-प्रस्तुतिः</summary>

ततोऽम्बराच्चिन्तितमात्रमागतं  
महाप्रभं चक्रममित्रतापनम् ।  
विभावसोस्तुल्यमकुण्ठमण्डलं  
सुदर्शनं संयति भीमदर्शनम् ॥ २१ ॥
</details>

<details><summary>मूलम्</summary>

ततोऽम्बराच्चिन्तितमात्रमागतं  
महाप्रभं चक्रममित्रतापनम् ।  
विभावसोस्तुल्यमकुण्ठमण्डलं  
सुदर्शनं संयति भीमदर्शनम् ॥ २१ ॥
</details>

<details><summary>अनुवाद (हिन्दी)</summary>

चिन्तन करते ही शत्रुओंको संताप देनेवाला अत्यन्त तेजस्वी चक्र आकाशमार्गसे उनके हाथमें आ गया। वह सूर्य एवं अग्निके समान जाज्वल्यमान हो रहा था। उस मण्डलाकार चक्रकी गति कहीं भी कुण्ठित नहीं होती थी। उसका नाम तो सुदर्शन था, किंतु वह युद्धमें शत्रुओंके लिये अत्यन्त भयंकर दिखायी देता था॥२१॥
</details>

<details open><summary>विश्वास-प्रस्तुतिः</summary>

तदागतं ज्वलितहुताशनप्रभं  
भयंकरं करिकरबाहुरच्युतः ।  
मुमोच वै प्रबलवदुग्रवेगवान्  
महाप्रभं परनगरावदारणम् ॥ २२ ॥
</details>

<details><summary>मूलम्</summary>

तदागतं ज्वलितहुताशनप्रभं  
भयंकरं करिकरबाहुरच्युतः ।  
मुमोच वै प्रबलवदुग्रवेगवान्  
महाप्रभं परनगरावदारणम् ॥ २२ ॥
</details>

<details><summary>अनुवाद (हिन्दी)</summary>

वहाँ आया हुआ वह भयंकर चक्र प्रज्वलित अग्निके समान प्रकाशित हो रहा था। उसमें शत्रुओंके बड़े-बड़े नगरोंको विध्वंस कर डालनेकी शक्ति थी। हाथीकी सूँड़के समान विशाल भुजदण्डवाले उग्रवेगशाली भगवान् नारायणने उस महातेजस्वी एवं महाबलशाली चक्रको दानवोंके दलपर चलाया॥२२॥
</details>

<details open><summary>विश्वास-प्रस्तुतिः</summary>

तदन्तकज्वलनसमानवर्चसं  
पुनः पुनर्न्यपतत वेगवत्तदा ।  
विदारयद् दितिदनुजान् सहस्रशः  
करेरितं पुरुषवरेण संयुगे ॥ २३ ॥
</details>

<details><summary>मूलम्</summary>

तदन्तकज्वलनसमानवर्चसं  
पुनः पुनर्न्यपतत वेगवत्तदा ।  
विदारयद् दितिदनुजान् सहस्रशः  
करेरितं पुरुषवरेण संयुगे ॥ २३ ॥
</details>

<details><summary>अनुवाद (हिन्दी)</summary>

उस महासमरमें पुरुषोत्तम श्रीहरिके हाथोंसे संचालित हो वह चक्र प्रलयकालीन अग्निके समान जाज्वल्यमान हो उठा और सहस्रों दैत्यों तथा दानवोंको विदीर्ण करता हुआ बड़े वेगसे बारम्बार उनकी सेनापर पड़ने लगा॥२३॥
</details>

<details open><summary>विश्वास-प्रस्तुतिः</summary>

दहत् क्वचिज्ज्वलन इवावलेलिहत्  
प्रसह्य तानसुरगणान् न्यकृन्तत ।  
प्रवेरितं वियति मुहुः क्षितौ तथा  
पपौ रणे रुधिरमथो पिशाचवत् ॥ २४ ॥
</details>

<details><summary>मूलम्</summary>

दहत् क्वचिज्ज्वलन इवावलेलिहत्  
प्रसह्य तानसुरगणान् न्यकृन्तत ।  
प्रवेरितं वियति मुहुः क्षितौ तथा  
पपौ रणे रुधिरमथो पिशाचवत् ॥ २४ ॥
</details>

<details><summary>अनुवाद (हिन्दी)</summary>

श्रीहरिके हाथोंसे चलाया हुआ सुदर्शन चक्र कभी प्रज्वलित अग्निकी भाँति अपनी लपलपाती लपटोंसे असुरोंको चाटता हुआ भस्म कर देता और कभी हठपूर्वक उनके टुकड़े-टुकड़े कर डालता था। इस प्रकार रणभूमिके भीतर पृथ्वी और आकाशमें घूम-घूमकर वह पिशाचकी भाँति बार-बार रक्त पीने लगा॥२४॥
</details>

<details open><summary>विश्वास-प्रस्तुतिः</summary>

तथासुरा गिरिभिरदीनचेतसो  
मुहुर्मुहुः सुरगणमार्दयंस्तदा ।  
महाबला विगलितमेघवर्चसः  
सहस्रशो गगनमभिप्रपद्य ह ॥ २५ ॥
</details>

<details><summary>मूलम्</summary>

तथासुरा गिरिभिरदीनचेतसो  
मुहुर्मुहुः सुरगणमार्दयंस्तदा ।  
महाबला विगलितमेघवर्चसः  
सहस्रशो गगनमभिप्रपद्य ह ॥ २५ ॥
</details>

<details><summary>अनुवाद (हिन्दी)</summary>

इसी प्रकार उदार एवं उत्साहभरे हृदयवाले महाबली असुर भी, जो जलरहित बादलोंके समान श्वेत रंगके दिखायी देते थे, उस समय सहस्रोंकी संख्यामें आकाशमें उड़-उड़कर शिलाखण्डोंकी वर्षासे बार-बार देवताओंको पीड़ित करने लगे॥२५॥
</details>

<details open><summary>विश्वास-प्रस्तुतिः</summary>

अथाम्बराद् भयजननाः प्रपेदिरे  
सपादपा बहुविधमेघरूपिणः ।  
महाद्रयः परिगलिताग्रसानवः  
परस्परं द्रुतमभिहत्य सस्वनाः ॥ २६ ॥
</details>

<details><summary>मूलम्</summary>

अथाम्बराद् भयजननाः प्रपेदिरे  
सपादपा बहुविधमेघरूपिणः ।  
महाद्रयः परिगलिताग्रसानवः  
परस्परं द्रुतमभिहत्य सस्वनाः ॥ २६ ॥
</details>

<details><summary>अनुवाद (हिन्दी)</summary>

तत्पश्चात् आकाशसे नाना प्रकारके लाल, पीले, नीले आदि रंगवाले बादलों-जैसे बड़े-बड़े पर्वत भय उत्पन्न करते हुए वृक्षोंसहित पृथ्वीपर गिरने लगे। उनके ऊँचे-ऊँचे शिखर गलते जा रहे थे और वे एक-दूसरेसे टकराकर बड़े जोरका शब्द करते थे॥२६॥
</details>

<details open><summary>विश्वास-प्रस्तुतिः</summary>

ततो मही प्रविचलिता सकानना  
महाद्रिपाताभिहता समन्ततः ।  
परस्परं भृशमभिगर्जतां मुहू  
रणाजिरे भृशमभिसम्प्रवर्तिते ॥ २७ ॥
</details>

<details><summary>मूलम्</summary>

ततो मही प्रविचलिता सकानना  
महाद्रिपाताभिहता समन्ततः ।  
परस्परं भृशमभिगर्जतां मुहू  
रणाजिरे भृशमभिसम्प्रवर्तिते ॥ २७ ॥
</details>

<details><summary>अनुवाद (हिन्दी)</summary>

उस समय एक-दूसरेको लक्ष्य करके बार-बार जोर-जोरसे गरजनेवाले देवताओं और असुरोंके उस समरांगणमें सब ओर भयंकर मार-काट मच रही थी; बड़े-बड़े पर्वतोंके गिरनेसे आहत हुई वनसहित सारी भूमि काँपने लगी॥२७॥
</details>

<details open><summary>विश्वास-प्रस्तुतिः</summary>

नरस्ततो वरकनकाग्रभूषणै-  
र्महेषुभिर्गगनपथं समावृणोत् ।  
विदारयन् गिरिशिखराणि पत्रिभिः  
महाभयेऽसुरगणविग्रहे तदा ॥ २८ ॥
</details>

<details><summary>मूलम्</summary>

नरस्ततो वरकनकाग्रभूषणै-  
र्महेषुभिर्गगनपथं समावृणोत् ।  
विदारयन् गिरिशिखराणि पत्रिभिः  
महाभयेऽसुरगणविग्रहे तदा ॥ २८ ॥
</details>

<details><summary>अनुवाद (हिन्दी)</summary>

तब उस महाभयंकर देवासुर-संग्राममें भगवान् नरने उत्तम सुवर्ण-भूषित अग्रभागवाले पंखयुक्त बड़े-बड़े बाणोंद्वारा पर्वत-शिखरोंको विदीर्ण करते हुए समस्त आकाशमार्गको आच्छादित कर दिया॥२८॥
</details>

<details open><summary>विश्वास-प्रस्तुतिः</summary>

ततो महीं लवणजलं च सागरं  
महासुराः प्रविविशुरर्दिताः सुरैः ।  
वियद्‌गतं ज्वलितहुताशनप्रभं  
सुदर्शनं परिकुपितं निशम्य ते ॥ २९ ॥
</details>

<details><summary>मूलम्</summary>

ततो महीं लवणजलं च सागरं  
महासुराः प्रविविशुरर्दिताः सुरैः ।  
वियद्‌गतं ज्वलितहुताशनप्रभं  
सुदर्शनं परिकुपितं निशम्य ते ॥ २९ ॥
</details>

<details><summary>अनुवाद (हिन्दी)</summary>

इस प्रकार देवताओंके द्वारा पीड़ित हुए महादैत्य आकाशमें जलती हुई आगके समान उद्भासित होनेवाले सुदर्शन चक्रको अपने ऊपर कुपित देख पृथ्वीके भीतर और खारे पानीके समुद्रमें घुस गये॥२९॥
</details>

<details open><summary>विश्वास-प्रस्तुतिः</summary>

ततः सुरैर्विजयमवाप्य मन्दरः  
स्वमेव देशं गमितः सुपूजितः।  
विनाद्य खं दिवमपि चैव सर्वशः  
ततो गताः सलिलधरा यथागतम् ॥ ३० ॥
</details>

<details><summary>मूलम्</summary>

ततः सुरैर्विजयमवाप्य मन्दरः  
स्वमेव देशं गमितः सुपूजितः।  
विनाद्य खं दिवमपि चैव सर्वशः  
ततो गताः सलिलधरा यथागतम् ॥ ३० ॥
</details>

<details><summary>अनुवाद (हिन्दी)</summary>

तदनन्तर देवताओंने विजय पाकर मन्दराचलको सम्मानपूर्वक उसके पूर्वस्थानपर ही पहुँचा दिया। इसके बाद वे अमृत धारण करनेवाले देवता अपने सिंहनादसे अन्तरिक्ष और स्वर्गलोकको भी सब ओरसे गुँजाते हुए अपने-अपने स्थानको चले गये॥३०॥
</details>

<details open><summary>विश्वास-प्रस्तुतिः</summary>

ततोऽमृतं सुनिहितमेव चक्रिरे  
सुराः परां मुदमभिगम्य पुष्कलाम्।  
ददौ च तं निधिममृतस्य रक्षितुं  
किरीटिने बलभिदथामरैः सह ॥ ३१ ॥
</details>

<details><summary>मूलम्</summary>

ततोऽमृतं सुनिहितमेव चक्रिरे  
सुराः परां मुदमभिगम्य पुष्कलाम्।  
ददौ च तं निधिममृतस्य रक्षितुं  
किरीटिने बलभिदथामरैः सह ॥ ३१ ॥
</details>

<details><summary>अनुवाद (हिन्दी)</summary>

देवताओंको इस विजयसे बड़ी भारी प्रसन्नता प्राप्त हुई। उन्होंने उस अमृतको बड़ी सुव्यवस्थासे रखा। अमरोंसहित इन्द्रने अमृतकी वह निधि किरीटधारी भगवान् नरको रक्षाके लिये सौंप दी॥३१॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि आस्तीकपर्वणि अमृतमन्थनसमाप्तिर्नामैकोनविंशोऽध्यायः ॥ १९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत आस्तीकपर्वमें अमृतमन्थन-समाप्ति नामक उन्नीसवाँ अध्याय पूरा हुआ॥१९॥
</details>
