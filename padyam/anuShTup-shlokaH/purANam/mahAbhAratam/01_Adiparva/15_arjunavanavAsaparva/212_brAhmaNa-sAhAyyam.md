+++
title_full = "212 अर्जुनके द्वारा ब्राह्मणके गोधनकी रक्षाके लिये नियमभंग और वनकी ओर प्रस्थान"
title = "२१२ ब्राह्मण-साहाय्यम्"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-212p01.mp3"></div>
<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-212p02.mp3"></div>
<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-212p03.mp3"></div>
<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-212p04.mp3"></div>
<div class="audioEmbed"  caption="शीला" src="https://archive.org/download/mahAbhArata-mUla-paThanam-GP/001-212p05.mp3"></div>
</details>


<details><summary>भागसूचना</summary>

(अर्जुनवनवासपर्व)  
द्वादशाधिकद्विशततमोऽध्यायः
</details>

<details><summary>सूचना (हिन्दी)</summary>

अर्जुनके द्वारा ब्राह्मणके गोधनकी रक्षाके लिये नियमभंग और वनकी ओर प्रस्थान
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवं ते समयं कृत्वा न्यवसंस्तत्र पाण्डवाः।  
वशे शस्त्रप्रतापेन कुर्वन्तोऽन्यान् महीक्षितः ॥ १ ॥
</details>

<details><summary>मूलम्</summary>

एवं ते समयं कृत्वा न्यवसंस्तत्र पाण्डवाः।  
वशे शस्त्रप्रतापेन कुर्वन्तोऽन्यान् महीक्षितः ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! इस प्रकार नियम बनाकर पाण्डवलोग वहाँ रहने लगे। वे अपने अस्त्र-शस्त्रोंके प्रतापसे दूसरे राजाओंको अधीन करते रहते थे॥१॥
</details>

<details open><summary>विश्वास-प्रस्तुतिः</summary>

तेषां मनुजसिंहानां पञ्चानाममितौजसाम् ।  
बभूव कृष्णा सर्वेषां पार्थानां वशवर्तिनी ॥ २ ॥
</details>

<details><summary>मूलम्</summary>

तेषां मनुजसिंहानां पञ्चानाममितौजसाम् ।  
बभूव कृष्णा सर्वेषां पार्थानां वशवर्तिनी ॥ २ ॥
</details>

<details><summary>अनुवाद (हिन्दी)</summary>

कृष्णा मनुष्योंमें सिंहके समान वीर और अमित तेजस्वी उन पाँचों पाण्डवोंकी आज्ञाके अधीन रहती थी॥२॥
</details>

<details open><summary>विश्वास-प्रस्तुतिः</summary>

ते तया तैश्च सा वीरैः पतिभिः सह पञ्चभिः।  
बभूव परमप्रीता नागैर्भोगवती यथा ॥ ३ ॥
</details>

<details><summary>मूलम्</summary>

ते तया तैश्च सा वीरैः पतिभिः सह पञ्चभिः।  
बभूव परमप्रीता नागैर्भोगवती यथा ॥ ३ ॥
</details>

<details><summary>अनुवाद (हिन्दी)</summary>

पाण्डव द्रौपदीके साथ और द्रौपदी उन पाँचों वीर पतियोंके साथ ठीक उसी तरह अत्यन्त प्रसन्न रहती थी जैसे नागोंके रहनेसे भोगवतीपुरी परम शोभायुक्त होती है॥३॥
</details>

<details open><summary>विश्वास-प्रस्तुतिः</summary>

वर्तमानेषु धर्मेण पाण्डवेषु महात्मसु।  
व्यवर्धन् कुरवः सर्वे हीनदोषाः सुखान्विताः ॥ ४ ॥
</details>

<details><summary>मूलम्</summary>

वर्तमानेषु धर्मेण पाण्डवेषु महात्मसु।  
व्यवर्धन् कुरवः सर्वे हीनदोषाः सुखान्विताः ॥ ४ ॥
</details>

<details><summary>अनुवाद (हिन्दी)</summary>

महात्मा पाण्डवोंके धर्मानुसार बर्ताव करनेके कारण समस्त कुरुवंशी निर्दोष एवं सुखी रहकर निरन्तर उन्नति करने लगे॥४॥
</details>

<details open><summary>विश्वास-प्रस्तुतिः</summary>

अथ दीर्घेण कालेन ब्राह्मणस्य विशाम्पते।  
कस्यचित् तस्करा जह्रुः केचिद् गा नृपसत्तम ॥ ५ ॥
</details>

<details><summary>मूलम्</summary>

अथ दीर्घेण कालेन ब्राह्मणस्य विशाम्पते।  
कस्यचित् तस्करा जह्रुः केचिद् गा नृपसत्तम ॥ ५ ॥
</details>

<details><summary>अनुवाद (हिन्दी)</summary>

महाराज! तदनन्तर दीर्घकालके पश्चात् एक दिन कुछ चोरोंने किसी ब्राह्मणकी गौएँ चुरा लीं॥५॥
</details>

<details open><summary>विश्वास-प्रस्तुतिः</summary>

ह्रियमाणे धने तस्मिन् ब्राह्मणः क्रोधमूर्च्छितः।  
आगम्य खाण्डवप्रस्थमुदक्रोशत् स पाण्डवान् ॥ ६ ॥
</details>

<details><summary>मूलम्</summary>

ह्रियमाणे धने तस्मिन् ब्राह्मणः क्रोधमूर्च्छितः।  
आगम्य खाण्डवप्रस्थमुदक्रोशत् स पाण्डवान् ॥ ६ ॥
</details>

<details><summary>अनुवाद (हिन्दी)</summary>

अपने गोधनका अपहरण होता देख ब्राह्मण अत्यन्त क्रुद्ध हो उठा और खाण्डवप्रस्थमें आकर उसने उच्चस्वरसे पाण्डवोंको पुकारा—॥६॥
</details>

<details open><summary>विश्वास-प्रस्तुतिः</summary>

ह्रियते गोधनं क्षुद्रैर्नृशंसैरकृतात्मभिः ।  
प्रसह्य चास्मद्विषयादभ्यधावत पाण्डवाः ॥ ७ ॥
</details>

<details><summary>मूलम्</summary>

ह्रियते गोधनं क्षुद्रैर्नृशंसैरकृतात्मभिः ।  
प्रसह्य चास्मद्विषयादभ्यधावत पाण्डवाः ॥ ७ ॥
</details>

<details><summary>अनुवाद (हिन्दी)</summary>

‘पाण्डवो! हमारे गाँवसे कुछ नीच, क्रूर और पापात्मा चोर जबरदस्ती गोधन चुराकर लिये जा रहे हैं। उसकी रक्षाके लिये दौड़ो॥७॥
</details>

<details open><summary>विश्वास-प्रस्तुतिः</summary>

ब्राह्मणस्य प्रशान्तस्य हविर्ध्वाङ्‌क्षैः प्रलुप्यते।  
शार्दूलस्य गुहां शून्यां नीचः क्रोष्टाभिमर्दति ॥ ८ ॥
</details>

<details><summary>मूलम्</summary>

ब्राह्मणस्य प्रशान्तस्य हविर्ध्वाङ्‌क्षैः प्रलुप्यते।  
शार्दूलस्य गुहां शून्यां नीचः क्रोष्टाभिमर्दति ॥ ८ ॥
</details>

<details><summary>अनुवाद (हिन्दी)</summary>

‘आज एक शान्तस्वभाव ब्राह्मणका हविष्य कौए लूटकर खा रहे हैं। नीच सियार सिंहकी सूनी गुफाको रौंद रहा है॥८॥
</details>

<details open><summary>विश्वास-प्रस्तुतिः</summary>

अरक्षितारं राजानं बलिषड्‌भागहारिणम् ।  
तमाहुः सर्वलोकस्य समग्रं पापचारिणम् ॥ ९ ॥
</details>

<details><summary>मूलम्</summary>

अरक्षितारं राजानं बलिषड्‌भागहारिणम् ।  
तमाहुः सर्वलोकस्य समग्रं पापचारिणम् ॥ ९ ॥
</details>

<details><summary>अनुवाद (हिन्दी)</summary>

‘जो राजा प्रजाकी आयका छठा भाग करके रूपमें वसूल करता है, किंतु प्रजाकी रक्षाकी कोई व्यवस्था नहीं करता, उसे सम्पूर्ण लोकोंमें पूर्ण पापाचारी कहा गया है॥९॥
</details>

<details open><summary>विश्वास-प्रस्तुतिः</summary>

ब्राह्मणस्वे हृते चौरैर्धर्मार्थे च विलोपिते।  
रोरूयमाणे च मयि क्रियतामस्त्रधारणम् ॥ १० ॥
</details>

<details><summary>मूलम्</summary>

ब्राह्मणस्वे हृते चौरैर्धर्मार्थे च विलोपिते।  
रोरूयमाणे च मयि क्रियतामस्त्रधारणम् ॥ १० ॥
</details>

<details><summary>अनुवाद (हिन्दी)</summary>

‘मुझ ब्राह्मणका धन चोर लिये जा रहे हैं, मेरे गौके न रहनेपर दुग्ध आदि हविष्यके अभावसे धर्म और अर्थका लोप हो रहा है तथा मैं यहाँ आकर रो रहा हूँ। पाण्डवो! (चोरोंको दण्ड देनेके लिये) अस्त्र धारण करो’॥१०॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

रोरूयमाणस्याभ्याशे भृशं विप्रस्य पाण्डवः।  
तानि वाक्यानि शुश्राव कुन्तीपुत्रो धनंजयः ॥ ११ ॥  
श्रुत्वैव च महाबाहुर्मा भैरित्याह तं द्विजम्।
</details>

<details><summary>मूलम्</summary>

रोरूयमाणस्याभ्याशे भृशं विप्रस्य पाण्डवः।  
तानि वाक्यानि शुश्राव कुन्तीपुत्रो धनंजयः ॥ ११ ॥  
श्रुत्वैव च महाबाहुर्मा भैरित्याह तं द्विजम्।
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! वह ब्राह्मण निकट आकर बहुत रो रहा था। पाण्डुपुत्र कुन्तीनन्दन धनंजयने उसकी कही हुई सारी बातें सुनीं और सुनकर उन महाबाहुने उस ब्राह्मणसे कहा—‘डरो मत’॥११॥
</details>

<details open><summary>विश्वास-प्रस्तुतिः</summary>

आयुधानि च यत्रासन् पाण्डवानां महात्मनाम् ॥ १२ ॥  
कृष्णया सह तत्रास्ते धर्मराजो युधिष्ठिरः।  
सम्प्रवेशाय चाशक्तो गमनाय च पाण्डवः ॥ १३ ॥
</details>

<details><summary>मूलम्</summary>

आयुधानि च यत्रासन् पाण्डवानां महात्मनाम् ॥ १२ ॥  
कृष्णया सह तत्रास्ते धर्मराजो युधिष्ठिरः।  
सम्प्रवेशाय चाशक्तो गमनाय च पाण्डवः ॥ १३ ॥
</details>

<details><summary>अनुवाद (हिन्दी)</summary>

महात्मा पाण्डवोंके अस्त्र-शस्त्र जहाँ रखे गये थे, वहीं धर्मराज युधिष्ठिर कृष्णाके साथ एकान्तमें बैठे थे। अतः पाण्डुपुत्र अर्जुन न तो घरके भीतर प्रवेश कर सकते थे और न खाली हाथ चोरोंका ही पीछा कर सकते थे॥१२-१३॥
</details>

<details open><summary>विश्वास-प्रस्तुतिः</summary>

तस्य चार्तस्य तैर्वाक्यैश्चोद्यमानः पुनः पुनः।  
आक्रन्दे तत्र कौन्तेयश्चिन्तयामास दुःखितः ॥ १४ ॥
</details>

<details><summary>मूलम्</summary>

तस्य चार्तस्य तैर्वाक्यैश्चोद्यमानः पुनः पुनः।  
आक्रन्दे तत्र कौन्तेयश्चिन्तयामास दुःखितः ॥ १४ ॥
</details>

<details><summary>अनुवाद (हिन्दी)</summary>

इधर उस आर्त ब्राह्मणकी बातें उन्हें बार-बार शस्त्र ले आनेको प्रेरित कर रही थीं। जब वह अधिक रोने-चिल्लाने लगा, तब अर्जुनने दुःखी होकर सोचा—॥१४॥
</details>

<details open><summary>विश्वास-प्रस्तुतिः</summary>

ह्रियमाणे धने तस्मिन् ब्राह्मणस्य तपस्विनः।  
अश्रुप्रमार्जनं तस्य कर्तव्यमिति निश्चयः ॥ १५ ॥
</details>

<details><summary>मूलम्</summary>

ह्रियमाणे धने तस्मिन् ब्राह्मणस्य तपस्विनः।  
अश्रुप्रमार्जनं तस्य कर्तव्यमिति निश्चयः ॥ १५ ॥
</details>

<details><summary>अनुवाद (हिन्दी)</summary>

‘इस तपस्वी ब्राह्मणके गोधनका अपहरण हो रहा है; अतः ऐसे समयमें इसके आँसू पोंछना मेरा कर्तव्य है। यही मेरा निश्चय है॥१५॥
</details>

<details open><summary>विश्वास-प्रस्तुतिः</summary>

उपक्षेपणजोऽधर्मः सुमहान् स्यान्महीपतेः ।  
यद्यस्य रुदतो द्वारि न करोम्यद्य रक्षणम् ॥ १६ ॥
</details>

<details><summary>मूलम्</summary>

उपक्षेपणजोऽधर्मः सुमहान् स्यान्महीपतेः ।  
यद्यस्य रुदतो द्वारि न करोम्यद्य रक्षणम् ॥ १६ ॥
</details>

<details><summary>अनुवाद (हिन्दी)</summary>

‘यदि मैं राजद्वारपर रोते हुए इस ब्राह्मणकी रक्षा आज नहीं करूँगा, तो महाराज युधिष्ठिरको उपेक्षाजनित महान् अधर्मका भागी होना पड़ेगा॥१६॥
</details>

<details open><summary>विश्वास-प्रस्तुतिः</summary>

अनास्तिक्यं च सर्वेषामस्माकमपि रक्षणे।  
प्रतितिष्ठेत लोकेऽस्मिन्नधर्मश्चैव नो भवेत् ॥ १७ ॥
</details>

<details><summary>मूलम्</summary>

अनास्तिक्यं च सर्वेषामस्माकमपि रक्षणे।  
प्रतितिष्ठेत लोकेऽस्मिन्नधर्मश्चैव नो भवेत् ॥ १७ ॥
</details>

<details><summary>अनुवाद (हिन्दी)</summary>

‘इसके सिवा लोकमें यह बात फैल जायगी कि हम सब लोग किसी आर्तकी रक्षारूप धर्मके पालनमें श्रद्धा नहीं रखते। साथ ही हमें अधर्म भी प्राप्तहोगा॥१७॥
</details>

<details open><summary>विश्वास-प्रस्तुतिः</summary>

अनादृत्य तु राजानं गते मयि न संशयः।  
अजातशत्रोर्नृपतेर्मम चैवानृतं भवेत् ॥ १८ ॥
</details>

<details><summary>मूलम्</summary>

अनादृत्य तु राजानं गते मयि न संशयः।  
अजातशत्रोर्नृपतेर्मम चैवानृतं भवेत् ॥ १८ ॥
</details>

<details><summary>अनुवाद (हिन्दी)</summary>

‘यदि राजाका अनादर करके मैं घरके भीतर चला जाऊँ, तो महाराज अजातशत्रुके प्रति मेरी प्रतिज्ञा मिथ्या होगी॥१८॥
</details>

<details open><summary>विश्वास-प्रस्तुतिः</summary>

अनुप्रवेशे राज्ञस्तु वनवासो भवेन्मम।  
सर्वमन्यत् परिहृतं धर्षणात् तु महीपतेः ॥ १९ ॥
</details>

<details><summary>मूलम्</summary>

अनुप्रवेशे राज्ञस्तु वनवासो भवेन्मम।  
सर्वमन्यत् परिहृतं धर्षणात् तु महीपतेः ॥ १९ ॥
</details>

<details><summary>अनुवाद (हिन्दी)</summary>

‘राजाकी उपस्थितिमें घरके भीतर प्रवेश करनेपर मुझको वनमें निवास करना होगा। इसमें महाराजके तिरस्कारके सिवा और सारी बातें तुच्छ होनेके कारण उपेक्षणीय हैं॥१९॥
</details>

<details open><summary>विश्वास-प्रस्तुतिः</summary>

अधर्मो वै महानस्तु वने वा मरणं मम।  
शरीरस्य विनाशेन धर्म एव विशिष्यते ॥ २० ॥
</details>

<details><summary>मूलम्</summary>

अधर्मो वै महानस्तु वने वा मरणं मम।  
शरीरस्य विनाशेन धर्म एव विशिष्यते ॥ २० ॥
</details>

<details><summary>अनुवाद (हिन्दी)</summary>

‘चाहे राजाके तिरस्कारसे मुझे नियमभंगका महान् दोष प्राप्त हो अथवा वनमें ही मेरी मृत्यु हो जाय तथापि शरीरको नष्ट करके भी गौ-ब्राह्मण-रक्षारूप धर्मका पालन ही श्रेष्ठ है’॥२०॥
</details>

<details open><summary>विश्वास-प्रस्तुतिः</summary>

एवं विनिश्चित्य ततः कुन्तीपुत्रो धनंजयः।  
अनुप्रविश्य राजानमापृच्छ्य च विशाम्पते ॥ २१ ॥  
धनुरादाय संहृष्टो ब्राह्मणं प्रत्यभाषत।
</details>

<details><summary>मूलम्</summary>

एवं विनिश्चित्य ततः कुन्तीपुत्रो धनंजयः।  
अनुप्रविश्य राजानमापृच्छ्य च विशाम्पते ॥ २१ ॥  
धनुरादाय संहृष्टो ब्राह्मणं प्रत्यभाषत।
</details>

<details><summary>अनुवाद (हिन्दी)</summary>

जनमेजय! ऐसा निश्चय करके कुन्तीकुमार धनंजयने राजासे पूछकर घरके भीतर प्रवेश करके धनुष ले लिया और (बाहर आकर) प्रसन्नतापूर्वक ब्राह्मणसे कहा—॥२१॥
</details>

<details open><summary>विश्वास-प्रस्तुतिः</summary>

ब्राह्मणागम्यतां शीघ्रं यावत् परधनैषिणः ॥ २२ ॥  
न दूरे ते गताः क्षुद्रास्तावद् गच्छावहे सह।  
यावन्निवर्तयाम्यद्य चौरहस्ताद् धनं तव ॥ २३ ॥
</details>

<details><summary>मूलम्</summary>

ब्राह्मणागम्यतां शीघ्रं यावत् परधनैषिणः ॥ २२ ॥  
न दूरे ते गताः क्षुद्रास्तावद् गच्छावहे सह।  
यावन्निवर्तयाम्यद्य चौरहस्ताद् धनं तव ॥ २३ ॥
</details>

<details><summary>अनुवाद (हिन्दी)</summary>

‘विप्रवर! शीघ्र आइये। जबतक दूसरोंके धन हड़पनेकी इच्छावाले वे क्षुद्र चोर दूर नहीं चले जाते, तभीतक हम दोनों एक साथ वहाँ पहुँच जायँ। मैं अभी आपका गोधन चोरोंके हाथसे छीनकर आपको लौटा देता हूँ’॥२२-२३॥
</details>

<details open><summary>विश्वास-प्रस्तुतिः</summary>

सोऽनुसृत्य महाबाहुर्धन्वी वर्मी रथी ध्वजी।  
शरैर्विध्वस्य तांश्चौरानवजित्य च तद् धनम् ॥ २४ ॥
</details>

<details><summary>मूलम्</summary>

सोऽनुसृत्य महाबाहुर्धन्वी वर्मी रथी ध्वजी।  
शरैर्विध्वस्य तांश्चौरानवजित्य च तद् धनम् ॥ २४ ॥
</details>

<details><summary>अनुवाद (हिन्दी)</summary>

ऐसा कहकर महाबाहु अर्जुनने धनुष और कवच धारण करके ध्वजायुक्त रथपर आरूढ़ हो उन चोरोंका पीछा किया और बाणोंसे चोरोंका विनाश करके सारा गोधन जीत लिया॥२४॥
</details>

<details open><summary>विश्वास-प्रस्तुतिः</summary>

ब्राह्मणं समुपाकृत्य यशः प्राप्य च पाण्डवः।  
ततस्तद् गोधनं पार्थो दत्त्वा तस्मै द्विजातये ॥ २५ ॥  
आजगाम पुरं वीरः सव्यसाची धनंजयः।  
सोऽभिवाद्य गुरून् सर्वान् सर्वैश्चाप्यभिनन्दितः ॥ २६ ॥
</details>

<details><summary>मूलम्</summary>

ब्राह्मणं समुपाकृत्य यशः प्राप्य च पाण्डवः।  
ततस्तद् गोधनं पार्थो दत्त्वा तस्मै द्विजातये ॥ २५ ॥  
आजगाम पुरं वीरः सव्यसाची धनंजयः।  
सोऽभिवाद्य गुरून् सर्वान् सर्वैश्चाप्यभिनन्दितः ॥ २६ ॥
</details>

<details><summary>अनुवाद (हिन्दी)</summary>

फिर ब्राह्मणको वह सारा गोधन देकर प्रसन्न करके अनुपम यशके भागी हो पाण्डुपुत्र सव्यसाची वीर धनंजय पुनः अपने नगरमें लौट आये। वहाँ आकर उन्होंने समस्त गुरुजनोंको प्रणाम किया और उन सभी गुरुजनोंने उनकी बड़ी प्रशंसा एवं अभिनन्दन किया॥२५-२६॥
</details>

<details open><summary>विश्वास-प्रस्तुतिः</summary>

धर्मराजमुवाचेदं व्रतमादिश मे प्रभो।  
समयः समतिक्रान्तो भवत्संदर्शने मया ॥ २७ ॥  
वनवासो गमिष्यामि समयो ह्येष नः कृतः।
</details>

<details><summary>मूलम्</summary>

धर्मराजमुवाचेदं व्रतमादिश मे प्रभो।  
समयः समतिक्रान्तो भवत्संदर्शने मया ॥ २७ ॥  
वनवासो गमिष्यामि समयो ह्येष नः कृतः।
</details>

<details><summary>अनुवाद (हिन्दी)</summary>

इसके बाद अर्जुनने धर्मराजसे कहा—‘प्रभो! मैंने आपको द्रौपदीके साथ देखकर पहलेके निश्चित नियमको भंग किया है; अतः आप इसके लिये मुझे प्रायश्चित्त करनेकी आज्ञा दीजिये। मैं वनवासके लिये जाऊँगा; क्योंकि हमलोगोंमें यह शर्त हो चुकी है’॥२७॥
</details>

<details open><summary>विश्वास-प्रस्तुतिः</summary>

इत्युक्तो धर्मराजस्तु सहसा वाक्यमप्रियम् ॥ २८ ॥  
कथमित्यब्रवीद् वाचा शोकार्तः सज्जमानया।  
युधिष्ठिरो गुडाकेशं भ्राता भ्रातरमच्युतम् ॥ २९ ॥  
उवाच दीनो राजा च धनंजयमिदं वचः।  
प्रमाणमस्मि यदि ते मत्तः शृणु वचोऽनघ ॥ ३० ॥
</details>

<details><summary>मूलम्</summary>

इत्युक्तो धर्मराजस्तु सहसा वाक्यमप्रियम् ॥ २८ ॥  
कथमित्यब्रवीद् वाचा शोकार्तः सज्जमानया।  
युधिष्ठिरो गुडाकेशं भ्राता भ्रातरमच्युतम् ॥ २९ ॥  
उवाच दीनो राजा च धनंजयमिदं वचः।  
प्रमाणमस्मि यदि ते मत्तः शृणु वचोऽनघ ॥ ३० ॥
</details>

<details><summary>अनुवाद (हिन्दी)</summary>

अर्जुनके मुखसे सहसा यह अप्रिय वचन सुनकर धर्मराज शोकातुर होकर लड़खड़ाती हुई वाणीमें बोले—‘ऐसा क्यों करते हो?’ इसके बाद राजा युधिष्ठिर धर्ममर्यादासे कभी च्युत न होनेवाले अपने भाई गुडाकेश धनंजयसे फिर दीन होकर बोले—‘अनघ! यदि तुम मुझको प्रमाण मानते हो, तो मेरी यह बात सुनो—॥२८—३०॥
</details>

<details open><summary>विश्वास-प्रस्तुतिः</summary>

अनुप्रवेशे यद् वीर कृतवांस्त्वं मम प्रियम्।  
सर्वं तदनुजानामि व्यलीकं न च मे हृदि ॥ ३१ ॥
</details>

<details><summary>मूलम्</summary>

अनुप्रवेशे यद् वीर कृतवांस्त्वं मम प्रियम्।  
सर्वं तदनुजानामि व्यलीकं न च मे हृदि ॥ ३१ ॥
</details>

<details><summary>अनुवाद (हिन्दी)</summary>

‘वीरवर! तुमने घरके भीतर प्रवेश करके तो मेरा प्रिय कार्य किया है, अतः उसके लिये मैं तुम्हें आज्ञा देता हूँ; क्योंकि मेरे हृदयमें वह अप्रिय नहीं है॥३१॥
</details>

<details open><summary>विश्वास-प्रस्तुतिः</summary>

गुरोरनुप्रवेशो हि नोपघातो यवीयसः।  
यवीयसोऽनुप्रवेशो ज्येष्ठस्य विधिलोपकः ॥ ३२ ॥
</details>

<details><summary>मूलम्</summary>

गुरोरनुप्रवेशो हि नोपघातो यवीयसः।  
यवीयसोऽनुप्रवेशो ज्येष्ठस्य विधिलोपकः ॥ ३२ ॥
</details>

<details><summary>अनुवाद (हिन्दी)</summary>

‘यदि बड़ा भाई घरमें स्त्रीके साथ बैठा हो, तो छोटे भाईका वहाँ जाना दोषकी बात नहीं है; परंतु छोटा भाई घरमें हो, तो बड़े भाईका वहाँ जाना उसके धर्मका नाश करनेवाला है॥३२॥
</details>

<details open><summary>विश्वास-प्रस्तुतिः</summary>

निवर्तस्व महाबाहो कुरुष्व वचनं मम।  
न हि ते धर्मलोपोऽस्ति न च ते धर्षणा कृता॥३३॥
</details>

<details><summary>मूलम्</summary>

निवर्तस्व महाबाहो कुरुष्व वचनं मम।  
न हि ते धर्मलोपोऽस्ति न च ते धर्षणा कृता॥३३॥
</details>

<details><summary>अनुवाद (हिन्दी)</summary>

‘अतः महाबाहो! मेरी बात मानो; वनवासका विचार छोड़ दो। न तो तुम्हारे धर्मका लोप हुआ है और न तुम्हारे द्वारा मेरा तिरस्कार ही किया गया है’॥३३॥
</details>

<details open><summary>मूलम् (वचनम्)</summary>

अर्जुन उवाच
</details>

<details open><summary>विश्वास-प्रस्तुतिः</summary>

न व्याजेन चरेद् धर्ममिति मे भवतः श्रुतम्।  
न सत्याद् विचलिष्यामि सत्येनायुधमालभे ॥ ३४ ॥
</details>

<details><summary>मूलम्</summary>

न व्याजेन चरेद् धर्ममिति मे भवतः श्रुतम्।  
न सत्याद् विचलिष्यामि सत्येनायुधमालभे ॥ ३४ ॥
</details>

<details><summary>अनुवाद (हिन्दी)</summary>

_अर्जुन बोले—_ प्रभो! मैंने आपके ही मुखसे सुना है कि धर्माचरणमें कभी बहानेबाजी नहीं करनी चाहिये। अतः मैं सत्यकी शपथ खाकर और शस्त्र छूकर कहता हूँ कि सत्यसे विचलित नहीं होऊँगा॥३४॥
</details>

<details open><summary>विश्वास-प्रस्तुतिः</summary>

(आज्ञा तु मम दातव्या भवता कीर्तिवर्धन।  
भवदाज्ञामृते किंचिन्न कार्यमिति निश्चितम्॥)
</details>

<details><summary>मूलम्</summary>

(आज्ञा तु मम दातव्या भवता कीर्तिवर्धन।  
भवदाज्ञामृते किंचिन्न कार्यमिति निश्चितम्॥)
</details>

<details><summary>अनुवाद (हिन्दी)</summary>

यशोवर्धन! मुझे आप वनवासके लिये आज्ञा दें, मेरा यह निश्चय है कि मैं आपकी आज्ञाके बिना कोई कार्य नहीं करूँगा॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

सोऽभ्यनुज्ञाय राजानं वनचर्याय दीक्षितः।  
वने द्वादश वर्षाणि वासायानुजगाम ह ॥ ३५ ॥
</details>

<details><summary>मूलम्</summary>

सोऽभ्यनुज्ञाय राजानं वनचर्याय दीक्षितः।  
वने द्वादश वर्षाणि वासायानुजगाम ह ॥ ३५ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! राजाकी आज्ञा लेकर अर्जुनने वनवासकी दीक्षा ली और वनमें बारह वर्षोंतक रहनेके लिये वे वहाँसे चल पड़े॥३५॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि अर्जुनवनवासपर्वणि अर्जुनतीर्थयात्रायां द्वादशाधिकद्विशततमोऽध्यायः ॥ २१२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत अर्जुनवनवासपर्वमें अर्जुनतीर्थयात्राविषयक दो सौ बारहवाँ अध्याय पूरा हुआ॥२१२॥
</details>

<details><summary>सूचना (हिन्दी)</summary>

(दाक्षिणात्य अधिक पाठका १ श्लोक मिलकर कुल ३६ श्लोक हैं)
</details>
