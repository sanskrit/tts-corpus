+++
title_full = "144 पाण्डवोंकी वारणावत-यात्रा तथा उनको विदुरका गुप्त उपदेश"
title = "१४४ विदुरोपदेशः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="ममता" src="https://archive.org/download/mahAbhArata-mUla-paThanam-GP/001-144p01.mp3"></div>
<div class="audioEmbed"  caption="ममता" src="https://archive.org/download/mahAbhArata-mUla-paThanam-GP/001-144p02.mp3"></div>
<div class="audioEmbed"  caption="ममता" src="https://archive.org/download/mahAbhArata-mUla-paThanam-GP/001-144p03.mp3"></div>
</details>


<details><summary>भागसूचना</summary>

चतुश्चत्वारिंशदधिकशततमोऽध्यायः
</details>

<details><summary>सूचना (हिन्दी)</summary>

पाण्डवोंकी वारणावत-यात्रा तथा उनको विदुरका गुप्त-उपदेश
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

पाण्डवास्तु रथान् युक्तान् सदश्वैरनिलोपमैः।  
आरोहमाणा भीष्मस्य पादौ जगृहुरार्तवत् ॥ १ ॥  
राज्ञश्च धृतराष्ट्रस्य द्रोणस्य च महात्मनः।  
अन्येषां चैव वृद्धानां कृपस्य विदुरस्य च ॥ २ ॥  
एवं सर्वान् कुरून् वृद्धानभिवाद्य यतव्रताः।  
समालिङ्ग्य समानान् वै बालैश्चाप्यभिवादिताः ॥ ३ ॥
</details>

<details><summary>मूलम्</summary>

पाण्डवास्तु रथान् युक्तान् सदश्वैरनिलोपमैः।  
आरोहमाणा भीष्मस्य पादौ जगृहुरार्तवत् ॥ १ ॥  
राज्ञश्च धृतराष्ट्रस्य द्रोणस्य च महात्मनः।  
अन्येषां चैव वृद्धानां कृपस्य विदुरस्य च ॥ २ ॥  
एवं सर्वान् कुरून् वृद्धानभिवाद्य यतव्रताः।  
समालिङ्ग्य समानान् वै बालैश्चाप्यभिवादिताः ॥ ३ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! वायुके समान वेगशाली उत्तम घोड़ोंसे जुते हुए रथोंपर चढ़नेके लिये उद्यत हो उत्तम व्रतको धारण करनेवाले पाण्डवोंने अत्यन्त दुःखी-से होकर पितामह भीष्मके दोनों चरणोंका स्पर्श किया। तत्पश्चात् राजा धृतराष्ट्र, महात्मा द्रोण, कृपाचार्य, विदुर तथा दूसरे बड़े-बूढ़ोंको प्रणाम किया। इस प्रकार क्रमशः सभी वृद्ध कौरवोंको प्रणाम करके समान अवस्थावाले लोगोंको हृदयसे लगाया। फिर बालकोंने आकर पाण्डवोंको प्रणाम किया॥१—३॥
</details>

<details open><summary>विश्वास-प्रस्तुतिः</summary>

सर्वा मातॄस्तथाऽऽपृच्छ्य कृत्वा चैव प्रदक्षिणम्।  
सर्वाः प्रकृतयश्चैव प्रययुर्वारणावतम् ॥ ४ ॥
</details>

<details><summary>मूलम्</summary>

सर्वा मातॄस्तथाऽऽपृच्छ्य कृत्वा चैव प्रदक्षिणम्।  
सर्वाः प्रकृतयश्चैव प्रययुर्वारणावतम् ॥ ४ ॥
</details>

<details><summary>अनुवाद (हिन्दी)</summary>

इसके बाद सब माताओंसे आज्ञा ले उनकी परिक्रमा करके तथा समस्त प्रजाओंसे भी विदा लेकर वे वारणावत नगरकी ओर प्रस्थित हुए॥४॥
</details>

<details open><summary>विश्वास-प्रस्तुतिः</summary>

विदुरश्च महाप्राज्ञस्तथान्ये कुरुपुङ्गवाः ।  
पौराश्च पुरुषव्याघ्रानन्वीयुः शोककर्शिताः ॥ ५ ॥  
तत्र केचिद् ब्रुवन्ति स्म ब्राह्मणा निर्भयास्तदा।  
दीनान् दृष्ट्‌वा पाण्डुसुतानतीव भृशदुःखिताः ॥ ६ ॥
</details>

<details><summary>मूलम्</summary>

विदुरश्च महाप्राज्ञस्तथान्ये कुरुपुङ्गवाः ।  
पौराश्च पुरुषव्याघ्रानन्वीयुः शोककर्शिताः ॥ ५ ॥  
तत्र केचिद् ब्रुवन्ति स्म ब्राह्मणा निर्भयास्तदा।  
दीनान् दृष्ट्‌वा पाण्डुसुतानतीव भृशदुःखिताः ॥ ६ ॥
</details>

<details><summary>अनुवाद (हिन्दी)</summary>

उस समय महाज्ञानी विदुर तथा कुरुकुलके अन्य श्रेष्ठ पुरुष एवं पुरवासी मनुष्य शोकसे कातर हो नरश्रेष्ठ पाण्डवोंके पीछे-पीछे चलने लगे। तब कुछ निर्भय ब्राह्मण पाण्डवोंको अत्यन्त दीन-दशामें देखकर बहुत दुःखी हो इस प्रकार कहने लगे—॥५-६॥
</details>

<details open><summary>विश्वास-प्रस्तुतिः</summary>

विषमं पश्यते राजा सर्वथा स सुमन्दधीः।  
कौरव्यो धृतराष्ट्रस्तु न च धर्मं प्रपश्यति ॥ ७ ॥
</details>

<details><summary>मूलम्</summary>

विषमं पश्यते राजा सर्वथा स सुमन्दधीः।  
कौरव्यो धृतराष्ट्रस्तु न च धर्मं प्रपश्यति ॥ ७ ॥
</details>

<details><summary>अनुवाद (हिन्दी)</summary>

‘अत्यन्त मन्दबुद्धि कुरुवंशी राजा धृतराष्ट्र पाण्डवोंको सर्वथा विषम दृष्टिसे देखते हैं। धर्मकी ओर उनकी दृष्टि नहीं है॥७॥
</details>

<details open><summary>विश्वास-प्रस्तुतिः</summary>

न हि पापमपापात्मा रोचयिष्यति पाण्डवः।  
भीमो वा बलिनां श्रेष्ठः कौन्तेयो वा धनंजयः ॥ ८ ॥
</details>

<details><summary>मूलम्</summary>

न हि पापमपापात्मा रोचयिष्यति पाण्डवः।  
भीमो वा बलिनां श्रेष्ठः कौन्तेयो वा धनंजयः ॥ ८ ॥
</details>

<details><summary>अनुवाद (हिन्दी)</summary>

‘निष्पाप अन्तःकरणवाले पाण्डुकुमार युधिष्ठिर, बलवानोंमें श्रेष्ठ भीमसेन अथवा कुन्तीनन्दन अर्जुन कभी पापसे प्रीति नहीं करेंगे॥८॥
</details>

<details open><summary>विश्वास-प्रस्तुतिः</summary>

कुत एव महात्मानौ माद्रीपुत्रौ करिष्यतः।  
तान् राज्यं पितृतः प्राप्तान् धृतराष्ट्रो न मृष्यते ॥ ९ ॥
</details>

<details><summary>मूलम्</summary>

कुत एव महात्मानौ माद्रीपुत्रौ करिष्यतः।  
तान् राज्यं पितृतः प्राप्तान् धृतराष्ट्रो न मृष्यते ॥ ९ ॥
</details>

<details><summary>अनुवाद (हिन्दी)</summary>

‘फिर महात्मा दोनों माद्रीकुमार कैसे पाप कर सकेंगे। पाण्डवोंको अपने पितासे जो राज्य प्राप्त हुआ था, धृतराष्ट्र उसे सहन नहीं कर रहे हैं॥९॥
</details>

<details open><summary>विश्वास-प्रस्तुतिः</summary>

अधर्म्यमिदमत्यन्तं कथं भीष्मोऽनुमन्यते ।  
विवास्यमानानस्थाने नगरे योऽभिमन्यते ॥ १० ॥
</details>

<details><summary>मूलम्</summary>

अधर्म्यमिदमत्यन्तं कथं भीष्मोऽनुमन्यते ।  
विवास्यमानानस्थाने नगरे योऽभिमन्यते ॥ १० ॥
</details>

<details><summary>अनुवाद (हिन्दी)</summary>

‘इस अत्यन्त अधर्मयुक्त कार्यके लिये भीष्मजी कैसे अनुमति दे रहे हैं? पाण्डवोंको अनुचितरूपसे यहाँसे निकालकर जो रहनेयोग्य स्थान नहीं, उस वारणावत नगरमें भेजा जा रहा है! फिर भी भीष्मजी चुपचाप क्यों इसे मान लेते हैं?॥१०॥
</details>

<details open><summary>विश्वास-प्रस्तुतिः</summary>

पितेव हि नृपोऽस्माकमभूच्छांतनवः पुरा।  
विचित्रवीर्यो राजर्षिः पाण्डुश्च कुरुनन्दनः ॥ ११ ॥
</details>

<details><summary>मूलम्</summary>

पितेव हि नृपोऽस्माकमभूच्छांतनवः पुरा।  
विचित्रवीर्यो राजर्षिः पाण्डुश्च कुरुनन्दनः ॥ ११ ॥
</details>

<details><summary>अनुवाद (हिन्दी)</summary>

‘पहले शंतनुकुमार राजर्षि विचित्रवीर्य तथा कुरुकुलको आनन्द देनेवाले महाराज पाण्डु हमारे राजा थे। केवल राजा ही नहीं, वे पिताके समान हमारा पालन-पोषण करते थे॥११॥
</details>

<details open><summary>विश्वास-प्रस्तुतिः</summary>

स तस्मिन् पुरुषव्याघ्रे देवभावं गते सति।  
राजपुत्रानिमान् बालान् धृतराष्ट्रो न मृष्यते ॥ १२ ॥
</details>

<details><summary>मूलम्</summary>

स तस्मिन् पुरुषव्याघ्रे देवभावं गते सति।  
राजपुत्रानिमान् बालान् धृतराष्ट्रो न मृष्यते ॥ १२ ॥
</details>

<details><summary>अनुवाद (हिन्दी)</summary>

‘नरश्रेष्ठ पाण्डु जब देवभाव (स्वर्ग)-को प्राप्त हो गये हैं, तब उनके इन छोटे-छोटे राजकुमारोंका भार धृतराष्ट्र नहीं सहन कर पा रहे हैं॥१२॥
</details>

<details open><summary>विश्वास-प्रस्तुतिः</summary>

वयमेतदनिच्छन्तः सर्व एव पुरोत्तमात्।  
गृहान् विहाय गच्छामो यत्र गन्ता युधिष्ठिरः ॥ १३ ॥
</details>

<details><summary>मूलम्</summary>

वयमेतदनिच्छन्तः सर्व एव पुरोत्तमात्।  
गृहान् विहाय गच्छामो यत्र गन्ता युधिष्ठिरः ॥ १३ ॥
</details>

<details><summary>अनुवाद (हिन्दी)</summary>

‘हमलोग यह नहीं चाहते, इसलिये हम सब घर-द्वार छोड़कर इस उत्तम नगरीसे वहीं चलेंगे, जहाँ युधिष्ठिर जा रहे हैं’॥१३॥
</details>

<details open><summary>विश्वास-प्रस्तुतिः</summary>

तांस्तथावादिनः पौरान् दुःखितान् दुःखकर्शितः।  
उवाच मनसा ध्यात्वा धर्मराजो युधिष्ठिरः ॥ १४ ॥
</details>

<details><summary>मूलम्</summary>

तांस्तथावादिनः पौरान् दुःखितान् दुःखकर्शितः।  
उवाच मनसा ध्यात्वा धर्मराजो युधिष्ठिरः ॥ १४ ॥
</details>

<details><summary>अनुवाद (हिन्दी)</summary>

शोकसे दुर्बल धर्मराज युधिष्ठिर अपने लिये दुःखी उन पुरवासियोंको ऐसी बातें करते देख मन-ही-मन कुछ सोचकर उनसे बोले—॥१४॥
</details>

<details open><summary>विश्वास-प्रस्तुतिः</summary>

पिता मान्यो गुरुः श्रेष्ठो यदाह पृथिवीपतिः।  
अशङ्कमानैस्तत् कार्यमस्माभिरिति नो व्रतम् ॥ १५ ॥
</details>

<details><summary>मूलम्</summary>

पिता मान्यो गुरुः श्रेष्ठो यदाह पृथिवीपतिः।  
अशङ्कमानैस्तत् कार्यमस्माभिरिति नो व्रतम् ॥ १५ ॥
</details>

<details><summary>अनुवाद (हिन्दी)</summary>

‘बन्धुओ! राजा धृतराष्ट्र मेरे माननीय पिता, गुरु एवं श्रेष्ठ पुरुष हैं। वे जो आज्ञा दें, उसका हमें निःशंक होकर पालन करना चाहिये; यही हमारा व्रत है॥१५॥
</details>

<details open><summary>विश्वास-प्रस्तुतिः</summary>

भवन्तः सुहृदोऽस्माकमस्मान् कृत्या प्रदक्षिणम्।  
प्रतिनन्द्य तथाशीर्भिर्निवर्तध्वं यथा गृहम् ॥ १६ ॥  
यदा तु कार्यमस्माकं भवद्भिरुपपत्स्यते।  
तदा करिष्यथास्माकं प्रियाणि च हितानि च ॥ १७ ॥
</details>

<details><summary>मूलम्</summary>

भवन्तः सुहृदोऽस्माकमस्मान् कृत्या प्रदक्षिणम्।  
प्रतिनन्द्य तथाशीर्भिर्निवर्तध्वं यथा गृहम् ॥ १६ ॥  
यदा तु कार्यमस्माकं भवद्भिरुपपत्स्यते।  
तदा करिष्यथास्माकं प्रियाणि च हितानि च ॥ १७ ॥
</details>

<details><summary>अनुवाद (हिन्दी)</summary>

‘आपलोग हमारे हितचिन्तक हैं, अतः हमें अपने आशीर्वादसे संतुष्ट करें और हमें दाहिने करते हुए जैसे आये थे, वैसे ही अपने घरको लौट जायँ। जब आपलोगोंके द्वारा हमारा कोई कार्य सिद्ध होनेवाला होगा, उस समय आप हमारे प्रिय और हितकारी कार्य कीजियेगा’॥
</details>

<details open><summary>विश्वास-प्रस्तुतिः</summary>

एवमुक्तास्तदा पौराः कृत्वा चापि प्रदक्षिणम्।  
आशीर्भिश्चाभिनन्द्यैताञ्जग्मुर्नगरमेव हि ॥ १८ ॥
</details>

<details><summary>मूलम्</summary>

एवमुक्तास्तदा पौराः कृत्वा चापि प्रदक्षिणम्।  
आशीर्भिश्चाभिनन्द्यैताञ्जग्मुर्नगरमेव हि ॥ १८ ॥
</details>

<details><summary>अनुवाद (हिन्दी)</summary>

उनके यों कहनेपर पुरवासी उन्हें आशीर्वादसे प्रसन्न करते हुए दाहिने करके नगरको ही लौट गये॥१८॥
</details>

<details open><summary>विश्वास-प्रस्तुतिः</summary>

पौरेषु विनिवृत्तेषु विदुरः सत्यधर्मवित्।  
बोधयन् पाण्डवश्रेष्ठमिदं वचनमब्रवीत् ॥ १९ ॥
</details>

<details><summary>मूलम्</summary>

पौरेषु विनिवृत्तेषु विदुरः सत्यधर्मवित्।  
बोधयन् पाण्डवश्रेष्ठमिदं वचनमब्रवीत् ॥ १९ ॥
</details>

<details><summary>अनुवाद (हिन्दी)</summary>

पुरवासियोंके लौट जानेपर सत्यधर्मके ज्ञाता विदुरजी पाण्डवश्रेष्ठ युधिष्ठिरको दुर्योधनके कपटका बोध कराते हुए इस प्रकार बोले॥१९॥
</details>

<details open><summary>विश्वास-प्रस्तुतिः</summary>

प्राज्ञः प्राज्ञप्रलापज्ञः प्रलापज्ञमिदं वचः।  
प्राज्ञं प्राज्ञः प्रलापज्ञः प्रलापज्ञं वचोऽब्रवीत् ॥ २० ॥
</details>

<details><summary>मूलम्</summary>

प्राज्ञः प्राज्ञप्रलापज्ञः प्रलापज्ञमिदं वचः।  
प्राज्ञं प्राज्ञः प्रलापज्ञः प्रलापज्ञं वचोऽब्रवीत् ॥ २० ॥
</details>

<details><summary>अनुवाद (हिन्दी)</summary>

विदुरजी बुद्धिमान् तथा मूढ़ म्लेच्छोंकी निरर्थक-सी प्रतीत होनेवाली भाषाके भी ज्ञाता थे। इसी प्रकार युधिष्ठिर भी उस म्लेच्छभाषाको समझ लेनेवाले तथा बुद्धिमान् थे। अतः उन्होंने युधिष्ठिरसे ऐसी कहनेयोग्य बात कही, जो म्लेच्छभाषाके जानकार एवं बुद्धिमान् पुरुषको उस भाषामें कहे हुए रहस्यका ज्ञान करा देनेवाली थी, किंतु जो उस भाषाके अनभिज्ञ पुरुषको वास्तविक अर्थका बोध नहीं कराती थी॥२०॥
</details>

<details open><summary>विश्वास-प्रस्तुतिः</summary>

यो जानाति परप्रज्ञां नीतिशास्त्रानुसारिणीम्।  
विज्ञायेह तथा कुर्यादापदं निस्तरेद् यथा ॥ २१ ॥
</details>

<details><summary>मूलम्</summary>

यो जानाति परप्रज्ञां नीतिशास्त्रानुसारिणीम्।  
विज्ञायेह तथा कुर्यादापदं निस्तरेद् यथा ॥ २१ ॥
</details>

<details><summary>अनुवाद (हिन्दी)</summary>

‘जो शत्रुकी नीति-शास्त्रका अनुसरण करनेवाली बुद्धिको समझ लेता है, वह उसे समझ लेनेपर कोई ऐसा उपाय करे, जिससे वह यहाँ शत्रुजनित संकटसे बच सके॥
</details>

<details open><summary>विश्वास-प्रस्तुतिः</summary>

अलोहं निशितं शस्त्रं शरीरपरिकर्तनम्।  
यो वेत्ति न तु तं घ्नन्ति प्रतिघातविदं द्विषः॥२२॥
</details>

<details><summary>मूलम्</summary>

अलोहं निशितं शस्त्रं शरीरपरिकर्तनम्।  
यो वेत्ति न तु तं घ्नन्ति प्रतिघातविदं द्विषः॥२२॥
</details>

<details><summary>अनुवाद (हिन्दी)</summary>

‘एक ऐसा तीखा शस्त्र है, जो लोहेका बना तो नहीं है, परंतु शरीरको नष्ट कर देता है। जो उसे जानता है, ऐसे उस शस्त्रके आघातसे बचनेका उपाय जाननेवाले पुरुषको शत्रु नहीं मार सकते[^१]॥२२॥
</details>

<details open><summary>विश्वास-प्रस्तुतिः</summary>

कक्षघ्नः शिशिरघ्नश्च महाकक्षे बिलौकसः।  
न दहेदिति चात्मानं यो रक्षति स जीवति ॥ २३ ॥
</details>

<details><summary>मूलम्</summary>

कक्षघ्नः शिशिरघ्नश्च महाकक्षे बिलौकसः।  
न दहेदिति चात्मानं यो रक्षति स जीवति ॥ २३ ॥
</details>

<details><summary>अनुवाद (हिन्दी)</summary>

‘घास-फूस तथा सूखे वृक्षोंवाले जंगलको जलाने और सर्दीको नष्ट कर देनेवाली आग विशाल वनमें फैल जानेपर भी बिलमें रहनेवाले चूहे आदि जन्तुओंको नहीं जला सकती—यों समझकर जो अपनी रक्षाका उपाय करता है, वही जीवित रहता है[^२]॥२३॥
</details>

<details open><summary>विश्वास-प्रस्तुतिः</summary>

नाचक्षुर्वेत्ति पन्थानं नाचक्षुर्विन्दते दिशः।  
नाधृतिर्बुद्धिमाप्नोति बुध्यस्वैवं प्रबोधितः ॥ २४ ॥
</details>

<details><summary>मूलम्</summary>

नाचक्षुर्वेत्ति पन्थानं नाचक्षुर्विन्दते दिशः।  
नाधृतिर्बुद्धिमाप्नोति बुध्यस्वैवं प्रबोधितः ॥ २४ ॥
</details>

<details><summary>अनुवाद (हिन्दी)</summary>

‘जिसके आँखें नहीं हैं, वह मार्ग नहीं जान पाता; अंधेको दिशाओंका ज्ञान नहीं होता और जो धैर्य खो देता है, उसे सद्‌बुद्धि नहीं प्राप्त होती। इस प्रकार मेरे समझानेपर तुम मेरी बातको भलीभाँति समझ लो[^३]॥२४॥
</details>

<details open><summary>विश्वास-प्रस्तुतिः</summary>

अनाप्तैर्दत्तमादत्ते नरः शस्त्रमलोहजम् ।  
श्वाविच्छरणमासाद्य प्रमुच्येत हुताशनात् ॥ २५ ॥
</details>

<details><summary>मूलम्</summary>

अनाप्तैर्दत्तमादत्ते नरः शस्त्रमलोहजम् ।  
श्वाविच्छरणमासाद्य प्रमुच्येत हुताशनात् ॥ २५ ॥
</details>

<details><summary>अनुवाद (हिन्दी)</summary>

‘शत्रुओंके दिये हुए बिना लोहेके बने शस्त्रको जो मनुष्य ग्रहण कर लेता है, वह साहीके बिलमें घुसकर आगसे बच जाता है[^४]॥२५॥
</details>

<details open><summary>विश्वास-प्रस्तुतिः</summary>

चरन् मार्गान् विजानाति नक्षत्रैर्विन्दते दिशः।  
आत्मना चात्मनः पञ्च पीडयन् नानुपीड्यते ॥ २६ ॥
</details>

<details><summary>मूलम्</summary>

चरन् मार्गान् विजानाति नक्षत्रैर्विन्दते दिशः।  
आत्मना चात्मनः पञ्च पीडयन् नानुपीड्यते ॥ २६ ॥
</details>

<details><summary>अनुवाद (हिन्दी)</summary>

‘मनुष्य घूम-फिरकर रास्तेका पता लगा लेता है, नक्षत्रोंसे दिशाओंको समझ लेता है तथा जो अपनी पाँचों इन्द्रियोंका स्वयं ही दमन करता है, वह शत्रुओंसे पीड़ित नहीं होता’[^५]॥२६॥
</details>

<details open><summary>विश्वास-प्रस्तुतिः</summary>

एवमुक्तः प्रत्युवाच धर्मराजो युधिष्ठिरः।  
विदुरं विदुषां श्रेष्ठं ज्ञातमित्येव पाण्डवः ॥ २७ ॥
</details>

<details><summary>मूलम्</summary>

एवमुक्तः प्रत्युवाच धर्मराजो युधिष्ठिरः।  
विदुरं विदुषां श्रेष्ठं ज्ञातमित्येव पाण्डवः ॥ २७ ॥
</details>

<details><summary>अनुवाद (हिन्दी)</summary>

इस प्रकार कहे जानेपर पाण्डुनन्दन धर्मराज युधिष्ठिरने विद्वानोंमें श्रेष्ठ विदुरजीसे कहा—‘मैंने आपकी बात अच्छी तरह समझ ली’॥२७॥
</details>

<details open><summary>विश्वास-प्रस्तुतिः</summary>

अनुशिक्ष्यानुगम्यैतान् कृत्वा चैव प्रदक्षिणम्।  
पाण्डवानभ्यनुज्ञाय विदुरः प्रययौ गृहान् ॥ २८ ॥
</details>

<details><summary>मूलम्</summary>

अनुशिक्ष्यानुगम्यैतान् कृत्वा चैव प्रदक्षिणम्।  
पाण्डवानभ्यनुज्ञाय विदुरः प्रययौ गृहान् ॥ २८ ॥
</details>

<details><summary>अनुवाद (हिन्दी)</summary>

इस तरह पाण्डवोंको बारंबार कर्तव्यकी शिक्षा देते हुए कुछ दूरतक उनके पीछे-पीछे जाकर विदुरजी उनको जानेकी आज्ञा दे उन्हें अपने दाहिने करके पुनः अपने घरको लौट गये॥२८॥
</details>

<details open><summary>विश्वास-प्रस्तुतिः</summary>

निवृत्ते विदुरे चापि भीष्मे पौरजने तथा।  
अजातशत्रुमासाद्य कुन्ती वचनमब्रवीत् ॥ २९ ॥
</details>

<details><summary>मूलम्</summary>

निवृत्ते विदुरे चापि भीष्मे पौरजने तथा।  
अजातशत्रुमासाद्य कुन्ती वचनमब्रवीत् ॥ २९ ॥
</details>

<details><summary>अनुवाद (हिन्दी)</summary>

विदुर, भीष्मजी तथा नगरनिवासियोंके लौट जानेपर कुन्ती अजातशत्रु युधिष्ठिरके पास जाकर बोली—॥२९॥
</details>

<details open><summary>विश्वास-प्रस्तुतिः</summary>

क्षत्ता यदब्रवीद् वाक्यं जनमध्येऽब्रुवन्निव।  
त्वया च स तथेत्युक्तो जानीमो न च तद् वयम्॥३०॥
</details>

<details><summary>मूलम्</summary>

क्षत्ता यदब्रवीद् वाक्यं जनमध्येऽब्रुवन्निव।  
त्वया च स तथेत्युक्तो जानीमो न च तद् वयम्॥३०॥
</details>

<details><summary>अनुवाद (हिन्दी)</summary>

‘बेटा! विदुरजीने सब लोगोंके बीचमें जो अस्पष्ट-सी बात कही थी, उसे सुनकर तुमने ‘बहुत अच्छा’ कहकर स्वीकार किया था; परंतु हमलोग वह बात अबतक नहीं समझ पा रहे हैं॥३०॥
</details>

<details open><summary>विश्वास-प्रस्तुतिः</summary>

यदीदं शक्यमस्माभिर्ज्ञातुं न च सदोषवत्।  
श्रोतुमिच्छामि तत् सर्वं संवादं तव तस्य च ॥ ३१ ॥
</details>

<details><summary>मूलम्</summary>

यदीदं शक्यमस्माभिर्ज्ञातुं न च सदोषवत्।  
श्रोतुमिच्छामि तत् सर्वं संवादं तव तस्य च ॥ ३१ ॥
</details>

<details><summary>अनुवाद (हिन्दी)</summary>

‘यदि उसे हम भी समझ सकें और हमारे जाननेसे कोई दोष न आता हो तो तुम्हारी और उनकी सारी बातचीतका रहस्य मैं सुनना चाहती हूँ’॥३१॥
</details>

<details open><summary>मूलम् (वचनम्)</summary>

युधिष्ठिर उवाच
</details>

<details open><summary>विश्वास-प्रस्तुतिः</summary>

गृहादग्निश्च बोद्धव्य इति मां विदुरोऽब्रवीत्।  
पन्थाश्च वो नाविदितः कश्चित् स्यादिति धर्मधीः ॥ ३२ ॥
</details>

<details><summary>मूलम्</summary>

गृहादग्निश्च बोद्धव्य इति मां विदुरोऽब्रवीत्।  
पन्थाश्च वो नाविदितः कश्चित् स्यादिति धर्मधीः ॥ ३२ ॥
</details>

<details><summary>अनुवाद (हिन्दी)</summary>

_युधिष्ठिरने कहा—_ माँ! जिनकी बुद्धि सदा धर्ममें ही लगी रहती है, उन विदुरजीने (सांकेतिक भाषामें) मुझसे कहा था, ‘तुम जिस घरमें ठहरोगे, वहाँसे आगका भय है, यह बात अच्छी तरह जान लेनी चाहिये। साथ ही वहाँका कोई भी मार्ग ऐसा न हो, जो तुमसे अपरिचित रहे॥३२॥
</details>

<details open><summary>विश्वास-प्रस्तुतिः</summary>

जितेन्द्रियश्च वसुधां प्राप्स्यतीति च मेऽब्रवीत्।  
विज्ञातमिति तत् सर्वं प्रत्युक्तो विदुरो मया ॥ ३३ ॥
</details>

<details><summary>मूलम्</summary>

जितेन्द्रियश्च वसुधां प्राप्स्यतीति च मेऽब्रवीत्।  
विज्ञातमिति तत् सर्वं प्रत्युक्तो विदुरो मया ॥ ३३ ॥
</details>

<details><summary>अनुवाद (हिन्दी)</summary>

‘यदि तुम अपनी इन्द्रियोंको वशमें रखोगे तो सारी पृथ्वीका राज्य प्राप्त कर लोगे, यह बात भी उन्होंने मुझसे बतायी थी और इन्हीं बातोंके लिये मैंने विदुरजीको उत्तर दिया था कि ‘मैं सब समझ गया’॥३३॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

अष्टमेऽहनि रोहिण्यां प्रयाताः फाल्गुनस्य ते।  
वारणावतमासाद्य ददृशुर्नागरं जनम् ॥ ३४ ॥
</details>

<details><summary>मूलम्</summary>

अष्टमेऽहनि रोहिण्यां प्रयाताः फाल्गुनस्य ते।  
वारणावतमासाद्य ददृशुर्नागरं जनम् ॥ ३४ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! पाण्डवोंने फाल्गुन शुक्ला अष्टमीके दिन रोहिणी नक्षत्रमें यात्रा की थी। वे यथासमय वारणावत पहुँचकर वहाँके नागरिकोंसे मिले॥३४॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि जतुगृहपर्वणि वारणावतगमने चतुश्चत्वारिंशदधिकशततमोऽध्यायः ॥ १४४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत जतुगृहपर्वमें पाण्डवोंकी वारणावतयात्राविषयक एक सौ चौवालीसवाँ अध्याय पूरा हुआ॥१४४॥
</details>

[^१]:यहाँ संकेतसे यह बात बतायी गयी है कि शत्रुओंने तुम्हारे लिये एक ऐसा भवन तैयार करवाया है, जो आगको भड़कानेवाले पदार्थोंसे बना है। शस्त्रका शुद्धरूप सस्त्र है, जिसका अर्थ घर होता है।

[^२]:तात्पर्य यह है, वहाँ जो तुम्हारा पार्श्ववर्ती होगा, वह पुरोचन ही तुम्हें आगमें जलाकर नष्ट करना चाहता है। तुम उस आगसे बचनेके लिये एक सुरंग तैयार करा लेना। कक्षघ्नका शुद्ध रूप कुक्षिघ्न है, जिसका अर्थ है कुक्षिचर या पार्श्ववर्ती।

[^३]:अर्थात् दिशा आदिका ठीक ज्ञान पहलेसे ही कर लेना, जिससे रातमें भटकना न पड़े।

[^४]:तात्पर्य यह कि उस सुरंगसे यदि तुम बाहर निकल जाओगे तो लाक्षागृहमें लगी हुई आगसे बच सकोगे।

[^५]:अर्थात् यदि तुम पाँचों भाई एकमत रहोगे तो शत्रु तुम्हारा कुछ नहीं बिगाड़ सकेगा।
