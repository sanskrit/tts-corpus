+++
title_full = "191 धृष्टद्युम्नका गुप्तरूपसे वहाँका सब हाल देखकर राजा द्रुपदके पास आना तथा द्रौपदीके विषयमें द्रुपदका प्रश्न"
title = "१९१ धृष्टद्युम्न-स्पशत्वम्"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="श्रेयान्" src="https://archive.org/download/mahAbhArata-mUla-paThanam-GP/001-191_p01.mp3"></div>
<div class="audioEmbed"  caption="श्रेयान्" src="https://archive.org/download/mahAbhArata-mUla-paThanam-GP/001-191_p02.mp3"></div>
</details>


<details><summary>भागसूचना</summary>

एकनवत्यधिकशततमोऽध्यायः
</details>

<details><summary>सूचना (हिन्दी)</summary>

धृष्टद्युम्नका गुप्तरूपसे वहाँका सब हाल देखकर राजा द्रुपदके पास आना तथा द्रौपदीके विषयमें द्रुपदका प्रश्न
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

धृष्टद्युम्नस्तु पाञ्चाल्यः पृष्ठतः कुरुनन्दनौ।  
अन्वगच्छत् तदा यान्तौ भार्गवस्य निवेशने ॥ १ ॥
</details>

<details><summary>मूलम्</summary>

धृष्टद्युम्नस्तु पाञ्चाल्यः पृष्ठतः कुरुनन्दनौ।  
अन्वगच्छत् तदा यान्तौ भार्गवस्य निवेशने ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! जब कुरु-नन्दन भीमसेन और अर्जुन कुम्हारके घर जा रहे थे, उसी समय पांचालराजकुमार धृष्टद्युम्न गुप्तरूपसे उनके पीछे लग गये॥१॥
</details>

<details open><summary>विश्वास-प्रस्तुतिः</summary>

सोऽज्ञायमानः पुरुषानवधाय समन्ततः ।  
स्वयमारान्निलीनोऽभूद् भार्गवस्य निवेशने ॥ २ ॥
</details>

<details><summary>मूलम्</summary>

सोऽज्ञायमानः पुरुषानवधाय समन्ततः ।  
स्वयमारान्निलीनोऽभूद् भार्गवस्य निवेशने ॥ २ ॥
</details>

<details><summary>अनुवाद (हिन्दी)</summary>

उन्होंने चारों ओर अपने सेवकोंको बैठा दिया और स्वयं भी अज्ञातरूपसे कुम्हारके घरके पास ही छिपे रहे॥२॥
</details>

<details open><summary>विश्वास-प्रस्तुतिः</summary>

सायं च भीमस्तु रिपुप्रमाथी  
जिष्णुर्यमौ चापि महानुभावौ ।  
भैक्षं चरित्वा तु युधिष्ठिराय  
निवेदयाञ्चक्रुरदीनसत्त्वाः ॥ ३ ॥
</details>

<details><summary>मूलम्</summary>

सायं च भीमस्तु रिपुप्रमाथी  
जिष्णुर्यमौ चापि महानुभावौ ।  
भैक्षं चरित्वा तु युधिष्ठिराय  
निवेदयाञ्चक्रुरदीनसत्त्वाः ॥ ३ ॥
</details>

<details><summary>अनुवाद (हिन्दी)</summary>

सायंकाल होनेपर शत्रुओंका मान मर्दन करनेवाले भीमसेन, अर्जुन और महानुभाव नकुल-सहदेवने भिक्षा लाकर युधिष्ठिरको निवेदन की। इन सबका अन्तःकरण उदार था॥३॥
</details>

<details open><summary>विश्वास-प्रस्तुतिः</summary>

ततस्तु कुन्ती द्रुपदात्मजां ता-  
मुवाच काले वचनं वदान्या।  
त्वमग्रमादाय कुरुष्व भद्रे  
बलिं च विप्राय च देहि भिक्षाम् ॥ ४ ॥
</details>

<details><summary>मूलम्</summary>

ततस्तु कुन्ती द्रुपदात्मजां ता-  
मुवाच काले वचनं वदान्या।  
त्वमग्रमादाय कुरुष्व भद्रे  
बलिं च विप्राय च देहि भिक्षाम् ॥ ४ ॥
</details>

<details><summary>अनुवाद (हिन्दी)</summary>

तब उदारहृदया कुन्तीने उस समय द्रौपदीसे कहा—‘भद्रे! तुम भोजनका प्रथम भाग लेकर उससे देवताओंको बलि अर्पण करो तथा ब्राह्मणको भिक्षा दो॥४॥
</details>

<details open><summary>विश्वास-प्रस्तुतिः</summary>

ये चान्नमिच्छन्ति ददस्व तेभ्यः  
परिश्रिता ये परितो मनुष्याः।  
ततश्च शेषं प्रविभज्य शीघ्र-  
मर्धं चतुर्धा मम चात्मनश्च ॥ ५ ॥
</details>

<details><summary>मूलम्</summary>

ये चान्नमिच्छन्ति ददस्व तेभ्यः  
परिश्रिता ये परितो मनुष्याः।  
ततश्च शेषं प्रविभज्य शीघ्र-  
मर्धं चतुर्धा मम चात्मनश्च ॥ ५ ॥
</details>

<details><summary>अनुवाद (हिन्दी)</summary>

‘तथा अपने आस-पास जो दूसरे मनुष्य आश्रितभावसे रहते और भोजन चाहते हैं, उन्हें भी अन्न परोसो। तदनन्तर जो शेष बच जाय, उसके शीघ्र ही इस प्रकार विभाग करो। अन्नका आधा भाग एकके लिये रखो, फिर शेषके छः भाग करके चार भाइयोंके लिये चार भाग अलग-अलग रख दो, उसके बाद मेरे लिये और अपने लिये भी एक-एक भाग पृथक्‌-पृथक् परोस दो॥५॥
</details>

<details open><summary>विश्वास-प्रस्तुतिः</summary>

अर्धं तु भीमाय च देहि भद्रे  
य एष नागर्षभतुल्यरूपः ।  
गौरो युवा संहननोपपन्न  
एषो हि वीरो बहुभुक् सदैव ॥ ६ ॥
</details>

<details><summary>मूलम्</summary>

अर्धं तु भीमाय च देहि भद्रे  
य एष नागर्षभतुल्यरूपः ।  
गौरो युवा संहननोपपन्न  
एषो हि वीरो बहुभुक् सदैव ॥ ६ ॥
</details>

<details><summary>अनुवाद (हिन्दी)</summary>

‘कल्याणी! ये जो गजराजके समान शरीरवाले हृष्ट-पुष्ट गोरे युवक बैठे हैं, इनका नाम भीम है, इन्हें अन्नका आधा भाग दे दो। वीरवर भीम सदासे ही अधिक भोजन करनेवाले हैं’॥६॥
</details>

<details open><summary>विश्वास-प्रस्तुतिः</summary>

सा हृष्टरूपेव तु राजपुत्री  
तस्या वचः साधु विशङ्कमाना।  
यथावदुक्तं प्रचकार साध्वी  
ते चापि सर्वे बुभुजुस्तदन्नम् ॥ ७ ॥
</details>

<details><summary>मूलम्</summary>

सा हृष्टरूपेव तु राजपुत्री  
तस्या वचः साधु विशङ्कमाना।  
यथावदुक्तं प्रचकार साध्वी  
ते चापि सर्वे बुभुजुस्तदन्नम् ॥ ७ ॥
</details>

<details><summary>अनुवाद (हिन्दी)</summary>

सासकी आज्ञाका पालन करनेमें ही अपना कल्याण मानती हुई साध्वी राजकुमारी द्रौपदीने अत्यन्त प्रसन्न होकर कुन्तीदेवीने जैसा कहा था, ठीक वैसा ही किया। सबने उस अन्नका भोजन किया॥७॥
</details>

<details open><summary>विश्वास-प्रस्तुतिः</summary>

कुशैस्तु भूमौ शयनं चकार  
माद्रीपुत्रः सहदेवस्तरस्वी ।  
यथा स्वकीयान्यजिनानि सर्वे  
संस्तीर्य वीराः सुषुपुर्धरण्याम् ॥ ८ ॥
</details>

<details><summary>मूलम्</summary>

कुशैस्तु भूमौ शयनं चकार  
माद्रीपुत्रः सहदेवस्तरस्वी ।  
यथा स्वकीयान्यजिनानि सर्वे  
संस्तीर्य वीराः सुषुपुर्धरण्याम् ॥ ८ ॥
</details>

<details><summary>अनुवाद (हिन्दी)</summary>

तदनन्तर वेगवान् वीर माद्रीकुमार सहदेवने धरतीपर कुशकी शय्या बिछा दी। फिर समस्त पाण्डव वीर अपने-अपने मृगचर्म बिछाकर भूमिधर ही सोये॥८॥
</details>

<details open><summary>विश्वास-प्रस्तुतिः</summary>

अगस्त्यशास्तामभितो दिशं तु  
शिरांसि तेषां कुरुसत्तमानाम् ।  
कुन्ती पुरस्तात् तु बभूव तेषां  
पादान्तरे चाथ बभूव कृष्णा ॥ ९ ॥  
अशेत भूमौ सह पाण्डुपुत्रैः  
पादोपधानीव कृता कुशेषु ।  
न तत्र दुःखं मनसापि तस्या  
न चावमेने कुरुपुङ्गवांस्तान् ॥ १० ॥
</details>

<details><summary>मूलम्</summary>

अगस्त्यशास्तामभितो दिशं तु  
शिरांसि तेषां कुरुसत्तमानाम् ।  
कुन्ती पुरस्तात् तु बभूव तेषां  
पादान्तरे चाथ बभूव कृष्णा ॥ ९ ॥  
अशेत भूमौ सह पाण्डुपुत्रैः  
पादोपधानीव कृता कुशेषु ।  
न तत्र दुःखं मनसापि तस्या  
न चावमेने कुरुपुङ्गवांस्तान् ॥ १० ॥
</details>

<details><summary>अनुवाद (हिन्दी)</summary>

उन कुरुश्रेष्ठ पाण्डवोंके सिर दक्षिण दिशाकी ओर थे। कुन्ती उनके मस्तककी ओर और द्रौपदी पैरोंकी ओर पृथ्वीपर ही पाण्डवोंके साथ सोयी, मानो उन कुशासनोंपर वह उनके पैरोंकी तकिया बन गयी। वहाँ उस परिस्थितिमें रहकर भी द्रौपदीके मनमें तनिक भी दुःख नहीं हुआ और उसने उन कुरुश्रेष्ठ वीरोंका किंचिन्मात्र भी तिरस्कार नहीं किया॥९-१०॥
</details>

<details open><summary>विश्वास-प्रस्तुतिः</summary>

ते तत्र शूराः कथयाम्बभूवुः  
कथा विचित्राः पृतनाधिकाराः ।  
अस्त्राणि दिव्यानि रथांश्च नागान्  
खड्‌गान् गदाश्चापि परश्वधांश्च ॥ ११ ॥
</details>

<details><summary>मूलम्</summary>

ते तत्र शूराः कथयाम्बभूवुः  
कथा विचित्राः पृतनाधिकाराः ।  
अस्त्राणि दिव्यानि रथांश्च नागान्  
खड्‌गान् गदाश्चापि परश्वधांश्च ॥ ११ ॥
</details>

<details><summary>अनुवाद (हिन्दी)</summary>

वे शूरवीर पाण्डव वहाँ सेनापतियोंके योग्य अद्भुत कथाएँ कहने लगे। उन्होंने नाना प्रकारके दिव्यास्त्रों, रथों, हाथियों, तलवारों, गदाओं और फरसोंके विषयमें भी चर्चाएँ कीं॥११॥
</details>

<details open><summary>विश्वास-प्रस्तुतिः</summary>

तेषां कथास्ताः परिकीर्त्यमानाः  
पाञ्चालराजस्य सुतस्तदानीम् ।  
शुश्राव कृष्णां च तदा विषण्णां  
ते चापि सर्वे ददृशुर्मनुष्याः ॥ १२ ॥
</details>

<details><summary>मूलम्</summary>

तेषां कथास्ताः परिकीर्त्यमानाः  
पाञ्चालराजस्य सुतस्तदानीम् ।  
शुश्राव कृष्णां च तदा विषण्णां  
ते चापि सर्वे ददृशुर्मनुष्याः ॥ १२ ॥
</details>

<details><summary>अनुवाद (हिन्दी)</summary>

उनकी कही हुई वे सभी बातें उस समय पांचालराजकुमार धृष्टद्युम्नने सुनीं और उन सभी लोगोंने वहाँ सोयी हुई द्रौपदीको भी देखा॥१२॥
</details>

<details open><summary>विश्वास-प्रस्तुतिः</summary>

धृष्टद्युम्नो राजपुत्रस्तु सर्वं  
वृत्तं तेषां कथितं चैव रात्रौ।  
सर्वं राज्ञे द्रुपदायाखिलेन  
निवेदयिष्यंस्त्वरितो जगाम ॥ १३ ॥
</details>

<details><summary>मूलम्</summary>

धृष्टद्युम्नो राजपुत्रस्तु सर्वं  
वृत्तं तेषां कथितं चैव रात्रौ।  
सर्वं राज्ञे द्रुपदायाखिलेन  
निवेदयिष्यंस्त्वरितो जगाम ॥ १३ ॥
</details>

<details><summary>अनुवाद (हिन्दी)</summary>

तदनन्तर राजकुमार धृष्टद्युम्न रातमें पाण्डवोंका इतिहास तथा उनकी कही हुई सारी बातें राजा द्रुपदको पूर्णरूपसे सुनानेके लिये बड़ी उतावलीके साथ राजभवनमें गये॥१३॥
</details>

<details open><summary>विश्वास-प्रस्तुतिः</summary>

पाञ्चालराजस्तु विषण्णरूप-  
स्तान् पाण्डवानप्रतिविन्दमानः ।  
धृष्टद्युम्नं पर्यपृच्छन्महात्मा  
क्व सा गता केन नीता च कृष्णा ॥ १४ ॥
</details>

<details><summary>मूलम्</summary>

पाञ्चालराजस्तु विषण्णरूप-  
स्तान् पाण्डवानप्रतिविन्दमानः ।  
धृष्टद्युम्नं पर्यपृच्छन्महात्मा  
क्व सा गता केन नीता च कृष्णा ॥ १४ ॥
</details>

<details><summary>अनुवाद (हिन्दी)</summary>

पांचालराज द्रुपद पाण्डवोंका पता न पानेके कारण बहुत खिन्न थे। धृष्टद्युम्नके आनेपर महात्मा द्रुपदने उससे पूछा—‘बेटा! मेरी पुत्री कृष्णा कहाँ गयी? कौन उसे ले गया?॥१४॥
</details>

<details open><summary>विश्वास-प्रस्तुतिः</summary>

कच्चिन्न शूद्रेण न हीनजेन  
वैश्येन वा करदेनोपपन्ना ।  
कच्चित् पदं मूर्ध्नि न पङ्कदिग्धं  
कच्चिन्न माला पतिता श्मशाने ॥ १५ ॥
</details>

<details><summary>मूलम्</summary>

कच्चिन्न शूद्रेण न हीनजेन  
वैश्येन वा करदेनोपपन्ना ।  
कच्चित् पदं मूर्ध्नि न पङ्कदिग्धं  
कच्चिन्न माला पतिता श्मशाने ॥ १५ ॥
</details>

<details><summary>अनुवाद (हिन्दी)</summary>

‘कहीं किसी शूद्रने अथवा नीच जातिके पुरुषद्वारा ऊँची जातिकी स्त्रीसे उत्पन्न मनुष्यने या कर देनेवाले वैश्यने तो मेरी पुत्रीको प्राप्त नहीं कर लिया? और इस प्रकार उन्होंने मेरे सिरपर अपना कीचड़से सना पाँव तो नहीं रख दिया? मालाके समान सुकुमारी और हृदयपर धारण करनेयोग्य मेरी लाडली पुत्री श्मशानके समान अपवित्र किसी पुरुषके हाथमें तो नहीं पड़ गयी?॥१५॥
</details>

<details open><summary>विश्वास-प्रस्तुतिः</summary>

कच्चित् सवर्णप्रवरो मनुष्य  
उद्रिक्तवर्णोऽप्युत एव कच्चित् ।  
कच्चिन्न वामो मम मूर्ध्नि पादः  
कृष्णाभिमर्शेन कृतोऽद्य पुत्र ॥ १६ ॥
</details>

<details><summary>मूलम्</summary>

कच्चित् सवर्णप्रवरो मनुष्य  
उद्रिक्तवर्णोऽप्युत एव कच्चित् ।  
कच्चिन्न वामो मम मूर्ध्नि पादः  
कृष्णाभिमर्शेन कृतोऽद्य पुत्र ॥ १६ ॥
</details>

<details><summary>अनुवाद (हिन्दी)</summary>

‘क्या द्रौपदीको पानेवाला मनुष्य अपने समान वर्ण (क्षत्रियकुल)-का ही कोई श्रेष्ठ पुरुष है? अथवा वह अपनेसे भी श्रेष्ठ ब्राह्मणकुलका है?’ बेटा! मेरी कृष्णाका स्पर्श कर किसी निम्नवर्णवाले मनुष्यने आज मेरे मस्तकपर अपना बायाँ पैर तो नहीं रख दिया?॥१६॥
</details>

<details open><summary>विश्वास-प्रस्तुतिः</summary>

कच्चिन्न तप्स्ये परमप्रतीतः  
संयुज्य पार्थेन नरर्षभेण ।  
वदस्व तत्त्वेन महानुभाव  
कोऽसौ विजेता दुहितुर्ममाद्य ॥ १७ ॥
</details>

<details><summary>मूलम्</summary>

कच्चिन्न तप्स्ये परमप्रतीतः  
संयुज्य पार्थेन नरर्षभेण ।  
वदस्व तत्त्वेन महानुभाव  
कोऽसौ विजेता दुहितुर्ममाद्य ॥ १७ ॥
</details>

<details><summary>अनुवाद (हिन्दी)</summary>

‘क्या ऐसा सौभाग्य होगा कि मैं नरश्रेष्ठ अर्जुनसे द्रौपदीका विवाह करके अत्यन्त प्रसन्न होऊँ और कभी भी संतप्त न हो सकूँ? महानुभाव पुत्र! ठीक-ठीक बताओ, आज जिसने मेरी पुत्रीको जीता है, वह पुरुष कौन है?॥१७॥
</details>

<details open><summary>विश्वास-प्रस्तुतिः</summary>

विचित्रवीर्यस्य सुतस्य कच्चित्  
कुरुप्रवीरस्य ध्रियन्ति पुत्राः ।  
कच्चित् तु पार्थेन यवीयसाद्य  
धनुर्गृहीतं निहतं च लक्ष्यम् ॥ १८ ॥
</details>

<details><summary>मूलम्</summary>

विचित्रवीर्यस्य सुतस्य कच्चित्  
कुरुप्रवीरस्य ध्रियन्ति पुत्राः ।  
कच्चित् तु पार्थेन यवीयसाद्य  
धनुर्गृहीतं निहतं च लक्ष्यम् ॥ १८ ॥
</details>

<details><summary>अनुवाद (हिन्दी)</summary>

‘क्या कुरुकुलके श्रेष्ठ वीर विचित्रवीर्यकुमार पाण्डुके शूरवीर पुत्र अभी जीवित हैं? क्या आज कुन्तीके सबसे छोटे पुत्र अर्जुनने ही उस धनुषको उठाया और लक्ष्यको मार गिराया था?’॥१८॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि स्वयंवरपर्वणि धृष्टद्युम्नप्रत्यागमने एकनवत्यधिकशततमोऽध्यायः ॥ १९१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत स्वयंवरपर्वमें धृष्टद्युम्नका प्रत्यागमनविषयक एक सौ इक्यानबेवाँ अध्याय पूरा हुआ॥१९१॥
</details>
