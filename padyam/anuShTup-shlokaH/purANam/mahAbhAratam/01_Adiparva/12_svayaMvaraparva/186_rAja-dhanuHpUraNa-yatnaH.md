+++
title_full = "186 राजाओंका लक्ष्यवेधके लिये उद्योग और असफल होना"
title = "१८६ राज-धनुःपूरण-यत्नः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-186p01.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-186p02.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-186p03.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-186p04.mp3"></div>
<div class="audioEmbed"  caption="किडाम्बि-हरिप्रिया" src="https://archive.org/download/mahAbhArata-mUla-paThanam-GP/001-186p05.mp3"></div>
</details>


<details><summary>भागसूचना</summary>

षडशीत्यधिकशततमोऽध्यायः
</details>

<details><summary>सूचना (हिन्दी)</summary>

राजाओंका लक्ष्यवेधके लिये उद्योग और असफल होना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

तेऽलंकृताः कुण्डलिनो युवानः  
परस्परं स्पर्धमाना नरेन्द्राः ।  
अस्त्रं बलं चात्मनि मन्यमानाः  
सर्वे समुत्पेतुरुदायुधास्ते ॥ १ ॥  
रूपेण वीर्येण कुलेन चैव  
शीलेन वित्तेन च यौवनेन।  
समिद्धदर्पा मदवेगभिन्ना  
मत्ता यथा हैमवता गजेन्द्राः ॥ २ ॥
</details>

<details><summary>मूलम्</summary>

तेऽलंकृताः कुण्डलिनो युवानः  
परस्परं स्पर्धमाना नरेन्द्राः ।  
अस्त्रं बलं चात्मनि मन्यमानाः  
सर्वे समुत्पेतुरुदायुधास्ते ॥ १ ॥  
रूपेण वीर्येण कुलेन चैव  
शीलेन वित्तेन च यौवनेन।  
समिद्धदर्पा मदवेगभिन्ना  
मत्ता यथा हैमवता गजेन्द्राः ॥ २ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! वे सब नवयुवक राजा अनेक आभूषणोंसे विभूषित हो कानोंमें कुण्डल पहने और परस्पर लाग-डाँट रखते हुए हाथोंमें अस्त्र-शस्त्र लिये अपने-अपने आसनोंसे उठने लगे। उन्हें अपनेमें ही सबसे अधिक अस्त्रविद्या और बलके होनेका अभिमान था; सभीको अपने रूप, पराक्रम, कुल, शील, धन और जवानीका बड़ा घमंड था। वे सभी मस्तकसे वेगपूर्वक मदकी धारा बहानेवाले हिमाचल-प्रदेशके गजराजोंकी भाँति उन्मत्त हो रहे थे॥१-२॥
</details>

<details open><summary>विश्वास-प्रस्तुतिः</summary>

परस्परं स्पर्धया प्रेक्षमाणाः  
संकल्पजेनाभिपरिप्लुताङ्गाः ।  
कृष्णा ममैवेत्यभिभाषमाणा  
नृपासनेभ्यः सहसोदतिष्ठन् ॥ ३ ॥
</details>

<details><summary>मूलम्</summary>

परस्परं स्पर्धया प्रेक्षमाणाः  
संकल्पजेनाभिपरिप्लुताङ्गाः ।  
कृष्णा ममैवेत्यभिभाषमाणा  
नृपासनेभ्यः सहसोदतिष्ठन् ॥ ३ ॥
</details>

<details><summary>अनुवाद (हिन्दी)</summary>

वे एक-दूसरेको बड़ी स्पर्धासे देख रहे थे। उनके सभी अंगोंमें कामोन्माद व्याप्त हो रहा था। ‘कृष्णा तो मेरी ही होनेवाली है’ यह कहते हुए वे अपने राजोचित आसनोंसे सहसा उठकर खड़े हो गये॥३॥
</details>

<details open><summary>विश्वास-प्रस्तुतिः</summary>

ते क्षत्रिया रङ्गगताः समेता  
जिगीषमाणा द्रुपदात्मजां ताम् ।  
चकाशिरे पर्वतराजकन्या-  
मुमां यथा देवगणाः समेताः ॥ ४ ॥
</details>

<details><summary>मूलम्</summary>

ते क्षत्रिया रङ्गगताः समेता  
जिगीषमाणा द्रुपदात्मजां ताम् ।  
चकाशिरे पर्वतराजकन्या-  
मुमां यथा देवगणाः समेताः ॥ ४ ॥
</details>

<details><summary>अनुवाद (हिन्दी)</summary>

द्रुपदकुमारीको पानेकी इच्छासे रंगमण्डपमें एकत्र हुए वे क्षत्रियनरेश गिरिराजनन्दिनी उमाके विवाहमें इकट्ठे हुए देवताओंकी भाँति शोभा पा रहे थे॥४॥
</details>

<details open><summary>विश्वास-प्रस्तुतिः</summary>

कन्दर्पबाणाभिनिपीडिताङ्गाः  
कृष्णागतैस्ते हृदयैर्नरेन्द्राः ।  
रङ्गावतीर्णा द्रुपदात्मजार्थं  
द्वेषं प्रचक्रुः सुहृदोऽपि तत्र ॥ ५ ॥
</details>

<details><summary>मूलम्</summary>

कन्दर्पबाणाभिनिपीडिताङ्गाः  
कृष्णागतैस्ते हृदयैर्नरेन्द्राः ।  
रङ्गावतीर्णा द्रुपदात्मजार्थं  
द्वेषं प्रचक्रुः सुहृदोऽपि तत्र ॥ ५ ॥
</details>

<details><summary>अनुवाद (हिन्दी)</summary>

कामदेवके बाणोंकी चोटसे उनके सभी अंगोंमें निरन्तर पीड़ा हो रही थी। उनका मन द्रौपदीमें ही लगा हुआ था। द्रुपदकुमारीको पानेके लिये रंगभूमिमें उतरे हुए वे सभी नरेश वहाँ अपने सुहृद् राजाओंसे भी ईर्ष्या करने लगे॥५॥
</details>

<details open><summary>विश्वास-प्रस्तुतिः</summary>

अथाययुर्देवगणा विमानै  
रुद्रादित्या वसवोऽथाश्विनौ च ।  
साध्याश्च सर्वे मरुतस्तथैव  
यमं पुरस्कृत्य धनेश्वरं च ॥ ६ ॥
</details>

<details><summary>मूलम्</summary>

अथाययुर्देवगणा विमानै  
रुद्रादित्या वसवोऽथाश्विनौ च ।  
साध्याश्च सर्वे मरुतस्तथैव  
यमं पुरस्कृत्य धनेश्वरं च ॥ ६ ॥
</details>

<details><summary>अनुवाद (हिन्दी)</summary>

इसी समय रुद्र, आदित्य, वसु, अश्विनीकुमार, समस्त साध्यगण तथा मरुद्‌गण यमराज और कुबेरको आगे करके अपने-अपने विमानोंपर बैठकर वहाँ आये॥६॥
</details>

<details open><summary>विश्वास-प्रस्तुतिः</summary>

दैत्याः सुपर्णाश्च महोरगाश्च  
देवर्षयो गुह्यकाश्चारणाश्च ।  
विश्वावसुर्नारदपर्वतौ च  
गन्धर्वमुख्याः सहसाप्सरोभिः ॥ ७ ॥
</details>

<details><summary>मूलम्</summary>

दैत्याः सुपर्णाश्च महोरगाश्च  
देवर्षयो गुह्यकाश्चारणाश्च ।  
विश्वावसुर्नारदपर्वतौ च  
गन्धर्वमुख्याः सहसाप्सरोभिः ॥ ७ ॥
</details>

<details><summary>अनुवाद (हिन्दी)</summary>

दैत्य, सुपर्ण, नाग, देवर्षि, गुह्यक, चारण तथा विश्वावसु, नारद और पर्वत आदि प्रधान-प्रधान गन्धर्व भी अप्सराओंको साथ लिये सहसा आकाशमें उपस्थित हो गये॥७॥
</details>

<details open><summary>विश्वास-प्रस्तुतिः</summary>

हलायुधस्तत्र जनार्दनश्च  
वृष्ण्यन्धकाश्चैव यथाप्रधानम् ।  
प्रेक्षां स्म चक्रुर्यदुपुङ्गवास्ते  
स्थिताश्च कृष्णस्य मते महान्तः ॥ ८ ॥
</details>

<details><summary>मूलम्</summary>

हलायुधस्तत्र जनार्दनश्च  
वृष्ण्यन्धकाश्चैव यथाप्रधानम् ।  
प्रेक्षां स्म चक्रुर्यदुपुङ्गवास्ते  
स्थिताश्च कृष्णस्य मते महान्तः ॥ ८ ॥
</details>

<details><summary>अनुवाद (हिन्दी)</summary>

(अन्य राजालोग द्रौपदीकी प्राप्तिके लिये लक्ष्य बेधनेके विचारमें पड़े थे, किंतु) भगवान् श्रीकृष्णकी सम्मतिके अनुसार चलनेवाले महान् यदुश्रेष्ठ, जिनमें बलराम और श्रीकृष्ण आदि वृष्णि और अन्धक वंशके प्रमुख व्यक्ति वहाँ उपस्थित थे, चुपचाप अपनी जगहपर बैठे-बैठे देख रहे थे॥८॥
</details>

<details open><summary>विश्वास-प्रस्तुतिः</summary>

दृष्ट्वा तु तान् मत्तगजेन्द्ररूपान्  
पञ्चाभिपद्मानिव वारणेन्द्रान् ।  
भस्मावृताङ्गानिव हव्यवाहान्  
कृष्णः प्रदध्यौ यदुवीरमुख्यः ॥ ९ ॥
</details>

<details><summary>मूलम्</summary>

दृष्ट्वा तु तान् मत्तगजेन्द्ररूपान्  
पञ्चाभिपद्मानिव वारणेन्द्रान् ।  
भस्मावृताङ्गानिव हव्यवाहान्  
कृष्णः प्रदध्यौ यदुवीरमुख्यः ॥ ९ ॥
</details>

<details><summary>अनुवाद (हिन्दी)</summary>

यदुवंशी वीरोंके प्रधान नेता श्रीकृष्णने लक्ष्मीके सम्मुख विराजमान गजराजों तथा राखमें छिपी हुई आगके समान मतवाले हाथीकी-सी आकृतिवाले पाण्डवोंको, जो अपने सब अंगोंमें भस्म लपेटे हुए थे, देखकर (तुरंत) पहचान लिया॥९॥
</details>

<details open><summary>विश्वास-प्रस्तुतिः</summary>

शशंस रामाय युधिष्ठिरं स  
भीमं सजिष्णुं च यमौ च वीरौ।  
शनैः शनैस्तान् प्रसमीक्ष्य रामो  
जनार्दनं प्रीतमना ददर्श ह ॥ १० ॥
</details>

<details><summary>मूलम्</summary>

शशंस रामाय युधिष्ठिरं स  
भीमं सजिष्णुं च यमौ च वीरौ।  
शनैः शनैस्तान् प्रसमीक्ष्य रामो  
जनार्दनं प्रीतमना ददर्श ह ॥ १० ॥
</details>

<details><summary>अनुवाद (हिन्दी)</summary>

और बलरामजीसे धीरे-धीरे कहा—‘भैया! वह देखिये, युधिष्ठिर, भीम, अर्जुन और दोनों जुड़वे वीर नकुल-सहदेव उधर बैठे हैं।’ बलरामजीने उन्हें देखकर अत्यन्त प्रसन्नचित्त हो भगवान् श्रीकृष्णकी ओर दृष्टिपात किया॥१०॥
</details>

<details open><summary>विश्वास-प्रस्तुतिः</summary>

अन्ये तु वीरा नृपपुत्रपौत्राः  
कृष्णागतैर्नेत्रमनःस्वभावैः ।  
व्यायच्छमाना ददृशुर्न तान् वै  
संदष्टदन्तच्छदताम्रनेत्राः ॥ ११ ॥
</details>

<details><summary>मूलम्</summary>

अन्ये तु वीरा नृपपुत्रपौत्राः  
कृष्णागतैर्नेत्रमनःस्वभावैः ।  
व्यायच्छमाना ददृशुर्न तान् वै  
संदष्टदन्तच्छदताम्रनेत्राः ॥ ११ ॥
</details>

<details><summary>अनुवाद (हिन्दी)</summary>

दूसरे-दूसरे वीर राजा, राजकुमार एवं राजाओंके पौत्र अपने नेत्रों, मन और स्वभावको द्रौपदीकी ओर लगाकर उसीको देख रहे थे, अतः पाण्डवोंकी ओर उनकी दृष्टि नहीं गयी। वे जोशमें आकर दाँतोंसे ओठ चबा रहे थे और रोषसे उनकी आँखें लाल हो रही थीं॥११॥
</details>

<details open><summary>विश्वास-प्रस्तुतिः</summary>

तथैव पार्थाः पृथुबाहवस्ते  
वीरौ यमौ चैव महानुभावौ।  
तां द्रौपदीं प्रेक्ष्य तदा स्म सर्वे  
कन्दर्पबाणाभिहता बभूवुः ॥ १२ ॥
</details>

<details><summary>मूलम्</summary>

तथैव पार्थाः पृथुबाहवस्ते  
वीरौ यमौ चैव महानुभावौ।  
तां द्रौपदीं प्रेक्ष्य तदा स्म सर्वे  
कन्दर्पबाणाभिहता बभूवुः ॥ १२ ॥
</details>

<details><summary>अनुवाद (हिन्दी)</summary>

इसी प्रकार वे महाबाहु कुन्तीपुत्र तथा दोनों महानुभाव वीर नकुल-सहदेव सब-के-सब द्रौपदीको देखकर तुरंत कामदेवके बाणोंसे घायल हो गये॥१२॥
</details>

<details open><summary>विश्वास-प्रस्तुतिः</summary>

देवर्षिगन्धर्वसमाकुलं तत्  
सुपर्णनागासुरसिद्धजुष्टम् ।  
दिव्येन गन्धेन समाकुलं च  
दिव्यैश्च पुष्पैरवकीर्यमाणम् ॥ १३ ॥
</details>

<details><summary>मूलम्</summary>

देवर्षिगन्धर्वसमाकुलं तत्  
सुपर्णनागासुरसिद्धजुष्टम् ।  
दिव्येन गन्धेन समाकुलं च  
दिव्यैश्च पुष्पैरवकीर्यमाणम् ॥ १३ ॥
</details>

<details><summary>अनुवाद (हिन्दी)</summary>

राजन्! उस समय वहाँका आकाश देवर्षियों तथा गन्धर्वोंसे खचाखच भरा था। सुपर्ण, नाग, असुर और सिद्धोंका समुदाय वहाँ जुट गया था। सब ओर दिव्य सुगन्ध व्याप्त हो रही थी और दिव्य पुष्पोंकी वर्षा की जा रही थी॥१३॥
</details>

<details open><summary>विश्वास-प्रस्तुतिः</summary>

महास्वनैर्दुन्दुभिनादितैश्च  
बभूव तत् संकुलमन्तरिक्षम् ।  
विमानसम्बाधमभूत् समन्तात्  
सवेणुवीणापणवानुनादम् ॥ १४ ॥
</details>

<details><summary>मूलम्</summary>

महास्वनैर्दुन्दुभिनादितैश्च  
बभूव तत् संकुलमन्तरिक्षम् ।  
विमानसम्बाधमभूत् समन्तात्  
सवेणुवीणापणवानुनादम् ॥ १४ ॥
</details>

<details><summary>अनुवाद (हिन्दी)</summary>

बृहत् शब्द करनेवाली दुन्दुभियोंके नादसे सारा अन्तरिक्ष गूँज उठा था। चारों ओरका आकाश विमानोंसे ठसाठस भरा था और वहाँ बाँसुरी, वीणा तथा ढोलकी मधुर ध्वनि हो रही थी॥१४॥
</details>

<details open><summary>विश्वास-प्रस्तुतिः</summary>

ततस्तु ते राजगणाः क्रमेण  
कृष्णानिमित्तं कृतविक्रमाश्च ।  
सकर्णदुर्योधनशाल्वशल्य-  
द्रौणायनिक्राथसुनीथवक्राः ॥ १५ ॥  
कलिङ्गवङ्गाधिपपाण्ड्यपौण्ड्रा  
विदेहराजो यवनाधिपश्च ।  
अन्ये च नानानृपपुत्रपौत्रा  
राष्ट्राधिपाः पङ्कजपत्रनेत्राः ॥ १६ ॥  
किरीटहाराङ्गदचक्रवालै-  
र्विभूषिताङ्गाः पृथुबाहवस्ते ।  
अनुक्रमं विक्रमसत्त्वयुक्ता  
बलेन वीर्येण च नर्दमानाः ॥ १७ ॥
</details>

<details><summary>मूलम्</summary>

ततस्तु ते राजगणाः क्रमेण  
कृष्णानिमित्तं कृतविक्रमाश्च ।  
सकर्णदुर्योधनशाल्वशल्य-  
द्रौणायनिक्राथसुनीथवक्राः ॥ १५ ॥  
कलिङ्गवङ्गाधिपपाण्ड्यपौण्ड्रा  
विदेहराजो यवनाधिपश्च ।  
अन्ये च नानानृपपुत्रपौत्रा  
राष्ट्राधिपाः पङ्कजपत्रनेत्राः ॥ १६ ॥  
किरीटहाराङ्गदचक्रवालै-  
र्विभूषिताङ्गाः पृथुबाहवस्ते ।  
अनुक्रमं विक्रमसत्त्वयुक्ता  
बलेन वीर्येण च नर्दमानाः ॥ १७ ॥
</details>

<details><summary>अनुवाद (हिन्दी)</summary>

तदनन्तर वे नृपतिगण द्रौपदीके लिये क्रमशः अपना पराक्रम प्रकट करने लगे। कर्ण, दुर्योधन, शाल्व, शल्य, अश्वत्थामा, क्राथ, सुनीथ, वक्र, कलिंगराज, वंगनरेश, पाण्ड्यनरेश, पौण्ड्र देशके अधिपति, विदेहके राजा, यवनदेशके अधिपति तथा अन्यान्य अनेक राष्ट्रोंके स्वामी, बहुतेरे राजा, राजपुत्र तथा राजपौत्र, जिनके नेत्र प्रफुल्ल कमलपत्रके समान शोभा पा रहे थे, जिनके विभिन्न अंगोंमें किरीट, हार, अंगद (बाजूबंद) तथा कड़े आदि आभूषण शोभा दे रहे थे तथा जिनकी भुजाएँ बड़ी-बड़ी थीं, वे सब-के-सब पराक्रमी और धैर्यसे युक्त हो अपने बल और शक्तिपर गर्जते हुए क्रमशः उस धनुषपर अपना बल दिखाने लगे॥१५—१७॥
</details>

<details open><summary>विश्वास-प्रस्तुतिः</summary>

तत् कार्मुकं संहननोपपन्नं  
सज्यं न शेकुर्मनसापि कर्तुम्।  
ते विक्रमन्तः स्फुरता दृढेन  
विक्षिप्यमाणा धनुषा नरेन्द्राः ॥ १८ ॥  
विचेष्टमाना धरणीतलस्था  
यथाबलं शैक्ष्यगुणक्रमाश्च ।  
गतौजसः स्रस्तकिरीटहारा  
विनिःश्वसन्तः शमयाम्बभूवुः ॥ १९ ॥
</details>

<details><summary>मूलम्</summary>

तत् कार्मुकं संहननोपपन्नं  
सज्यं न शेकुर्मनसापि कर्तुम्।  
ते विक्रमन्तः स्फुरता दृढेन  
विक्षिप्यमाणा धनुषा नरेन्द्राः ॥ १८ ॥  
विचेष्टमाना धरणीतलस्था  
यथाबलं शैक्ष्यगुणक्रमाश्च ।  
गतौजसः स्रस्तकिरीटहारा  
विनिःश्वसन्तः शमयाम्बभूवुः ॥ १९ ॥
</details>

<details><summary>अनुवाद (हिन्दी)</summary>

परंतु वे उस सुदृढ़ धनुषपर हाथसे कौन कहे, मनसे भी प्रत्यंचा न चढ़ा सके। अपने बल, शिक्षा और गुणके अनुसार उसपर जोर लगाते समय वे सभी नरेन्द्र उस सुदृढ़ एवं चमचमाते हुए धनुषके झटकेसे दूर फेंक दिये जाते और लड़खड़ाकर धरतीपर जा गिरते थे। फिर तो उनका उत्साह समाप्त हो जाता, किरीट और हार खिसककर गिर जाते और वे लंबी साँसें खींचते हुए शान्त होकर बैठ जाते थे॥१८-१९॥
</details>

<details open><summary>विश्वास-प्रस्तुतिः</summary>

हाहाकृतं तद् धनुषा दृढेन  
विस्रस्तहाराङ्गचक्रवालम् ।  
कृष्णानिमित्तं विनिवृत्तकामं  
राज्ञां तदा मण्डलमार्तमासीत् ॥ २० ॥
</details>

<details><summary>मूलम्</summary>

हाहाकृतं तद् धनुषा दृढेन  
विस्रस्तहाराङ्गचक्रवालम् ।  
कृष्णानिमित्तं विनिवृत्तकामं  
राज्ञां तदा मण्डलमार्तमासीत् ॥ २० ॥
</details>

<details><summary>अनुवाद (हिन्दी)</summary>

उस सुदृढ़ धनुषके झटकेसे जिनके हार, बाजूबंद और कड़े आदि आभूषण दूर जा गिरे थे, वे नरेश उस समय द्रौपदीको पानेकी आशा छोड़कर अत्यन्त व्यथित हो हाहाकार कर उठे॥२०॥
</details>

<details open><summary>विश्वास-प्रस्तुतिः</summary>

सर्वान् नृपांस्तान् प्रसमीक्ष्य कर्णो  
धनुर्धराणां प्रवरो जगाम ।  
उद्‌धृत्य तूर्णं धनुरुद्यतं तत्  
सज्यं चकाराशु युयोज बाणान् ॥ २१ ॥
</details>

<details><summary>मूलम्</summary>

सर्वान् नृपांस्तान् प्रसमीक्ष्य कर्णो  
धनुर्धराणां प्रवरो जगाम ।  
उद्‌धृत्य तूर्णं धनुरुद्यतं तत्  
सज्यं चकाराशु युयोज बाणान् ॥ २१ ॥
</details>

<details><summary>अनुवाद (हिन्दी)</summary>

उन सब राजाओंकी यह अवस्था देख धनुर्धारियोंमें श्रेष्ठ कर्ण उस धनुषके पास गया और तुरंत ही उसे उठाकर उसपर प्रत्यंचा चढ़ा दी तथा शीघ्र ही उस धनुषपर वे पाँचों बाण जोड़ दिये[^*]॥२१॥
</details>

<details open><summary>विश्वास-प्रस्तुतिः</summary>

दृष्ट्वा सूतं मेनिरे पाण्डुपुत्रा  
भित्त्वा नीतं लक्ष्यवरं धरायाम्।  
धनुर्धरा रागकृतप्रतिज्ञ-  
मत्यग्निसोमार्कमथार्कपुत्रम् ॥ २२ ॥
</details>

<details><summary>मूलम्</summary>

दृष्ट्वा सूतं मेनिरे पाण्डुपुत्रा  
भित्त्वा नीतं लक्ष्यवरं धरायाम्।  
धनुर्धरा रागकृतप्रतिज्ञ-  
मत्यग्निसोमार्कमथार्कपुत्रम् ॥ २२ ॥
</details>

<details><summary>अनुवाद (हिन्दी)</summary>

अग्नि, चन्द्रमा और सूर्यसे भी अधिक तेजस्वी सूर्यपुत्र कर्ण द्रौपदीके प्रति आसक्त होनेके कारण जब लक्ष्य भेदनेकी प्रतिज्ञा करके उठा, तब उसे देखकर महाधनुर्धर पाण्डवोंने यह विश्वास कर लिया कि अब यह इस उत्तम लक्ष्यको भेदकर पृथ्वीपर गिरा देगा॥२२॥
</details>

<details open><summary>विश्वास-प्रस्तुतिः</summary>

दृष्ट्वा तु तं द्रौपदी वाक्यमुच्चै-  
र्जगाद नाहं वरयामि सूतम्।  
सामर्षहासं प्रसमीक्ष्य सूर्यं  
तत्याज कर्णः स्फुरितं धनुस्तत् ॥ २३ ॥
</details>

<details><summary>मूलम्</summary>

दृष्ट्वा तु तं द्रौपदी वाक्यमुच्चै-  
र्जगाद नाहं वरयामि सूतम्।  
सामर्षहासं प्रसमीक्ष्य सूर्यं  
तत्याज कर्णः स्फुरितं धनुस्तत् ॥ २३ ॥
</details>

<details><summary>अनुवाद (हिन्दी)</summary>

कर्णको देखकर द्रौपदीने उच्च स्वरसे यह बात कही—‘मैं सूत जातिके पुरुषका वरण नहीं करूँगी।’ यह सुनकर कर्णने अमर्षयुक्त हँसीके साथ भगवान् सूर्यकी ओर देखा और उस प्रकाशमान धनुषको डाल दिया॥२३॥
</details>

<details open><summary>विश्वास-प्रस्तुतिः</summary>

एवं तेषु निवृत्तेषु क्षत्रियेषु समन्ततः।  
चेदीनामधिपो वीरो बलवानन्तकोपमः ॥ २४ ॥  
दमघोषसुतो धीरः शिशुपालो महामतिः।  
धनुरादायमानस्तु जानुभ्यामगमन्महीम् ॥ २५ ॥
</details>

<details><summary>मूलम्</summary>

एवं तेषु निवृत्तेषु क्षत्रियेषु समन्ततः।  
चेदीनामधिपो वीरो बलवानन्तकोपमः ॥ २४ ॥  
दमघोषसुतो धीरः शिशुपालो महामतिः।  
धनुरादायमानस्तु जानुभ्यामगमन्महीम् ॥ २५ ॥
</details>

<details><summary>अनुवाद (हिन्दी)</summary>

इस प्रकार जब वे सभी क्षत्रिय सब ओरसे हट गये, तब यमराजके समान बलवान्, धीर, वीर, चेदिराज दमघोषपुत्र महाबुद्धिमान् शिशुपाल धनुष उठानेके लिये चला। परंतु उसपर हाथ लगाते ही घुटनोंके बल पृथ्वीपर गिर पड़ा॥२४-२५॥
</details>

<details open><summary>विश्वास-प्रस्तुतिः</summary>

ततो राजा महावीर्यो जरासंधो महाबलः।  
धनुषोऽभ्याशमागत्य तस्थौ गिरिरिवाचलः ॥ २६ ॥
</details>

<details><summary>मूलम्</summary>

ततो राजा महावीर्यो जरासंधो महाबलः।  
धनुषोऽभ्याशमागत्य तस्थौ गिरिरिवाचलः ॥ २६ ॥
</details>

<details><summary>अनुवाद (हिन्दी)</summary>

तदनन्तर महापराक्रमी एवं महाबली राजा जरासंध धनुषके निकट आकर पर्वतकी भाँति अविचलभावसे खड़ा हो गया॥२६॥
</details>

<details open><summary>विश्वास-प्रस्तुतिः</summary>

धनुषा पीड्यमानस्तु जानुभ्यामगमन्महीम् ।  
तत उत्थाय राजा स स्वराष्ट्राण्यभिजग्मिवान् ॥ २७ ॥
</details>

<details><summary>मूलम्</summary>

धनुषा पीड्यमानस्तु जानुभ्यामगमन्महीम् ।  
तत उत्थाय राजा स स्वराष्ट्राण्यभिजग्मिवान् ॥ २७ ॥
</details>

<details><summary>अनुवाद (हिन्दी)</summary>

परंतु उठाते समय धनुषका झटका खाकर वह भी घुटनेके बल गिर पड़ा। तब वहाँसे उठकर राजा जरासंध अपने राज्यको चला गया॥२७॥
</details>

<details open><summary>विश्वास-प्रस्तुतिः</summary>

ततः शल्यो महावीरो मद्रराजो महाबलः।  
तदप्यारोप्यमाणस्तु जानुभ्यामगमन्महीम् ॥ २८ ॥
</details>

<details><summary>मूलम्</summary>

ततः शल्यो महावीरो मद्रराजो महाबलः।  
तदप्यारोप्यमाणस्तु जानुभ्यामगमन्महीम् ॥ २८ ॥
</details>

<details><summary>अनुवाद (हिन्दी)</summary>

तत्पश्चात् महावीर एवं महाबली मद्रराज शल्य आये। पर उन्होंने भी उस धनुषको चढ़ाते समय धरतीपर घुटने टेक दिये॥२८॥
</details>

<details open><summary>विश्वास-प्रस्तुतिः</summary>

(ततो दुर्योधनो राजा धार्तराष्ट्रः परंतपः।  
मानी दृढास्त्रसम्पन्नः सर्वैश्च नृपलक्षणैः॥  
उत्थितः सहसा तत्र भ्रातृमध्ये महाबलः।  
विलोक्य द्रौपदीं हृष्टो धनुषोऽभ्याशमागमत्॥  
स बभौ धनुरादाय शक्रश्चापधरो यथा।  
आरोपयंस्तु तद् राजा धनुषा बलिना तदा॥  
उत्तानशय्यमपतदङ्‌गुल्यन्तरताडितः ।  
स ययौ ताडितस्तेन व्रीडन्निव नराधिपः॥)
</details>

<details><summary>मूलम्</summary>

(ततो दुर्योधनो राजा धार्तराष्ट्रः परंतपः।  
मानी दृढास्त्रसम्पन्नः सर्वैश्च नृपलक्षणैः॥  
उत्थितः सहसा तत्र भ्रातृमध्ये महाबलः।  
विलोक्य द्रौपदीं हृष्टो धनुषोऽभ्याशमागमत्॥  
स बभौ धनुरादाय शक्रश्चापधरो यथा।  
आरोपयंस्तु तद् राजा धनुषा बलिना तदा॥  
उत्तानशय्यमपतदङ्‌गुल्यन्तरताडितः ।  
स ययौ ताडितस्तेन व्रीडन्निव नराधिपः॥)
</details>

<details><summary>अनुवाद (हिन्दी)</summary>

तदनन्तर शत्रुओंको संताप देनेवाला धृतराष्ट्रपुत्र महाबली राजा दुर्योधन सहसा अपने भाइयोंके बीचसे उठकर खड़ा हो गया। उसके अस्त्र-शस्त्र बड़े मजबूत थे। वह स्वाभिमानी होनेके साथ ही समस्त राजोचित लक्षणोंसे सम्पन्न था। द्रौपदीको देखकर उसका हृदय हर्षसे खिल उठा और वह शीघ्रतापूर्वक धनुषके पास आया। उस धनुषको हाथमें लेकर वह चापधारी इन्द्रके समान शोभा पाने लगा। राजा दुर्योधन उस मजबूत धनुषपर जब प्रत्यंचा चढ़ाने लगा, उस समय उसके अँगुलियोंके बीचमें झटकेसे ऐसी चोट लगी कि वह चित्त लोट गया। धनुषकी चोट खाकर राजा दुर्योधन अत्यन्त लज्जित होता हुआ-सा अपने स्थानपर लौट गया।
</details>

<details open><summary>विश्वास-प्रस्तुतिः</summary>

तस्मिंस्तु सम्भ्रान्तजने समाजे  
निक्षिप्तवादेषु जनाधिपेषु ।  
कुन्तीसुतो जिष्णुरियेष कर्तुं  
सज्यं धनुस्तत् सशंर प्रवीरः ॥ २९ ॥
</details>

<details><summary>मूलम्</summary>

तस्मिंस्तु सम्भ्रान्तजने समाजे  
निक्षिप्तवादेषु जनाधिपेषु ।  
कुन्तीसुतो जिष्णुरियेष कर्तुं  
सज्यं धनुस्तत् सशंर प्रवीरः ॥ २९ ॥
</details>

<details><summary>अनुवाद (हिन्दी)</summary>

(जब इस प्रकार बड़े-बड़े प्रभावशाली राजा लक्ष्यवेध न कर सके, तब) सारा समाज सम्भ्रम (घबराहट)-में पड़ गया और लक्ष्यवेधकी बातचीततक बंद हो गयी, उसी समय प्रमुख वीर कुन्तीनन्दन अर्जुनने उस धनुषपर प्रत्यंचा चढ़ाकर उसपर बाण-संधान करनेकी अभिलाषा की॥२९॥
</details>

<details open><summary>विश्वास-प्रस्तुतिः</summary>

(ततो वरिष्ठः सुरदानवाना-  
मुदारधीर्वृष्णिकुलप्रवीरः ।  
जहर्ष रामेण स पीड्य हस्तं  
हस्तं गतां पाण्डुसुतस्य मत्वा॥  
न जज्ञुरन्ये नृपवीरमुख्याः  
संछन्नरूपानथ पाण्डुपुत्रान् ।)
</details>

<details><summary>मूलम्</summary>

(ततो वरिष्ठः सुरदानवाना-  
मुदारधीर्वृष्णिकुलप्रवीरः ।  
जहर्ष रामेण स पीड्य हस्तं  
हस्तं गतां पाण्डुसुतस्य मत्वा॥  
न जज्ञुरन्ये नृपवीरमुख्याः  
संछन्नरूपानथ पाण्डुपुत्रान् ।)
</details>

<details><summary>अनुवाद (हिन्दी)</summary>

यह देख देवता और दानवोंके आदरणीय, वृष्णि-वंशके प्रमुख वीर उदारबुद्धि भगवान् श्रीकृष्ण बल-रामजीके साथ उनका हाथ दबाते हुए बड़े प्रसन्न हुए। उन्हें यह विश्वास हो गया कि द्रौपदी अब पाण्डुनन्दन अर्जुनके हाथमें आ गयी। पाण्डवोंने अपना रूप छिपा रखा था, अतः दूसरे कोई राजा या प्रमुख वीर उन्हें पहचान न सके।
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि स्वयंवरपर्वणि राजपराङ्‌मुखीभवने षडशीत्यधिकशततमोऽध्यायः ॥ १८६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत स्वयंवरपर्वमें सम्पूर्ण राजाओंके विमुख होनेसे सम्बन्ध रखनेवाला एक सौ छियासीवाँ अध्याय पूरा हुआ॥१८६॥
</details>

<details><summary>सूचना (हिन्दी)</summary>

(दाक्षिणात्य अधिक पाठके ५ श्लोक मिलाकर कुल ३४ श्लोक हैं)
</details>

[^*]: कर्णके द्वारा प्रत्यंचा और बाण चढ़ानेकी बात दाक्षिणात्य पाठमें कहीं नहीं है। भण्डारकरकी प्रतिमें भी मुख्य पाठमें यह वर्णन नहीं है। नीलकण्ठी पाठमें भी इससे पूर्व श्लोक १५में तथा उत्तर अ० १८७ श्लोक ४ एवं १९में भी ऐसा ही उल्लेख है कि कर्ण धनुषपर प्रत्यंचा और बाण नहीं चढ़ा सका था; इससे यही सिद्ध होता है कि कर्णने बाण नहीं चढ़ाया था।
