+++
title_full = "008 प्रमद्वराका जन्म, रुरुके साथ उसका वाग्दान तथा विवाहके पहले ही साँपके काटनेसे प्रमद्वराकी मृत्यु"
title = "००८ प्रमद्वरासर्पदंशः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="शशी" src="https://archive.org/download/mahAbhArata-mUla-paThanam-GP/001-008.mp3"></div>
</details>


<details><summary>भागसूचना</summary>

अष्टमोऽध्यायः
</details>

<details><summary>सूचना (हिन्दी)</summary>

प्रमद्वराका जन्म, रुरुके साथ उसका वाग्दान तथा विवाहके पहले ही साँपके काटनेसे प्रमद्वराकी मृत्यु
</details>

<details open><summary>मूलम् (वचनम्)</summary>

सौतिरुवाच
</details>

<details open><summary>विश्वास-प्रस्तुतिः</summary>

स चापि च्यवनो ब्रह्मन् भार्गवोऽजनयत् सुतम्।  
सुकन्यायां महात्मानं प्रमतिं दीप्ततेजसम् ॥ १ ॥  
प्रमतिस्तु रुरुं नाम घृताच्यां समजीजनत्।  
रुरुः प्रमद्वरायां तु शुनकं समजीजनत् ॥ २ ॥
</details>

<details><summary>मूलम्</summary>

स चापि च्यवनो ब्रह्मन् भार्गवोऽजनयत् सुतम्।  
सुकन्यायां महात्मानं प्रमतिं दीप्ततेजसम् ॥ १ ॥  
प्रमतिस्तु रुरुं नाम घृताच्यां समजीजनत्।  
रुरुः प्रमद्वरायां तु शुनकं समजीजनत् ॥ २ ॥
</details>

<details><summary>अनुवाद (हिन्दी)</summary>

_उग्रश्रवाजी कहते हैं—_ ब्रह्मन्! भृगुपुत्र च्यवनने अपनी पत्नी सुकन्याके गर्भसे एक पुत्रको जन्म दिया, जिसका नाम प्रमति था। महात्मा प्रमति बड़े तेजस्वी थे। फिर प्रमतिने घृताची अप्सरासे रुरु नामक पुत्र उत्पन्न किया तथा रुरुके द्वारा प्रमद्वराके गर्भसे शुनकका जन्म हुआ॥१-२॥
</details>

<details open><summary>विश्वास-प्रस्तुतिः</summary>

(शौनकस्तु महाभाग शुनकस्य सुतो भवान्।)  
शुनकस्तु महासत्त्वः सर्वभार्गवनन्दनः ।  
जातस्तपसि तीव्रे च स्थितः स्थिरयशास्ततः ॥ ३ ॥
</details>

<details><summary>मूलम्</summary>

(शौनकस्तु महाभाग शुनकस्य सुतो भवान्।)  
शुनकस्तु महासत्त्वः सर्वभार्गवनन्दनः ।  
जातस्तपसि तीव्रे च स्थितः स्थिरयशास्ततः ॥ ३ ॥
</details>

<details><summary>अनुवाद (हिन्दी)</summary>

महाभाग शौनकजी! आप शुनकके ही पुत्र होनेके कारण ‘शौनक’ कहलाते हैं। शुनक महान् सत्त्वगुणसे सम्पन्न तथा सम्पूर्ण भृगुवंशका आनन्द बढ़ानेवाले थे। वे जन्म लेते ही तीव्र तपस्यामें संलग्न हो गये। इससे उनका अविचल यश सब ओर फैल गया॥३॥
</details>

<details open><summary>विश्वास-प्रस्तुतिः</summary>

तस्य ब्रह्मन् रुरोः सर्वं चरितं भूरितेजसः।  
विस्तरेण प्रवक्ष्यामि तच्छृणु त्वमशेषतः ॥ ४ ॥
</details>

<details><summary>मूलम्</summary>

तस्य ब्रह्मन् रुरोः सर्वं चरितं भूरितेजसः।  
विस्तरेण प्रवक्ष्यामि तच्छृणु त्वमशेषतः ॥ ४ ॥
</details>

<details><summary>अनुवाद (हिन्दी)</summary>

ब्रह्मन्! मैं महातेजस्वी रुरुके सम्पूर्ण चरित्रका विस्तारपूर्वक वर्णन करूँगा। वह सब-का-सब आप सुनिये॥४॥
</details>

<details open><summary>विश्वास-प्रस्तुतिः</summary>

ऋषिरासीन्महान् पूर्वं तपोविद्यासमन्वितः ।  
स्थूलकेश इति ख्यातः सर्वभूतहिते रतः ॥ ५ ॥
</details>

<details><summary>मूलम्</summary>

ऋषिरासीन्महान् पूर्वं तपोविद्यासमन्वितः ।  
स्थूलकेश इति ख्यातः सर्वभूतहिते रतः ॥ ५ ॥
</details>

<details><summary>अनुवाद (हिन्दी)</summary>

पूर्वकालमें स्थूलकेश नामसे विख्यात एक तप और विद्यासे सम्पन्न महर्षि थे; जो समस्त प्राणियोंके हितमें लगे रहते थे॥५॥
</details>

<details open><summary>विश्वास-प्रस्तुतिः</summary>

एतस्मिन्नेव काले तु मेनकायां प्रजज्ञिवान्।  
गन्धर्वराजो विप्रर्षे विश्वावसुरिति स्मृतः ॥ ६ ॥
</details>

<details><summary>मूलम्</summary>

एतस्मिन्नेव काले तु मेनकायां प्रजज्ञिवान्।  
गन्धर्वराजो विप्रर्षे विश्वावसुरिति स्मृतः ॥ ६ ॥
</details>

<details><summary>अनुवाद (हिन्दी)</summary>

विप्रर्षे! इन्हीं महर्षिके समयकी बात हैं—गन्धर्वराज विश्वावसुने मेनकाके गर्भसे एक संतान उत्पन्न की॥६॥
</details>

<details open><summary>विश्वास-प्रस्तुतिः</summary>

अप्सरा मेनका तस्य तं गर्भं भृगुनन्दन।  
उत्ससर्ज यथाकालं स्थूलकेशाश्रमं प्रति ॥ ७ ॥
</details>

<details><summary>मूलम्</summary>

अप्सरा मेनका तस्य तं गर्भं भृगुनन्दन।  
उत्ससर्ज यथाकालं स्थूलकेशाश्रमं प्रति ॥ ७ ॥
</details>

<details><summary>अनुवाद (हिन्दी)</summary>

भृगुनन्दन! मेनका अप्सराने गन्धर्वराजद्वारा स्थापित किये हुए उस गर्भको समय पूरा होनेपर स्थूलकेश मुनिके आश्रमके निकट जन्म दिया॥७॥
</details>

<details open><summary>विश्वास-प्रस्तुतिः</summary>

उत्सृज्य चैव तं गर्भं नद्यास्तीरे जगाम सा।  
अप्सरा मेनका ब्रह्मन् निर्दया निरपत्रपा ॥ ८ ॥
</details>

<details><summary>मूलम्</summary>

उत्सृज्य चैव तं गर्भं नद्यास्तीरे जगाम सा।  
अप्सरा मेनका ब्रह्मन् निर्दया निरपत्रपा ॥ ८ ॥
</details>

<details><summary>अनुवाद (हिन्दी)</summary>

ब्रह्मन्! निर्दय और निर्लज्ज मेनका अप्सरा उस नवजात गर्भको वहीं नदीके तटपर छोड़कर चली गयी॥८॥
</details>

<details open><summary>विश्वास-प्रस्तुतिः</summary>

कन्याममरगर्भाभां ज्वलन्तीमिव च श्रिया।  
तां ददर्श समुत्सृष्टां नदीतीरे महानृषिः ॥ ९ ॥  
स्थूलकेशः स तेजस्वी विजने बन्धुवर्जिताम्।  
स तां दृष्ट्वा तदा कन्यां स्थूलकेशो महाद्विजः ॥ १० ॥  
जग्राह च मुनिश्रेष्ठः कृपाविष्टः पुपोष च।  
ववृधे सा वरारोहा तस्याश्रमपदे शुभे ॥ ११ ॥
</details>

<details><summary>मूलम्</summary>

कन्याममरगर्भाभां ज्वलन्तीमिव च श्रिया।  
तां ददर्श समुत्सृष्टां नदीतीरे महानृषिः ॥ ९ ॥  
स्थूलकेशः स तेजस्वी विजने बन्धुवर्जिताम्।  
स तां दृष्ट्वा तदा कन्यां स्थूलकेशो महाद्विजः ॥ १० ॥  
जग्राह च मुनिश्रेष्ठः कृपाविष्टः पुपोष च।  
ववृधे सा वरारोहा तस्याश्रमपदे शुभे ॥ ११ ॥
</details>

<details><summary>अनुवाद (हिन्दी)</summary>

तदनन्तर तेजस्वी महर्षि स्थूलकेशने एकान्त स्थानमें त्यागी हुई उस बन्धुहीन कन्याको देखा, जो देवताओंकी बालिकाके समान दिव्य शोभासे प्रकाशित हो रही थी। उस समय उस कन्याको वैसी दशामें देखकर द्विजश्रेष्ठ मुनिवर स्थूलकेशके मनमें बड़ी दया आयी; अतः वे उसे उठा लाये और उसका पालन-पोषण करने लगे। वह सुन्दरी कन्या उनके शुभ आश्रमपर दिनोदिन बढ़ने लगी॥९—११॥
</details>

<details open><summary>विश्वास-प्रस्तुतिः</summary>

जातकाद्याः क्रियाश्चास्या विधिपूर्वं यथाक्रमम्।  
स्थूलकेशो महाभागश्चकार सुमहानृषिः ॥ १२ ॥
</details>

<details><summary>मूलम्</summary>

जातकाद्याः क्रियाश्चास्या विधिपूर्वं यथाक्रमम्।  
स्थूलकेशो महाभागश्चकार सुमहानृषिः ॥ १२ ॥
</details>

<details><summary>अनुवाद (हिन्दी)</summary>

महाभाग महर्षि स्थूलकेशने क्रमशः उस बालिकाके जात-कर्मादि सब संस्कार विधिपूर्वक सम्पन्न किये॥१२॥
</details>

<details open><summary>विश्वास-प्रस्तुतिः</summary>

प्रमदाभ्यो वरा सा तु सत्त्वरूपगुणान्विता।  
ततः प्रमद्वरेत्यस्या नाम चक्रे महानृषिः ॥ १३ ॥
</details>

<details><summary>मूलम्</summary>

प्रमदाभ्यो वरा सा तु सत्त्वरूपगुणान्विता।  
ततः प्रमद्वरेत्यस्या नाम चक्रे महानृषिः ॥ १३ ॥
</details>

<details><summary>अनुवाद (हिन्दी)</summary>

वह बुद्धि, रूप और सब उत्तम गुणोंसे सुशोभित हो संसारकी समस्त प्रमदाओं (सुन्दरी स्त्रियों)-से श्रेष्ठ जान पड़ती थी; इसलिये महर्षिने उसका नाम ‘प्रमद्वरा’ रख दिया॥१३॥
</details>

<details open><summary>विश्वास-प्रस्तुतिः</summary>

तामाश्रमपदे तस्य रुरुर्दृष्ट्वा प्रमद्वराम्।  
बभूव किल धर्मात्मा मदनोपहतस्तदा ॥ १४ ॥
</details>

<details><summary>मूलम्</summary>

तामाश्रमपदे तस्य रुरुर्दृष्ट्वा प्रमद्वराम्।  
बभूव किल धर्मात्मा मदनोपहतस्तदा ॥ १४ ॥
</details>

<details><summary>अनुवाद (हिन्दी)</summary>

एक दिन धर्मात्मा रुरुने महर्षिके आश्रममें उस प्रमद्वराको देखा। उसे देखते ही उनका हृदय तत्काल कामदेवके वशीभूत हो गया॥१४॥
</details>

<details open><summary>विश्वास-प्रस्तुतिः</summary>

पितरं सखिभिः सोऽथ श्रावयामास भार्गवम्।  
प्रमतिश्चाभ्ययाचत् तां स्थूलकेशं यशस्विनम् ॥ १५ ॥
</details>

<details><summary>मूलम्</summary>

पितरं सखिभिः सोऽथ श्रावयामास भार्गवम्।  
प्रमतिश्चाभ्ययाचत् तां स्थूलकेशं यशस्विनम् ॥ १५ ॥
</details>

<details><summary>अनुवाद (हिन्दी)</summary>

तब उन्होंने मित्रोंद्वारा अपने पिता भृगुवंशी प्रमतिको अपनी अवस्था कहलायी। तदनन्तर प्रमतिने यशस्वी स्थूलकेश मुनिसे (अपने पुत्रके लिये) उनकी वह कन्या माँगी॥१५॥
</details>

<details open><summary>विश्वास-प्रस्तुतिः</summary>

ततः प्रादात् पिता कन्यां रुरवे तां प्रमद्वराम्।  
विवाहं स्थापयित्वाग्रे नक्षत्रे भगदैवते ॥ १६ ॥
</details>

<details><summary>मूलम्</summary>

ततः प्रादात् पिता कन्यां रुरवे तां प्रमद्वराम्।  
विवाहं स्थापयित्वाग्रे नक्षत्रे भगदैवते ॥ १६ ॥
</details>

<details><summary>अनुवाद (हिन्दी)</summary>

तब पिताने अपनी कन्या प्रमद्वराका रुरुके लिये वाग्दान कर दिया और आगामी उत्तरफाल्गुनी नक्षत्रमें विवाहका मुहूर्त निश्चित किया॥१६॥
</details>

<details open><summary>विश्वास-प्रस्तुतिः</summary>

ततः कतिपयाहस्य विवाहे समुपस्थिते।  
सखीभिः क्रीडती सार्धं सा कन्या वरवर्णिनी ॥ १७ ॥
</details>

<details><summary>मूलम्</summary>

ततः कतिपयाहस्य विवाहे समुपस्थिते।  
सखीभिः क्रीडती सार्धं सा कन्या वरवर्णिनी ॥ १७ ॥
</details>

<details><summary>अनुवाद (हिन्दी)</summary>

तदनन्तर जब विवाहका मुहूर्त निकट आ गया, उसी समय वह सुन्दरी कन्या सखियोंके साथ क्रीड़ा करती हुई वनमें घूमने लगी॥१७॥
</details>

<details open><summary>विश्वास-प्रस्तुतिः</summary>

नापश्यत् सम्प्रसुप्तं वै भुजङ्गं तिर्यगायतम्।  
पदा चैनं समाक्रामन्मुमूर्षुः कालचोदिता ॥ १८ ॥
</details>

<details><summary>मूलम्</summary>

नापश्यत् सम्प्रसुप्तं वै भुजङ्गं तिर्यगायतम्।  
पदा चैनं समाक्रामन्मुमूर्षुः कालचोदिता ॥ १८ ॥
</details>

<details><summary>अनुवाद (हिन्दी)</summary>

मार्गमें एक साँप चौड़ी जगह घेरकर तिरछा सो रहा था। प्रमद्वराने उसे नहीं देखा। वह कालसे प्रेरित होकर मरना चाहती थी, इसलिये सर्पको पैरसे कुचलती हुई आगे निकल गयी॥१८॥
</details>

<details open><summary>विश्वास-प्रस्तुतिः</summary>

स तस्याः सम्प्रमत्तायाश्चोदितः कालधर्मणा।  
विषोपलिप्तान् दशनान् भृशमङ्गे न्यपातयत् ॥ १९ ॥
</details>

<details><summary>मूलम्</summary>

स तस्याः सम्प्रमत्तायाश्चोदितः कालधर्मणा।  
विषोपलिप्तान् दशनान् भृशमङ्गे न्यपातयत् ॥ १९ ॥
</details>

<details><summary>अनुवाद (हिन्दी)</summary>

उस समय कालधर्मसे प्रेरित हुए उस सर्पने उस असावधान कन्याके अंगमें बड़े जोरसे अपने विषभरे दाँत गड़ा दिये॥१९॥
</details>

<details open><summary>विश्वास-प्रस्तुतिः</summary>

सा दष्टा तेन सर्पेण पपात सहसा भुवि।  
विवर्णा विगतश्रीका भ्रष्टाभरणचेतना ॥ २० ॥  
निरानन्दकरी तेषां बन्धूनां मुक्तमूर्धजा।  
व्यसुरप्रेक्षणीया सा प्रेक्षणीयतमाभवत् ॥ २१ ॥
</details>

<details><summary>मूलम्</summary>

सा दष्टा तेन सर्पेण पपात सहसा भुवि।  
विवर्णा विगतश्रीका भ्रष्टाभरणचेतना ॥ २० ॥  
निरानन्दकरी तेषां बन्धूनां मुक्तमूर्धजा।  
व्यसुरप्रेक्षणीया सा प्रेक्षणीयतमाभवत् ॥ २१ ॥
</details>

<details><summary>अनुवाद (हिन्दी)</summary>

उस सर्पके डँस लेनेपर वह सहसा पृथ्वीपर गिर पड़ी। उसके शरीरका रंग उड़ गया, शोभा नष्ट हो गयी, आभूषण इधर-उधर बिखर गये और चेतना लुप्त हो गयी। उसके बाल खुले हुए थे। अब वह अपने उन बन्धुजनोंके हृदयमें विषाद उत्पन्न कर रही थी। जो कुछ ही क्षण पहले अत्यन्त सुन्दरी एवं दर्शनीय थी, वही प्राणशून्य होनेके कारण अब देखनेयोग्य नहीं रह गयी॥२०-२१॥
</details>

<details open><summary>विश्वास-प्रस्तुतिः</summary>

प्रसुप्ते वाभवच्चापि भुवि सर्पविषार्दिता।  
भूयो मनोहरतरा बभूव तनुमध्यमा ॥ २२ ॥
</details>

<details><summary>मूलम्</summary>

प्रसुप्ते वाभवच्चापि भुवि सर्पविषार्दिता।  
भूयो मनोहरतरा बभूव तनुमध्यमा ॥ २२ ॥
</details>

<details><summary>अनुवाद (हिन्दी)</summary>

वह सर्पके विषसे पीड़ित होकर गाढ़ निद्रामें सोयी हुईकी भाँति भूमिपर पड़ी थी। उसके शरीरका मध्यभाग अत्यन्त कृश था। वह उस अचेतनावस्थामें भी अत्यन्त मनोहारिणी जान पड़ती थी॥२२॥
</details>

<details open><summary>विश्वास-प्रस्तुतिः</summary>

ददर्श तां पिता चैव ये चैवान्ये तपस्विनः।  
विचेष्टमानां पतितां भूतले पद्मवर्चसम् ॥ २३ ॥
</details>

<details><summary>मूलम्</summary>

ददर्श तां पिता चैव ये चैवान्ये तपस्विनः।  
विचेष्टमानां पतितां भूतले पद्मवर्चसम् ॥ २३ ॥
</details>

<details><summary>अनुवाद (हिन्दी)</summary>

उसके पिता स्थूलकेशने तथा अन्य तपस्वी महात्माओंने भी आकर उसे देखा। वह कमलकी-सी कान्तिवाली किशोरी धरतीपर चेष्टारहित पड़ी थी॥२३॥
</details>

<details open><summary>विश्वास-प्रस्तुतिः</summary>

ततः सर्वे द्विजवराः समाजग्मुः कृपान्विताः।  
स्वस्त्यात्रेयो महाजानुः कुशिकः शङ्खमेखलः ॥ २४ ॥  
उद्दालकः कठश्चैव श्वेतश्चैव महायशाः।  
भरद्वाजः कौणकुत्स्य आर्ष्टिषेणोऽथ गौतमः ॥ २५ ॥  
प्रमतिः सह पुत्रेण तथान्ये वनवासिनः।
</details>

<details><summary>मूलम्</summary>

ततः सर्वे द्विजवराः समाजग्मुः कृपान्विताः।  
स्वस्त्यात्रेयो महाजानुः कुशिकः शङ्खमेखलः ॥ २४ ॥  
उद्दालकः कठश्चैव श्वेतश्चैव महायशाः।  
भरद्वाजः कौणकुत्स्य आर्ष्टिषेणोऽथ गौतमः ॥ २५ ॥  
प्रमतिः सह पुत्रेण तथान्ये वनवासिनः।
</details>

<details><summary>अनुवाद (हिन्दी)</summary>

तदनन्तर स्वस्त्यात्रेय, महाजानु, कुशिक, शंखमेखल, उद्दालक, कठ, महायशस्वी श्वेत, भरद्वाज, कौणकुत्स्य, आर्ष्टिषेण, गौतम, अपने पुत्र रुरुसहित प्रमति तथा अन्य सभी वनवासी श्रेष्ठ द्विज दयासे द्रवित होकर वहाँ आये॥२४-२५॥
</details>

<details open><summary>विश्वास-प्रस्तुतिः</summary>

तां ते कन्यां व्यसुं दृष्ट्वा भुजङ्गस्य विषार्दिताम् ॥ २६ ॥  
रुरुदुः कृपयाविष्टा रुरुस्त्वार्तो बहिर्ययौ।  
ते च सर्वे द्विजश्रेष्ठास्तत्रैवोपाविशंस्तदा ॥ २७ ॥
</details>

<details><summary>मूलम्</summary>

तां ते कन्यां व्यसुं दृष्ट्वा भुजङ्गस्य विषार्दिताम् ॥ २६ ॥  
रुरुदुः कृपयाविष्टा रुरुस्त्वार्तो बहिर्ययौ।  
ते च सर्वे द्विजश्रेष्ठास्तत्रैवोपाविशंस्तदा ॥ २७ ॥
</details>

<details><summary>अनुवाद (हिन्दी)</summary>

वे सब लोग उस कन्याको सर्पके विषसे पीड़ित हो प्राणशून्य हुई देख करुणावश रोने लगे। रुरु तो अत्यन्त आर्त होकर वहाँसे बाहर चला गया और शेष सभी द्विज उस समय वहीं बैठे रहे॥२६-२७॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि पौलोमपर्वणि प्रमद्वरासर्पदंशेऽष्टमोऽध्यायः ॥ ८ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत पौलोमपर्वमें प्रमद्वराके सर्पदंशनसे सम्बन्ध रखनेवाला आठवाँ अध्याय पूरा हुआ॥८॥
</details>

<details><summary>सूचना (हिन्दी)</summary>

(दाक्षिणात्य अधिक पाठका  श्लोक मिलाकर कुल २७ श्लोक हैं)
</details>
