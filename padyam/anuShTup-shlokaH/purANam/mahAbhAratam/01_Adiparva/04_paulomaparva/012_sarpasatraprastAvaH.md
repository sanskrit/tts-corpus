+++
title_full = "012 जनमेजयके सर्पसत्रके विषयमें रुरुकी जिज्ञासा और पिताद्वारा उसकी पूर्ति"
title = "०१२ सर्पसत्रप्रस्तावः"

+++


कथं हिंसितवान् सर्पान् स राजा जनमेजयः।  
सर्पा वा हिंसितास्तत्र किमर्थं द्विजसत्तम ॥ १ ॥

किमर्थं मोक्षिताश्चैव पन्नगास्तेन धीमता।  
आस्तीकेन द्विजश्रेष्ठ श्रोतुमिच्छाम्यशेषतः ॥ २ ॥

श्रोष्यसि त्वं रुरो सर्वमास्तीकचरितं महत्।  
ब्राह्मणानां कथयतामित्युक्त्वान्तरधीयत ॥ ३ ॥

रुरुश्चापि वनं सर्वं पर्यधावत् समन्ततः।  
तमृषिं नष्टमन्विच्छन् संश्रान्तो न्यपतद् भुवि ॥ ४ ॥

स मोहं परमं गत्वा नष्टसंज्ञ इवाभवत्।  
तदृषेर्वचनं तथ्यं चिन्तयानः पुनः पुनः ॥ ५ ॥  
लब्धसंज्ञो रुरुश्चायात् तदाचख्यौ पितुस्तदा।  
पिता चास्य तदाख्यानं पृष्टः सर्वं न्यवेदयत् ॥ ६ ॥