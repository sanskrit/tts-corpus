+++
title_full = "107 माण्डव्यका धर्मराजको शाप देना"
title = "१०७ यम-शापः"

+++
<details open><summary>श्रावणम् (द्युगङ्गा)</summary>

<div class="audioEmbed"  caption="सत्यदेवः" src="https://archive.org/download/mahAbhArata-mUla-paThanam-GP/001-107.mp3"></div>
</details>


<details><summary>भागसूचना</summary>

सप्ताधिकशततमोऽध्यायः
</details>

<details><summary>सूचना (हिन्दी)</summary>

माण्डव्यका धर्मराजको शाप देना
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

ततः स मुनिशार्दूलस्तानुवाच तपोधनान्।  
दोषतः कं गमिष्यामि न हि मेऽन्योऽपराध्यति ॥ १ ॥
</details>

<details><summary>मूलम्</summary>

ततः स मुनिशार्दूलस्तानुवाच तपोधनान्।  
दोषतः कं गमिष्यामि न हि मेऽन्योऽपराध्यति ॥ १ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! तब उन मुनिश्रेष्ठने उन तपस्वी मुनियोंसे कहा—‘मैं किसपर दोष लगाऊँ; दूसरे किसीने मेरा अपराध नहीं किया है’॥१॥
</details>

<details open><summary>विश्वास-प्रस्तुतिः</summary>

तं दृष्ट्‌वा रक्षिणस्तत्र तथा बहुतिथेऽहनि।  
न्यवेदयंस्तथा राज्ञे यथावृत्तं नराधिप ॥ २ ॥
</details>

<details><summary>मूलम्</summary>

तं दृष्ट्‌वा रक्षिणस्तत्र तथा बहुतिथेऽहनि।  
न्यवेदयंस्तथा राज्ञे यथावृत्तं नराधिप ॥ २ ॥
</details>

<details><summary>अनुवाद (हिन्दी)</summary>

महाराज! रक्षकोंने बहुत दिनोंतक उन्हें शूलपर बैठे देख राजाके पास जा वह सब समाचार ज्यों-का-त्यों निवेदन किया॥२॥
</details>

<details open><summary>विश्वास-प्रस्तुतिः</summary>

श्रुत्वा च वचनं तेषां निश्चित्य सह मन्त्रिभिः।  
प्रसादयामास तथा शूलस्थमृषिसत्तमम् ॥ ३ ॥
</details>

<details><summary>मूलम्</summary>

श्रुत्वा च वचनं तेषां निश्चित्य सह मन्त्रिभिः।  
प्रसादयामास तथा शूलस्थमृषिसत्तमम् ॥ ३ ॥
</details>

<details><summary>अनुवाद (हिन्दी)</summary>

उनकी बात सुनकर मन्त्रियोंके साथ परामर्श करके राजाने शूलीपर बैठे हुए उन मुनिश्रेष्ठको प्रसन्न करनेका प्रयत्न किया॥३॥
</details>



<details><summary>सूचना (हिन्दी)</summary>

धर्मराज और अणीमाण्डव्य
</details>



<details open><summary>मूलम् (वचनम्)</summary>

राजोवाच
</details>

<details open><summary>विश्वास-प्रस्तुतिः</summary>

यन्मयापकृतं मोहादज्ञानादृषिसत्तम ।  
प्रसादये त्वां तत्राहं न मे त्वं क्रोद्धुमर्हसि ॥ ४ ॥
</details>

<details><summary>मूलम्</summary>

यन्मयापकृतं मोहादज्ञानादृषिसत्तम ।  
प्रसादये त्वां तत्राहं न मे त्वं क्रोद्धुमर्हसि ॥ ४ ॥
</details>

<details><summary>अनुवाद (हिन्दी)</summary>

_राजाने कहा—_ मुनिवर! मैंने मोह अथवा अज्ञानवश जो अपराध किया है, उसके लिये आप मुझपर क्रोध न करें। मैं आपसे प्रसन्न होनेके लिये प्रार्थना करता हूँ॥४॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एवमुक्तस्ततो राज्ञा प्रसादमकरोन्मुनिः ।  
कृतप्रसादं राजा तं ततः समवतारयत् ॥ ५ ॥
</details>

<details><summary>मूलम्</summary>

एवमुक्तस्ततो राज्ञा प्रसादमकरोन्मुनिः ।  
कृतप्रसादं राजा तं ततः समवतारयत् ॥ ५ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ जनमेजय! राजाके यों कहनेपर मुनि उनपर प्रसन्न हो गये। राजाने उन्हें प्रसन्न जानकर शूलीसे उतार दिया॥५॥
</details>

<details open><summary>विश्वास-प्रस्तुतिः</summary>

अवतार्य च शूलाग्रात् तच्छूलं निश्चकर्ष ह।  
अशक्नुवंश्च निष्क्रष्टुं शूलं मूले स चिच्छिदे ॥ ६ ॥
</details>

<details><summary>मूलम्</summary>

अवतार्य च शूलाग्रात् तच्छूलं निश्चकर्ष ह।  
अशक्नुवंश्च निष्क्रष्टुं शूलं मूले स चिच्छिदे ॥ ६ ॥
</details>

<details><summary>अनुवाद (हिन्दी)</summary>

नीचे उतारकर उन्होंने शूलके अग्रभागके सहारे उनके शरीरके भीतरसे शूलको निकालनेके लिये खींचा। खींचकर निकालनेमें असफल होनेपर उन्होंने उस शूलको मूलभागमें काट दिया॥६॥
</details>

<details open><summary>विश्वास-प्रस्तुतिः</summary>

स तथान्तर्गतेनैव शूलेन व्यचरन्मुनिः।  
तेनातितपसा लोकान् विजिग्ये दुर्लभान् परैः ॥ ७ ॥
</details>

<details><summary>मूलम्</summary>

स तथान्तर्गतेनैव शूलेन व्यचरन्मुनिः।  
तेनातितपसा लोकान् विजिग्ये दुर्लभान् परैः ॥ ७ ॥
</details>

<details><summary>अनुवाद (हिन्दी)</summary>

तबसे वे मुनि शूलाग्रभागको अपने शरीरके भीतर लिये हुए ही विचरने लगे। उस अत्यन्त घोर तपस्याके द्वारा महर्षिने ऐसे पुण्यलोकोंपर विजय पायी, जो दूसरोंके लिये दुर्लभ हैं॥७॥
</details>

<details open><summary>विश्वास-प्रस्तुतिः</summary>

अणीमाण्डव्य इति च ततो लोकेषु गीयते।  
स गत्वा सदनं विप्रो धर्मस्य परमात्मवित् ॥ ८ ॥  
आसनस्थं ततो धर्मं दृष्ट्वोपालभत प्रभुः।  
किं नु तद् दुष्कृतं कर्म मया कृतमजानता ॥ ९ ॥  
यस्येयं फलनिर्वृत्तिरीदृश्यासादिता मया ।  
शीघ्रमाचक्ष्व मे तत्त्वं पश्य मे तपसो बलम् ॥ १० ॥
</details>

<details><summary>मूलम्</summary>

अणीमाण्डव्य इति च ततो लोकेषु गीयते।  
स गत्वा सदनं विप्रो धर्मस्य परमात्मवित् ॥ ८ ॥  
आसनस्थं ततो धर्मं दृष्ट्वोपालभत प्रभुः।  
किं नु तद् दुष्कृतं कर्म मया कृतमजानता ॥ ९ ॥  
यस्येयं फलनिर्वृत्तिरीदृश्यासादिता मया ।  
शीघ्रमाचक्ष्व मे तत्त्वं पश्य मे तपसो बलम् ॥ १० ॥
</details>

<details><summary>अनुवाद (हिन्दी)</summary>

अणी कहते हैं शूलके अग्रभागको, उससे युक्त होनेके कारण वे मुनि तभीसे सभी लोकोंमें ‘अणी-माण्डव्य’ कहलाने लगे। एक समय परमात्मतत्त्वके ज्ञाता विप्रवर माण्डव्यने धर्मराजके भवनमें जाकर उन्हें दिव्य आसनपर बैठे देखा। उस समय उन शक्तिशाली महर्षिने उन्हें उलाहना देते हुए पूछा—‘मैंने अनजानमें कौन-सा ऐसा पाप किया था, जिसके फलका भोग मुझे इस रूपमें प्राप्त हुआ? मुझे शीघ्र इसका रहस्य बताओ। फिर मेरी तपस्याका बल देखो’॥८—१०॥
</details>

<details open><summary>मूलम् (वचनम्)</summary>

धर्म उवाच
</details>

<details open><summary>विश्वास-प्रस्तुतिः</summary>

पतङ्गिकानां पुच्छेषु त्वयेषीका प्रवेशिता।  
कर्मणस्तस्य ते प्राप्तं फलमेतत् तपोधन ॥ ११ ॥
</details>

<details><summary>मूलम्</summary>

पतङ्गिकानां पुच्छेषु त्वयेषीका प्रवेशिता।  
कर्मणस्तस्य ते प्राप्तं फलमेतत् तपोधन ॥ ११ ॥
</details>

<details><summary>अनुवाद (हिन्दी)</summary>

_धर्मराज बोले—_ तपोधन! तुमने फतिंगोंके पुच्छ-भागमें सींक घुसेड़ दी थी। उसी कर्मका यह फल तुम्हें प्राप्त हुआ है॥११॥
</details>

<details open><summary>विश्वास-प्रस्तुतिः</summary>

स्वल्पमेव यथा दत्तं दानं बहुगुणं भवेत्।  
अधर्म एवं विप्रर्षे बहुदुःखफलप्रदः ॥ १२ ॥
</details>

<details><summary>मूलम्</summary>

स्वल्पमेव यथा दत्तं दानं बहुगुणं भवेत्।  
अधर्म एवं विप्रर्षे बहुदुःखफलप्रदः ॥ १२ ॥
</details>

<details><summary>अनुवाद (हिन्दी)</summary>

विप्रर्षे! जैसे थोड़ा-सा भी किया हुआ दान कई गुना फल देनेवाला होता है, वैसे ही अधर्म भी बहुत दुःखरूपी फल देनेवाला होता है॥१२॥
</details>

<details open><summary>मूलम् (वचनम्)</summary>

अणीमाण्डव्य उवाच
</details>

<details open><summary>विश्वास-प्रस्तुतिः</summary>

कस्मिन् काले मया तत् तु कृतं ब्रूहि यथातथम्।  
तेनोक्तो धर्मराजेन बालभावे त्वया कृतम् ॥ १३ ॥
</details>

<details><summary>मूलम्</summary>

कस्मिन् काले मया तत् तु कृतं ब्रूहि यथातथम्।  
तेनोक्तो धर्मराजेन बालभावे त्वया कृतम् ॥ १३ ॥
</details>

<details><summary>अनुवाद (हिन्दी)</summary>

_अणीमाण्डव्यने पूछा—_ अच्छा, तो ठीक-ठीक बताओ, मैंने किस समय—किस आयुमें वह पाप किया था?  
धर्मराजने उत्तर दिया—‘बाल्यावस्थामें तुम्हारे द्वारा यह पाप हुआ था’॥१३॥
</details>

<details open><summary>मूलम् (वचनम्)</summary>

अणीमाण्डव्य उवाच
</details>

<details open><summary>विश्वास-प्रस्तुतिः</summary>

बालो हि द्वादशाद् वर्षाज्जन्मतो यत् करिष्यति।  
न भविष्यत्यधर्मोऽत्र न प्रज्ञास्यन्ति वै दिशः ॥ १४ ॥
</details>

<details><summary>मूलम्</summary>

बालो हि द्वादशाद् वर्षाज्जन्मतो यत् करिष्यति।  
न भविष्यत्यधर्मोऽत्र न प्रज्ञास्यन्ति वै दिशः ॥ १४ ॥
</details>

<details><summary>अनुवाद (हिन्दी)</summary>

_अणीमाण्डव्यने कहा—_ धर्मशास्त्रके अनुसार जन्मसे लेकर बारह वर्षकी आयुतक बालक जो कुछ भी करेगा, उसमें अधर्म नहीं होगा; क्योंकि उस समयतक बालकको धर्मशास्त्रके आदेशका ज्ञान नहीं हो सकेगा॥
</details>

<details open><summary>विश्वास-प्रस्तुतिः</summary>

अल्पेऽपराधेऽपि महान् मम दण्डस्त्वया कृतः।  
गरीयान् ब्राह्मणवधः सर्वभूतवधादपि ॥ १५ ॥
</details>

<details><summary>मूलम्</summary>

अल्पेऽपराधेऽपि महान् मम दण्डस्त्वया कृतः।  
गरीयान् ब्राह्मणवधः सर्वभूतवधादपि ॥ १५ ॥
</details>

<details><summary>अनुवाद (हिन्दी)</summary>

धर्मराज! तुमने थोड़े-से अपराधके लिये मुझे बहुत बड़ा दण्ड दिया है। ब्राह्मणका वध सम्पूर्ण प्राणियोंके वधसे भी अधिक भयंकर है॥१५॥
</details>

<details open><summary>विश्वास-प्रस्तुतिः</summary>

शूद्रयोनावतो धर्म मानुषः सम्भविष्यसि।  
मर्यादां स्थापयाम्यद्य लोके धर्मफलोदयाम् ॥ १६ ॥
</details>

<details><summary>मूलम्</summary>

शूद्रयोनावतो धर्म मानुषः सम्भविष्यसि।  
मर्यादां स्थापयाम्यद्य लोके धर्मफलोदयाम् ॥ १६ ॥
</details>

<details><summary>अनुवाद (हिन्दी)</summary>

अतः धर्म! तुम मनुष्य होकर शूद्रयोनिमें जन्म लोगे। आजसे संसारमें मैं धर्मके फलको प्रकट करनेवाली मर्यादा स्थापित करता हूँ॥१६॥
</details>

<details open><summary>विश्वास-प्रस्तुतिः</summary>

आ चतुर्दशकाद् वर्षान्न भविष्यति पातकम्।  
परतः कुर्वतामेवं दोष एव भविष्यति ॥ १७ ॥
</details>

<details><summary>मूलम्</summary>

आ चतुर्दशकाद् वर्षान्न भविष्यति पातकम्।  
परतः कुर्वतामेवं दोष एव भविष्यति ॥ १७ ॥
</details>

<details><summary>अनुवाद (हिन्दी)</summary>

चौदह वर्षकी उम्रतक किसीको पाप नहीं लगेगा। उससे अधिककी आयुमें पाप करनेवालोंको ही दोष लगेगा॥१७॥
</details>

<details open><summary>मूलम् (वचनम्)</summary>

वैशम्पायन उवाच
</details>

<details open><summary>विश्वास-प्रस्तुतिः</summary>

एतेन त्वपराधेन शापात् तस्य महात्मनः।  
धर्मो विदुररूपेण शूद्रयोनावजायत ॥ १८ ॥
</details>

<details><summary>मूलम्</summary>

एतेन त्वपराधेन शापात् तस्य महात्मनः।  
धर्मो विदुररूपेण शूद्रयोनावजायत ॥ १८ ॥
</details>

<details><summary>अनुवाद (हिन्दी)</summary>

_वैशम्पायनजी कहते हैं—_ राजन्! इसी अपराधके कारण महात्मा माण्डव्यके शापसे साक्षात् धर्म ही विदुररूपसे शूद्रयोनिमें उत्पन्न हुए॥१८॥
</details>

<details open><summary>विश्वास-प्रस्तुतिः</summary>

धर्मे चार्थे च कुशलो लोभक्रोधविवर्जितः।  
दीर्घदर्शी शमपरः कुरूणां च हिते रतः ॥ १९ ॥
</details>

<details><summary>मूलम्</summary>

धर्मे चार्थे च कुशलो लोभक्रोधविवर्जितः।  
दीर्घदर्शी शमपरः कुरूणां च हिते रतः ॥ १९ ॥
</details>

<details><summary>अनुवाद (हिन्दी)</summary>

वे धर्मशास्त्र एवं अर्थशास्त्रके पण्डित, लोभ और क्रोधसे रहित, दीर्घदर्शी, शान्तिपरायण तथा कौरवोंके हितमें तत्पर रहनेवाले थे॥१९॥
</details>

<details><summary>मूलम् (समाप्तिः)</summary>

इति श्रीमहाभारते आदिपर्वणि सम्भवपर्वणि अणीमाण्डव्योपाख्याने सप्ताधिकशततमोऽध्यायः ॥ १०७ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत आदिपर्वके अन्तर्गत सम्भवपर्वमें अणीमाण्डव्योपाख्यानविषयक एक सौ सातवाँ अध्याय पूरा हुआ॥१०७॥
</details>
