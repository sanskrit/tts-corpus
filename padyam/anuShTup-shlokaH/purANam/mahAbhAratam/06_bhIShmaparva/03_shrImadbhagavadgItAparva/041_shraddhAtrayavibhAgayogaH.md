+++
title_full = "041 (श्रीमद्भगवद्\u200cगीतायां सप्तदशोऽध्यायः) श्रद्धाका और शास्त्रविपरीत घोर तप करनेवालोंका वर्णन, आहार, यज्ञ, तप और दानके पृथक्-पृथक् भेद तथा ॐ, तत्, सत्\u200cके प्रयोगकी व्याख्या"
title = "०४१ श्रद्धात्रयविभागयोगः"

+++


ये शास्त्रविधिमुत्सृज्य यजन्ते श्रद्धयान्विताः।  
तेषां निष्ठा तु का कृष्ण सत्त्वमाहो रजस्तमः ॥ १ ॥

_त्रिविधा भवति श्रद्धा देहिनां सा स्वभावजा_ २_।_  
सात्त्विकी राजसी चैव तामसी चेति तां शृणु ॥ २ ॥

सत्त्वानुरूपा सर्वस्य श्रद्धा भवति भारत।  
श्रद्धामयोऽयं पुरुषो यो यच्छ्रद्धः स एव सः ॥ ३ ॥

यजन्ते सात्त्विका देवान् यक्षरक्षांसि राजसाः।  
प्रेतान् भूतगणांश्चान्ये यजन्ते तामसा जनाः ॥ ४ ॥

अशास्त्रविहितं घोरं तप्यन्ते ये तपो जनाः।  
दम्भाहंकारसंयुक्ताः कामरागबलान्विताः ॥ ५ ॥

_कर्षयन्तः शरीरस्थं भूतग्राममचेतसः_ ५_ ।_  
मां चैवान्तःशरीरस्थं तान् विद्ध्यासुरनिश्चयान् ॥ ६ ॥

आहारस्त्वपि सर्वस्य त्रिविधो भवति प्रियः।  
यज्ञस्तपस्तथा दानं तेषां भेदमिमं शृणु ॥ ७ ॥

आयुःसत्त्वबलारोग्यसुखप्रीतिविवर्धनाः ।  
_रस्याः_ १_ स्निग्धाः_ २_ स्थिरा_ ३_ हृद्या_ ४_ आहाराः_ ५_ सात्त्विकप्रियाः ॥ ८ ॥_

कट्‌वम्ललवणात्युष्णतीक्ष्णरूक्षविदाहिनः ।  
आहारा राजसस्येष्टा दुःखशोकामयप्रदाः ॥ ९ ॥

_यातयामं_ ८_ गतरसं_ ९_ पूति_ १०_ पर्युषितं_ ११_ च यत्।_  
_उच्छिष्टमपि_ १२_ चामेध्यं_ १३_ भोजनं तामसप्रियम् ॥ १० ॥_

_अफलाकाङ्क्षिभिर्यज्ञो_ १ २_ विधिदृष्टो य इज्यते।_  
_यष्टव्यमेवेति मनः समाधाय स सात्त्विकः_ ३_ ॥ ११ ॥_

अभिसंधाय तु फलं दम्भार्थमपि चैव यत्।  
इज्यते भरतश्रेष्ठ तं यज्ञं विद्धि राजसम् ॥ १२ ॥

_विधिहीनमसृष्टान्नं_ ५_ मन्त्रहीनमदक्षिणम्_ ६_ ।_  
श्रद्धाविरहितं यज्ञं तामसं परिचक्षते ॥ १३ ॥

_देवद्विजगुरुप्राज्ञपूजनं_ ७_ शौचमार्जवम् ।_  
ब्रह्मचर्यमहिंसा च शारीरं तप उच्यते ॥ १४ ॥

_अनुद्वेगकरं वाक्यं सत्यं प्रियहितं च यत्।_ ५  
स्वाध्यायाभ्यसनं चैव वाङ्‌मयं तप उच्यते ॥ १५ ॥

_मनःप्रसादः_ ६_ सौम्यत्वं_ ७_ मौनमात्मविनिग्रहः_ ८ ९_।_  
_भावसंशुद्धिरित्येतत्_ १०_ तपो मानसमुच्यते ॥ १६ ॥_

श्रद्धया परया तप्तं तपस्तत् त्रिविधं नरैः।  
_अफलाकाङ्‌क्षिभिर्युक्तैः_ ११_ सात्त्विकं परिचक्षते ॥ १७ ॥_

_सत्कारमानपूजार्थं तपो दम्भेन_ १_ चैव यत्।_  
_क्रियते तदिह प्रोक्तं राजसं चलमध्रुवम्_ २_ ॥ १८ ॥_

_मूढग्राहेणात्मनो_ ४_ यत् पीडया क्रियते तपः।_  
परस्योत्सादनार्थं वा तत् तामसमुदाहृतम् ॥ १९ ॥

दातव्यमिति यद् दानं दीयतेऽनुपकारिणे।  
देशे काले च पात्रे च तद् दानं सात्त्विकं स्मृतम्॥२०॥

यत्तु प्रत्युपकारार्थं फलमुद्दिश्य वा पुनः।  
दीयते च परिक्लिष्टं तद् दानं राजसं स्मृतम् ॥ २१ ॥

अदेशकाले यद् दानमपात्रेभ्यश्च दीयते।  
असत्कृतमवज्ञातं तत् तामसमुदाहृतम् ॥ २२ ॥

ॐ तत्सदिति निर्देशो ब्रह्मणस्त्रिविधः स्मृतः।  
ब्राह्मणास्तेन वेदाश्च यज्ञाश्च विहिताः पुरा ॥ २३ ॥

तस्मादोमित्युदाहृत्य यज्ञदानतपःक्रियाः ।  
प्रवर्तन्ते विधानोक्ताः सततं ब्रह्मवादिनाम् ॥ २४ ॥

तदित्यनभिसंधाय फलं यज्ञतपःक्रियाः ।  
दानक्रियाश्च विविधाः क्रियन्ते मोक्षकाङ्क्षिभिः ॥ २५ ॥

सद्भावे साधुभावे च सदित्येतत् प्रयुज्यते।  
प्रशस्ते कर्मणि तथा सच्छब्दः पार्थ युज्यते ॥ २६ ॥

यज्ञे तपसि दाने च स्थितिः सदिति चोच्यते।  
कर्म चैव तदर्थीयं सदित्येवाभिधीयते ॥ २७ ॥

_अश्रद्धया हुतं दत्तं तपस्तप्तं कृतं च यत्_ १_।_  
असदित्युच्यते पार्थ न च तत् प्रेत्य नो इह॥२८॥