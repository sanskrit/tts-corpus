+++
title_full = "022 युधिष्ठिरकी रणयात्रा, अर्जुन और भीमसेनकी प्रशंसा तथा श्रीकृष्णका अर्जुनसे कौरव-सेनाको मारनेके लिये कहना"
title = "०२२ श्रीकृष्णार्जुनसंवादे"

+++

<details><summary>भागसूचना</summary>

द्वाविंशोऽध्यायः
</details>

<details><summary>सूचना (हिन्दी)</summary>

युधिष्ठिरकी रणयात्रा, अर्जुन और भीमसेनकी प्रशंसा तथा श्रीकृष्णका अर्जुनसे कौरवसेनाको मारनेके लिये कहना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततो युधिष्ठिरो राजा स्वां सेनां समनोदयत्।  
प्रतिव्यूहन्ननीकानि भीष्मस्य भरतर्षभ ॥ १ ॥
</details>

<details><summary>मूलम्</summary>

ततो युधिष्ठिरो राजा स्वां सेनां समनोदयत्।  
प्रतिव्यूहन्ननीकानि भीष्मस्य भरतर्षभ ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ भरतश्रेष्ठ! तदनन्तर राजा युधिष्ठिरने भीष्मजीकी सेनाका सामना करनेके लिये अपनी सेनाकी व्यूहरचना करते हुए उसे युद्धके लिये प्रेरित किया॥१॥
</details>

<details open><summary>विश्वास-प्रस्तुतिः</summary>

यथोद्दिष्टान्यनीकानि प्रत्यव्यूहन्त पाण्डवाः ।  
स्वर्गं परममिच्छन्तः सुयुद्धेन कुरूद्वहाः ॥ २ ॥
</details>

<details><summary>मूलम्</summary>

यथोद्दिष्टान्यनीकानि प्रत्यव्यूहन्त पाण्डवाः ।  
स्वर्गं परममिच्छन्तः सुयुद्धेन कुरूद्वहाः ॥ २ ॥
</details>

<details><summary>अनुवाद (हिन्दी)</summary>

कुरुकुलके धुरन्धर वीर पाण्डवोंने उत्तम युद्धके द्वारा उत्कृष्ट स्वर्गलोककी इच्छा रखकर शास्त्रोक्त विधिसे शत्रुके मुकाबिलेमें अपनी सेनाका व्यूह निर्माण किया॥२॥
</details>

<details open><summary>विश्वास-प्रस्तुतिः</summary>

मध्ये शिखण्डिनोऽनीकं रक्षितं सव्यसाचिना।  
धृष्टद्युम्नश्चरन्नग्रे भीमसेनेन पालितः ॥ ३ ॥
</details>

<details><summary>मूलम्</summary>

मध्ये शिखण्डिनोऽनीकं रक्षितं सव्यसाचिना।  
धृष्टद्युम्नश्चरन्नग्रे भीमसेनेन पालितः ॥ ३ ॥
</details>

<details><summary>अनुवाद (हिन्दी)</summary>

व्यूहके मध्यभागमें सव्यसाची अर्जुनद्वारा सुरक्षित शिखण्डीकी सेना थी और अग्रभागमें भीमसेनद्वारा पालित धृष्टद्युम्न विचरण कर रहे थे॥३॥
</details>

<details open><summary>विश्वास-प्रस्तुतिः</summary>

अनीकं दक्षिणं राजन् युयुधानेन पालितम्।  
श्रीमता सात्वताग्र्येण शक्रेणेव धनुष्मता ॥ ४ ॥
</details>

<details><summary>मूलम्</summary>

अनीकं दक्षिणं राजन् युयुधानेन पालितम्।  
श्रीमता सात्वताग्र्येण शक्रेणेव धनुष्मता ॥ ४ ॥
</details>

<details><summary>अनुवाद (हिन्दी)</summary>

राजन्! उस व्यूहके दक्षिणभागकी रक्षा इन्द्रके समान धनुर्धर सात्वतशिरोमणि श्रीमान् सात्यकि कर रहे थे॥४॥
</details>

<details open><summary>विश्वास-प्रस्तुतिः</summary>

महेन्द्रयानप्रतिमं रथं तु  
सोपस्करं हाटकरत्नचित्रम् ।  
युधिष्ठिरः काञ्चनभाण्डयोक्त्रं  
समास्थितो नागपुरस्य मध्ये ॥ ५ ॥
</details>

<details><summary>मूलम्</summary>

महेन्द्रयानप्रतिमं रथं तु  
सोपस्करं हाटकरत्नचित्रम् ।  
युधिष्ठिरः काञ्चनभाण्डयोक्त्रं  
समास्थितो नागपुरस्य मध्ये ॥ ५ ॥
</details>

<details><summary>अनुवाद (हिन्दी)</summary>

राजा युधिष्ठिर हाथियोंकी सेनाके बीचमें खड़े एक सुन्दर रथपर आरूढ़ हुए, जो देवराज इन्द्रके रथकी समानता कर रहा था। उस रथमें सब आवश्यक सामग्री रखी गयी थी। भाँति-भाँतिके सुवर्ण तथा रत्नोंसे विभूषित होनेके कारण उस रथकी विचित्र शोभा हो रही थी। उसमें सुवर्णमय भाण्ड तथा रस्सियाँ रखी हुई थीं॥५॥
</details>

<details open><summary>विश्वास-प्रस्तुतिः</summary>

समुच्छ्रितं दन्तशलाकमस्य  
सुपाण्डुरं छत्रमतीव भाति ।  
प्रदक्षिणं चैनमुपाचरन्त  
महर्षयः संस्तुतिभिर्महेन्द्रम् ॥ ६ ॥
</details>

<details><summary>मूलम्</summary>

समुच्छ्रितं दन्तशलाकमस्य  
सुपाण्डुरं छत्रमतीव भाति ।  
प्रदक्षिणं चैनमुपाचरन्त  
महर्षयः संस्तुतिभिर्महेन्द्रम् ॥ ६ ॥
</details>

<details><summary>अनुवाद (हिन्दी)</summary>

उस समय किसी सेवकने युधिष्ठिरके ऊपर हाथीके दाँतोंकी बनी हुई शलाकाओंसे युक्त श्वेत छत्र लगा रखा था, जिसकी बड़ी शोभा हो रही थी। कुछ महर्षिगणोंने नाना प्रकारकी स्तुतियोंद्वारा महाराज युधिष्ठिरकी प्रशंसा करते हुए उनकी दक्षिणावर्त परिक्रमा की॥६॥
</details>

<details open><summary>विश्वास-प्रस्तुतिः</summary>

पुरोहिताः शत्रुवधं वदन्तो  
ब्रह्मर्षिसिद्धाः श्रुतवन्त एनम् ।  
जप्यैश्च मन्त्रैश्च महौषधीभिः  
समन्ततः स्वस्त्ययनं ब्रुवन्तः ॥ ७ ॥
</details>

<details><summary>मूलम्</summary>

पुरोहिताः शत्रुवधं वदन्तो  
ब्रह्मर्षिसिद्धाः श्रुतवन्त एनम् ।  
जप्यैश्च मन्त्रैश्च महौषधीभिः  
समन्ततः स्वस्त्ययनं ब्रुवन्तः ॥ ७ ॥
</details>

<details><summary>अनुवाद (हिन्दी)</summary>

शास्त्रोंके विद्वान् पुरोहित, ब्रह्मर्षि और सिद्धगण जप, मन्त्र तथा उत्तम ओषधियोंद्वारा सब ओरसे युधिष्ठिरके कल्याण और शत्रुओंके संहारका शुभ आशीर्वाद देने लगे॥७॥
</details>

<details open><summary>विश्वास-प्रस्तुतिः</summary>

ततः स वस्त्राणि तथैव गाश्च  
फलानि पुष्पाणि तथैव निष्कान्।  
कुरूत्तमो ब्राह्मणसान्महात्मा  
कुर्वन् ययौ शक्र इवामरेशः ॥ ८ ॥
</details>

<details><summary>मूलम्</summary>

ततः स वस्त्राणि तथैव गाश्च  
फलानि पुष्पाणि तथैव निष्कान्।  
कुरूत्तमो ब्राह्मणसान्महात्मा  
कुर्वन् ययौ शक्र इवामरेशः ॥ ८ ॥
</details>

<details><summary>अनुवाद (हिन्दी)</summary>

उस समय देवराज इन्द्रके समान तेजस्वी कुरुश्रेष्ठ महात्मा युधिष्ठिर बहुत-से वस्त्र, गाय, फल-फूल और स्वर्णमय आभूषण ब्राह्मणोंको दान करते हुए आगे बढ़ रहे थे॥८॥
</details>

<details open><summary>विश्वास-प्रस्तुतिः</summary>

सहस्रसूर्यः शतकिङ्किणीकः  
परार्द्ध्यजाम्बूनदहेमचित्रः ।  
रथोऽर्जुनस्याग्निरिवार्चिमाली  
विभ्राजते श्वेतहयः सुचक्रः ॥ ९ ॥
</details>

<details><summary>मूलम्</summary>

सहस्रसूर्यः शतकिङ्किणीकः  
परार्द्ध्यजाम्बूनदहेमचित्रः ।  
रथोऽर्जुनस्याग्निरिवार्चिमाली  
विभ्राजते श्वेतहयः सुचक्रः ॥ ९ ॥
</details>

<details><summary>अनुवाद (हिन्दी)</summary>

अर्जुनका रथ ज्वालमालाओंसे युक्त अग्निके समान शोभा पा रहा था। उसमें सूर्यकी आकृतिके सहस्रों चक्र विद्यमान थे। सैकड़ों क्षुद्र घंटिकाएँ लगी थीं। बहुमूल्य जाम्बूनद नामक सुवर्णसे भूषित होनेके कारण उस रथकी विचित्र शोभा हो रही थी। उसमें श्वेत रंगके घोड़े और सुन्दर पहिये लगे थे॥९॥
</details>

<details open><summary>विश्वास-प्रस्तुतिः</summary>

तमास्थितः केशवसंगृहीतं  
कपिध्वजो गाण्डिवबाणपाणिः ।  
धनुर्धरो यस्य समः पृथिव्यां  
न विद्यते नो भविता कदाचित् ॥ १० ॥
</details>

<details><summary>मूलम्</summary>

तमास्थितः केशवसंगृहीतं  
कपिध्वजो गाण्डिवबाणपाणिः ।  
धनुर्धरो यस्य समः पृथिव्यां  
न विद्यते नो भविता कदाचित् ॥ १० ॥
</details>

<details><summary>अनुवाद (हिन्दी)</summary>

गाण्डीव धनुष और बाण हाथमें लिये हुए कपिध्वज अर्जुन उस रथपर आरूढ़ थे। भगवान् श्रीकृष्णने उसकी बागडोर सँभाल रखी थी। अर्जुनके समान धनुर्धर इस भूतलपर न तो कोई है और न होगा ही॥१०॥
</details>

<details open><summary>विश्वास-प्रस्तुतिः</summary>

उद्वर्तयिष्यंस्तव पुत्रसेना-  
मतीव रौद्रं स बिभर्ति रूपम्।  
अनायुधो यः सुभुजो भुजाभ्यां  
नराश्वनागान् युधि भस्म कुर्यात् ॥ ११ ॥
</details>

<details><summary>मूलम्</summary>

उद्वर्तयिष्यंस्तव पुत्रसेना-  
मतीव रौद्रं स बिभर्ति रूपम्।  
अनायुधो यः सुभुजो भुजाभ्यां  
नराश्वनागान् युधि भस्म कुर्यात् ॥ ११ ॥
</details>

<details><summary>अनुवाद (हिन्दी)</summary>

महाराज! जो सुन्दर बाहोंवाले भीमसेन बिना आयुधके केवल भुजाओंसे ही युद्धमें मनुष्यों, घोड़ों और हाथियोंको भस्म कर सकते हैं, उन्होंने ही आपके पुत्रोंकी सेनाका संहार कर डालनेके लिये अत्यन्त रौद्र रूप धारण कर रखा है॥११॥
</details>

<details open><summary>विश्वास-प्रस्तुतिः</summary>

स भीमसेनः सहितो यमाभ्यां  
वृकोदरो वीररथस्य गोप्ता ।  
तं तत्र सिंहर्षभमत्तखेलं  
लोके महेन्द्रप्रतिमानकल्पम् ॥ १२ ॥  
समीक्ष्य सेनाग्रगतं दुरासदं  
संविव्यथुः पङ्कगता यथा द्विपाः।  
वृकोदरं वारणराजदर्पं  
योधास्त्वदीया भयविग्नसत्त्वाः ॥ १३ ॥
</details>

<details><summary>मूलम्</summary>

स भीमसेनः सहितो यमाभ्यां  
वृकोदरो वीररथस्य गोप्ता ।  
तं तत्र सिंहर्षभमत्तखेलं  
लोके महेन्द्रप्रतिमानकल्पम् ॥ १२ ॥  
समीक्ष्य सेनाग्रगतं दुरासदं  
संविव्यथुः पङ्कगता यथा द्विपाः।  
वृकोदरं वारणराजदर्पं  
योधास्त्वदीया भयविग्नसत्त्वाः ॥ १३ ॥
</details>

<details><summary>अनुवाद (हिन्दी)</summary>

वृकोदर भीमसेन, नकुल और सहदेवके साथ रहकर अपने वीर रथी धृष्टद्युम्नकी रक्षा कर रहे थे। जो सिंहों और साँड़ोंके समान उन्मत्त-से होकर युद्धका खेल खेलते हैं, जिनका दर्प गजराजके समान बढ़ा हुआ है तथा जो लोकमें देवराज इन्द्रके समान पराक्रमी हैं, उन्हीं दुर्धर्ष वीर भीमसेनको सेनाके अग्रभागमें उपस्थित देख आपके सैनिक भयसे उद्विग्नचित्त हो कीचड़में फँसे हुए हाथियोंकी भाँति व्यथित हो उठे॥१२-१३॥
</details>

<details open><summary>विश्वास-प्रस्तुतिः</summary>

अनीकमध्ये तिष्ठन्तं राजपुत्रं दुरासदम्।  
अब्रवीद् भरतश्रेष्ठं गुडाकेशं जनार्दनः ॥ १४ ॥
</details>

<details><summary>मूलम्</summary>

अनीकमध्ये तिष्ठन्तं राजपुत्रं दुरासदम्।  
अब्रवीद् भरतश्रेष्ठं गुडाकेशं जनार्दनः ॥ १४ ॥
</details>

<details><summary>अनुवाद (हिन्दी)</summary>

उस समय सेनाके मध्यभागमें खड़े हुए दुर्जय वीर निद्राविजयी भरतश्रेष्ठ राजकुमार अर्जुनसे भगवान् श्रीकृष्णने इस प्रकार कहा॥१४॥
</details>

<details open><summary>मूलम् (वचनम्)</summary>

वासुदेव उवाच
</details>

<details open><summary>विश्वास-प्रस्तुतिः</summary>

य एष रोषात् प्रतपन् बलस्थो  
यो नः सेनां **सिंह इवेक्षते** च।  
स एष भीष्मः कुरु-वंश-केतु-  
र्येनाहृतास् त्रिशतं वाजि-मेधाः +++(स्वबन्धुराज्ञाम् प्रक्षतः?)+++॥ १५ ॥
</details>

<details><summary>मूलम्</summary>

य एष रोषात् प्रतपन् बलस्थो  
यो नः सेनां सिंह इवेक्षते च।  
स एष भीष्मः कुरुवंशकेतु-  
र्येनाहृतास्त्रिशतं वाजिमेधाः ॥ १५ ॥
</details>

<details><summary>अनुवाद (हिन्दी)</summary>

_भगवान् वासुदेव बोले—_ धनंजय! ये जो अपनी सेनाके मध्यभागमें स्थित हो रोषसे तप रहे हैं और सिंहके समान हमारी सेनाकी ओर देखते हैं, ये ही कुरुकुलकेतु भीष्म हैं, जिन्होंने अबतक तीन सौ अश्वमेधयज्ञोंका अनुष्ठान किया है॥१५॥
</details>

<details open><summary>विश्वास-प्रस्तुतिः</summary>

एतान्यनीकानि महानुभावं  
गूहन्ति मेघा इव रश्मिमन्तम्।  
एतानि हत्वा पुरुषप्रवीर  
काङ्क्षस्व युद्धं भरतर्षभेण ॥ १६ ॥
</details>

<details><summary>मूलम्</summary>

एतान्यनीकानि महानुभावं  
गूहन्ति मेघा इव रश्मिमन्तम्।  
एतानि हत्वा पुरुषप्रवीर  
काङ्क्षस्व युद्धं भरतर्षभेण ॥ १६ ॥
</details>

<details><summary>अनुवाद (हिन्दी)</summary>

जैसे बादल अंशुमाली सूर्यको ढक लेते हैं, उसी प्रकार ये सारी सेनाएँ इन महानुभाव भीष्मको आच्छादित किये हुए हैं। नरवीर अर्जुन! तुम पहले इन सेनाओंको मारकर भरतकुलभूषण भीष्मजीके साथ युद्धकी अभिलाषा करो॥१६॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि श्रीमद्भगवद्‌गीतापर्वणि श्रीकृष्णार्जुनसंवादे द्वाविंशोऽध्यायः ॥ २२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत श्रीमद्भगवद्‌गीतापर्वमें श्रीकृष्ण और अर्जुनका संवादविषयक बाईसवाँ अध्याय पूरा हुआ॥२२॥
</details>
