+++
title_full = "020 दोनों सेनाओंकी स्थिति तथा कौरव-सेनाका अभियान"
title = "०२० सैन्यवर्णने"

+++

<details><summary>भागसूचना</summary>

विंशोऽध्यायः
</details>

<details><summary>सूचना (हिन्दी)</summary>

दोनों सेनाओंकी स्थिति तथा कौरवसेनाका अभियान
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

सूर्योदये संजय के नु पूर्वं  
युयुत्सवो हृष्यमाणा इवासन् ।  
मामका वा भीष्मनेत्राः समीपे  
पाण्डवा वा भीमनेत्रास्तदानीम् ॥ १ ॥
</details>

<details><summary>मूलम्</summary>

सूर्योदये संजय के नु पूर्वं  
युयुत्सवो हृष्यमाणा इवासन् ।  
मामका वा भीष्मनेत्राः समीपे  
पाण्डवा वा भीमनेत्रास्तदानीम् ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! सूर्योदयके समय किस पक्षके योद्धा युद्धकी इच्छासे अधिक हर्षका अनुभव करते हुए जान पड़ते थे? भीष्मके नेतृत्वमें निकट आये हुए मेरे सैनिक अथवा भीमसेनकी अध्यक्षतामें आनेवाले पाण्डव सैनिक! उस समय कौन अधिक प्रसन्न थे?॥
</details>

<details open><summary>विश्वास-प्रस्तुतिः</summary>

केषां जघन्यौ सोमसूर्यौ सवायू  
केषां सेनां श्वापदाश्चाभषन्त ।  
केषां यूनां मुखवर्णाः प्रसन्नाः  
सर्वं ह्येतद् ब्रूहि तत्त्वं यथावत् ॥ २ ॥
</details>

<details><summary>मूलम्</summary>

केषां जघन्यौ सोमसूर्यौ सवायू  
केषां सेनां श्वापदाश्चाभषन्त ।  
केषां यूनां मुखवर्णाः प्रसन्नाः  
सर्वं ह्येतद् ब्रूहि तत्त्वं यथावत् ॥ २ ॥
</details>

<details><summary>अनुवाद (हिन्दी)</summary>

चन्द्रमा, सूर्य और वायु किनके प्रतिकूल थे? किनकी सेनाकी ओर देखकर हिंसक जन्तु भयंकर शब्द करते थे? किस पक्षके नवयुवकोंके मुखकी कान्ति प्रसन्न थी? ये सब बातें तुम मुझे ठीक-ठीक बताओ॥२॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

उभे सेने तुल्यमिवोपयाते  
उभे व्यूहे हृष्टरूपे नरेन्द्र।  
उभे चित्र वनराजिप्रकाशे  
तथैवोभे नागरथाश्वपूर्णे ॥ ३ ॥
</details>

<details><summary>मूलम्</summary>

उभे सेने तुल्यमिवोपयाते  
उभे व्यूहे हृष्टरूपे नरेन्द्र।  
उभे चित्र वनराजिप्रकाशे  
तथैवोभे नागरथाश्वपूर्णे ॥ ३ ॥
</details>

<details><summary>अनुवाद (हिन्दी)</summary>

_संजय बोले—_ नरेन्द्र! दोनों ओरकी सेनाएँ समान रूपसे आगे बढ़ रही थीं। दोनों ओरके व्यूहमें खड़े हुए सैनिक हर्षसे उल्लसित थे। दोनों ही सेनाएँ वनश्रेणियोंके समान आश्चर्यरूप प्रतीत होती थीं और दोनों ही हाथी, रथ एवं घोड़ोंसे भरी हुई थीं॥३॥
</details>

<details open><summary>विश्वास-प्रस्तुतिः</summary>

उभे सेने बृहत्यौ भीमरूपे  
तथैवोभे भारत दुर्विषह्ये ।  
तथैवोभे स्वर्गजयाय सृष्टे  
तथैवोभे सत्पुरुषोपजुष्टे ॥ ४ ॥
</details>

<details><summary>मूलम्</summary>

उभे सेने बृहत्यौ भीमरूपे  
तथैवोभे भारत दुर्विषह्ये ।  
तथैवोभे स्वर्गजयाय सृष्टे  
तथैवोभे सत्पुरुषोपजुष्टे ॥ ४ ॥
</details>

<details><summary>अनुवाद (हिन्दी)</summary>

भारत! दोनों ओरकी सेनाएँ विशाल, भयंकर और दुःसह थीं, मानो विधाताने दोनों सेनाओंको स्वर्गकी प्राप्तिके लिये ही रचा था। दोनोंमें ही सत्पुरुष भरे हुए थे॥४॥
</details>

<details open><summary>विश्वास-प्रस्तुतिः</summary>

पश्चान्मुखाः कुरवो धार्तराष्ट्राः  
स्थिताः पार्थाः प्राङ्‌मुखा योत्स्यमानाः।  
दैत्येन्द्रसेनेव च कौरवाणां  
देवेन्द्रसेनेव च पाण्डवानाम् ॥ ५ ॥
</details>

<details><summary>मूलम्</summary>

पश्चान्मुखाः कुरवो धार्तराष्ट्राः  
स्थिताः पार्थाः प्राङ्‌मुखा योत्स्यमानाः।  
दैत्येन्द्रसेनेव च कौरवाणां  
देवेन्द्रसेनेव च पाण्डवानाम् ॥ ५ ॥
</details>

<details><summary>अनुवाद (हिन्दी)</summary>

आपके पुत्र कौरवोंका मुख पश्चिम दिशाकी ओर था और कुन्तीके पुत्र उनसे युद्ध करनेके लिये पूर्वाभिमुख खड़े थे। कौरवसेना दैत्यराजकी सेनाके समान जान पड़ती थी और पाण्डववाहिनी देवराज इन्द्रकी सेनाके तुल्य प्रतीत होती थी॥५॥
</details>

<details open><summary>विश्वास-प्रस्तुतिः</summary>

चक्रे वायुः पृष्ठतः पाण्डवानां  
धार्तराष्ट्राञ्शवापदा व्याहरन्त ।  
गजेन्द्राणां मदगन्धांश्च तीव्रान्  
न सेहिरे तव पुत्रस्य नागाः ॥ ६ ॥
</details>

<details><summary>मूलम्</summary>

चक्रे वायुः पृष्ठतः पाण्डवानां  
धार्तराष्ट्राञ्शवापदा व्याहरन्त ।  
गजेन्द्राणां मदगन्धांश्च तीव्रान्  
न सेहिरे तव पुत्रस्य नागाः ॥ ६ ॥
</details>

<details><summary>अनुवाद (हिन्दी)</summary>

पाण्डवसेनाके पीछेकी ओरसे हवा चल रही थी और आपके पुत्रोंकी ओर देखकर हिंसक जन्तु बोल रहे थे। आपके पुत्रकी सेनामें जो हाथी थे, वे पाण्डवपक्षके गजराजोंके मदोंकी तीव्र गन्ध नहीं सहन कर पाते थे॥
</details>

<details open><summary>विश्वास-प्रस्तुतिः</summary>

दुर्योधनो हस्तिनं पद्मवर्णं  
सुवर्णकक्षं जालवन्तं प्रभिन्नम् ।  
समास्थितो मध्यगतः कुरूणां  
संस्तूयमानो वन्दिभिर्मागधैश्च ॥ ७ ॥
</details>

<details><summary>मूलम्</summary>

दुर्योधनो हस्तिनं पद्मवर्णं  
सुवर्णकक्षं जालवन्तं प्रभिन्नम् ।  
समास्थितो मध्यगतः कुरूणां  
संस्तूयमानो वन्दिभिर्मागधैश्च ॥ ७ ॥
</details>

<details><summary>अनुवाद (हिन्दी)</summary>

दुर्योधन कमलके समान कान्तिवाले मदस्रावी गजराजपर बैठकर कौरवसेनाके मध्यभागमें खड़ा था। उसके हाथीपर सोनेका हौदा कसा हुआ था और पीठपर सोनेकी जाली बिछी हुई थी। उस समय बन्दी और मागधजन उसकी स्तुति कर रहे थे॥७॥
</details>

<details open><summary>विश्वास-प्रस्तुतिः</summary>

चन्द्रप्रभं श्वेतमथातपत्रं  
सौवर्णस्रग् भ्राजति चोत्तमाङ्गे ।  
तं सर्वतः शकुनिः पर्वतीयैः  
सार्धं गान्धारैर्याति गान्धारराजः ॥ ८ ॥
</details>

<details><summary>मूलम्</summary>

चन्द्रप्रभं श्वेतमथातपत्रं  
सौवर्णस्रग् भ्राजति चोत्तमाङ्गे ।  
तं सर्वतः शकुनिः पर्वतीयैः  
सार्धं गान्धारैर्याति गान्धारराजः ॥ ८ ॥
</details>

<details><summary>अनुवाद (हिन्दी)</summary>

उसके मस्तकपर चन्द्रमाके समान कान्तिमान् श्वेत छत्र तना हुआ था और कण्ठमें सोनेकी माला सुशोभित हो रही थी। गान्धारराज शकुनि गान्धारदेशके पर्वतीय योद्धाओंके साथ आकर दुर्योधनको सब ओरसे घेरकर चल रहा था॥८॥
</details>

<details open><summary>विश्वास-प्रस्तुतिः</summary>

भीष्मोऽग्रतः सर्वसैन्यस्य वृद्धः  
श्वेतच्छत्रः श्वेतधनुः सखड्‌गः ।  
श्वेतोष्णीषः पाण्डुरेण ध्वजेन  
श्वेतैरश्वैः श्वेतशैलप्रकाशैः ॥ ९ ॥
</details>

<details><summary>मूलम्</summary>

भीष्मोऽग्रतः सर्वसैन्यस्य वृद्धः  
श्वेतच्छत्रः श्वेतधनुः सखड्‌गः ।  
श्वेतोष्णीषः पाण्डुरेण ध्वजेन  
श्वेतैरश्वैः श्वेतशैलप्रकाशैः ॥ ९ ॥
</details>

<details><summary>अनुवाद (हिन्दी)</summary>

हमारी सम्पूर्ण सेनाके आगे बूढ़े पितामह भीष्म थे। उनके सिरपर श्वेत रंगकी पगड़ी थी और श्वेत वर्णका ही छत्र तना हुआ था। उनके धनुष और खड्ग भी श्वेत ही थे। वे श्वेत शैलके समान प्रकाशित होनेवाले श्वेत घोड़ों और श्वेत ध्वजसे सुशोभित हो रहे थे॥९॥
</details>

<details open><summary>विश्वास-प्रस्तुतिः</summary>

तस्य सैन्ये धार्तराष्ट्राश्च सर्वे  
बाह्लीकानामेकदेशः शलश्च ।  
ये चाम्बष्ठाः क्षत्रिया ये च सिन्धो-  
स्तथा सौवीराः पञ्चनदाश्च शूराः ॥ १० ॥
</details>

<details><summary>मूलम्</summary>

तस्य सैन्ये धार्तराष्ट्राश्च सर्वे  
बाह्लीकानामेकदेशः शलश्च ।  
ये चाम्बष्ठाः क्षत्रिया ये च सिन्धो-  
स्तथा सौवीराः पञ्चनदाश्च शूराः ॥ १० ॥
</details>

<details><summary>अनुवाद (हिन्दी)</summary>

उनकी सेनामें आपके सभी पुत्र, बाह्लीकसेनाका एक अंश, शल और अम्बष्ठ, सौवीर, सिन्धु तथा पंचनद देशके शूरवीर क्षत्रिय विद्यमान थे॥१०॥
</details>

<details open><summary>विश्वास-प्रस्तुतिः</summary>

शोणैर्हयै रुक्मरथो महात्मा  
द्रोणो धनुष्पाणिरदीनसत्त्वः ।  
आस्ते गुरुः प्रायशः सर्वराज्ञां  
पश्चाच्च भूमीन्द्र इवाभियाति ॥ ११ ॥
</details>

<details><summary>मूलम्</summary>

शोणैर्हयै रुक्मरथो महात्मा  
द्रोणो धनुष्पाणिरदीनसत्त्वः ।  
आस्ते गुरुः प्रायशः सर्वराज्ञां  
पश्चाच्च भूमीन्द्र इवाभियाति ॥ ११ ॥
</details>

<details><summary>अनुवाद (हिन्दी)</summary>

उनके पीछे प्रायः समस्त राजाओंके गुरु, उदार हृदयवाले महामना द्रोणाचार्य हाथमें धनुष लिये लाल घोड़ोंसे जुते हुए सुवर्णमय रथमें बैठकर भूमिपालकी भाँति युद्धके लिये जा रहे थे॥११॥
</details>

<details open><summary>विश्वास-प्रस्तुतिः</summary>

वार्धक्षत्रिः सर्वसैन्यस्य मध्ये  
भूरिश्रवाः पुरुमित्रो जयश्च ।  
शाल्वा मत्स्याः केकयाश्चेति सर्वे  
गजानीकैर्भ्रातरो योत्स्यमानाः ॥ १२ ॥
</details>

<details><summary>मूलम्</summary>

वार्धक्षत्रिः सर्वसैन्यस्य मध्ये  
भूरिश्रवाः पुरुमित्रो जयश्च ।  
शाल्वा मत्स्याः केकयाश्चेति सर्वे  
गजानीकैर्भ्रातरो योत्स्यमानाः ॥ १२ ॥
</details>

<details><summary>अनुवाद (हिन्दी)</summary>

वृद्धक्षत्रका पुत्र जयद्रथ, भूरिश्रवा, पुरुमित्र, जय, शाल्व और मत्स्यदेशीय क्षत्रिय तथा सब भाई केकय-राजकुमार युद्धकी इच्छासे हाथियोंके समूहोंको साथ ले सम्पूर्ण सेनाके मध्यभागमें स्थित थे॥१२॥
</details>

<details open><summary>विश्वास-प्रस्तुतिः</summary>

शारद्वतश्चोत्तरधूर्महात्मा  
महेष्वासो गौतमश्चित्रयोधी ।  
शकैः किरातैर्यवनैः पह्लवैश्च  
सार्धं चमूमुत्तरतोऽभियाति ॥ १३ ॥
</details>

<details><summary>मूलम्</summary>

शारद्वतश्चोत्तरधूर्महात्मा  
महेष्वासो गौतमश्चित्रयोधी ।  
शकैः किरातैर्यवनैः पह्लवैश्च  
सार्धं चमूमुत्तरतोऽभियाति ॥ १३ ॥
</details>

<details><summary>अनुवाद (हिन्दी)</summary>

महान् धनुर्धर और विचित्र रीतिसे युद्ध करनेवाले गौतमवंशीय महामना कृपाचार्य गुरुतर भार ग्रहण करके शक, किरात, यवन तथा पल्लव सैनिकोंके साथ कौरवसेनाके बाँयें भागमें होकर चल रहे थे॥१३॥
</details>

<details open><summary>विश्वास-प्रस्तुतिः</summary>

महारथैर्वृष्णिभोजैः सुगुप्तं  
सुराष्ट्रकैर्विहितैरात्तशस्त्रैः ।  
बृहद् बलं कृतवर्माभिगुप्तं  
बलं त्वदीयं दक्षिणेनाभियाति ॥ १४ ॥
</details>

<details><summary>मूलम्</summary>

महारथैर्वृष्णिभोजैः सुगुप्तं  
सुराष्ट्रकैर्विहितैरात्तशस्त्रैः ।  
बृहद् बलं कृतवर्माभिगुप्तं  
बलं त्वदीयं दक्षिणेनाभियाति ॥ १४ ॥
</details>

<details><summary>अनुवाद (हिन्दी)</summary>

हाथमें हथियार लिये सुशिक्षित सुराष्ट्रदेशीय वीरों तथा वृष्णि और भोजवंशके महारथियोंद्वारा पालित विशाल सेना कृतवर्माद्वारा सुरक्षित होकर आपकी सेनाके दाहिने भागसे होकर युद्धके लिये यात्रा कर रही थी॥१४॥
</details>

<details open><summary>विश्वास-प्रस्तुतिः</summary>

संशप्तकानामयुतं रथानां  
मृत्युर्जयो वार्जुनस्येति सृष्टाः ।  
येनार्जुनस्तेन राजन् कृतास्त्राः  
प्रयातारस्ते त्रिगर्ताश्च शूराः ॥ १५ ॥
</details>

<details><summary>मूलम्</summary>

संशप्तकानामयुतं रथानां  
मृत्युर्जयो वार्जुनस्येति सृष्टाः ।  
येनार्जुनस्तेन राजन् कृतास्त्राः  
प्रयातारस्ते त्रिगर्ताश्च शूराः ॥ १५ ॥
</details>

<details><summary>अनुवाद (हिन्दी)</summary>

‘या तो हम अर्जुनपर विजय प्राप्त करेंगे अथवा हमारी मृत्यु हो जायगी’ ऐसी प्रतिज्ञा करके दस हजार संशप्तक रथी तथा बहुत-से अस्त्रवेत्ता त्रिगर्तदेशीय शूरवीर जिस ओर अर्जुन थे, उसी ओर जा रहे थे॥१५॥
</details>

<details open><summary>विश्वास-प्रस्तुतिः</summary>

साग्रं शतसहस्रं तु नागानां तव भारत।  
नागे नागे रथशतं शतमश्वा रथे रथे ॥ १६ ॥
</details>

<details><summary>मूलम्</summary>

साग्रं शतसहस्रं तु नागानां तव भारत।  
नागे नागे रथशतं शतमश्वा रथे रथे ॥ १६ ॥
</details>

<details><summary>अनुवाद (हिन्दी)</summary>

भारत! आपकी सेनामें एक लाखसे अधिक हाथी थे। एक-एक हाथीके साथ सौ-सौ रथ थे और एक-एक रथके साथ सौ-सौ घोड़े थे॥१६॥
</details>

<details open><summary>विश्वास-प्रस्तुतिः</summary>

अश्वेऽश्वे दश धानुष्का धानुष्के शतचर्मिणः।  
एवं व्यूढान्यनीकानि भीष्मेण तव भारत ॥ १७ ॥
</details>

<details><summary>मूलम्</summary>

अश्वेऽश्वे दश धानुष्का धानुष्के शतचर्मिणः।  
एवं व्यूढान्यनीकानि भीष्मेण तव भारत ॥ १७ ॥
</details>

<details><summary>अनुवाद (हिन्दी)</summary>

प्रत्येक अश्वके पीछे दस-दस धनुर्धर और प्रत्येक धनुर्धरके साथ सौ-सौ पैदल सैनिक नियुक्त किये गये थे, जो ढाल-तलवार लिये रहते थे। भरतनन्दन! इस प्रकार भीष्मजीने आपकी सेनाओंका व्यूह रचा था॥१७॥
</details>

<details open><summary>विश्वास-प्रस्तुतिः</summary>

संव्यूह्य मानुषं व्यूहं दैवं गान्धर्वमासुरम्।  
दिवसे दिवसे प्राप्ते भीष्मः शान्तनवोऽग्रणीः ॥ १८ ॥  
महारथौघविपुलः समुद्र इव घोषवान्।  
भीष्मेण धार्तराष्ट्राणां व्यूहः प्रत्यङ्‌मुखो युधि ॥ १९ ॥
</details>

<details><summary>मूलम्</summary>

संव्यूह्य मानुषं व्यूहं दैवं गान्धर्वमासुरम्।  
दिवसे दिवसे प्राप्ते भीष्मः शान्तनवोऽग्रणीः ॥ १८ ॥  
महारथौघविपुलः समुद्र इव घोषवान्।  
भीष्मेण धार्तराष्ट्राणां व्यूहः प्रत्यङ्‌मुखो युधि ॥ १९ ॥
</details>

<details><summary>अनुवाद (हिन्दी)</summary>

शान्तनुनन्दन सेनापति भीष्म प्रत्येक दिन मानुष, दैव, गान्धर्व और आसुर प्रणालीके अनुसार व्यूह-रचना करके सेनाके अग्रभागमें स्थित होते थे। भीष्मद्वारा रचित कौरवसेनाका वह व्यूह महारथियोंके समुदायसे सम्पन्न हो समुद्रके समान गर्जना करता था। युद्धमें उसका मुख पश्चिमकी ओर था॥१८-१९॥
</details>

<details open><summary>विश्वास-प्रस्तुतिः</summary>

अनन्तरूपा ध्वजिनी नरेन्द्र  
भीमा त्वदीया न तु पाण्डवानाम्।  
तां चैव मन्ये बृहतीं दुष्प्रधर्षां  
यस्या नेता केशवश्चार्जुनश्च ॥ २० ॥
</details>

<details><summary>मूलम्</summary>

अनन्तरूपा ध्वजिनी नरेन्द्र  
भीमा त्वदीया न तु पाण्डवानाम्।  
तां चैव मन्ये बृहतीं दुष्प्रधर्षां  
यस्या नेता केशवश्चार्जुनश्च ॥ २० ॥
</details>

<details><summary>अनुवाद (हिन्दी)</summary>

नरेन्द्र! आपकी सेना अनन्त रूपवाली एवं भयंकर थी; पाण्डवोंकी वैसी नहीं थी। परंतु मैं तो उसी सेनाको विशाल और दुर्जय मानता हूँ, जिसके नेता साक्षात् भगवान् श्रीकृष्ण और अर्जुन हैं॥२०॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि श्रीमद्भगवद्‌गीतापर्वणि सैन्यवर्णने विंशोऽध्यायः ॥ २० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत श्रीमद्भगवद्‌गीतापर्वमें सैन्यवर्णनविषयक बीसवाँ अध्याय पूरा हुआ॥२०॥
</details>
