+++
title_full = "052 भीष्म और अर्जुनका युद्ध"
title = "०५२ भीष्मार्जुनयुद्धे"

+++

<details><summary>भागसूचना</summary>

द्विपञ्चाशत्तमोऽध्यायः
</details>

<details><summary>सूचना (हिन्दी)</summary>

भीष्म और अर्जुनका युद्ध
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

एवं व्यूढेष्वनीकेषु मामकेष्वितरेषु च।  
कथं प्रहरतां श्रेष्ठाः सम्प्रहारं प्रचक्रिरे ॥ १ ॥
</details>

<details><summary>मूलम्</summary>

एवं व्यूढेष्वनीकेषु मामकेष्वितरेषु च।  
कथं प्रहरतां श्रेष्ठाः सम्प्रहारं प्रचक्रिरे ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! इस प्रकार मेरे और पाण्डवोंके सैनिकोंकी व्यूह-रचना हो जानेपर उन श्रेष्ठ योद्धाओंने किस प्रकार युद्ध प्रारम्भ किया?॥१॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

(तावकाः पाण्डवैः सार्धं यथायुध्यन्त तच्छृणु।)  
समं व्यूढेष्वनीकेषु संनद्धरुचिरध्वजम् ।  
अपारमिव संदृश्य सागरप्रतिमं बलम् ॥ २ ॥  
तेषां मध्ये स्थितो राजन् पुत्रो दुर्योधनस्तव।  
अब्रवीत्‌ तावकान् सर्वान् युद्ध्यध्वमिति दंशिताः ॥ ३ ॥
</details>

<details><summary>मूलम्</summary>

(तावकाः पाण्डवैः सार्धं यथायुध्यन्त तच्छृणु।)  
समं व्यूढेष्वनीकेषु संनद्धरुचिरध्वजम् ।  
अपारमिव संदृश्य सागरप्रतिमं बलम् ॥ २ ॥  
तेषां मध्ये स्थितो राजन् पुत्रो दुर्योधनस्तव।  
अब्रवीत्‌ तावकान् सर्वान् युद्ध्यध्वमिति दंशिताः ॥ ३ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! आपके पुत्रोंने पाण्डवोंके साथ जिस प्रकार युद्ध किया, वह बताता हूँ, सुनिये। जब सब सेनाओंकी व्यूह-रचना हो गयी, तब समस्त सेना एक होकर एक अपार महासागरके समान प्रतीत होने लगी। उसमें सब ओर रथ आदिमें आबद्ध सुन्दर ध्वजा फहराती दिखायी देती थी। उसे देखकर सैनिकोंके बीचमें खड़ा हुआ आपका पुत्र दुर्योधन आपके सभी योद्धाओंसे इस प्रकार बोला—‘कवचधारी वीरो! युद्ध आरम्भ करो’॥२-३॥
</details>

<details open><summary>विश्वास-प्रस्तुतिः</summary>

ते मनः क्रूरमाधाय समभित्यक्तजीविताः।  
पाण्डवानभ्यवर्तन्त सर्व एवोच्छ्रितध्वजाः ॥ ४ ॥
</details>

<details><summary>मूलम्</summary>

ते मनः क्रूरमाधाय समभित्यक्तजीविताः।  
पाण्डवानभ्यवर्तन्त सर्व एवोच्छ्रितध्वजाः ॥ ४ ॥
</details>

<details><summary>अनुवाद (हिन्दी)</summary>

तब उन सबने मनको कठोर बनाकर प्राणोंका मोह छोड़कर ऊँची ध्वजाएँ फहराते हुए पाण्डवोंपर आक्रमण किया॥४॥
</details>

<details open><summary>विश्वास-प्रस्तुतिः</summary>

ततो युद्धं समभवत् तुमुलं लोमहर्षणम्।  
तावकानां परेषां च व्यतिषक्तरथद्विपम् ॥ ५ ॥
</details>

<details><summary>मूलम्</summary>

ततो युद्धं समभवत् तुमुलं लोमहर्षणम्।  
तावकानां परेषां च व्यतिषक्तरथद्विपम् ॥ ५ ॥
</details>

<details><summary>अनुवाद (हिन्दी)</summary>

फिर तो आपके और पाण्डवोंके सैनिकोंमें रोमांचकारी घमासान युद्ध होने लगा। उसमें उभय पक्षके रथ और हाथी एक-दूसरेसे गुँथ गये थे॥५॥
</details>

<details open><summary>विश्वास-प्रस्तुतिः</summary>

मुक्तास्तु रथिभिर्बाणा रुक्मपुङ्खाः सुतेजसः।  
संनिपेतुरकुण्ठाग्रा नागेषु च हयेषु च ॥ ६ ॥
</details>

<details><summary>मूलम्</summary>

मुक्तास्तु रथिभिर्बाणा रुक्मपुङ्खाः सुतेजसः।  
संनिपेतुरकुण्ठाग्रा नागेषु च हयेषु च ॥ ६ ॥
</details>

<details><summary>अनुवाद (हिन्दी)</summary>

रथियोंके छोड़े हुए सुवर्णमय पंखयुक्त तेजस्वी बाण कहीं भी कुण्ठित न होकर हाथियों और घोड़ोंपर पड़ने लगे॥६॥
</details>

<details open><summary>विश्वास-प्रस्तुतिः</summary>

तथा प्रवृत्ते संग्रामे धनुरुद्यम्य दंशितः।  
अभिपत्य महाबाहुर्भीष्मो भीमपराक्रमः ॥ ७ ॥  
सौभद्रे भीमसेने च सात्यकौ च महारथे।  
कैकेये च विराटे च धृष्टद्युम्ने च पार्षते ॥ ८ ॥  
एतेषु नरवीरेषु चेदिमत्स्येषु चाभिभूः।  
ववर्ष शरवर्षाणि वृद्धः कुरुपितामहः ॥ ९ ॥
</details>

<details><summary>मूलम्</summary>

तथा प्रवृत्ते संग्रामे धनुरुद्यम्य दंशितः।  
अभिपत्य महाबाहुर्भीष्मो भीमपराक्रमः ॥ ७ ॥  
सौभद्रे भीमसेने च सात्यकौ च महारथे।  
कैकेये च विराटे च धृष्टद्युम्ने च पार्षते ॥ ८ ॥  
एतेषु नरवीरेषु चेदिमत्स्येषु चाभिभूः।  
ववर्ष शरवर्षाणि वृद्धः कुरुपितामहः ॥ ९ ॥
</details>

<details><summary>अनुवाद (हिन्दी)</summary>

इस प्रकार युद्ध आरम्भ हो जानेपर भयंकर पराक्रमी एवं कुरुकुलके प्रभावशाली वृद्ध पितामह महाबाहु भीष्म धनुष उठाये कवच बाँधे सहसा आगे बढ़े और अभिमन्यु, भीमसेन, महारथी सात्यकि, केकय, विराट एवं द्रुपदकुमार धृष्टद्युम्न—इन सब नरवीरोंपर और चेदि तथा मत्स्यदेशीय योद्धाओंपर बाणोंकी वर्षा करने लगे॥७—९॥
</details>

<details open><summary>विश्वास-प्रस्तुतिः</summary>

अभिद्यत ततो व्यूहस्तस्मिन् वीरसमागमे।  
सर्वेषामेव सैन्यानामासीद् व्यतिकरो महान् ॥ १० ॥
</details>

<details><summary>मूलम्</summary>

अभिद्यत ततो व्यूहस्तस्मिन् वीरसमागमे।  
सर्वेषामेव सैन्यानामासीद् व्यतिकरो महान् ॥ १० ॥
</details>

<details><summary>अनुवाद (हिन्दी)</summary>

वीरोंके इस संघर्षमें सेनाओंका व्यूह भंग हो गया और सभी सैनिकोंका आपसमें महान् सम्मिश्रण हो गया॥१०॥
</details>

<details open><summary>विश्वास-प्रस्तुतिः</summary>

सादिनो ध्वजिनश्चैव हताः प्रवरवाजिनः।  
विप्रद्रुतरथानीकाः समपद्यन्त पाण्डवाः ॥ ११ ॥
</details>

<details><summary>मूलम्</summary>

सादिनो ध्वजिनश्चैव हताः प्रवरवाजिनः।  
विप्रद्रुतरथानीकाः समपद्यन्त पाण्डवाः ॥ ११ ॥
</details>

<details><summary>अनुवाद (हिन्दी)</summary>

घुड़सवार, ध्वजा धारण करनेवाले सैनिक तथा उत्तम घोड़े मारे गये। पाण्डवोंकी रथ-सेना पलायन करने लगी॥११॥
</details>

<details open><summary>विश्वास-प्रस्तुतिः</summary>

अर्जुनस्तु नरव्याघ्रो दृष्ट्‌वा भीष्मं महारथम्।  
वार्ष्णेयमब्रवीत् क्रुद्धो याहि यत्र पितामहः ॥ १२ ॥  
एष भीष्मः सुसंक्रुद्धो वार्ष्णेय मम वाहिनीम्।  
नाशयिष्यति सुव्यक्तं दुर्योधनहिते रतः ॥ १३ ॥
</details>

<details><summary>मूलम्</summary>

अर्जुनस्तु नरव्याघ्रो दृष्ट्‌वा भीष्मं महारथम्।  
वार्ष्णेयमब्रवीत् क्रुद्धो याहि यत्र पितामहः ॥ १२ ॥  
एष भीष्मः सुसंक्रुद्धो वार्ष्णेय मम वाहिनीम्।  
नाशयिष्यति सुव्यक्तं दुर्योधनहिते रतः ॥ १३ ॥
</details>

<details><summary>अनुवाद (हिन्दी)</summary>

तब नरश्रेष्ठ अर्जुनने महारथी भीष्मको देखकर भगवान् श्रीकृष्णसे कुपित होकर कहा—‘वार्ष्णेय! जहाँ पितामह भीष्म हैं, वहाँ चलिये। अन्यथा ये भीष्म अत्यन्त क्रोधमें भरकर निश्चय ही मेरी सारी सेनाका विनाश कर डालेंगे; क्योंकि इस समय ये दुर्योधनके हितमें तत्पर हैं॥१२-१३॥
</details>

<details open><summary>विश्वास-प्रस्तुतिः</summary>

एष द्रोणः कृपः शल्यो विकर्णश्च जनार्दन।  
धार्तराष्ट्राश्च सहिता दुर्योधनपुरोगमाः ॥ १४ ॥  
पञ्चालान् निहनिष्यन्ति रक्षिता दृढधन्वना।  
सोऽहं भीष्मं वधिष्यामि सैन्यहेतोर्जनार्दन ॥ १५ ॥
</details>

<details><summary>मूलम्</summary>

एष द्रोणः कृपः शल्यो विकर्णश्च जनार्दन।  
धार्तराष्ट्राश्च सहिता दुर्योधनपुरोगमाः ॥ १४ ॥  
पञ्चालान् निहनिष्यन्ति रक्षिता दृढधन्वना।  
सोऽहं भीष्मं वधिष्यामि सैन्यहेतोर्जनार्दन ॥ १५ ॥
</details>

<details><summary>अनुवाद (हिन्दी)</summary>

‘जनार्दन! सुदृढ़ धनुष धारण करनेवाले भीष्मके द्वारा सुरक्षित हो ये द्रोण, कृप, शल्य, विकर्ण तथा दुर्योधन आदि समस्त धृतराष्ट्रपुत्र मिलकर पांचाल योद्धाओंका संहार कर डालेंगे। अतः सेनाकी रक्षाके लिये मैं भीष्मका वध कर डालूँगा’॥१४-१५॥
</details>

<details open><summary>विश्वास-प्रस्तुतिः</summary>

तमब्रवीद् वासुदेवो यत्तो भव धनंजय।  
एष त्वां प्रापयिष्यामि पितामहरथं प्रति ॥ १६ ॥
</details>

<details><summary>मूलम्</summary>

तमब्रवीद् वासुदेवो यत्तो भव धनंजय।  
एष त्वां प्रापयिष्यामि पितामहरथं प्रति ॥ १६ ॥
</details>

<details><summary>अनुवाद (हिन्दी)</summary>

तब भगवान् श्रीकृष्णने कहा—‘धनंजय! सावधान हो जाओ। अभी तुम्हें भीष्मके रथके समीप पहुँचाये देता हूँ’॥१६॥
</details>

<details open><summary>विश्वास-प्रस्तुतिः</summary>

एवमुक्त्वा ततः शौरी रथं तं लोकविश्रुतम्।  
प्रापयामास भीष्मस्य रथं प्रति जनेश्वर ॥ १७ ॥
</details>

<details><summary>मूलम्</summary>

एवमुक्त्वा ततः शौरी रथं तं लोकविश्रुतम्।  
प्रापयामास भीष्मस्य रथं प्रति जनेश्वर ॥ १७ ॥
</details>

<details><summary>अनुवाद (हिन्दी)</summary>

जनेश्वर! ऐसा कहकर श्रीकृष्णने उस विश्वविख्यात रथको भीष्मजीके रथके निकट पहुँचा दिया॥१७॥
</details>

<details open><summary>विश्वास-प्रस्तुतिः</summary>

चलद्‌बहुपताकेन बलाकावर्णवाजिना ।  
समुच्छ्रितमहाभीमनदद्‌वानरकेतुना ॥ १८ ॥  
महता मेघनादेन रथेनामिततेजसा ।  
विनिघ्नन् कौरवानीकं शूरसेनांश्च पाण्डवः ॥ १९ ॥  
प्रायाच्छरणदः शीघ्रं सुहृदां हर्षवर्धनः।
</details>

<details><summary>मूलम्</summary>

चलद्‌बहुपताकेन बलाकावर्णवाजिना ।  
समुच्छ्रितमहाभीमनदद्‌वानरकेतुना ॥ १८ ॥  
महता मेघनादेन रथेनामिततेजसा ।  
विनिघ्नन् कौरवानीकं शूरसेनांश्च पाण्डवः ॥ १९ ॥  
प्रायाच्छरणदः शीघ्रं सुहृदां हर्षवर्धनः।
</details>

<details><summary>अनुवाद (हिन्दी)</summary>

उस रथपर बहुत-सी पताकाएँ फहरा रही थीं। उसमें बकपंक्तिके समान श्वेतवर्णवाले चार घोड़े जुते हुए थे। उसके अत्यन्त ऊँचे ध्वजके ऊपर एक वानर भयंकर गर्जना करता था। उस रथके पहियोंकी घरघराहट मेघकी गर्जनाके समान गम्भीर थी तथा वह रथ अनन्त तेज (कान्ति)-से सम्पन्न था। उस विशाल रथपर आरूढ़ हो पाण्डुनन्दन अर्जुन, जो सबको शरण देनेवाले और सुहृदोंका आनन्द बढ़ानेवाले थे, कौरव-सेना एवं शूरसेन-देशीय योद्धाओंका वध करते हुए शीघ्रतापूर्वक भीष्मके पास गये॥१८-१९॥
</details>

<details open><summary>विश्वास-प्रस्तुतिः</summary>

तमापतन्तं वेगेन प्रभिन्नमिव वारणम् ॥ २० ॥  
त्रासयन्तं रणे शूरान् मर्दयन्तं च सायकैः।  
सैन्धवप्रमुखैर्गुप्तः प्राच्यसौवीरकेकयैः ॥ २१ ॥  
सहसा प्रत्युदीयाय भीष्मः शान्तनवोऽर्जुनम्।
</details>

<details><summary>मूलम्</summary>

तमापतन्तं वेगेन प्रभिन्नमिव वारणम् ॥ २० ॥  
त्रासयन्तं रणे शूरान् मर्दयन्तं च सायकैः।  
सैन्धवप्रमुखैर्गुप्तः प्राच्यसौवीरकेकयैः ॥ २१ ॥  
सहसा प्रत्युदीयाय भीष्मः शान्तनवोऽर्जुनम्।
</details>

<details><summary>अनुवाद (हिन्दी)</summary>

मदकी धारा बहानेवाले गजराजकी भाँति उन्हें वेगसे आते और रणक्षेत्रमें सायकोंद्वारा शूरवीरोंका मर्दन करके उन्हें भयभीत करते देख जयद्रथ आदि राजाओं तथा पूर्वदेश, सौवीर राज्य और केकय प्रदेशके योद्धाओंसे सुरक्षित शान्तनुनन्दन भीष्म सहसा अर्जुनकी ओर बढ़े॥२०-२१॥
</details>

<details open><summary>विश्वास-प्रस्तुतिः</summary>

को हि गाण्डीवधन्वानमन्यः कुरुपितामहात् ॥ २२ ॥  
द्रोणवैकर्तनाभ्यां वा रथी संयातुमर्हति।
</details>

<details><summary>मूलम्</summary>

को हि गाण्डीवधन्वानमन्यः कुरुपितामहात् ॥ २२ ॥  
द्रोणवैकर्तनाभ्यां वा रथी संयातुमर्हति।
</details>

<details><summary>अनुवाद (हिन्दी)</summary>

महाराज! कुरुकुलके पितामह भीष्म, द्रोणाचार्य तथा कर्णके सिवा दूसरा कौन ऐसा रथी है, जो गाण्डीवधारी अर्जुनका सामना कर सके॥२२॥
</details>

<details open><summary>विश्वास-प्रस्तुतिः</summary>

ततो भीष्मो महाराज सर्वलोकमहारथः ॥ २३ ॥  
अर्जुनं सप्तसप्तत्या नाराचानां समाचिनोत्।  
द्रोणश्च पञ्चविंशत्या कृपः पञ्चाशता शरैः ॥ २४ ॥  
दुर्योधनश्चतुःषष्ट्या शल्यश्च नवभिः शरैः।  
सैन्धवो नवभिश्चैव शकुनिश्चापि पञ्चभिः ॥ २५ ॥  
विकर्णो दशभिर्भल्लै राजन् विव्याध पाण्डवम्।
</details>

<details><summary>मूलम्</summary>

ततो भीष्मो महाराज सर्वलोकमहारथः ॥ २३ ॥  
अर्जुनं सप्तसप्तत्या नाराचानां समाचिनोत्।  
द्रोणश्च पञ्चविंशत्या कृपः पञ्चाशता शरैः ॥ २४ ॥  
दुर्योधनश्चतुःषष्ट्या शल्यश्च नवभिः शरैः।  
सैन्धवो नवभिश्चैव शकुनिश्चापि पञ्चभिः ॥ २५ ॥  
विकर्णो दशभिर्भल्लै राजन् विव्याध पाण्डवम्।
</details>

<details><summary>अनुवाद (हिन्दी)</summary>

नरेश्वर! तदनन्तर सम्पूर्ण विश्वमें विख्यात महारथी भीष्मने अर्जुनपर सतहत्तर बाण चलाये, द्रोणने पचीस, कृपाचार्यने पचास, दुर्योधनने चौंसठ, शल्यने नौ, जयद्रथने नौ, शकुनिने पाँच तथा विकर्णने दस भल्ल नामक बाणों-द्वारा पाण्डुनन्दन अर्जुनको बींध डाला॥२३—२५॥
</details>

<details open><summary>विश्वास-प्रस्तुतिः</summary>

स तैर्विद्धो महेष्वासः समन्तान्निशितैः शरैः ॥ २६ ॥  
न विव्यथे महाबाहुर्भिद्यमान इवाचलः।
</details>

<details><summary>मूलम्</summary>

स तैर्विद्धो महेष्वासः समन्तान्निशितैः शरैः ॥ २६ ॥  
न विव्यथे महाबाहुर्भिद्यमान इवाचलः।
</details>

<details><summary>अनुवाद (हिन्दी)</summary>

इन समस्त तीखे बाणोंद्वारा चारों ओरसे विद्ध होनेपर भी महाधनुर्धर महाबाहु अर्जुन तनिक भी व्यथित नहीं हुए। ऐसा जान पड़ता था, मानो किसी पर्वतको बाणोंसे बींध दिया हो॥२६॥
</details>

<details open><summary>विश्वास-प्रस्तुतिः</summary>

स भीष्मं पञ्चविंशत्या कृपं च नवभिः शरैः ॥ २७ ॥  
द्रोणं षष्ट्या नरव्याघ्रो विकर्णं च त्रिभिः शरैः।  
शल्यं चैव त्रिभिर्बाणै राजानं चैव पञ्चभिः ॥ २८ ॥  
प्रत्यविध्यदमेयात्मा किरीटी भरतर्षभ ।
</details>

<details><summary>मूलम्</summary>

स भीष्मं पञ्चविंशत्या कृपं च नवभिः शरैः ॥ २७ ॥  
द्रोणं षष्ट्या नरव्याघ्रो विकर्णं च त्रिभिः शरैः।  
शल्यं चैव त्रिभिर्बाणै राजानं चैव पञ्चभिः ॥ २८ ॥  
प्रत्यविध्यदमेयात्मा किरीटी भरतर्षभ ।
</details>

<details><summary>अनुवाद (हिन्दी)</summary>

भरतश्रेष्ठ! तत्पश्चात् अमेय आत्मबलसे सम्पन्न, किरीटधारी पुरुषसिंह अर्जुनने भीष्मको पचीस, कृपाचार्यको नौ, द्रोणको साठ, विकर्णको तीन, शल्यको तीन तथा राजा दुर्योधनको पाँच बाणोंसे घायल कर दिया॥२७-२८॥
</details>

<details open><summary>विश्वास-प्रस्तुतिः</summary>

तं सात्यकिर्विराटश्च धृष्टद्युम्नश्च पार्षतः ॥ २९ ॥  
द्रौपदेयाऽभिमन्युश्च परिवव्रुर्धनंजयम् ।
</details>

<details><summary>मूलम्</summary>

तं सात्यकिर्विराटश्च धृष्टद्युम्नश्च पार्षतः ॥ २९ ॥  
द्रौपदेयाऽभिमन्युश्च परिवव्रुर्धनंजयम् ।
</details>

<details><summary>अनुवाद (हिन्दी)</summary>

उस समय सात्यकि, विराट, द्रुपदकुमार धृष्टद्युम्न, द्रौपदीके पाँचों पुत्र और अभिमन्यु—इन सबने अर्जुनको उनकी रक्षाके लिये चारों ओरसे घेर लिया॥२९॥
</details>

<details open><summary>विश्वास-प्रस्तुतिः</summary>

ततो द्रोणं महेष्वासं गाङ्गेयस्य प्रिये रतम् ॥ ३० ॥  
अभ्यवर्तत पाञ्चाल्यः संयुक्तः सह सोमकैः।
</details>

<details><summary>मूलम्</summary>

ततो द्रोणं महेष्वासं गाङ्गेयस्य प्रिये रतम् ॥ ३० ॥  
अभ्यवर्तत पाञ्चाल्यः संयुक्तः सह सोमकैः।
</details>

<details><summary>अनुवाद (हिन्दी)</summary>

तदनन्तर गंगानन्दन भीष्मका प्रिय करनेमें लगे हुए महाधनुर्धर द्रोणाचार्यपर सोमकोंसहित धृष्टद्युम्नने आक्रमण किया॥३०॥
</details>

<details open><summary>विश्वास-प्रस्तुतिः</summary>

भीष्मस्तु रथिनां श्रेष्ठो राजन् विव्याध पाण्डवम् ॥ ३१ ॥  
अशीत्या निशितैर्बाणैस्ततोऽक्रोशन्त तावकाः ।
</details>

<details><summary>मूलम्</summary>

भीष्मस्तु रथिनां श्रेष्ठो राजन् विव्याध पाण्डवम् ॥ ३१ ॥  
अशीत्या निशितैर्बाणैस्ततोऽक्रोशन्त तावकाः ।
</details>

<details><summary>अनुवाद (हिन्दी)</summary>

राजन्! तब रथियोंमें श्रेष्ठ भीष्मने पाण्डुनन्दन अर्जुनको अस्सी पैने बाण मारकर बींध डाला। यह देखकर आपके सैनिक हर्षसे कोलाहल करने लगे॥३१॥
</details>

<details open><summary>विश्वास-प्रस्तुतिः</summary>

तेषां तु निनदं श्रुत्वा सहितानां प्रहृष्टवत् ॥ ३२ ॥  
प्रविवेश ततो मध्यं नरसिंहः प्रतापवान्।  
तेषां महारथानां स मध्यं प्राप्य धनंजयः ॥ ३३ ॥  
चिक्रीड धनुषा राजल्ँलक्ष्यं कृत्वा महारथान्।  
ततो दुर्योधनो राजा भीष्ममाह जनेश्वरः ॥ ३४ ॥  
पीड्यमानं स्वकं सैन्यं दृष्ट्‌वा पार्थेन संयुगे।
</details>

<details><summary>मूलम्</summary>

तेषां तु निनदं श्रुत्वा सहितानां प्रहृष्टवत् ॥ ३२ ॥  
प्रविवेश ततो मध्यं नरसिंहः प्रतापवान्।  
तेषां महारथानां स मध्यं प्राप्य धनंजयः ॥ ३३ ॥  
चिक्रीड धनुषा राजल्ँलक्ष्यं कृत्वा महारथान्।  
ततो दुर्योधनो राजा भीष्ममाह जनेश्वरः ॥ ३४ ॥  
पीड्यमानं स्वकं सैन्यं दृष्ट्‌वा पार्थेन संयुगे।
</details>

<details><summary>अनुवाद (हिन्दी)</summary>

उन समस्त कौरवोंका हर्षनाद सुनकर प्रतापी पुरुषसिंह अर्जुनने उनकी सेनाके भीतर प्रवेश किया। राजन्! उन महारथियोंके भीतर पहुँचकर अर्जुन उन सबको अपने बाणोंका निशाना बनाकर धनुषसे खेल करने लगे। तब प्रजापालक राजा दुर्योधनने अर्जुनके द्वारा युद्धमें अपनी सेनाको पीड़ित हुई देख भीष्मसे कहा—॥३२-३४॥
</details>

<details open><summary>विश्वास-प्रस्तुतिः</summary>

एष पाण्डुसुतस्तात कृष्णेन सहितो बली ॥ ३५ ॥  
यततां सर्वसैन्यानां मूलं नः परिकृन्तति।  
त्वयि जीवति गाङ्‌गेय द्रोणे च रथिनां वरे ॥ ३६ ॥
</details>

<details><summary>मूलम्</summary>

एष पाण्डुसुतस्तात कृष्णेन सहितो बली ॥ ३५ ॥  
यततां सर्वसैन्यानां मूलं नः परिकृन्तति।  
त्वयि जीवति गाङ्‌गेय द्रोणे च रथिनां वरे ॥ ३६ ॥
</details>

<details><summary>अनुवाद (हिन्दी)</summary>

‘तात! ये पाण्डुके बलवान् पुत्र अर्जुन श्रीकृष्णके साथ आकर समस्त सैन्योंके प्रयत्नशील होनेपर भी हमलोगोंका मूलोच्छेद कर रहे हैं। गंगानन्दन! आपके तथा रथियोंमें श्रेष्ठ द्रोणाचार्यके जीते-जी हमारे सैनिक मारे जा रहे हैं॥३५-३६॥
</details>

<details open><summary>विश्वास-प्रस्तुतिः</summary>

त्वत्कृते चैव कर्णोऽपि न्यस्तशस्त्रो विशाम्पते।  
न युध्यति रणे पार्थं हितकामः सदा मम ॥ ३७ ॥  
स तथा कुरु गाङ्‌गेय यथा हन्येत फाल्गुनः।
</details>

<details><summary>मूलम्</summary>

त्वत्कृते चैव कर्णोऽपि न्यस्तशस्त्रो विशाम्पते।  
न युध्यति रणे पार्थं हितकामः सदा मम ॥ ३७ ॥  
स तथा कुरु गाङ्‌गेय यथा हन्येत फाल्गुनः।
</details>

<details><summary>अनुवाद (हिन्दी)</summary>

‘प्रजानाथ! आपहीके कारण कर्णने भी हथियार डाल दिया है और वह रणभूमिमें अर्जुनसे युद्ध नहीं कर रहा है। कर्ण मेरा सदा हित चाहनेवाला है। गंगानन्दन! आप ऐसा प्रयत्न कीजिये, जिससे अर्जुन मार डाले जायँ’॥३७॥
</details>

<details open><summary>विश्वास-प्रस्तुतिः</summary>

एवमुक्तस्ततो राजन् पिता देवव्रतस्तव ॥ ३८ ॥  
धिक् क्षात्रं धर्ममित्युक्त्वा प्रायात्‌ पार्थरथं प्रति।
</details>

<details><summary>मूलम्</summary>

एवमुक्तस्ततो राजन् पिता देवव्रतस्तव ॥ ३८ ॥  
धिक् क्षात्रं धर्ममित्युक्त्वा प्रायात्‌ पार्थरथं प्रति।
</details>

<details><summary>अनुवाद (हिन्दी)</summary>

राजन्! दुर्योधनके ऐसा कहनेपर आपके पितृ-तुल्य भीष्म ‘क्षत्रिय-धर्मको धिक्कार है’ ऐसा कहकर अर्जुनके रथकी ओर चले॥३८॥
</details>

<details open><summary>विश्वास-प्रस्तुतिः</summary>

उभौ श्वेतहयौ राजन् संसक्तौ प्रेक्ष्य पार्थिवाः ॥ ३९ ॥  
सिंहनादान् भृशं चक्रुः शङ्खान्‌ दध्मुश्च मारिष।
</details>

<details><summary>मूलम्</summary>

उभौ श्वेतहयौ राजन् संसक्तौ प्रेक्ष्य पार्थिवाः ॥ ३९ ॥  
सिंहनादान् भृशं चक्रुः शङ्खान्‌ दध्मुश्च मारिष।
</details>

<details><summary>अनुवाद (हिन्दी)</summary>

महाराज! उन दोनोंके रथोंमें श्वेत घोड़े जुते हुए थे। आर्य! उन्हें एक-दूसरेसे भिड़े हुए देख सब राजा जोर-जोरसे सिंहनाद करने और शंख फूँकने लगे॥३९॥
</details>

<details open><summary>विश्वास-प्रस्तुतिः</summary>

द्रौणिर्दुर्योधनश्चैव विकर्णश्च तवात्मजः ॥ ४० ॥  
परिवार्य रणे भीष्मं स्थिता युद्धाय मारिष।
</details>

<details><summary>मूलम्</summary>

द्रौणिर्दुर्योधनश्चैव विकर्णश्च तवात्मजः ॥ ४० ॥  
परिवार्य रणे भीष्मं स्थिता युद्धाय मारिष।
</details>

<details><summary>अनुवाद (हिन्दी)</summary>

आर्य! उस समय अश्वत्थामा, दुर्योधन और आपके पुत्र विकर्ण—ये सभी समरांगणमें भीष्मको घेरकर युद्धके लिये खड़े थे॥४०॥
</details>

<details open><summary>विश्वास-प्रस्तुतिः</summary>

तथैव पाण्डवाः सर्वे परिवार्य धनंजयम् ॥ ४१ ॥  
स्थिता युद्धाय महते ततो युद्धमवर्तत।
</details>

<details><summary>मूलम्</summary>

तथैव पाण्डवाः सर्वे परिवार्य धनंजयम् ॥ ४१ ॥  
स्थिता युद्धाय महते ततो युद्धमवर्तत।
</details>

<details><summary>अनुवाद (हिन्दी)</summary>

इसी प्रकार समस्त पाण्डव भी अर्जुनको सब ओरसे घेरकर महायुद्धके लिये वहाँ डटे हुए थे, अतः उनमें भारी युद्ध छिड़ गया॥४१॥
</details>

<details open><summary>विश्वास-प्रस्तुतिः</summary>

गाङ्गेयस्तु रणे पार्थमानर्च्छन्नवभिः शरैः ॥ ४२ ॥  
तमर्जुनः प्रत्यविध्यद् दशभिर्मर्मभेदिभिः ।
</details>

<details><summary>मूलम्</summary>

गाङ्गेयस्तु रणे पार्थमानर्च्छन्नवभिः शरैः ॥ ४२ ॥  
तमर्जुनः प्रत्यविध्यद् दशभिर्मर्मभेदिभिः ।
</details>

<details><summary>अनुवाद (हिन्दी)</summary>

गंगानन्दन भीष्मने उस रणक्षेत्रमें नौ बाणोंसे अर्जुनको गहरी चोट पहुँचायी। तब अर्जुनने भी उन्हें दस मर्मभेदी बाणोंद्वारा बींध डाला॥४२॥
</details>

<details open><summary>विश्वास-प्रस्तुतिः</summary>

ततः शरसहस्रेण सुप्रयुक्तेन पाण्डवः ॥ ४३ ॥  
अर्जुनः समरश्लाघी भीष्मस्यावारयद् दिशः।
</details>

<details><summary>मूलम्</summary>

ततः शरसहस्रेण सुप्रयुक्तेन पाण्डवः ॥ ४३ ॥  
अर्जुनः समरश्लाघी भीष्मस्यावारयद् दिशः।
</details>

<details><summary>अनुवाद (हिन्दी)</summary>

तदनन्तर युद्धकी श्लाघा रखनेवाले पाण्डुनन्दन अर्जुनने अच्छी तरह छोड़े हुए एक हजार बाणोंद्वारा भीष्मको सब ओरसे रोक दिया॥४३॥
</details>

<details open><summary>विश्वास-प्रस्तुतिः</summary>

शरजालं ततस्तत् तु शरजालेन मारिष ॥ ४४ ॥  
वारयामास पार्थस्य भीष्मः शान्तनवस्तदा।
</details>

<details><summary>मूलम्</summary>

शरजालं ततस्तत् तु शरजालेन मारिष ॥ ४४ ॥  
वारयामास पार्थस्य भीष्मः शान्तनवस्तदा।
</details>

<details><summary>अनुवाद (हिन्दी)</summary>

माननीय महाराज! उस समय शान्तनुनन्दन भीष्मने अर्जुनके इस बाणसमूहका अपने बाणसमूहसे निवारण कर दिया॥४४॥
</details>

<details open><summary>विश्वास-प्रस्तुतिः</summary>

उभौ परमसंहृष्टावुभौ युद्धाभिनन्दिनौ ॥ ४५ ॥  
निर्विशेषमयुध्येतां कृतप्रतिकृतैषिणौ ।
</details>

<details><summary>मूलम्</summary>

उभौ परमसंहृष्टावुभौ युद्धाभिनन्दिनौ ॥ ४५ ॥  
निर्विशेषमयुध्येतां कृतप्रतिकृतैषिणौ ।
</details>

<details><summary>अनुवाद (हिन्दी)</summary>

वे दोनों वीर अत्यन्त हर्षमें भरकर युद्धका अभिनन्दन करनेवाले थे। दोनों ही दोनोंके किये हुए प्रहारका प्रतीकार करते हुए समानभावसे युद्ध करने लगे॥४५॥
</details>

<details open><summary>विश्वास-प्रस्तुतिः</summary>

भीष्मचापविमुक्तानि शरजालानि संघशः ॥ ४६ ॥  
शीर्यमाणान्यदृश्यन्त भिन्नान्यर्जुनसायकैः ।
</details>

<details><summary>मूलम्</summary>

भीष्मचापविमुक्तानि शरजालानि संघशः ॥ ४६ ॥  
शीर्यमाणान्यदृश्यन्त भिन्नान्यर्जुनसायकैः ।
</details>

<details><summary>अनुवाद (हिन्दी)</summary>

भीष्मके धनुषसे छूटे हुए सायकोंके समूह अर्जुनके बाणोंसे छिन्न-भिन्न होकर इधर-उधर बिखरे दिखायी देने लगे॥४६॥
</details>

<details open><summary>विश्वास-प्रस्तुतिः</summary>

तथैवार्जुनमुक्तानि शरजालानि सर्वशः ॥ ४७ ॥  
गाङ्गेयशरनुन्नानि प्रापतन्त महीतले ।
</details>

<details><summary>मूलम्</summary>

तथैवार्जुनमुक्तानि शरजालानि सर्वशः ॥ ४७ ॥  
गाङ्गेयशरनुन्नानि प्रापतन्त महीतले ।
</details>

<details><summary>अनुवाद (हिन्दी)</summary>

इसी प्रकार अर्जुनके छोड़े हुए बाणसमूह गंगानन्दन भीष्मके बाणोंसे छिन्न-भिन्न हो पृथ्वीपर सब ओर पड़े हुए थे॥४७॥
</details>

<details open><summary>विश्वास-प्रस्तुतिः</summary>

अर्जुनः पञ्चविंशत्या भीष्ममार्च्छच्छितैः शरैः ॥ ४८ ॥  
भीष्मोऽपि समरे पार्थं विव्याध निशितैः शरैः।
</details>

<details><summary>मूलम्</summary>

अर्जुनः पञ्चविंशत्या भीष्ममार्च्छच्छितैः शरैः ॥ ४८ ॥  
भीष्मोऽपि समरे पार्थं विव्याध निशितैः शरैः।
</details>

<details><summary>अनुवाद (हिन्दी)</summary>

अर्जुनने पचीस तीखे बाणोंसे मारकर भीष्मको पीड़ित कर दिया। फिर भीष्मने भी समरभूमिमें अपने तीक्ष्ण सायकोंद्वारा अर्जुनको बींध दिया॥४८॥
</details>

<details open><summary>विश्वास-प्रस्तुतिः</summary>

अन्योन्यस्य हयान् विद्‌ध्वा ध्वजौ च सुमहाबलौ ॥ ४९ ॥  
रथेषां रथचक्रे च चिक्रीडतुररिंदमौ।
</details>

<details><summary>मूलम्</summary>

अन्योन्यस्य हयान् विद्‌ध्वा ध्वजौ च सुमहाबलौ ॥ ४९ ॥  
रथेषां रथचक्रे च चिक्रीडतुररिंदमौ।
</details>

<details><summary>अनुवाद (हिन्दी)</summary>

वे दोनों शत्रुओंका दमन करनेवाले तथा अत्यन्त बलवान् थे। अतः एक-दूसरेके घोड़ों, ध्वजाओं, रथके ईषादण्ड तथा पहियोंको बाणोंसे बींधकर खेल-सा करने लगे॥४९॥
</details>

<details open><summary>विश्वास-प्रस्तुतिः</summary>

ततः क्रुद्धो महाराज भीष्मः प्रहरतां वरः ॥ ५० ॥  
वासुदेवं त्रिभिर्बाणैराजघान स्तनान्तरे ।
</details>

<details><summary>मूलम्</summary>

ततः क्रुद्धो महाराज भीष्मः प्रहरतां वरः ॥ ५० ॥  
वासुदेवं त्रिभिर्बाणैराजघान स्तनान्तरे ।
</details>

<details><summary>अनुवाद (हिन्दी)</summary>

महाराज! तदनन्तर प्रहार करनेवालोंमें श्रेष्ठ भीष्मने कुपित होकर तीन बाणोंसे भगवान् श्रीकृष्णकी छातीमें गहरी चोट पहुँचायी॥५०॥
</details>

<details open><summary>विश्वास-प्रस्तुतिः</summary>

भीष्मचापच्युतैस्तैस्तु निर्विद्धो मधुसूदनः ॥ ५१ ॥  
विरराज रणे राजन् सपुष्प इव किंशुकः।
</details>

<details><summary>मूलम्</summary>

भीष्मचापच्युतैस्तैस्तु निर्विद्धो मधुसूदनः ॥ ५१ ॥  
विरराज रणे राजन् सपुष्प इव किंशुकः।
</details>

<details><summary>अनुवाद (हिन्दी)</summary>

राजन्! भीष्मजीके धनुषसे छूटे हुए उन बाणोंसे विद्ध होकर भगवान् मधुसूदन रणभूमिमें रक्तरंजित हो खिले हुए पलाशके वृक्षके समान शोभा पाने लगे॥५१॥
</details>

<details open><summary>विश्वास-प्रस्तुतिः</summary>

ततोऽर्जुनो भृशं क्रुद्धो निविद्धं प्रेक्ष्य माधवम् ॥ ५२ ॥  
सारथिं कुरुवृद्धस्य निर्बिभेद शितैः शरैः।
</details>

<details><summary>मूलम्</summary>

ततोऽर्जुनो भृशं क्रुद्धो निविद्धं प्रेक्ष्य माधवम् ॥ ५२ ॥  
सारथिं कुरुवृद्धस्य निर्बिभेद शितैः शरैः।
</details>

<details><summary>अनुवाद (हिन्दी)</summary>

श्रीकृष्णको घायल हुआ देख अर्जुन अत्यन्त कुपित हो उठे और उन्होंने तीखे सायकोंद्वारा कुरुकुलवृद्ध भीष्मके सारथिको विदीर्ण कर डाला॥५२॥
</details>

<details open><summary>विश्वास-प्रस्तुतिः</summary>

यतमानौ तु तौ वीरावन्योन्यस्य वधं प्रति ॥ ५३ ॥  
न शक्नुतां तदान्योन्यमभिसंधातुमाहवे ।
</details>

<details><summary>मूलम्</summary>

यतमानौ तु तौ वीरावन्योन्यस्य वधं प्रति ॥ ५३ ॥  
न शक्नुतां तदान्योन्यमभिसंधातुमाहवे ।
</details>

<details><summary>अनुवाद (हिन्दी)</summary>

इस प्रकार वे दोनों वीर एक-दूसरेके वधके लिये पूरा प्रयत्न कर रहे थे; तथापि वे युद्धभूमिमें परस्पर अभिसंधान (घातक प्रहार) करनेमें सफल न हो सके॥५३॥
</details>

<details open><summary>विश्वास-प्रस्तुतिः</summary>

तौ मण्डलानि चित्राणि गतप्रत्यागतानि च ॥ ५४ ॥  
अदर्शयेतां बहुधा सूतसामर्थ्यलाघवात् ।
</details>

<details><summary>मूलम्</summary>

तौ मण्डलानि चित्राणि गतप्रत्यागतानि च ॥ ५४ ॥  
अदर्शयेतां बहुधा सूतसामर्थ्यलाघवात् ।
</details>

<details><summary>अनुवाद (हिन्दी)</summary>

वे दोनों अपने सारथिकी शक्ति तथा शीघ्रकारिताके कारण नाना प्रकारके विचित्र मण्डल, आगे बढ़ने और पीछे हटने आदिके पैंतरे दिखाने लगे॥५४॥
</details>

<details open><summary>विश्वास-प्रस्तुतिः</summary>

अन्तरं च प्रहारेषु तर्कयन्तौ परस्परम् ॥ ५५ ॥  
राजन्नन्तरमार्गस्थौ स्थितावास्तां मुहुर्मुहुः ।
</details>

<details><summary>मूलम्</summary>

अन्तरं च प्रहारेषु तर्कयन्तौ परस्परम् ॥ ५५ ॥  
राजन्नन्तरमार्गस्थौ स्थितावास्तां मुहुर्मुहुः ।
</details>

<details><summary>अनुवाद (हिन्दी)</summary>

राजन्! दोनों ही एक-दूसरेके प्रहारोंमें छिद्र ढूँढ़नेके लिये सतर्क थे। वे बारंबार छिद्रान्वेषणके मार्गमें स्थित हो छिद्र देखनेमें संलग्न रहते थे॥५५॥
</details>

<details open><summary>विश्वास-प्रस्तुतिः</summary>

उभौ सिंहरवोन्मिश्रं शङ्खशब्दं च चक्रतुः ॥ ५६ ॥  
तथैव चापनिर्घोषं चक्रतुस्तौ महारथौ।
</details>

<details><summary>मूलम्</summary>

उभौ सिंहरवोन्मिश्रं शङ्खशब्दं च चक्रतुः ॥ ५६ ॥  
तथैव चापनिर्घोषं चक्रतुस्तौ महारथौ।
</details>

<details><summary>अनुवाद (हिन्दी)</summary>

वे दोनों महारथी सिंहनादसे मिला हुआ शंखनाद करते और धनुषकी टंकार फैलाते रहते थे॥५६॥
</details>

<details open><summary>विश्वास-प्रस्तुतिः</summary>

तयोः शङ्खनिनादेन रथनेमिस्वनेन च ॥ ५७ ॥  
दारिता सहसा भूमिश्चकम्पे च ननाद च।
</details>

<details><summary>मूलम्</summary>

तयोः शङ्खनिनादेन रथनेमिस्वनेन च ॥ ५७ ॥  
दारिता सहसा भूमिश्चकम्पे च ननाद च।
</details>

<details><summary>अनुवाद (हिन्दी)</summary>

उनकी शंखध्वनि तथा रथके पहियोंकी घरघराहटसे पृथ्वी सहसा विदीर्ण-सी होकर काँपने और आर्तनाद करने लगी॥५७॥
</details>

<details open><summary>विश्वास-प्रस्तुतिः</summary>

नोभयोरन्तरं कश्चिद् ददृशे भरतर्षभ ॥ ५८ ॥  
बलिनौ युद्धदुर्धर्षावन्योन्यसदृशावुभौ ।
</details>

<details><summary>मूलम्</summary>

नोभयोरन्तरं कश्चिद् ददृशे भरतर्षभ ॥ ५८ ॥  
बलिनौ युद्धदुर्धर्षावन्योन्यसदृशावुभौ ।
</details>

<details><summary>अनुवाद (हिन्दी)</summary>

भरतश्रेष्ठ! वे दोनों वीर बलवान्, युद्धमें दुर्जय तथा एक-दूसरेके अनुरूप थे। अतः ढ़ूँढ़नेपर भी कोई उनमेंसे किसीका अन्तर न देख सका॥५८॥
</details>

<details open><summary>विश्वास-प्रस्तुतिः</summary>

चिह्नमात्रेण भीष्मं तु प्रजज्ञुस्तत्र कौरवाः ॥ ५९ ॥  
तथा पाण्डुसुताः पार्थं चिह्नमात्रेण जज्ञिरे।
</details>

<details><summary>मूलम्</summary>

चिह्नमात्रेण भीष्मं तु प्रजज्ञुस्तत्र कौरवाः ॥ ५९ ॥  
तथा पाण्डुसुताः पार्थं चिह्नमात्रेण जज्ञिरे।
</details>

<details><summary>अनुवाद (हिन्दी)</summary>

उस समय कौरवोंने भीष्मको तालध्वज आदि चिह्नमात्रसे ही पहचाना। इसी प्रकार पाण्डुपुत्रोंने भी कपिध्वज आदि चिह्नमात्रसे ही पार्थकी पहचान की॥५९॥
</details>

<details open><summary>विश्वास-प्रस्तुतिः</summary>

तयोर्नृवरयोर्दृष्ट्‌वा तादृशं तं पराक्रमम् ॥ ६० ॥  
विस्मयं सर्वभूतानि जग्मुर्भारत संयुगे।
</details>

<details><summary>मूलम्</summary>

तयोर्नृवरयोर्दृष्ट्‌वा तादृशं तं पराक्रमम् ॥ ६० ॥  
विस्मयं सर्वभूतानि जग्मुर्भारत संयुगे।
</details>

<details><summary>अनुवाद (हिन्दी)</summary>

भारत! उस संग्राममें उन दोनों श्रेष्ठ पुरुषोंके वैसे पराक्रमको देखकर सम्पूर्ण प्राणी बड़े विस्मयमें पड़ गये॥६०॥
</details>

<details open><summary>विश्वास-प्रस्तुतिः</summary>

न तयोर्विवरं कश्चिद् रणे पश्यति भारत ॥ ६१ ॥  
धर्मे स्थितस्य हि यथा न कश्चिद् वृजिनं क्वचित्।
</details>

<details><summary>मूलम्</summary>

न तयोर्विवरं कश्चिद् रणे पश्यति भारत ॥ ६१ ॥  
धर्मे स्थितस्य हि यथा न कश्चिद् वृजिनं क्वचित्।
</details>

<details><summary>अनुवाद (हिन्दी)</summary>

भरतनन्दन! जैसे कोई धर्मनिष्ठ पुरुषमें कहीं कोई पाप नहीं देख पाता, उसी प्रकार कोई भी रणक्षेत्रमें उन दोनों योद्धाओंका छिद्र नहीं देख पाता था॥६१॥
</details>

<details open><summary>विश्वास-प्रस्तुतिः</summary>

उभौ च शरजालेन तावदृश्यौ बभूवतुः ॥ ६२ ॥  
प्रकाशौ च पुनस्तूर्णं बभूवतुरुभी रणे।
</details>

<details><summary>मूलम्</summary>

उभौ च शरजालेन तावदृश्यौ बभूवतुः ॥ ६२ ॥  
प्रकाशौ च पुनस्तूर्णं बभूवतुरुभी रणे।
</details>

<details><summary>अनुवाद (हिन्दी)</summary>

दोनों ही संग्रामभूमिमें एक-दूसरेके बाणसमूहोंसे आच्छादित होकर अदृश्य हो जाते और उन्हें छिन्न-भिन्न करके शीघ्र ही प्रकाशमें आ जाते थे॥६२॥
</details>

<details open><summary>विश्वास-प्रस्तुतिः</summary>

तत्र देवाः सगन्धर्वाश्चारणाश्चर्षिभिः सह ॥ ६३ ॥  
अन्योन्यं प्रत्यभाषन्त तयोर्दृष्ट्‌वा पराक्रमम्।  
न शक्यौ युधि संरब्धौ जेतुमेतौ कथञ्चन ॥ ६४ ॥  
सदेवासुरगन्धर्वैर्लोकैरपि महारथौ ।
</details>

<details><summary>मूलम्</summary>

तत्र देवाः सगन्धर्वाश्चारणाश्चर्षिभिः सह ॥ ६३ ॥  
अन्योन्यं प्रत्यभाषन्त तयोर्दृष्ट्‌वा पराक्रमम्।  
न शक्यौ युधि संरब्धौ जेतुमेतौ कथञ्चन ॥ ६४ ॥  
सदेवासुरगन्धर्वैर्लोकैरपि महारथौ ।
</details>

<details><summary>अनुवाद (हिन्दी)</summary>

वहाँ आये हुए देवता, गन्धर्व, चारण और महर्षिगण उन दोनोंका पराक्रम देखकर आपसमें कहने लगे कि ये दोनों महारथी वीर रोषावेशमें भरे हुए हैं; अतः ये देवता, असुर और गन्धर्वोंसहित सम्पूर्ण लोकोंके द्वारा भी किसी प्रकार जीते नहीं जा सकते॥६३-६४॥
</details>

<details open><summary>विश्वास-प्रस्तुतिः</summary>

आश्चर्यभूतं लोकेषु युद्धमेतन्महाद्भुतम् ॥ ६५ ॥  
नैतादृशानि युद्धानि भविष्यन्ति कथञ्चन।  
न हि शक्यो रणे जेतुं भीष्मः पार्थेन धीमता॥६६॥  
सधनुः सरथः साश्वः प्रवपन् सायकान् रणे।
</details>

<details><summary>मूलम्</summary>

आश्चर्यभूतं लोकेषु युद्धमेतन्महाद्भुतम् ॥ ६५ ॥  
नैतादृशानि युद्धानि भविष्यन्ति कथञ्चन।  
न हि शक्यो रणे जेतुं भीष्मः पार्थेन धीमता॥६६॥  
सधनुः सरथः साश्वः प्रवपन् सायकान् रणे।
</details>

<details><summary>अनुवाद (हिन्दी)</summary>

यह अत्यन्त अद्भुत युद्ध सम्पूर्ण लोकोंके लिये आश्चर्यजनक घटना है। भविष्यमें ऐसे युद्ध होनेकी किसी प्रकार भी सम्भावना नहीं है। बुद्धिमान् पार्थ रणभूमिमें भीष्मको कदापि जीत नहीं सकते; क्योंकि वे समरभूमिमें रथ, घोड़े और धनुषसहित उपस्थित हो बाणोंको बीजकी भाँति बो रहे हैं॥६५-६६॥
</details>

<details open><summary>विश्वास-प्रस्तुतिः</summary>

तथैव पाण्डवं युद्धे देवैरपि दुरासदम् ॥ ६७ ॥  
न विजेतुं रणे भीष्म उत्सहेत धनुर्धरम्।  
आलोकादपि युद्धं हि सममेतद् भविष्यति ॥ ६८ ॥
</details>

<details><summary>मूलम्</summary>

तथैव पाण्डवं युद्धे देवैरपि दुरासदम् ॥ ६७ ॥  
न विजेतुं रणे भीष्म उत्सहेत धनुर्धरम्।  
आलोकादपि युद्धं हि सममेतद् भविष्यति ॥ ६८ ॥
</details>

<details><summary>अनुवाद (हिन्दी)</summary>

इसी प्रकार भीष्म भी युद्धमें देवताओंके लिये भी दुर्जय, गाण्डीवधारी पाण्डुपुत्र अर्जुनको जीतनेमें समर्थ नहीं हो सकते। यदि ये दोनों लड़ते रहें तो जबतक यह संसार स्थित है, तबतक इन दोनोंका यह युद्ध समानरूपसे ही चलता रहेगा॥६७-६८॥
</details>

<details open><summary>विश्वास-प्रस्तुतिः</summary>

इति स्म वाचोऽश्रूयन्त प्रोच्चरन्त्यस्ततस्ततः।  
गाङ्गेयार्जुनयोः संख्ये स्तवयुक्ता विशाम्पते ॥ ६९ ॥
</details>

<details><summary>मूलम्</summary>

इति स्म वाचोऽश्रूयन्त प्रोच्चरन्त्यस्ततस्ततः।  
गाङ्गेयार्जुनयोः संख्ये स्तवयुक्ता विशाम्पते ॥ ६९ ॥
</details>

<details><summary>अनुवाद (हिन्दी)</summary>

प्रजानाथ! इस प्रकार रणभूमिमें भीष्म और अर्जुनकी स्तुतिप्रशंसासे युक्त बहुत-सी बातें इधर-उधर लोगोंके मुँहसे निकलती और सुनायी देती थीं॥६९॥
</details>

<details open><summary>विश्वास-प्रस्तुतिः</summary>

त्वदीयास्तु तदा योधाः पाण्डवेयाश्च भारत।  
अन्योन्यं समरे जघ्नुस्तयोस्तत्र पराक्रमे ॥ ७० ॥
</details>

<details><summary>मूलम्</summary>

त्वदीयास्तु तदा योधाः पाण्डवेयाश्च भारत।  
अन्योन्यं समरे जघ्नुस्तयोस्तत्र पराक्रमे ॥ ७० ॥
</details>

<details><summary>अनुवाद (हिन्दी)</summary>

भारत! उस समय वहाँ उन दोनों वीरोंके पराक्रम करते समय युद्धस्थलमें आपके और पाण्डवपक्षके योद्धा भी एक-दूसरेको मार रहे थे॥७०॥
</details>

<details open><summary>विश्वास-प्रस्तुतिः</summary>

शितधारैस्तथा खड्‌गैर्विमलैश्च परश्वधैः ।  
शरैरन्यैश्च बहुभिः शस्त्रैर्नानाविधैरपि ॥ ७१ ॥  
उभयोः सेनयोः शूरा न्यकृन्तन्त परस्परम्।
</details>

<details><summary>मूलम्</summary>

शितधारैस्तथा खड्‌गैर्विमलैश्च परश्वधैः ।  
शरैरन्यैश्च बहुभिः शस्त्रैर्नानाविधैरपि ॥ ७१ ॥  
उभयोः सेनयोः शूरा न्यकृन्तन्त परस्परम्।
</details>

<details><summary>अनुवाद (हिन्दी)</summary>

तीखी धारवाले खड्‌गों, चमचमाते हुए फरसों, अन्य अनेक प्रकारके बाणों तथा भाँति-भाँतिके शस्त्रोंसे दोनों सेनाओंके शूरवीर एक-दूसरेको मारते थे॥७१॥
</details>

<details open><summary>विश्वास-प्रस्तुतिः</summary>

वर्तमाने तथा घोरे तस्मिन् युद्धे सुदारुणे।  
द्रोणपाञ्चाल्ययो राजन् महानासीत् समागमः ॥ ७२ ॥
</details>

<details><summary>मूलम्</summary>

वर्तमाने तथा घोरे तस्मिन् युद्धे सुदारुणे।  
द्रोणपाञ्चाल्ययो राजन् महानासीत् समागमः ॥ ७२ ॥
</details>

<details><summary>अनुवाद (हिन्दी)</summary>

राजन्! जहाँ एक ओर इस प्रकार भयानक तथा अत्यन्त दारुण युद्ध चल रहा था, वहीं दूसरी ओर द्रोणाचार्य और धृष्टद्युम्नमें भयंकर मुठभेड़ हो रही थी॥७२॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि भीष्मार्जुनयुद्धे द्विपञ्चाशत्तमोऽध्यायः ॥ ५२ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें भीष्म और अर्जुनका युद्धविषयक बावनवाँ अध्याय पूरा हुआ॥५२॥
</details>

<details><summary>सूचना (हिन्दी)</summary>

[दाक्षिणात्य अधिक पाठका  श्लोक मिलाकर कुल ७२ श्लोक हैं।]
</details>
