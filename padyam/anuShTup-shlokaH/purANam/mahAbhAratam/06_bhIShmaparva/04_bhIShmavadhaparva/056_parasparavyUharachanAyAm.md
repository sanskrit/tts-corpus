+++
title_full = "056 तीसरे दिन—कौरव-पाण्डवोंकी व्यूह-रचना तथा युद्धका आरम्भ"
title = "०५६ परस्परव्यूहरचनायाम्"

+++

<details><summary>भागसूचना</summary>

षट्‌पञ्चाशत्तमोऽध्यायः
</details>

<details><summary>सूचना (हिन्दी)</summary>

तीसरे दिन—कौरव-पाण्डवोंकी व्यूह-रचना तथा युद्धका आरम्भ
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

प्रभातायां च शर्वर्यां भीष्मः शान्तनवस्तदा।  
अनीकान्यनुसंयाने व्यादिदेशाथ भारत ॥ १ ॥
</details>

<details><summary>मूलम्</summary>

प्रभातायां च शर्वर्यां भीष्मः शान्तनवस्तदा।  
अनीकान्यनुसंयाने व्यादिदेशाथ भारत ॥ १ ॥
</details>

<details><summary>अनुवाद (हिन्दी)</summary>

_संजयने कहा—_ भारत! जब रात बीती और प्रभात हुआ, तब शान्तनुनन्दन भीष्मने अपनी सेनाओंको युद्धभूमिमें चलनेका आदेश दिया॥१॥
</details>

<details open><summary>विश्वास-प्रस्तुतिः</summary>

गारुडं च महाव्यूहं चक्रे शान्तनवस्तदा।  
पुत्राणां ते जयाकाङ्क्षी भीष्मः कुरुपितामहः ॥ २ ॥
</details>

<details><summary>मूलम्</summary>

गारुडं च महाव्यूहं चक्रे शान्तनवस्तदा।  
पुत्राणां ते जयाकाङ्क्षी भीष्मः कुरुपितामहः ॥ २ ॥
</details>

<details><summary>अनुवाद (हिन्दी)</summary>

उस समय कुरुकुलके पितामह शान्तनुकुमार भीष्मने आपके पुत्रोंको विजय दिलानेकी इच्छासे महान् गरुडव्यूहकी रचना की॥२॥
</details>

<details open><summary>विश्वास-प्रस्तुतिः</summary>

गरुडस्य स्वयं तुण्डे पिता देवव्रतस्तव।  
चक्षुषी च भरद्वाजः कृतवर्मा च सात्वतः ॥ ३ ॥
</details>

<details><summary>मूलम्</summary>

गरुडस्य स्वयं तुण्डे पिता देवव्रतस्तव।  
चक्षुषी च भरद्वाजः कृतवर्मा च सात्वतः ॥ ३ ॥
</details>

<details><summary>अनुवाद (हिन्दी)</summary>

स्वयं आपके ताऊ भीष्म उस व्यूहके अग्रभागमें चोंचके स्थानपर खड़े हुए। आचार्य द्रोण और यदुवंशी कृतवर्मा दोनों नेत्रोंके स्थानपर स्थित हुए॥३॥
</details>

<details open><summary>विश्वास-प्रस्तुतिः</summary>

अश्वत्थामा कृपश्चैव शीर्षमास्तां यशस्विनौ।  
त्रैगर्तैरथ कैकेयैर्वाटधानैश्च संयुगे ॥ ४ ॥
</details>

<details><summary>मूलम्</summary>

अश्वत्थामा कृपश्चैव शीर्षमास्तां यशस्विनौ।  
त्रैगर्तैरथ कैकेयैर्वाटधानैश्च संयुगे ॥ ४ ॥
</details>

<details><summary>अनुवाद (हिन्दी)</summary>

यशस्वी वीर अश्वत्थामा और कृपाचार्य शिरोभागमें खड़े हुए। इनके साथ त्रिगर्त, केकय और वाटधान भी युद्धभूमिमें उपस्थित थे॥४॥
</details>

<details open><summary>विश्वास-प्रस्तुतिः</summary>

भूरिश्रवाः शलः शल्यो भगदत्तश्च मारिष।  
मद्रकाः सिन्धुसौवीरास्तथा पाञ्चनदाश्च ये ॥ ५ ॥  
जयद्रथेन सहिता ग्रीवायां संनिवेशिताः।
</details>

<details><summary>मूलम्</summary>

भूरिश्रवाः शलः शल्यो भगदत्तश्च मारिष।  
मद्रकाः सिन्धुसौवीरास्तथा पाञ्चनदाश्च ये ॥ ५ ॥  
जयद्रथेन सहिता ग्रीवायां संनिवेशिताः।
</details>

<details><summary>अनुवाद (हिन्दी)</summary>

आर्य! भूरिश्रवा, शल, शल्य और भगदत्त—ये जयद्रथके साथ ग्रीवाभागमें खड़े किये गये। इन्हींके साथ मद्र, सिंधु, सौवीर तथा पंचनद देशके योद्धा भी थे॥५॥
</details>

<details open><summary>विश्वास-प्रस्तुतिः</summary>

पृष्ठे दुर्योधनो राजा सोदर्यैः सानुगैर्वृतः ॥ ६ ॥  
विन्दानुविन्दावावन्त्यौ काम्बोजाश्च शकैः सह।  
पुच्छमासन् महाराज शूरसेनाश्च सर्वशः ॥ ७ ॥
</details>

<details><summary>मूलम्</summary>

पृष्ठे दुर्योधनो राजा सोदर्यैः सानुगैर्वृतः ॥ ६ ॥  
विन्दानुविन्दावावन्त्यौ काम्बोजाश्च शकैः सह।  
पुच्छमासन् महाराज शूरसेनाश्च सर्वशः ॥ ७ ॥
</details>

<details><summary>अनुवाद (हिन्दी)</summary>

अपने सहोदर भाइयों और अनुचरोंके साथ राजा दुर्योधन पृष्ठभागमें स्थित हुआ। महाराज! अवन्तिदेशके राजकुमार विन्द और अनुविन्द तथा कम्बोज, शक एवं शूरसेनदेशके योद्धा उस महाव्यूहके पुच्छ भागमें खड़े हुए॥६-७॥
</details>

<details open><summary>विश्वास-प्रस्तुतिः</summary>

मागधाश्च कलिङ्गाश्च दासेरकगणैः सह।  
दक्षिणं पक्षमासाद्य स्थिता व्यूहस्य दंशिताः ॥ ८ ॥
</details>

<details><summary>मूलम्</summary>

मागधाश्च कलिङ्गाश्च दासेरकगणैः सह।  
दक्षिणं पक्षमासाद्य स्थिता व्यूहस्य दंशिताः ॥ ८ ॥
</details>

<details><summary>अनुवाद (हिन्दी)</summary>

मगध और कलिंगदेशके योद्धा दासेरकगणोंके साथ कवच धारण करके व्यूहके दायें पंखके स्थानमें स्थित हुए॥८॥
</details>

<details open><summary>विश्वास-प्रस्तुतिः</summary>

कारूषाश्च विकुञ्जाश्च मुण्डाः कुण्डीवृषास्तथा।  
बृहद्‌बलेन सहिता वामं पार्श्वमवस्थिताः ॥ ९ ॥
</details>

<details><summary>मूलम्</summary>

कारूषाश्च विकुञ्जाश्च मुण्डाः कुण्डीवृषास्तथा।  
बृहद्‌बलेन सहिता वामं पार्श्वमवस्थिताः ॥ ९ ॥
</details>

<details><summary>अनुवाद (हिन्दी)</summary>

कारूष, विकुंज, मुण्ड और कुण्डीवृष आदि योद्धा राजा बृहद्‌बलके साथ बायें पंखके स्थानमें खड़े हुए॥
</details>

<details open><summary>विश्वास-प्रस्तुतिः</summary>

व्यूढं दृष्ट्‌वा तु तत् सैन्यं सव्यसाची परंतपः।  
धृष्टद्युम्नेन सहितः प्रत्यव्यूहत संयुगे ॥ १० ॥  
अर्धचन्द्रेण व्यूहेन व्यूहं तमतिदारुणम्।  
दक्षिणं शृङ्गमास्थाय भीमसेनो व्यरोचत ॥ ११ ॥
</details>

<details><summary>मूलम्</summary>

व्यूढं दृष्ट्‌वा तु तत् सैन्यं सव्यसाची परंतपः।  
धृष्टद्युम्नेन सहितः प्रत्यव्यूहत संयुगे ॥ १० ॥  
अर्धचन्द्रेण व्यूहेन व्यूहं तमतिदारुणम्।  
दक्षिणं शृङ्गमास्थाय भीमसेनो व्यरोचत ॥ ११ ॥
</details>

<details><summary>अनुवाद (हिन्दी)</summary>

शत्रुओंको संताप देनेवाले सव्यसाची अर्जुनने कौरव-सेनाकी वह व्यूह-रचना देखकर युद्धभूमिमें उसका सामना करनेके लिये धृष्टद्युम्नको साथ लेकर अपनी सेनाका अत्यन्त भयंकर अर्धचन्द्राकार व्यूह बनाया। उसके दक्षिण शिखरपर भीमसेन सुशोभित हुए॥१०-११॥
</details>

<details open><summary>विश्वास-प्रस्तुतिः</summary>

नानाशस्त्रौघसम्पन्नैर्नानादेश्यैर्नृपैर्वृतः ।  
तदन्वेव विराटश्च द्रुपदश्च महारथः ॥ १२ ॥
</details>

<details><summary>मूलम्</summary>

नानाशस्त्रौघसम्पन्नैर्नानादेश्यैर्नृपैर्वृतः ।  
तदन्वेव विराटश्च द्रुपदश्च महारथः ॥ १२ ॥
</details>

<details><summary>अनुवाद (हिन्दी)</summary>

उनके साथ नाना प्रकारके शस्त्रसमुदायोंसे सम्पन्न विभिन्न देशोंके नरेश भी थे। भीमसेनके पीछे ही राजा विराट और महारथी द्रुपद खड़े हुए॥१२॥
</details>

<details open><summary>विश्वास-प्रस्तुतिः</summary>

तदनन्तरमेवासीन्नीलो नीलायुधैः सह ।  
नीलादनन्तरश्चैव धृष्टकेतुर्महाबलः ॥ १३ ॥
</details>

<details><summary>मूलम्</summary>

तदनन्तरमेवासीन्नीलो नीलायुधैः सह ।  
नीलादनन्तरश्चैव धृष्टकेतुर्महाबलः ॥ १३ ॥
</details>

<details><summary>अनुवाद (हिन्दी)</summary>

उनके बाद नील आयुधधारी सैनिकोंके साथ राजा नील और नीलके बाद महाबली धृष्टकेतु खड़े हुए॥१३॥
</details>

<details open><summary>विश्वास-प्रस्तुतिः</summary>

चेदिकाशिकरूषैश्च पौरवैरपि संवृतः ।  
धृष्टद्युम्नः शिखण्डी च पञ्चालाश्च प्रभद्रकाः ॥ १४ ॥  
मध्ये सैन्यस्य महतः स्थिता युद्धाय भारत।  
तत्रैव धर्मराजोऽपि गजानीकेन संवृतः ॥ १५ ॥
</details>

<details><summary>मूलम्</summary>

चेदिकाशिकरूषैश्च पौरवैरपि संवृतः ।  
धृष्टद्युम्नः शिखण्डी च पञ्चालाश्च प्रभद्रकाः ॥ १४ ॥  
मध्ये सैन्यस्य महतः स्थिता युद्धाय भारत।  
तत्रैव धर्मराजोऽपि गजानीकेन संवृतः ॥ १५ ॥
</details>

<details><summary>अनुवाद (हिन्दी)</summary>

भारत! धृष्टकेतुके साथ चेदि, काशी, करूष और पौरव आदि देशोंके सैनिक भी थे। धृष्टद्युम्न, शिखण्डी तथा पांचाल और प्रभद्रकगण उस विशाल सेनाके मध्यभागमें युद्धके लिये खड़े हुए। हाथियोंकी सेनासे घिरे हुए धर्मराज युधिष्ठिर भी वहीं थे॥१४-१५॥
</details>

<details open><summary>विश्वास-प्रस्तुतिः</summary>

ततस्तु सात्यकी राजन् द्रौपद्याः पञ्च चात्मजाः।  
अभिमन्युस्ततः शूर इरावांश्च ततः परम् ॥ १६ ॥
</details>

<details><summary>मूलम्</summary>

ततस्तु सात्यकी राजन् द्रौपद्याः पञ्च चात्मजाः।  
अभिमन्युस्ततः शूर इरावांश्च ततः परम् ॥ १६ ॥
</details>

<details><summary>अनुवाद (हिन्दी)</summary>

राजन्! तदनन्तर सात्यकि और द्रौपदीके पाँचों पुत्र खड़े हुए। इनके बाद शूरवीर अभिमन्यु और अभिमन्युके बाद इरावान् थे॥१६॥
</details>

<details open><summary>विश्वास-प्रस्तुतिः</summary>

भैमसेनिस्ततो राजन् केकयाश्च महारथाः।  
ततोऽभूद् द्विपदां श्रेष्ठो वामं पार्श्वमुपाश्रितः ॥ १७ ॥  
सर्वस्य जगतो गोप्ता गोप्ता यस्य जनार्दनः।
</details>

<details><summary>मूलम्</summary>

भैमसेनिस्ततो राजन् केकयाश्च महारथाः।  
ततोऽभूद् द्विपदां श्रेष्ठो वामं पार्श्वमुपाश्रितः ॥ १७ ॥  
सर्वस्य जगतो गोप्ता गोप्ता यस्य जनार्दनः।
</details>

<details><summary>अनुवाद (हिन्दी)</summary>

नरेश्वर! इरावान्‌के बाद भीमसेनपुत्र घटोत्कच तथा महारथी केकय खड़े हुए। तत्पश्चात् मनुष्योंमें श्रेष्ठ अर्जुन उस व्यूहके बायें पार्श्व या शिखरके स्थानमें खड़े हुए, जिनके रक्षक सम्पूर्ण जगत्‌का पालन करनेवाले साक्षात् भगवान् श्रीकृष्ण हैं॥१७॥
</details>

<details open><summary>विश्वास-प्रस्तुतिः</summary>

एवमेतं महाव्यूहं प्रत्यव्यूहन्त पाण्डवाः ॥ १८ ॥  
वधार्थं तव पुत्राणां तत्पक्षं ये च सङ्गताः।
</details>

<details><summary>मूलम्</summary>

एवमेतं महाव्यूहं प्रत्यव्यूहन्त पाण्डवाः ॥ १८ ॥  
वधार्थं तव पुत्राणां तत्पक्षं ये च सङ्गताः।
</details>

<details><summary>अनुवाद (हिन्दी)</summary>

इस प्रकार पाण्डवोंने आपके पुत्रों तथा उनके पक्षमें आये हुए अन्यान्य भूपालोंके वधके लिये इस महाव्यूहकी रचना की॥१८॥
</details>

<details open><summary>विश्वास-प्रस्तुतिः</summary>

ततः प्रववृते युद्धं व्यतिषक्तरथद्विपम् ॥ १९ ॥  
तावकानां परेषां च निघ्नतामितरेतरम्।
</details>

<details><summary>मूलम्</summary>

ततः प्रववृते युद्धं व्यतिषक्तरथद्विपम् ॥ १९ ॥  
तावकानां परेषां च निघ्नतामितरेतरम्।
</details>

<details><summary>अनुवाद (हिन्दी)</summary>

तदनन्तर एक-दूसरेपर प्रहार करते हुए आपके और शत्रुपक्षके सैनिकोंका घोर युद्ध आरम्भ हो गया, जिसमें रथसे रथ और हाथीसे हाथी भिड़ गये थे॥१९॥
</details>

<details open><summary>विश्वास-प्रस्तुतिः</summary>

हयौघाश्च रथौघाश्च तत्र तत्र विशाम्पते ॥ २० ॥  
सम्पतन्तो व्यदृश्यन्त निघ्नन्तस्ते परस्परम्।
</details>

<details><summary>मूलम्</summary>

हयौघाश्च रथौघाश्च तत्र तत्र विशाम्पते ॥ २० ॥  
सम्पतन्तो व्यदृश्यन्त निघ्नन्तस्ते परस्परम्।
</details>

<details><summary>अनुवाद (हिन्दी)</summary>

प्रजानाथ! जहाँ-तहाँ सब ओर घोड़ों और रथोंके समुदाय एक-दूसरेपर टूटते और प्रहार करते दिखायी दे रहे थे॥२०॥
</details>

<details open><summary>विश्वास-प्रस्तुतिः</summary>

धावतां च रथौघानां निघ्नतां च पृथक् पृथक् ॥ २१ ॥  
बभूव तुमुलः शब्दो विमिश्रो दुन्दुभिस्वनैः।  
दिवस्पृङ् नरवीराणां निघ्नतामितरेतरम् ।  
सम्प्रहारे सुतुमुले तव तेषां च भारत ॥ २२ ॥
</details>

<details><summary>मूलम्</summary>

धावतां च रथौघानां निघ्नतां च पृथक् पृथक् ॥ २१ ॥  
बभूव तुमुलः शब्दो विमिश्रो दुन्दुभिस्वनैः।  
दिवस्पृङ् नरवीराणां निघ्नतामितरेतरम् ।  
सम्प्रहारे सुतुमुले तव तेषां च भारत ॥ २२ ॥
</details>

<details><summary>अनुवाद (हिन्दी)</summary>

भारत! दौड़ते तथा पृथक्-पृथक् प्रहार करते हुए रथसमूहोंका शब्द दुन्दुभियोंकी ध्वनिसे मिलकर और भी भयंकर हो गया। आपके और पाण्डवोंके घमासान युद्धमें परस्पर आघात-प्रत्याघात करनेवाले नरवीरोंका भयानक शब्द आकाशमें व्याप्त हो रहा था॥२१-२२॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि तृतीये युद्धदिवसे परस्परव्यूहरचनायां षट्‌पञ्चाशत्तमोऽध्यायः॥५६॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें तीसरे दिनके युद्धमें परस्पर व्यूह-रचनाविषयक छप्पनवाँ अध्याय पूरा हुआ॥५६॥
</details>
