+++
title_full = "074 सात्यकि और भूरिश्रवाका युद्ध, भूरिश्रवाद्वारा सात्यकिके दस पुत्रोंका वध, अर्जुनका पराक्रम तथा पाँचवें दिनके युद्धका उपसंहार"
title = "०७४"

+++

<details><summary>भागसूचना</summary>

चतुःसप्ततितमोऽध्यायः
</details>

<details><summary>सूचना (हिन्दी)</summary>

सात्यकि और भूरिश्रवाका युद्ध, भूरिश्रवाद्वारा सात्यकिके दस पुत्रोंका वध, अर्जुनका पराक्रम तथा पाँचवें दिनके युद्धका उपसंहार
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

अथ राजन् महाबाहुः सात्यकिर्युद्धदुर्मदः।  
विकृष्य चापं समरे भारसाहमनुत्तमम् ॥ १ ॥  
प्रामुञ्चत् पुङ्खसंयुक्तान् शरानाशीविषोपमान् ।
</details>

<details><summary>मूलम्</summary>

अथ राजन् महाबाहुः सात्यकिर्युद्धदुर्मदः।  
विकृष्य चापं समरे भारसाहमनुत्तमम् ॥ १ ॥  
प्रामुञ्चत् पुङ्खसंयुक्तान् शरानाशीविषोपमान् ।
</details>

<details><summary>अनुवाद (हिन्दी)</summary>

_संजय कहते हैं—_ राजन्! महाबाहु सात्यकि युद्धमें उन्मत्त होकर लड़नेवाले थे। उन्होंने युद्धमें भार सहन करनेमें समर्थ और परम उत्तम धनुषको बलपूर्वक खींचकर विषधर सर्पके समान भयानक पंखयुक्त बाण छोड़े॥१॥
</details>

<details open><summary>विश्वास-प्रस्तुतिः</summary>

प्रगाढं लघु चित्रं च दर्शयन् हस्तलाघवम् ॥ २ ॥  
(यत् तत् सख्युस्तु पूर्वेण अर्जुनादुपशिक्षितम्।)
</details>

<details><summary>मूलम्</summary>

प्रगाढं लघु चित्रं च दर्शयन् हस्तलाघवम् ॥ २ ॥  
(यत् तत् सख्युस्तु पूर्वेण अर्जुनादुपशिक्षितम्।)
</details>

<details><summary>अनुवाद (हिन्दी)</summary>

बाणोंको छोड़ते समय सात्यकिने अपने उस प्रगाढ़, शीघ्रकारी और विचित्र हस्तलाघवका परिचय दिया, जिसे उन्होंने पूर्वकालमें अपने सखा अर्जुनसे सीखा था॥२॥
</details>

<details open><summary>विश्वास-प्रस्तुतिः</summary>

तस्य विक्षिपतश्चापं शरानन्यांश्च मुञ्चतः।  
आददानस्य भूयश्च संदधानस्य चापरान् ॥ ३ ॥  
क्षिपतश्च परांस्तस्य रणे शत्रून् विनिघ्नतः।  
ददृशे रूपमत्यर्थं मेघस्येव प्रवर्षतः ॥ ४ ॥
</details>

<details><summary>मूलम्</summary>

तस्य विक्षिपतश्चापं शरानन्यांश्च मुञ्चतः।  
आददानस्य भूयश्च संदधानस्य चापरान् ॥ ३ ॥  
क्षिपतश्च परांस्तस्य रणे शत्रून् विनिघ्नतः।  
ददृशे रूपमत्यर्थं मेघस्येव प्रवर्षतः ॥ ४ ॥
</details>

<details><summary>अनुवाद (हिन्दी)</summary>

जब वे धनुषको खींचते, दूसरे-दूसरे बाण छोड़ते, फिर नये-नये बाण हाथमें लेते, धनुषपर रखते, उन्हें शत्रुओंपर चलाते और उनका संहार करते थे, उस समय वर्षा करनेवाले मेघके समान उनका स्वरूप अत्यन्त अद्भुत दिखायी देता था॥३-४॥
</details>

<details open><summary>विश्वास-प्रस्तुतिः</summary>

तमुदीर्यन्तमालोक्य राजा दुर्योधनस्ततः ।  
रथानामयुतं तस्य प्रेषयामास भारत ॥ ५ ॥
</details>

<details><summary>मूलम्</summary>

तमुदीर्यन्तमालोक्य राजा दुर्योधनस्ततः ।  
रथानामयुतं तस्य प्रेषयामास भारत ॥ ५ ॥
</details>

<details><summary>अनुवाद (हिन्दी)</summary>

भारत! उस समय उन्हें युद्धमें बढ़ते देख राजा दुर्योधनने उनका सामना करनेके लिये दस हजार रथियोंकी सेना भेजी॥५॥
</details>

<details open><summary>विश्वास-प्रस्तुतिः</summary>

तांस्तु सर्वान् महेष्वासान् सात्यकिः सत्यविक्रमः।  
जघान परमेष्वासो दिव्येनास्त्रेण वीर्यवान् ॥ ६ ॥
</details>

<details><summary>मूलम्</summary>

तांस्तु सर्वान् महेष्वासान् सात्यकिः सत्यविक्रमः।  
जघान परमेष्वासो दिव्येनास्त्रेण वीर्यवान् ॥ ६ ॥
</details>

<details><summary>अनुवाद (हिन्दी)</summary>

परंतु श्रेष्ठ धनुर्धर सत्यपराक्रमी शक्तिशाली सात्यकिने उन समस्त धनुर्धर योद्धाओंको अपने दिव्यास्त्रके द्वारा मार डाला॥६॥
</details>

<details open><summary>विश्वास-प्रस्तुतिः</summary>

स कृत्वा दारुणं कर्म प्रगृहीतशरासनः।  
आससाद ततो वीरो भूरिश्रवसमाहवे ॥ ७ ॥
</details>

<details><summary>मूलम्</summary>

स कृत्वा दारुणं कर्म प्रगृहीतशरासनः।  
आससाद ततो वीरो भूरिश्रवसमाहवे ॥ ७ ॥
</details>

<details><summary>अनुवाद (हिन्दी)</summary>

यह भयंकर कर्म करके फिर धनुष लिये वीर सात्यकिने युद्धस्थलमें भूरिश्रवापर आक्रमण किया॥७॥
</details>

<details open><summary>विश्वास-प्रस्तुतिः</summary>

स हि संदृश्य सेनां ते युयुधानेन पातिताम्।  
अभ्यधावत संक्रुद्धः कुरूणां कीर्तिवर्धनः ॥ ८ ॥
</details>

<details><summary>मूलम्</summary>

स हि संदृश्य सेनां ते युयुधानेन पातिताम्।  
अभ्यधावत संक्रुद्धः कुरूणां कीर्तिवर्धनः ॥ ८ ॥
</details>

<details><summary>अनुवाद (हिन्दी)</summary>

सात्यकिने आपकी सेनाको मार गिराया है, यह देखकर कुरुकुलकी कीर्ति बढ़ानेवाला भूरिश्रवा अत्यन्त कुपित हो उनकी ओर दौड़ा॥८॥
</details>

<details open><summary>विश्वास-प्रस्तुतिः</summary>

इन्द्रायुधसवर्णं तु विस्फार्य सुमहद् धनुः।  
सृष्टवान् वज्रसंकाशान् शरानाशीविषोपमान् ॥ ९ ॥  
सहस्रशो महाराज दर्शयन् पाणिलाघवम्।
</details>

<details><summary>मूलम्</summary>

इन्द्रायुधसवर्णं तु विस्फार्य सुमहद् धनुः।  
सृष्टवान् वज्रसंकाशान् शरानाशीविषोपमान् ॥ ९ ॥  
सहस्रशो महाराज दर्शयन् पाणिलाघवम्।
</details>

<details><summary>अनुवाद (हिन्दी)</summary>

उसका विशाल धनुष इन्द्रधनुषके समान बहुरंगा था। महाराज! उसे खींचकर भूरिश्रवाने अपने हस्त-लाघवका परिचय देते हुए वज्रके समान दुःसह और विषैले सर्पोंके तुल्य भयंकर सहस्रों बाण छोड़े॥९॥
</details>

<details open><summary>विश्वास-प्रस्तुतिः</summary>

शरांस्तान्‌ मृत्युसंस्पर्शान् सात्यकेश्च पदानुगाः ॥ १० ॥  
न विषेहुस्तदा राजन् दुद्रुवुस्ते समन्ततः।  
विहाय सात्यकिं राजन् समरे युद्धदुर्मदम् ॥ ११ ॥
</details>

<details><summary>मूलम्</summary>

शरांस्तान्‌ मृत्युसंस्पर्शान् सात्यकेश्च पदानुगाः ॥ १० ॥  
न विषेहुस्तदा राजन् दुद्रुवुस्ते समन्ततः।  
विहाय सात्यकिं राजन् समरे युद्धदुर्मदम् ॥ ११ ॥
</details>

<details><summary>अनुवाद (हिन्दी)</summary>

उन बाणोंका स्पर्श मृत्युके तुल्य था। राजन्! उस समय सात्यकिके साथ आये हुए सैनिक उन सायकोंका वेग न सह सके। नरेश्वर! युद्धभूमिमें वे रण-दुर्मद सात्यकिको वहीं छोड़कर सब ओर भाग निकले॥
</details>

<details open><summary>विश्वास-प्रस्तुतिः</summary>

तं दृष्ट्‌वा युयुधानस्य सुता दश महाबलाः।  
महारथाः समाख्याताश्चित्रवर्मायुधध्वजाः ॥ १२ ॥  
समासाद्य महेष्वासं भूरिश्रवसमाहवे ।  
ऊचुः सर्वे सुसंरब्धा यूपकेतुं महारणे ॥ १३ ॥
</details>

<details><summary>मूलम्</summary>

तं दृष्ट्‌वा युयुधानस्य सुता दश महाबलाः।  
महारथाः समाख्याताश्चित्रवर्मायुधध्वजाः ॥ १२ ॥  
समासाद्य महेष्वासं भूरिश्रवसमाहवे ।  
ऊचुः सर्वे सुसंरब्धा यूपकेतुं महारणे ॥ १३ ॥
</details>

<details><summary>अनुवाद (हिन्दी)</summary>

सात्यकिके दस महाबलवान् पुत्र थे। उनके कवच, आयुध और ध्वज सभी विचित्र थे। वे सब-के-सब महारथी कहे जाते थे। वे युद्धस्थलमें यूपचिह्नित ध्वजवाले महारथी भूरिश्रवाको देखकर उसके पास आये और अत्यन्त क्रोधपूर्वक उससे इस प्रकार बोले—॥१२-१३॥
</details>

<details open><summary>विश्वास-प्रस्तुतिः</summary>

भो भोः कौरवदायाद सहास्माभिर्महाबल।  
एहि युध्यस्व संग्रामे समस्तैः पृथगेव वा ॥ १४ ॥
</details>

<details><summary>मूलम्</summary>

भो भोः कौरवदायाद सहास्माभिर्महाबल।  
एहि युध्यस्व संग्रामे समस्तैः पृथगेव वा ॥ १४ ॥
</details>

<details><summary>अनुवाद (हिन्दी)</summary>

‘महाबली कौरवपुत्र! आओ, इस संग्रामभूमिमें हम सब लोगोंके साथ अथवा पृथक्-पृथक् एक-एकके साथ युद्ध करो॥१४॥
</details>

<details open><summary>विश्वास-प्रस्तुतिः</summary>

अस्मान् वा त्वं पराजित्य यशः प्राप्नुहि संयुगे।  
वयं वा त्वां पराजित्य प्रीतिं धास्यामहे पितुः ॥ १५ ॥
</details>

<details><summary>मूलम्</summary>

अस्मान् वा त्वं पराजित्य यशः प्राप्नुहि संयुगे।  
वयं वा त्वां पराजित्य प्रीतिं धास्यामहे पितुः ॥ १५ ॥
</details>

<details><summary>अनुवाद (हिन्दी)</summary>

‘या तो तुम युद्धमें हमें पराजित करके यश प्राप्त करो अथवा हम तुम्हें परास्त करके पिताकी प्रसन्नता बढ़ायेंगे’॥१५॥
</details>

<details open><summary>विश्वास-प्रस्तुतिः</summary>

एवमुक्तस्तदा शूरैस्तानुवाच महाबलः ।  
वीर्यश्लाघी नरश्रेष्ठस्तान्‌ दृष्ट्वा समवस्थितान् ॥ १६ ॥
</details>

<details><summary>मूलम्</summary>

एवमुक्तस्तदा शूरैस्तानुवाच महाबलः ।  
वीर्यश्लाघी नरश्रेष्ठस्तान्‌ दृष्ट्वा समवस्थितान् ॥ १६ ॥
</details>

<details><summary>अनुवाद (हिन्दी)</summary>

तब उन शूरवीरोंके ऐसा कहनेपर अपने पराक्रमकी श्लाघा करनेवाला महाबली नरश्रेष्ठ भूरिश्रवा उन्हें युद्धके लिये उपस्थित देख उनसे इस प्रकार बोला—॥१६॥
</details>

<details open><summary>विश्वास-प्रस्तुतिः</summary>

साध्विदं कथ्यते वीरा यद्येवं मतिरद्य वः।  
युध्यध्वं सहिता यत्ता निहनिष्यामि वो रणे ॥ १७ ॥
</details>

<details><summary>मूलम्</summary>

साध्विदं कथ्यते वीरा यद्येवं मतिरद्य वः।  
युध्यध्वं सहिता यत्ता निहनिष्यामि वो रणे ॥ १७ ॥
</details>

<details><summary>अनुवाद (हिन्दी)</summary>

‘वीरो! यदि तुम्हारा ऐसा विचार है तो तुमलोगोंने यह बड़ी अच्छी बात कही है। तुम सब लोग एक साथ सावधान होकर यत्नपूर्वक युद्ध करो। मैं इस रणभूमिमें तुम सब लोगोंको मार गिराऊँगा’॥१७॥
</details>

<details open><summary>विश्वास-प्रस्तुतिः</summary>

एवमुक्ता महेष्वासास्ते वीराः क्षिप्रकारिणः।  
महता शरवर्षेण अभ्यधावन्नरिंदमम् ॥ १८ ॥
</details>

<details><summary>मूलम्</summary>

एवमुक्ता महेष्वासास्ते वीराः क्षिप्रकारिणः।  
महता शरवर्षेण अभ्यधावन्नरिंदमम् ॥ १८ ॥
</details>

<details><summary>अनुवाद (हिन्दी)</summary>

भूरिश्रवाके ऐसा कहनेपर शीघ्रता करनेवाले उन महाधनुर्धर वीरोंने बड़ी भारी बाण-वर्षा करते हुए शत्रुदमन भूरिश्रवापर आक्रमण किया॥१८॥
</details>

<details open><summary>विश्वास-प्रस्तुतिः</summary>

सोऽपराह्णे महाराज संग्रामस्तुमुलोऽभवत् ।  
एकस्य च बहूनां च समेतानां रणाजिरे ॥ १९ ॥
</details>

<details><summary>मूलम्</summary>

सोऽपराह्णे महाराज संग्रामस्तुमुलोऽभवत् ।  
एकस्य च बहूनां च समेतानां रणाजिरे ॥ १९ ॥
</details>

<details><summary>अनुवाद (हिन्दी)</summary>

महाराज! अपराह्णकालमें उस समरांगणमें एकत्र हुए बहुत-से वीरोंके साथ एक वीरका भयंकर युद्ध प्रारम्भ हुआ॥१९॥
</details>

<details open><summary>विश्वास-प्रस्तुतिः</summary>

तमेकं रथिनां श्रेष्ठं शरैस्ते समवाकिरन्।  
प्रावृषीव यथा मेरुं सिषिचुर्जलदा नृप ॥ २० ॥
</details>

<details><summary>मूलम्</summary>

तमेकं रथिनां श्रेष्ठं शरैस्ते समवाकिरन्।  
प्रावृषीव यथा मेरुं सिषिचुर्जलदा नृप ॥ २० ॥
</details>

<details><summary>अनुवाद (हिन्दी)</summary>

नरेश्वर! जैसे मेघ वर्षाकालमें मेरुपर्वतपर जलकी बूँदें बरसाते हैं, उसी प्रकार उन सबने मिलकर रथियोंमें श्रेष्ठ एकमात्र भूरिश्रवापर बाणोंकी वर्षा आरम्भ की॥२०॥
</details>

<details open><summary>विश्वास-प्रस्तुतिः</summary>

तैस्तु मुक्तान्‌ शरान्‌ घोरान् यमदण्डाशनिप्रभान्।  
असम्प्राप्तानसम्भ्रान्तश्चिच्छेदाशु महारथः ॥ २१ ॥
</details>

<details><summary>मूलम्</summary>

तैस्तु मुक्तान्‌ शरान्‌ घोरान् यमदण्डाशनिप्रभान्।  
असम्प्राप्तानसम्भ्रान्तश्चिच्छेदाशु महारथः ॥ २१ ॥
</details>

<details><summary>अनुवाद (हिन्दी)</summary>

उनके छोड़े हुए यमदण्ड और वज्रके समान प्रकाशित होनेवाले भयंकर बाणोंको अपने पास पहुँचनेसे पहले ही महारथी भूरिश्रवाने बिना किसी घबराहटके शीघ्रतापूर्वक काट गिराया॥२१॥
</details>

<details open><summary>विश्वास-प्रस्तुतिः</summary>

तत्राद्‌भुतमपश्याम सौमदत्तेः पराक्रमम् ।  
यदेको बहुभिर्युद्धे समसज्जदभीतवत् ॥ २२ ॥
</details>

<details><summary>मूलम्</summary>

तत्राद्‌भुतमपश्याम सौमदत्तेः पराक्रमम् ।  
यदेको बहुभिर्युद्धे समसज्जदभीतवत् ॥ २२ ॥
</details>

<details><summary>अनुवाद (हिन्दी)</summary>

वहाँ हम सबने सोमदत्तपुत्र भूरिश्रवाका अद्‌भुत पराक्रम देखा। वह अकेला होनेपर भी बहुत-से वीरोंके साथ निर्भीक-सा युद्ध करता रहा॥२२॥
</details>

<details open><summary>विश्वास-प्रस्तुतिः</summary>

विसृज्य शरवृष्टिं तां दश राजन् महारथाः।  
परिवार्य महाबाहुं निहन्तुमुपचक्रमुः ॥ २३ ॥
</details>

<details><summary>मूलम्</summary>

विसृज्य शरवृष्टिं तां दश राजन् महारथाः।  
परिवार्य महाबाहुं निहन्तुमुपचक्रमुः ॥ २३ ॥
</details>

<details><summary>अनुवाद (हिन्दी)</summary>

राजन्! उन दस महारथियोंने वहाँ बाणोंकी वर्षा करके महाबाहु भूरिश्रवाको चारों ओरसे घेरकर उसे मार डालनेकी तैयारी की॥२३॥
</details>

<details open><summary>विश्वास-प्रस्तुतिः</summary>

सौमदत्तिस्ततः क्रुद्धस्तेषां चापानि भारत।  
चिच्छेद समरे राजन् युध्यमानो महारथैः ॥ २४ ॥
</details>

<details><summary>मूलम्</summary>

सौमदत्तिस्ततः क्रुद्धस्तेषां चापानि भारत।  
चिच्छेद समरे राजन् युध्यमानो महारथैः ॥ २४ ॥
</details>

<details><summary>अनुवाद (हिन्दी)</summary>

भरतवंशीनरेश! उस समय क्रोधमें भरे हुए भूरिश्रवाने उन महारथियोंके साथ युद्ध करते हुए ही समरभूमिमें उनके धनुष काट डाले॥२४॥
</details>

<details open><summary>विश्वास-प्रस्तुतिः</summary>

अथैषां छिन्नधनुषां शरैः संनतपर्वभिः।  
चिच्छेद समरे राजन् शिरांसि भरतर्षभ ॥ २५ ॥
</details>

<details><summary>मूलम्</summary>

अथैषां छिन्नधनुषां शरैः संनतपर्वभिः।  
चिच्छेद समरे राजन् शिरांसि भरतर्षभ ॥ २५ ॥
</details>

<details><summary>अनुवाद (हिन्दी)</summary>

भरतश्रेष्ठ! इनके धनुष कट जानेपर झुकी हुई गाँठवाले बाणोंसे भूरिश्रवाने उनके मस्तक भी समर-भूमिमें काट गिराये॥२५॥
</details>

<details open><summary>विश्वास-प्रस्तुतिः</summary>

ते हता न्यपतन् राजन् वज्रभग्ना इव द्रुमाः।  
तान्‌ दृष्ट्वा निहतान्‌ वीरो रणे पुत्रान्‌ महाबलान् ॥ २६ ॥  
वार्ष्णेयो विनदन् राजन् भूरिश्रवसमभ्ययात्।
</details>

<details><summary>मूलम्</summary>

ते हता न्यपतन् राजन् वज्रभग्ना इव द्रुमाः।  
तान्‌ दृष्ट्वा निहतान्‌ वीरो रणे पुत्रान्‌ महाबलान् ॥ २६ ॥  
वार्ष्णेयो विनदन् राजन् भूरिश्रवसमभ्ययात्।
</details>

<details><summary>अनुवाद (हिन्दी)</summary>

राजन्! वे दसों वीर वज्रके मारे हुए वृक्षोंकी भाँति रणभूमिमें मरकर गिर पड़े। उन महाबली पुत्रोंको संग्राममें मारा गया देख वीरवर सात्यकिने गर्जना करते हुए वहाँ भूरिश्रवापर आक्रमण किया॥२६॥
</details>

<details open><summary>विश्वास-प्रस्तुतिः</summary>

रथं रथेन समरे पीडयित्वा महाबलौ ॥ २७ ॥  
तावन्योन्यं हि समरे निहत्य रथवाजिनः।  
विरथावभिवल्गन्तौ समेयातां महारथौ ॥ २८ ॥
</details>

<details><summary>मूलम्</summary>

रथं रथेन समरे पीडयित्वा महाबलौ ॥ २७ ॥  
तावन्योन्यं हि समरे निहत्य रथवाजिनः।  
विरथावभिवल्गन्तौ समेयातां महारथौ ॥ २८ ॥
</details>

<details><summary>अनुवाद (हिन्दी)</summary>

वे दोनों महाबली समरांगणमें अपने रथके द्वारा दूसरेके रथको पीड़ा देने लगे। उन्होंने आपसमें एक-दूसरेके रथ और घोड़ोंको नष्ट कर दिया। इस प्रकार रथहीन हुए वे दोनों महारथी उछलते-कूदते हुए एक-दूसरेका सामना करने लगे॥२७-२८॥
</details>

<details open><summary>विश्वास-प्रस्तुतिः</summary>

प्रगृहीतमहाखड्गौ तौ चर्मवरधारिणौ ।  
शुशुभाते नरव्याघ्रौ युद्धाय समवस्थितौ ॥ २९ ॥
</details>

<details><summary>मूलम्</summary>

प्रगृहीतमहाखड्गौ तौ चर्मवरधारिणौ ।  
शुशुभाते नरव्याघ्रौ युद्धाय समवस्थितौ ॥ २९ ॥
</details>

<details><summary>अनुवाद (हिन्दी)</summary>

वे दोनों पुरुषसिंह हाथमें बड़ी-बड़ी तलवारें और सुन्दर ढालें लिये युद्धके लिये उद्यत होकर बड़ी शोभा पा रहे थे॥२९॥
</details>

<details open><summary>विश्वास-प्रस्तुतिः</summary>

(खड्‌गप्रहारैः सुभृशं जघ्नतुश्च परस्परम्।  
पीडितौ खड्‌गघाताभ्यां स्रवद् रक्तौ क्षितौ भृशम्॥  
शुशुभाते महावीर्यावुभौ समरदुर्जयौ ।  
असृगुक्षितसर्वाङ्गौ पुष्पिताविव किंशुकौ ॥)
</details>

<details><summary>मूलम्</summary>

(खड्‌गप्रहारैः सुभृशं जघ्नतुश्च परस्परम्।  
पीडितौ खड्‌गघाताभ्यां स्रवद् रक्तौ क्षितौ भृशम्॥  
शुशुभाते महावीर्यावुभौ समरदुर्जयौ ।  
असृगुक्षितसर्वाङ्गौ पुष्पिताविव किंशुकौ ॥)
</details>

<details><summary>अनुवाद (हिन्दी)</summary>

वे तलवारोंकी मारसे एक-दूसरेको अत्यन्त घायल करने लगे। खड्गके आघातसे पीड़ित हो दोनों ही पृथ्वीपर रक्त बहाने लगे। उनके सारे अंग रक्तरंजित हो रहे थे। अतः वे रणदुर्जय महापराक्रमी वीर खिले हुए दो पलाश-वृक्षोंकी भाँति अत्यन्त सुशोभित होने लगे।
</details>

<details open><summary>विश्वास-प्रस्तुतिः</summary>

ततः सात्यकिमभ्येत्य निस्त्रिंशवरधारिणम् ।  
भीमसेनस्त्वरन् राजन् रथमारोपयत् तदा ॥ ३० ॥
</details>

<details><summary>मूलम्</summary>

ततः सात्यकिमभ्येत्य निस्त्रिंशवरधारिणम् ।  
भीमसेनस्त्वरन् राजन् रथमारोपयत् तदा ॥ ३० ॥
</details>

<details><summary>अनुवाद (हिन्दी)</summary>

राजन्! तदनन्तर उत्तम खड्ग धारण करनेवाले सात्यकिके पास पहुँचकर भीमसेनने उस समय तुरंत उन्हें अपने रथपर बिठा लिया॥३०॥
</details>

<details open><summary>विश्वास-प्रस्तुतिः</summary>

तवापि तनयो राजन् भूरिश्रवसमाहवे।  
आरोपयद् रथं तूर्णं पश्यतां सर्वधन्विनाम् ॥ ३१ ॥
</details>

<details><summary>मूलम्</summary>

तवापि तनयो राजन् भूरिश्रवसमाहवे।  
आरोपयद् रथं तूर्णं पश्यतां सर्वधन्विनाम् ॥ ३१ ॥
</details>

<details><summary>अनुवाद (हिन्दी)</summary>

महाराज! इसी प्रकार आपके पुत्र दुर्योधनने भी युद्धस्थलमें समस्त धनुर्धरोंके देखते-देखते भूरिश्रवाको तुरंत अपने रथपर चढ़ा लिया॥३१॥
</details>

<details open><summary>विश्वास-प्रस्तुतिः</summary>

तस्मिंस्तथा वर्तमाने रणे भीष्मं महारथम्।  
अयोधयन्त संरब्धाः पाण्डवा भरतर्षभ ॥ ३२ ॥
</details>

<details><summary>मूलम्</summary>

तस्मिंस्तथा वर्तमाने रणे भीष्मं महारथम्।  
अयोधयन्त संरब्धाः पाण्डवा भरतर्षभ ॥ ३२ ॥
</details>

<details><summary>अनुवाद (हिन्दी)</summary>

भरतश्रेष्ठ! उस समय क्रोधमें भरे हुए पाण्डव उस युद्धमें महारथी भीष्मके साथ युद्ध करने लगे॥३२॥
</details>

<details open><summary>विश्वास-प्रस्तुतिः</summary>

लोहितायति चादित्ये त्वरमाणो धनंजयः।  
पञ्चविंशतिसाहस्रान् निजघान महारथान् ॥ ३३ ॥
</details>

<details><summary>मूलम्</summary>

लोहितायति चादित्ये त्वरमाणो धनंजयः।  
पञ्चविंशतिसाहस्रान् निजघान महारथान् ॥ ३३ ॥
</details>

<details><summary>अनुवाद (हिन्दी)</summary>

जब सूर्य अस्ताचलके पास पहुँचकर लाल होने लगे, उस समय अर्जुनने बड़ी उतावलीके साथ बाण-वर्षा करके पचीस हजार महारथियोंको मार डाला॥
</details>

<details open><summary>विश्वास-प्रस्तुतिः</summary>

ते हि दुर्योधनादिष्टास्तदा पार्थनिबर्हणे।  
सम्प्राप्यैव गता नाशं शलभा इव पावकम् ॥ ३४ ॥
</details>

<details><summary>मूलम्</summary>

ते हि दुर्योधनादिष्टास्तदा पार्थनिबर्हणे।  
सम्प्राप्यैव गता नाशं शलभा इव पावकम् ॥ ३४ ॥
</details>

<details><summary>अनुवाद (हिन्दी)</summary>

वे सब-के-सब दुर्योधनकी आज्ञासे अर्जुनका संहार करनेके लिये आये थे। परंतु वे उस समय आगमें गिरे हुए पतंगोंकी भाँति उनके पास आते ही नष्ट हो गये॥
</details>

<details open><summary>विश्वास-प्रस्तुतिः</summary>

ततो मत्स्याः केकयाश्च धनुर्वेदविशारदाः।  
परिवव्रुस्तदा पार्थं सहपुत्रं महारथम् ॥ ३५ ॥
</details>

<details><summary>मूलम्</summary>

ततो मत्स्याः केकयाश्च धनुर्वेदविशारदाः।  
परिवव्रुस्तदा पार्थं सहपुत्रं महारथम् ॥ ३५ ॥
</details>

<details><summary>अनुवाद (हिन्दी)</summary>

तदनन्तर धनुर्विद्यामें प्रवीण मत्स्य और केकयदेशके वीर अभिमन्यु आदि पुत्रोंसे युक्त महारथी अर्जुनको घेरकर कौरवोंसे युद्धके लिये खड़े हो गये॥३५॥
</details>

<details open><summary>विश्वास-प्रस्तुतिः</summary>

एतस्मिन्नेव काले तु सूर्येऽस्तमुपगच्छति।  
सर्वेषां चैव सैन्यानां प्रमोहः समजायत ॥ ३६ ॥
</details>

<details><summary>मूलम्</summary>

एतस्मिन्नेव काले तु सूर्येऽस्तमुपगच्छति।  
सर्वेषां चैव सैन्यानां प्रमोहः समजायत ॥ ३६ ॥
</details>

<details><summary>अनुवाद (हिन्दी)</summary>

इसी समय सूर्य अस्ताचलको चले गये। तब आपके समस्त सैनिकोंपर मोह छा गया॥३६॥
</details>

<details open><summary>विश्वास-प्रस्तुतिः</summary>

अवहारं ततश्चक्रे पिता देवव्रतस्तव।  
संध्याकाले महाराज सैन्यानां श्रान्तवाहनः ॥ ३७ ॥
</details>

<details><summary>मूलम्</summary>

अवहारं ततश्चक्रे पिता देवव्रतस्तव।  
संध्याकाले महाराज सैन्यानां श्रान्तवाहनः ॥ ३७ ॥
</details>

<details><summary>अनुवाद (हिन्दी)</summary>

महाराज! तब आपके ताऊ देवव्रतने संध्याके समय अपनी सेनाको पीछे हटा लिया। उनके वाहन बहुत थक गये थे॥३७॥
</details>

<details open><summary>विश्वास-प्रस्तुतिः</summary>

पाण्डवानां कुरूणां च परस्परसमागमे।  
ते सेने भृशसंविग्ने ययतुः स्वं निवेशनम् ॥ ३८ ॥
</details>

<details><summary>मूलम्</summary>

पाण्डवानां कुरूणां च परस्परसमागमे।  
ते सेने भृशसंविग्ने ययतुः स्वं निवेशनम् ॥ ३८ ॥
</details>

<details><summary>अनुवाद (हिन्दी)</summary>

पाण्डवों और कौरवोंके पारस्परिक संघर्षमें दोनों ही सेनाएँ अत्यन्त उद्विग्न हो उठी थीं। अतः वे अपनी-अपनी छावनीको चली गयीं॥३८॥
</details>

<details open><summary>विश्वास-प्रस्तुतिः</summary>

ततः स्वशिबिरं गत्वा न्यविशंस्तत्र भारत।  
पाण्डवाः सृंजयैः सार्धं कुरवश्च यथाविधि ॥ ३९ ॥
</details>

<details><summary>मूलम्</summary>

ततः स्वशिबिरं गत्वा न्यविशंस्तत्र भारत।  
पाण्डवाः सृंजयैः सार्धं कुरवश्च यथाविधि ॥ ३९ ॥
</details>

<details><summary>अनुवाद (हिन्दी)</summary>

भारत! तदनन्तर सृंजयोंसहित पाण्डव और कौरव अपने शिविरमें जाकर वहाँ विधिपूर्वक विश्राम करने लगे॥३९॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि पञ्चमदिवसावहारे चतुःसप्ततितमोध्यायः ॥ ७४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें पाँचवें दिवसके युद्धकी समाप्तिविषयक चौहत्तरवाँ अध्याय पूरा हुआ॥७४॥
</details>

<details><summary>सूचना (हिन्दी)</summary>

[दाक्षिणात्य अधिक पाठके २ श्लोक मिलाकर कुल ४१ श्लोक हैं।]
</details>
