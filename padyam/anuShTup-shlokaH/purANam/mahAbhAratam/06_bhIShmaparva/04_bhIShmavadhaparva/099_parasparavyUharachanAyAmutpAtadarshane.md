+++
title_full = "099 नवें दिनके युद्धके लिये उभयपक्षकी सेनाओंकी व्यूह-रचना और उनके घमासान युद्धका आरम्भ तथा विनाशसूचक उत्पातोंका वर्णन"
title = "०९९ परस्परव्यूहरचनायामुत्पातदर्शने"

+++

<details><summary>भागसूचना</summary>

एकोनशततमोऽध्यायः
</details>

<details><summary>सूचना (हिन्दी)</summary>

नवें दिनके युद्धके लिये उभयपक्षकी सेनाओंकी व्यूह-रचना और उनके घमासान युद्धका आरम्भ तथा विनाशसूचक उत्पातोंका वर्णन
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

ततः शान्तनवो भीष्मो निर्ययौ सह सेनया।  
व्यूहं चाव्यूहत महत् सर्वतोभद्रमात्मनः ॥ १ ॥
</details>

<details><summary>मूलम्</summary>

ततः शान्तनवो भीष्मो निर्ययौ सह सेनया।  
व्यूहं चाव्यूहत महत् सर्वतोभद्रमात्मनः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! तदनन्तर शान्तनु-नन्दन भीष्म सेनाके साथ शिविरसे बाहर निकले। उन्होंने अपनी सेनाको सर्वतोभद्र नामक महान् व्यूहके रूपमें संगठित किया॥१॥
</details>

<details open><summary>विश्वास-प्रस्तुतिः</summary>

कृपश्च कृतवर्मा च शैब्यश्चैव महारथः।  
शकुनिः सैन्धवश्चैव काम्बोजश्च सुदक्षिणः ॥ २ ॥  
भीष्मेण सहिताः सर्वे पुत्रैश्च तव भारत।  
अग्रतः सर्वसैन्यानां व्यूहस्य प्रमुखे स्थिताः ॥ ३ ॥
</details>

<details><summary>मूलम्</summary>

कृपश्च कृतवर्मा च शैब्यश्चैव महारथः।  
शकुनिः सैन्धवश्चैव काम्बोजश्च सुदक्षिणः ॥ २ ॥  
भीष्मेण सहिताः सर्वे पुत्रैश्च तव भारत।  
अग्रतः सर्वसैन्यानां व्यूहस्य प्रमुखे स्थिताः ॥ ३ ॥
</details>

<details><summary>अनुवाद (हिन्दी)</summary>

भारत! कृपाचार्य, कृतवर्मा, महारथी शैब्य, शकुनि, सिन्धुराज जयद्रथ तथा काम्बोजराज सुदक्षिण—ये सब नरेश भीष्म तथा आपके पुत्रोंके साथ सम्पूर्ण सेनाके आगे तथा व्यूहके प्रमुख भागमें खड़े हुए थे॥२-३॥
</details>

<details open><summary>विश्वास-प्रस्तुतिः</summary>

द्रोणो भूरिश्रवाः शल्यो भगदत्तश्च मारिष।  
दक्षिणं पक्षमाश्रित्य स्थिता व्यूहस्य दंशिताः ॥ ४ ॥
</details>

<details><summary>मूलम्</summary>

द्रोणो भूरिश्रवाः शल्यो भगदत्तश्च मारिष।  
दक्षिणं पक्षमाश्रित्य स्थिता व्यूहस्य दंशिताः ॥ ४ ॥
</details>

<details><summary>अनुवाद (हिन्दी)</summary>

आर्य! द्रोणाचार्य, भूरिश्रवा, शल्य तथा भगदत्त—ये कवच बाँधकर व्यूहके दाहिने पक्षका आश्रय लेकर खड़े थे॥४॥
</details>

<details open><summary>विश्वास-प्रस्तुतिः</summary>

अश्वत्थामा सोमदत्तश्चावन्त्यौ च महारथौ।  
महत्या सेनया युक्ता वामं पक्षमपालयन् ॥ ५ ॥
</details>

<details><summary>मूलम्</summary>

अश्वत्थामा सोमदत्तश्चावन्त्यौ च महारथौ।  
महत्या सेनया युक्ता वामं पक्षमपालयन् ॥ ५ ॥
</details>

<details><summary>अनुवाद (हिन्दी)</summary>

अश्वत्थामा, सोमदत्त तथा अवन्तीके दोनों राजकुमार महारथी विन्द और अनुविन्द—ये विशाल सेनाके साथ व्यूहके वाम पक्षका संरक्षण कर रहे थे॥
</details>

<details open><summary>विश्वास-प्रस्तुतिः</summary>

दुर्योधनो महाराज त्रिगर्तैः सर्वतो वृतः।  
व्यूहमध्ये स्थितो राजन् पाण्डवान् प्रति भारत ॥ ६ ॥
</details>

<details><summary>मूलम्</summary>

दुर्योधनो महाराज त्रिगर्तैः सर्वतो वृतः।  
व्यूहमध्ये स्थितो राजन् पाण्डवान् प्रति भारत ॥ ६ ॥
</details>

<details><summary>अनुवाद (हिन्दी)</summary>

महाराज! भरतवंशी नरेश! त्रिगर्तदेशीय सैनिकोंके द्वारा सब ओरसे घिरा हुआ दुर्योधन पाण्डवोंका सामना करनेके लिये व्यूहके मध्यभागमें खड़ा हुआ॥६॥
</details>

<details open><summary>विश्वास-प्रस्तुतिः</summary>

अलम्बुषो रथश्रेष्ठः श्रुतायुश्च महारथः।  
पृष्ठतः सर्वसैन्यानां स्थितौ व्यूहस्य दंशितौ ॥ ७ ॥
</details>

<details><summary>मूलम्</summary>

अलम्बुषो रथश्रेष्ठः श्रुतायुश्च महारथः।  
पृष्ठतः सर्वसैन्यानां स्थितौ व्यूहस्य दंशितौ ॥ ७ ॥
</details>

<details><summary>अनुवाद (हिन्दी)</summary>

रथियोंमें श्रेष्ठ अलम्बुष और महारथी श्रुतायु—ये दोनों कवच धारण करके सम्पूर्ण सेनाओं तथा व्यूहके पृष्ठभागमें खड़े थे॥७॥
</details>

<details open><summary>विश्वास-प्रस्तुतिः</summary>

एवं च तं तदा व्यूहं कृत्वा भारत तावकाः।  
संनद्धाः समदृश्यन्त प्रतपन्त इवाग्नयः ॥ ८ ॥
</details>

<details><summary>मूलम्</summary>

एवं च तं तदा व्यूहं कृत्वा भारत तावकाः।  
संनद्धाः समदृश्यन्त प्रतपन्त इवाग्नयः ॥ ८ ॥
</details>

<details><summary>अनुवाद (हिन्दी)</summary>

भारत! इस प्रकार व्यूहरचना करके उस समय आपके पुत्र कवच आदिसे सुसज्जित हो प्रज्वलित अग्नियोंके समान दृष्टिगोचर हो रहे थे॥८॥
</details>

<details open><summary>विश्वास-प्रस्तुतिः</summary>

ततो युधिष्ठिरो राजा भीमसेनश्च पाण्डवः।  
नकुलः सहदेवश्च माद्रीपुत्रावुभावपि ॥ ९ ॥  
अग्रतः सर्वसैन्यानां स्थिता व्यूहस्य दंशिताः।
</details>

<details><summary>मूलम्</summary>

ततो युधिष्ठिरो राजा भीमसेनश्च पाण्डवः।  
नकुलः सहदेवश्च माद्रीपुत्रावुभावपि ॥ ९ ॥  
अग्रतः सर्वसैन्यानां स्थिता व्यूहस्य दंशिताः।
</details>

<details><summary>अनुवाद (हिन्दी)</summary>

उधर राजा युधिष्ठिर, पाण्डुकुमार भीमसेन, माद्रीके दोनों पुत्र नकुल और सहदेव सब सेनाओं तथा व्यूहके अग्र भागमें कवच बाँधकर खड़े हुए॥९॥
</details>

<details open><summary>विश्वास-प्रस्तुतिः</summary>

धृष्टद्युम्नो विराटश्च सात्यकिश्च महारथः ॥ १० ॥  
स्थिताः सैन्येन महता परानीकविनाशनाः।
</details>

<details><summary>मूलम्</summary>

धृष्टद्युम्नो विराटश्च सात्यकिश्च महारथः ॥ १० ॥  
स्थिताः सैन्येन महता परानीकविनाशनाः।
</details>

<details><summary>अनुवाद (हिन्दी)</summary>

धृष्टद्युम्न, राजा विराट और महारथी सात्यकि—ये शत्रुसेनाका विनाश करनेवाले वीर भी विशाल सेनाके साथ व्यूहमें य थास्थान स्थित थे॥१०॥
</details>

<details open><summary>विश्वास-प्रस्तुतिः</summary>

शिखण्डी विजयश्चैव राक्षसश्च घटोत्कचः ॥ ११ ॥  
चेकितानो महाबाहुः कुन्तिभोजश्च वीर्यवान्।  
स्थिता रणे महाराज महत्या सेनया वृताः ॥ १२ ॥
</details>

<details><summary>मूलम्</summary>

शिखण्डी विजयश्चैव राक्षसश्च घटोत्कचः ॥ ११ ॥  
चेकितानो महाबाहुः कुन्तिभोजश्च वीर्यवान्।  
स्थिता रणे महाराज महत्या सेनया वृताः ॥ १२ ॥
</details>

<details><summary>अनुवाद (हिन्दी)</summary>

महाराज! शिखण्डी, अर्जुन, राक्षस घटोत्कच, महाबाहु चेकितान तथा पराक्रमी कुन्तिभोज—ये विशाल सेनासे घिरे हुए वीर युद्धभूमिमें यथायोग्य स्थानपर खड़े थे॥११-१२॥
</details>

<details open><summary>विश्वास-प्रस्तुतिः</summary>

अभिमन्युर्महेष्वासो द्रुपदश्च महाबलः ।  
युयुधानो महेष्वासो युधामन्युश्च वीर्यवान् ॥ १३ ॥  
केकया भ्रातरश्चैव स्थिता युद्धाय दंशिताः।
</details>

<details><summary>मूलम्</summary>

अभिमन्युर्महेष्वासो द्रुपदश्च महाबलः ।  
युयुधानो महेष्वासो युधामन्युश्च वीर्यवान् ॥ १३ ॥  
केकया भ्रातरश्चैव स्थिता युद्धाय दंशिताः।
</details>

<details><summary>अनुवाद (हिन्दी)</summary>

महाधनुर्धर अभिमन्यु, महाबली द्रुपद, विशाल धनुष धारण करनेवाले युयुधान, पराक्रमी युधामन्यु और पाँचों भाई केकयराजकुमार—ये कवच धारण करके युद्धके लिये तैयार खड़े थे॥१३॥
</details>

<details open><summary>विश्वास-प्रस्तुतिः</summary>

एवं तेऽपि महाव्यूहं प्रतिव्यूह्य सुदुर्जयम् ॥ १४ ॥  
पाण्डवाः समरे शूराः स्थिता युद्धाय दंशिताः।
</details>

<details><summary>मूलम्</summary>

एवं तेऽपि महाव्यूहं प्रतिव्यूह्य सुदुर्जयम् ॥ १४ ॥  
पाण्डवाः समरे शूराः स्थिता युद्धाय दंशिताः।
</details>

<details><summary>अनुवाद (हिन्दी)</summary>

इस प्रकार शूरवीर पाण्डव भी समरांगणमें अत्यन्त दुर्जय महाव्यूहकी रचना करके कवच बाँध युद्धके लिये तैयार थे॥१४॥
</details>

<details open><summary>विश्वास-प्रस्तुतिः</summary>

तावकास्तु रणे यत्ताः सहसेना नराधिपाः ॥ १५ ॥  
अभ्युद्ययू रणे पार्थान् भीष्मं कृत्वाग्रतो नृप।  
तथैव पाण्डवा राजन् भीमसेनपुरोगमाः ॥ १६ ॥
</details>

<details><summary>मूलम्</summary>

तावकास्तु रणे यत्ताः सहसेना नराधिपाः ॥ १५ ॥  
अभ्युद्ययू रणे पार्थान् भीष्मं कृत्वाग्रतो नृप।  
तथैव पाण्डवा राजन् भीमसेनपुरोगमाः ॥ १६ ॥
</details>

<details><summary>अनुवाद (हिन्दी)</summary>

राजन्! आपकी सेनाके नरेश अपनी-अपनी सेनाओंके साथ युद्धके लिये उद्यत हो भीष्मको आगे करके पाण्डवोंपर चढ़ आये। नरेश्वर! उसी प्रकार भीमसेन आदि पाण्डवोंने भी आपकी सेनापर आक्रमण किया॥१५-१६॥
</details>

<details open><summary>विश्वास-प्रस्तुतिः</summary>

भीष्मं योद्‌धुमभीप्सन्तः संग्रामे विजयैषिणः।  
क्ष्वेडाः किलकिलाः शङ्खान् क्रकचान् गोविषाणिकाः ॥ १७ ॥  
भेरीमृदङ्गपणवान् नादयन्तश्च पुष्करान् ।  
पाण्डवा अभ्यवर्तन्त नदन्तो भैरवान् रवान् ॥ १८ ॥
</details>

<details><summary>मूलम्</summary>

भीष्मं योद्‌धुमभीप्सन्तः संग्रामे विजयैषिणः।  
क्ष्वेडाः किलकिलाः शङ्खान् क्रकचान् गोविषाणिकाः ॥ १७ ॥  
भेरीमृदङ्गपणवान् नादयन्तश्च पुष्करान् ।  
पाण्डवा अभ्यवर्तन्त नदन्तो भैरवान् रवान् ॥ १८ ॥
</details>

<details><summary>अनुवाद (हिन्दी)</summary>

संग्राममें भीष्मके साथ युद्धकी इच्छा रखनेवाले विजयाभिलाषी पाण्डव सिंहनाद, किल-किल शब्द, शंखध्वनि, क्रकच, गोशृंग, भेरी, मृदंग, पणव तथा पुष्कर आदि बाजोंको बजाते तथा भैरव-गर्जना करते हुए कौरव-सेनापर चढ़ आये॥१७-१८॥
</details>

<details open><summary>विश्वास-प्रस्तुतिः</summary>

भेरीमृदङ्गशङ्खानां दुन्दुभीनां च निःस्वनैः।  
उत्कृष्टसिंहनादैश्च वल्गितैश्च पृथग्विधैः ॥ १९ ॥  
वयं प्रतिनदन्तस्तानगच्छाम त्वरान्विताः ।  
सहसैवाभिसंक्रुद्धास्तदाऽऽसीत् तुमुलं महत् ॥ २० ॥
</details>

<details><summary>मूलम्</summary>

भेरीमृदङ्गशङ्खानां दुन्दुभीनां च निःस्वनैः।  
उत्कृष्टसिंहनादैश्च वल्गितैश्च पृथग्विधैः ॥ १९ ॥  
वयं प्रतिनदन्तस्तानगच्छाम त्वरान्विताः ।  
सहसैवाभिसंक्रुद्धास्तदाऽऽसीत् तुमुलं महत् ॥ २० ॥
</details>

<details><summary>अनुवाद (हिन्दी)</summary>

भेरी, मृदंग, शंख और दुन्दुभियोंकी ध्वनि एवं उच्चस्वरसे सिंहनाद करते तथा अनेक प्रकारसे अपनी शेखी बघारते हुए हमलोगोंने भी बड़ी उतावलीके साथ अत्यन्त क्रुद्ध हो सहसा उनपर आक्रमण किया और उनकी गर्जनाका उत्तर हम भी अपनी गर्जनाद्वारा ही देने लगे। उस समय उभय पक्षके सैनिकोंमें महान् युद्ध होने लगा॥१९-२०॥
</details>

<details open><summary>विश्वास-प्रस्तुतिः</summary>

ततोऽन्योन्यं प्रधावन्तः सम्प्रहारं प्रचक्रिरे।  
ततः शब्देन महता प्रचकम्पे वसुन्धरा ॥ २१ ॥
</details>

<details><summary>मूलम्</summary>

ततोऽन्योन्यं प्रधावन्तः सम्प्रहारं प्रचक्रिरे।  
ततः शब्देन महता प्रचकम्पे वसुन्धरा ॥ २१ ॥
</details>

<details><summary>अनुवाद (हिन्दी)</summary>

दोनों पक्षके योद्धा एक-दूसरेपर धावा करते हुए अस्त्र-शस्त्रोंका प्रहार करने लगे। उस समय जो महान् कोलाहल हुआ, उससे सारी पृथ्वी काँपने लगी॥२१॥
</details>

<details open><summary>विश्वास-प्रस्तुतिः</summary>

पक्षिणश्च महाघोरं व्याहरन्तो विबभ्रमुः।  
सप्रभश्चोदितः सूर्यो निष्प्रभः समपद्यत ॥ २२ ॥
</details>

<details><summary>मूलम्</summary>

पक्षिणश्च महाघोरं व्याहरन्तो विबभ्रमुः।  
सप्रभश्चोदितः सूर्यो निष्प्रभः समपद्यत ॥ २२ ॥
</details>

<details><summary>अनुवाद (हिन्दी)</summary>

पक्षी अत्यन्त घोर शब्द करते हुए आकाशमें चक्कर काटने लगे। सूर्य यद्यपि तेजस्वी रूपमें उदित हुआ था, तथापि उस समय निस्तेज हो गया॥२२॥
</details>

<details open><summary>विश्वास-प्रस्तुतिः</summary>

ववुश्च वातास्तुमुलाः शंसन्तः सुमहद् भयम्।  
घोराश्च घोरनिर्ह्रादाः शिवास्तत्र ववाशिरे ॥ २३ ॥
</details>

<details><summary>मूलम्</summary>

ववुश्च वातास्तुमुलाः शंसन्तः सुमहद् भयम्।  
घोराश्च घोरनिर्ह्रादाः शिवास्तत्र ववाशिरे ॥ २३ ॥
</details>

<details><summary>अनुवाद (हिन्दी)</summary>

महान् भयकी सूचना देनेवाली भयंकर वायु बड़े वेगसे बहने लगी। घोर वज्रपातके-से भयानक शब्द सुनायी देने लगे। सियारिनें अशुभ बोली बोलने लगीं॥२३॥
</details>

<details open><summary>विश्वास-प्रस्तुतिः</summary>

वेदयन्त्यो महाराज महद् वैशसमागतम्।  
दिशः प्रज्वलिता राजन् पांसुवर्षं पपात च ॥ २४ ॥  
रुधिरेण समुन्मिश्रमस्थिवर्षं तथैव च।  
रुदतां वाहनानां च नेत्रेभ्यः प्रापतज्जलम् ॥ २५ ॥
</details>

<details><summary>मूलम्</summary>

वेदयन्त्यो महाराज महद् वैशसमागतम्।  
दिशः प्रज्वलिता राजन् पांसुवर्षं पपात च ॥ २४ ॥  
रुधिरेण समुन्मिश्रमस्थिवर्षं तथैव च।  
रुदतां वाहनानां च नेत्रेभ्यः प्रापतज्जलम् ॥ २५ ॥
</details>

<details><summary>अनुवाद (हिन्दी)</summary>

महाराज! वे गीदड़ियाँ सिरपर आये हुए विकट विनाशकी सूचना दे रही थीं। राजन्! दिशाएँ जलती प्रतीत होने लगीं। सब ओर धूलकी वर्षा होने लगी। रक्तमिश्रित हड्डियाँ बरसने लगीं। रोते हुए वाहनोंके नेत्रोंसे आँसू गिरने लगे॥२४-२५॥
</details>

<details open><summary>विश्वास-प्रस्तुतिः</summary>

सुस्रुवुश्च शकृन्मूत्रं प्रध्यायन्तो विशाम्पते।  
अन्तर्हिता महानादाः श्रूयन्ते भरतर्षभ ॥ २६ ॥  
रक्षसां पुरुषादानां नदतां भैरवान् रवान्।
</details>

<details><summary>मूलम्</summary>

सुस्रुवुश्च शकृन्मूत्रं प्रध्यायन्तो विशाम्पते।  
अन्तर्हिता महानादाः श्रूयन्ते भरतर्षभ ॥ २६ ॥  
रक्षसां पुरुषादानां नदतां भैरवान् रवान्।
</details>

<details><summary>अनुवाद (हिन्दी)</summary>

प्रजानाथ! वे सारे वाहन भारी चिन्तामें पड़कर मल-मूत्र करने लगे। भरतश्रेष्ठ! भयंकर गर्जना करनेवाले नरभक्षी राक्षसोंके महान् शब्द सुनायी पड़ते थे; परंतु उनके बोलनेवाले अदृश्य थे॥२६॥
</details>

<details open><summary>विश्वास-प्रस्तुतिः</summary>

सम्पतन्तश्च दृश्यन्ते गोमायुबलवायसाः ॥ २७ ॥  
श्वानश्च विविधैर्नादैर्वाशन्तस्तत्र मारिष ।
</details>

<details><summary>मूलम्</summary>

सम्पतन्तश्च दृश्यन्ते गोमायुबलवायसाः ॥ २७ ॥  
श्वानश्च विविधैर्नादैर्वाशन्तस्तत्र मारिष ।
</details>

<details><summary>अनुवाद (हिन्दी)</summary>

चारों ओरसे गीदड़ और बलशाली कौए वहाँ टूटे पड़ते थे। आर्य! वहाँ कुत्ते भी नाना प्रकारकी आवाजमें भूँकते देखे जाते थे॥२७॥
</details>

<details open><summary>विश्वास-प्रस्तुतिः</summary>

ज्वलिताश्च महोल्का वै समाहत्य दिवाकरम्।  
निपेतुः सहसा भूमौ वेदयन्त्यो महद् भयम् ॥ २८ ॥
</details>

<details><summary>मूलम्</summary>

ज्वलिताश्च महोल्का वै समाहत्य दिवाकरम्।  
निपेतुः सहसा भूमौ वेदयन्त्यो महद् भयम् ॥ २८ ॥
</details>

<details><summary>अनुवाद (हिन्दी)</summary>

बड़ी-बड़ी प्रज्वलित उल्काएँ सूर्यदेवसे टकरा-कर महान् भयकी सूचना देती हुई सहसा पृथ्वीपर गिर रही थीं॥२८॥
</details>

<details open><summary>विश्वास-प्रस्तुतिः</summary>

महान्त्यनीकानि महासमुच्छ्रये  
ततस्तयोः पाण्डवधार्तराष्ट्रयोः ।  
चकम्पिरे शङ्खमृदङ्गनिःस्वनैः  
प्रकम्पितानीव वनानि वायुना ॥ २९ ॥  
नरेन्द्रनागाश्वसमाकुलाना-  
मभ्यायतीनामशिवे मुहूर्ते ।  
बभूव घोषस्तुमुलश्चमूनां  
वातोद्‌धुतानामिव सागराणाम् ॥ ३० ॥
</details>

<details><summary>मूलम्</summary>

महान्त्यनीकानि महासमुच्छ्रये  
ततस्तयोः पाण्डवधार्तराष्ट्रयोः ।  
चकम्पिरे शङ्खमृदङ्गनिःस्वनैः  
प्रकम्पितानीव वनानि वायुना ॥ २९ ॥  
नरेन्द्रनागाश्वसमाकुलाना-  
मभ्यायतीनामशिवे मुहूर्ते ।  
बभूव घोषस्तुमुलश्चमूनां  
वातोद्‌धुतानामिव सागराणाम् ॥ ३० ॥
</details>

<details><summary>अनुवाद (हिन्दी)</summary>

उस महान् संग्राममें पाण्डव तथा कौरवपक्षकी विशाल सेनाएँ शंख और मृदंगकी ध्वनियोंसे उसी प्रकार काँप रही थीं, जैसे वायुके वेगसे समूचा वन-प्रान्त हिलने लगता है। उस अमंगलजनक मुहूर्तमें नरेशों, हाथियों और अश्वोंसे परिपूर्ण हो परस्पर आक्रमण करती हुई उभय पक्षकी उन विशाल सेनाओंका भयंकर शब्द वायुसे विक्षुब्ध हुए समुद्रोंकी गर्जनाके समान जान पड़ता था॥२९-३०॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि परस्परव्यूहरचनायामुत्पातदर्शने एकोनशततमोऽध्यायः ॥ ९९ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें परस्पर व्यूह-रचनाके पश्चात् उत्पातदर्शनविषयक निन्यानबेवाँ अध्याय पूरा हुआ॥९९॥
</details>
