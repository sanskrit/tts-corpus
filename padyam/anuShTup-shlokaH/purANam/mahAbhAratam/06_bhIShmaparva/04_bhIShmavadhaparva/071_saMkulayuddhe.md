+++
title_full = "071 भीष्म, अर्जुन आदि योद्धाओंका घमासान युद्ध"
title = "०७१ संकुलयुद्धे"

+++

<details><summary>भागसूचना</summary>

एकसप्ततितमोऽध्यायः
</details>

<details><summary>सूचना (हिन्दी)</summary>

भीष्म, अर्जुन आदि योद्धाओंका घमासान युद्ध  
संजय उवाच
</details>

<details open><summary>विश्वास-प्रस्तुतिः</summary>

दृष्ट्‌वा भीष्मेण संसक्तान् भ्रातॄनन्यांश्च पार्थिवान्।  
समभ्यधावद् गाङ्गेयमुद्यतास्त्रो धनंजयः ॥ १ ॥
</details>

<details><summary>मूलम्</summary>

दृष्ट्‌वा भीष्मेण संसक्तान् भ्रातॄनन्यांश्च पार्थिवान्।  
समभ्यधावद् गाङ्गेयमुद्यतास्त्रो धनंजयः ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! अपने भाइयों तथा दूसरे राजाओंको भीष्मके साथ उलझा हुआ देख अस्त्र उठाये हुए अर्जुनने भी गंगानन्दन भीष्मपर धावा किया॥१॥
</details>

<details open><summary>विश्वास-प्रस्तुतिः</summary>

पाञ्चजन्यस्य निर्घोषं धनुषो गाण्डिवस्य च।  
ध्वजं च दृष्ट्‌वा पार्थस्य सर्वान् नो भयमाविशत् ॥ २ ॥
</details>

<details><summary>मूलम्</summary>

पाञ्चजन्यस्य निर्घोषं धनुषो गाण्डिवस्य च।  
ध्वजं च दृष्ट्‌वा पार्थस्य सर्वान् नो भयमाविशत् ॥ २ ॥
</details>

<details><summary>अनुवाद (हिन्दी)</summary>

पांचजन्यशंख और गाण्डीवधनुषका शब्द सुनकर तथा अर्जुनके ध्वजको देखकर हमारे सब सैनिकोंके मनमें भय समा गया॥२॥
</details>

<details open><summary>विश्वास-प्रस्तुतिः</summary>

सिंहलाङ्‌गूलमाकाशे ज्वलन्तमिव पर्वतम् ।  
असज्जमानं वृक्षेषु धूमकेतुमिवोत्थितम् ॥ ३ ॥  
बहुवर्णं विचित्रं च दिव्यं वानरलक्षणम्।  
अपश्याम महाराज ध्वजं गाण्डीवधन्वनः ॥ ४ ॥
</details>

<details><summary>मूलम्</summary>

सिंहलाङ्‌गूलमाकाशे ज्वलन्तमिव पर्वतम् ।  
असज्जमानं वृक्षेषु धूमकेतुमिवोत्थितम् ॥ ३ ॥  
बहुवर्णं विचित्रं च दिव्यं वानरलक्षणम्।  
अपश्याम महाराज ध्वजं गाण्डीवधन्वनः ॥ ४ ॥
</details>

<details><summary>अनुवाद (हिन्दी)</summary>

महाराज! अर्जुनका ध्वज सिंहपुच्छके समान वानरकी पूँछसे युक्त था। वह प्रज्वलित पर्वत-सा दिखायी देता था। वृक्षोंमें कहीं भी अटकता नहीं था। आकाशमें उदित हुए धूमकेतु-सा दृष्टिगोचर होता था। वह अनेक रंगोंसे सुशोभित, विचित्र, दिव्य एवं वानर-चिह्नसे युक्त था। इस प्रकार हमने गाण्डीवधारी अर्जुनके उस ध्वजको उस समय देखा॥३-४॥
</details>

<details open><summary>विश्वास-प्रस्तुतिः</summary>

विद्युतं मेघमध्यस्थां भ्राजमानामिवाम्बरे ।  
ददृशुर्गाण्डिवं योधा रुक्मपृष्ठं महामृधे ॥ ५ ॥
</details>

<details><summary>मूलम्</summary>

विद्युतं मेघमध्यस्थां भ्राजमानामिवाम्बरे ।  
ददृशुर्गाण्डिवं योधा रुक्मपृष्ठं महामृधे ॥ ५ ॥
</details>

<details><summary>अनुवाद (हिन्दी)</summary>

उस महान् समरमें हमारे पक्षके योद्धाओंने सुवर्णमय पीठसे युक्त गाण्डीवधनुषको आकाशके भीतर मेघोंकी घटामें चमकती हुई बिजलीके समान देखा॥५॥
</details>

<details open><summary>विश्वास-प्रस्तुतिः</summary>

अशुश्रुम भृशं चास्य शक्रस्येवाभिगर्जतः।  
सुघोरं तलयोः शब्दं निघ्नतस्तव वाहिनीम् ॥ ६ ॥
</details>

<details><summary>मूलम्</summary>

अशुश्रुम भृशं चास्य शक्रस्येवाभिगर्जतः।  
सुघोरं तलयोः शब्दं निघ्नतस्तव वाहिनीम् ॥ ६ ॥
</details>

<details><summary>अनुवाद (हिन्दी)</summary>

अर्जुन आपकी सेनाका संहार करते हुए इन्द्रके समान गर्जना कर रहे थे। इस समय हमलोगोंने उनके हस्ततलोंका बड़ा भयंकर शब्द सुना॥६॥
</details>

<details open><summary>विश्वास-प्रस्तुतिः</summary>

चण्डवातो यथा मेघः सविद्युत्स्तनयित्नुमान्।  
दिशः सम्प्लावयन् सर्वाः शरवर्षैः समन्ततः ॥ ७ ॥  
समभ्यधावद् गाङ्गेयं भैरवास्त्रो धनंजयः।
</details>

<details><summary>मूलम्</summary>

चण्डवातो यथा मेघः सविद्युत्स्तनयित्नुमान्।  
दिशः सम्प्लावयन् सर्वाः शरवर्षैः समन्ततः ॥ ७ ॥  
समभ्यधावद् गाङ्गेयं भैरवास्त्रो धनंजयः।
</details>

<details><summary>अनुवाद (हिन्दी)</summary>

भयंकर अस्त्रवाले अर्जुनने प्रचण्ड आँधी, बिजली तथा गर्जनासे युक्त मेघके समान सम्पूर्ण दिशाओंको अपनी बाणवर्षासे आप्लावित करते हुए गंगानन्दन भीष्मपर सब ओरसे धावा किया॥७॥
</details>

<details open><summary>विश्वास-प्रस्तुतिः</summary>

दिशं प्राचीं प्रतीचीं च न जानीमोऽस्त्रमोहिताः ॥ ८ ॥  
कांदिग्भूताः श्रान्तपत्रा हताश्वा हतचेतसः।  
अन्योन्यमभिसंश्लिष्य योधास्ते भरतर्षभ ॥ ९ ॥  
भीष्ममेवाभ्यलीयन्त सह सर्वैस्तवात्मजैः ।  
तेषामार्तायनमभूद् भीष्मः शान्तनवो रणे ॥ १० ॥
</details>

<details><summary>मूलम्</summary>

दिशं प्राचीं प्रतीचीं च न जानीमोऽस्त्रमोहिताः ॥ ८ ॥  
कांदिग्भूताः श्रान्तपत्रा हताश्वा हतचेतसः।  
अन्योन्यमभिसंश्लिष्य योधास्ते भरतर्षभ ॥ ९ ॥  
भीष्ममेवाभ्यलीयन्त सह सर्वैस्तवात्मजैः ।  
तेषामार्तायनमभूद् भीष्मः शान्तनवो रणे ॥ १० ॥
</details>

<details><summary>अनुवाद (हिन्दी)</summary>

उस समय हमलोग उनके अस्त्रोंसे इतने मोहित हो गये थे कि हमें पूर्व और पश्चिमका भी पता नहीं चलता था। भरतश्रेष्ठ! आपके सभी योद्धा घबराकर यह सोचने लगे कि हम किस दिशामें जायँ। उनके सारे वाहन थक गये थे। कितनोंके घोड़े मार डाले गये थे। उन सबका हार्दिक उत्साह नष्ट हो गया था। वे सब-के-सब एक-दूसरेसे सटकर आपके पुत्रोंके साथ भीष्मजीकी ही शरणमें छिपने लगे। उस युद्धस्थलमें उन्हें केवल शान्तनुनन्दन भीष्म ही आर्त सैनिकोंको शरण देनेवाले प्रतीत हुए॥८—१०॥
</details>

<details open><summary>विश्वास-प्रस्तुतिः</summary>

समुत्पतन्ति वित्रस्ता रथेभ्यो रथिनस्तथा।  
सादिनश्चाश्वपृष्ठेभ्यो भूमौ चापि पदातयः ॥ ११ ॥
</details>

<details><summary>मूलम्</summary>

समुत्पतन्ति वित्रस्ता रथेभ्यो रथिनस्तथा।  
सादिनश्चाश्वपृष्ठेभ्यो भूमौ चापि पदातयः ॥ ११ ॥
</details>

<details><summary>अनुवाद (हिन्दी)</summary>

वे सभी लोग ऐसे भयभीत हो गये कि रथी रथोंसे और घुड़सवार घोड़ोंकी पीठोंसे गिरने लगे तथा पैदल सैनिक भी पृथ्वीपर लोट-पोट हो गये॥११॥
</details>

<details open><summary>विश्वास-प्रस्तुतिः</summary>

श्रुत्वा गाण्डीवनिर्घोषं विस्फूर्जितमिवाशनेः ।  
सर्वसैन्यानि भीतानि व्यवालीयन्त भारत ॥ १२ ॥
</details>

<details><summary>मूलम्</summary>

श्रुत्वा गाण्डीवनिर्घोषं विस्फूर्जितमिवाशनेः ।  
सर्वसैन्यानि भीतानि व्यवालीयन्त भारत ॥ १२ ॥
</details>

<details><summary>अनुवाद (हिन्दी)</summary>

भारत! बिजलीकी गड़गड़ाहटके समान गाण्डीवका गम्भीर घोष सुनकर हमारे समस्त सैनिक भयभीत हो लुकने-छिपने लगे॥१२॥
</details>



<details open><summary>विश्वास-प्रस्तुतिः</summary>

अथ काम्बोजजैरश्वैर्महद्भिः शीघ्रगामिभिः ।  
गोपानां बहुसाहस्रैर्बलैर्गोपायनैर्वृतः ॥ १३ ॥
</details>

<details><summary>मूलम्</summary>

अथ काम्बोजजैरश्वैर्महद्भिः शीघ्रगामिभिः ।  
गोपानां बहुसाहस्रैर्बलैर्गोपायनैर्वृतः ॥ १३ ॥
</details>

<details><summary>अनुवाद (हिन्दी)</summary>

तत्पश्चात् काम्बोजराज सुदक्षिण काम्बोजदेशीय विशाल एवं शीघ्रगामी घोड़ोंपर आरूढ़ हो युद्धके लिये चले। उनके साथ गोपायन नामवाले कई हजार गोप-सैनिक थे॥१३॥
</details>

<details open><summary>विश्वास-प्रस्तुतिः</summary>

मद्रसौवीरगान्धारैस्त्रैगर्तैश्च विशाम्पते ।  
सर्वकालिङ्गमुख्यैश्च कलिङ्गाधिपतिर्वृतः ॥ १४ ॥
</details>

<details><summary>मूलम्</summary>

मद्रसौवीरगान्धारैस्त्रैगर्तैश्च विशाम्पते ।  
सर्वकालिङ्गमुख्यैश्च कलिङ्गाधिपतिर्वृतः ॥ १४ ॥
</details>

<details><summary>अनुवाद (हिन्दी)</summary>

प्रजानाथ! समस्त कलिंगदेशीय प्रमुख वीरोंसे घिरे हुए कलिंगराज भी युद्धके लिये आगे बढ़े। उनके साथ मद्र, सौवीर, गान्धार और त्रिगर्तदेशीय योद्धा भी मौजूद थे॥१४॥
</details>

<details open><summary>विश्वास-प्रस्तुतिः</summary>

नानानरगणौघैश्च दुःशासनपुरःसरः ।  
जयद्रथश्च नृपतिः सहितः सर्वराजभिः ॥ १५ ॥
</details>

<details><summary>मूलम्</summary>

नानानरगणौघैश्च दुःशासनपुरःसरः ।  
जयद्रथश्च नृपतिः सहितः सर्वराजभिः ॥ १५ ॥
</details>

<details><summary>अनुवाद (हिन्दी)</summary>

इनके सिवा राजा जयद्रथ सम्पूर्ण राजाओंको साथ ले दुःशासनको आगे करके चला। उसके साथ भी अनेक जनपदोंके लोगोंकी पैदल सेना मौजूद थी॥१५॥
</details>

<details open><summary>विश्वास-प्रस्तुतिः</summary>

हयारोहवराश्चैव तव पुत्रेण चोदिताः।  
चतुर्दश सहस्राणि सौबलं पर्यवारयन् ॥ १६ ॥
</details>

<details><summary>मूलम्</summary>

हयारोहवराश्चैव तव पुत्रेण चोदिताः।  
चतुर्दश सहस्राणि सौबलं पर्यवारयन् ॥ १६ ॥
</details>

<details><summary>अनुवाद (हिन्दी)</summary>

इसके सिवा आपके पुत्रकी आज्ञासे चौदह हजार अच्छे घुड़सवार सुबलपुत्र शकुनिको घेरकर खड़े हुए॥
</details>

<details open><summary>विश्वास-प्रस्तुतिः</summary>

ततस्ते सहिताः सर्वे विभक्तरथवाहनाः।  
अर्जुनं समरे जघ्नुस्तावका भरतर्षभ ॥ १७ ॥
</details>

<details><summary>मूलम्</summary>

ततस्ते सहिताः सर्वे विभक्तरथवाहनाः।  
अर्जुनं समरे जघ्नुस्तावका भरतर्षभ ॥ १७ ॥
</details>

<details><summary>अनुवाद (हिन्दी)</summary>

भरतश्रेष्ठ! फिर पृथक्-पृथक् रथ और वाहन लिये आपके पक्षके ये सब महारथी वीर समरांगणमें अर्जुनपर अस्त्र-शस्त्रोंका प्रहार करने लगे॥१७॥
</details>

<details open><summary>विश्वास-प्रस्तुतिः</summary>

(चेदिकाशिपदातैश्च रथैः पाञ्चालसृंजयैः ।  
सहिताः पाण्डवाः सर्वे धृष्टद्युम्नपुरोगमाः॥  
तावकान् समरे जघ्नुर्धर्मपुत्रेण चोदिताः।)
</details>

<details><summary>मूलम्</summary>

(चेदिकाशिपदातैश्च रथैः पाञ्चालसृंजयैः ।  
सहिताः पाण्डवाः सर्वे धृष्टद्युम्नपुरोगमाः॥  
तावकान् समरे जघ्नुर्धर्मपुत्रेण चोदिताः।)
</details>

<details><summary>अनुवाद (हिन्दी)</summary>

इधर चेदि और काशिदेशके पैदलसैनिकोंके तथा पांचाल और सृंजयदेशके रथियोंसहित धृष्टद्युम्न आदि समस्त पाण्डववीर धर्मपुत्र युधिष्ठिरकी आज्ञासे समरभूमिमें आपके सैनिकोंका संहार करने लगे।
</details>

<details open><summary>विश्वास-प्रस्तुतिः</summary>

रथिभिर्वारणैरश्वैः पादातैश्च समीरितम् ।  
घोरमायोधनं चक्रे महाभ्रसदृशं रजः ॥ १८ ॥
</details>

<details><summary>मूलम्</summary>

रथिभिर्वारणैरश्वैः पादातैश्च समीरितम् ।  
घोरमायोधनं चक्रे महाभ्रसदृशं रजः ॥ १८ ॥
</details>

<details><summary>अनुवाद (हिन्दी)</summary>

रथियों, हाथियों, घोड़ों और पैदलोंके पैरोंसे उड़ी हुई धूलराशिने मेघोंकी भारी घटाके समान आकाशमें व्याप्त होकर उस युद्धको भयंकर बना दिया॥१८॥
</details>

<details open><summary>विश्वास-प्रस्तुतिः</summary>

तोमरप्रासनाराचगजाश्वरथयोधिनाम् ।  
बलेन महता भीष्मः समसज्जत् किरीटिना ॥ १९ ॥
</details>

<details><summary>मूलम्</summary>

तोमरप्रासनाराचगजाश्वरथयोधिनाम् ।  
बलेन महता भीष्मः समसज्जत् किरीटिना ॥ १९ ॥
</details>

<details><summary>अनुवाद (हिन्दी)</summary>

भीष्म तोमर, नाराच और प्रास आदि धारण करनेवाले हाथीसवार, घुड़सवार तथा रथारोही योद्धाओंकी विशाल वाहिनीके साथ किरीटधारी अर्जुनसे भिड़ गये॥
</details>

<details open><summary>विश्वास-प्रस्तुतिः</summary>

आवन्त्यः काशिराजेन भीमसेनेन सैन्धवः।  
अजातशत्रुर्मद्राणामृषभेण यशस्विना ॥ २० ॥  
सहपुत्रः सहामात्यः शल्येन समसज्जत।
</details>

<details><summary>मूलम्</summary>

आवन्त्यः काशिराजेन भीमसेनेन सैन्धवः।  
अजातशत्रुर्मद्राणामृषभेण यशस्विना ॥ २० ॥  
सहपुत्रः सहामात्यः शल्येन समसज्जत।
</details>

<details><summary>अनुवाद (हिन्दी)</summary>

फिर, अवन्तीनरेश काशिराजके साथ, सिन्धुराज जयद्रथ भीमसेनके साथ तथा पुत्रों और मन्त्रियोंसहित अजातशत्रु राजा युधिष्ठिर यशस्वी मद्रराज शल्यके साथ युद्ध करने लगे॥२०॥
</details>

<details open><summary>विश्वास-प्रस्तुतिः</summary>

विकर्णः सहदेवेन चित्रसेनः शिखण्डिना ॥ २१ ॥  
मत्स्या दुर्योधनं जग्मुः शकुनिं च विशाम्पते।  
द्रुपदश्चेकितानश्च सात्यकिश्च महारथः ॥ २२ ॥  
द्रोणेन समसज्जन्त सपुत्रेण महात्मना।
</details>

<details><summary>मूलम्</summary>

विकर्णः सहदेवेन चित्रसेनः शिखण्डिना ॥ २१ ॥  
मत्स्या दुर्योधनं जग्मुः शकुनिं च विशाम्पते।  
द्रुपदश्चेकितानश्च सात्यकिश्च महारथः ॥ २२ ॥  
द्रोणेन समसज्जन्त सपुत्रेण महात्मना।
</details>

<details><summary>अनुवाद (हिन्दी)</summary>

प्रजानाथ! विकर्ण सहदेवके साथ और चित्रसेन शिखण्डीके साथ भिड़ गये। मत्स्यदेशीय योद्धाओंने दुर्योधन और शकुनिका सामना किया। द्रुपद, चेकितान और महारथी सात्यकि—ये अश्वत्थामासहित महामना द्रोणसे भिड़ गये॥२१-२२॥
</details>

<details open><summary>विश्वास-प्रस्तुतिः</summary>

कृपश्च कृतवर्मा च धृष्टद्युम्नमभिद्रुतौ ॥ २३ ॥  
एवं प्रव्रजिताश्वानि भ्रान्तनागरथानि च।  
सैन्यानि समसज्जन्त प्रयुद्धानि समन्ततः ॥ २४ ॥
</details>

<details><summary>मूलम्</summary>

कृपश्च कृतवर्मा च धृष्टद्युम्नमभिद्रुतौ ॥ २३ ॥  
एवं प्रव्रजिताश्वानि भ्रान्तनागरथानि च।  
सैन्यानि समसज्जन्त प्रयुद्धानि समन्ततः ॥ २४ ॥
</details>

<details><summary>अनुवाद (हिन्दी)</summary>

कृपाचार्य और कृतवर्मा—इन दोनोंने धृष्टद्युम्नपर धावा किया। इस प्रकार अपने-अपने घोड़ोंको आगे बढ़ाकर तथा हाथी एवं रथोंको घुमाकर समस्त सैनिक सब ओर युद्ध करने लगे॥२३-२४॥
</details>

<details open><summary>विश्वास-प्रस्तुतिः</summary>

निरभ्रे विद्युतस्तीव्रा दिशश्च रजसाऽऽवृताः।  
प्रादुरासन् महोल्काश्च सनिर्घाता विशाम्पते ॥ २५ ॥
</details>

<details><summary>मूलम्</summary>

निरभ्रे विद्युतस्तीव्रा दिशश्च रजसाऽऽवृताः।  
प्रादुरासन् महोल्काश्च सनिर्घाता विशाम्पते ॥ २५ ॥
</details>

<details><summary>अनुवाद (हिन्दी)</summary>

प्रजानाथ! बिना बादलके ही दुःसह बिजलियाँ चमकने लगीं, सम्पूर्ण दिशाएँ धूलसे भर गयीं और भयंकर वज्रपातकी-सी आवाजके साथ बड़ी-बड़ी उल्काएँ गिरने लगीं॥२५॥
</details>

<details open><summary>विश्वास-प्रस्तुतिः</summary>

प्रादुर्भूतो महावातः पांसुवर्षं पपात च।  
नभस्यन्तर्दधे सूर्यः सैन्येन रजसाऽऽवृतः ॥ २६ ॥
</details>

<details><summary>मूलम्</summary>

प्रादुर्भूतो महावातः पांसुवर्षं पपात च।  
नभस्यन्तर्दधे सूर्यः सैन्येन रजसाऽऽवृतः ॥ २६ ॥
</details>

<details><summary>अनुवाद (हिन्दी)</summary>

बड़े जोरकी आँधी उठ गयी। धूलकी वर्षा होने लगी। सेनाके द्वारा उड़ायी हुई धूलसे आकाशमें सूर्यदेव छिप गये॥२६॥
</details>

<details open><summary>विश्वास-प्रस्तुतिः</summary>

प्रमोहः सर्वसत्त्वानामतीव समपद्यत ।  
रजसा चाभिभूतानामस्त्रजालैश्च तुद्यताम् ॥ २७ ॥
</details>

<details><summary>मूलम्</summary>

प्रमोहः सर्वसत्त्वानामतीव समपद्यत ।  
रजसा चाभिभूतानामस्त्रजालैश्च तुद्यताम् ॥ २७ ॥
</details>

<details><summary>अनुवाद (हिन्दी)</summary>

उस समय समस्त प्राणियोंपर बड़ा भारी मोह छा गया; क्योंकि वे धूलसे तो दबे ही थे, अस्त्रोंके समुदायसे भी पीड़ित हो रहे थे॥२७॥
</details>

<details open><summary>विश्वास-प्रस्तुतिः</summary>

वीरबाहुविसृष्टानां सर्वावरणभेदिनाम् ।  
संघातः शरजालानां तुमुलः समपद्यत ॥ २८ ॥
</details>

<details><summary>मूलम्</summary>

वीरबाहुविसृष्टानां सर्वावरणभेदिनाम् ।  
संघातः शरजालानां तुमुलः समपद्यत ॥ २८ ॥
</details>

<details><summary>अनुवाद (हिन्दी)</summary>

वीरोंकी भुजाओंसे छूटकर सब प्रकारके आवरणों (कवच आदि)-का भेदन करनेवाले बाणसमूहोंके भयानक आघात सब ओर हो रहे थे॥२८॥
</details>

<details open><summary>विश्वास-प्रस्तुतिः</summary>

प्रकाशं चक्रुराकाशमुद्यतानि भुजोत्तमैः ।  
नक्षत्रविमलाभानि शस्त्राणि भरतर्षभ ॥ २९ ॥
</details>

<details><summary>मूलम्</summary>

प्रकाशं चक्रुराकाशमुद्यतानि भुजोत्तमैः ।  
नक्षत्रविमलाभानि शस्त्राणि भरतर्षभ ॥ २९ ॥
</details>

<details><summary>अनुवाद (हिन्दी)</summary>

भरतश्रेष्ठ! उत्तम भुजाओंद्वारा ऊपर उठाये हुए नक्षत्रोंके समान निर्मल एवं चमकीले अस्त्र आकाशमें प्रकाश फैला रहे थे॥२९॥
</details>

<details open><summary>विश्वास-प्रस्तुतिः</summary>

आर्षभाणि विचित्राणि रुक्मजालावृतानि च।  
सम्पेतुर्दिक्षु सर्वासु चर्माणि भरतर्षभ ॥ ३० ॥
</details>

<details><summary>मूलम्</summary>

आर्षभाणि विचित्राणि रुक्मजालावृतानि च।  
सम्पेतुर्दिक्षु सर्वासु चर्माणि भरतर्षभ ॥ ३० ॥
</details>

<details><summary>अनुवाद (हिन्दी)</summary>

भरतभूषण! सोनेकी जालीसे ढकी और ऋषभ-चर्मकी बनी हुई विचित्र ढालें सम्पूर्ण दिशाओंमें गिर रही थीं॥३०॥
</details>

<details open><summary>विश्वास-प्रस्तुतिः</summary>

सूर्यवर्णैश्च निस्त्रिंशैः पात्यमानानि सर्वशः।  
दिक्षु सर्वास्वदृश्यन्त शरीराणि शिरांसि च ॥ ३१ ॥
</details>

<details><summary>मूलम्</summary>

सूर्यवर्णैश्च निस्त्रिंशैः पात्यमानानि सर्वशः।  
दिक्षु सर्वास्वदृश्यन्त शरीराणि शिरांसि च ॥ ३१ ॥
</details>

<details><summary>अनुवाद (हिन्दी)</summary>

सूर्यके समान चमकीले खड्गोंसे सब ओर काटकर गिराये जानेवाले शरीर और मस्तक सम्पूर्ण दिशाओंमें दृष्टिगोचर हो रहे थे॥३१॥
</details>

<details open><summary>विश्वास-प्रस्तुतिः</summary>

भग्नचक्राक्षनीडाश्च निपातितमहाध्वजाः ।  
हताश्वाः पृथिवीं जग्मुस्तत्र तत्र महारथाः ॥ ३२ ॥
</details>

<details><summary>मूलम्</summary>

भग्नचक्राक्षनीडाश्च निपातितमहाध्वजाः ।  
हताश्वाः पृथिवीं जग्मुस्तत्र तत्र महारथाः ॥ ३२ ॥
</details>

<details><summary>अनुवाद (हिन्दी)</summary>

कितने ही महारथियोंके रथोंके पहिये, धुरे और भीतरकी बैठकें टूट-फूटकर नष्ट हो गयीं, बड़ी-बड़ी ध्वजाएँ खण्डित होकर गिर गयीं, घोड़े मार दिये गये और वे महारथी स्वयं भी मारे जाकर धरतीपर जहाँ-तहाँ गिर पड़े॥३२॥
</details>

<details open><summary>विश्वास-प्रस्तुतिः</summary>

परिपेतुर्हयाश्चात्र केचिच्छस्त्रकृतव्रणाः ।  
रथान् विपरिकर्षन्तो हतेषु रथयोधिषु ॥ ३३ ॥
</details>

<details><summary>मूलम्</summary>

परिपेतुर्हयाश्चात्र केचिच्छस्त्रकृतव्रणाः ।  
रथान् विपरिकर्षन्तो हतेषु रथयोधिषु ॥ ३३ ॥
</details>

<details><summary>अनुवाद (हिन्दी)</summary>

उस युद्धस्थलमें कितने ही घोड़े अस्त्र-शस्त्रोंके आघातसे घायल होकर अपने रथियोंके मारे जानेके बाद भी रथ खींचते हुए भागते और गिर पड़ते थे॥३३॥
</details>

<details open><summary>विश्वास-प्रस्तुतिः</summary>

शराहता भिन्नदेहा बद्धयोक्त्रा हयोत्तमाः।  
युगानि पर्यकर्षन्त तत्र तत्र स्म भारत ॥ ३४ ॥
</details>

<details><summary>मूलम्</summary>

शराहता भिन्नदेहा बद्धयोक्त्रा हयोत्तमाः।  
युगानि पर्यकर्षन्त तत्र तत्र स्म भारत ॥ ३४ ॥
</details>

<details><summary>अनुवाद (हिन्दी)</summary>

भारत! कितने ही उत्तम घोड़ोंके शरीर बाणोंसे आहत होकर क्षत-विक्षत हो गये थे, तो भी रथके साथ रस्सीमें बँधे हुए थे, इसलिये रथके जूओंको इधर-उधर खींचते रहते थे॥३४॥
</details>

<details open><summary>विश्वास-प्रस्तुतिः</summary>

अदृश्यन्त ससूताश्च साश्वाः सरथयोधिनः।  
एकेन बलिना राजन् वारणेन विमर्दिताः ॥ ३५ ॥
</details>

<details><summary>मूलम्</summary>

अदृश्यन्त ससूताश्च साश्वाः सरथयोधिनः।  
एकेन बलिना राजन् वारणेन विमर्दिताः ॥ ३५ ॥
</details>

<details><summary>अनुवाद (हिन्दी)</summary>

राजन्! कितने ही रथारोही युद्धस्थलमें एक ही महाबली गजराजके द्वारा घोड़ों और सारथियोंसहित कुचले हुए दिखायी पड़ते थे॥३५॥
</details>

<details open><summary>विश्वास-प्रस्तुतिः</summary>

गन्धहस्तिमदस्रावमाघ्राय बहवो रणे ।  
संनिपाते बलौघानां वीतमाददिरे गजाः ॥ ३६ ॥
</details>

<details><summary>मूलम्</summary>

गन्धहस्तिमदस्रावमाघ्राय बहवो रणे ।  
संनिपाते बलौघानां वीतमाददिरे गजाः ॥ ३६ ॥
</details>

<details><summary>अनुवाद (हिन्दी)</summary>

समस्त सेनाओंमें भीषण मार-काट मची हुई थी और बहुत-से हाथी गन्धयुक्त गजराजके मदकी गन्ध सूँघकर उसीके भ्रमसे निर्बल हाथीको भी मार गिरानेके लिये पकड़ लेते थे॥३६॥
</details>

<details open><summary>विश्वास-प्रस्तुतिः</summary>

सतोमरैर्महामात्रैर्निपतद्भिर्गतासुभिः ।  
बभूवायोधनं छन्नं नाराचाभिहतैर्गजैः ॥ ३७ ॥
</details>

<details><summary>मूलम्</summary>

सतोमरैर्महामात्रैर्निपतद्भिर्गतासुभिः ।  
बभूवायोधनं छन्नं नाराचाभिहतैर्गजैः ॥ ३७ ॥
</details>

<details><summary>अनुवाद (हिन्दी)</summary>

तोमरोंसहित प्राणशून्य होकर गिरे हुए महावतों और नाराचोंकी मारसे मरकर गिरनेवाले हाथियोंसे वह रणभूमि आच्छादित हो गयी थी॥३७॥
</details>

<details open><summary>विश्वास-प्रस्तुतिः</summary>

संनिपाते बलौघानां प्रेषितैर्वरवारणैः ।  
निपेतुर्युधि सम्भग्नाः सयोधाः सध्वजा गजाः ॥ ३८ ॥
</details>

<details><summary>मूलम्</summary>

संनिपाते बलौघानां प्रेषितैर्वरवारणैः ।  
निपेतुर्युधि सम्भग्नाः सयोधाः सध्वजा गजाः ॥ ३८ ॥
</details>

<details><summary>अनुवाद (हिन्दी)</summary>

सैन्यसमूहोंके उस भीषण संघर्षमें आगे बढ़ाये हुए बड़े-बड़े हाथियोंसे टकराकर युद्धमें कितने ही छोटे-छोटे हाथी अंग-भंग हो जानेके कारण सवारों और ध्वजोंसहित गिर जाते थे॥३८॥
</details>

<details open><summary>विश्वास-प्रस्तुतिः</summary>

नागराजोपमैर्हस्तैर्नागैराक्षिप्य संयुगे ।  
व्यदृश्यन्त महाराज सम्भग्ना रथकूबराः ॥ ३९ ॥
</details>

<details><summary>मूलम्</summary>

नागराजोपमैर्हस्तैर्नागैराक्षिप्य संयुगे ।  
व्यदृश्यन्त महाराज सम्भग्ना रथकूबराः ॥ ३९ ॥
</details>

<details><summary>अनुवाद (हिन्दी)</summary>

महाराज! उस युद्धमें कितने ही हाथियोंके द्वारा विशाल सर्पराजके समान सूँड़ोंसे खींचकर फेंके हुए रथोंके ध्वज और कूबर चूर-चूर होकर गिरते देखे जाते थे॥
</details>

<details open><summary>विश्वास-प्रस्तुतिः</summary>

विशीर्णरथसंघाश्च केशेष्वाक्षिप्य दन्तिभिः ।  
द्रुमशाखा इवाविध्य निष्पिष्टा रथिनो रणे ॥ ४० ॥
</details>

<details><summary>मूलम्</summary>

विशीर्णरथसंघाश्च केशेष्वाक्षिप्य दन्तिभिः ।  
द्रुमशाखा इवाविध्य निष्पिष्टा रथिनो रणे ॥ ४० ॥
</details>

<details><summary>अनुवाद (हिन्दी)</summary>

कितने ही दन्तार हाथी रथसमूहोंको तोड़-फोड़कर उनमें बैठे हुए रथियोंको उनके केश पकड़कर खींच लेते और वृक्षकी शाखाकी भाँति उन्हें घुमाकर धरतीपर दे मारते थे। इस प्रकार उस युद्धमें उन रथियोंकी धज्जियाँ उड़ जाती थीं॥४०॥
</details>

<details open><summary>विश्वास-प्रस्तुतिः</summary>

रथेषु च रथात् युद्धे संसक्तान् वरवारणाः।  
विकर्षन्तो दिशः सर्वाः सम्पेतुः सर्वशब्दगाः ॥ ४१ ॥
</details>

<details><summary>मूलम्</summary>

रथेषु च रथात् युद्धे संसक्तान् वरवारणाः।  
विकर्षन्तो दिशः सर्वाः सम्पेतुः सर्वशब्दगाः ॥ ४१ ॥
</details>

<details><summary>अनुवाद (हिन्दी)</summary>

कितने ही बड़े-बड़े गजराज रथसमूहोंमें घुसकर युद्धमें उलझे हुए रथोंको पकड़ लेते और सब प्रकारके शब्दोंका अनुसरण करते हुए सम्पूर्ण दिशाओंमें उन रथोंको खींचे फिरते थे॥४१॥
</details>

<details open><summary>विश्वास-प्रस्तुतिः</summary>

तेषां तथा कर्षतां तु गजानां रूपमाबभौ।  
सरःसु नलिनीजालं विषक्तमिव कर्षताम् ॥ ४२ ॥
</details>

<details><summary>मूलम्</summary>

तेषां तथा कर्षतां तु गजानां रूपमाबभौ।  
सरःसु नलिनीजालं विषक्तमिव कर्षताम् ॥ ४२ ॥
</details>

<details><summary>अनुवाद (हिन्दी)</summary>

इस प्रकार रथोंसे रथियोंको खींचनेवाले उन हाथियोंका स्वरूप ऐसा जान पड़ता था, मानो वे तालाबमें वहाँ उगे हुए कमलोंका समूह खींच रहे हों॥
</details>

<details open><summary>विश्वास-प्रस्तुतिः</summary>

एवं संछादितं तत्र बभूवायोधनं महत्।  
सादिभिश्च पदातैश्च सध्वजैश्च महारथैः ॥ ४३ ॥
</details>

<details><summary>मूलम्</summary>

एवं संछादितं तत्र बभूवायोधनं महत्।  
सादिभिश्च पदातैश्च सध्वजैश्च महारथैः ॥ ४३ ॥
</details>

<details><summary>अनुवाद (हिन्दी)</summary>

इस तरह सवारों, पैदलों और ध्वजोंसहित महारथियोंके शरीरोंसे वह विशाल युद्धस्थल पट गया था॥४३॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि संकुलयुद्धे एकसप्ततितमोऽध्यायः ॥ ७१ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें संकुलयुद्धविषयक इकहत्तरवाँ अध्याय पूरा हुआ॥७१॥
</details>

<details><summary>सूचना (हिन्दी)</summary>

[दाक्षिणात्य अधिक पाठका १ श्लोक मिलाकर कुल ४४ श्लोक हैं।]
</details>
