+++
title_full = "046 कौरव-पाण्डव-सेनाका घमासान युद्ध"
title = "०४६ संकुलयुद्धे"

+++

<details><summary>भागसूचना</summary>

षट्‌चत्वारिंशोऽध्यायः
</details>

<details><summary>सूचना (हिन्दी)</summary>

कौरव-पाण्डव-सेनाका घमासान युद्ध
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

राजन् शतसहस्राणि तत्र तत्र पदातिनाम्।  
निर्मर्यादं प्रयुद्धानि तत् ते वक्ष्यामि भारत ॥ १ ॥
</details>

<details><summary>मूलम्</summary>

राजन् शतसहस्राणि तत्र तत्र पदातिनाम्।  
निर्मर्यादं प्रयुद्धानि तत् ते वक्ष्यामि भारत ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ भरतवंशी नरेश! उस रणभूमिमें जहाँ-तहाँ लाखों सैनिकोंका मर्यादाशून्य युद्ध चल रहा था। वह सब आपको बता रहा हूँ, सुनिये॥१॥
</details>

<details open><summary>विश्वास-प्रस्तुतिः</summary>

न पुत्रः पितरं जज्ञे पिता वा पुत्रमौरसम्।  
न भ्राता भ्रातरं तत्र स्वस्रीयं न च मातुलः॥२॥
</details>

<details><summary>मूलम्</summary>

न पुत्रः पितरं जज्ञे पिता वा पुत्रमौरसम्।  
न भ्राता भ्रातरं तत्र स्वस्रीयं न च मातुलः॥२॥
</details>

<details><summary>अनुवाद (हिन्दी)</summary>

न पुत्र पिताको पहचानता था, न पिता अपने औरस पुत्रको। न भाई भाईको जानता था, न मामा अपने भानजेको॥२॥
</details>

<details open><summary>विश्वास-प्रस्तुतिः</summary>

न मातुलं च स्वस्रीयो न सखायं सखा तथा।  
आविष्टा इव युध्यन्ते पाण्डवाः कुरुभिः सह ॥ ३ ॥
</details>

<details><summary>मूलम्</summary>

न मातुलं च स्वस्रीयो न सखायं सखा तथा।  
आविष्टा इव युध्यन्ते पाण्डवाः कुरुभिः सह ॥ ३ ॥
</details>

<details><summary>अनुवाद (हिन्दी)</summary>

न भानजेने मामाको पहचाना, न मित्रने मित्रको। उस समय पाण्डव-योद्धा कौरव-सैनिकोंके साथ इस प्रकार युद्ध करते थे, मानो उनमें किसी ग्रह आदिका आवेश हो गया हो॥३॥
</details>

<details open><summary>विश्वास-प्रस्तुतिः</summary>

रथानीकं नरव्याघ्राः केचिदभ्यपतन् रथैः।  
अभज्यन्त युगैरेव युगानि भरतर्षभ ॥ ४ ॥
</details>

<details><summary>मूलम्</summary>

रथानीकं नरव्याघ्राः केचिदभ्यपतन् रथैः।  
अभज्यन्त युगैरेव युगानि भरतर्षभ ॥ ४ ॥
</details>

<details><summary>अनुवाद (हिन्दी)</summary>

कुछ नरश्रेष्ठ वीर अपने रथोंद्वारा शत्रुपक्षकी रथ-सेनापर टूट पड़े। भरतश्रेष्ठ! कितने ही रथोंके जूए विपक्षी रथोंके जूओंसे ही टकराकर टूट गये॥४॥
</details>

<details open><summary>विश्वास-प्रस्तुतिः</summary>

रथेषाश्च रथेषाभिः कूबरा रथकूबरैः।  
संगतैः सहिताः केचित् परस्परजिघांसवः ॥ ५ ॥  
न शेकुश्चलितुं केचित् संनिपत्य रथा रथैः।
</details>

<details><summary>मूलम्</summary>

रथेषाश्च रथेषाभिः कूबरा रथकूबरैः।  
संगतैः सहिताः केचित् परस्परजिघांसवः ॥ ५ ॥  
न शेकुश्चलितुं केचित् संनिपत्य रथा रथैः।
</details>

<details><summary>अनुवाद (हिन्दी)</summary>

रथोंके ईषादण्ड और कूबर भी सामने आये हुए रथोंके ईषादण्ड और कूबरोंसे भिड़कर टूक-टूक हो गये। एक दूसरेको मार डालनेकी इच्छा रखनेवाले कितने ही रथ दूसरे रथोंसे आमने-सामने भिड़कर एक पग भी इधर-उधर चल न सके॥५॥
</details>

<details open><summary>विश्वास-प्रस्तुतिः</summary>

प्रभिन्नास्तु महाकायाः संनिपत्य गजा गजैः ॥ ६ ॥  
बहुधादारयन् क्रुद्धा विषाणैरितरेतरम् ।
</details>

<details><summary>मूलम्</summary>

प्रभिन्नास्तु महाकायाः संनिपत्य गजा गजैः ॥ ६ ॥  
बहुधादारयन् क्रुद्धा विषाणैरितरेतरम् ।
</details>

<details><summary>अनुवाद (हिन्दी)</summary>

गण्डस्थलसे मदकी धारा बहानेवाले विशालकाय गजराज कुपित हो दूसरे हाथियोंसे टक्कर लेते हुए अपने दाँतोंके आघातसे एक-दूसरेको नाना प्रकारसे विदीर्ण करने लगे॥६॥
</details>

<details open><summary>विश्वास-प्रस्तुतिः</summary>

सतोरणपताकैश्च वारणा वरवारणैः ॥ ७ ॥  
अभिसृत्य महाराज वेगवद्भिर्महागजैः ।  
दन्तैरभिहतास्तत्र चुक्रुशुः परमातुराः ॥ ८ ॥
</details>

<details><summary>मूलम्</summary>

सतोरणपताकैश्च वारणा वरवारणैः ॥ ७ ॥  
अभिसृत्य महाराज वेगवद्भिर्महागजैः ।  
दन्तैरभिहतास्तत्र चुक्रुशुः परमातुराः ॥ ८ ॥
</details>

<details><summary>अनुवाद (हिन्दी)</summary>

महाराज! कितने ही हाथी तोरण और पताकाओंसहित वेगशाली महाकाय एवं श्रेष्ठ गजराजोंसे भिड़कर उनके दाँतोंके आघातसे अत्यन्त पीड़ित हो आतुर भावसे चिग्घाड़ रहे थे॥७-८॥
</details>

<details open><summary>विश्वास-प्रस्तुतिः</summary>

अभिनीताश्च शिक्षाभिस्तोत्रांकुशसमाहताः ।  
अप्रभिन्नाः प्रभिन्नानां सम्मुखाभिमुखा ययुः ॥ ९ ॥
</details>

<details><summary>मूलम्</summary>

अभिनीताश्च शिक्षाभिस्तोत्रांकुशसमाहताः ।  
अप्रभिन्नाः प्रभिन्नानां सम्मुखाभिमुखा ययुः ॥ ९ ॥
</details>

<details><summary>अनुवाद (हिन्दी)</summary>

जिन्हें अनेक प्रकारकी शिक्षाएँ मिली थीं तथा जिनका मद अभी प्रकट नहीं हुआ था, वे हाथी तोत्र और अंकुशोंकी चोट खाकर सम्मुख खड़े हुए मदस्रावी गजराजोंके सामने जाकर युद्धके लिये डट गये॥९॥
</details>

<details open><summary>विश्वास-प्रस्तुतिः</summary>

प्रभिन्नैरपि संसक्ताः केचित् तत्र महागजाः।  
क्रौञ्चवन्निनदं कृत्वा दुद्रुवुः सर्वतो दिशम् ॥ १० ॥
</details>

<details><summary>मूलम्</summary>

प्रभिन्नैरपि संसक्ताः केचित् तत्र महागजाः।  
क्रौञ्चवन्निनदं कृत्वा दुद्रुवुः सर्वतो दिशम् ॥ १० ॥
</details>

<details><summary>अनुवाद (हिन्दी)</summary>

कुछ महान् गजराज मदस्रावी हाथियोंसे टक्कर लेकर क्रौंच पक्षीकी भाँति चीत्कार करते हुए सब दिशाओंमें भाग गये॥१०॥
</details>

<details open><summary>विश्वास-प्रस्तुतिः</summary>

सम्यक् प्रणीता नागाश्च प्रभिन्नकरटामुखाः।  
ऋष्टितोमरनाराचैर्निर्विद्धा वरवारणाः ॥ ११ ॥  
प्रणेदुर्भिन्नमर्माणो निपेतुश्च गतासवः ।  
प्राद्रवन्त दिशः केचिन्नदन्तो भैरवान् रवान् ॥ १२ ॥
</details>

<details><summary>मूलम्</summary>

सम्यक् प्रणीता नागाश्च प्रभिन्नकरटामुखाः।  
ऋष्टितोमरनाराचैर्निर्विद्धा वरवारणाः ॥ ११ ॥  
प्रणेदुर्भिन्नमर्माणो निपेतुश्च गतासवः ।  
प्राद्रवन्त दिशः केचिन्नदन्तो भैरवान् रवान् ॥ १२ ॥
</details>

<details><summary>अनुवाद (हिन्दी)</summary>

अच्छी तरह शिक्षा पाये हुए कितने ही हाथी तथा श्रेष्ठ गज, जिनके गण्डस्थलसे मद चू रहा था, ऋष्टि, तोमर और नाराचोंसे विद्ध होकर मर्म विदीर्ण हो जानेके कारण चिग्घाड़ते और प्राणशून्य हो धरतीपर गिर पड़ते थे। कितने ही भयानक चीत्कार करते हुए सब दिशाओंमें भाग जाते थे॥११-१२॥
</details>

<details open><summary>विश्वास-प्रस्तुतिः</summary>

गजानां पादरक्षास्तु व्यूढोरस्काः प्रहारिणः।  
ऋष्टिभिश्च धनुर्भिश्च विमलैश्च परश्वधैः ॥ १३ ॥  
गदाभिर्मुसलैश्चैव भिन्दिपालैः सतोमरैः ।  
आयसैः परिघैश्चैव निस्त्रिंशैर्विमलैः शितैः ॥ १४ ॥  
प्रगृहीतैः सुसंरब्धा द्रवमाणास्ततस्ततः ।  
व्यदृश्यन्त महाराज परस्परजिघांसवः ॥ १५ ॥
</details>

<details><summary>मूलम्</summary>

गजानां पादरक्षास्तु व्यूढोरस्काः प्रहारिणः।  
ऋष्टिभिश्च धनुर्भिश्च विमलैश्च परश्वधैः ॥ १३ ॥  
गदाभिर्मुसलैश्चैव भिन्दिपालैः सतोमरैः ।  
आयसैः परिघैश्चैव निस्त्रिंशैर्विमलैः शितैः ॥ १४ ॥  
प्रगृहीतैः सुसंरब्धा द्रवमाणास्ततस्ततः ।  
व्यदृश्यन्त महाराज परस्परजिघांसवः ॥ १५ ॥
</details>

<details><summary>अनुवाद (हिन्दी)</summary>

महाराज! हाथियोंके पैरोंकी रक्षा करनेवाले योद्धा, जिनके वक्षःस्थल विस्तृत एवं विशाल थे, अत्यन्त क्रोधमें भरकर इधर-उधर दौड़ रहे थे और हाथोंमें लिये हुए ऋष्टि, धनुष, चमकीले फरसे, गदा, मूसल, भिन्दिपाल, तोमर, लोहेकी परिघ तथा तेज धारवाले उज्ज्वल खड्‌ग आदि आयुधोंद्वारा एक-दूसरेके वधके लिये उत्सुक दिखायी दे रहे थे॥१३—१५॥
</details>

<details open><summary>विश्वास-प्रस्तुतिः</summary>

राजमानाश्च निस्त्रिंशाः संसिक्ता नरशोणितैः।  
प्रत्यदृश्यन्त शूराणामन्योन्यमभिधावताम् ॥ १६ ॥
</details>

<details><summary>मूलम्</summary>

राजमानाश्च निस्त्रिंशाः संसिक्ता नरशोणितैः।  
प्रत्यदृश्यन्त शूराणामन्योन्यमभिधावताम् ॥ १६ ॥
</details>

<details><summary>अनुवाद (हिन्दी)</summary>

परस्पर धावा करनेवाले शूरवीरोंके चमकीले खड्‌ग मनुष्योंके रक्तसे रँगे हुए देखे जाते थे॥१६॥
</details>

<details open><summary>विश्वास-प्रस्तुतिः</summary>

अवक्षिप्तावधूतानामसीनां वीरबाहुभिः ।  
संजज्ञे तुमुलः शब्दः पततां परमर्मसु ॥ १७ ॥
</details>

<details><summary>मूलम्</summary>

अवक्षिप्तावधूतानामसीनां वीरबाहुभिः ।  
संजज्ञे तुमुलः शब्दः पततां परमर्मसु ॥ १७ ॥
</details>

<details><summary>अनुवाद (हिन्दी)</summary>

वीरोंकी भुजाओंसे घुमाकर चलाये हुए खड्‌ग जब दूसरोंके मर्मपर आघात करते थे, उस समय उनका भयंकर शब्द सुनायी पड़ता था॥१७॥
</details>

<details open><summary>विश्वास-प्रस्तुतिः</summary>

गदामुसलरुग्णानां भिन्नानां च वरासिभिः।  
दन्तिदन्तावभिन्नानां मृदितानां च दन्तिभिः ॥ १८ ॥  
तत्र तत्र नरौघाणां क्रोशतामितरेतरम्।  
शुश्रुवुर्दारुणा वाचः प्रेतानामिव भारत ॥ १९ ॥
</details>

<details><summary>मूलम्</summary>

गदामुसलरुग्णानां भिन्नानां च वरासिभिः।  
दन्तिदन्तावभिन्नानां मृदितानां च दन्तिभिः ॥ १८ ॥  
तत्र तत्र नरौघाणां क्रोशतामितरेतरम्।  
शुश्रुवुर्दारुणा वाचः प्रेतानामिव भारत ॥ १९ ॥
</details>

<details><summary>अनुवाद (हिन्दी)</summary>

उस युद्धस्थलमें गदा और मूसलके आघातसे कितने ही मनुष्योंके अंग-भंग हो गये थे, कितने ही अच्छी श्रेणीके तलवारोंसे छिन्न-भिन्न हो रहे थे, कितनोंके शरीर हाथियोंके दाँतोंसे दबकर विदीर्ण हो गये थे और कितनोंको हाथियोंने कुचल दिया था। इस प्रकार असंख्य मनुष्योंके समुदाय अधमरे-से होकर एक-दूसरेको पुकार रहे थे। भारत! उनके वे भयंकर आर्तनाद प्रेतोंके कोलाहलके समान श्रवणगोचर हो रहे थे॥१८-१९॥
</details>

<details open><summary>विश्वास-प्रस्तुतिः</summary>

हयैरपि हयारोहाश्चामरापीडधारिभिः ।  
हंसैरिव महावेगैरन्योन्यमभिविद्रुताः ॥ २० ॥
</details>

<details><summary>मूलम्</summary>

हयैरपि हयारोहाश्चामरापीडधारिभिः ।  
हंसैरिव महावेगैरन्योन्यमभिविद्रुताः ॥ २० ॥
</details>

<details><summary>अनुवाद (हिन्दी)</summary>

चँवर और कलंगीसे सुशोभित हंस-तुल्य सफेद एवं महान् वेगशाली घोड़ोंपर बैठे हुए कितने ही घुड़सवार एक-दूसरेपर धावा कर रहे थे॥२०॥
</details>

<details open><summary>विश्वास-प्रस्तुतिः</summary>

तैर्विमुक्ता महाप्रासा जाम्बूनदविभूषणाः ।  
आशुगा विमलास्तीक्ष्णाः सम्पेतुर्भुजगोपमाः ॥ २१ ॥
</details>

<details><summary>मूलम्</summary>

तैर्विमुक्ता महाप्रासा जाम्बूनदविभूषणाः ।  
आशुगा विमलास्तीक्ष्णाः सम्पेतुर्भुजगोपमाः ॥ २१ ॥
</details>

<details><summary>अनुवाद (हिन्दी)</summary>

उनके द्वारा चलाये हुए सुवर्णभूषित निर्मल और तेज धारवाले शीघ्रगामी महाप्रास (भाले) सर्पोंके समान गिर रहे थे॥२१॥
</details>

<details open><summary>विश्वास-प्रस्तुतिः</summary>

अश्वैरग्र्यजवैः केचिदाप्लुत्य महतो रथान्।  
शिरांस्याददिरे वीरा रथिनामश्वसादिनः ॥ २२ ॥
</details>

<details><summary>मूलम्</summary>

अश्वैरग्र्यजवैः केचिदाप्लुत्य महतो रथान्।  
शिरांस्याददिरे वीरा रथिनामश्वसादिनः ॥ २२ ॥
</details>

<details><summary>अनुवाद (हिन्दी)</summary>

कितने ही वीर घुड़सवार शीघ्रगामी अश्वोंद्वारा धावा करके बड़े-बड़े रथोंपर कूद पड़ते और रथियोंके मस्तक काट लेते थे॥२२॥
</details>

<details open><summary>विश्वास-प्रस्तुतिः</summary>

बहूनपि हयारोहान् भल्लैः संनतपर्वभिः।  
रथी जघान सम्प्राप्य बाणगोचरमागतान् ॥ २३ ॥
</details>

<details><summary>मूलम्</summary>

बहूनपि हयारोहान् भल्लैः संनतपर्वभिः।  
रथी जघान सम्प्राप्य बाणगोचरमागतान् ॥ २३ ॥
</details>

<details><summary>अनुवाद (हिन्दी)</summary>

इसी प्रकार एक-एक रथी झुकी हुई गाँठवाले भल्ल नामक बाणोंद्वारा निशानेपर आये हुए बहुत-से घुड़सवारोंका संहार कर डालता था॥२३॥
</details>

<details open><summary>विश्वास-प्रस्तुतिः</summary>

नवमेघप्रतीकाशाश्चाक्षिप्य तुरगान् गजाः ।  
पादैरेव विमृद्‌नन्ति मत्ताः कनकभूषणाः ॥ २४ ॥
</details>

<details><summary>मूलम्</summary>

नवमेघप्रतीकाशाश्चाक्षिप्य तुरगान् गजाः ।  
पादैरेव विमृद्‌नन्ति मत्ताः कनकभूषणाः ॥ २४ ॥
</details>

<details><summary>अनुवाद (हिन्दी)</summary>

नूतन मेघोंके समान शोभा पानेवाले स्वर्णभूषित मतवाले हाथी बहुत-से घोड़ोंको सूँड़ोंसे झटककर पैरोंसे ही रौंद डालते थे॥२४॥
</details>

<details open><summary>विश्वास-प्रस्तुतिः</summary>

पाट्यमानेषु कुम्भेषु पार्श्वेष्वपि च वारणाः।  
प्रासैर्विनिहताः केचिद् विनेदुः परमातुराः ॥ २५ ॥
</details>

<details><summary>मूलम्</summary>

पाट्यमानेषु कुम्भेषु पार्श्वेष्वपि च वारणाः।  
प्रासैर्विनिहताः केचिद् विनेदुः परमातुराः ॥ २५ ॥
</details>

<details><summary>अनुवाद (हिन्दी)</summary>

कितने ही हाथी प्रासोंकी चोट खाकर कुम्भस्थल और पार्श्वभागोंके विदीर्ण हो जानेपर अत्यन्त आतुर हो घोर चिग्घाड़ मचा रहे थे॥२५॥
</details>

<details open><summary>विश्वास-प्रस्तुतिः</summary>

साश्वारोहान् हयान् कांचिदुन्मथ्य वरवारणाः।  
सहसा चिक्षिपुस्तत्र संकुले भैरवे सति ॥ २६ ॥
</details>

<details><summary>मूलम्</summary>

साश्वारोहान् हयान् कांचिदुन्मथ्य वरवारणाः।  
सहसा चिक्षिपुस्तत्र संकुले भैरवे सति ॥ २६ ॥
</details>

<details><summary>अनुवाद (हिन्दी)</summary>

बहुत-से बड़े-बड़े हाथी कितने ही घुड़सवारों-सहित घोड़ोंको पैरोंसे कुचलकर सहसा भयंकर युद्धमें फेंक देते थे॥२६॥
</details>

<details open><summary>विश्वास-प्रस्तुतिः</summary>

साश्वारोहान् विषाणाग्रैरुत्क्षिप्य तुरगान् गजाः।  
रथौघानभिमृद्‌नन्तः सध्वजानभिचक्रमुः ॥ २७ ॥
</details>

<details><summary>मूलम्</summary>

साश्वारोहान् विषाणाग्रैरुत्क्षिप्य तुरगान् गजाः।  
रथौघानभिमृद्‌नन्तः सध्वजानभिचक्रमुः ॥ २७ ॥
</details>

<details><summary>अनुवाद (हिन्दी)</summary>

कितने ही हाथी अपने दाँतोंके अग्रभागसे घुड़सवारों-सहित घोड़ोंको उछालकर ध्वजोंसहित रथसमूहोंको पैरोंतले रौंदते हुए रणभूमिमें विचर रहे थे॥२७॥
</details>

<details open><summary>विश्वास-प्रस्तुतिः</summary>

पुंस्त्वादतिमदत्वाच्च केचित् तत्र महागजाः।  
साश्वारोहान् हयाञ्जघ्नुः करैः सचरणैस्तथा ॥ २८ ॥
</details>

<details><summary>मूलम्</summary>

पुंस्त्वादतिमदत्वाच्च केचित् तत्र महागजाः।  
साश्वारोहान् हयाञ्जघ्नुः करैः सचरणैस्तथा ॥ २८ ॥
</details>

<details><summary>अनुवाद (हिन्दी)</summary>

वहाँ कितने ही महान् गज अत्यन्त मदोन्मत्त तथा पुरुष होनेके कारण सूँड़ों और पैरोंसे घोड़ों और घुड़सवारोंका संहार कर डालते थे॥२८॥
</details>

<details open><summary>विश्वास-प्रस्तुतिः</summary>

अश्वारोहैश्च समरे हस्तिसादिभिरेव च।  
प्रतिमानेषु गात्रेषु पार्श्वेष्वभि च वारणान्।  
आशुगा विमलास्तीक्ष्णाः सम्पेतुर्भुजगोपमाः ॥ २९ ॥
</details>

<details><summary>मूलम्</summary>

अश्वारोहैश्च समरे हस्तिसादिभिरेव च।  
प्रतिमानेषु गात्रेषु पार्श्वेष्वभि च वारणान्।  
आशुगा विमलास्तीक्ष्णाः सम्पेतुर्भुजगोपमाः ॥ २९ ॥
</details>

<details><summary>अनुवाद (हिन्दी)</summary>

युद्धमें घुड़सवारों और गजारोहियोंके चलाये हुए निर्मल, तीक्ष्ण तथा सर्पोंके समान भयंकर शीघ्रगामी बाण हाथियोंके ललाटों, अन्यान्य अंगों तथा पसलियोंपर चोट करते थे॥२९॥
</details>

<details open><summary>विश्वास-प्रस्तुतिः</summary>

नराश्वकायान् निर्भिद्य लौहानि कवचानि च।  
निपेतुर्विमलाः शक्त्यो वीरबाहुभिरर्पिताः ॥ ३० ॥  
महोल्काप्रतिमा घोरास्तत्र तत्र विशाम्पते।
</details>

<details><summary>मूलम्</summary>

नराश्वकायान् निर्भिद्य लौहानि कवचानि च।  
निपेतुर्विमलाः शक्त्यो वीरबाहुभिरर्पिताः ॥ ३० ॥  
महोल्काप्रतिमा घोरास्तत्र तत्र विशाम्पते।
</details>

<details><summary>अनुवाद (हिन्दी)</summary>

वीरोंकी भुजाओंसे चलायी हुई निर्मल शक्तियाँ, मनुष्यों और घोड़ोंकी काया तथा लोहमय कवचोंको भी विदीर्ण करके धरतीपर गिर जाती थीं। प्रजानाथ! वहाँ गिरते समय वे भयंकर शक्तियाँ बड़ी भारी उल्काओंके समान प्रतीत होती थीं॥३०॥
</details>

<details open><summary>विश्वास-प्रस्तुतिः</summary>

द्वीपिचर्मावनद्धैश्च व्याघ्रचर्मच्छदैरपि ॥ ३१ ॥  
विकोशैर्विमलैः खड्‌गैरभिजग्मुः परान् रणे।
</details>

<details><summary>मूलम्</summary>

द्वीपिचर्मावनद्धैश्च व्याघ्रचर्मच्छदैरपि ॥ ३१ ॥  
विकोशैर्विमलैः खड्‌गैरभिजग्मुः परान् रणे।
</details>

<details><summary>अनुवाद (हिन्दी)</summary>

जो चमकीली तलवारें पहले चितकबरे अथवा साधारण व्याघ्र-चर्मकी बनी हुई म्यानोंमें बंद रहती थीं, उन्हें उन म्यानोंसे निकालकर उनके द्वारा वीर पुरुष रणभूमिमें विपक्षियोंका वध कर रहे थे॥३१॥
</details>

<details open><summary>विश्वास-प्रस्तुतिः</summary>

अभिप्लुतमभिक्रुद्धमेकपार्श्वावदारितम् ॥ ३२ ॥  
विदर्शयन्तः सम्पेतुः खड्‌गचर्मपरश्वधैः ।
</details>

<details><summary>मूलम्</summary>

अभिप्लुतमभिक्रुद्धमेकपार्श्वावदारितम् ॥ ३२ ॥  
विदर्शयन्तः सम्पेतुः खड्‌गचर्मपरश्वधैः ।
</details>

<details><summary>अनुवाद (हिन्दी)</summary>

कितने ही योद्धा ढाल, तलवार तथा फरसोंसे निर्भय होकर शत्रुके सम्मुख जाने, क्रोधपूर्वक दाँतोंसे ओठ दबाकर आक्रमण करने तथा बायीं पसलीपर चोट करके उसे विदीर्ण करने आदिके पैंतरे दिखाते हुए शत्रुओंपर टूट पड़ते थे॥३२॥
</details>

<details open><summary>विश्वास-प्रस्तुतिः</summary>

केचिदाक्षिप्य करिणः साश्वानपि रथान् करैः ॥ ३३ ॥  
विकर्षन्तो दिशः सर्वाः सम्पेतुः सर्वशब्दगाः।
</details>

<details><summary>मूलम्</summary>

केचिदाक्षिप्य करिणः साश्वानपि रथान् करैः ॥ ३३ ॥  
विकर्षन्तो दिशः सर्वाः सम्पेतुः सर्वशब्दगाः।
</details>

<details><summary>अनुवाद (हिन्दी)</summary>

प्रत्येक शब्दकी ओर गमन करनेवाले कितने ही हाथी घोड़ोंसहित रथोंकी अपनी सूँड़ोंसे खींचकर उन्हें लिये-दिये सम्पूर्ण दिशाओंमें दौड़ रहे थे॥३३॥
</details>

<details open><summary>विश्वास-प्रस्तुतिः</summary>

शङ्‌कुभिर्दारिताः केचित्‌ सम्भिन्नाश्च परश्वधैः ॥ ३४ ॥  
हस्तिभिर्मृदिताः केचित् क्षुण्णाश्चान्ये तुरंगमैः।  
रथनेमिनिकृत्ताश्च निकृत्ताश्च परश्वधैः ॥ ३५ ॥
</details>

<details><summary>मूलम्</summary>

शङ्‌कुभिर्दारिताः केचित्‌ सम्भिन्नाश्च परश्वधैः ॥ ३४ ॥  
हस्तिभिर्मृदिताः केचित् क्षुण्णाश्चान्ये तुरंगमैः।  
रथनेमिनिकृत्ताश्च निकृत्ताश्च परश्वधैः ॥ ३५ ॥
</details>

<details><summary>अनुवाद (हिन्दी)</summary>

कुछ मनुष्य बाणोंसे विदीर्ण होकर पड़े थे, कितने ही फरसोंसे छिन्न-भिन्न हो रहे थे, कितनोंको हाथियोंने मसल डाला था, कितने ही घोड़ोंकी टापसे कुचल गये थे, कितनोंके शरीर रथके पहियोंसे कट गये थे और कितने ही कूबरोंसे काट डाले गये थे॥३४-३५॥
</details>

<details open><summary>विश्वास-प्रस्तुतिः</summary>

व्याक्रोशन्त नरा राजंस्तत्र तत्र स्म बान्धवान्।  
पुत्रानन्ये पितॄनन्ये भ्रातॄंश्च सह बन्धुभिः ॥ ३६ ॥  
मातुलान् भागिनेयांश्च परानपि च संयुगे।
</details>

<details><summary>मूलम्</summary>

व्याक्रोशन्त नरा राजंस्तत्र तत्र स्म बान्धवान्।  
पुत्रानन्ये पितॄनन्ये भ्रातॄंश्च सह बन्धुभिः ॥ ३६ ॥  
मातुलान् भागिनेयांश्च परानपि च संयुगे।
</details>

<details><summary>अनुवाद (हिन्दी)</summary>

राजन्! रणभूमिमें जहाँ-तहाँ गिरे हुए अगणित मनुष्य अपने कुटुम्बीजनोंको पुकार रहे थे। कुछ बेटोंको, कुछ पिताको, कुछ भाई-बन्धुओंको, कुछ मामा-भाजोंको और कुछ लोग दूसरों-दूसरोंके नाम ले-लेकर विलाप कर रहे थे॥३६॥
</details>

<details open><summary>विश्वास-प्रस्तुतिः</summary>

विकीर्णान्त्राः सुबहवो भग्नसक्थाश्च भारत ॥ ३७ ॥  
बाहुभिश्चापरे छिन्नैः पार्श्वेषु च विदारिताः।  
क्रन्दन्तः समदृश्यन्त तृषिता जीवितेप्सवः ॥ ३८ ॥
</details>

<details><summary>मूलम्</summary>

विकीर्णान्त्राः सुबहवो भग्नसक्थाश्च भारत ॥ ३७ ॥  
बाहुभिश्चापरे छिन्नैः पार्श्वेषु च विदारिताः।  
क्रन्दन्तः समदृश्यन्त तृषिता जीवितेप्सवः ॥ ३८ ॥
</details>

<details><summary>अनुवाद (हिन्दी)</summary>

भारत! बहुतोंकी आँतें बाहर निकलकर बिखर गयी थीं, जाँघें टूट गयी थीं, कितनोंकी बाहें कट गयी थीं, बहुतोंकी पसलियाँ फट गयी थीं और कितने ही घायल अवस्थामें प्याससे पीड़ित हो जीवनके लोभसे रोते दिखायी देते थे॥३७-३८॥
</details>

<details open><summary>विश्वास-प्रस्तुतिः</summary>

तृषा परिगताः केचिदल्पसत्त्वा विशाम्पते।  
भूमौ निपतिताः संख्ये मृगयांचक्रिरे जलम् ॥ ३९ ॥
</details>

<details><summary>मूलम्</summary>

तृषा परिगताः केचिदल्पसत्त्वा विशाम्पते।  
भूमौ निपतिताः संख्ये मृगयांचक्रिरे जलम् ॥ ३९ ॥
</details>

<details><summary>अनुवाद (हिन्दी)</summary>

राजन्! कुछ लोग धरतीपर अधमरे पड़े थे। उनमें जीवनकी शक्ति बहुत थोड़ी रह गयी थी और वे पिपासासे पीड़ित हो युद्धभूमिमें ही जलकी खोज कर रहे थे॥३९॥
</details>

<details open><summary>विश्वास-प्रस्तुतिः</summary>

रुधिरौघपरिक्लिन्नाः क्लिश्यमानाश्च भारत ।  
व्यनिन्दन् भृशमात्मानं तव पुत्रांश्च संगतान् ॥ ४० ॥
</details>

<details><summary>मूलम्</summary>

रुधिरौघपरिक्लिन्नाः क्लिश्यमानाश्च भारत ।  
व्यनिन्दन् भृशमात्मानं तव पुत्रांश्च संगतान् ॥ ४० ॥
</details>

<details><summary>अनुवाद (हिन्दी)</summary>

भरतनन्दन! लहूलुहान होकर कष्ट पाते हुए वे समस्त घायल सैनिक अपनी और आपके पुत्रोंकी अत्यन्त निन्दा करते थे॥४०॥
</details>

<details open><summary>विश्वास-प्रस्तुतिः</summary>

अपरे क्षत्रियाः शूराः कृतवैराः परस्परम्।  
नैव शस्त्रं विमुञ्चन्ति नैव क्रन्दन्ति मारिष ॥ ४१ ॥
</details>

<details><summary>मूलम्</summary>

अपरे क्षत्रियाः शूराः कृतवैराः परस्परम्।  
नैव शस्त्रं विमुञ्चन्ति नैव क्रन्दन्ति मारिष ॥ ४१ ॥
</details>

<details><summary>अनुवाद (हिन्दी)</summary>

माननीय महाराज! दूसरे शूरवीर क्षत्रिय आपसमें वैर बाँधे हुए उस घायल अवस्थामें भी न हथियार छोड़ते थे और न क्रन्दन ही करते थे॥४१॥
</details>

<details open><summary>विश्वास-प्रस्तुतिः</summary>

तर्जयन्ति च संहृष्टास्तत्र तत्र परस्परम्।  
आदश्य दशनैश्चापि क्रोधात् सरदनच्छदम् ॥ ४२ ॥  
भ्रुकुटीकुटिलैर्वक्रैः प्रेक्षन्ति च परस्परम्।
</details>

<details><summary>मूलम्</summary>

तर्जयन्ति च संहृष्टास्तत्र तत्र परस्परम्।  
आदश्य दशनैश्चापि क्रोधात् सरदनच्छदम् ॥ ४२ ॥  
भ्रुकुटीकुटिलैर्वक्रैः प्रेक्षन्ति च परस्परम्।
</details>

<details><summary>अनुवाद (हिन्दी)</summary>

वे बार-बार उत्साहित होकर एक-दूसरेको डाँट बताते और क्रोधपूर्वक ओठोंको दाँतसे दबाकर भौंहें टेढ़ी करके परस्पर दृष्टिपात करते थे॥४२॥
</details>

<details open><summary>विश्वास-प्रस्तुतिः</summary>

अपरे क्लिश्यमानास्तु शरार्ता व्रणपीडिताः ॥ ४३ ॥  
निष्कूजाः समपद्यन्त दृढसत्त्वा महाबलाः।
</details>

<details><summary>मूलम्</summary>

अपरे क्लिश्यमानास्तु शरार्ता व्रणपीडिताः ॥ ४३ ॥  
निष्कूजाः समपद्यन्त दृढसत्त्वा महाबलाः।
</details>

<details><summary>अनुवाद (हिन्दी)</summary>

धैर्यको दृढ़तापूर्वक धारण किये रहनेवाले दूसरे महाबली वीर बाणोंके आघातसे पीड़ित हो क्लेश सहन करते हुए भी मौन ही रहते थे—अपनी वेदना प्रकाशित नहीं करते थे॥४३॥
</details>

<details open><summary>विश्वास-प्रस्तुतिः</summary>

अन्ये च विरथाः शूरा रथमन्यस्य संयुगे ॥ ४४ ॥  
प्रार्थयाना निपतिताः संक्षुण्णा वरवारणैः।  
अशोभन्त महाराज सपुष्पा इव किंशुकाः ॥ ४५ ॥
</details>

<details><summary>मूलम्</summary>

अन्ये च विरथाः शूरा रथमन्यस्य संयुगे ॥ ४४ ॥  
प्रार्थयाना निपतिताः संक्षुण्णा वरवारणैः।  
अशोभन्त महाराज सपुष्पा इव किंशुकाः ॥ ४५ ॥
</details>

<details><summary>अनुवाद (हिन्दी)</summary>

महाराज! कुछ वीर पुरुष अपना रथ भग्न हो जानेके कारण युद्धमें पृथ्वीपर गिरकर दूसरेका रथ माँग रहे थे, इतनेहीमें बड़े-बड़े हाथियोंके पैरोंसे वे कुचल गये। उस समय उनके रक्तरंजित शरीर फूले हुए पलाशके समान शोभा पा रहे थे॥४४-४५॥
</details>

<details open><summary>विश्वास-प्रस्तुतिः</summary>

सम्बभूवुरनीकेषु बहवो भैरवस्वनाः ।  
वर्तमाने महाभीमे तस्मिन् वीरवरक्षये ॥ ४६ ॥  
निजघान पिता पुत्रं पुत्रश्च पितरं रणे।  
स्वस्रीयो मातुलं चापि स्वस्रीयं चापि मातुलः ॥ ४७ ॥  
सखा सखायं च तथा सम्बन्धी बान्धवं तथा।
</details>

<details><summary>मूलम्</summary>

सम्बभूवुरनीकेषु बहवो भैरवस्वनाः ।  
वर्तमाने महाभीमे तस्मिन् वीरवरक्षये ॥ ४६ ॥  
निजघान पिता पुत्रं पुत्रश्च पितरं रणे।  
स्वस्रीयो मातुलं चापि स्वस्रीयं चापि मातुलः ॥ ४७ ॥  
सखा सखायं च तथा सम्बन्धी बान्धवं तथा।
</details>

<details><summary>अनुवाद (हिन्दी)</summary>

उन सेनाओंमें अनेकानेक भयंकर शब्द सुनायी पड़ते थे। बड़े-बड़े वीरोंका विनाश करनेवाले उस महाभयानक संग्राममें पिताने पुत्रको, पुत्रने पिताको, भानजेने मामाको, मामाने भानजेको, मित्रने मित्रको तथा सगे-सम्बन्धीने अपने सगे बान्धवजनोंको मार डाला॥४६-४७॥
</details>

<details open><summary>विश्वास-प्रस्तुतिः</summary>

एवं युयुधिरे तत्र कुरवः पाण्डवैः सह ॥ ४८ ॥  
वर्तमाने तथा तस्मिन् निर्मर्यादे भयानके।  
भीष्ममासाद्य पार्थानां वाहिनी समकम्पत ॥ ४९ ॥
</details>

<details><summary>मूलम्</summary>

एवं युयुधिरे तत्र कुरवः पाण्डवैः सह ॥ ४८ ॥  
वर्तमाने तथा तस्मिन् निर्मर्यादे भयानके।  
भीष्ममासाद्य पार्थानां वाहिनी समकम्पत ॥ ४९ ॥
</details>

<details><summary>अनुवाद (हिन्दी)</summary>

इस प्रकार उस मर्यादाशून्य भयानक संग्राममें कौरवोंका पाण्डवोंके साथ घोर युद्ध हो रहा था। इतनेहीमें सेनापति भीष्मके पास पहुँचकर पाण्डवोंकी सारी सेना काँपने लगी॥४८-४९॥
</details>

<details open><summary>विश्वास-प्रस्तुतिः</summary>

केतुना पञ्चतारेण तालेन भरतर्षभ।  
राजतेन महाबाहुरुच्छ्रितेन महारथे ।  
बभौ भीष्मस्तदा राजंश्चन्द्रमा इव मेरुणा ॥ ५० ॥
</details>

<details><summary>मूलम्</summary>

केतुना पञ्चतारेण तालेन भरतर्षभ।  
राजतेन महाबाहुरुच्छ्रितेन महारथे ।  
बभौ भीष्मस्तदा राजंश्चन्द्रमा इव मेरुणा ॥ ५० ॥
</details>

<details><summary>अनुवाद (हिन्दी)</summary>

भरतश्रेष्ठ! महाबाहु भीष्म अपने विशाल रथपर बैठकर चाँदीके बने हुए पाँच तारोंसे युक्त तालांकित ध्वजके द्वारा मेरुके शिखरपर स्थित हुए चन्द्रमाके समान शोभा पा रहे थे॥५०॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि संकुलयुद्धे षट्‌चत्वारिंशोऽध्यायः ॥ ४६ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें दोनों सेनाओंका घमासान युद्धविषयक छियालीसवाँ अध्याय पूरा हुआ॥४६॥
</details>
