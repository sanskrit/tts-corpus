+++
title_full = "085 अर्जुनका पराक्रम, पाण्डवोंका भीष्मपर आक्रमण, युधिष्ठिरका शिखण्डीको उपालम्भ और भीमका पुरुषार्थ"
title = "०८५ सप्तमयुद्धदिवसे"

+++

<details><summary>भागसूचना</summary>

पञ्चाशीतितमोऽध्यायः
</details>

<details><summary>सूचना (हिन्दी)</summary>

अर्जुनका पराक्रम, पाण्डवोंका भीष्मपर आक्रमण, युधिष्ठिरका शिखण्डीको उपालम्भ और भीमका पुरुषार्थ
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

स ताड्‌यमानस्तु शरैर्धनंजयः  
पदा हतो नाग इव श्वसन् बली।  
बाणेन बाणेन महारथानां  
चिच्छेद चापानि रणे प्रसह्य ॥ १ ॥
</details>

<details><summary>मूलम्</summary>

स ताड्‌यमानस्तु शरैर्धनंजयः  
पदा हतो नाग इव श्वसन् बली।  
बाणेन बाणेन महारथानां  
चिच्छेद चापानि रणे प्रसह्य ॥ १ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! इस प्रकार शत्रुओंके बाणोंसे आहत होकर बलवान् अर्जुन पैरसे कुचले हुए सर्पकी भाँति क्रोधसे लंबी साँस खींचने लगे। उन्होंने बलपूर्वक पृथक्-पृथक् बाण मारकर युद्धमें सभी महारथियोंके धनुष काट डाले॥१॥
</details>

<details open><summary>विश्वास-प्रस्तुतिः</summary>

संछिद्य चापानि च तानि राज्ञां  
तेषां रणे वीर्यवतां क्षणेन।  
विव्याध बाणैर्युगपन्महात्मा  
निःशेषतां तेष्वथ मन्यमानः ॥ २ ॥
</details>

<details><summary>मूलम्</summary>

संछिद्य चापानि च तानि राज्ञां  
तेषां रणे वीर्यवतां क्षणेन।  
विव्याध बाणैर्युगपन्महात्मा  
निःशेषतां तेष्वथ मन्यमानः ॥ २ ॥
</details>

<details><summary>अनुवाद (हिन्दी)</summary>

रणक्षेत्रमें उन पराक्रमी नरेशोंके धनुषोंको क्षणभरमें काटकर महामना अर्जुनने उनका पूर्णतः संहार कर देनेकी इच्छासे एक ही साथ सबको अपने बाणोंसे घायल कर दिया॥२॥
</details>

<details open><summary>विश्वास-प्रस्तुतिः</summary>

निपेतुराजौ रुधिरप्रदिग्धा-  
स्ते ताडिताः शक्रसुतेन राजन्।  
विभिन्नगात्राः पतितोत्तमाङ्गा  
गतासवश्छिन्नतनुत्रकायाः ॥ ३ ॥
</details>

<details><summary>मूलम्</summary>

निपेतुराजौ रुधिरप्रदिग्धा-  
स्ते ताडिताः शक्रसुतेन राजन्।  
विभिन्नगात्राः पतितोत्तमाङ्गा  
गतासवश्छिन्नतनुत्रकायाः ॥ ३ ॥
</details>

<details><summary>अनुवाद (हिन्दी)</summary>

राजन्! इन्द्रपुत्र अर्जुनके द्वारा ताड़ित होकर वे सभी नरेश खूनसे लथपथ हो युद्धभूमिमें गिर पड़े। उनके अंग छिन्न-भिन्न हो गये थे, मस्तक कटकर दूर जा गिरे थे, कवच और शरीरके टुकड़े-टुकड़े हो गये थे और इस अवस्थामें पहुँचकर उन्हें अपने प्राण खो देने पड़े थे॥३॥
</details>

<details open><summary>विश्वास-प्रस्तुतिः</summary>

महीं गताः पार्थबलाभिभूता  
विचित्ररूपा युगपद् विनेशुः ।  
दृष्ट्‌वा हतांस्तात् युधि राजपुत्रां-  
स्त्रिगर्तराजः प्रययौ रथेन ॥ ४ ॥
</details>

<details><summary>मूलम्</summary>

महीं गताः पार्थबलाभिभूता  
विचित्ररूपा युगपद् विनेशुः ।  
दृष्ट्‌वा हतांस्तात् युधि राजपुत्रां-  
स्त्रिगर्तराजः प्रययौ रथेन ॥ ४ ॥
</details>

<details><summary>अनुवाद (हिन्दी)</summary>

पार्थके बलसे अभिभूत होकर वे विचित्ररूपधारी राजकुमार एक साथ ही पृथ्वीपर गिरकर नष्ट हो गये। उन राजपुत्रोंको युद्धमें मारा गया देख त्रिगर्तराज सुशर्माने रथके द्वारा अर्जुनपर आक्रमण किया॥४॥
</details>

<details open><summary>विश्वास-प्रस्तुतिः</summary>

तेषां रथानामथ पृष्ठगोपा  
द्वात्रिंशदन्येऽभ्यपतन्त पार्थम् ।  
तथैव ते तं परिवार्य पार्थं  
विकृष्य चापानि महारवाणि ॥ ५ ॥  
अवीवृषन् बाणमहौघवृष्ट्या  
यथा गिरिं तोयधरा जलौघैः।  
सम्पीड्यमानस्तु शरौघवृष्ट्या  
धनंजयस्तान् युधि जातरोषः ॥ ६ ॥
</details>

<details><summary>मूलम्</summary>

तेषां रथानामथ पृष्ठगोपा  
द्वात्रिंशदन्येऽभ्यपतन्त पार्थम् ।  
तथैव ते तं परिवार्य पार्थं  
विकृष्य चापानि महारवाणि ॥ ५ ॥  
अवीवृषन् बाणमहौघवृष्ट्या  
यथा गिरिं तोयधरा जलौघैः।  
सम्पीड्यमानस्तु शरौघवृष्ट्या  
धनंजयस्तान् युधि जातरोषः ॥ ६ ॥
</details>

<details><summary>अनुवाद (हिन्दी)</summary>

उन राजपुत्रोंके रथोंके जो दूसरे-दूसरे बत्तीस पृष्ठरक्षक थे, वे भी (सुशर्माके साथ ही) अर्जुनपर टूट पड़े। इसी प्रकार उन सबने अर्जुनको चारों ओरसे घेरकर महान् टंकारध्वनि करनेवाले अपने धनुष खींचे और जैसे मेघ पर्वतपर जलराशिकी वर्षा करते हैं, उसी प्रकार अर्जुनपर बाणसमूहोंकी वृष्टि करने लगे। उनके बाणसमूहोंकी वर्षासे पीड़ित होकर युद्धस्थलमें अर्जुनके हृदयमें बड़ा भारी रोष हुआ॥५-६॥
</details>

<details open><summary>विश्वास-प्रस्तुतिः</summary>

षष्ट्या शरैः संयति तैलधौतै-  
र्जघान तानप्यथ पृष्ठगोपान् ।  
रथांश्च तांस्तानवजित्य संख्ये  
धनंजयः प्रीतमना यशस्वी ॥ ७ ॥  
अथात्वरद् भीष्मवधाय जिष्णु-  
र्बलानि राजन् समरे निहत्य।
</details>

<details><summary>मूलम्</summary>

षष्ट्या शरैः संयति तैलधौतै-  
र्जघान तानप्यथ पृष्ठगोपान् ।  
रथांश्च तांस्तानवजित्य संख्ये  
धनंजयः प्रीतमना यशस्वी ॥ ७ ॥  
अथात्वरद् भीष्मवधाय जिष्णु-  
र्बलानि राजन् समरे निहत्य।
</details>

<details><summary>अनुवाद (हिन्दी)</summary>

उन्होंने रणक्षेत्रमें तेलके धोये हुए साठ बाण मारकर उन पृष्ठरक्षकोंका भी संहार कर दिया। इस प्रकार युद्धभूमिमें उन सभी रथियोंको जीतकर और कौरव-सेनाओंका समरमें संहार करके प्रसन्नचित्त हुए यशस्वी विजयी अर्जुनने भीष्मके वधके लिये शीघ्रता की॥७॥
</details>

<details open><summary>विश्वास-प्रस्तुतिः</summary>

त्रिगर्तराजो निहतान् समीक्ष्य  
महात्मना तानथ बन्धुवर्गान् ॥ ८ ॥  
रणे पुरस्कृत्य नराधिपांस्तान्  
जगाम पार्थं त्वरितो वधाय।
</details>

<details><summary>मूलम्</summary>

त्रिगर्तराजो निहतान् समीक्ष्य  
महात्मना तानथ बन्धुवर्गान् ॥ ८ ॥  
रणे पुरस्कृत्य नराधिपांस्तान्  
जगाम पार्थं त्वरितो वधाय।
</details>

<details><summary>अनुवाद (हिन्दी)</summary>

महामना अर्जुनके द्वारा अपने बन्धुसमूहोंको मारा गया देख त्रिगर्तराज सुप्रसिद्ध नरपतियोंको युद्धके लिये आगे करके तुरंत ही अर्जुनका वध करनेके लिये उनके सामने आया॥८॥
</details>

<details open><summary>विश्वास-प्रस्तुतिः</summary>

अभिद्रुतं चास्त्रभृतां वरिष्ठं  
धनंजयं वीक्ष्य शिखण्डिमुख्याः ॥ ९ ॥  
अभ्युद्ययुस्ते शितशस्त्रहस्ता  
रिरक्षिषन्तो रथमर्जुनस्य ।
</details>

<details><summary>मूलम्</summary>

अभिद्रुतं चास्त्रभृतां वरिष्ठं  
धनंजयं वीक्ष्य शिखण्डिमुख्याः ॥ ९ ॥  
अभ्युद्ययुस्ते शितशस्त्रहस्ता  
रिरक्षिषन्तो रथमर्जुनस्य ।
</details>

<details><summary>अनुवाद (हिन्दी)</summary>

अस्त्रधारियोंमें श्रेष्ठ वीर अर्जुनपर आक्रमण होता देख शिखण्डी आदि महारथी उनके रथकी रक्षा करनेके लिये तीखे अस्त्र-शस्त्र हाथमें लिये आगे बढ़े॥९॥
</details>

<details open><summary>विश्वास-प्रस्तुतिः</summary>

पार्थोऽपि तानापततः समीक्ष्य  
त्रिगर्तराज्ञा सहितान् नृवीरान् ॥ १० ॥  
विध्वंसयित्वा समरे धनुष्मान्  
गाण्डीवमुक्तैर्निशितैः पृषत्कैः ।  
भीष्मं यियासुर्युधि संददर्श  
दुर्योधनं सैन्धवादींश्च राज्ञः ॥ ११ ॥
</details>

<details><summary>मूलम्</summary>

पार्थोऽपि तानापततः समीक्ष्य  
त्रिगर्तराज्ञा सहितान् नृवीरान् ॥ १० ॥  
विध्वंसयित्वा समरे धनुष्मान्  
गाण्डीवमुक्तैर्निशितैः पृषत्कैः ।  
भीष्मं यियासुर्युधि संददर्श  
दुर्योधनं सैन्धवादींश्च राज्ञः ॥ ११ ॥
</details>

<details><summary>अनुवाद (हिन्दी)</summary>

इधर धनुर्धर अर्जुन भी त्रिगर्तराजके साथ उन नरवीरोंको आते देख संग्रामशूमिमें गाण्डीव धनुषसे छोड़े हुए तीखे बाणोंद्वारा उन्हें नष्ट करके भीष्मजीके पास जाना चाहते थे, इतनेहीमें उन्होंने युद्धस्थलमें राजा दुर्योधन और सिन्धुराज जयद्रथ आदिको देखा॥१०-११॥
</details>

<details open><summary>विश्वास-प्रस्तुतिः</summary>

संवारयिष्णूनभिवारयित्वा  
मुहूर्तमायोध्य बलेन वीरः ।  
उत्सृज्य राजानमनन्तवीर्यो  
जयद्रथादींश्च नृपान् महौजाः ॥ १२ ॥  
ययौ ततो भीमबलो मनस्वी  
गाङ्गेयमाजौ शरचापपाणिः ।
</details>

<details><summary>मूलम्</summary>

संवारयिष्णूनभिवारयित्वा  
मुहूर्तमायोध्य बलेन वीरः ।  
उत्सृज्य राजानमनन्तवीर्यो  
जयद्रथादींश्च नृपान् महौजाः ॥ १२ ॥  
ययौ ततो भीमबलो मनस्वी  
गाङ्गेयमाजौ शरचापपाणिः ।
</details>

<details><summary>अनुवाद (हिन्दी)</summary>

दुर्योधन और जयद्रथ आदि योद्धा अर्जुनको रोकनेके प्रयत्नमें लगे थे; अतः उस समय अनन्त पराक्रमी एवं महातेजस्वी वीर अर्जुनने दो घड़ीतक बलपूर्वक युद्ध करके उन सबको रोक दिया। तत्पश्चात् राजा दुर्योधन और जयद्रथ आदि नरेशोंको वहीं छोड़कर भयंकर बलसे सम्पन्न एवं मनस्वी अर्जुन हाथमें धनुष-बाण ले युद्धस्थलमें गंगानन्दन भीष्मकी ओर चल दिये॥१२॥
</details>

<details open><summary>विश्वास-प्रस्तुतिः</summary>

(भीष्मोऽपि दृष्ट्‌वा समरे कृतास्त्रान्  
स पाण्डवानां रथिनो ह्युदारान्।  
विहाय संग्राममुखे धनंजयं  
जवेन पार्थं पुनराजगाम ॥)
</details>

<details><summary>मूलम्</summary>

(भीष्मोऽपि दृष्ट्‌वा समरे कृतास्त्रान्  
स पाण्डवानां रथिनो ह्युदारान्।  
विहाय संग्राममुखे धनंजयं  
जवेन पार्थं पुनराजगाम ॥)
</details>

<details><summary>अनुवाद (हिन्दी)</summary>

भीष्म भी अस्त्र-विद्याके विद्वान् एवं उदार पाण्डवरथियोंको युद्धस्थलमें अपने सामने देखते हुए भी उन सबको वहीं छोड़कर बड़े वेगसे पुनः अर्जुनके पास आये।
</details>

<details open><summary>विश्वास-प्रस्तुतिः</summary>

युधिष्ठिरश्च प्रबलो महात्मा  
समाययौ त्वरितो जातकोपः ॥ १३ ॥  
मद्राधिपं समभित्यज्य संख्ये  
स्वभागमाप्तं तमनन्तकीर्तिः ।  
सार्धं स माद्रीसुतभीमसेनै-  
र्भीष्मं ययौ शान्तनवं रणाय ॥ १४ ॥
</details>

<details><summary>मूलम्</summary>

युधिष्ठिरश्च प्रबलो महात्मा  
समाययौ त्वरितो जातकोपः ॥ १३ ॥  
मद्राधिपं समभित्यज्य संख्ये  
स्वभागमाप्तं तमनन्तकीर्तिः ।  
सार्धं स माद्रीसुतभीमसेनै-  
र्भीष्मं ययौ शान्तनवं रणाय ॥ १४ ॥
</details>

<details><summary>अनुवाद (हिन्दी)</summary>

उस समय उत्कृष्ट बलशाली अनन्तकीर्ति महात्मा युधिष्ठिर भी युद्धमें अपने भागके रूपमें प्राप्त हुए मद्रराज शल्यको छोड़कर नकुल, सहदेव और भीमसेनके साथ क्रोधपूर्वक तुरंत वहाँसे चल दिये और युद्धके लिये शान्तनुनन्दन भीष्मके पास जा पहुँचे॥१३-१४॥
</details>

<details open><summary>विश्वास-प्रस्तुतिः</summary>

तैः सम्प्रयुक्तैः स महारथाग्र्यै-  
र्गङ्गासुतः समरे चित्रयोधी ।  
न विव्यथे शान्तनवो महात्मा  
समागतैः पाण्डुसुतैः समस्तैः ॥ १५ ॥
</details>

<details><summary>मूलम्</summary>

तैः सम्प्रयुक्तैः स महारथाग्र्यै-  
र्गङ्गासुतः समरे चित्रयोधी ।  
न विव्यथे शान्तनवो महात्मा  
समागतैः पाण्डुसुतैः समस्तैः ॥ १५ ॥
</details>

<details><summary>अनुवाद (हिन्दी)</summary>

महारथियोंमें श्रेष्ठ समस्त पाण्डव संगठित होकर वहाँ आ पहुँचे थे तो भी उनसे समरांगणमें विचित्र युद्ध करनेवाले गंगापुत्र शान्तनुनन्दन महात्मा भीष्मको व्यथा नहीं हुई॥१५॥
</details>

<details open><summary>विश्वास-प्रस्तुतिः</summary>

अथैत्य राजा युधि सत्यसंधो  
जयद्रथोऽत्युग्रबलो मनस्वी ।  
चिच्छेद चापानि महारथानां  
प्रसह्य तेषां धनुषा वरेण ॥ १६ ॥
</details>

<details><summary>मूलम्</summary>

अथैत्य राजा युधि सत्यसंधो  
जयद्रथोऽत्युग्रबलो मनस्वी ।  
चिच्छेद चापानि महारथानां  
प्रसह्य तेषां धनुषा वरेण ॥ १६ ॥
</details>

<details><summary>अनुवाद (हिन्दी)</summary>

तत्पश्चात् सत्यप्रतिज्ञ अत्यन्त भयंकर शक्तिशाली मनस्वी राजा जयद्रथने रणमें सामने आकर उत्तम धनुषद्वारा बलपूर्वक उन महारथियोंके धनुष काट डाले॥१६॥
</details>

<details open><summary>विश्वास-प्रस्तुतिः</summary>

युधिष्ठिरं भीमसेनं यमौ च  
पार्थं कृष्णं युधि संजातकोपः।  
दुर्योधनः क्रोधविषो महात्मा  
जघान बाणैरनलप्रकाशैः ॥ १७ ॥
</details>

<details><summary>मूलम्</summary>

युधिष्ठिरं भीमसेनं यमौ च  
पार्थं कृष्णं युधि संजातकोपः।  
दुर्योधनः क्रोधविषो महात्मा  
जघान बाणैरनलप्रकाशैः ॥ १७ ॥
</details>

<details><summary>अनुवाद (हिन्दी)</summary>

क्रोधरूपी विष उगलनेवाले महामनस्वी दुर्योधनने युधिष्ठिर, भीमसेन, नकुल, सहदेव, अर्जुन तथा श्रीकृष्णपर युद्धमें कुपित हो अग्निके समान तेजस्वी बाणोंका प्रहार किया॥१७॥
</details>

<details open><summary>विश्वास-प्रस्तुतिः</summary>

कृपेण शल्येन शलेन चैव  
तथा विभो चित्रसेनेन चाजौ।  
विद्धाः शरैस्तेऽतिविवृद्धकोपै-  
र्देवा यथा दैत्यगणैः समेतैः ॥ १८ ॥
</details>

<details><summary>मूलम्</summary>

कृपेण शल्येन शलेन चैव  
तथा विभो चित्रसेनेन चाजौ।  
विद्धाः शरैस्तेऽतिविवृद्धकोपै-  
र्देवा यथा दैत्यगणैः समेतैः ॥ १८ ॥
</details>

<details><summary>अनुवाद (हिन्दी)</summary>

प्रभो! जैसे क्रोधमें भरे हुए दैत्यगण एकत्र हो देवताओंपर प्रहार करते हैं, उसी प्रकार कृपाचार्य, शल्य, शल तथा चित्रसेनने युद्धस्थलमें अत्यन्त क्रोधमें भरकर समस्त पाण्डवोंको अपने बाणोंसे घायल कर दिया॥१८॥
</details>

<details open><summary>विश्वास-प्रस्तुतिः</summary>

छिन्नायुधं शान्तनवेन राजा  
शिखण्डिनं प्रेक्ष्य च जातकोपः।  
अजातशत्रुः समरे महात्मा  
शिखण्डिनं क्रुद्ध उवाच वाक्यम् ॥ १९ ॥
</details>

<details><summary>मूलम्</summary>

छिन्नायुधं शान्तनवेन राजा  
शिखण्डिनं प्रेक्ष्य च जातकोपः।  
अजातशत्रुः समरे महात्मा  
शिखण्डिनं क्रुद्ध उवाच वाक्यम् ॥ १९ ॥
</details>

<details><summary>अनुवाद (हिन्दी)</summary>

शान्तनुनन्दन भीष्मने जब शिखण्डीका धनुष काट दिया,[^*] तब समरांगणमें अजातशत्रु महात्मा युधिष्ठिर शिखण्डीकी ओर देखकर कुपित हो उठे और उससे क्रोधपूर्वक इस प्रकार बोले—॥१९॥
</details>

<details open><summary>विश्वास-प्रस्तुतिः</summary>

उक्त्वा तथा त्वं पितुरग्रतो मा-  
महं हनिष्यामि महाव्रतं तम्।  
भीष्मं शरौघैर्विमलार्कवर्णैः  
सत्यं वदामीति कृता प्रतिज्ञा ॥ २० ॥  
त्वया च नैनां सफलां करोषि  
देवव्रतं यन्न निहंसि युद्धे।  
मिथ्याप्रतिज्ञो भव मात्र वीर  
रक्ष स्वधर्मं स्वकुलं यशश्च ॥ २१ ॥
</details>

<details><summary>मूलम्</summary>

उक्त्वा तथा त्वं पितुरग्रतो मा-  
महं हनिष्यामि महाव्रतं तम्।  
भीष्मं शरौघैर्विमलार्कवर्णैः  
सत्यं वदामीति कृता प्रतिज्ञा ॥ २० ॥  
त्वया च नैनां सफलां करोषि  
देवव्रतं यन्न निहंसि युद्धे।  
मिथ्याप्रतिज्ञो भव मात्र वीर  
रक्ष स्वधर्मं स्वकुलं यशश्च ॥ २१ ॥
</details>

<details><summary>अनुवाद (हिन्दी)</summary>

‘वीर! तुमने अपने पिताके सामने प्रतिज्ञापूर्वक मुझसे यह कहा था कि ‘मैं महान् व्रतधारी भीष्मको निर्मल सूर्यके समान तेजस्वी बाणसमूहोंद्वारा अवश्य मार डालूँगा, यह बात मैं सत्य कहता हूँ।’ ऐसी प्रतिज्ञा तुमने की थी; परंतु तुम इस प्रतिज्ञाको सफल नहीं करते हो। कारण कि युद्धमें देवव्रत भीष्मका वध नहीं कर रहे हो। झूठी प्रतिज्ञा करनेवाला न बनो। अपने धर्म, कुल और यशकी रक्षा करो॥२०-२१॥
</details>

<details open><summary>विश्वास-प्रस्तुतिः</summary>

प्रेक्षस्व भीष्मं युधि भीमवेगं  
सर्वांस्तपन्तं मम सैन्यसंघान् ।  
शरौघजालैरतितिग्मवेगैः  
कालं यथा कालकृतं क्षणेन ॥ २२ ॥
</details>

<details><summary>मूलम्</summary>

प्रेक्षस्व भीष्मं युधि भीमवेगं  
सर्वांस्तपन्तं मम सैन्यसंघान् ।  
शरौघजालैरतितिग्मवेगैः  
कालं यथा कालकृतं क्षणेन ॥ २२ ॥
</details>

<details><summary>अनुवाद (हिन्दी)</summary>

‘देखो! जैसे यमराज समयानुसार उपस्थित होकर क्षणभरमें देहधारीका विनाश कर देते हैं, उसी प्रकार ये युद्धमें भयंकर वेगशाली भीष्म अत्यन्त प्रचण्ड वेगवाले बाणसमूहोंके द्वारा मेरी समस्त सेनाओंको कितना संताप दे रहे हैं॥२२॥
</details>

<details open><summary>विश्वास-प्रस्तुतिः</summary>

निकृत्तचापः समरेऽनपेक्षः  
पराजितः शान्तनवेन चाजौ ।  
विहाय बन्धूनथ सोदरांश्च  
क्व यास्यसे नानुरूपं तवेदम् ॥ २३ ॥
</details>

<details><summary>मूलम्</summary>

निकृत्तचापः समरेऽनपेक्षः  
पराजितः शान्तनवेन चाजौ ।  
विहाय बन्धूनथ सोदरांश्च  
क्व यास्यसे नानुरूपं तवेदम् ॥ २३ ॥
</details>

<details><summary>अनुवाद (हिन्दी)</summary>

‘युद्धमें शान्तनुनन्दन भीष्मने तुम्हारा धनुष काटकर तुम्हें पराजित कर दिया; फिर भी तुम उनकी ओरसे निरपेक्ष हो रहे हो। अपने सगे भाइयोंको छोड़कर कहाँ जाओगे? यह कायदा तुम्हारे अनुरूप नहीं है॥२३॥
</details>

<details open><summary>विश्वास-प्रस्तुतिः</summary>

दृष्ट्‌वा हि भीष्मं तमनन्तवीर्यं  
भग्नं च सैन्यं द्रवमाणमेवम्।  
भीतोऽसि नूनं द्रुपदस्य पुत्र  
तथा हि ते मुखवर्णोऽप्रहृष्टः ॥ २४ ॥
</details>

<details><summary>मूलम्</summary>

दृष्ट्‌वा हि भीष्मं तमनन्तवीर्यं  
भग्नं च सैन्यं द्रवमाणमेवम्।  
भीतोऽसि नूनं द्रुपदस्य पुत्र  
तथा हि ते मुखवर्णोऽप्रहृष्टः ॥ २४ ॥
</details>

<details><summary>अनुवाद (हिन्दी)</summary>

‘द्रुपदकुमार! अनन्त पराक्रमी भीष्मको तथा उनके डरसे इस प्रकार हतोत्साह होकर भागती हुई मेरी इस सेनाको देखकर निश्चय ही तुम डर गये हो; क्योंकि तुम्हारे मुखकी कान्ति कुछ ऐसी ही अप्रसन्न दिखायी देती है॥२४॥
</details>

<details open><summary>विश्वास-प्रस्तुतिः</summary>

अज्ञायमाने च धनंजयेऽपि  
महाहवे सम्प्रसक्ते नृवीरे ।  
कथं हि भीष्मात् प्रथितः पृथिव्यां  
भयं त्वमद्य प्रकरोषि वीर ॥ २५ ॥
</details>

<details><summary>मूलम्</summary>

अज्ञायमाने च धनंजयेऽपि  
महाहवे सम्प्रसक्ते नृवीरे ।  
कथं हि भीष्मात् प्रथितः पृथिव्यां  
भयं त्वमद्य प्रकरोषि वीर ॥ २५ ॥
</details>

<details><summary>अनुवाद (हिन्दी)</summary>

‘वीर! नरवीर अर्जुन कहीं महायुद्धमें फँसे हुए हैं। उनका इस समय पता नहीं है। ऐसे समयमें तुम आज भूमण्डलके विख्यात वीर होकर भीष्मसे भय कैसे कर रहे हो?’॥२५॥
</details>

<details open><summary>विश्वास-प्रस्तुतिः</summary>

स धर्मराजस्य वचो निशम्य  
रूक्षाक्षरं विप्रलापानुबद्धम् ।  
प्रत्यादेशं मन्यमानो महात्मा  
प्रतत्वरे भीष्मवधाय राजन् ॥ २६ ॥
</details>

<details><summary>मूलम्</summary>

स धर्मराजस्य वचो निशम्य  
रूक्षाक्षरं विप्रलापानुबद्धम् ।  
प्रत्यादेशं मन्यमानो महात्मा  
प्रतत्वरे भीष्मवधाय राजन् ॥ २६ ॥
</details>

<details><summary>अनुवाद (हिन्दी)</summary>

राजन्! धर्मराजके इस वचनमें प्रत्येक अक्षर रूखेपनसे भरा हुआ था। उसके द्वारा उन्होंने कितनी ही मनके विपरीत बातें कही थीं, तथापि उस वचनको सुनकर महामना शिखण्डीने इसे अपने लिये आदेश माना और तुरंत ही भीष्मका वध करनेके लिये सचेष्ट हो गया॥२६॥
</details>

<details open><summary>विश्वास-प्रस्तुतिः</summary>

तमापतन्तं महता जवेन  
शिखण्डिनं भीष्ममभिद्रवन्तम् ।  
निवारयामास हि शल्य एन-  
मस्त्रेण घोरेण सुदुर्जयेन ॥ २७ ॥
</details>

<details><summary>मूलम्</summary>

तमापतन्तं महता जवेन  
शिखण्डिनं भीष्ममभिद्रवन्तम् ।  
निवारयामास हि शल्य एन-  
मस्त्रेण घोरेण सुदुर्जयेन ॥ २७ ॥
</details>

<details><summary>अनुवाद (हिन्दी)</summary>

शिखण्डीको बड़े वेगसे आते और भीष्मपर धावा करते देख शल्यने अत्यन्त दुर्जय एवं भयंकर अस्त्रसे उसे रोक दिया!॥२७॥
</details>

<details open><summary>विश्वास-प्रस्तुतिः</summary>

स चापि दृष्ट्‌वा समुदीर्यमाण-  
मस्त्रं युगान्ताग्निसमप्रकाशम् ।  
न सम्मुमोह द्रुपदस्य पुत्रो  
राजन् महेन्द्रप्रतिमप्रभावः ॥ २८ ॥
</details>

<details><summary>मूलम्</summary>

स चापि दृष्ट्‌वा समुदीर्यमाण-  
मस्त्रं युगान्ताग्निसमप्रकाशम् ।  
न सम्मुमोह द्रुपदस्य पुत्रो  
राजन् महेन्द्रप्रतिमप्रभावः ॥ २८ ॥
</details>

<details><summary>अनुवाद (हिन्दी)</summary>

राजन्! प्रलयकालकी अग्निके समान तेजस्वी उस अस्त्रको प्रकट हुआ देखकर देवराज इन्द्रके समान प्रभावशाली द्रुपदकुमार शिखण्डी घबराया नहीं॥२८॥
</details>

<details open><summary>विश्वास-प्रस्तुतिः</summary>

तस्थौ च तत्रैव महाधनुष्मान्-  
शरैस्तदस्त्रं प्रतिबाधमानः ।  
अथाददे वारुणमन्यदस्त्रं  
शिखण्ड्यथोग्रं प्रतिघातमस्य ॥ २९ ॥
</details>

<details><summary>मूलम्</summary>

तस्थौ च तत्रैव महाधनुष्मान्-  
शरैस्तदस्त्रं प्रतिबाधमानः ।  
अथाददे वारुणमन्यदस्त्रं  
शिखण्ड्यथोग्रं प्रतिघातमस्य ॥ २९ ॥
</details>

<details><summary>अनुवाद (हिन्दी)</summary>

वह महाधनुर्धर वीर अपने बाणोंद्वारा शल्यके अस्त्रका निवारण करता हुआ वहीं डटा रहा। फिर शिखण्डीने शल्यके अस्त्रका प्रतिघात करनेवाले अन्य भयंकर वारुणास्त्रको हाथमें लिया॥२९॥
</details>

<details open><summary>विश्वास-प्रस्तुतिः</summary>

तदस्त्रमस्त्रेण विदार्यमाणं  
खस्थाः सुरा ददृशुः पार्थिवाश्च।  
भीष्मस्तु राजन् समरे महात्मा  
धनुश्च चित्रं ध्वजमेव चापि ॥ ३० ॥  
छित्त्वानदत् पाण्डुसुतस्य वीरो  
युधिष्ठिरस्याजमीढस्य राज्ञः ।
</details>

<details><summary>मूलम्</summary>

तदस्त्रमस्त्रेण विदार्यमाणं  
खस्थाः सुरा ददृशुः पार्थिवाश्च।  
भीष्मस्तु राजन् समरे महात्मा  
धनुश्च चित्रं ध्वजमेव चापि ॥ ३० ॥  
छित्त्वानदत् पाण्डुसुतस्य वीरो  
युधिष्ठिरस्याजमीढस्य राज्ञः ।
</details>

<details><summary>अनुवाद (हिन्दी)</summary>

आकाशमें खड़े हुए देवताओं तथा रणक्षेत्रमें आये हुए राजाओंने देखा, शिखण्डीके दिव्यास्त्रसे शल्यका अस्त्र विदीर्ण हो रहा है। राजन्! महात्मा एवं वीर भीष्म युद्धस्थलमें अजमीढ़कुलनन्दन पाण्डुपुत्र राजा युधिष्ठिरके विचित्र धनुष और ध्वजको काटकर गर्जना करने लगे॥३०॥
</details>

<details open><summary>विश्वास-प्रस्तुतिः</summary>

ततः समुत्सृज्य धनुः सबाणं  
युधिष्ठिरं वीक्ष्य भयाभिभूतम् ॥ ३१ ॥  
गदां प्रगृह्याभिपपात संख्ये  
जयद्रथं भीमसेनः पदातिः ।
</details>

<details><summary>मूलम्</summary>

ततः समुत्सृज्य धनुः सबाणं  
युधिष्ठिरं वीक्ष्य भयाभिभूतम् ॥ ३१ ॥  
गदां प्रगृह्याभिपपात संख्ये  
जयद्रथं भीमसेनः पदातिः ।
</details>

<details><summary>अनुवाद (हिन्दी)</summary>

तब धनुष-बाण फेंककर भयसे दबे हुए युधिष्ठिरको देखकर भीमसेन गदा लेकर युद्धमें पैदल ही राजा जयद्रथपर टूट पड़े॥३१॥
</details>

<details open><summary>विश्वास-प्रस्तुतिः</summary>

तमापतन्तं सहसा जवेन  
जयद्रथः सगदं भीमसेनम् ॥ ३२ ॥  
विव्याध घोरैर्यमदण्डकल्पैः  
शितैःशरैः पञ्चशतैः समन्तात् ।
</details>

<details><summary>मूलम्</summary>

तमापतन्तं सहसा जवेन  
जयद्रथः सगदं भीमसेनम् ॥ ३२ ॥  
विव्याध घोरैर्यमदण्डकल्पैः  
शितैःशरैः पञ्चशतैः समन्तात् ।
</details>

<details><summary>अनुवाद (हिन्दी)</summary>

इस प्रकार सहसा हाथमें गदा लिये भीमसेनको वेगपूर्वक आते देख जयद्रथने यमदण्डके समान भयंकर पाँच सौ तीखे बाणोंद्वारा सब ओरसे उन्हें घायल कर दिया॥३२॥
</details>

<details open><summary>विश्वास-प्रस्तुतिः</summary>

अचिन्तयित्वा स शरांस्तरस्वी  
वृकोदरः क्रोधपरीतचेताः ॥ ३३ ॥  
जघान वाहान् समरे समन्तात्  
पारावतान् सिन्धुराजस्य संख्ये ।
</details>

<details><summary>मूलम्</summary>

अचिन्तयित्वा स शरांस्तरस्वी  
वृकोदरः क्रोधपरीतचेताः ॥ ३३ ॥  
जघान वाहान् समरे समन्तात्  
पारावतान् सिन्धुराजस्य संख्ये ।
</details>

<details><summary>अनुवाद (हिन्दी)</summary>

वेगशाली भीमसेन उसके बाणोंकी कोई परवा न करते हुए मन-ही-मन क्रोधसे जल उठे। तत्पश्चात् उन्होंने समरभूमिमें सिन्धुराजके कबूतरके समान रंगवाले घोड़ोंको मार डाला॥३३॥
</details>

<details open><summary>विश्वास-प्रस्तुतिः</summary>

ततोऽभिवीक्ष्याप्रतिमप्रभाव-  
स्तवात्मजस्त्वरमाणो रथेन ॥ ३४ ॥  
अभ्याययौ भीमसेनं निहन्तुं  
समुद्यतास्त्रः सुरराजकल्पः ।
</details>

<details><summary>मूलम्</summary>

ततोऽभिवीक्ष्याप्रतिमप्रभाव-  
स्तवात्मजस्त्वरमाणो रथेन ॥ ३४ ॥  
अभ्याययौ भीमसेनं निहन्तुं  
समुद्यतास्त्रः सुरराजकल्पः ।
</details>

<details><summary>अनुवाद (हिन्दी)</summary>

यह देखकर आपका अनुपम प्रभावशाली पुत्र देवराजसदृश दुर्योधन भीमसेनको मारनेके लिये हथियार उठाये बड़ी उतावलीके साथ रथके द्वारा वहाँ आ पहुँचा॥३४॥
</details>

<details open><summary>विश्वास-प्रस्तुतिः</summary>

भीमोऽप्यथैनं सहसा विनद्य  
प्रत्युद्ययौ गदया तर्जयानः ॥ ३५ ॥
</details>

<details><summary>मूलम्</summary>

भीमोऽप्यथैनं सहसा विनद्य  
प्रत्युद्ययौ गदया तर्जयानः ॥ ३५ ॥
</details>

<details><summary>अनुवाद (हिन्दी)</summary>

तब भीमसेन भी सहसा सिंहनाद करके गदाद्वारा गर्जन-तर्जन करते हुए जयद्रथकी ओर बढ़े॥३५॥
</details>

<details open><summary>विश्वास-प्रस्तुतिः</summary>

(जयद्रथो भग्नवाहो रथं तं  
त्यक्त्वा ययौ यत्र राजा कुरूणाम्।  
स सौबलः सानुगः सानुजश्च  
दृष्ट्‌वा भीमं मूढचेता भयार्तः॥
</details>

<details><summary>मूलम्</summary>

(जयद्रथो भग्नवाहो रथं तं  
त्यक्त्वा ययौ यत्र राजा कुरूणाम्।  
स सौबलः सानुगः सानुजश्च  
दृष्ट्‌वा भीमं मूढचेता भयार्तः॥
</details>

<details><summary>अनुवाद (हिन्दी)</summary>

घोड़ोंके मारे जानेपर जयद्रथ उस रथको छोड़कर जहाँ शकुनि, सेवकवृन्द तथा छोटे भाइयोंसहित कुरुराज दुर्योधन था, वहीं चला गया। भीमसेनको देखकर जयद्रथका मन किंकर्तव्यविमूढ़ हो गया था। वह भयसे पीड़ित हो रहा था।
</details>

<details open><summary>विश्वास-प्रस्तुतिः</summary>

भीमोऽप्यथैनं सहसा विनद्य  
प्रत्युद्ययौ गदया हन्तुकामः ।  
स सौबलं तव पुत्रं निरीक्ष्य  
दुर्योधनं सानुजं रोषयुक्तः ॥)
</details>

<details><summary>मूलम्</summary>

भीमोऽप्यथैनं सहसा विनद्य  
प्रत्युद्ययौ गदया हन्तुकामः ।  
स सौबलं तव पुत्रं निरीक्ष्य  
दुर्योधनं सानुजं रोषयुक्तः ॥)
</details>

<details><summary>अनुवाद (हिन्दी)</summary>

भीमसेन भी शकुनि और भाइयोंसहित आपके पुत्र दुर्योधनको देखकर रोषमें भर गये और सहसा गर्जना करके गदाद्वारा जयद्रथको मार डालनेकी इच्छासे आगे बढ़े।
</details>

<details open><summary>विश्वास-प्रस्तुतिः</summary>

समुद्यतां तां यमदण्डकल्पां  
दृष्ट्‌वा गदां ते कुरवः समन्तात्।  
विहाय सर्वे तव पुत्रमुग्रं  
पातं गदायाः परिहर्तुकामाः ॥ ३६ ॥  
अपक्रान्तास्तुमुले सम्प्रमर्दे  
सुदारुणे भारत मोहनीये ।  
अमूढचेतास्त्वथ चित्रसेनो  
महागदामापतन्तीं निरीक्ष्य ॥ ३७ ॥
</details>

<details><summary>मूलम्</summary>

समुद्यतां तां यमदण्डकल्पां  
दृष्ट्‌वा गदां ते कुरवः समन्तात्।  
विहाय सर्वे तव पुत्रमुग्रं  
पातं गदायाः परिहर्तुकामाः ॥ ३६ ॥  
अपक्रान्तास्तुमुले सम्प्रमर्दे  
सुदारुणे भारत मोहनीये ।  
अमूढचेतास्त्वथ चित्रसेनो  
महागदामापतन्तीं निरीक्ष्य ॥ ३७ ॥
</details>

<details><summary>अनुवाद (हिन्दी)</summary>

यमदण्डके समान भयंकर उस गदाको उठी हुई देख समस्त कौरव आपके पुत्रको वहीं छोड़कर गदाके उग्र आघातसे बचनेके लिये चारों ओर भाग गये। भारत! मोहमें डालनेवाले उस अत्यन्त दारुण एवं भयंकर जनसंहारमें उस महागदाको आती देख केवल चित्रसेनका चित्त किंकर्तव्यविमूढ़ नहीं हुआ था॥३६-३७॥
</details>

<details open><summary>विश्वास-प्रस्तुतिः</summary>

रथं स्वमुत्सृज्य पदातिराजौ  
प्रगृह्य खड्‌गं विपुलं च चर्म।  
अवप्लुतः सिंह इवाचलाग्रा-  
ज्जगामान्यं भूमिप भूमिदेशम् ॥ ३८ ॥
</details>

<details><summary>मूलम्</summary>

रथं स्वमुत्सृज्य पदातिराजौ  
प्रगृह्य खड्‌गं विपुलं च चर्म।  
अवप्लुतः सिंह इवाचलाग्रा-  
ज्जगामान्यं भूमिप भूमिदेशम् ॥ ३८ ॥
</details>

<details><summary>अनुवाद (हिन्दी)</summary>

राजन्! वह अपने रथको छोड़कर हाथमें बहुत बड़ी ढाल और तलवार ले पर्वतके शिखरसे सिंहकी भाँति कूद पड़ा और पैदल ही विचरता हुआ युद्धस्थलके दूसरे प्रदेशमें चला गया॥३८॥
</details>

<details open><summary>विश्वास-प्रस्तुतिः</summary>

गदापि सा प्राप्य रथं सुचित्रं  
साश्वं ससूतं विनिहत्य संख्ये।  
जगाम भूमिं ज्वलिता महोल्का  
भ्रष्टाम्बराद् गामिव सम्पतन्ती ॥ ३९ ॥
</details>

<details><summary>मूलम्</summary>

गदापि सा प्राप्य रथं सुचित्रं  
साश्वं ससूतं विनिहत्य संख्ये।  
जगाम भूमिं ज्वलिता महोल्का  
भ्रष्टाम्बराद् गामिव सम्पतन्ती ॥ ३९ ॥
</details>

<details><summary>अनुवाद (हिन्दी)</summary>

वह गदा भी चित्रसेनके विचित्र रथपर पहुँचकर उसे घोड़े और सारथिसहित चूर-चूर करके आकाशसे टूटकर पृथ्वीपर गिरनेवाली जलती हुई विशाल उल्काके समान रणभूमिमें जा गिरी॥३९॥
</details>

<details open><summary>विश्वास-प्रस्तुतिः</summary>

आश्चर्यभूतं समहत् त्वदीया  
दृष्ट्‌वैव तद् भारत सम्प्रहृष्टाः।  
सर्वे विनेदुः सहिताः समन्तात्  
पुपूजिरे तव पुत्रस्य शौर्यम् ॥ ४० ॥
</details>

<details><summary>मूलम्</summary>

आश्चर्यभूतं समहत् त्वदीया  
दृष्ट्‌वैव तद् भारत सम्प्रहृष्टाः।  
सर्वे विनेदुः सहिताः समन्तात्  
पुपूजिरे तव पुत्रस्य शौर्यम् ॥ ४० ॥
</details>

<details><summary>अनुवाद (हिन्दी)</summary>

भारत! इस समय आपके समस्त सैनिक चित्रसेनका वह महान् आश्चर्यमय कार्य देखकर बड़े प्रसन्न हुए। वे सभी सब ओरसे एक साथ आपके पुत्रके शौर्यकी प्रशंसा और गर्जना करने लगे॥४०॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि सप्तमयुद्धदिवसे पञ्चाशीतितमोऽध्यायः ॥ ८५ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें सातवें दिनके युद्धसे सम्बन्ध रखनेवाला पचासीवाँ अध्याय पूरा हुआ॥८५॥
</details>

<details><summary>सूचना (हिन्दी)</summary>

[दाक्षिणात्य अधिक पाठके तीन श्लोक मिलाकर कुल ४३ श्लोक हैं।]
</details>

[^*]: भीष्मपितामहने शिखण्डीको अपने ऊपर प्रहार करनेके लिये आया देखकर ही उसके धनुषको काट दिया था, उसके शरीरपर कोई प्रहार नहीं किया। अतः कोई दोष नहीं है।
