+++
title_full = "121 अर्जुनका दिव्य जल प्रकट करके भीष्मजीकी प्यास बुझाना तथा भीष्मजीका अर्जुनकी प्रशंसा करते हुए दुर्योधनको संधिके लिये समझाना"
title = "१२१ भीष्मवाक्ये"

+++

<details><summary>भागसूचना</summary>

एकविंशत्यधिकशततमोऽध्यायः
</details>

<details><summary>सूचना (हिन्दी)</summary>

अर्जुनका दिव्य जल प्रकट करके भीष्मजीकी प्यास बुझाना तथा भीष्मजीका अर्जुनकी प्रशंसा करते हुए दुर्योधनको संधिके लिये समझाना
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

व्युष्टायां तु महाराज शर्वर्यां सर्वपार्थिवाः।  
पाण्डवा धार्तराष्ट्राश्च उपातिष्ठन् पितामहम् ॥ १ ॥  
तं वीरशयने वीरं शयानं कुरुसत्तम।  
अभिवाद्योपतस्थुर्वै क्षत्रियाः क्षत्रियर्षभम् ॥ २ ॥
</details>

<details><summary>मूलम्</summary>

व्युष्टायां तु महाराज शर्वर्यां सर्वपार्थिवाः।  
पाण्डवा धार्तराष्ट्राश्च उपातिष्ठन् पितामहम् ॥ १ ॥  
तं वीरशयने वीरं शयानं कुरुसत्तम।  
अभिवाद्योपतस्थुर्वै क्षत्रियाः क्षत्रियर्षभम् ॥ २ ॥
</details>

<details><summary>अनुवाद (हिन्दी)</summary>

_संजय कहते हैं—_ महाराज! जब रात बीती और सबेरा हुआ, उस समय सब राजा, पाण्डव तथा आपके पुत्र पुनः वीर-शय्यापर सोये हुए वीर पितामह भीष्मकी सेवामें उपस्थित हुए। कुरुश्रेष्ठ! वे सब क्षत्रिय क्षत्रियशिरोमणि भीष्मजीको प्रणाम करके उनके समीप खड़े हो गये॥१-२॥
</details>

<details open><summary>विश्वास-प्रस्तुतिः</summary>

कन्याश्चन्दनचूर्णैश्च लाजैर्माल्यैश्च सर्वशः ।  
अवाकिरञ्छान्तनवं तत्र गत्वा सहस्रशः ॥ ३ ॥
</details>

<details><summary>मूलम्</summary>

कन्याश्चन्दनचूर्णैश्च लाजैर्माल्यैश्च सर्वशः ।  
अवाकिरञ्छान्तनवं तत्र गत्वा सहस्रशः ॥ ३ ॥
</details>

<details><summary>अनुवाद (हिन्दी)</summary>

सहस्रों कन्याएँ वहाँ जाकर चन्दन-चूर्ण, लाजा (खील) और माला-फूल आदि सब प्रकारकी शुभ सामग्री शान्तनुनन्दन भीष्मके ऊपर बिखेरने लगीं॥३॥
</details>

<details open><summary>विश्वास-प्रस्तुतिः</summary>

स्त्रियो वृद्धास्तथा बालाः प्रेक्षकाश्च पृथग्जनाः।  
समभ्ययुः शान्तनवं भूतानीव तमोनुदम् ॥ ४ ॥
</details>

<details><summary>मूलम्</summary>

स्त्रियो वृद्धास्तथा बालाः प्रेक्षकाश्च पृथग्जनाः।  
समभ्ययुः शान्तनवं भूतानीव तमोनुदम् ॥ ४ ॥
</details>

<details><summary>अनुवाद (हिन्दी)</summary>

स्त्रियाँ, बूढ़े, बालक तथा अन्य साधारण जन शान्तनुकुमार भीष्मजीका दर्शन करनेके लिये वहाँ आये, मानो समस्त प्रजा अन्धकारनाशक भगवान् सूर्यकी उपासनाके लिये उपस्थित हुई हो॥४॥
</details>

<details open><summary>विश्वास-प्रस्तुतिः</summary>

तूर्याणि शतसंख्यानि तथैव नटनर्तकाः।  
शिल्पिनश्च तथाऽऽजग्मुः कुरुवृद्धं पितामहम् ॥ ५ ॥
</details>

<details><summary>मूलम्</summary>

तूर्याणि शतसंख्यानि तथैव नटनर्तकाः।  
शिल्पिनश्च तथाऽऽजग्मुः कुरुवृद्धं पितामहम् ॥ ५ ॥
</details>

<details><summary>अनुवाद (हिन्दी)</summary>

सैकड़ों बाजे और बजानेवाले, नट, नर्तक और बहुत-से शिल्पी कुरुवंशके वृद्ध पुरुष पितामह भीष्मके पास आये॥५॥
</details>

<details open><summary>विश्वास-प्रस्तुतिः</summary>

उपारम्य च युद्धेभ्यः संनाहान् विप्रमुच्य ते।  
आयुधानि न निक्षिप्य सहिताः कुरुपाण्डवाः ॥ ६ ॥  
अन्वासन्त दुराधर्षं देवव्रतमरिंदमम् ।  
अन्योन्यं प्रीतिमन्तस्ते यथापूर्वं यथावयः ॥ ७ ॥
</details>

<details><summary>मूलम्</summary>

उपारम्य च युद्धेभ्यः संनाहान् विप्रमुच्य ते।  
आयुधानि न निक्षिप्य सहिताः कुरुपाण्डवाः ॥ ६ ॥  
अन्वासन्त दुराधर्षं देवव्रतमरिंदमम् ।  
अन्योन्यं प्रीतिमन्तस्ते यथापूर्वं यथावयः ॥ ७ ॥
</details>

<details><summary>अनुवाद (हिन्दी)</summary>

कौरव तथा पाण्डव युद्धसे निवृत्त हो कवच खोलकर अस्त्र-शस्त्र नीचे डालकर पहलेकी भाँति परस्पर प्रेमभाव रखते हुए अवस्थाकी छोटाई-बड़ाईके अनुसार यथोचित क्रमसे शत्रुदमन दुर्जय वीर देवव्रत भीष्मके समीप एक साथ बैठ गये॥६-७॥
</details>

<details open><summary>विश्वास-प्रस्तुतिः</summary>

सा पार्थिवशताकीर्णा समितिर्भीष्मशोभिता ।  
शुशुभे भारती दीप्ता दिवीवादित्यमण्डलम् ॥ ८ ॥
</details>

<details><summary>मूलम्</summary>

सा पार्थिवशताकीर्णा समितिर्भीष्मशोभिता ।  
शुशुभे भारती दीप्ता दिवीवादित्यमण्डलम् ॥ ८ ॥
</details>

<details><summary>अनुवाद (हिन्दी)</summary>

सैकड़ों राजाओंसे भरी और भीष्मसे सुशोभित हुई वह भरतवंशियोंकी दीप्तिशालिनी सभा आकाशमें सूर्यमण्डलकी भाँति उस रणभूमिमें शोभा पाने लगी॥८॥
</details>

<details open><summary>विश्वास-प्रस्तुतिः</summary>

विबभौ च नृपाणां सा गंगासुतमुपासताम्।  
देवानामिव देवेशं पितामहमुपासताम् ॥ ९ ॥
</details>

<details><summary>मूलम्</summary>

विबभौ च नृपाणां सा गंगासुतमुपासताम्।  
देवानामिव देवेशं पितामहमुपासताम् ॥ ९ ॥
</details>

<details><summary>अनुवाद (हिन्दी)</summary>

गंगानन्दन भीष्मके पास बैठी हुई राजाओंकी वह मण्डली देवेश्वर ब्रह्माजीकी उपासना करनेवाले देवताओंके समान सुशोभित हो रही थी॥९॥
</details>

<details open><summary>विश्वास-प्रस्तुतिः</summary>

भीष्मस्तु वेदनां धैर्यान्निगृह्य भरतर्षभ।  
अभितप्तः शरैश्चैव निःश्वसन्नुरगो यथा ॥ १० ॥  
शराभितप्तकायोऽपि शस्त्रसम्पातमूर्च्छितः ।  
पानीयमिति सम्प्रेक्ष्य राज्ञस्तान् प्रत्यभाषत ॥ ११ ॥
</details>

<details><summary>मूलम्</summary>

भीष्मस्तु वेदनां धैर्यान्निगृह्य भरतर्षभ।  
अभितप्तः शरैश्चैव निःश्वसन्नुरगो यथा ॥ १० ॥  
शराभितप्तकायोऽपि शस्त्रसम्पातमूर्च्छितः ।  
पानीयमिति सम्प्रेक्ष्य राज्ञस्तान् प्रत्यभाषत ॥ ११ ॥
</details>

<details><summary>अनुवाद (हिन्दी)</summary>

भरतश्रेष्ठ! भीष्मजी बाणोंसे संतप्त होकर सर्पके समान लम्बी साँस खींच रहे थे। वे अपनी वेदनाको धैर्यपूर्वक सह रहे थे। बाणोंकी जलनसे उनका सारा शरीर जल रहा था। वे शस्त्रोंके आघातसे मूर्च्छित-से हो रहे थे। उस समय उन्होंने राजाओंकी ओर देखकर केवल इतना ही कहा ‘पानी’॥१०-११॥
</details>

<details open><summary>विश्वास-प्रस्तुतिः</summary>

ततस्ते क्षत्रिया राजन्नुपाजह्रुः समन्ततः।  
भक्ष्यानुच्चावचान् राजन् वारिकुम्भांश्च शीतलान् ॥ १२ ॥
</details>

<details><summary>मूलम्</summary>

ततस्ते क्षत्रिया राजन्नुपाजह्रुः समन्ततः।  
भक्ष्यानुच्चावचान् राजन् वारिकुम्भांश्च शीतलान् ॥ १२ ॥
</details>

<details><summary>अनुवाद (हिन्दी)</summary>

राजन्! तब वे क्षत्रियनरेश चारों ओरसे भोजनकी उत्तमोत्तम सामग्री और शीतल जलसे भरे हुए घड़े ले आये॥१२॥
</details>

<details open><summary>विश्वास-प्रस्तुतिः</summary>

उपानीतं तु पानीयं दृष्ट्वा शान्तनवोऽब्रवीत्।  
नाद्यातीता मया शक्या भोगाः केचन मानुषाः ॥ १३ ॥  
अपक्रान्तो मनुष्येभ्यः शरशय्यां गतो ह्यहम्।  
प्रतीक्षमाणस्तिष्ठामि निवृत्तिं शशिसूर्ययोः ॥ १४ ॥
</details>

<details><summary>मूलम्</summary>

उपानीतं तु पानीयं दृष्ट्वा शान्तनवोऽब्रवीत्।  
नाद्यातीता मया शक्या भोगाः केचन मानुषाः ॥ १३ ॥  
अपक्रान्तो मनुष्येभ्यः शरशय्यां गतो ह्यहम्।  
प्रतीक्षमाणस्तिष्ठामि निवृत्तिं शशिसूर्ययोः ॥ १४ ॥
</details>

<details><summary>अनुवाद (हिन्दी)</summary>

उनके द्वारा लाये हुए उस जलको देखकर शान्तनुनन्दन भीष्मने कहा—‘अब मैं मनुष्यलोकके कोई भी भोग अपने उपयोगमें नहीं ला सकता, मैं उन्हें छोड़ चुका हूँ। यद्यपि यहाँ बाणशय्यापर सो रहा हूँ, तथापि मनुष्यलोकसे ऊपर उठ चुका हूँ। केवल सूर्य-चन्द्रमाके उत्तरपथपर आनेकी प्रतीक्षामें यहाँ रुका हुआ हूँ’॥१३-१४॥
</details>

<details open><summary>विश्वास-प्रस्तुतिः</summary>

एवमुक्त्वा शान्तनवो निन्दन्‌ वाक्येन पार्थिवान्।  
अर्जुनं द्रष्टुमिच्छामीत्यभ्यभाषत भारत ॥ १५ ॥
</details>

<details><summary>मूलम्</summary>

एवमुक्त्वा शान्तनवो निन्दन्‌ वाक्येन पार्थिवान्।  
अर्जुनं द्रष्टुमिच्छामीत्यभ्यभाषत भारत ॥ १५ ॥
</details>

<details><summary>अनुवाद (हिन्दी)</summary>

भारत! ऐसा कहकर शान्तनुनन्दन भीष्मने अपनी वाणीद्वारा अन्य राजाओंकी निन्दा करते हुए कहा—‘अब मैं अर्जुनको देखना चाहता हूँ’॥१५॥
</details>

<details open><summary>विश्वास-प्रस्तुतिः</summary>

अथोपेत्य महाबाहुरभिवाद्य पितामहम् ।  
अतिष्ठत् प्राञ्जलिः प्रह्वः किं करोमीति चाब्रवीत् ॥ १६ ॥
</details>

<details><summary>मूलम्</summary>

अथोपेत्य महाबाहुरभिवाद्य पितामहम् ।  
अतिष्ठत् प्राञ्जलिः प्रह्वः किं करोमीति चाब्रवीत् ॥ १६ ॥
</details>

<details><summary>अनुवाद (हिन्दी)</summary>

तब महाबाहु अर्जुन पितामह भीष्मके पास जाकर उन्हें प्रणाम करके हाथ जोड़े खड़े हो गये और विनयपूर्वक बोले—‘मेरे लिये क्या आज्ञा है, मैं कौन-सी सेवा करूँ?’॥१६॥
</details>

<details open><summary>विश्वास-प्रस्तुतिः</summary>

तं दृष्ट्वा पाण्डवं राजन्नभिवाद्याग्रतः स्थितम्।  
अभ्यभाषत धर्मात्मा भीष्मः प्रीतो धनंजयम् ॥ १७ ॥
</details>

<details><summary>मूलम्</summary>

तं दृष्ट्वा पाण्डवं राजन्नभिवाद्याग्रतः स्थितम्।  
अभ्यभाषत धर्मात्मा भीष्मः प्रीतो धनंजयम् ॥ १७ ॥
</details>

<details><summary>अनुवाद (हिन्दी)</summary>

राजन्! प्रणाम करके आगे खड़े हुए पाण्डुपुत्र अर्जुनको देखकर धर्मात्मा भीष्म बड़े प्रसन्न हुए और इस प्रकार बोले—॥१७॥
</details>

<details open><summary>विश्वास-प्रस्तुतिः</summary>

दह्यतीव शरीरं मे संवृतस्य तवेषुभिः।  
मर्माणि परिदूयन्ते मुखं च परिशुष्यति ॥ १८ ॥
</details>

<details><summary>मूलम्</summary>

दह्यतीव शरीरं मे संवृतस्य तवेषुभिः।  
मर्माणि परिदूयन्ते मुखं च परिशुष्यति ॥ १८ ॥
</details>

<details><summary>अनुवाद (हिन्दी)</summary>

‘अर्जुन! तुम्हारे बाणोंसे मेरे सम्पूर्ण अंग बिंधे हुए हैं; अतः मेरा यह शरीर दग्ध-सा हो रहा है। सारे मर्मस्थानोंमें अत्यन्त पीड़ा हो रही है। मुँह सूखता जा रहा है॥१८॥
</details>

<details open><summary>विश्वास-प्रस्तुतिः</summary>

वेदनार्तशरीरस्य प्रयच्छापो ममार्जुन ।  
त्वं हि शक्तो महेष्वास दातुमापो यथाविधि ॥ १९ ॥
</details>

<details><summary>मूलम्</summary>

वेदनार्तशरीरस्य प्रयच्छापो ममार्जुन ।  
त्वं हि शक्तो महेष्वास दातुमापो यथाविधि ॥ १९ ॥
</details>

<details><summary>अनुवाद (हिन्दी)</summary>

‘महाधनुर्धर अर्जुन! वेदनासे पीड़ित शरीरवाले मुझ वृद्धको तुम पानी लाकर दो। तुम्हीं विधिपूर्वक मेरे लिये दिव्य जल प्रस्तुत करनेमें समर्थ हो’॥१९॥
</details>

<details open><summary>विश्वास-प्रस्तुतिः</summary>

अर्जुनस्तु तथेत्युक्त्वा रथमारुह्य वीर्यवान्।  
अधिज्यं बलवत्‌ कृत्वा गाण्डीवं व्याक्षिपद् धनुः ॥ २० ॥
</details>

<details><summary>मूलम्</summary>

अर्जुनस्तु तथेत्युक्त्वा रथमारुह्य वीर्यवान्।  
अधिज्यं बलवत्‌ कृत्वा गाण्डीवं व्याक्षिपद् धनुः ॥ २० ॥
</details>

<details><summary>अनुवाद (हिन्दी)</summary>

तब ‘बहुत अच्छा’ कहकर पराक्रमी अर्जुन रथपर आरूढ़ हो गये और गाण्डीव धनुषपर बलपूर्वक प्रत्यंचा चढ़ाकर उसे खींचने लगे॥२०॥
</details>

<details open><summary>विश्वास-प्रस्तुतिः</summary>

तस्य ज्यातलनिर्घोषं विस्फूर्जितमिवाशनेः ।  
वित्रेसुः सर्वभूतानि सर्वे श्रुत्वा च पार्थिवाः ॥ २१ ॥
</details>

<details><summary>मूलम्</summary>

तस्य ज्यातलनिर्घोषं विस्फूर्जितमिवाशनेः ।  
वित्रेसुः सर्वभूतानि सर्वे श्रुत्वा च पार्थिवाः ॥ २१ ॥
</details>

<details><summary>अनुवाद (हिन्दी)</summary>

उनके धनुषकी टंकारध्वनि वज्रकी गड़गड़ाहटके समान जान पड़ती थी। उसे सुनकर सभी प्राणी और समस्त भूपाल डर गये॥२१॥
</details>

<details open><summary>विश्वास-प्रस्तुतिः</summary>

ततः प्रदक्षिणं कृत्वा रथेन रथिनां वरः।  
शयानं भरतश्रेष्ठं सर्वशस्त्रभृतां वरम् ॥ २२ ॥  
संधाय च शरं दीप्तमभिमन्त्र्य स पाण्डवः  
पर्जन्यास्त्रेण संयोज्य सर्वलोकस्य पश्यतः ॥ २३ ॥  
अविध्यत् पृथिवीं पार्थः पार्श्वे भीष्मस्य दक्षिणे।
</details>

<details><summary>मूलम्</summary>

ततः प्रदक्षिणं कृत्वा रथेन रथिनां वरः।  
शयानं भरतश्रेष्ठं सर्वशस्त्रभृतां वरम् ॥ २२ ॥  
संधाय च शरं दीप्तमभिमन्त्र्य स पाण्डवः  
पर्जन्यास्त्रेण संयोज्य सर्वलोकस्य पश्यतः ॥ २३ ॥  
अविध्यत् पृथिवीं पार्थः पार्श्वे भीष्मस्य दक्षिणे।
</details>



<details><summary>अनुवाद (हिन्दी)</summary>

तब रथियोंमें श्रेष्ठ पाण्डुपुत्र अर्जुनने शरशय्यापर सोये हुए सम्पूर्ण शस्त्रधारियोंमें उत्तम भरतशिरोमणि भीष्मकी रथद्वारा ही परिक्रमा करके अपने धनुषपर एक तेजस्वी बाणका संधान किया और सब लोगोंके देखते-देखते मन्त्रोच्चारणपूर्वक उस बाणको पर्जन्यास्त्रसे संयुक्त करके भीष्मके दाहिने पार्श्वमें पृथ्वीपर उसे चलाया॥२२-२३॥
</details>

<details open><summary>विश्वास-प्रस्तुतिः</summary>

उत्पपात ततो धारा वारिणो विमला शुभा ॥ २४ ॥  
शीतस्यामृतकल्पस्य दिव्यगन्धरसस्य च ।  
अतर्पयत् ततः पार्थः शीतया जलधारया ॥ २५ ॥  
भीष्मं कुरूणामृषभं दिव्यकर्मपराक्रमम् ।
</details>

<details><summary>मूलम्</summary>

उत्पपात ततो धारा वारिणो विमला शुभा ॥ २४ ॥  
शीतस्यामृतकल्पस्य दिव्यगन्धरसस्य च ।  
अतर्पयत् ततः पार्थः शीतया जलधारया ॥ २५ ॥  
भीष्मं कुरूणामृषभं दिव्यकर्मपराक्रमम् ।
</details>

<details><summary>अनुवाद (हिन्दी)</summary>

फिर तो शीतल, अमृतके समान मधुर तथा दिव्य सुगन्ध एवं दिव्यरससे संयुक्त जलकी सुन्दर स्वच्छ धारा ऊपरकी ओर उठ-(कर भीष्मके मुखमें पड़)-ने लगी। उस शीतल जलधारासे अर्जुनने दिव्यकर्म एवं पराक्रमवाले कुरुश्रेष्ठ भीष्मको तृप्त कर दिया॥२४-२५॥
</details>

<details open><summary>विश्वास-प्रस्तुतिः</summary>

कर्मणा तेन पार्थस्य शक्रस्येव विकुर्वतः ॥ २६ ॥  
विस्मयं परमं जग्मुस्ततस्ते वसुधाधिपाः।
</details>

<details><summary>मूलम्</summary>

कर्मणा तेन पार्थस्य शक्रस्येव विकुर्वतः ॥ २६ ॥  
विस्मयं परमं जग्मुस्ततस्ते वसुधाधिपाः।
</details>

<details><summary>अनुवाद (हिन्दी)</summary>

इन्द्रके समान पराक्रमी अर्जुनके उस अद्भुत कर्मसे वहाँ बैठे हुए समस्त भूपाल बड़े विस्मयको प्राप्त हुए॥२६॥
</details>

<details open><summary>विश्वास-प्रस्तुतिः</summary>

तत् कर्म प्रेक्ष्य बीभत्सोरतिमानुषविक्रमम् ॥ २७ ॥  
सम्प्रावेपन्त कुरवो गावः शीतार्दिता इव।
</details>

<details><summary>मूलम्</summary>

तत् कर्म प्रेक्ष्य बीभत्सोरतिमानुषविक्रमम् ॥ २७ ॥  
सम्प्रावेपन्त कुरवो गावः शीतार्दिता इव।
</details>

<details><summary>अनुवाद (हिन्दी)</summary>

अर्जुनका वह अलौकिक कर्म देखकर समस्त कौरव सर्दीकी सतायी हुई गौओंके समान थर-थर काँपने लगे॥२७॥
</details>

<details open><summary>विश्वास-प्रस्तुतिः</summary>

विस्मयाच्चोत्तरीयाणि व्याविध्यन् सर्वतो नृपाः ॥ २८ ॥  
शङ्खदुन्दुभिनिर्घोषस्तुमुलः सर्वतोऽभवत् ।
</details>

<details><summary>मूलम्</summary>

विस्मयाच्चोत्तरीयाणि व्याविध्यन् सर्वतो नृपाः ॥ २८ ॥  
शङ्खदुन्दुभिनिर्घोषस्तुमुलः सर्वतोऽभवत् ।
</details>

<details><summary>अनुवाद (हिन्दी)</summary>

वहाँ बैठे हुए नरेशगण आश्चर्यसे चकित हो सब ओर अपने दुपट्टे हिलाने लगे। चारों ओर शंख और नगाड़ोंकी गम्भीर ध्वनि गूँज उठी॥२८॥
</details>

<details open><summary>विश्वास-प्रस्तुतिः</summary>

तृप्तः शान्तनवश्चापि राजन् बीभत्सुमब्रवीत् ॥ २९ ॥  
सर्वपार्थिववीराणां संनिधौ पूजयन्निव ।
</details>

<details><summary>मूलम्</summary>

तृप्तः शान्तनवश्चापि राजन् बीभत्सुमब्रवीत् ॥ २९ ॥  
सर्वपार्थिववीराणां संनिधौ पूजयन्निव ।
</details>

<details><summary>अनुवाद (हिन्दी)</summary>

राजन्! उस जलसे तृप्त होकर शान्तनुनन्दन भीष्मने अर्जुनसे समस्त वीरनरेशोंके समीप उनकी प्रशंसा करते हुए इस प्रकार कहा—॥२९॥
</details>

<details open><summary>विश्वास-प्रस्तुतिः</summary>

नैतच्चित्रं महाबाहो त्वयि कौरवनन्दन ॥ ३० ॥  
कथितो नारदेनासि पूर्वर्षिरमितद्युते ।  
वासुदेवसहायस्त्वं महत् कर्म करिष्यसि ॥ ३१ ॥  
यन्नोत्सहति देवेन्द्रः सह देवैरपि ध्रुवम्।
</details>

<details><summary>मूलम्</summary>

नैतच्चित्रं महाबाहो त्वयि कौरवनन्दन ॥ ३० ॥  
कथितो नारदेनासि पूर्वर्षिरमितद्युते ।  
वासुदेवसहायस्त्वं महत् कर्म करिष्यसि ॥ ३१ ॥  
यन्नोत्सहति देवेन्द्रः सह देवैरपि ध्रुवम्।
</details>

<details><summary>अनुवाद (हिन्दी)</summary>

‘महाबाहु कौरवनन्दन! तुममें ऐसे पराक्रमका होना आश्चर्यकी बात नहीं है। अमिततेजस्वी वीर! मुझे नारदजीने पहले ही बता दिया था कि तुम पुरातन महर्षि नर हो और नारायणस्वरूप भगवान् श्रीकृष्णकी सहायतासे इस भूतलपर ऐसे-ऐसे महान् कर्म करोगे, जिन्हें निश्चय ही सम्पूर्ण देवताओंके साथ देवराज इन्द्र भी नहीं कर सकते॥३०-३१॥
</details>

<details open><summary>विश्वास-प्रस्तुतिः</summary>

विदुस्त्वां निधनं पार्थ सर्वक्षत्रस्य तद्विदः ॥ ३२ ॥  
धनुर्धराणामेकस्त्वं पृथिव्यां प्रवरो नृषु ॥ ३३ ॥
</details>

<details><summary>मूलम्</summary>

विदुस्त्वां निधनं पार्थ सर्वक्षत्रस्य तद्विदः ॥ ३२ ॥  
धनुर्धराणामेकस्त्वं पृथिव्यां प्रवरो नृषु ॥ ३३ ॥
</details>

<details><summary>अनुवाद (हिन्दी)</summary>

‘पार्थ! जानकार लोग तुम्हें सम्पूर्ण क्षत्रियोंकी मृत्युरूप जानते हैं। तुम भूतलपर मनुष्योंमें श्रेष्ठ और धनुर्धरोंमें प्रधान हो॥३२-३३॥
</details>

<details open><summary>विश्वास-प्रस्तुतिः</summary>

मनुष्या जगति श्रेष्ठाः पक्षिणां पतगेश्वरः।  
सरितां सागरः श्रेष्ठो गौर्वरिष्ठा चतुष्पदाम् ॥ ३४ ॥
</details>

<details><summary>मूलम्</summary>

मनुष्या जगति श्रेष्ठाः पक्षिणां पतगेश्वरः।  
सरितां सागरः श्रेष्ठो गौर्वरिष्ठा चतुष्पदाम् ॥ ३४ ॥
</details>

<details><summary>अनुवाद (हिन्दी)</summary>

‘जंगम प्राणियोंमें मनुष्य श्रेष्ठ हैं, पक्षियोंमें पक्षिराज गरुड़ श्रेष्ठ माने जाते हैं, सरिताओंमें समुद्र श्रेष्ठ हैं और चौपायोंमें गौ उत्तम मानी गयी है॥३४॥
</details>

<details open><summary>विश्वास-प्रस्तुतिः</summary>

आदित्यस्तेजसां श्रेष्ठो गिरीणां हिमवान् वरः।  
जातीनां ब्राह्मणः श्रेष्ठः श्रेष्ठस्त्वमसि धन्विनाम् ॥ ३५ ॥
</details>

<details><summary>मूलम्</summary>

आदित्यस्तेजसां श्रेष्ठो गिरीणां हिमवान् वरः।  
जातीनां ब्राह्मणः श्रेष्ठः श्रेष्ठस्त्वमसि धन्विनाम् ॥ ३५ ॥
</details>

<details><summary>अनुवाद (हिन्दी)</summary>

‘तेजोमय पदार्थोंमें सूर्य श्रेष्ठ हैं, पर्वतोंमें हिमालय महान् है, जातियोंमें ब्राह्मण श्रेष्ठ है और तुम सम्पूर्ण धनुर्धरोंमें श्रेष्ठ हो॥३५॥
</details>

<details open><summary>विश्वास-प्रस्तुतिः</summary>

न वै श्रुतं धार्तराष्ट्रेण वाक्यं  
मयोच्यमानं विदुरेण चैव ।  
द्रोणेन रामेण जनार्दनेन  
मुहुर्मुहुः संजयेनापि चोक्तम् ॥ ३६ ॥
</details>

<details><summary>मूलम्</summary>

न वै श्रुतं धार्तराष्ट्रेण वाक्यं  
मयोच्यमानं विदुरेण चैव ।  
द्रोणेन रामेण जनार्दनेन  
मुहुर्मुहुः संजयेनापि चोक्तम् ॥ ३६ ॥
</details>

<details><summary>अनुवाद (हिन्दी)</summary>

‘मैंने, विदुरने, द्रोणाचार्यने, परशुरामजीने, भगवान् श्रीकृष्णने तथा संजयने भी बारंबार युद्ध न करनेकी सलाह दी है; परंतु दुर्योधनने हमलोगोंकी बातें नहीं सुनीं॥
</details>

<details open><summary>विश्वास-प्रस्तुतिः</summary>

परीतबुद्धिर्हि विसंज्ञकल्पो  
दुर्योधनो न च तच्छ्रद्दधाति।  
स शेष्यते वै निहतश्चिराय  
शास्त्रातिगो भीमबलाभिभूतः ॥ ३७ ॥
</details>

<details><summary>मूलम्</summary>

परीतबुद्धिर्हि विसंज्ञकल्पो  
दुर्योधनो न च तच्छ्रद्दधाति।  
स शेष्यते वै निहतश्चिराय  
शास्त्रातिगो भीमबलाभिभूतः ॥ ३७ ॥
</details>

<details><summary>अनुवाद (हिन्दी)</summary>

‘दुर्योधनकी बुद्धि विपरीत हो गयी है, वह अचेत-सा हो रहा है; इसलिये हमलोगोंकी बातपर विश्वास नहीं करता है। वह शास्त्रोंकी मर्यादाका उल्लंघन कर रहा है। इसलिये भीमसेनके बलसे पराजित हो मारा जाकर रणभूमिमें दीर्घकालके लिये सो जायगा’॥३७॥
</details>

<details open><summary>विश्वास-प्रस्तुतिः</summary>

एतच्छ्रुत्वा तद्वचः कौरवेन्द्रो  
दुर्योधनो दीनमना बभूव ।  
तमब्रवीच्छान्तनवोऽभिवीक्ष्य  
निबोध राजन् भव वीतमन्युः ॥ ३८ ॥
</details>

<details><summary>मूलम्</summary>

एतच्छ्रुत्वा तद्वचः कौरवेन्द्रो  
दुर्योधनो दीनमना बभूव ।  
तमब्रवीच्छान्तनवोऽभिवीक्ष्य  
निबोध राजन् भव वीतमन्युः ॥ ३८ ॥
</details>

<details><summary>अनुवाद (हिन्दी)</summary>

भीष्मजीकी यह बात सुनकर कौरवराज दुर्योधन मन-ही-मन बहुत दुःखी हो गया। तब शान्तनुनन्दन भीष्मने उसकी ओर देखकर कहा—‘राजन्! मेरी बातपर ध्यान दो और क्रोधशून्य हो जाओ॥३८॥
</details>

<details open><summary>विश्वास-प्रस्तुतिः</summary>

दृष्टं दुर्योधनैतत् ते यथा पार्थेन धीमता।  
जलस्य धारा जनिता शीतस्यामृतगन्धिनः ॥ ३९ ॥
</details>

<details><summary>मूलम्</summary>

दृष्टं दुर्योधनैतत् ते यथा पार्थेन धीमता।  
जलस्य धारा जनिता शीतस्यामृतगन्धिनः ॥ ३९ ॥
</details>

<details><summary>अनुवाद (हिन्दी)</summary>

‘दुर्योधन! बुद्धिमान् अर्जुनने जिस प्रकार शीतल, अमृतके समान मधुर गन्धयुक्त जलकी धारा प्रकट की है, उसे तुमने प्रत्यक्ष देख लिया है॥३९॥
</details>

<details open><summary>विश्वास-प्रस्तुतिः</summary>

एतस्य कर्ता लोकेऽस्मिन् नान्यः कश्चन विद्यते।  
आग्नेयं वारुणं सौम्यं वायव्यमथ वैष्णवम् ॥ ४० ॥  
ऐन्द्रं पाशुपतं ब्राह्मं पारमेष्ठ्यं प्रजापतेः।  
धातुस्त्वष्टुश्च सवितुर्वैवस्वतमथापि वा ॥ ४१ ॥  
सर्वस्मिन् मानुषे लोके वेत्त्येको हि धनंजयः।  
कृष्णो वा देवकीपुत्रो नान्यो वेदेह कश्चन ॥ ४२ ॥
</details>

<details><summary>मूलम्</summary>

एतस्य कर्ता लोकेऽस्मिन् नान्यः कश्चन विद्यते।  
आग्नेयं वारुणं सौम्यं वायव्यमथ वैष्णवम् ॥ ४० ॥  
ऐन्द्रं पाशुपतं ब्राह्मं पारमेष्ठ्यं प्रजापतेः।  
धातुस्त्वष्टुश्च सवितुर्वैवस्वतमथापि वा ॥ ४१ ॥  
सर्वस्मिन् मानुषे लोके वेत्त्येको हि धनंजयः।  
कृष्णो वा देवकीपुत्रो नान्यो वेदेह कश्चन ॥ ४२ ॥
</details>

<details><summary>अनुवाद (हिन्दी)</summary>

‘इस संसारमें ऐसा पराक्रम करनेवाला दूसरा कोई नहीं है। आग्नेय, वारुण, सौम्य, वायव्य, वैष्णव, ऐन्द्र, पाशुपत, ब्राह्म, पारमेष्ठ्य, प्राजापत्य, धात्र, त्वाष्ट्र, सावित्र और वैवस्वत आदि सम्पूर्ण दिव्यास्त्रोंको इस समस्त मानव-जगत्‌में एकमात्र अर्जुन अथवा देवकीनन्दन भगवान् श्रीकृष्ण जानते हैं। दूसरा कोई यहाँ इन अस्त्रोंको नहीं जानता है॥४०—४२॥
</details>

<details open><summary>विश्वास-प्रस्तुतिः</summary>

अशक्यः पाण्डवस्तात युद्धे जेतुं कथंचन।  
अमानुषाणि कर्माणि यस्यैतानि महात्मनः ॥ ४३ ॥  
तेन सत्त्ववता संख्ये शूरेणाहवशोभिना।  
कृतिना समरे राजन् संधिर्भवतु मा चिरम् ॥ ४४ ॥
</details>

<details><summary>मूलम्</summary>

अशक्यः पाण्डवस्तात युद्धे जेतुं कथंचन।  
अमानुषाणि कर्माणि यस्यैतानि महात्मनः ॥ ४३ ॥  
तेन सत्त्ववता संख्ये शूरेणाहवशोभिना।  
कृतिना समरे राजन् संधिर्भवतु मा चिरम् ॥ ४४ ॥
</details>

<details><summary>अनुवाद (हिन्दी)</summary>

‘तात! पाण्डुपुत्र अर्जुनको युद्धमें किसी प्रकार भी जीतना असम्भव है। जिन महामनस्वी पुरुषके ये अलौकिक कर्म प्रत्यक्ष दिखायी देते हैं; जो धैर्यवान्, युद्धमें शूरता दिखानेवाले तथा संग्राममें सुशोभित होनेवाले हैं, राजन्! उन अस्त्र-विद्याके विद्वान् अर्जुनके साथ इस समरभूमिमें तुम्हारी शीघ्र संधि हो जानी चाहिये। इसमें विलम्ब न हो॥४३-४४॥
</details>

<details open><summary>विश्वास-प्रस्तुतिः</summary>

यावत् कृष्णो महाबाहुः स्वाधीनः कुरुसत्तम।  
तावत् पार्थेन शूरेण संधिस्ते तात युज्यताम् ॥ ४५ ॥
</details>

<details><summary>मूलम्</summary>

यावत् कृष्णो महाबाहुः स्वाधीनः कुरुसत्तम।  
तावत् पार्थेन शूरेण संधिस्ते तात युज्यताम् ॥ ४५ ॥
</details>

<details><summary>अनुवाद (हिन्दी)</summary>

‘तात! कुरुश्रेष्ठ! जबतक महाबाहु भगवान् श्रीकृष्ण अपने लोगोंके प्रेमके अधीन हैं, तभीतक शूरवीर अर्जुनके साथ तुम्हारी संधि हो जाय तो ठीक है॥४५॥
</details>

<details open><summary>विश्वास-प्रस्तुतिः</summary>

यावन्न ते चमूः सर्वाः शरैः संनतपर्वभिः।  
नाशयत्यर्जुनस्तावत् संधिस्ते तात युज्यताम् ॥ ४६ ॥
</details>

<details><summary>मूलम्</summary>

यावन्न ते चमूः सर्वाः शरैः संनतपर्वभिः।  
नाशयत्यर्जुनस्तावत् संधिस्ते तात युज्यताम् ॥ ४६ ॥
</details>

<details><summary>अनुवाद (हिन्दी)</summary>

‘तात! जबतक अर्जुन झुकी हुई गाँठवाले बाणोंद्वारा तुम्हारी सारी सेनाका विनाश नहीं कर डालते हैं, तभीतक उनके साथ तुम्हारी संधि हो जानी चाहिये॥४६॥
</details>

<details open><summary>विश्वास-प्रस्तुतिः</summary>

यावत् तिष्ठन्ति समरे हतशेषाः सहोदराः।  
नृपाश्च बहवो राजंस्तावत् संधिः प्रयुज्यताम् ॥ ४७ ॥
</details>

<details><summary>मूलम्</summary>

यावत् तिष्ठन्ति समरे हतशेषाः सहोदराः।  
नृपाश्च बहवो राजंस्तावत् संधिः प्रयुज्यताम् ॥ ४७ ॥
</details>

<details><summary>अनुवाद (हिन्दी)</summary>

‘राजन्! इस समरभूमिमें मरनेसे बचे हुए तुम्हारे सहोदर भाई जबतक मौजूद हैं और जबतक बहुत-से नरेश भी जीवन धारण कर रहे हैं, तभीतक तुम अर्जुनके साथ संधि कर लो॥४७॥
</details>

<details open><summary>विश्वास-प्रस्तुतिः</summary>

न निर्दहति ते यावत् क्रोधदीप्तेक्षणश्चमूम्।  
युधिष्ठिरो रणे तावत् संधिस्ते तात युज्यताम् ॥ ४८ ॥
</details>

<details><summary>मूलम्</summary>

न निर्दहति ते यावत् क्रोधदीप्तेक्षणश्चमूम्।  
युधिष्ठिरो रणे तावत् संधिस्ते तात युज्यताम् ॥ ४८ ॥
</details>

<details><summary>अनुवाद (हिन्दी)</summary>

‘तात! जबतक युधिष्ठिर रणभूमिमें क्रोधसे प्रज्वलितनेत्र होकर तुम्हारी सारी सेनाको भस्म नहीं कर डालते हैं, तभीतक उनके साथ तुम्हें संधि कर लेनी चाहिये॥४८॥
</details>

<details open><summary>विश्वास-प्रस्तुतिः</summary>

नकुलः सहदेवश्च भीमसेनश्च पाण्डवः।  
यावच्चमूं महाराज नाशयन्ति न सर्वशः ॥ ४९ ॥  
तावत् ते पाण्डवैर्वीरैः सौहार्दं मम रोचते।  
युद्धं मदन्तमेवास्तु तात संशाम्य पाण्डवैः ॥ ५० ॥
</details>

<details><summary>मूलम्</summary>

नकुलः सहदेवश्च भीमसेनश्च पाण्डवः।  
यावच्चमूं महाराज नाशयन्ति न सर्वशः ॥ ४९ ॥  
तावत् ते पाण्डवैर्वीरैः सौहार्दं मम रोचते।  
युद्धं मदन्तमेवास्तु तात संशाम्य पाण्डवैः ॥ ५० ॥
</details>

<details><summary>अनुवाद (हिन्दी)</summary>

‘महाराज! नकुल-सहदेव तथा पाण्डुपुत्र भीमसेन—ये सब मिलकर जबतक तुम्हारी सेनाका सर्वनाश नहीं कर डालते हैं, तभीतक पाण्डववीरोंके साथ तुम्हारा सौहार्द स्थापित हो जाय, यही मुझे अच्छा लगता है। तात! मेरे साथ ही इस युद्धका भी अन्त हो जाय। तुम पाण्डवोंके साथ संधि कर लो॥४९-५०॥
</details>

<details open><summary>विश्वास-प्रस्तुतिः</summary>

एतत् तु रोचतां वाक्यं यदुक्तोऽसि मयानघ।  
एतत् क्षेममहं मन्ये तव चैव कुलस्य च ॥ ५१ ॥
</details>

<details><summary>मूलम्</summary>

एतत् तु रोचतां वाक्यं यदुक्तोऽसि मयानघ।  
एतत् क्षेममहं मन्ये तव चैव कुलस्य च ॥ ५१ ॥
</details>

<details><summary>अनुवाद (हिन्दी)</summary>

‘अनघ! मैंने जो बातें तुमसे कही हैं, वे तुम्हें रुचिकर प्रतीत हों। मैं संधिको ही तुम्हारे तथा कौरवकुलके लिये कल्याणकारी मानता हूँ॥५१॥
</details>

<details open><summary>विश्वास-प्रस्तुतिः</summary>

त्यक्त्वा मन्युं व्युपशाम्यस्व पार्थैः  
पर्याप्तमेतद् यत् कृतं फाल्गुनेन।  
भीष्मस्यान्तादस्तु वः सौहृदं च  
जीवन्तु शेषाः साधु राजन् प्रसीद ॥ ५२ ॥
</details>

<details><summary>मूलम्</summary>

त्यक्त्वा मन्युं व्युपशाम्यस्व पार्थैः  
पर्याप्तमेतद् यत् कृतं फाल्गुनेन।  
भीष्मस्यान्तादस्तु वः सौहृदं च  
जीवन्तु शेषाः साधु राजन् प्रसीद ॥ ५२ ॥
</details>

<details><summary>अनुवाद (हिन्दी)</summary>

‘राजन्! तुम क्रोध छोड़कर कुन्तीकुमारोंके साथ संधि स्थापित कर लो। अर्जुनने आजतक जो कुछ किया है, उतना ही बहुत है। मुझ भीष्मके जीवनका अन्त होनेसे (तुम्हारे वैरका भी अन्त हो जाय) तुमलोगोंमें प्रेम-सम्बन्ध स्थापित हो और जो लोग मरनेसे बचे हैं, वे अच्छी तरह जीवित रहें। इसके लिये तुम प्रसन्न हो जाओ॥५२॥
</details>

<details open><summary>विश्वास-प्रस्तुतिः</summary>

राज्यस्यार्धं दीयतां पाण्डवाना-  
मिन्द्रप्रस्थं धर्मराजोऽभियातु ।  
मा मित्रध्रुक् पार्थिवानां जघन्यः  
पापां कीर्तिं प्राप्स्यसे कौरवेन्द्र ॥ ५३ ॥
</details>

<details><summary>मूलम्</summary>

राज्यस्यार्धं दीयतां पाण्डवाना-  
मिन्द्रप्रस्थं धर्मराजोऽभियातु ।  
मा मित्रध्रुक् पार्थिवानां जघन्यः  
पापां कीर्तिं प्राप्स्यसे कौरवेन्द्र ॥ ५३ ॥
</details>

<details><summary>अनुवाद (हिन्दी)</summary>

‘तुम पाण्डवोंका आधा राज्य दे दो। धर्मराज युधिष्ठिर इन्द्रप्रस्थ चले जायँ। कौरवराज! ऐसा करनेसे तुम राजाओंमें मित्रद्रोही और नीच नहीं कहलाओगे तथा तुम्हें पापपूर्ण अपयश नहीं प्राप्त होगा॥५३॥
</details>

<details open><summary>विश्वास-प्रस्तुतिः</summary>

ममावसानाच्छान्तिरस्तु प्रजानां  
संगच्छन्तां पार्थिवाः प्रीतिमन्तः ।  
पिता पुत्रं मातुलं भागिनेयो  
भ्राता चैव भ्रातरं प्रैतु राजन् ॥ ५४ ॥
</details>

<details><summary>मूलम्</summary>

ममावसानाच्छान्तिरस्तु प्रजानां  
संगच्छन्तां पार्थिवाः प्रीतिमन्तः ।  
पिता पुत्रं मातुलं भागिनेयो  
भ्राता चैव भ्रातरं प्रैतु राजन् ॥ ५४ ॥
</details>

<details><summary>अनुवाद (हिन्दी)</summary>

‘राजन्! मेरे जीवनका अन्त होनेसे प्रजाओंमें शान्ति हो जाय। सब राजा प्रसन्नतापूर्वक एक-दूसरेसे मिलें। पिता पुत्रसे, भानजा मामासे और भाई भाईसे मिले॥५४॥
</details>

<details open><summary>विश्वास-प्रस्तुतिः</summary>

न चेदेवं प्राप्तकालं वचो मे  
मोहाविष्टः प्रतिपत्स्यस्यबुद्ध्या ।  
तप्स्यस्यन्ते एतदन्ताः स्थ सर्वे  
सत्यामेतां भारतीमीरयामि ॥ ५५ ॥
</details>

<details><summary>मूलम्</summary>

न चेदेवं प्राप्तकालं वचो मे  
मोहाविष्टः प्रतिपत्स्यस्यबुद्ध्या ।  
तप्स्यस्यन्ते एतदन्ताः स्थ सर्वे  
सत्यामेतां भारतीमीरयामि ॥ ५५ ॥
</details>

<details><summary>अनुवाद (हिन्दी)</summary>

‘दुर्योधन! यदि तुम मोहवश अपनी मूर्खताके कारण मेरे इस समयोचित वचनको नहीं मानोगे तो अन्तमें पछताओगे और इस युद्धमें ही तुम सब लोगोंका अन्त हो जायगा। यह मैं तुमसे सच्ची बात कह रहा हूँ’॥५५॥
</details>

<details open><summary>विश्वास-प्रस्तुतिः</summary>

एतद् वाक्यं सौहृदादापगेयो  
मध्ये राज्ञां भारतं श्रावयित्वा।  
तूष्णीमासीच्छल्यसंतप्तमर्मा  
योज्यात्मानं वेदनां संनियम्य ॥ ५६ ॥
</details>

<details><summary>मूलम्</summary>

एतद् वाक्यं सौहृदादापगेयो  
मध्ये राज्ञां भारतं श्रावयित्वा।  
तूष्णीमासीच्छल्यसंतप्तमर्मा  
योज्यात्मानं वेदनां संनियम्य ॥ ५६ ॥
</details>

<details><summary>अनुवाद (हिन्दी)</summary>

गंगानन्दन भीष्म समस्त राजाओंके बीच सौहार्दवश दुर्योधनको यह बात सुनाकर मौन हो गये। बाणोंसे उनके मर्मस्थलोंमें अत्यन्त पीड़ा हो रही थी। उन्होंने उस व्यथाको किसी प्रकार काबूमें करके अपने मनको परमात्माके चिन्तनमें लगा दिया॥५६॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

धर्मार्थसहितं वाक्यं श्रुत्वा हितमनामयम्।  
नारोचयत पुत्रस्ते मुमूर्षुरिव भेषजम् ॥ ५७ ॥
</details>

<details><summary>मूलम्</summary>

धर्मार्थसहितं वाक्यं श्रुत्वा हितमनामयम्।  
नारोचयत पुत्रस्ते मुमूर्षुरिव भेषजम् ॥ ५७ ॥
</details>

<details><summary>अनुवाद (हिन्दी)</summary>

_संजय कहते हैं—_ राजन्! जैसे मरणासन्न पुरुषको कोई दवा अच्छी नहीं लगती है, उसी प्रकार महात्मा भीष्मका वह धर्म और अर्थसे युक्त परम हितकर और निर्दोष वचन भी आपके पुत्रको पसंद नहीं आया॥५७॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि दुर्योधनं प्रति भीष्मवाक्ये एकविंशत्यधिकशततमोऽध्यायः॥१२१॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें दुर्योधनके प्रति भीष्मका कथनविषयक एक सौ इक्कीसवाँ अध्याय पूरा हुआ॥१२१॥
</details>
