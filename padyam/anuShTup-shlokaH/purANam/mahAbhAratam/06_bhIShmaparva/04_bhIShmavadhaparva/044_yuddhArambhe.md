+++
title_full = "044 कौरव-पाण्डवोंके प्रथम दिनके युद्धका आरम्भ"
title = "०४४ युद्धारम्भे"

+++

<details><summary>भागसूचना</summary>

चतुश्चत्वारिंशोऽध्यायः
</details>

<details><summary>सूचना (हिन्दी)</summary>

कौरव-पाण्डवोंके प्रथम दिनके युद्धका आरम्भ
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

एवं व्यूढेष्वनीकेषु मामकेष्वितरेषु च।  
के पूर्वं प्राहरंस्तत्र कुरवः पाण्डवा नु किम् ॥ १ ॥
</details>

<details><summary>मूलम्</summary>

एवं व्यूढेष्वनीकेषु मामकेष्वितरेषु च।  
के पूर्वं प्राहरंस्तत्र कुरवः पाण्डवा नु किम् ॥ १ ॥
</details>

<details><summary>अनुवाद (हिन्दी)</summary>

_धृतराष्ट्रने पूछा—_ संजय! इस प्रकार जब मेरे पुत्रों और पाण्डवोंने अपनी-अपनी सेनाओंका व्यूह लगा लिया, तब वहाँ उनमेंसे पहले किन्होंने प्रहार किया, कौरवोंने या पाण्डवोंने?॥१॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

भ्रातृभिः सहितो राजन् पुत्रो दुर्योधनस्तव।  
भीष्मं प्रमुखतः कृत्वा प्रययौ सह सेनया ॥ २ ॥
</details>

<details><summary>मूलम्</summary>

भ्रातृभिः सहितो राजन् पुत्रो दुर्योधनस्तव।  
भीष्मं प्रमुखतः कृत्वा प्रययौ सह सेनया ॥ २ ॥
</details>

<details><summary>अनुवाद (हिन्दी)</summary>

_संजयने कहा—_ राजन्! भाइयोंसहित आपका पुत्र दुर्योधन भीष्मको आगे करके सेनासहित आगे बढ़ा॥२॥
</details>

<details open><summary>विश्वास-प्रस्तुतिः</summary>

तथैव पाण्डवाः सर्वे भीमसेनपुरोगमाः।  
भीष्मेण युद्धमिच्छन्तः प्रययुर्हृष्टमानसाः ॥ ३ ॥
</details>

<details><summary>मूलम्</summary>

तथैव पाण्डवाः सर्वे भीमसेनपुरोगमाः।  
भीष्मेण युद्धमिच्छन्तः प्रययुर्हृष्टमानसाः ॥ ३ ॥
</details>

<details><summary>अनुवाद (हिन्दी)</summary>

इसी प्रकार समस्त पाण्डव भी भीमसेनको आगे करके भीष्मसे युद्ध करनेकी इच्छा रखकर प्रसन्न मनसे आगे बढ़े॥३॥
</details>

<details open><summary>विश्वास-प्रस्तुतिः</summary>

क्ष्वेडाः किलकिलाशब्दाः क्रकचा गोविषाणिकाः।  
भेरीमृदङ्गमुरजा हयकुञ्जरनिःस्वनाः ॥ ४ ॥  
उभयोः सेनयोर्ह्यासंस्ततस्तेऽस्मान् समाद्रवन् ।  
वयं तान् प्रतिनर्दन्तस्तदासीत् तुमुलं महत् ॥ ५ ॥
</details>

<details><summary>मूलम्</summary>

क्ष्वेडाः किलकिलाशब्दाः क्रकचा गोविषाणिकाः।  
भेरीमृदङ्गमुरजा हयकुञ्जरनिःस्वनाः ॥ ४ ॥  
उभयोः सेनयोर्ह्यासंस्ततस्तेऽस्मान् समाद्रवन् ।  
वयं तान् प्रतिनर्दन्तस्तदासीत् तुमुलं महत् ॥ ५ ॥
</details>

<details><summary>अनुवाद (हिन्दी)</summary>

फिर तो दोनों सेनाओंमें सिंहनाद, किलकारियोंके शब्द, क्रकच, नरसिंहे, भेरी, मृदंग और ढोल आदि वाद्योंकी ध्वनि तथा घोड़ों और हाथियोंके गर्जनेके शब्द गूँजने लगे। पाण्डव सैनिक हमलोगोंपर टूट पड़े और हमलोगोंने भी विकट गर्जना करते हुए उनपर धावा बोल दिया। इस प्रकार अत्यन्त घोर युद्ध होने लगा॥४-५॥
</details>

<details open><summary>विश्वास-प्रस्तुतिः</summary>

महान्त्यनीकानि महासमुच्छ्रये  
समागमे पाण्डवधार्तराष्ट्रयोः ।  
चकम्पिरे शङ्खमृदङ्गनिःस्वनैः  
प्रकम्पितानीव वनानि वायुना ॥ ६ ॥
</details>

<details><summary>मूलम्</summary>

महान्त्यनीकानि महासमुच्छ्रये  
समागमे पाण्डवधार्तराष्ट्रयोः ।  
चकम्पिरे शङ्खमृदङ्गनिःस्वनैः  
प्रकम्पितानीव वनानि वायुना ॥ ६ ॥
</details>

<details><summary>अनुवाद (हिन्दी)</summary>

भीषण मारकाटसे युक्त उन महान् संग्राममें आपके पुत्रों तथा पाण्डवोंकी विशाल सेनाएँ प्रचण्ड वायुसे विकम्पित हुए वनोंकी भाँति शंख और मृदंगके शब्दोंसे काँपने लगीं॥६॥
</details>

<details open><summary>विश्वास-प्रस्तुतिः</summary>

नरेन्द्रनागाश्वरथाकुलाना-  
मभ्यागतानामशिवे मुहूर्ते ।  
बभूव घोषस्तुमुलश्चमूनां  
वातोद्भुतानामिव सागराणाम् ॥ ७ ॥
</details>

<details><summary>मूलम्</summary>

नरेन्द्रनागाश्वरथाकुलाना-  
मभ्यागतानामशिवे मुहूर्ते ।  
बभूव घोषस्तुमुलश्चमूनां  
वातोद्भुतानामिव सागराणाम् ॥ ७ ॥
</details>

<details><summary>अनुवाद (हिन्दी)</summary>

राजाओं, हाथियों, घोड़ों तथा रथोंसे भरी हुई उभय पक्षकी सेनाएँ उस अमंगलमय मुहूर्तमें जब एक-दूसरेके सम्मुख और समीप आयीं, उस समय वायुसे उद्वेलित समुद्रोंकी भाँति उनका भयंकर कोलाहल सब ओर गूँजने लगा॥७॥
</details>

<details open><summary>विश्वास-प्रस्तुतिः</summary>

तस्मिन् समुत्थिते शब्दे तुमुले लोमहर्षणे।  
भीमसेनो महाबाहुः प्राणदद् गोवृषो यथा ॥ ८ ॥
</details>

<details><summary>मूलम्</summary>

तस्मिन् समुत्थिते शब्दे तुमुले लोमहर्षणे।  
भीमसेनो महाबाहुः प्राणदद् गोवृषो यथा ॥ ८ ॥
</details>

<details><summary>अनुवाद (हिन्दी)</summary>

उस रोमांचकारी भयंकर शब्दके प्रकट होते ही महाबाहु भीमसेन साँड़की भाँति गर्जने लगे॥८॥
</details>

<details open><summary>विश्वास-प्रस्तुतिः</summary>

शङ्खदुन्दुभिनिर्घोषं वारणानां च बृंहितम्।  
सिंहनादं च सैन्यानां भीमसेनरवोऽभ्यभूत् ॥ ९ ॥
</details>

<details><summary>मूलम्</summary>

शङ्खदुन्दुभिनिर्घोषं वारणानां च बृंहितम्।  
सिंहनादं च सैन्यानां भीमसेनरवोऽभ्यभूत् ॥ ९ ॥
</details>

<details><summary>अनुवाद (हिन्दी)</summary>

भीमसेनकी वह गर्जना शंख और दुन्दुभियोंके गम्भीर घोष, गजराजोंके चिग्घाड़नेकी आवाज तथा सैनिकोंके सिंहनादको भी दबाकर सब ओर सुनायी देने लगी॥९॥
</details>

<details open><summary>विश्वास-प्रस्तुतिः</summary>

हयानां ह्रेषमाणानामनीकेषु सहस्रशः ।  
सर्वानभ्यभवच्छब्दान् भीमस्य नदतः स्वनः ॥ १० ॥
</details>

<details><summary>मूलम्</summary>

हयानां ह्रेषमाणानामनीकेषु सहस्रशः ।  
सर्वानभ्यभवच्छब्दान् भीमस्य नदतः स्वनः ॥ १० ॥
</details>

<details><summary>अनुवाद (हिन्दी)</summary>

उन सेनाओंमें हजारों घोड़े जोर-जोरसे हिनहिना रहे थे; परंतु गर्जना करते हुए भीमसेनका शब्द उन सब शब्दोंको दबाकर ऊपर उठ गया था॥१०॥
</details>

<details open><summary>विश्वास-प्रस्तुतिः</summary>

तं श्रुत्वा निनदं तस्य सैन्यास्तव वितत्रसुः।  
जीमूतस्येव नदतः शक्राशनिसमस्वनम् ॥ ११ ॥
</details>

<details><summary>मूलम्</summary>

तं श्रुत्वा निनदं तस्य सैन्यास्तव वितत्रसुः।  
जीमूतस्येव नदतः शक्राशनिसमस्वनम् ॥ ११ ॥
</details>

<details><summary>अनुवाद (हिन्दी)</summary>

वे मेघके समान गम्भीर स्वरमें गर्जन-तर्जन कर रहे थे। उनका शब्द इन्द्रके वज्रकी गड़गड़ाहटके समान भयानक था। उस सिंहनादको सुनकर आपके समस्त सैनिक संत्रस्त हो उठे थे॥११॥
</details>

<details open><summary>विश्वास-प्रस्तुतिः</summary>

वाहनानि च सर्वाणि शकृन्मूत्रं प्रसुस्रुवुः।  
शब्देन तस्य वीरस्य सिंहस्येवेतरे मृगाः ॥ १२ ॥
</details>

<details><summary>मूलम्</summary>

वाहनानि च सर्वाणि शकृन्मूत्रं प्रसुस्रुवुः।  
शब्देन तस्य वीरस्य सिंहस्येवेतरे मृगाः ॥ १२ ॥
</details>

<details><summary>अनुवाद (हिन्दी)</summary>

जैसे सिंहकी आवाज सुनकर दूसरे वन्य पशु भयभीत हो जाते हैं, उसी प्रकार वीर भीमसेनकी गर्जनासे भयभीत हो कौरव-सेनाके समस्त वाहन मल-मूत्र करने लगे॥१२॥
</details>

<details open><summary>विश्वास-प्रस्तुतिः</summary>

दर्शयन् घोरमात्मानं महाभ्रमिव नादयन्।  
बिभीषयंस्तव सुतान् भीमसेनः समभ्ययात् ॥ १३ ॥
</details>

<details><summary>मूलम्</summary>

दर्शयन् घोरमात्मानं महाभ्रमिव नादयन्।  
बिभीषयंस्तव सुतान् भीमसेनः समभ्ययात् ॥ १३ ॥
</details>

<details><summary>अनुवाद (हिन्दी)</summary>

महान् मेघके समान अपने भयंकर रूपको प्रकट करते, गर्जते तथा आपके पुत्रोंको डराते हुए भीमसेन कौरव-सेनापर चढ़ आये॥१३॥
</details>

<details open><summary>विश्वास-प्रस्तुतिः</summary>

तमायान्तं महेष्वासं सोदर्याः पर्यवारयन्।  
छादयन्तः शरव्रातैर्मेघा इव दिवाकरम् ॥ १४ ॥
</details>

<details><summary>मूलम्</summary>

तमायान्तं महेष्वासं सोदर्याः पर्यवारयन्।  
छादयन्तः शरव्रातैर्मेघा इव दिवाकरम् ॥ १४ ॥
</details>

<details><summary>अनुवाद (हिन्दी)</summary>

महान् धनुर्धर भीमसेनको आते देख दुर्योधनके भाइयों (तथा अन्य वीरों)-ने जैसे बादल सूर्यको ढक लेते हैं, उसी प्रकार बाणसमूहोंसे उन्हें आच्छादित करते हुए सब ओरसे घेर लिया॥१४॥
</details>

<details open><summary>विश्वास-प्रस्तुतिः</summary>

दुर्योधनश्च पुत्रस्ते दुर्मुखो दुःशलः शलः।  
दुःशासनश्चातिरथस्तथा दुर्मर्षणो नृप ॥ १५ ॥  
विविंशतिश्चित्रसेनो विकर्णश्च महारथः ।  
पुरुमित्रो जयो भोजः सौमदत्तिश्च वीर्यवान् ॥ १६ ॥  
महाचापानि धुन्वन्तो मेघा इव सविद्युतः।  
आददानाश्च नाराचान् निर्मुक्ताशीविषोपमान् ॥ १७ ॥  
(अग्रतः पाण्डुसेनाया ह्यतिष्ठन् पृथिवीक्षितः॥)
</details>

<details><summary>मूलम्</summary>

दुर्योधनश्च पुत्रस्ते दुर्मुखो दुःशलः शलः।  
दुःशासनश्चातिरथस्तथा दुर्मर्षणो नृप ॥ १५ ॥  
विविंशतिश्चित्रसेनो विकर्णश्च महारथः ।  
पुरुमित्रो जयो भोजः सौमदत्तिश्च वीर्यवान् ॥ १६ ॥  
महाचापानि धुन्वन्तो मेघा इव सविद्युतः।  
आददानाश्च नाराचान् निर्मुक्ताशीविषोपमान् ॥ १७ ॥  
(अग्रतः पाण्डुसेनाया ह्यतिष्ठन् पृथिवीक्षितः॥)
</details>

<details><summary>अनुवाद (हिन्दी)</summary>

नरेश्वर! आपके पुत्र दुर्योधन, दुर्मुख, दुःशल, शल, अतिरथी दुःशासन, दुर्मर्षण, विविंशति, चित्रसेन, महारथी विकर्ण, पुरुमित्र, जय, भोज तथा पराक्रमी भूरिश्रवा—ये सभी वीर अपने बड़े-बड़े धनुषोंको कँपाते और छूटनेपर विषधर सर्पके समान प्रतीत होनेवाले बाणोंको हाथमें लेते हुए बिजलियोंसहित मेघोंके समान जान पड़ते थे। ये सभी भूपाल पाण्डव-सेनाके सम्मुख (भीमसेनको घेरकर) खड़े हो गये॥१५—१७॥
</details>

<details open><summary>विश्वास-प्रस्तुतिः</summary>

अथ ते द्रौपदीपुत्राः सौभद्रश्च महारथः।  
नकुलः सहदेवश्च धृष्टद्युम्नश्च पार्षतः ॥ १८ ॥  
धार्तराष्ट्रान् प्रतिययुरर्दयन्तः शितैः शरैः।  
वज्रैरिव महावेगैः शिखराणि धराभृताम् ॥ १९ ॥
</details>

<details><summary>मूलम्</summary>

अथ ते द्रौपदीपुत्राः सौभद्रश्च महारथः।  
नकुलः सहदेवश्च धृष्टद्युम्नश्च पार्षतः ॥ १८ ॥  
धार्तराष्ट्रान् प्रतिययुरर्दयन्तः शितैः शरैः।  
वज्रैरिव महावेगैः शिखराणि धराभृताम् ॥ १९ ॥
</details>

<details><summary>अनुवाद (हिन्दी)</summary>

तदनन्तर द्रौपदीके पाँचों पुत्र, महारथी अभिमन्यु, नकुल, सहदेव तथा द्रुपदपुत्र धृष्टद्युम्न—ये सभी योद्धा वज्रके समान महान् वेगशाली तीक्ष्ण बाणोंद्वारा पर्वत-शिखरोंकी भाँति धृतराष्ट्रपुत्रोंको पीड़ा देते हुए उनपर चढ़ आये॥१८-१९॥
</details>

<details open><summary>विश्वास-प्रस्तुतिः</summary>

तस्मिन् प्रथमसंग्रामे भीमज्यातलनिःस्वने ।  
तावकानां परेषां च नासीत्‌ कश्चित्‌ पराङ्‌मुखः ॥ २० ॥
</details>

<details><summary>मूलम्</summary>

तस्मिन् प्रथमसंग्रामे भीमज्यातलनिःस्वने ।  
तावकानां परेषां च नासीत्‌ कश्चित्‌ पराङ्‌मुखः ॥ २० ॥
</details>

<details><summary>अनुवाद (हिन्दी)</summary>

उस प्रथम संग्राममें जब भयानक धनुषोंकी टंकार तथा ताल ठोंकनेकी आवाज हो रही थी, आपके तथा पाण्डवोंके दलमें भी कोई युद्धसे विमुख नहीं हुआ॥२०॥
</details>

<details open><summary>विश्वास-प्रस्तुतिः</summary>

लाघवं द्रोणशिष्याणामपश्यं भरतर्षभ ।  
निमित्तवेधिनां चैव शरानुत्सृजतां भृशम् ॥ २१ ॥
</details>

<details><summary>मूलम्</summary>

लाघवं द्रोणशिष्याणामपश्यं भरतर्षभ ।  
निमित्तवेधिनां चैव शरानुत्सृजतां भृशम् ॥ २१ ॥
</details>

<details><summary>अनुवाद (हिन्दी)</summary>

भरतश्रेष्ठ! उस समय मैंने द्रोणाचार्यके उन शिष्योंकी फुर्ती देखी। वे बड़ी तीव्र गतिसे बाण छोड़ते और लक्ष्यको बींध डालते थे॥२१॥
</details>

<details open><summary>विश्वास-प्रस्तुतिः</summary>

नोपशाम्यति निर्घोषो धनुषां कूजतां तथा।  
विनिश्चेरुः शरा दीप्ता ज्योतींषीव नभस्तलात् ॥ २२ ॥
</details>

<details><summary>मूलम्</summary>

नोपशाम्यति निर्घोषो धनुषां कूजतां तथा।  
विनिश्चेरुः शरा दीप्ता ज्योतींषीव नभस्तलात् ॥ २२ ॥
</details>

<details><summary>अनुवाद (हिन्दी)</summary>

वहाँ टंकार करते हुए धनुषोंके शब्द कभी शान्त नहीं होते थे। आकाशसे नक्षत्रोंके समान उन धनुषोंसे चमकीले बाण प्रकट हो रहे थे॥२२॥
</details>

<details open><summary>विश्वास-प्रस्तुतिः</summary>

सर्वे त्वन्ये महीपालाः प्रेक्षका इव भारत।  
ददृशुर्दर्शनीयं तं भीमं ज्ञातिसमागमम् ॥ २३ ॥
</details>

<details><summary>मूलम्</summary>

सर्वे त्वन्ये महीपालाः प्रेक्षका इव भारत।  
ददृशुर्दर्शनीयं तं भीमं ज्ञातिसमागमम् ॥ २३ ॥
</details>

<details><summary>अनुवाद (हिन्दी)</summary>

भरतनन्दन! दूसरे सब राजालोग उस कुटुम्बीजनोंके भयंकर दर्शनीय संग्रामको दर्शककी भाँति देखने लगे॥२३॥
</details>

<details open><summary>विश्वास-प्रस्तुतिः</summary>

ततस्ते जातसंरम्भाः परस्परकृतागसः ।  
अन्योन्यस्यर्धया राजन् व्यायच्छन्त महारथाः ॥ २४ ॥
</details>

<details><summary>मूलम्</summary>

ततस्ते जातसंरम्भाः परस्परकृतागसः ।  
अन्योन्यस्यर्धया राजन् व्यायच्छन्त महारथाः ॥ २४ ॥
</details>

<details><summary>अनुवाद (हिन्दी)</summary>

राजन्! बाल्यावस्थामें वे सभी एक-दूसरेका अपराध कर चुके थे। सबका स्मरण हो आनेसे वे सभी महारथी रोषमें भर गये और एक-दूसरेके प्रति स्पर्धा रखनेके कारण युद्धमें विजयी होनेके लिये विशेष परिश्रम करने लगे॥२४॥
</details>

<details open><summary>विश्वास-प्रस्तुतिः</summary>

कुरुपाण्डवसेने ते हस्त्यश्वरथसंकुले ।  
शुशुभाते रणेऽतीव पटे चित्रार्पिते इव ॥ २५ ॥
</details>

<details><summary>मूलम्</summary>

कुरुपाण्डवसेने ते हस्त्यश्वरथसंकुले ।  
शुशुभाते रणेऽतीव पटे चित्रार्पिते इव ॥ २५ ॥
</details>

<details><summary>अनुवाद (हिन्दी)</summary>

हाथी, घोड़े और रथोंसे भरी हुई कौरव-पाण्डवोंकी वे सेनाएँ पटपर अंकित हुई चित्रमयी सेनाओंकी भाँति उस रणभूमिमें विशेष शोभा पा रही थीं॥२५॥
</details>

<details open><summary>विश्वास-प्रस्तुतिः</summary>

ततस्ते पार्थिवाः सर्वे प्रगृहीतशरासनाः।  
सहसैन्याः समापेतुः पुत्रस्य तव शासनात् ॥ २६ ॥
</details>

<details><summary>मूलम्</summary>

ततस्ते पार्थिवाः सर्वे प्रगृहीतशरासनाः।  
सहसैन्याः समापेतुः पुत्रस्य तव शासनात् ॥ २६ ॥
</details>

<details><summary>अनुवाद (हिन्दी)</summary>

तदनन्तर आपके पुत्र दुर्योधनकी आज्ञासे अन्य सब राजा भी हाथमें धनुष-बाण लिये सेनाओंसहित वहाँ आ पहुँचे॥२६॥
</details>

<details open><summary>विश्वास-प्रस्तुतिः</summary>

युधिष्ठिरेण चादिष्टाः पार्थिवास्ते सहस्रशः।  
विनदन्तः समापेतुः पुत्रस्य तव वाहिनीम् ॥ २७ ॥
</details>

<details><summary>मूलम्</summary>

युधिष्ठिरेण चादिष्टाः पार्थिवास्ते सहस्रशः।  
विनदन्तः समापेतुः पुत्रस्य तव वाहिनीम् ॥ २७ ॥
</details>

<details><summary>अनुवाद (हिन्दी)</summary>

इसी प्रकार युधिष्ठिरकी आज्ञा पाकर सहस्रों नरेश गर्जना करते हुए आपके पुत्रकी सेनापर टूट पड़े॥२७॥
</details>

<details open><summary>विश्वास-प्रस्तुतिः</summary>

उभयोः सेनयोस्तीव्रः सैन्यानां स समागमः।  
अन्तर्धीयत चादित्यः सैन्येन रजसाऽऽवृतः ॥ २८ ॥
</details>

<details><summary>मूलम्</summary>

उभयोः सेनयोस्तीव्रः सैन्यानां स समागमः।  
अन्तर्धीयत चादित्यः सैन्येन रजसाऽऽवृतः ॥ २८ ॥
</details>

<details><summary>अनुवाद (हिन्दी)</summary>

उन दोनों सेनाओंका वह संघर्ष अत्यन्त दुःसह था। सेनाकी धूलसे आच्छादित हो सूर्यदेव अदृश्य हो गये॥२८॥
</details>

<details open><summary>विश्वास-प्रस्तुतिः</summary>

प्रयुद्धानां प्रभग्नानां पुनरावर्तिनामपि ।  
नात्र स्वेषां परेषां वा विशेषः समदृश्यत ॥ २९ ॥
</details>

<details><summary>मूलम्</summary>

प्रयुद्धानां प्रभग्नानां पुनरावर्तिनामपि ।  
नात्र स्वेषां परेषां वा विशेषः समदृश्यत ॥ २९ ॥
</details>

<details><summary>अनुवाद (हिन्दी)</summary>

कुछ लोग युद्ध करते, कुछ भागते और कुछ भागकर फिर लौट आते थे। इस बातमें अपने और शत्रुपक्षके सैनिकोंमें कोई अन्तर नहीं दिखायी देता था॥२९॥
</details>

<details open><summary>विश्वास-प्रस्तुतिः</summary>

तस्मिंस्तु तुमुले युद्धे वर्तमाने महाभये।  
अतिसर्वाण्यनीकानि पिता तेऽभिव्यरोचत ॥ ३० ॥
</details>

<details><summary>मूलम्</summary>

तस्मिंस्तु तुमुले युद्धे वर्तमाने महाभये।  
अतिसर्वाण्यनीकानि पिता तेऽभिव्यरोचत ॥ ३० ॥
</details>

<details><summary>अनुवाद (हिन्दी)</summary>

जिस समय वह अत्यन्त भयानक तुमुल युद्ध छिड़ा हुआ था, उस समय आपके ताऊ भीष्मजी उन समस्त सेनाओंसे ऊपर उठकर अपने तेजसे प्रकाशित हो रहे थे॥३०॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि भीष्मवधपर्वणि युद्धारम्भे चतुश्चत्वारिंशोऽध्यायः ॥ ४४ ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत भीष्मवधपर्वमें युद्धका आरम्भविषयक चौवालीसवाँ अध्याय पूरा हुआ॥४४॥
</details>

<details><summary>सूचना (हिन्दी)</summary>

[दाक्षिणात्य अधिक पाठका  श्लोक मिलाकर कुल ३० श्लोक हैं।]
</details>
