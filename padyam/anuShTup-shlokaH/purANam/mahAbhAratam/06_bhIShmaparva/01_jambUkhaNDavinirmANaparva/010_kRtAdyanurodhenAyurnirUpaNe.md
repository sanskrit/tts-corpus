+++
title_full = "010 भारतवर्षमें युगोंके अनुसार मनुष्योंकी आयु तथा गुणोंका निरूपण"
title = "०१० कृताद्यनुरोधेनायुर्निरूपणे"

+++

<details><summary>भागसूचना</summary>

दशमोऽध्यायः
</details>

<details><summary>सूचना (हिन्दी)</summary>

भारतवर्षमें युगोंके अनुसार मनुष्योंकी आयु तथा गुणोंका निरूपण
</details>

<details open><summary>मूलम् (वचनम्)</summary>

धृतराष्ट्र उवाच
</details>

<details open><summary>विश्वास-प्रस्तुतिः</summary>

भारतस्यास्य वर्षस्य तथा हैमवतस्य च।  
प्रमाणमायुषः सूत बलं चापि शुभाशुभम् ॥ १ ॥  
अनागतमतिक्रान्तं वर्तमानं च संजय।  
आचक्ष्व मे विस्तरेण हरिवर्षं तथैव च ॥ २ ॥
</details>

<details><summary>मूलम्</summary>

भारतस्यास्य वर्षस्य तथा हैमवतस्य च।  
प्रमाणमायुषः सूत बलं चापि शुभाशुभम् ॥ १ ॥  
अनागतमतिक्रान्तं वर्तमानं च संजय।  
आचक्ष्व मे विस्तरेण हरिवर्षं तथैव च ॥ २ ॥
</details>

<details><summary>अनुवाद (हिन्दी)</summary>

_धृतराष्ट्रने कहा—_ संजय! तुम भारतवर्ष और हैमवतवर्षके लोगोंके आयुका प्रमाण, बल तथा भूत, भविष्य एवं वर्तमान शुभाशुभ फल बताओ। साथ ही हरिवर्षका भी विस्तारपूर्वक वर्णन करो॥१-२॥
</details>

<details open><summary>मूलम् (वचनम्)</summary>

संजय उवाच
</details>

<details open><summary>विश्वास-प्रस्तुतिः</summary>

चत्वारि भारते वर्षे युगानि भरतर्षभ।  
कृतं त्रेता द्वापरं च तिष्यं च कुरुवर्धन ॥ ३ ॥
</details>

<details><summary>मूलम्</summary>

चत्वारि भारते वर्षे युगानि भरतर्षभ।  
कृतं त्रेता द्वापरं च तिष्यं च कुरुवर्धन ॥ ३ ॥
</details>

<details><summary>अनुवाद (हिन्दी)</summary>

_संजयने कहा—_ कुरुकुलकी वृद्धि करनेवाले भरतश्रेष्ठ! भारतवर्षमें चार युग होते हैं—सत्ययुग, त्रेता, द्वापर और कलियुग॥३॥
</details>

<details open><summary>विश्वास-प्रस्तुतिः</summary>

पूर्वं कृतयुगं नाम ततस्त्रेतायुगं प्रभो।  
संक्षेपाद् द्वापरस्याथ ततस्तिष्यं प्रवर्तते ॥ ४ ॥
</details>

<details><summary>मूलम्</summary>

पूर्वं कृतयुगं नाम ततस्त्रेतायुगं प्रभो।  
संक्षेपाद् द्वापरस्याथ ततस्तिष्यं प्रवर्तते ॥ ४ ॥
</details>

<details><summary>अनुवाद (हिन्दी)</summary>

प्रभो! पहले सत्ययुग होता है, फिर त्रेतायुग आता है, उसके बाद द्वापरयुग बीतनेपर कलियुगकी प्रवृत्ति होती है॥४॥
</details>

<details open><summary>विश्वास-प्रस्तुतिः</summary>

चत्वारि तु सहस्राणि वर्षाणां कुरुसत्तम।  
आयुःसंख्या कृतयुगे संख्याता राजसत्तम ॥ ५ ॥
</details>

<details><summary>मूलम्</summary>

चत्वारि तु सहस्राणि वर्षाणां कुरुसत्तम।  
आयुःसंख्या कृतयुगे संख्याता राजसत्तम ॥ ५ ॥
</details>

<details><summary>अनुवाद (हिन्दी)</summary>

कुरुश्रेष्ठ! नृपप्रवर! सत्ययुगके लोगोंकी आयुका मान चार हजार वर्ष है॥५॥
</details>

<details open><summary>विश्वास-प्रस्तुतिः</summary>

तथा त्रीणि सहस्राणि त्रेतायां मनुजाधिप।  
द्वे सहस्रे द्वापरे तु भुवि तिष्ठति साम्प्रतम् ॥ ६ ॥
</details>

<details><summary>मूलम्</summary>

तथा त्रीणि सहस्राणि त्रेतायां मनुजाधिप।  
द्वे सहस्रे द्वापरे तु भुवि तिष्ठति साम्प्रतम् ॥ ६ ॥
</details>

<details><summary>अनुवाद (हिन्दी)</summary>

मनुजेश्वर! त्रेताके मनुष्योंकी आयु तीन हजार वर्षोंकी बतायी गयी है। द्वापरके लोगोंकी आयु दो हजार वर्षोंकी है, जो इस समय भूतलपर विद्यमान है॥६॥
</details>

<details open><summary>विश्वास-प्रस्तुतिः</summary>

न प्रमाणस्थितिर्ह्यस्ति तिष्येऽस्मिन् भरतर्षभ।  
गर्भस्थाश्च म्रियन्तेऽत्र तथा जाता म्रियन्ति च ॥ ७ ॥
</details>

<details><summary>मूलम्</summary>

न प्रमाणस्थितिर्ह्यस्ति तिष्येऽस्मिन् भरतर्षभ।  
गर्भस्थाश्च म्रियन्तेऽत्र तथा जाता म्रियन्ति च ॥ ७ ॥
</details>

<details><summary>अनुवाद (हिन्दी)</summary>

भरतश्रेष्ठ! इस कलियुगमें आयु-प्रमाणकी कोई मर्यादा नहीं है। यहाँ गर्भके बच्चे भी मरते हैं और नवजात शिशु भी मृत्युको प्राप्त होते हैं॥७॥
</details>

<details open><summary>विश्वास-प्रस्तुतिः</summary>

महाबला महासत्त्वाः प्रज्ञागुणसमन्विताः ।  
प्रजायन्ते च जाताश्च शतशोऽथ सहस्रशः ॥ ८ ॥  
जाताः कृतयुगे राजन् धनिनः प्रियदर्शनाः।  
प्रजायन्ते च जाताश्च मुनयो वै तपोधनाः ॥ ९ ॥
</details>

<details><summary>मूलम्</summary>

महाबला महासत्त्वाः प्रज्ञागुणसमन्विताः ।  
प्रजायन्ते च जाताश्च शतशोऽथ सहस्रशः ॥ ८ ॥  
जाताः कृतयुगे राजन् धनिनः प्रियदर्शनाः।  
प्रजायन्ते च जाताश्च मुनयो वै तपोधनाः ॥ ९ ॥
</details>

<details><summary>अनुवाद (हिन्दी)</summary>

सत्ययुगमें महाबली, महान् सत्त्वगुणसम्पन्न, बुद्धिमान्, धनवान् और प्रियदर्शन मनुष्य उत्पन्न होते हैं और सैकड़ों तथा हजारों संतानोंको जन्म देते हैं, उस समय प्रायः तपस्याके धनी महर्षिगण जन्म लेते हैं॥८-९॥
</details>

<details open><summary>विश्वास-प्रस्तुतिः</summary>

महोत्साहा महात्मानो धार्मिकाः सत्यवादिनः।  
प्रियदर्शना वपुष्मन्तो महावीर्या धनुर्धराः ॥ १० ॥  
वरार्हा युधि जायन्ते क्षत्रियाः शूरसत्तमाः।  
त्रेतायां क्षत्रिया राजन् सर्वे वै चक्रवर्तिनः ॥ ११ ॥
</details>

<details><summary>मूलम्</summary>

महोत्साहा महात्मानो धार्मिकाः सत्यवादिनः।  
प्रियदर्शना वपुष्मन्तो महावीर्या धनुर्धराः ॥ १० ॥  
वरार्हा युधि जायन्ते क्षत्रियाः शूरसत्तमाः।  
त्रेतायां क्षत्रिया राजन् सर्वे वै चक्रवर्तिनः ॥ ११ ॥
</details>

<details><summary>अनुवाद (हिन्दी)</summary>

राजन्! इसी प्रकार त्रेतायुगमें समस्त भूमण्डलके क्षत्रिय अत्यन्त उत्साही, महान् मनस्वी, धर्मात्मा, सत्यवादी, प्रियदर्शन, सुन्दर शरीरधारी, महापराक्रमी, धनुर्धर, वर पानेके योग्य, युद्धमें शूरशिरोमणि तथा मानवोंकी रक्षा करनेवाले होते हैं॥१०-११॥
</details>

<details open><summary>विश्वास-प्रस्तुतिः</summary>

सर्ववर्णाश्च जायन्ते सदा चैव च द्वापरे।  
महोत्साहा वीर्यवन्तः परस्परजयैषिणः ॥ १२ ॥
</details>

<details><summary>मूलम्</summary>

सर्ववर्णाश्च जायन्ते सदा चैव च द्वापरे।  
महोत्साहा वीर्यवन्तः परस्परजयैषिणः ॥ १२ ॥
</details>

<details><summary>अनुवाद (हिन्दी)</summary>

द्वापरमें सभी वर्णोंके लोग उत्पन्न होते हैं एवं वे सदा परम उत्साही, पराक्रमी तथा एक-दूसरेको जीतनेके इच्छुक होते हैं॥१२॥
</details>

<details open><summary>विश्वास-प्रस्तुतिः</summary>

तेजसाल्पेन संयुक्ताः क्रोधनाः पुरुषा नृप।  
लुब्धा अनृतकाश्चैव तिष्ये जायन्ति भारत ॥ १३ ॥
</details>

<details><summary>मूलम्</summary>

तेजसाल्पेन संयुक्ताः क्रोधनाः पुरुषा नृप।  
लुब्धा अनृतकाश्चैव तिष्ये जायन्ति भारत ॥ १३ ॥
</details>

<details><summary>अनुवाद (हिन्दी)</summary>

भरतनन्दन! कलियुगमें जन्म लेनेवाले लोग प्रायः अल्प-तेजस्वी, क्रोधी, लोभी तथा असत्यवादी होते हैं॥१३॥
</details>

<details open><summary>विश्वास-प्रस्तुतिः</summary>

ईर्ष्या मानस्तथा क्रोधो मायासूया तथैव च।  
तिष्ये भवति भूतानां रागो लोभश्च भारत ॥ १४ ॥
</details>

<details><summary>मूलम्</summary>

ईर्ष्या मानस्तथा क्रोधो मायासूया तथैव च।  
तिष्ये भवति भूतानां रागो लोभश्च भारत ॥ १४ ॥
</details>

<details><summary>अनुवाद (हिन्दी)</summary>

भारत! कलियुगके प्राणियोंमें ईर्ष्या, मान, क्रोध, माया, दोषदृष्टि, राग तथा लोभ आदि दोष रहते हैं॥१४॥
</details>

<details open><summary>विश्वास-प्रस्तुतिः</summary>

संक्षेपो वर्तते राजन् द्वापरेऽस्मिन् नराधिप।  
गुणोत्तरं हैमवतं हरिवर्षं ततः परम् ॥ १५ ॥
</details>

<details><summary>मूलम्</summary>

संक्षेपो वर्तते राजन् द्वापरेऽस्मिन् नराधिप।  
गुणोत्तरं हैमवतं हरिवर्षं ततः परम् ॥ १५ ॥
</details>

<details><summary>अनुवाद (हिन्दी)</summary>

नरेश्वर! इस द्वापरमें भी गुणोंकी न्यूनता होती है। भारतवर्षकी अपेक्षा हैमवत तथा हरिवर्षमें उत्तरोत्तर अधिक गुण हैं॥१५॥
</details>

<details><summary>मूलम् (समाप्तिः)</summary>

इति श्रीमहाभारते भीष्मपर्वणि जम्बूखण्डविनिर्माणपर्वणि भारतवर्षे कृताद्यनुरोधेनायुर्निरूपणे दशमोऽध्यायः ॥ १० ॥
</details>

<details open><summary>मूलम् (वचनम्)</summary>

इस प्रकार श्रीमहाभारत भीष्मपर्वके अन्तर्गत जम्बूखण्डविनिर्माणपर्वमें भारतवर्षमें सत्ययुग आदिके अनुसार आयुका निरूपणविषयक दसवाँ अध्याय पूरा हुआ॥१०॥
</details>
