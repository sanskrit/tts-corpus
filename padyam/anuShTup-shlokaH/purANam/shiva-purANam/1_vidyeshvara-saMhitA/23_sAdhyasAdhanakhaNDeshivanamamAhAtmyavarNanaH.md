+++
title = "२३ साध्यसाधनखण्डेशिवनममाहात्म्यवर्णनः"

+++
ऋषय ऊचुः  
सूतसूतमहाभागव्यासशिष्यनमोस्तुते ॥ ॥१,२३।१अब्।  
तदेवव्यासतोब्रूहिभस्ममाहात्म्यमुत्तमम् ॥ ॥१,२३।१च्द्।  
तथा रुद्राक्षमाहात्म्यं नाम माहात्म्यमुत्तमम् ॥ ॥१,२३।२अब्।  
त्रितयं ब्रूहिसुप्रीत्याममानन्दयचेतसम् ॥ ॥१,२३।२च्द्।  
सूत उवाच  
साधुपृष्टम्भवद्भिश्चलोकानांहितकारकम् ॥ ॥१,२३।३अब्।  
भवन्तोवैमहाधन्याः पवित्राः कुलभूषणाः ॥ ॥१,२३।३च्द्।  
येषाञ्चैवशिवःसाक्षाद्दैवतम्परमंशुभम् ॥ ॥१,२३।४अब्।  
सदाशिवकथालोकेवल्लभाभवतां सदा ॥ ॥१,२३।४च्द्।  
तेधन्याश्चकृतार्थाश्चसफलन्देहधारणम् ॥ ॥१,२३।५अब्।  
उद्धृतञ्चकुलन्तेषांयेशिवंसमुपासते ॥ ॥१,२३।५च्द्।  
मुखेयस्यशिवनामसदाशिवशिवेतिच ॥ ॥१,२३।६अब्।  
पापानिनस्पृशन्त्येवखदिराङ्गारङ्कयथा ॥ ॥१,२३।६च्द्।  
श्रीशिवायनमस्तुभ्यम्मुखंव्याहरतेयदा ॥ ॥१,२३।७अब्।  
तन्मुखम्पावनन्तीर्थंसर्वपापविनाशनम् ॥ ॥१,२३।७च्द्।  
तन्मुखञ्चतथायोवैपश्यतिप्रीतिमान्नरः ॥ ॥१,२३।८अब्।  
तीर्थजन्यम्फलन्तस्यभवतीतिसुनिश्चितम् ॥ ॥१,२३।८च्द्।  
यत्रत्रयंसदातिष्ठेदेतच्छुभतरन्द्विजा ॥ ॥१,२३।९अब्।  
तस्यदर्शनमात्रेणवेणीस्नानफलंलभेत् ॥ ॥१,२३।९च्द्।  
शिवनामविभूतिश्चतथारुद्राक्ष एव च ॥ ॥१,२३।१०अब्।  
एतत्त्रयम्महापुण्यन्त्रिवेणीसदृशंस्मृतम् ॥ ॥१,२३।१०च्द्।  
एतत्त्रयंशरीरेचयस्यतिष्ठतिनित्यशः ॥ ॥१,२३।११अब्।  
तस्यैवदर्शनंलोकेदुर्लभम्पापहारकम् ॥ ॥१,२३।११च्द्।  
तद्दर्शनंयथावेणीनोभयोरन्तरम्मनाक् ॥ ॥१,२३।१२अब्।  
एवंयोनविजानातिसपापिष्ठोनसंशयः ॥ ॥१,२३।१२च्द्।  
विभूतिर्यस्यनोभालेनाङ्गेरुद्राक्षधारणम् ॥ ॥१,२३।१३अब्।  
नास्ये शिवमयीवाणीतन्त्यजेदधमंयथा ॥ ॥१,२३।१३च्द्।  
शैवन्नामयथागङ्गाविभूतिर्यमुनामता ॥ ॥१,२३।१४अब्।  
रुद्राक्षं विधिजाप्रोक्तासर्वपापाविनाशिनी ॥ ॥१,२३।१४च्द्।  
शरीरेचत्रयंयस्यतत्फलञ्चैकतःस्थितम् ॥ ॥१,२३।१५अब्।  
एकतोवेणिकायाश्चस्नानजन्तुफलम्बुधैः ॥ ॥१,२३।१५च्द्।  
तदेवन्तुलितम्पूर्वम्ब्रह्मणाहितकारिणा ॥ ॥१,२३।१६अब्।  
समानं चैवतज्जातन्तस्माद्धार्यंसदाबुधैः ॥ ॥१,२३।१६च्द्।  
तद्दिनंहिसमारभ्यब्रह्मविष्ण्वादिभिःसरैः ॥ ॥१,२३।१७अब्।  
धार्यते त्रितयन्तच्चदर्शनात्पापहारकम् ॥ ॥१,२३।१७च्द्।  
ऋष्य ऊचुः  
ईदृशंहिफलम्प्रोक्तन्नामादित्रितयोद्भवम् ॥ ॥१,२३।१८अब्।  
तन्माहात्म्यंविशेषेणवक्तुमर्हसिसुव्रत ॥ ॥१,२३।१८च्द्।  
सूत उवाच  
ऋषयोहिमहाप्राज्ञाः सच्छैवाज्ञानिनाम्मराः ॥ ॥१,२३।१९अब्।  
तन्माहात्म्यंहिसद्भक्त्याशृणुतादरतोद्विजाः ॥ ॥१,२३।१९च्द्।  
सुगूढमपि शास्त्रेषुपुराणेश्रुतिष्वपि ॥ ॥१,२३।२०अब्।  
भवत्स्नेहान्मया विप्राःप्रकाशः क्रियते ऽधुना ॥ ॥१,२३।२०च्द्।  
कस्तत्त्रितयमाहात्म्यंसञ्जानातिद्विजोत्तमाः ॥ ॥१,२३।२१अब्।  
महेश्वरंविनासर्वम्ब्रह्माण्डेसदसत्परम् ॥ ॥१,२३।२१च्द्।  
वच्म्यहन्नाममाहात्म्यंयथाभक्तिसमासतः ॥ ॥१,२३।२२अब्।  
शृणुतप्रीतितोविप्राः सर्वपापहरम्परम् ॥ ॥१,२३।२२च्द्।  
शिवेतिनामदावाग्नेर्महापातकपर्वताः ॥ ॥१,२३।२३अब्।  
भस्मीभवन्त्यनायासात्सत्यंसत्यन्नसंशयः ॥ ॥१,२३।२३च्द्।  
पापमूलानि दुःखानिविविधान्यपिशौनक ॥ ॥१,२३।२४अब्।  
शिवनामैकनश्यानिनान्यनश्यानिसर्वथा ॥ ॥१,२३।२४च्द्।  
सवैदिकः सपुण्यात्मासधन्यस्सबुधोमतः ॥ ॥१,२३।२५अब्।  
शिवनामजपासक्तोयोनित्यम्भुविमानव ॥ ॥१,२३।२५च्द्।  
भवन्तिविविधाधर्मास्तेषांसद्यःफलोन्मुखाः ॥ ॥१,२३।२६अब्।  
येषाम्भवतिविश्वासःशिवनामजपेमुने ॥ ॥१,२३।२६च्द्।  
पातकानिविनश्यन्तियावन्तिशिवनामतः ॥ ॥१,२३।२७अब्।  
भुवितावन्तिपापानिक्रियन्तेननरैर्मुने ॥ ॥१,२३।२७च्द्।  
ब्रह्महत्यादिपापानांराशीनप्रमितान्मुने ॥ ॥१,२३।२८अब्।  
शिवनामद्रुतम्प्रोक्तन्नाशयत्यखिलान्नरैः ॥ ॥१,२३।२८च्द्।  
शिवनामतरीम्प्राप्यसंसाराब्धिन्तरन्तिये ॥ ॥१,२३।२९अब्।  
संसारमूलपापानितानिनश्यन्त्यसंशयम् ॥ ॥१,२३।२९च्द्।  
संसारमूलभूतानाम्पातकानाम्महामुने ॥ ॥१,२३।३०अब्।  
शिवनामकुठारेणविनाशोजायतेध्रुवम् ॥ ॥१,२३।३०च्द्।  
शिवनामामृतम्पेयम्पापदावानलार्दितैः ॥ ॥१,२३।३१अब्।  
पापदावाग्नितप्तानांशान्तिस्तेनविनानहि ॥ ॥१,२३।३१च्द्।  
शिवेतिनामपीयूषवर्षवर्षधारापरिप्लुताः ॥ ॥१,२३।३२अब्।  
संसारदवमध्येपिनशोचन्तिकदाचन ॥ ॥१,२३।३२च्द्।  
शिवनाम्निमहद्भक्तिर्जातायेषाम्महात्मनाम् ॥ ॥१,२३।३३अब्।  
तद्विधानान्तुसहसामुक्तिर्भवतिसर्वथा ॥ ॥१,२३।३३च्द्।  
अनेकजन्मभिर्येनतपस्तप्तम्मुनीश्वर ॥ ॥१,२३।३४अब्।  
शिवनाम्निभवेद्भक्तिःसर्वपापापहारिणी ॥ ॥१,२३।३४च्द्।  
यस्या साधारणं शम्भुनाम्निभक्तिरखण्डिता ॥ ॥१,२३।३५अब्।  
तस्यैवमोक्षः सुलभोनान्यस्येतिमतिर्मम ॥ ॥१,२३।३५च्द्।  
कृत्वाप्यनेकपापानिशिवनामजपादरः ॥ ॥१,२३।३६अब्।  
सर्वपापविनिर्मुक्तोभवत्येवनसंशयः ॥ ॥१,२३।३६च्द्।  
भवन्तिभस्मसाद्वृक्षादवदग्धायथावने ॥ ॥१,२३।३७अब्।  
तथातावन्तिदग्धानिपापानिशिवनामतः ॥ ॥१,२३।३७च्द्।  
योनित्यम्भस्मपूताङ्गः शिवनामजपादरः ॥ ॥१,२३।३८अब्।  
सन्तरत्येवसंसारंसघोरमपिशौनक ॥ ॥१,२३।३८च्द्।  
ब्रह्मस्वहरणङ्कृत्वाहत्वापिब्राह्मणान्बहून् ॥ ॥१,२३।३९अब्।  
नलिप्यतेनरः पापैःशिवनामजपादरः ॥ ॥१,२३।३९च्द्।  
विलोक्यवेदानखिलाञ्छिवनामजपःपरम् ॥ ॥१,२३।४०अब्।  
संसारतारणोपाय इतिपूर्वैर्विनिश्चितः ॥ ॥१,२३।४०च्द्।  
किम्बहूक्त्यामुनिश्रेष्ठाः श्लोकेनैकेनवच्म्यहम् ॥ ॥१,२३।४१अब्।  
शिवनाम्नोमहिमानंसर्वपापापहारिणम् ॥ ॥१,२३।४१च्द्।  
पापानांहरणेशम्भोर्नामः शक्तिर्हिपावनी ॥ ॥१,२३।४२अब्।  
शक्नोतिपातकन्तावत्कर्तुन्नापिनरः क्वचित् ॥ ॥१,२३।४२च्द्।  
शिवनामप्रभावेणलेभेसद्गतिमुत्तमाम् ॥ ॥१,२३।४३अब्।  
इन्द्रद्युम्ननृपःपूर्वम्महापापः पुरामुने ॥ ॥१,२३।४३च्द्।  
तथाकाचिद्द्विजायोषासौमुनेबहुपापिनी ॥ ॥१,२३।४४अब्।  
शिवनामप्रभावेणलेभेसद्गतिमुत्तमाम् ॥ ॥१,२३।४४च्द्।  
इत्युक्तंवोद्विजश्रेष्ठानाममाहात्म्यमुत्तमम् ॥ ॥१,२३।४५अब्।  
शृणुध्वम्भस्ममाहात्म्यंसर्वपावनपावनम् ॥ ॥१,२३।४५च्द्।  
    
इति श्रीशिवमहापुराणे विद्येश्वरसंहितायां साध्यसाधनखण्डेशिवनममाहात्म्यवर्णनोनामत्रयोविंशो ऽध्यायः  
    