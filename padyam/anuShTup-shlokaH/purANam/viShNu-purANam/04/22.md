+++
title = "२२"

+++


अतश्चेक्ष्वाकवो भविष्याः पार्थिवाः कथ्यन्ते॥ १॥

बृहद‍्बलस्य पुत्रो बृहत्क्षणः॥ २॥ तस्मादुरुक्षयस्तस्माच्च वत्सव्यूहस्ततश्च प्रतिव्योमस्तस्मादपि दिवाकरः॥ ३॥ तस्मात्सहदेवः सहदेवाद्‍बृहदश्वस्तत्सूनुर्भानुरथस्तस्य च प्रतीताश्वस्तस्यापि सुप्रतीकस्ततश्च मरुदेवस्ततः सुनक्षत्रस्तस्मात्किन्नरः॥ ४॥ किन्नरादन्तरिक्षस्तस्मात्सुपर्णस्ततश्चामित्रजित्॥ ५॥ ततश्च बृहद्राजस्तस्यापि धर्मी धर्मिणः कृतञ्जयः॥ ६॥ कृतञ्जयाद्रणञ्जयः॥ ७॥ रणञ्जयात्सञ्जयस्तस्माच्छाक्यश्शाक्याच्छुद्धोदनस्तस्माद्राहुलस्ततः प्रसेनजित्॥ ८॥ ततश्च क्षुद्रकस्ततश्च कुण्डकस्तस्मादपि सुरथः॥ ९॥ तत्पुत्रश्च सुमित्रः॥ १०॥ इत्येते चेक्ष्वाकवो बृहद‍्बलान्वयाः॥ ११॥

अत्रानुवंशश्लोकः॥ १२॥

इक्ष्वाकूणामयं वंशस्सुमित्रान्तो भविष्यति।  
यतस्तं प्राप्य राजानं संस्थां प्राप्स्यति वै कलौ॥ १३॥