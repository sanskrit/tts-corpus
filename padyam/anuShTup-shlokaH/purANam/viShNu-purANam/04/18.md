+++
title = "१८"

+++


उशीनरस्यापि शिबिनृगनरकृमिवर्माख्याः पञ्च पुत्रा बभूवुः॥ ९॥

पृषदर्भसुवीरकेकयमद्रकाश्चत्वारश्शिबिपुत्राः॥ १०॥

तितिक्षोरपि रुशद्रथः पुत्रोऽभूत्॥ ११॥ तस्यापि हेमो हेमस्यापि सुतपाः सुतपसश्च बलिः॥ १२॥

यस्य क्षेत्रे दीर्घतमसाङ्गवङ्गकलिङ्गसुह्मपौण्ड्राख्यं वालेयं क्षत्रमजन्यत॥ १३॥

तन्नामसन्ततिसंज्ञाश्च पञ्चविषया बभूवुः॥ १४॥

अङ्गादनपानस्ततो दिविरथस्तस्माद्धर्मरथः॥ १५॥ ततश्चित्ररथो रोमपादसंज्ञः॥ १६॥ यस्य दशरथो मित्रं जज्ञे॥ १७॥ यस्याजपुत्रो दशरथश्शान्तां नाम कन्यामनपत्यस्य दुहितृत्वे युयोज॥ १८॥

रोमपादाच्चतुरङ्गस्तस्मात्पृथुलाक्षः॥ १९॥ ततश्चम्पो यश्चम्पां निवेशयामास॥ २०॥

चम्पस्य हर्यङ्गो नामात्मजोऽभूत्॥ २१॥ हर्यङ्गाद्भद्ररथो भद्ररथाद्‍बृहद्रथो बृहद्रथाद्‍बृहत्कर्मा बृहत्कर्मणश्च बृहद्भानुस्तस्माच्च बृहन्मना बृहन्मनसो जयद्रथः॥ २२॥

जयद्रथो ब्रह्मक्षत्रान्तरालसम्भूत्यां पत्न्यां विजयं नामपुत्रमजीजनत्॥ २३॥

विजयश्च धृतिं पुत्रमवाप॥ २४॥ तस्यापि धृतव्रतः पुत्रोऽभूत्॥ २५॥ धृतव्रतात्सत्यकर्मा॥ २६॥ सत्यकर्मणस्त्वतिरथः॥ २७॥ यो गङ्गाङ्गतो मञ्जूषागतं पृथापविद्धं कर्णं पुत्रमवाप॥ २८॥ कर्णाद‍्वृषसेनः इत्येतदन्ता अङ्गवंश्याः॥ २९॥