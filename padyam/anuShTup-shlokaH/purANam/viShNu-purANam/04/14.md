+++
title = "१४"

+++


अनमित्रस्य पुत्रः शिनिर्नामाभवत्॥ १॥ तस्यापि सत्यकः सत्यकात्सात्यकिर्युयुधानापरनामा॥ २॥

तस्मादपि सञ्जयः तत्पुत्रश्च कुणिः कुणेर्युगन्धरः॥ ३॥

इत्येते शैनेयाः॥ ४॥ अनमित्रस्यान्वये पृश्निस्तस्मात् श्वफल्कः तत्प्रभावः कथित एव॥ ५॥ श्वफल्कस्यान्यः कनीयांश्चित्रको नाम भ्राता॥ ६॥

श्वफल्कादक्रूरो गान्दिन्यामभवत्॥ ७॥

तथोपमद‍्गु मृदामृदविश्वारिमेजयगिरिक्षत्रोपक्षत्रशतघ्नारिमर्दनधर्मदृग्दृष्टधर्मगन्धमोजवाहप्रतिवाहाख्याः	पुत्राः॥ ८॥ सुताराख्या कन्या च॥ ९॥

देववानुपदेवश्चाक्रूरपुत्रौ॥ १०॥

पृथुविपृथुप्रमुखाश्चित्रकस्य पुत्रा बहवो बभूवुः॥ ११॥

कुकुरभजमानशुचिकम्बलबर्हिषाख्यास्तथान्धकस्य चत्वारः पुत्राः॥ १२॥

कुकुराद्‍धृष्टः तस्माच्च कपोतरोमा ततश्च विलोमा तस्मादपि तुम्बुरुसखोऽभवदनुसंज्ञश्च॥ १३॥

आहुकस्य देवकोग्रसेनौ द्वौ पुत्रौ॥ १६॥

देववानुपदेवः सहदेवो देवरक्षितश्च देवकस्य चत्वारः पुत्राः॥ १७॥

तेषां वृकदेवोपदेवा देवरक्षिता श्रीदेवा शान्तिदेवा सहदेवा देवकी च सप्त भगिन्यः॥ १८॥

ताश्च सर्वा वसुदेव उपयेमे॥ १९॥

भजमानाच्च विदूरथः पुत्रोऽभवत्॥ २२॥ विदूरथाच्छूरः शूराच्छमी शमिनः प्रतिक्षत्रः तस्मात्स्वयंभोजस्ततश्च हृदिकः॥ २३॥ तस्यापि कृतवर्मशतधनुर्देवार्हदेवगर्भाद्याः पुत्रा बभूवुः॥ २४॥ देवगर्भस्यापि शूरः॥ २५॥

शूरस्यापि मारिषा नाम पत्न्यभवत्॥ २६॥ तस्यां चासौ दशपुत्रानजनयद्वसुदेवपूर्वान‍्॥ २७॥

वसुदेवस्य जातमात्रस्यैव तद‍्गृहे भगवदंशावतारमव्याहतदृष्ट्या पश्यद्भिर्देवैर्दिव्यानकदुन्दुभयो वादिताः॥ २८॥

ततश्चासावानकदुन्दुभिसंज्ञामवाप॥ २९॥

तस्य च देवभागदेवश्रवोऽष्टकककुच्चक्रवत्सधारकसृञ्जयश्यामशमिकगण्डूषसंज्ञा नव भ्रातरोऽभवन्॥ ३०॥

पृथा श्रुतदेवा श्रुतकीर्तिः श्रुतश्रवा राजाधिदेवी च वसुदेवादीनां पञ्च भगिन्योऽभवन्॥ ३१॥

शूरस्य कुन्तिर्नाम सखाभवत्॥ ३२॥

तस्मै चापुत्राय पृथामात्मजां विधिना शूरो दत्तवान‍्॥ ३३॥

तां च पाण्डुरुवाह॥ ३४॥

तस्यां च धर्मानिलेन्द्रैर्युधिष्ठिरभीमसेनार्जुनाख्यास्त्रयः पुत्रास्समुत्पादिताः॥ ३५॥

पूर्वमेवानूढायाञ्च भगवता भास्वता कानीनः कर्णो नाम पुत्रोऽजन्यत॥ ३६॥

तस्याश्च सपत्नी माद्री नामाभूत्॥ ३७॥

तस्यां च नासत्यदस्राभ्यां नकुलसहदेवौ पाण्डोः पुत्रौ जनितौ॥ ३८॥

श्रुतदेवां तु वृद्धधर्मा नाम कारूश उपयेमे॥ ३९॥

तस्यां च दन्तवक्रो नाम महासुरो जज्ञे॥ ४०॥

श्रुतकीर्तिमपि केकयराज उपयेमे॥ ४१॥

तस्यां च सन्तर्दनादयः कैकेयाः पञ्च पुत्रा बभूवुः॥ ४२॥

राजाधिदेव्यामावन्त्यौ विन्दानुविन्दौ जज्ञाते॥ ४३॥

श्रुतश्रवसमपि चेदिराजो दमघोषनामोपयेमे॥ ४४॥

तस्यां च शिशुपालमुत्पादयामास॥ ४५॥

पुनरपि अक्षयवीर्यशौर्यसम्पत्पराक्रमगुणस्समाक्रान्तसकलत्रैलोक्येश्वरप्रभावो दशाननो नामाभूत्॥ ४८॥

बहुकालोपभुक्तभगवत्सकाशावाप्तशरीरपातोद्भवपुण्यफलो भगवता राघवरूपिणा सोऽपि निधनमुपपादितः॥ ४९॥

पुनश्चेदिराजस्य दमघोषस्यात्मजश्शिशुपालनामाभवत्॥ ५०॥

शिशुपालत्वेऽपि भगवतो भूभारावतारणायावतीर्णांशस्य पुण्डरीकनयनाख्यस्योपरि द्वेषानुबन्धमतितराञ्चकार॥ ५१॥

भगवता च स निधनमुपनीतस्तत्रैव परमात्मभूते मनस एकाग्रतया सायुज्यमवाप॥ ५२॥

भगवान‍् यदि प्रसन्नो यथाभिलषितं ददाति तथा अप्रसन्नोऽपि निघ्नन् दिव्यमनुपमं स्थानं प्रयच्छति॥ ५३॥