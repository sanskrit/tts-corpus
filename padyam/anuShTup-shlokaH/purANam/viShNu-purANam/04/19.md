+++
title = "१९"

+++


ऋतेषोरन्तिनारः पुत्रोऽभूत्॥ ३॥ सुमतिमप्रतिरथं ध्रुवं चाप्यन्तिनारः पुत्रानवाप॥ ४॥

अप्रतिरथस्य कण्वः पुत्रोऽभूत्॥ ५॥ तस्यापि मेधातिथिः॥ ६॥ यतः काण्वायना द्विजा बभूवुः॥ ७॥

अप्रतिरथस्यापरः पुत्रोऽभूदैलीनः॥ ८॥

ऐलीनस्य दुष्यन्ताद्याश्चत्वारः पुत्रा बभूवुः॥ ९॥

दुष्यन्ताच्चक्रवर्ती भरतोऽभूत्॥ १०॥ यन्नामहेतुर्देवैश्लोको गीयते॥ ११॥

माता भस्त्रा पितुः पुत्रो येन जातः स एव सः।  
भरस्व पुत्रं दुष्यन्तमावमंस्थाश्शकुन्तलाम्॥ १२॥  
रेतो धाः पुत्रो नयति नरदेव यमक्षयात्।  
त्वं चास्य धाता गर्भस्य सत्यमाह शकुन्तला॥ १३॥

भरतस्य पत्नीत्रये नव पुत्रा बभूवुः॥ १४॥

नैते ममानुरूपा इत्यभिहितास्तन्मातरः परित्यागभयात्तत्पुत्राञ्जघ्नुः॥ १५॥

तस्यापि नामनिर्वचनश्लोकः पठ्यते॥ १७॥

मूढे भर द्वाजमिमं भर द्वाजं बृहस्पते।  
यातौ यदुक्त्वा पितरौ भरद्वाजस्ततस्त्वयम्॥ १८॥

भरद्वाजस्स वितथे पुत्रजन्मनि मरुद्भिर्दत्तस्ततो वितथसंज्ञामवाप॥ १९॥

वितथस्यापि मन्युः पुत्रोऽभवत्॥ २०॥ बृहत्क्षत्रमहावीर्यनरगर्गा अभवन्मन्युपुत्राः॥ २१॥

नरस्य सङ‍‍्कृतिस्सङ‍‍्कृतेर्गुरुप्रीतिरन्तिदेवौ॥ २२॥

गर्गाच्छिनिः, ततश्च गार्ग्याश्शैन्याः क्षत्रोपेता द्विजातयो बभूवुः॥ २३॥

महावीर्याच्च दुरुक्षयो नाम पुत्रोऽभवत्॥ २४॥

तस्य त्रय्यारुणिः पुष्करिण्यो कपिश्च पुत्रत्रयमभूत्॥ २५॥

तच्च पुत्रत्रितयमपि पश्चाद्विप्रतामुपजगाम॥ २६॥

बृहत्क्षत्रस्य सुहोत्रः॥ २७॥ सुहोत्राद्धस्ती य इदं हस्तिनापुरमावासयामास॥ २८॥

रुचिराश्वपुत्रः पृथुसेनः पुथुसेनात्पारः॥ ३७॥ पारान्नीलः॥ ३८॥ तस्यैकशतं पुत्राणाम्॥ ३९॥ तेषां प्रधानः काम्पिल्याधिपतिस्समरः॥ ४०॥

सुपारात्पृथुः पृथोस्सुकृतिस्ततो विभ्राजः॥ ४२॥ तस्माच्चाणुहः॥ ४३॥ यश्शुकदुहितरं कीर्तिं नामोपयेमे॥ ४४॥

द्विजमीढस्य तु यवीनरसंज्ञः पुत्रः॥ ४८॥

तस्यापि धृतिमांस्तस्माच्च सत्यधृतिस्ततश्च दृढनेमिस्तस्माच्च सुपार्श्वस्ततस्सुमतिस्ततश्च सन्नतिमान्॥ ४९॥ सन्नतिमतः कृतः पुत्रोऽभूत्॥ ५०॥ यं हिरण्यनाभो योगमध्यापयामास॥ ५१॥ यश्चतुर्विंशतिं प्राच्यसामगानां संहिताश्चकार॥ ५२॥

कृताच्चोग्रायुधः॥ ५३॥ येन प्राचुर्येण नीपक्षयः कृतः॥ ५४॥

उग्रायुधात्क्षेम्यः क्षेम्यात्सुधीरस्तस्मादरिपुञ्जयस्तस्माच्च बहुरथ इत्येते पौरवाः॥ ५५॥

अजमीढस्य नलिनी नाम पत्नी तस्या नीलसंज्ञः पुत्रोऽभवत्॥ ५६॥

तस्मादपि शान्तिः शान्तेस्सुशान्तिस्सुशान्तेः पुरञ्जयस्तस्माच्च ऋक्षः॥ ५७॥ ततश्च हर्यश्वः॥ ५८॥

तस्मान्मुद‍्गलसृञ्जयबृहदिषुयवीनरकाम्पिल्यसंज्ञाः पञ्चानामेव तेषां विषयाणां रक्षणायालमेते मत्पुत्रा इति पित्राभिहिताः पाञ्चालाः॥ ५९॥

मुद‍्गलाच्च मौद‍्गल्याः क्षत्रोपेता द्विजातयो बभूवुः॥ ६०॥

मुद‍्गलाद्‍बृहदश्वः॥ ६१॥ बृहदश्वाद्दिवोदासोऽहल्या च मिथुनमभूत्॥ ६२॥

शरद्वतश्चाहल्यायां शतानन्दोऽभवत्॥ ६३॥

शतानन्दात्सत्यधृतिर्धनुर्वेदान्तगो जज्ञे॥ ६४॥

सत्यधृतेर्वराप्सरसमुर्वशीं दृष्ट्वा रेतस्कन्नं शरस्तम्बे पपात॥ ६५॥

तच्च द्विधागतमपत्यद्वयं कुमारः कन्या चाभवत्॥ ६६॥

तौ च मृगयामुपयातश्शान्तनुर्दृष्ट्वा कृपया जग्राह॥ ६७॥

ततः कुमारः कृपः कन्या चाश्वत्थाम्नो जननी कृपी द्रोणाचार्यस्य पत्न्यभवत्॥ ६८॥

दिवोदासस्य पुत्रो मित्रायुः॥ ६९॥

अजमीढस्यान्य ऋक्षनामा पुत्रोऽभवत्॥ ७४॥

तस्य संवरणः॥ ७५॥ संवरणात्कुरुः॥ ७६॥ य इदं धर्मक्षेत्रं कुरुक्षेत्रं चकार॥ ७७॥

सुधनुर्जह्नुपरीक्षित्प्रमुखाः कुरोः पुत्रा बभूवुः॥ ७८॥

बृहद्रथप्रत्यग्रकुशाम्बुकुचेलमात्स्यप्रमुखा वसोः पुत्रास्सप्ताजायन्त॥ ८१॥

बृहद्रथात्कुशाग्रः कुशाग्राद‍्वृषभो वृषभात् पुष्पवान् तस्मात्सत्यहितस्तस्मात्सुधन्वा तस्य च जतुः॥ ८२॥

बृहद्रथाच्चान्यश्शकलद्वयजन्मा जरया संहितो जरासन्धनामा॥ ८३॥

तस्मात्सहदेवस्सहदेवात्सोमपस्ततश्च श्रुतिश्रवाः॥ ८४॥

इत्येते मया मागधा भूपालाः कथिताः॥ ८५॥