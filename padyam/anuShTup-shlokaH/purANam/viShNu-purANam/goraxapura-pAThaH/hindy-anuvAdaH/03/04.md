+++
title = "०४"

+++
[चौथा अध्याय]



## ऋग्वेदकी शाखाओंका विस्तार


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

आद्यो वेदश्चतुष्पादः शतसाहस्रसम्मितः।  
ततो दशगुणः कृत्स्नो यज्ञोऽयं सर्वकामधुक्॥ १॥
</details>

<details><summary>मूलम्</summary>

आद्यो वेदश्चतुष्पादः शतसाहस्रसम्मितः।  
ततो दशगुणः कृत्स्नो यज्ञोऽयं सर्वकामधुक्॥ १॥
</details>

<details><summary>अनुवाद (हिन्दी)</summary>

श्रीपराशरजी  बोले—सृष्टिके आदिमें ईश्वरसे आविर्भूत वेद ऋक्-यजुः आदि चार पादोंसे युक्त और एक लक्ष मन्त्रवाला था। उसीसे समस्त कामनाओंको देनेवाले अग्निहोत्रादि दस प्रकारके यज्ञोंका प्रचार हुआ॥ १॥
</details>

<details open><summary>विश्वास-प्रस्तुतिः</summary>

ततोऽत्र मत्सुतो व्यासो अष्टाविंशतिमेऽन्तरे।  
वेदमेकं चतुष्पादं चतुर्धा व्यभजत्प्रभुः॥ २॥
</details>

<details><summary>मूलम्</summary>

ततोऽत्र मत्सुतो व्यासो अष्टाविंशतिमेऽन्तरे।  
वेदमेकं चतुष्पादं चतुर्धा व्यभजत्प्रभुः॥ २॥
</details>

<details><summary>अनुवाद (हिन्दी)</summary>

तदनन्तर अट्ठाईसवें द्वापरयुगमें मेरे पुत्र कृष्णद्वैपायनने इस चतुष्पादयुक्त एक ही वेदके चार भाग किये॥ २॥
</details>

<details open><summary>विश्वास-प्रस्तुतिः</summary>

यथा च तेन वै व्यस्ता वेदव्यासेन धीमता।  
वेदास्तथा समस्तैस्तैर्व्यस्ता व्यस्तैस्तथा मया॥ ३॥
</details>

<details><summary>मूलम्</summary>

यथा च तेन वै व्यस्ता वेदव्यासेन धीमता।  
वेदास्तथा समस्तैस्तैर्व्यस्ता व्यस्तैस्तथा मया॥ ३॥
</details>

<details><summary>अनुवाद (हिन्दी)</summary>

परम बुद्धिमान् वेदव्यासने उनका जिस प्रकार विभाग किया है, ठीक उसी प्रकार अन्यान्य वेदव्यासोंने तथा मैंने भी पहले किया था॥ ३॥
</details>

<details open><summary>विश्वास-प्रस्तुतिः</summary>

तदनेनैव वेदानां शाखाभेदान्द्विजोत्तम।  
चतुर्युगेषु पठितान्समस्तेष्ववधारय॥ ४॥
</details>

<details><summary>मूलम्</summary>

तदनेनैव वेदानां शाखाभेदान्द्विजोत्तम।  
चतुर्युगेषु पठितान्समस्तेष्ववधारय॥ ४॥
</details>

<details><summary>अनुवाद (हिन्दी)</summary>

अतः हे द्विज! समस्त चतुर्युगोंमें इन्हीं शाखाभेदोंसे वेदका पाठ होता है—ऐसा जानो॥ ४॥
</details>

<details open><summary>विश्वास-प्रस्तुतिः</summary>

कृष्णद्वैपायनं व्यासं विद्धि नारायणं प्रभुम्।  
को ह्यन्यो भुवि मैत्रेय महाभारतकृद्भवेत्॥ ५॥
</details>

<details><summary>मूलम्</summary>

कृष्णद्वैपायनं व्यासं विद्धि नारायणं प्रभुम्।  
को ह्यन्यो भुवि मैत्रेय महाभारतकृद्भवेत्॥ ५॥
</details>

<details><summary>अनुवाद (हिन्दी)</summary>

भगवान‍् कृष्णद्वैपायनको तुम साक्षात् नारायण ही समझो, क्योंकि हे मैत्रेय! संसारमें नारायणके अतिरिक्त और कौन महाभारतका रचयिता हो सकता है?॥ ५॥
</details>

<details open><summary>विश्वास-प्रस्तुतिः</summary>

तेन व्यस्ता यथा वेदा मत्पुत्रेण महात्मना।  
द्वापरे ह्यत्र मैत्रेय तस्मिञ्छृणु यथातथम्॥ ६॥
</details>

<details><summary>मूलम्</summary>

तेन व्यस्ता यथा वेदा मत्पुत्रेण महात्मना।  
द्वापरे ह्यत्र मैत्रेय तस्मिञ्छृणु यथातथम्॥ ६॥
</details>

<details><summary>अनुवाद (हिन्दी)</summary>

हे मैत्रेय! द्वापरयुगमें मेरे पुत्र महात्मा कृष्णद्वैपायनने जिस प्रकार वेदोंका विभाग किया था वह यथावत् सुनो॥ ६॥
</details>

<details open><summary>विश्वास-प्रस्तुतिः</summary>

ब्रह्मणा चोदितो व्यासो वेदान्व्यस्तुं प्रचक्रमे।  
अथ शिष्यान्प्रजग्राह चतुरो वेदपारगान्॥ ७॥
</details>

<details><summary>मूलम्</summary>

ब्रह्मणा चोदितो व्यासो वेदान्व्यस्तुं प्रचक्रमे।  
अथ शिष्यान्प्रजग्राह चतुरो वेदपारगान्॥ ७॥
</details>

<details><summary>अनुवाद (हिन्दी)</summary>

जब ब्रह्माजीकी प्रेरणासे व्यासजीने वेदोंका विभाग करनेका उपक्रम किया, तो उन्होंने वेदका अन्ततक अध्ययन करनेमें समर्थ चार ऋषियोंको शिष्य बनाया॥ ७॥
</details>

<details open><summary>विश्वास-प्रस्तुतिः</summary>

ऋग्वेदपाठकं पैलं जग्राह स महामुनिः।  
वैशम्पायननामानं यजुर्वेदस्य चाग्रहीत्॥ ८॥  
जैमिनिं सामवेदस्य तथैवाथर्ववेदवित्।  
सुमन्तुस्तस्य शिष्योऽभूद्वेदव्यासस्य धीमतः॥ ९॥
</details>

<details><summary>मूलम्</summary>

ऋग्वेदपाठकं पैलं जग्राह स महामुनिः।  
वैशम्पायननामानं यजुर्वेदस्य चाग्रहीत्॥ ८॥  
जैमिनिं सामवेदस्य तथैवाथर्ववेदवित्।  
सुमन्तुस्तस्य शिष्योऽभूद्वेदव्यासस्य धीमतः॥ ९॥
</details>

<details><summary>अनुवाद (हिन्दी)</summary>

उनमेंसे उन महामुनिने पैलको ऋग्वेद, वैशम्पायनको यजुर्वेद और जैमिनिको सामवेद पढ़ाया तथा उन मतिमान् व्यासजीका सुमन्तु नामक शिष्य अथर्ववेदका ज्ञाता हुआ॥ ८-९॥
</details>

<details open><summary>विश्वास-प्रस्तुतिः</summary>

रोमहर्षणनामानं महाबुद्धिं महामुनिः।  
सूतं जग्राह शिष्यं स इतिहासपुराणयोः॥ १०॥
</details>

<details><summary>मूलम्</summary>

रोमहर्षणनामानं महाबुद्धिं महामुनिः।  
सूतं जग्राह शिष्यं स इतिहासपुराणयोः॥ १०॥
</details>

<details><summary>अनुवाद (हिन्दी)</summary>

इनके सिवा सूतजातीय महाबुद्धिमान् रोमहर्षणको महामुनि व्यासजीने अपने इतिहास और पुराणके विद्यार्थीरूपसे ग्रहण किया॥ १०॥
</details>

<details open><summary>विश्वास-प्रस्तुतिः</summary>

एक आसीद्यजुर्वेदस्तं चतुर्धा व्यकल्पयत्।  
चातुर्होत्रमभूत्तस्मिंस्तेन यज्ञमथाकरोत्॥ ११॥
</details>

<details><summary>मूलम्</summary>

एक आसीद्यजुर्वेदस्तं चतुर्धा व्यकल्पयत्।  
चातुर्होत्रमभूत्तस्मिंस्तेन यज्ञमथाकरोत्॥ ११॥
</details>

<details><summary>अनुवाद (हिन्दी)</summary>

पूर्वकालमें यजुर्वेद एक ही था। उसके उन्होंने चार विभाग किये, अतः उसमें चातुर्होत्रकी प्रवृत्ति हुई और इस चातुर्होत्र-विधिसे ही उन्होंने यज्ञानुष्ठानकी व्यवस्था की॥ ११॥
</details>

<details open><summary>विश्वास-प्रस्तुतिः</summary>

आध्वर्यवं यजुर्भिस्तु ऋग्भिर्होत्रं तथा मुनिः।  
औद‍्गात्रं सामभिश्चक्रे ब्रह्मत्वं चाप्यथर्वभिः॥ १२॥
</details>

<details><summary>मूलम्</summary>

आध्वर्यवं यजुर्भिस्तु ऋग्भिर्होत्रं तथा मुनिः।  
औद‍्गात्रं सामभिश्चक्रे ब्रह्मत्वं चाप्यथर्वभिः॥ १२॥
</details>

<details><summary>अनुवाद (हिन्दी)</summary>

व्यासजीने यजुःसे अध्वर्युके, ऋक‍‍्से होताके, सामसे उद‍्गाताके तथा अथर्ववेदसे ब्रह्माके कर्मकी स्थापना की॥ १२॥
</details>

<details open><summary>विश्वास-प्रस्तुतिः</summary>

ततस्स ऋच उद्‍धृत्य ऋग्वेदं कृतवान‍्मुनिः।  
यजूंषि च यजुर्वेदं सामवेदं च सामभिः॥ १३॥
</details>

<details><summary>मूलम्</summary>

ततस्स ऋच उद्‍धृत्य ऋग्वेदं कृतवान‍्मुनिः।  
यजूंषि च यजुर्वेदं सामवेदं च सामभिः॥ १३॥
</details>

<details><summary>अनुवाद (हिन्दी)</summary>

तदनन्तर उन्होंने ऋक् तथा यजुःश्रुतियोंका उद्धार करके ऋग्वेद एवं यजुर्वेदकी और सामश्रुतियोंसे सामवेदकी रचना की॥ १३॥
</details>

<details open><summary>विश्वास-प्रस्तुतिः</summary>

राज्ञां चाथर्ववेदेन सर्वकर्माणि च प्रभुः।  
कारयामास मैत्रेय ब्रह्मत्वं च यथास्थिति॥ १४॥
</details>

<details><summary>मूलम्</summary>

राज्ञां चाथर्ववेदेन सर्वकर्माणि च प्रभुः।  
कारयामास मैत्रेय ब्रह्मत्वं च यथास्थिति॥ १४॥
</details>

<details><summary>अनुवाद (हिन्दी)</summary>

हे मैत्रेय! अथर्ववेदके द्वारा भगवान‍् व्यासजीने सम्पूर्ण राज-कर्म और ब्रह्मत्वकी यथावत् व्यवस्था की॥ १४॥
</details>

<details open><summary>विश्वास-प्रस्तुतिः</summary>

सोऽयमेको यथा वेदस्तरुस्तेन पृथक् कृतः।  
चतुर्धाथ ततो जातं वेदपादपकाननम्॥ १५॥
</details>

<details><summary>मूलम्</summary>

सोऽयमेको यथा वेदस्तरुस्तेन पृथक् कृतः।  
चतुर्धाथ ततो जातं वेदपादपकाननम्॥ १५॥
</details>

<details><summary>अनुवाद (हिन्दी)</summary>

इस प्रकार व्यासजीने वेदरूप एक वृक्षके चार विभाग कर दिये फिर विभक्त हुए उन चारोंसे वेदरूपी वृक्षोंका वन उत्पन्न हुआ॥ १५॥
</details>

<details open><summary>विश्वास-प्रस्तुतिः</summary>

बिभेदं प्रथमं विप्र पैलो ऋग्वेदपादपम्।  
इन्द्रप्रमितये प्रादाद‍्बाष्कलाय च संहिते॥ १६॥
</details>

<details><summary>मूलम्</summary>

बिभेदं प्रथमं विप्र पैलो ऋग्वेदपादपम्।  
इन्द्रप्रमितये प्रादाद‍्बाष्कलाय च संहिते॥ १६॥
</details>

<details><summary>अनुवाद (हिन्दी)</summary>

हे विप्र! पहले पैलने ऋग्वेदरूप वृक्षके दो विभाग किये और उन दोनों शाखाओंको अपने शिष्य इन्द्रप्रमिति और बाष्कलको पढ़ाया॥ १६॥
</details>

<details open><summary>विश्वास-प्रस्तुतिः</summary>

चतुर्धा स बिभेदाथ बाष्कलोऽपि च संहिताम्।  
बोध्यादिभ्यो ददौ ताश्च शिष्येभ्यस्स महामुनिः॥ १७॥
</details>

<details><summary>मूलम्</summary>

चतुर्धा स बिभेदाथ बाष्कलोऽपि च संहिताम्।  
बोध्यादिभ्यो ददौ ताश्च शिष्येभ्यस्स महामुनिः॥ १७॥
</details>

<details><summary>अनुवाद (हिन्दी)</summary>

फिर बाष्कलने भी अपनी शाखाके चार भाग किये और उन्हें बोध्य आदि अपने शिष्योंको दिया॥ १७॥
</details>

<details open><summary>विश्वास-प्रस्तुतिः</summary>

बोध्याग्निमाढकौ तद्वद्याज्ञवल्क्यपराशरौ।  
प्रतिशाखास्तु शाखायास्तस्यास्ते जगृहुर्मुने॥ १८॥
</details>

<details><summary>मूलम्</summary>

बोध्याग्निमाढकौ तद्वद्याज्ञवल्क्यपराशरौ।  
प्रतिशाखास्तु शाखायास्तस्यास्ते जगृहुर्मुने॥ १८॥
</details>

<details><summary>अनुवाद (हिन्दी)</summary>

हे मुने! बाष्कलकी शाखाकी उन चारों प्रतिशाखाओंको उनके शिष्य बोध्य, आग्निमाढक, याज्ञवल्क्य और पराशरने ग्रहण किया॥ १८॥
</details>

<details open><summary>विश्वास-प्रस्तुतिः</summary>

इन्द्रप्रमितिरेकां तु संहितां स्वसुतं ततः।  
माण्डुकेयं महात्मानं मैत्रेयाध्यापयत्तदा॥ १९॥
</details>

<details><summary>मूलम्</summary>

इन्द्रप्रमितिरेकां तु संहितां स्वसुतं ततः।  
माण्डुकेयं महात्मानं मैत्रेयाध्यापयत्तदा॥ १९॥
</details>

<details><summary>अनुवाद (हिन्दी)</summary>

हे मैत्रेयजी! इन्द्रप्रमितिने अपनी प्रतिशाखाको अपने पुत्र महात्मा माण्डुकेयको पढ़ाया॥ १९॥
</details>

<details open><summary>विश्वास-प्रस्तुतिः</summary>

तस्य शिष्यप्रशिष्येभ्यः पुत्रशिष्यक्रमाद्ययौ॥ २०॥  
वेदमित्रस्तु शाकल्यः संहितां तामधीतवान‍्।  
चकार संहिताः पञ्च शिष्येभ्यःप्रददौ च ताः॥ २१॥
</details>

<details><summary>मूलम्</summary>

तस्य शिष्यप्रशिष्येभ्यः पुत्रशिष्यक्रमाद्ययौ॥ २०॥  
वेदमित्रस्तु शाकल्यः संहितां तामधीतवान‍्।  
चकार संहिताः पञ्च शिष्येभ्यःप्रददौ च ताः॥ २१॥
</details>

<details><summary>अनुवाद (हिन्दी)</summary>

इस प्रकार शिष्य-प्रशिष्य-क्रमसे उस शाखाका उनके पुत्र और शिष्योंमें प्रचार हुआ। इस शिष्य-परम्परासे ही शाकल्य वेदमित्रने उस संहिताको पढ़ा और उसको पाँच अनुशाखाओंमें विभक्त कर अपने पाँच शिष्योंको पढ़ाया॥ २०-२१॥
</details>

<details open><summary>विश्वास-प्रस्तुतिः</summary>

तस्य शिष्यास्तु ये पञ्च तेषां नामानि मे शृणु।  
मुद‍्गलो गोमुखश्चैव वात्स्यश्शालीय एव च।  
शरीरः पञ्चमश्चासीन्मैत्रेय सुमहामतिः॥ २२॥
</details>

<details><summary>मूलम्</summary>

तस्य शिष्यास्तु ये पञ्च तेषां नामानि मे शृणु।  
मुद‍्गलो गोमुखश्चैव वात्स्यश्शालीय एव च।  
शरीरः पञ्चमश्चासीन्मैत्रेय सुमहामतिः॥ २२॥
</details>

<details><summary>अनुवाद (हिन्दी)</summary>

उसके जो पाँच शिष्य थे उनके नाम सुनो। हे मैत्रेय! वे मुद‍्गल, गोमुख, वात्स्य और शालीय तथा पाँचवें महामति शरीर थे॥ २२॥
</details>

<details open><summary>विश्वास-प्रस्तुतिः</summary>

संहितात्रितयं चक्रे शाकपूर्णस्तथेतरः।  
निरुक्तमकरोत्तद्वच्चतुर्थं मुनिसत्तम॥ २३॥
</details>

<details><summary>मूलम्</summary>

संहितात्रितयं चक्रे शाकपूर्णस्तथेतरः।  
निरुक्तमकरोत्तद्वच्चतुर्थं मुनिसत्तम॥ २३॥
</details>

<details><summary>अनुवाद (हिन्दी)</summary>

हे मुनिसत्तम! उनके एक दूसरे शिष्य शाकपूर्णने तीन वेदसंहिताओंकी तथा चौथे एक निरुक्त-ग्रन्थकी रचना की॥ २३॥
</details>

<details open><summary>विश्वास-प्रस्तुतिः</summary>

क्रौञ्चो वैतालिकस्तद‍्वद‍्बलाकश्च महामुनिः।  
निरुक्तकृच्चतुर्थोऽभूद्वेदवेदाङ्गपारगः॥ २४॥
</details>

<details><summary>मूलम्</summary>

क्रौञ्चो वैतालिकस्तद‍्वद‍्बलाकश्च महामुनिः।  
निरुक्तकृच्चतुर्थोऽभूद्वेदवेदाङ्गपारगः॥ २४॥
</details>

<details><summary>अनुवाद (हिन्दी)</summary>

[उन संहिताओंका अध्ययन करनेवाले उनके शिष्य] महामुनि क्रौंच, वैतालिक और बलाक थे तथा [निरुक्तका अध्ययन करनेवाले] एक चौथे शिष्य वेद-वेदांगके पारगामी निरुक्तकार हुए॥ २४॥
</details>

<details open><summary>विश्वास-प्रस्तुतिः</summary>

इत्येताः प्रतिशाखाभ्यो ह्यनुशाखा द्विजोत्तम।  
बाष्कलश्चापरास्तिस्रस्संहिताः कृतवान‍्द्विज।  
शिष्यः कालायनिर्गार्ग्यस्तृतीयश्च कथाजवः॥ २५॥  
इत्येते बह्वृचाः प्रोक्ताः संहिता यैः प्रवर्तिताः॥ २६॥
</details>

<details><summary>मूलम्</summary>

इत्येताः प्रतिशाखाभ्यो ह्यनुशाखा द्विजोत्तम।  
बाष्कलश्चापरास्तिस्रस्संहिताः कृतवान‍्द्विज।  
शिष्यः कालायनिर्गार्ग्यस्तृतीयश्च कथाजवः॥ २५॥  
इत्येते बह्वृचाः प्रोक्ताः संहिता यैः प्रवर्तिताः॥ २६॥
</details>

<details><summary>अनुवाद (हिन्दी)</summary>

इस प्रकार वेदरूपवृक्षकी प्रतिशाखाओंसे अनुशाखाओंकी उत्पत्ति हुई। हे द्विजोत्तम! बाष्कलने और भी तीन संहिताओंकी रचना की। उनके [उन संहिताओंको पढ़नेवाले] शिष्य कालायनि, गार्ग्य तथा कथाजव थे। इस प्रकार जिन्होंने संहिताओंकी रचना की वे बह्वृच कहलाये॥ २५-२६॥
</details>

<details><summary>मूलम् (समाप्तिः)</summary>

इति श्रीविष्णुपुराणे तृतीयेंऽशे चतुर्थोऽध्यायः॥ ४॥
</details>
