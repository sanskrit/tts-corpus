+++
title = "१२"

+++
[बारहवाँ अध्याय]



## शक्र-कृष्ण-संवाद, कृष्ण-स्तुति


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

धृते गोवर्धने शैले परित्राते च गोकुले।  
रोचयामास कृष्णस्य दर्शनं पाकशासनः॥ १॥
</details>

<details><summary>मूलम्</summary>

धृते गोवर्धने शैले परित्राते च गोकुले।  
रोचयामास कृष्णस्य दर्शनं पाकशासनः॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—इस प्रकार गोवर्धनपर्वतका धारण और गोकुलकी रक्षा हो जानेपर देवराज इन्द्रको श्रीकृष्णचन्द्रका दर्शन करनेकी इच्छा हुई॥ १॥
</details>

<details open><summary>विश्वास-प्रस्तुतिः</summary>

सोऽधिरुह्य महानागमैरावतममित्रजित्।  
गोवर्धनगिरौ कृष्णं ददर्श त्रिदशेश्वरः॥ २॥  
चारयन्तं महावीर्यं गास्तु गोपवपुर्धरम्।  
कृत्स्नस्य जगतो गोपं वृतं गोपकुमारकैः॥ ३॥
</details>

<details><summary>मूलम्</summary>

सोऽधिरुह्य महानागमैरावतममित्रजित्।  
गोवर्धनगिरौ कृष्णं ददर्श त्रिदशेश्वरः॥ २॥  
चारयन्तं महावीर्यं गास्तु गोपवपुर्धरम्।  
कृत्स्नस्य जगतो गोपं वृतं गोपकुमारकैः॥ ३॥
</details>

<details><summary>अनुवाद (हिन्दी)</summary>

अतः शत्रुजित् देवराज गजराज ऐरावतपर चढ़कर गोवर्धनपर्वतपर आये और वहाँ सम्पूर्ण जगत‍्के रक्षक गोपवेषधारी महाबलवान् श्रीकृष्णचन्द्रको ग्वालबालोंके साथ गौएँ चराते देखा॥ २-३॥
</details>

<details open><summary>विश्वास-प्रस्तुतिः</summary>

गरुडं च ददर्शोच्चैरन्तर्द्धानगतं द्विज।  
कृतच्छायं हरेर्मूर्ध्नि पक्षाभ्यां पक्षिपुङ्गवम्॥ ४॥
</details>

<details><summary>मूलम्</summary>

गरुडं च ददर्शोच्चैरन्तर्द्धानगतं द्विज।  
कृतच्छायं हरेर्मूर्ध्नि पक्षाभ्यां पक्षिपुङ्गवम्॥ ४॥
</details>

<details><summary>अनुवाद (हिन्दी)</summary>

हे द्विज! उन्होंने यह भी देखा कि पक्षिश्रेष्ठ गरुड अदृश्यभावसे उनके ऊपर रहकर अपने पंखोंसे उनकी छाया कर रहे हैं॥ ४॥
</details>

<details open><summary>विश्वास-प्रस्तुतिः</summary>

अवरुह्य स नागेन्द्रादेकान्ते मधुसूदनम्।  
शक्रस्सस्मितमाहेदं प्रीतिविस्तारितेक्षणः॥ ५॥
</details>

<details><summary>मूलम्</summary>

अवरुह्य स नागेन्द्रादेकान्ते मधुसूदनम्।  
शक्रस्सस्मितमाहेदं प्रीतिविस्तारितेक्षणः॥ ५॥
</details>

<details><summary>अनुवाद (हिन्दी)</summary>

तब वे ऐरावतसे उतर पड़े और एकान्तमें श्रीमधुसूदनकी ओर प्रीतिपूर्वक दृष्टि फैलाते हुए मुसकाकर बोले॥ ५॥
</details>

<details open><summary>मूलम् (वचनम्)</summary>

इन्द्र उवाच
</details>

<details open><summary>विश्वास-प्रस्तुतिः</summary>

कृष्ण कृष्ण शृणुष्वेदं यदर्थमहमागतः।  
त्वत्समीपं महाबाहो नैतच्चिन्त्यं त्वयान्यथा॥ ६॥
</details>

<details><summary>मूलम्</summary>

कृष्ण कृष्ण शृणुष्वेदं यदर्थमहमागतः।  
त्वत्समीपं महाबाहो नैतच्चिन्त्यं त्वयान्यथा॥ ६॥
</details>

<details><summary>अनुवाद (हिन्दी)</summary>

इन्द्रने कहा—हे श्रीकृष्णचन्द्र! मैं जिसलिये आपके पास आया हूँ, वह सुनिये—हे महाबाहो! आप इसे अन्यथा न समझें॥ ६॥
</details>

<details open><summary>विश्वास-प्रस्तुतिः</summary>

भारावतारणार्थाय पृथिव्याः पृथिवीतले।  
अवतीर्णोऽखिलाधार त्वमेव परमेश्वर॥ ७॥
</details>

<details><summary>मूलम्</summary>

भारावतारणार्थाय पृथिव्याः पृथिवीतले।  
अवतीर्णोऽखिलाधार त्वमेव परमेश्वर॥ ७॥
</details>

<details><summary>अनुवाद (हिन्दी)</summary>

हे अखिलाधार परमेश्वर! आपने पृथिवीका भार उतारनेके लिये ही पृथिवीपर अवतार लिया है॥ ७॥
</details>

<details open><summary>विश्वास-प्रस्तुतिः</summary>

मखभंगविरोधेन मया गोकुलनाशकाः।  
समादिष्टा महामेघास्तैश्चेदं कदनं कृतम्॥ ८॥
</details>

<details><summary>मूलम्</summary>

मखभंगविरोधेन मया गोकुलनाशकाः।  
समादिष्टा महामेघास्तैश्चेदं कदनं कृतम्॥ ८॥
</details>

<details><summary>अनुवाद (हिन्दी)</summary>

यज्ञभंगसे विरोध मानकर ही मैंने गोकुलको नष्ट करनेके लिये महामेघोंको आज्ञा दी थी, उन्हींने यह संहार मचाया था॥ ८॥
</details>

<details open><summary>विश्वास-प्रस्तुतिः</summary>

त्रातास्ताश्च त्वया गावस्समुत्पाट्य महीधरम्।  
तेनाहं तोषितो वीरकर्मणात्यद्भुतेन ते॥ ९॥
</details>

<details><summary>मूलम्</summary>

त्रातास्ताश्च त्वया गावस्समुत्पाट्य महीधरम्।  
तेनाहं तोषितो वीरकर्मणात्यद्भुतेन ते॥ ९॥
</details>

<details><summary>अनुवाद (हिन्दी)</summary>

किन्तु आपने पर्वतको उखाड़कर गौओंको बचा लिया। हे वीर! आपके इस अद्भुत कर्मसे मैं अति प्रसन्न हूँ॥ ९॥
</details>

<details open><summary>विश्वास-प्रस्तुतिः</summary>

साधितं कृष्ण देवानामहं मन्ये प्रयोजनम्।  
त्वयायमद्रिप्रवरः करेणैकेन यद्‍धृतः॥ १०॥
</details>

<details><summary>मूलम्</summary>

साधितं कृष्ण देवानामहं मन्ये प्रयोजनम्।  
त्वयायमद्रिप्रवरः करेणैकेन यद्‍धृतः॥ १०॥
</details>

<details><summary>अनुवाद (हिन्दी)</summary>

हे कृष्ण! आपने जो अपने एक हाथपर गोवर्धन धारण किया है, इससे मैं देवताओंका प्रयोजन [आपके द्वारा] सिद्ध हुआ ही समझता हूँ॥ १०॥
</details>

<details open><summary>विश्वास-प्रस्तुतिः</summary>

गोभिश्च चोदितः कृष्ण त्वत्सकाशमिहागतः।  
त्वया त्राताभिरत्यर्थं युष्मत्सत्कारकारणात्॥ ११॥
</details>

<details><summary>मूलम्</summary>

गोभिश्च चोदितः कृष्ण त्वत्सकाशमिहागतः।  
त्वया त्राताभिरत्यर्थं युष्मत्सत्कारकारणात्॥ ११॥
</details>

<details><summary>अनुवाद (हिन्दी)</summary>

[गोवंशकी रक्षाद्वारा] आपसे रक्षित [कामधेनु आदि] गौओंसे प्रेरित होकर ही मैं आपका विशेष सत्कार करनेके लिये यहाँ आपके पास आया हूँ॥ ११॥
</details>

<details open><summary>विश्वास-प्रस्तुतिः</summary>

स त्वां कृष्णाभिषेक्ष्यामि गवां वाक्यप्रचोदितः।  
उपेन्द्रत्वे गवामिन्द्रो गोविन्दस्त्वं भविष्यसि॥ १२॥
</details>

<details><summary>मूलम्</summary>

स त्वां कृष्णाभिषेक्ष्यामि गवां वाक्यप्रचोदितः।  
उपेन्द्रत्वे गवामिन्द्रो गोविन्दस्त्वं भविष्यसि॥ १२॥
</details>

<details><summary>अनुवाद (हिन्दी)</summary>

हे कृष्ण! अब मैं गौओंके वाक्यानुसार ही आपका उपेन्द्र-पदपर अभिषेक करूँगा तथा आप गौओंके इन्द्र (स्वामी) हैं इसलिये आपका नाम ‘गोविन्द’ भी होगा॥ १२॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

अथोपवाह्यादादाय घण्टामैरावताद‍्गजात्।  
अभिषेकं तया चक्रे पवित्रजलपूर्णया॥ १३॥
</details>

<details><summary>मूलम्</summary>

अथोपवाह्यादादाय घण्टामैरावताद‍्गजात्।  
अभिषेकं तया चक्रे पवित्रजलपूर्णया॥ १३॥
</details>

<details><summary>अनुवाद (हिन्दी)</summary>

श्रीपराशरजी बोले—तदनन्तर इन्द्रने अपने वाहन गजराज ऐरावतका घण्टा लिया और उसमें पवित्र जल भरकर उससे कृष्णचन्द्रका अभिषेक किया॥ १३॥
</details>

<details open><summary>विश्वास-प्रस्तुतिः</summary>

क्रियमाणेऽभिषेके तु गावः कृष्णस्य तत्क्षणात्।  
प्रस्रवोद्भूतदुग्धार्द्रां सद्यश्चक्रुर्वसुन्धराम्॥ १४॥
</details>

<details><summary>मूलम्</summary>

क्रियमाणेऽभिषेके तु गावः कृष्णस्य तत्क्षणात्।  
प्रस्रवोद्भूतदुग्धार्द्रां सद्यश्चक्रुर्वसुन्धराम्॥ १४॥
</details>

<details><summary>अनुवाद (हिन्दी)</summary>

श्रीकृष्णचन्द्रका अभिषेक होते समय गौओंने तुरन्त ही अपने स्तनोंसे टपकते हुए दुग्धसे पृथिवीको भिगो दिया॥ १४॥
</details>

<details open><summary>विश्वास-प्रस्तुतिः</summary>

अभिषिच्य गवां वाक्यादुपेन्द्रं वै जनार्दनम्।  
प्रीत्या सप्रश्रयं वाक्यं पुनराह शचीपतिः॥ १५॥
</details>

<details><summary>मूलम्</summary>

अभिषिच्य गवां वाक्यादुपेन्द्रं वै जनार्दनम्।  
प्रीत्या सप्रश्रयं वाक्यं पुनराह शचीपतिः॥ १५॥
</details>

<details><summary>अनुवाद (हिन्दी)</summary>

इस प्रकार गौओंके कथनानुसार श्रीजनार्दनको उपेन्द्र-पदपर अभिषिक्त कर शचीपति इन्द्रने पुनः प्रीति और विनयपूर्वक कहा—॥ १५॥
</details>

<details open><summary>विश्वास-प्रस्तुतिः</summary>

गवामेतत्कृतं वाक्यं तथान्यदपि मे शृणु।  
यद‍्ब्रवीमि महाभाग भारावतरणेच्छया॥ १६॥
</details>

<details><summary>मूलम्</summary>

गवामेतत्कृतं वाक्यं तथान्यदपि मे शृणु।  
यद‍्ब्रवीमि महाभाग भारावतरणेच्छया॥ १६॥
</details>

<details><summary>अनुवाद (हिन्दी)</summary>

‘‘हे महाभाग! यह तो मैंने गौओंका वचन पूरा किया, अब पृथिवीके भार उतारनेकी इच्छासे मैं आपसे जो कुछ और निवेदन करता हूँ वह भी सुनिये॥ १६॥
</details>

<details open><summary>विश्वास-प्रस्तुतिः</summary>

ममांशः पुरुषव्याघ्र पृथिव्यां पृथिवीधर।  
अवतीर्णोऽर्जुनो नाम संरक्ष्यो भवता सदा॥ १७॥
</details>

<details><summary>मूलम्</summary>

ममांशः पुरुषव्याघ्र पृथिव्यां पृथिवीधर।  
अवतीर्णोऽर्जुनो नाम संरक्ष्यो भवता सदा॥ १७॥
</details>

<details><summary>अनुवाद (हिन्दी)</summary>

हे पृथिवीधर! हे पुरुषसिंह! अर्जुन नामक मेरे अंशने पृथिवीपर अवतार लिया है; आप कृपा करके उसकी सर्वदा रक्षा करें॥ १७॥
</details>

<details open><summary>विश्वास-प्रस्तुतिः</summary>

भारावतरणे साह्यं स ते वीरः करिष्यति।  
संरक्षणीयो भवता यथात्मा मधुसूदन॥ १८॥
</details>

<details><summary>मूलम्</summary>

भारावतरणे साह्यं स ते वीरः करिष्यति।  
संरक्षणीयो भवता यथात्मा मधुसूदन॥ १८॥
</details>

<details><summary>अनुवाद (हिन्दी)</summary>

हे मधुसूदन! वह वीर पृथिवीका भार उतारनेमें आपका साथ देगा, अतः आप उसकी अपने शरीरके समान ही रक्षा करें’’॥ १८॥
</details>

<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

जानामि भारते वंशे जातं पार्थं तवांशतः।  
तमहं पालयिष्यामि यावत्स्थास्यामि भूतले॥ १९॥
</details>

<details><summary>मूलम्</summary>

जानामि भारते वंशे जातं पार्थं तवांशतः।  
तमहं पालयिष्यामि यावत्स्थास्यामि भूतले॥ १९॥
</details>

<details><summary>अनुवाद (हिन्दी)</summary>

श्रीभगवान् बोले—भरतवंशमें पृथाके पुत्र अर्जुनने तुम्हारे अंशसे अवतार लिया है—यह मैं जानता हूँ। मैं जबतक पृथिवीपर रहूँगा, उसकी रक्षा करूँगा॥ १९॥
</details>

<details open><summary>विश्वास-प्रस्तुतिः</summary>

यावन्महीतले शक्र स्थास्याम्यहमरिन्दम।  
न तावदर्जुनं कश्चिद्देवेन्द्र युधि जेष्यति॥ २०॥
</details>

<details><summary>मूलम्</summary>

यावन्महीतले शक्र स्थास्याम्यहमरिन्दम।  
न तावदर्जुनं कश्चिद्देवेन्द्र युधि जेष्यति॥ २०॥
</details>

<details><summary>अनुवाद (हिन्दी)</summary>

हे शत्रुसूदन देवेन्द्र! मैं जबतक महीतलपर रहूँगा तबतक अर्जुनको युद्धमें कोई भी न जीत सकेगा॥ २०॥
</details>

<details open><summary>विश्वास-प्रस्तुतिः</summary>

कंसो नाम महाबाहुर्दैत्योऽरिष्टस्तथासुरः।  
केशी कुवलयापीडो नरकाद्यास्तथा परे॥ २१॥  
हतेषु तेषु देवेन्द्र भविष्यति महाहवः।  
तत्र विद्धि सहस्राक्ष भारावतरणं कृतम्॥ २२॥
</details>

<details><summary>मूलम्</summary>

कंसो नाम महाबाहुर्दैत्योऽरिष्टस्तथासुरः।  
केशी कुवलयापीडो नरकाद्यास्तथा परे॥ २१॥  
हतेषु तेषु देवेन्द्र भविष्यति महाहवः।  
तत्र विद्धि सहस्राक्ष भारावतरणं कृतम्॥ २२॥
</details>

<details><summary>अनुवाद (हिन्दी)</summary>

हे देवेन्द्र! विशाल भुजाओंवाला कंस नामक दैत्य, अरिष्टासुर, केशी, कुवलयापीड और नरकासुर आदि अन्यान्य दैत्योंका नाश होनेपर यहाँ महाभारत-युद्ध होगा। हे सहस्राक्ष! उसी समय पृथिवीका भार उतरा हुआ समझना॥ २१-२२॥
</details>

<details open><summary>विश्वास-प्रस्तुतिः</summary>

स त्वं गच्छ न सन्तापं पुत्रार्थे कर्तुमर्हसि।  
नार्जुनस्य रिपुः कश्चिन्ममाग्रे प्रभविष्यति॥ २३॥
</details>

<details><summary>मूलम्</summary>

स त्वं गच्छ न सन्तापं पुत्रार्थे कर्तुमर्हसि।  
नार्जुनस्य रिपुः कश्चिन्ममाग्रे प्रभविष्यति॥ २३॥
</details>

<details><summary>अनुवाद (हिन्दी)</summary>

अब तुम प्रसन्नतापूर्वक जाओ, अपने पुत्र अर्जुनके लिये तुम किसी प्रकारकी चिन्ता मत करो; मेरे रहते हुए अर्जुनका कोई भी शत्रु सफल न हो सकेगा॥ २३॥
</details>

<details open><summary>विश्वास-प्रस्तुतिः</summary>

अर्जुनार्थे त्वहं सर्वान‍्युधिष्ठिरपुरोगमान्।  
निवृत्ते भारते युद्धे कुन्त्यै दास्याम्यविक्षतान्॥ २४॥
</details>

<details><summary>मूलम्</summary>

अर्जुनार्थे त्वहं सर्वान‍्युधिष्ठिरपुरोगमान्।  
निवृत्ते भारते युद्धे कुन्त्यै दास्याम्यविक्षतान्॥ २४॥
</details>

<details><summary>अनुवाद (हिन्दी)</summary>

अर्जुनके लिये ही मैं महाभारतके अन्तमें युधिष्ठिर आदि समस्त पाण्डवोंको अक्षत-शरीरसे कुन्तीको दूँगा॥ २४॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्युक्तः सम्परिष्वज्य देवराजो जनार्दनम्।  
आरुह्यैरावतं नागं पुनरेव दिवं ययौ॥ २५॥
</details>

<details><summary>मूलम्</summary>

इत्युक्तः सम्परिष्वज्य देवराजो जनार्दनम्।  
आरुह्यैरावतं नागं पुनरेव दिवं ययौ॥ २५॥
</details>

<details><summary>अनुवाद (हिन्दी)</summary>

श्रीपराशरजी बोले—कृष्णचन्द्रके ऐसा कहनेपर देवराज इन्द्र उनका आलिंगन कर ऐरावत हाथीपर आरूढ हो स्वर्गको चले गये॥ २५॥
</details>

<details open><summary>विश्वास-प्रस्तुतिः</summary>

कृष्णो हि सहितो गोभिर्गोपालैश्च पुनर्व्रजम्।  
आजगामाथ गोपीनां दृष्टिपूतेन वर्त्मना॥ २६॥
</details>

<details><summary>मूलम्</summary>

कृष्णो हि सहितो गोभिर्गोपालैश्च पुनर्व्रजम्।  
आजगामाथ गोपीनां दृष्टिपूतेन वर्त्मना॥ २६॥
</details>

<details><summary>अनुवाद (हिन्दी)</summary>

तदनन्तर कृष्णचन्द्र भी गोपियोंके दृष्टिपातसे पवित्र हुए मार्गद्वारा गोपकुमारों और गौओंके साथ व्रजको लौट आये॥ २६॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे द्वादशोऽध्यायः॥ १२॥
</details>
