+++
title = "११"

+++
[ग्यारहवाँ अध्याय]



## इन्द्रका कोप और श्रीकृष्णका गोवर्धन-धारण


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

मखे प्रतिहते शक्रो मैत्रेयातिरुषान्वितः।  
संवर्तकं नाम गणं तोयदानामथाब्रवीत्॥ १॥
</details>

<details><summary>मूलम्</summary>

मखे प्रतिहते शक्रो मैत्रेयातिरुषान्वितः।  
संवर्तकं नाम गणं तोयदानामथाब्रवीत्॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—हे मैत्रेय! अपने यज्ञके रुक जानेसे इन्द्रने अत्यन्त रोषपूर्वक संवर्तक नामक मेघोंके दलसे इस प्रकार कहा—॥ १॥
</details>

<details open><summary>विश्वास-प्रस्तुतिः</summary>

भो भो मेघा निशम्यैतद्वचनं गदतो मम।  
आज्ञानन्तरमेवाशु क्रियतामविचारितम्॥ २॥
</details>

<details><summary>मूलम्</summary>

भो भो मेघा निशम्यैतद्वचनं गदतो मम।  
आज्ञानन्तरमेवाशु क्रियतामविचारितम्॥ २॥
</details>

<details><summary>अनुवाद (हिन्दी)</summary>

‘‘अरे मेघो! मेरा यह वचन सुनो और मैं जो कुछ कहूँ उसे मेरी आज्ञा सुनते ही, बिना कुछ सोचे-विचारे तुरन्त पूरा करो॥ २॥
</details>

<details open><summary>विश्वास-प्रस्तुतिः</summary>

नन्दगोपस्सुदुर्बुद्धिर्गोपैरन्यैस्सहायवान्।  
कृष्णाश्रयबलाध्मातो मखभङ्गमचीकरत्॥ ३॥
</details>

<details><summary>मूलम्</summary>

नन्दगोपस्सुदुर्बुद्धिर्गोपैरन्यैस्सहायवान्।  
कृष्णाश्रयबलाध्मातो मखभङ्गमचीकरत्॥ ३॥
</details>

<details><summary>अनुवाद (हिन्दी)</summary>

देखो अन्य गोपोंके सहित दुर्बुद्धि नन्दगोपने कृष्णकी सहायताके बलसे अन्धा होकर मेरा यज्ञ भंग कर दिया है॥ ३॥
</details>

<details open><summary>विश्वास-प्रस्तुतिः</summary>

आजीवो याः परस्तेषां गावस्तस्य च कारणम्।  
ता गावो वृष्टिवातेन पीड्यन्तां वचनान्मम॥ ४॥
</details>

<details><summary>मूलम्</summary>

आजीवो याः परस्तेषां गावस्तस्य च कारणम्।  
ता गावो वृष्टिवातेन पीड्यन्तां वचनान्मम॥ ४॥
</details>

<details><summary>अनुवाद (हिन्दी)</summary>

अतः जो उनकी परम जीविका और उनके गोपत्वका कारण है, उन गौओंको तुम मेरी आज्ञासे वर्षा और वायुके द्वारा पीडित कर दो॥ ४॥
</details>

<details open><summary>विश्वास-प्रस्तुतिः</summary>

अहमप्यद्रिशृङ्गाभं तुङ्गमारुह्य वारणम्।  
साहाय्यं वः करिष्यामि वाय्वम्बूत्सर्गयोजितम्॥ ५॥
</details>

<details><summary>मूलम्</summary>

अहमप्यद्रिशृङ्गाभं तुङ्गमारुह्य वारणम्।  
साहाय्यं वः करिष्यामि वाय्वम्बूत्सर्गयोजितम्॥ ५॥
</details>

<details><summary>अनुवाद (हिन्दी)</summary>

मैं भी पर्वत शिखरके समान अत्यन्त ऊँचे अपने ऐरावत हाथीपर चढ़कर वायु और जल छोड़नेके समय तुम्हारी सहायता करूँगा’’॥ ५॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्याज्ञप्तास्ततस्तेन मुमुचुस्ते बलाहकाः।  
वातवर्षं महाभीममभावाय गवां द्विज॥ ६॥
</details>

<details><summary>मूलम्</summary>

इत्याज्ञप्तास्ततस्तेन मुमुचुस्ते बलाहकाः।  
वातवर्षं महाभीममभावाय गवां द्विज॥ ६॥
</details>

<details><summary>अनुवाद (हिन्दी)</summary>

श्रीपराशरजी बोले—हे द्विज! इन्द्रकी ऐसी आज्ञा होनेपर गौओंको नष्ट करनेके लिये मेघोंने अति प्रचण्ड वायु और वर्षा छोड़ दी॥ ६॥
</details>

<details open><summary>विश्वास-प्रस्तुतिः</summary>

ततः क्षणेन पृथिवी ककुभोऽम्बरमेव च।  
एकं धारामहासारपूरणेनाभवन्मुने॥ ७॥
</details>

<details><summary>मूलम्</summary>

ततः क्षणेन पृथिवी ककुभोऽम्बरमेव च।  
एकं धारामहासारपूरणेनाभवन्मुने॥ ७॥
</details>

<details><summary>अनुवाद (हिन्दी)</summary>

हे मुने! उस समय एक क्षणमें ही मेघोंकी छोड़ी हुई महान् जलधाराओंसे पृथिवी, दिशाएँ और आकाश एकरूप हो गये॥ ७॥
</details>

<details open><summary>विश्वास-प्रस्तुतिः</summary>

विद्युल्लताकशाघातत्रस्तैरिव घनैर्घनम्।  
नादापुरितदिक्चक्रैर्धारासारमपात्यत॥ ८॥
</details>

<details><summary>मूलम्</summary>

विद्युल्लताकशाघातत्रस्तैरिव घनैर्घनम्।  
नादापुरितदिक्चक्रैर्धारासारमपात्यत॥ ८॥
</details>

<details><summary>अनुवाद (हिन्दी)</summary>

मेघगण मानो विद्युल्लतारूप दण्डाघातसे भयभीत होकर महान् शब्दसे दिशाओंको व्याप्त करते हुए मूसलाधार पानी बरसाने लगे॥ ८॥
</details>

<details open><summary>विश्वास-प्रस्तुतिः</summary>

अन्धकारीकृते लोके वर्षद्भिरनिशं घनैः।  
अधश्चोर्ध्वं च तिर्यक् च जगदाप्यमिवाभवत्॥ ९॥
</details>

<details><summary>मूलम्</summary>

अन्धकारीकृते लोके वर्षद्भिरनिशं घनैः।  
अधश्चोर्ध्वं च तिर्यक् च जगदाप्यमिवाभवत्॥ ९॥
</details>

<details><summary>अनुवाद (हिन्दी)</summary>

इस प्रकार मेघोंके अहर्निश बरसनेसे संसारके अन्धकारपूर्ण हो जानेपर ऊपर-नीचे और सब ओरसे समस्त लोक जलमय-सा हो गया॥ ९॥
</details>

<details open><summary>विश्वास-प्रस्तुतिः</summary>

गावस्तु तेन पतता वर्षवातेन वेगिना।  
धूताः प्राणाञ्जहुस्सन्नत्रिकसक्थिशिरोधराः॥ १०॥
</details>

<details><summary>मूलम्</summary>

गावस्तु तेन पतता वर्षवातेन वेगिना।  
धूताः प्राणाञ्जहुस्सन्नत्रिकसक्थिशिरोधराः॥ १०॥
</details>

<details><summary>अनुवाद (हिन्दी)</summary>

वर्षा और वायुके वेगपूर्वक चलते रहनेसे गौओंके कटि, जंघा और ग्रीवा आदि सुन्न हो गये और काँपते-काँपते अपने प्राण छोड़ने लगीं [अर्थात् मूर्च्छित हो गयीं]॥ १०॥
</details>

<details open><summary>विश्वास-प्रस्तुतिः</summary>

क्रोडेन वत्सानाक्रम्य तस्थुरन्या महामुने।  
गावो विवत्साश्च कृता वारिपूरेण चापराः॥ ११॥
</details>

<details><summary>मूलम्</summary>

क्रोडेन वत्सानाक्रम्य तस्थुरन्या महामुने।  
गावो विवत्साश्च कृता वारिपूरेण चापराः॥ ११॥
</details>

<details><summary>अनुवाद (हिन्दी)</summary>

हे महामुने! कोई गौएँ तो अपने बछड़ोंको अपने नीचे छिपाये खड़ी रहीं और कोई जलके वेगसे वत्सहीना हो गयीं॥ ११॥
</details>

<details open><summary>विश्वास-प्रस्तुतिः</summary>

वत्साश्च दीनवदना वातकम्पितकन्धराः।  
त्राहि त्राहीत्यल्पशब्दाः कृष्णमूचुरिवातुराः॥ १२॥
</details>

<details><summary>मूलम्</summary>

वत्साश्च दीनवदना वातकम्पितकन्धराः।  
त्राहि त्राहीत्यल्पशब्दाः कृष्णमूचुरिवातुराः॥ १२॥
</details>

<details><summary>अनुवाद (हिन्दी)</summary>

वायुसे काँपते हुए दीनवदन बछड़े मानो व्याकुल होकर मन्द-स्वरसे कृष्णचन्द्रसे ‘रक्षा करो, रक्षा करो’ ऐसा कहने लगे॥ १२॥
</details>

<details open><summary>विश्वास-प्रस्तुतिः</summary>

ततस्तद‍्गोकुलं सर्वं गोगोपीगोपसङ्कुलम्।  
अतीवार्त्तं हरिर्दृष्ट्वा मैत्रेयाचिन्तयत्तदा॥ १३॥
</details>

<details><summary>मूलम्</summary>

ततस्तद‍्गोकुलं सर्वं गोगोपीगोपसङ्कुलम्।  
अतीवार्त्तं हरिर्दृष्ट्वा मैत्रेयाचिन्तयत्तदा॥ १३॥
</details>

<details><summary>अनुवाद (हिन्दी)</summary>

हे मैत्रेय! उस समय गो, गोपी और गोपगणके सहित सम्पूर्ण गोकुलको अत्यन्त व्याकुल देखकर श्रीहरिने विचारा॥ १३॥
</details>

<details open><summary>विश्वास-प्रस्तुतिः</summary>

एतत्कृतं महेन्द्रेण मखभंगविरोधिना।  
तदेतदखिलं गोष्ठं त्रातव्यमधुना मया॥ १४॥
</details>

<details><summary>मूलम्</summary>

एतत्कृतं महेन्द्रेण मखभंगविरोधिना।  
तदेतदखिलं गोष्ठं त्रातव्यमधुना मया॥ १४॥
</details>

<details><summary>अनुवाद (हिन्दी)</summary>

यज्ञ-भंगके कारण विरोध मानकर यह सब करतूत इन्द्र ही कर रहा है; अतः अब मुझे सम्पूर्ण व्रजकी रक्षा करनी चाहिये॥ १४॥
</details>

<details open><summary>विश्वास-प्रस्तुतिः</summary>

इममद्रिमहं धैर्यादुत्पाट्योरुशिलाघनम्।  
धारयिष्यामि गोष्ठस्य पृथुच्छत्रमिवोपरि॥ १५॥
</details>

<details><summary>मूलम्</summary>

इममद्रिमहं धैर्यादुत्पाट्योरुशिलाघनम्।  
धारयिष्यामि गोष्ठस्य पृथुच्छत्रमिवोपरि॥ १५॥
</details>

<details><summary>अनुवाद (हिन्दी)</summary>

अब मैं धैर्यपूर्वक बड़ी-बड़ी शिलाओंसे घनीभूत इस पर्वतको उखाड़कर इसे एक बड़े छत्रके समान व्रजके ऊपर धारण करूँगा॥ १५॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इति कृत्वा मतिं कृष्णो गोवर्धनमहीधरम्।  
उत्पाट्यैककरेणैव धारयामास लीलया॥ १६॥
</details>

<details><summary>मूलम्</summary>

इति कृत्वा मतिं कृष्णो गोवर्धनमहीधरम्।  
उत्पाट्यैककरेणैव धारयामास लीलया॥ १६॥
</details>

<details><summary>अनुवाद (हिन्दी)</summary>

श्रीपराशरजी बोले—श्रीकृष्णचन्द्रने ऐसा विचारकर गोवर्धनपर्वतको उखाड़ लिया और उसे लीलासे ही अपने एक हाथपर उठा लिया॥ १६॥
</details>

<details open><summary>विश्वास-प्रस्तुतिः</summary>

गोपांश्चाह हसञ्छौरिस्समुत्पाटितभूधरः।  
विशध्वमत्र त्वरिताः कृतं वर्षनिवारणम्॥ १७॥
</details>

<details><summary>मूलम्</summary>

गोपांश्चाह हसञ्छौरिस्समुत्पाटितभूधरः।  
विशध्वमत्र त्वरिताः कृतं वर्षनिवारणम्॥ १७॥
</details>

<details><summary>अनुवाद (हिन्दी)</summary>

पर्वतको उखाड़ लेनेपर शूरनन्दन श्रीश्यामसुन्दरने गोपोंसे हँसकर कहा— ‘‘आओ, शीघ्र ही इस पर्वतके नीचे आ जाओ, मैंने वर्षासे बचनेका प्रबन्ध कर दिया है॥ १७॥
</details>

<details open><summary>विश्वास-प्रस्तुतिः</summary>

सुनिवातेषु देशेषु यथा जोषमिहास्यताम्।  
प्रविश्यतां न भेतव्यं गिरिपाताच्च निर्भयैः॥ १८॥
</details>

<details><summary>मूलम्</summary>

सुनिवातेषु देशेषु यथा जोषमिहास्यताम्।  
प्रविश्यतां न भेतव्यं गिरिपाताच्च निर्भयैः॥ १८॥
</details>

<details><summary>अनुवाद (हिन्दी)</summary>

यहाँ वायुहीन स्थानोंमें आकर सुखपूर्वक बैठ जाओ; निर्भय होकर प्रवेश करो, पर्वतके गिरने आदिका भय मत करो’’॥ १८॥
</details>

<details open><summary>विश्वास-प्रस्तुतिः</summary>

इत्युक्तास्तेन ते गोपा विविशुर्गोधनैस्सह।  
शकटारोपितैर्भाण्डैर्गोप्यश्चासारपीडिताः॥ १९॥
</details>

<details><summary>मूलम्</summary>

इत्युक्तास्तेन ते गोपा विविशुर्गोधनैस्सह।  
शकटारोपितैर्भाण्डैर्गोप्यश्चासारपीडिताः॥ १९॥
</details>

<details><summary>अनुवाद (हिन्दी)</summary>

श्रीकृष्णचन्द्रके ऐसा कहनेपर जलकी धाराओंसे पीडित गोप और गोपी अपने बर्तन-भाँड़ोंको छकड़ोंमें रखकर गौओंके साथ पर्वतके नीचे चले गये॥ १९॥
</details>

<details open><summary>विश्वास-प्रस्तुतिः</summary>

कृष्णोऽपि तं दधारैव शैलमत्यन्तनिश्चलम्।  
व्रजैकवासिभिर्हर्षविस्मिताक्षैर्निरीक्षितः॥ २०॥
</details>

<details><summary>मूलम्</summary>

कृष्णोऽपि तं दधारैव शैलमत्यन्तनिश्चलम्।  
व्रजैकवासिभिर्हर्षविस्मिताक्षैर्निरीक्षितः॥ २०॥
</details>

<details><summary>अनुवाद (हिन्दी)</summary>

व्रज वासियोंद्वारा हर्ष और विस्मयपूर्वक टकटकी लगाकर देखे जाते हुए श्रीकृष्णचन्द्र भी गिरिराजको अत्यन्त निश्चलतापूर्वक धारण किये रहे॥ २०॥
</details>

<details open><summary>विश्वास-प्रस्तुतिः</summary>

गोपगोपीजनैर्हृष्टैः प्रीतिविस्तारितेक्षणैः।  
संस्तूयमानचरितः कृष्णश्शैलमधारयत्॥ २१॥
</details>

<details><summary>मूलम्</summary>

गोपगोपीजनैर्हृष्टैः प्रीतिविस्तारितेक्षणैः।  
संस्तूयमानचरितः कृष्णश्शैलमधारयत्॥ २१॥
</details>

<details><summary>अनुवाद (हिन्दी)</summary>

जो प्रीतिपूर्वक आँखें फाड़कर देख रहे थे उन हर्षितचित्त गोप और गोपियोंसे अपने चरितोंका स्तवन होते हुए श्रीकृष्णचन्द्र पर्वतको धारण किये रहे॥ २१॥
</details>

<details open><summary>विश्वास-प्रस्तुतिः</summary>

सप्तरात्रं महामेघा ववर्षुर्नन्दगोकुले।  
इन्द्रेण चोदिता विप्र गोपानां नाशकारिणा॥ २२॥
</details>

<details><summary>मूलम्</summary>

सप्तरात्रं महामेघा ववर्षुर्नन्दगोकुले।  
इन्द्रेण चोदिता विप्र गोपानां नाशकारिणा॥ २२॥
</details>

<details><summary>अनुवाद (हिन्दी)</summary>

हे विप्र! गोपोंके नाशकर्ता इन्द्रकी प्रेरणासे नन्दजीके गोकुलमें सात रात्रितक महाभयंकर मेघ बरसते रहे॥ २२॥
</details>

<details open><summary>विश्वास-प्रस्तुतिः</summary>

ततो धृते महाशैले परित्राते च गोकुले।  
मिथ्याप्रतिज्ञो बलभिद्वारयामास तान‍्घनान्॥ २३॥
</details>

<details><summary>मूलम्</summary>

ततो धृते महाशैले परित्राते च गोकुले।  
मिथ्याप्रतिज्ञो बलभिद्वारयामास तान‍्घनान्॥ २३॥
</details>

<details><summary>अनुवाद (हिन्दी)</summary>

किंतु जब श्रीकृष्णचन्द्रने पर्वत धारणकर गोकुलकी रक्षा की तो अपनी प्रतिज्ञा व्यर्थ हो जानेसे इन्द्रने मेघोंको रोक दिया॥ २३॥
</details>

<details open><summary>विश्वास-प्रस्तुतिः</summary>

व्यभ्रे नभसि देवेन्द्रे वितथात्मवचस्यथ।  
निष्क्रम्य गोकुलं हृष्टं स्वस्थानं पुनरागमत्॥ २४॥
</details>

<details><summary>मूलम्</summary>

व्यभ्रे नभसि देवेन्द्रे वितथात्मवचस्यथ।  
निष्क्रम्य गोकुलं हृष्टं स्वस्थानं पुनरागमत्॥ २४॥
</details>

<details><summary>अनुवाद (हिन्दी)</summary>

आकाशके मेघहीन हो जानेसे इन्द्रकी प्रतिज्ञा भंग हो जानेपर समस्त गोकुलवासी वहाँसे निकलकर प्रसन्नतापूर्वक फिर अपने-अपने स्थानोंपर आ गये॥ २४॥
</details>

<details open><summary>विश्वास-प्रस्तुतिः</summary>

मुमोच कृष्णोऽपि तदा गोवर्धनमहाचलम्।  
स्वस्थाने विस्मितमुखैर्दृष्टस्तैस्तु व्रजौकसैः॥ २५॥
</details>

<details><summary>मूलम्</summary>

मुमोच कृष्णोऽपि तदा गोवर्धनमहाचलम्।  
स्वस्थाने विस्मितमुखैर्दृष्टस्तैस्तु व्रजौकसैः॥ २५॥
</details>

<details><summary>अनुवाद (हिन्दी)</summary>

और कृष्णचन्द्रने भी उन व्रजवासियोंके विस्मयपूर्वक देखते-देखते गिरिराज गोवर्धनको अपने स्थानपर रख दिया॥ २५॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे एकादशोऽध्यायः॥ ११॥
</details>
