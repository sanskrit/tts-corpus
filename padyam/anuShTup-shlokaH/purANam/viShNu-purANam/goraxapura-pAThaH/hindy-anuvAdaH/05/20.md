+++
title = "२०"

+++
[बीसवाँ अध्याय]



## कुब्जापर कृपा, धनुर्भंग, कुवलयापीड और चाणूरादि मल्लोंका नाश तथा कंस-वध


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

राजमार्गे ततः कृष्णस्सानुलेपनभाजनाम्।  
ददर्श कुब्जामायान्तीं नवयौवनगोचराम्॥ १॥
</details>

<details><summary>मूलम्</summary>

राजमार्गे ततः कृष्णस्सानुलेपनभाजनाम्।  
ददर्श कुब्जामायान्तीं नवयौवनगोचराम्॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—तदनन्तर श्रीकृष्णचन्द्रने राजमार्गमें एक नवयौवना कुब्जा स्त्रीको अनुलेपनका पात्र लिये आती देखा॥ १॥
</details>

<details open><summary>विश्वास-प्रस्तुतिः</summary>

तामाह ललितं कृष्णः कस्येदमनुलेपनम्।  
भवत्या नीयते सत्यं वदेन्दीवरलोचने॥ २॥
</details>

<details><summary>मूलम्</summary>

तामाह ललितं कृष्णः कस्येदमनुलेपनम्।  
भवत्या नीयते सत्यं वदेन्दीवरलोचने॥ २॥
</details>

<details><summary>अनुवाद (हिन्दी)</summary>

तब श्रीकृष्णने उससे विलासपूर्वक कहा—‘‘अयि कमललोचने! तू सच-सच बता यह अनुलेपन किसके लिये ले जा रही है?’’॥ २॥
</details>

<details open><summary>विश्वास-प्रस्तुतिः</summary>

सकामेनेव सा प्रोक्ता सानुरागा हरिं प्रति।  
प्राह सा ललितं कुब्जा तद्दर्शनबलात्कृता॥ ३॥
</details>

<details><summary>मूलम्</summary>

सकामेनेव सा प्रोक्ता सानुरागा हरिं प्रति।  
प्राह सा ललितं कुब्जा तद्दर्शनबलात्कृता॥ ३॥
</details>

<details><summary>अनुवाद (हिन्दी)</summary>

भगवान् कृष्णके कामुक पुरुषकी भाँति इस प्रकार पूछनेपर अनुरागिणी कुब्जाने उनके दर्शनसे हठात् आकृष्टचित्त हो अति ललितभावसे इस प्रकार कहा—॥ ३॥
</details>

<details open><summary>विश्वास-प्रस्तुतिः</summary>

कान्त कस्मान्न जानासि कंसेन विनियोजिताम्।  
नैकवक्रेति विख्यातामनुलेपनकर्मणि॥ ४॥
</details>

<details><summary>मूलम्</summary>

कान्त कस्मान्न जानासि कंसेन विनियोजिताम्।  
नैकवक्रेति विख्यातामनुलेपनकर्मणि॥ ४॥
</details>

<details><summary>अनुवाद (हिन्दी)</summary>

‘‘हे कान्त! क्या आप मुझे नहीं जानते? मैं अनेकवक्रा नामसे विख्यात हूँ, राजा कंसने मुझे अनुलेपन-कार्यमें नियुक्त किया है॥ ४॥
</details>

<details open><summary>विश्वास-प्रस्तुतिः</summary>

नान्यपिष्टं हि कंसस्य प्रीतये ह्यनुलेपनम्।  
भवाम्यहमतीवास्य प्रसादधनभाजनम्॥ ५॥
</details>

<details><summary>मूलम्</summary>

नान्यपिष्टं हि कंसस्य प्रीतये ह्यनुलेपनम्।  
भवाम्यहमतीवास्य प्रसादधनभाजनम्॥ ५॥
</details>

<details><summary>अनुवाद (हिन्दी)</summary>

राजा कंसको मेरे अतिरिक्त और किसीका पीसा हुआ उबटन पसन्द नहीं है, अतः मैं उनकी अत्यन्त कृपापात्री हूँ’’॥ ५॥
</details>

<details open><summary>मूलम् (वचनम्)</summary>

श्रीकृष्ण उवाच
</details>

<details open><summary>विश्वास-प्रस्तुतिः</summary>

सुगन्धमेतद्राजार्हं रुचिरं रुचिरानने।  
आवयोर्गात्रसदृशं दीयतामनुलेपनम्॥ ६॥
</details>

<details><summary>मूलम्</summary>

सुगन्धमेतद्राजार्हं रुचिरं रुचिरानने।  
आवयोर्गात्रसदृशं दीयतामनुलेपनम्॥ ६॥
</details>

<details><summary>अनुवाद (हिन्दी)</summary>

श्रीकृष्णजी बोले—हे सुमुखि! यह सुन्दर सुगन्धमय अनुलेपन तो राजाके ही योग्य है, हमारे शरीरके योग्य भी कोई अनुलेपन हो तो दो॥ ६॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

श्रुत्वैतदाह सा कुब्जा गृह्यतामिति सादरम्।  
अनुलेपनं च प्रददौ गात्रयोग्यमथोभयोः॥ ७॥
</details>

<details><summary>मूलम्</summary>

श्रुत्वैतदाह सा कुब्जा गृह्यतामिति सादरम्।  
अनुलेपनं च प्रददौ गात्रयोग्यमथोभयोः॥ ७॥
</details>

<details><summary>अनुवाद (हिन्दी)</summary>

श्रीपराशरजी बोले—यह सुनकर कुब्जाने कहा— ‘लीजिये’ और फिर उन दोनोंको आदरपूर्वक उनके शरीरयोग्य चन्दनादि दिये॥ ७॥
</details>

<details open><summary>विश्वास-प्रस्तुतिः</summary>

भक्तिच्छेदानुलिप्ताङ्गौ ततस्तौ पुरुषर्षभौ।  
सेन्द्रचापौ व्यराजेतां सितकृष्णाविवाम्बुदौ॥ ८॥
</details>

<details><summary>मूलम्</summary>

भक्तिच्छेदानुलिप्ताङ्गौ ततस्तौ पुरुषर्षभौ।  
सेन्द्रचापौ व्यराजेतां सितकृष्णाविवाम्बुदौ॥ ८॥
</details>

<details><summary>अनुवाद (हिन्दी)</summary>

उस समय वे दोनों पुरुषश्रेष्ठ [कपोल आदि अंगोंमें] पत्ररचनाविधिसे यथावत् अनुलिप्त होकर इन्द्रधनुषयुक्त श्याम और श्वेत मेघके समान सुशोभित हुए॥ ८॥
</details>

<details open><summary>विश्वास-प्रस्तुतिः</summary>

ततस्तां चिबुके शौरिरुल्लापनविधानवित्।  
उत्पाट्य तोलयामास द्व्यङ्गुलेनाग्रपाणिना॥ ९॥  
चकर्ष पद्‍भ्यां च तदा ऋजुत्वं केशवोऽनयत्।  
ततस्सा ऋजुतां प्राप्ता योषितामभवद्वरा॥ १०॥
</details>

<details><summary>मूलम्</summary>

ततस्तां चिबुके शौरिरुल्लापनविधानवित्।  
उत्पाट्य तोलयामास द्व्यङ्गुलेनाग्रपाणिना॥ ९॥  
चकर्ष पद्‍भ्यां च तदा ऋजुत्वं केशवोऽनयत्।  
ततस्सा ऋजुतां प्राप्ता योषितामभवद्वरा॥ १०॥
</details>

<details><summary>अनुवाद (हिन्दी)</summary>

तत्पश्चात् उल्लापन (सीधे करनेकी)-विधिके जाननेवाले भगवान् कृष्णचन्द्रने उसकी ठोड़ीमें अपनी आगेकी दो अँगुलियाँ लगा उसे उचकाकर हिलाया तथा उसके पैर अपने पैरोंसे दबा लिये। इस प्रकार श्रीकेशवने उसे ऋजुकाय (सीधे शरीरवाली) कर दी। तब सीधी हो जानेपर वह सम्पूर्ण स्त्रियोंमें सुन्दरी हो गयी॥ ९-१०॥
</details>

<details open><summary>विश्वास-प्रस्तुतिः</summary>

विलासललितं प्राह प्रेमगर्भभरालसम्।  
वस्त्रे प्रगृह्य गोविन्दं मम गेहं व्रजेति वै॥ ११॥
</details>

<details><summary>मूलम्</summary>

विलासललितं प्राह प्रेमगर्भभरालसम्।  
वस्त्रे प्रगृह्य गोविन्दं मम गेहं व्रजेति वै॥ ११॥
</details>

<details><summary>अनुवाद (हिन्दी)</summary>

तब वह श्रीगोविन्दका पल्ला पकड़कर अन्तर्गर्भित प्रेम-भारसे अलसायी हुई विलासललित वाणीमें बोली—‘आप मेरे घर चलिये’॥ ११॥
</details>

<details open><summary>विश्वास-प्रस्तुतिः</summary>

एवमुक्तस्तया शौरी रामस्यालोक्य चाननम्।  
प्रहस्य कुब्जां तामाह नैकवक्रामनिन्दिताम्॥ १२॥
</details>

<details><summary>मूलम्</summary>

एवमुक्तस्तया शौरी रामस्यालोक्य चाननम्।  
प्रहस्य कुब्जां तामाह नैकवक्रामनिन्दिताम्॥ १२॥
</details>

<details><summary>अनुवाद (हिन्दी)</summary>

उसके ऐसा कहनेपर श्रीकृष्णचन्द्रने उस कुब्जासे, जो पहले अनेक अंगोंसे टेढ़ी थी, परंतु अब सुन्दरी हो गयी थी, बलरामजीके मुखकी ओर देखकर हँसते हुए कहा—॥ १२॥
</details>

<details open><summary>विश्वास-प्रस्तुतिः</summary>

आयास्ये भवतीगेहमिति तां प्रहसन्हरिः।  
विससर्ज जहासोच्चै रामस्यालोक्य चाननम्॥ १३॥
</details>

<details><summary>मूलम्</summary>

आयास्ये भवतीगेहमिति तां प्रहसन्हरिः।  
विससर्ज जहासोच्चै रामस्यालोक्य चाननम्॥ १३॥
</details>

<details><summary>अनुवाद (हिन्दी)</summary>

‘हाँ, तुम्हारे घर भी आऊँगा’—ऐसा कहकर श्रीहरिने उसे मुसकाते हुए विदा किया और बलभद्रजीके मुखकी ओर देखते हुए जोर-जोरसे हँसने लगे॥ १३॥
</details>

<details open><summary>विश्वास-प्रस्तुतिः</summary>

भक्तिभेदानुलिप्ताङ्गौ नीलपीताम्बरौ तु तौ।  
धनुश्शालां ततो यातौ चित्रमाल्योपशोभितौ॥ १४॥
</details>

<details><summary>मूलम्</summary>

भक्तिभेदानुलिप्ताङ्गौ नीलपीताम्बरौ तु तौ।  
धनुश्शालां ततो यातौ चित्रमाल्योपशोभितौ॥ १४॥
</details>

<details><summary>अनुवाद (हिन्दी)</summary>

तदनन्तर पत्र-रचनादि विधिसे अनुलिप्त तथा चित्र-विचित्र मालाओंसे सुशोभित राम और कृष्ण क्रमशः नीलाम्बर और पीताम्बर धारण किये हुए यज्ञशालातक आये॥ १४॥
</details>

<details open><summary>विश्वास-प्रस्तुतिः</summary>

आयागं तद्धनूरत्नं ताभ्यां पृष्टैस्तु रक्षिभिः।  
आख्याते सहसा कृष्णो गृहीत्वापूरयद्धनुः॥ १५॥
</details>

<details><summary>मूलम्</summary>

आयागं तद्धनूरत्नं ताभ्यां पृष्टैस्तु रक्षिभिः।  
आख्याते सहसा कृष्णो गृहीत्वापूरयद्धनुः॥ १५॥
</details>

<details><summary>अनुवाद (हिन्दी)</summary>

वहाँ पहुँचकर उन्होंने यज्ञरक्षकोंसे उस यज्ञके उद्देश्यस्वरूप धनुषके विषयमें पूछा और उनके बतलानेपर श्रीकृष्णचन्द्रने उसे सहसा उठाकर प्रत्यंचा (डोरी) चढ़ा दी॥ १५॥
</details>

<details open><summary>विश्वास-प्रस्तुतिः</summary>

ततः पूरयता तेन भज्यमानं बलाद्धनुः।  
चकार सुमहच्छब्दं मथुरा येन पूरिता॥ १६॥
</details>

<details><summary>मूलम्</summary>

ततः पूरयता तेन भज्यमानं बलाद्धनुः।  
चकार सुमहच्छब्दं मथुरा येन पूरिता॥ १६॥
</details>

<details><summary>अनुवाद (हिन्दी)</summary>

उसपर बलपूर्वक प्रत्यंचा चढ़ाते समय वह धनुष टूट गया, उस समय उसने ऐसा घोर शब्द किया कि उससे सम्पूर्ण मथुरापुरी गूँज उठी॥ १६॥
</details>

<details open><summary>विश्वास-प्रस्तुतिः</summary>

अनुयुक्तौ ततस्तौ तु भग्ने धनुषि रक्षिभिः।  
रक्षिसैन्यं निहत्योभौ निष्क्रान्तौ कार्मुकालयात्॥ १७॥
</details>

<details><summary>मूलम्</summary>

अनुयुक्तौ ततस्तौ तु भग्ने धनुषि रक्षिभिः।  
रक्षिसैन्यं निहत्योभौ निष्क्रान्तौ कार्मुकालयात्॥ १७॥
</details>

<details><summary>अनुवाद (हिन्दी)</summary>

तब धनुष टूट जानेपर उसके रक्षकोंने उनपर आक्रमण किया, उस रक्षक सेनाका संहार कर वे दोनों बालक धनुश्शालासे बाहर आये॥ १७॥
</details>

<details open><summary>विश्वास-प्रस्तुतिः</summary>

अक्रूरागमवृत्तान्तमुपलभ्य महद्धनुः।  
भग्नं श्रुत्वा च कंसोऽपि प्राह चाणूरमुष्टिकौ॥ १८॥
</details>

<details><summary>मूलम्</summary>

अक्रूरागमवृत्तान्तमुपलभ्य महद्धनुः।  
भग्नं श्रुत्वा च कंसोऽपि प्राह चाणूरमुष्टिकौ॥ १८॥
</details>

<details><summary>अनुवाद (हिन्दी)</summary>

तदनन्तर अक्रूरके आनेका समाचार पाकर तथा उस महान् धनुषको भग्न हुआ सुनकर कंसने चाणूर और मुष्टिकसे कहा॥ १८॥
</details>

<details open><summary>मूलम् (वचनम्)</summary>

कंस उवाच
</details>

<details open><summary>विश्वास-प्रस्तुतिः</summary>

गोपालदारकौ प्राप्तौ भवद्‍भ्यां तु ममाग्रतः।  
मल्लयुद्धेन हन्तव्यौ मम प्राणहरौ हि तौ॥ १९॥  
नियुद्धे तद्विनाशेन भवद्‍भ्यां तोषितो ह्यहम्।  
दास्याम्यभिमतान्कामान्नान्यथैतौ महाबलौ॥ २०॥  
न्यायतोऽन्यायतो वापि भवद्‍भ्यां तौ ममाहितौ।  
हन्तव्यौ तद्वधाद्राज्यं सामान्यं वां भविष्यति॥ २१॥
</details>

<details><summary>मूलम्</summary>

गोपालदारकौ प्राप्तौ भवद्‍भ्यां तु ममाग्रतः।  
मल्लयुद्धेन हन्तव्यौ मम प्राणहरौ हि तौ॥ १९॥  
नियुद्धे तद्विनाशेन भवद्‍भ्यां तोषितो ह्यहम्।  
दास्याम्यभिमतान्कामान्नान्यथैतौ महाबलौ॥ २०॥  
न्यायतोऽन्यायतो वापि भवद्‍भ्यां तौ ममाहितौ।  
हन्तव्यौ तद्वधाद्राज्यं सामान्यं वां भविष्यति॥ २१॥
</details>

<details><summary>अनुवाद (हिन्दी)</summary>

कंस बोला—यहाँ दोनों गोपालबालक आ गये हैं। वे मेरा प्राण-हरण करनेवाले हैं, अतः तुम दोनों मल्लयुद्धसे उन्हें मेरे सामने मार डालो। यदि तुमलोग मल्लयुद्धमें उन दोनोंका विनाश करके मुझे सन्तुष्टकर दोगे तो मैं तुम्हारी समस्त इच्छाएँ पूर्ण कर दूँगा; मेरे इस कथनको तुम मिथ्या न समझना। तुम न्यायसे अथवा अन्यायसे मेरे इन महाबलवान् अपकारियोंको अवश्य मार डालो। उनके मारे जानेपर यह सारा राज्य [ हमारा और ] तुम दोनोंका सामान्य होगा॥ १९—२१॥
</details>

<details open><summary>विश्वास-प्रस्तुतिः</summary>

इत्यादिश्य स तौ मल्लौ ततश्चाहूय हस्तिपम्।  
प्रोवाचोच्चैस्त्वया मल्लसमाजद्वारि कुञ्जरः॥ २२॥  
स्थाप्यः कुवलयापीडस्तेन तौ गोपदारकौ।  
घातनीयौ नियुद्धाय रङ्गद्वारमुपागतौ॥ २३॥
</details>

<details><summary>मूलम्</summary>

इत्यादिश्य स तौ मल्लौ ततश्चाहूय हस्तिपम्।  
प्रोवाचोच्चैस्त्वया मल्लसमाजद्वारि कुञ्जरः॥ २२॥  
स्थाप्यः कुवलयापीडस्तेन तौ गोपदारकौ।  
घातनीयौ नियुद्धाय रङ्गद्वारमुपागतौ॥ २३॥
</details>

<details><summary>अनुवाद (हिन्दी)</summary>

मल्लोंको इस प्रकार आज्ञा दे कंसने अपने महावतको बुलाया और उसे आज्ञा दी कि तू कुवलयापीड हाथीको मल्लोंकी रंगभूमिके द्वारपर खड़ा रख और जब वे गोपकुमार युद्धके लिये यहाँ आवें तो उन्हें इससे नष्ट करा दे॥ २२-२३॥
</details>

<details open><summary>विश्वास-प्रस्तुतिः</summary>

तमप्याज्ञाप्य दृष्ट्वा च सर्वान्मञ्चानुपाकृतान्।  
आसन्नमरणः कंसः सूर्योदयमुदैक्षत॥ २४॥
</details>

<details><summary>मूलम्</summary>

तमप्याज्ञाप्य दृष्ट्वा च सर्वान्मञ्चानुपाकृतान्।  
आसन्नमरणः कंसः सूर्योदयमुदैक्षत॥ २४॥
</details>

<details><summary>अनुवाद (हिन्दी)</summary>

इस प्रकार उसे आज्ञा देकर और समस्त सिंहासनोंको यथावत् रखे देखकर, जिसकी मृत्यु पास आ गयी है वह कंस सूर्योदयकी प्रतीक्षा करने लगा॥ २४॥
</details>

<details open><summary>विश्वास-प्रस्तुतिः</summary>

ततः समस्तमञ्चेषु नागरस्स तदा जनः।  
राजमञ्चेषु चारूढास्सह भृत्यैर्नराधिपाः॥ २५॥
</details>

<details><summary>मूलम्</summary>

ततः समस्तमञ्चेषु नागरस्स तदा जनः।  
राजमञ्चेषु चारूढास्सह भृत्यैर्नराधिपाः॥ २५॥
</details>

<details><summary>अनुवाद (हिन्दी)</summary>

प्रातःकाल होनेपर समस्त मंचोंपर नागरिक लोग और राजमंचोंपर अपने अनुचरोंके सहित राजालोग बैठे॥ २५॥
</details>

<details open><summary>विश्वास-प्रस्तुतिः</summary>

मल्लप्राश्निकवर्गश्च रङ्गमध्यसमीपगः।  
कृतः कंसेन कंसोऽपि तुङ्गमञ्चे व्यवस्थितः॥ २६॥
</details>

<details><summary>मूलम्</summary>

मल्लप्राश्निकवर्गश्च रङ्गमध्यसमीपगः।  
कृतः कंसेन कंसोऽपि तुङ्गमञ्चे व्यवस्थितः॥ २६॥
</details>

<details><summary>अनुवाद (हिन्दी)</summary>

तदनन्तर रंगभूमिके मध्यभागके समीप कंसने युद्ध परीक्षकोंको बैठाया और फिर स्वयं आप भी एक ऊँचे सिंहासनपर बैठा॥ २६॥
</details>

<details open><summary>विश्वास-प्रस्तुतिः</summary>

अन्तःपुराणां मञ्चाश्च तथान्ये परिकल्पिताः।  
अन्ये च वारमुख्यानामन्ये नागरयोषिताम्॥ २७॥
</details>

<details><summary>मूलम्</summary>

अन्तःपुराणां मञ्चाश्च तथान्ये परिकल्पिताः।  
अन्ये च वारमुख्यानामन्ये नागरयोषिताम्॥ २७॥
</details>

<details><summary>अनुवाद (हिन्दी)</summary>

वहाँ अन्तःपुरकी स्त्रियोंके लिये पृथक् मचान बनाये गये थे तथा मुख्य-मुख्य वारांगनाओं और नगरकी महिलाओंके लिये भी अलग-अलग मंच थे॥ २७॥
</details>

<details open><summary>विश्वास-प्रस्तुतिः</summary>

नन्दगोपादयो गोपा मञ्चेष्वन्येष्ववस्थिताः।  
अक्रूरवसुदेवौ च मञ्चप्रान्ते व्यवस्थितौ॥ २८॥
</details>

<details><summary>मूलम्</summary>

नन्दगोपादयो गोपा मञ्चेष्वन्येष्ववस्थिताः।  
अक्रूरवसुदेवौ च मञ्चप्रान्ते व्यवस्थितौ॥ २८॥
</details>

<details><summary>अनुवाद (हिन्दी)</summary>

कुछ अन्य मंचोंपर नन्दगोप आदि गोपगण बिठाये गये थे और उन मंचोंके पास ही अक्रूर और वसुदेवजी बैठे थे॥ २८॥
</details>

<details open><summary>विश्वास-प्रस्तुतिः</summary>

नागरीयोषितां मध्ये देवकीपुत्रगर्द्धिनी।  
अन्तकालेऽपि पुत्रस्य द्रक्ष्यामीति मुखं स्थिता॥ २९॥
</details>

<details><summary>मूलम्</summary>

नागरीयोषितां मध्ये देवकीपुत्रगर्द्धिनी।  
अन्तकालेऽपि पुत्रस्य द्रक्ष्यामीति मुखं स्थिता॥ २९॥
</details>

<details><summary>अनुवाद (हिन्दी)</summary>

नगरकी नारियोंके बीचमें ‘चलो, अन्तकालमें ही पुत्रका मुख तो देख लूँगी’ ऐसा विचारकर पुत्रके लिये मंगलकामना करती हुई देवकीजी बैठी थीं॥ २९॥
</details>

<details open><summary>विश्वास-प्रस्तुतिः</summary>

वाद्यमानेषु तूर्येषु चाणूरे चापि वल्गति।  
हाहाकारपरे लोके ह्यास्फोटयति मुष्टिके॥ ३०॥  
ईषद्धसन्तौ तौ वीरौ बलभद्रजनार्दनौ।  
गोपवेषधरौ बालौ रङ्गद्वारमुपागतौ॥ ३१॥
</details>

<details><summary>मूलम्</summary>

वाद्यमानेषु तूर्येषु चाणूरे चापि वल्गति।  
हाहाकारपरे लोके ह्यास्फोटयति मुष्टिके॥ ३०॥  
ईषद्धसन्तौ तौ वीरौ बलभद्रजनार्दनौ।  
गोपवेषधरौ बालौ रङ्गद्वारमुपागतौ॥ ३१॥
</details>

<details><summary>अनुवाद (हिन्दी)</summary>

तदनन्तर जिस समय तूर्य आदिके बजने तथा चाणूरके अत्यन्त उछलने और मुष्टिकके ताल ठोंकनेपर दर्शकगण हाहाकार कर रहे थे, गोपवेषधारी वीर बालक बलभद्र और कृष्ण कुछ हँसते हुए रंगभूमिके द्वारपर आये॥ ३०-३१॥
</details>

<details open><summary>विश्वास-प्रस्तुतिः</summary>

ततः कुवलयापीडो महामात्रप्रचोदितः।  
अभ्यधावत वेगेन हन्तुं गोपकुमारकौ॥ ३२॥
</details>

<details><summary>मूलम्</summary>

ततः कुवलयापीडो महामात्रप्रचोदितः।  
अभ्यधावत वेगेन हन्तुं गोपकुमारकौ॥ ३२॥
</details>

<details><summary>अनुवाद (हिन्दी)</summary>

वहाँ आते ही महावतकी प्रेरणासे कुवलयापीड नामक हाथी उन दोनों गोपकुमारोंको मारनेके लिये बड़े वेगसे दौड़ा॥ ३२॥
</details>

<details open><summary>विश्वास-प्रस्तुतिः</summary>

हाहाकारो महाञ्जज्ञे रङ्गमध्ये द्विजोत्तम।  
बलदेवोऽनुजं दृष्ट्वा वचनं चेदमब्रवीत्॥ ३३॥  
हन्तव्यो हि महाभाग नागोऽयं शत्रुचोदितः॥ ३४॥
</details>

<details><summary>मूलम्</summary>

हाहाकारो महाञ्जज्ञे रङ्गमध्ये द्विजोत्तम।  
बलदेवोऽनुजं दृष्ट्वा वचनं चेदमब्रवीत्॥ ३३॥  
हन्तव्यो हि महाभाग नागोऽयं शत्रुचोदितः॥ ३४॥
</details>

<details><summary>अनुवाद (हिन्दी)</summary>

हे द्विजश्रेष्ठ! उस समय रंगभूमिमें महान् हाहाकार मच गया तथा बलदेवजीने अपने अनुज कृष्णकी ओर देखकर कहा—‘‘हे महाभाग! इस हाथीको शत्रुने ही प्रेरित किया है; अतः इसे मार डालना चाहिये’’॥ ३३-३४॥
</details>

<details open><summary>विश्वास-प्रस्तुतिः</summary>

इत्युक्तस्सोऽग्रजेनाथ बलदेवेन वै द्विज।  
सिंहनादं ततश्चक्रे माधवः परवीरहा॥ ३५॥
</details>

<details><summary>मूलम्</summary>

इत्युक्तस्सोऽग्रजेनाथ बलदेवेन वै द्विज।  
सिंहनादं ततश्चक्रे माधवः परवीरहा॥ ३५॥
</details>

<details><summary>अनुवाद (हिन्दी)</summary>

हे द्विज! ज्येष्ठ भ्राता बलरामजीके ऐसा कहनेपर शत्रुसूदन श्रीश्यामसुन्दरने बड़े जोरसे सिंहनाद किया॥ ३५॥
</details>

<details open><summary>विश्वास-प्रस्तुतिः</summary>

करेण करमाकृष्य तस्य केशिनिषूदनः।  
भ्रामयामास तं शौरिरैरावतसमं बले॥ ३६॥
</details>

<details><summary>मूलम्</summary>

करेण करमाकृष्य तस्य केशिनिषूदनः।  
भ्रामयामास तं शौरिरैरावतसमं बले॥ ३६॥
</details>

<details><summary>अनुवाद (हिन्दी)</summary>

फिर केशिनिषूदन भगवान् श्रीकृष्णने बलमें ऐरावतके समान उस महाबली हाथीकी सूँड अपने हाथसे पकड़कर उसे घुमाया॥ ३६॥
</details>

<details open><summary>विश्वास-प्रस्तुतिः</summary>

ईशोऽपि सर्वजगतां बाललीलानुसारतः।  
क्रीडित्वा सुचिरं कृष्णः करिदन्तपदान्तरे॥ ३७॥  
उत्पाट्य वामदन्तं तु दक्षिणेनैव पाणिना।  
ताडयामास यन्तारं तस्यासीच्छतधा शिरः॥ ३८॥
</details>

<details><summary>मूलम्</summary>

ईशोऽपि सर्वजगतां बाललीलानुसारतः।  
क्रीडित्वा सुचिरं कृष्णः करिदन्तपदान्तरे॥ ३७॥  
उत्पाट्य वामदन्तं तु दक्षिणेनैव पाणिना।  
ताडयामास यन्तारं तस्यासीच्छतधा शिरः॥ ३८॥
</details>

<details><summary>अनुवाद (हिन्दी)</summary>

भगवान् कृष्ण यद्यपि सम्पूर्ण जगत‍्के स्वामी हैं तथापि उन्होंने बहुत देरतक उस हाथीके दाँत और चरणोंके बीचमें खेलते-खेलते अपने दाएँ हाथसे उसका बायाँ दाँत उखाड़कर उससे महावतपर प्रहार किया। इससे उसके सिरके सैकड़ों टुकड़े हो गये॥ ३७-३८॥
</details>

<details open><summary>विश्वास-प्रस्तुतिः</summary>

दक्षिणं दन्तमुत्पाट्य बलभद्रोऽपि तत्क्षणात्।  
सरोषस्तेन पार्श्वस्थान् गजपालानपोथयत्॥ ३९॥
</details>

<details><summary>मूलम्</summary>

दक्षिणं दन्तमुत्पाट्य बलभद्रोऽपि तत्क्षणात्।  
सरोषस्तेन पार्श्वस्थान् गजपालानपोथयत्॥ ३९॥
</details>

<details><summary>अनुवाद (हिन्दी)</summary>

उसी समय बलभद्रजीने भी क्रोधपूर्वक उसका दायाँ दाँत उखाड़कर उससे आस-पास खड़े हुए महावतोंको मार डाला॥ ३९॥
</details>

<details open><summary>विश्वास-प्रस्तुतिः</summary>

ततस्तूत्प्लुत्य वेगेन रौहिणेयो महाबलः।  
जघान वामपादेन मस्तके हस्तिनं रुषा॥ ४०॥
</details>

<details><summary>मूलम्</summary>

ततस्तूत्प्लुत्य वेगेन रौहिणेयो महाबलः।  
जघान वामपादेन मस्तके हस्तिनं रुषा॥ ४०॥
</details>

<details><summary>अनुवाद (हिन्दी)</summary>

तदनन्तर महाबली रोहिणीनन्दनने रोषपूर्वक अति वेगसे उछलकर उस हाथीके मस्तकपर अपनी बायीं लात मारी॥ ४०॥
</details>

<details open><summary>विश्वास-प्रस्तुतिः</summary>

स पपात हतस्तेन बलभद्रेण लीलया।  
सहस्राक्षेण वज्रेण ताडितः पर्वतो यथा॥ ४१॥
</details>

<details><summary>मूलम्</summary>

स पपात हतस्तेन बलभद्रेण लीलया।  
सहस्राक्षेण वज्रेण ताडितः पर्वतो यथा॥ ४१॥
</details>

<details><summary>अनुवाद (हिन्दी)</summary>

इस प्रकार वह हाथी बलभद्रजीद्वारा लीलापूर्वक मारा जाकर इन्द्र-वज्रसे आहत पर्वतके समान गिर पड़ा॥ ४१॥
</details>

<details open><summary>विश्वास-प्रस्तुतिः</summary>

हत्वा कुवलयापीडं हस्त्यारोहप्रचोदितम्।  
मदासृगनुलिप्ताङ्गौ हस्तिदन्तवरायुधौ॥ ४२॥  
मृगमध्ये यथा सिंहौ गर्वलीलावलोकिनौ।  
प्रविष्टौ सुमहारङ्गं बलभद्रजनार्दनौ॥ ४३॥
</details>

<details><summary>मूलम्</summary>

हत्वा कुवलयापीडं हस्त्यारोहप्रचोदितम्।  
मदासृगनुलिप्ताङ्गौ हस्तिदन्तवरायुधौ॥ ४२॥  
मृगमध्ये यथा सिंहौ गर्वलीलावलोकिनौ।  
प्रविष्टौ सुमहारङ्गं बलभद्रजनार्दनौ॥ ४३॥
</details>

<details><summary>अनुवाद (हिन्दी)</summary>

तब महावतसे प्रेरित कुवलयापीडको मारकर उसके मद और रक्तसे लथपथ राम और कृष्ण उसके दाँतोंको लिये हुए गर्वयुक्त लीलामयी चितवनसे निहारते उस महान् रंगभूमिमें इस प्रकार आये जैसे मृगसमूहके बीचमें सिंह चला जाता है॥ ४२-४३॥
</details>

<details open><summary>विश्वास-प्रस्तुतिः</summary>

हाहाकारो महाञ्जज्ञे महारङ्गे त्वनन्तरम्।  
कृष्णोऽयं बलभद्रोऽयमिति लोकस्य विस्मयः॥ ४४॥
</details>

<details><summary>मूलम्</summary>

हाहाकारो महाञ्जज्ञे महारङ्गे त्वनन्तरम्।  
कृष्णोऽयं बलभद्रोऽयमिति लोकस्य विस्मयः॥ ४४॥
</details>

<details><summary>अनुवाद (हिन्दी)</summary>

उस समय महान् रंगभूमिमें बड़ा कोलाहल होने लगा और सब लोगोंमें ‘ये कृष्ण हैं, ये बलभद्र हैं’ ऐसा विस्मय छा गया॥ ४४॥
</details>

<details open><summary>विश्वास-प्रस्तुतिः</summary>

सोऽयं येन हता घोरा पूतना बालघातिनी।  
क्षिप्तं तु शकटं येन भग्नौ तु यमलार्जुनौ॥ ४५॥  
सोऽयं यः कालियं नागं ममर्दारुह्य बालकः।  
धृतो गोवर्द्धनो येन सप्तरात्रं महागिरिः॥ ४६॥
</details>

<details><summary>मूलम्</summary>

सोऽयं येन हता घोरा पूतना बालघातिनी।  
क्षिप्तं तु शकटं येन भग्नौ तु यमलार्जुनौ॥ ४५॥  
सोऽयं यः कालियं नागं ममर्दारुह्य बालकः।  
धृतो गोवर्द्धनो येन सप्तरात्रं महागिरिः॥ ४६॥
</details>

<details><summary>अनुवाद (हिन्दी)</summary>

[वे कहने लगे—] ‘‘जिसने बालघातिनी घोर राक्षसी पूतनाको मारा था, शकटको उलट दिया था और यमलार्जुनको उखाड़ डाला था वह यही है। जिस बालकने कालियनागके ऊपर चढ़कर उसका मान मर्दन किया था और सात रात्रितक महापर्वत गोवर्द्धनको अपने हाथपर धारण किया था वह यही है॥ ४५-४६॥
</details>

<details open><summary>विश्वास-प्रस्तुतिः</summary>

अरिष्टो धेनुकः केशी लीलयैव महात्मना।  
निहता येन दुर्वृत्ता दृश्यतामेष सोऽच्युतः॥ ४७॥
</details>

<details><summary>मूलम्</summary>

अरिष्टो धेनुकः केशी लीलयैव महात्मना।  
निहता येन दुर्वृत्ता दृश्यतामेष सोऽच्युतः॥ ४७॥
</details>

<details><summary>अनुवाद (हिन्दी)</summary>

जिस महात्माने अरिष्टासुर, धेनुकासुर और केशी आदि दुष्टोंको लीलासे ही मार डाला था; देखो, वह अच्युत यही हैं॥ ४७॥
</details>

<details open><summary>विश्वास-प्रस्तुतिः</summary>

अयं चास्य महाबाहुर्बलभद्रोऽग्रतोऽग्रजः।  
प्रयाति लीलया योषिन्मनोनयननन्दनः॥ ४८॥
</details>

<details><summary>मूलम्</summary>

अयं चास्य महाबाहुर्बलभद्रोऽग्रतोऽग्रजः।  
प्रयाति लीलया योषिन्मनोनयननन्दनः॥ ४८॥
</details>

<details><summary>अनुवाद (हिन्दी)</summary>

ये इनके आगे इनके बड़े भाई महाबाहु बलभद्रजी हैं जो बड़े लीलापूर्वक चल रहे हैं। ये स्त्रियोंके मन और नयनोंको बड़ा ही आनन्द देनेवाले हैं?॥ ४८॥
</details>

<details open><summary>विश्वास-प्रस्तुतिः</summary>

अयं स कथ्यते प्राज्ञैः पुराणार्थविशारदैः।  
गोपालो यादवं वंशं मग्नमभ्युद्धरिष्यति॥ ४९॥
</details>

<details><summary>मूलम्</summary>

अयं स कथ्यते प्राज्ञैः पुराणार्थविशारदैः।  
गोपालो यादवं वंशं मग्नमभ्युद्धरिष्यति॥ ४९॥
</details>

<details><summary>अनुवाद (हिन्दी)</summary>

पुराणार्थवेत्ता विद्वान् लोग कहते हैं कि ये गोपालजी डूबे हुए यदुवंशका उद्धार करेंगे॥ ४९॥
</details>

<details open><summary>विश्वास-प्रस्तुतिः</summary>

अयं हि सर्वलोकस्य विष्णोरखिलजन्मनः।  
अवतीर्णो महीमंशो नूनं भारहरो भुवः॥ ५०॥
</details>

<details><summary>मूलम्</summary>

अयं हि सर्वलोकस्य विष्णोरखिलजन्मनः।  
अवतीर्णो महीमंशो नूनं भारहरो भुवः॥ ५०॥
</details>

<details><summary>अनुवाद (हिन्दी)</summary>

ये सर्वलोकमय और सर्वकारण भगवान् विष्णुके ही अंश हैं, इन्होंने पृथिवीका भार उतारनेके लिये ही भूमिपर अवतार लिया है’’॥ ५०॥
</details>

<details open><summary>विश्वास-प्रस्तुतिः</summary>

इत्येवं वर्णिते पौरे रामे कृष्णे च तत्क्षणात्।  
उरस्तताप देवक्याः स्नेहस्नुतपयोधरम्॥ ५१॥
</details>

<details><summary>मूलम्</summary>

इत्येवं वर्णिते पौरे रामे कृष्णे च तत्क्षणात्।  
उरस्तताप देवक्याः स्नेहस्नुतपयोधरम्॥ ५१॥
</details>

<details><summary>अनुवाद (हिन्दी)</summary>

राम और कृष्णके विषयमें पुरवासियोंके इस प्रकार कहते समय देवकीके स्तनोंसे स्नेहके कारण दूध बहने लगा और उनके हृदयमें बड़ा अनुताप हुआ॥ ५१॥
</details>

<details open><summary>विश्वास-प्रस्तुतिः</summary>

महोत्सवमिवासाद्य पुत्राननविलोकनात्।  
युवेव वसुदेवोऽभूद्विहायाभ्यागतां जराम्॥ ५२॥
</details>

<details><summary>मूलम्</summary>

महोत्सवमिवासाद्य पुत्राननविलोकनात्।  
युवेव वसुदेवोऽभूद्विहायाभ्यागतां जराम्॥ ५२॥
</details>

<details><summary>अनुवाद (हिन्दी)</summary>

पुत्रोंका मुख देखनेसे अत्यन्त उल्लास-सा प्राप्त होनेके कारण वसुदेवजी भी मानो आयी हुई जराको छोड़कर फिरसे नवयुवक-से हो गये॥ ५२॥
</details>

<details open><summary>विश्वास-प्रस्तुतिः</summary>

विस्तारिताक्षियुगलो राजान्तःपुरयोषिताम्।  
नागरस्त्रीसमूहश्च द्रष्टुं न विरराम तम्॥ ५३॥
</details>

<details><summary>मूलम्</summary>

विस्तारिताक्षियुगलो राजान्तःपुरयोषिताम्।  
नागरस्त्रीसमूहश्च द्रष्टुं न विरराम तम्॥ ५३॥
</details>

<details><summary>अनुवाद (हिन्दी)</summary>

राजाके अन्तःपुरकी स्त्रियाँ तथा नगर निवासिनी महिलाएँ भी उन्हें एकटक देखते-देखते उपराम न हुईं॥ ५३॥
</details>

<details open><summary>विश्वास-प्रस्तुतिः</summary>

सख्यः पश्यत कृष्णस्य मुखमत्यरुणेक्षणम्।  
गजयुद्धकृतायासस्वेदाम्बुकणिकाचितम्॥ ५४॥  
विकासिशरदम्भोजमवश्यायजलोक्षितम्।  
परिभूय स्थितं जन्म सफलं क्रियतां दृशः॥ ५५॥
</details>

<details><summary>मूलम्</summary>

सख्यः पश्यत कृष्णस्य मुखमत्यरुणेक्षणम्।  
गजयुद्धकृतायासस्वेदाम्बुकणिकाचितम्॥ ५४॥  
विकासिशरदम्भोजमवश्यायजलोक्षितम्।  
परिभूय स्थितं जन्म सफलं क्रियतां दृशः॥ ५५॥
</details>

<details><summary>अनुवाद (हिन्दी)</summary>

[वे परस्पर कहने लगीं—] ‘‘अरी सखियो! अरुणनयनसे युक्त श्रीकृष्णचन्द्रका अति सुन्दर मुख तो देखो, जो कुवलयापीडके साथ युद्ध करनेके परिश्रमसे स्वेद बिन्दुपूर्ण होकर हिम-कण-सिंचित शरत्कालीन प्रफुल्ल कमलको लज्जित कर रहा है। अरी! इसका दर्शन करके अपने नेत्रोंका होना सफल कर लो’’॥ ५४-५५॥
</details>

<details open><summary>विश्वास-प्रस्तुतिः</summary>

श्रीवत्साङ्कं महद्धाम बालस्यैतद्विलोक्यताम्।  
विपक्षक्षपणं वक्षो भुजयुग्मं च भामिनि॥ ५६॥
</details>

<details><summary>मूलम्</summary>

श्रीवत्साङ्कं महद्धाम बालस्यैतद्विलोक्यताम्।  
विपक्षक्षपणं वक्षो भुजयुग्मं च भामिनि॥ ५६॥
</details>

<details><summary>अनुवाद (हिन्दी)</summary>

[एक स्त्री बोली—] ‘‘हे भामिनि! इस बालकका यह लक्ष्मी आदिका आश्रयभूत श्रीवत्सांकयुक्त वक्षःस्थल तथा शत्रुओंको पराजित करनेवाली इसकी दोनों भुजाएँ तो देखो!’’॥ ५६॥
</details>

<details open><summary>विश्वास-प्रस्तुतिः</summary>

किं न पश्यसि दुग्धेन्दुमृणालधवलाकृतिम्।  
बलभद्रमिमं नीलपरिधानमुपागतम्॥ ५७॥
</details>

<details><summary>मूलम्</summary>

किं न पश्यसि दुग्धेन्दुमृणालधवलाकृतिम्।  
बलभद्रमिमं नीलपरिधानमुपागतम्॥ ५७॥
</details>

<details><summary>अनुवाद (हिन्दी)</summary>

[दूसरी०—] ‘‘अरी! क्या तुम नीलाम्बर धारण किये इन दुग्ध, चन्द्र अथवा कमलनालके समान शुभ्रवर्ण बलदेवजीको आते हुए नहीं देखती हो?’’॥ ५७॥
</details>

<details open><summary>विश्वास-प्रस्तुतिः</summary>

वल्गता मुष्टिकेनैव चाणूरेण तथा सखि।  
क्रीडतो बलभद्रस्य हरेर्हास्यं विलोक्यताम्॥ ५८॥
</details>

<details><summary>मूलम्</summary>

वल्गता मुष्टिकेनैव चाणूरेण तथा सखि।  
क्रीडतो बलभद्रस्य हरेर्हास्यं विलोक्यताम्॥ ५८॥
</details>

<details><summary>अनुवाद (हिन्दी)</summary>

[तीसरी०—] ‘‘अरी सखियो! [अखाड़ेमें] चक्कर देकर घूमनेवाले चाणूर और मुष्टिकके साथ क्रीडा करते हुए बलभद्र तथा कृष्णका हँसना देख लो।’’॥ ५८॥
</details>

<details open><summary>विश्वास-प्रस्तुतिः</summary>

सख्यः पश्यत चाणूरं नियुद्धार्थमयं हरिः।  
समुपैति न सन्त्यत्र किं वृद्धा मुक्तकारिणः॥ ५९॥
</details>

<details><summary>मूलम्</summary>

सख्यः पश्यत चाणूरं नियुद्धार्थमयं हरिः।  
समुपैति न सन्त्यत्र किं वृद्धा मुक्तकारिणः॥ ५९॥
</details>

<details><summary>अनुवाद (हिन्दी)</summary>

[चौथी०—] ‘‘हाय! सखियो! देखो तो चाणूरसे लड़नेके लिये ये हरि आगे बढ़ रहे हैं; क्या इन्हें छुड़ानेवाले कोई भी बड़े-बूढ़े यहाँ नहीं हैं?’’॥ ५९॥
</details>

<details open><summary>विश्वास-प्रस्तुतिः</summary>

क्व यौवनोन्मुखीभूतसुकुमारतनुर्हरिः।  
क्व वज्रकठिनाभोगशरीरोऽयं महासुरः॥ ६०॥
</details>

<details><summary>मूलम्</summary>

क्व यौवनोन्मुखीभूतसुकुमारतनुर्हरिः।  
क्व वज्रकठिनाभोगशरीरोऽयं महासुरः॥ ६०॥
</details>

<details><summary>अनुवाद (हिन्दी)</summary>

‘कहाँ तो यौवनमें प्रवेश करनेवाले सुकुमार-शरीर श्याम और कहाँ वज्रके समान कठोर शरीरवाला यह महान् असुर!’॥ ६०॥
</details>

<details open><summary>विश्वास-प्रस्तुतिः</summary>

इमौ सुललितैरङ्गैर्वर्तेते नवयौवनौ।  
दैतेयमल्लाश्चाणूरप्रमुखास्त्वतिदारुणाः॥ ६१॥
</details>

<details><summary>मूलम्</summary>

इमौ सुललितैरङ्गैर्वर्तेते नवयौवनौ।  
दैतेयमल्लाश्चाणूरप्रमुखास्त्वतिदारुणाः॥ ६१॥
</details>

<details><summary>अनुवाद (हिन्दी)</summary>

ये दोनों नवयुवक तो बड़े ही सुकुमार शरीरवाले हैं, [किंतु इनके प्रतिपक्षी] ये चाणूर आदि दैत्य मल्ल अत्यन्त दारुण हैं॥ ६१॥
</details>

<details open><summary>विश्वास-प्रस्तुतिः</summary>

नियुद्धप्राश्निकानां तु महानेष व्यतिक्रमः।  
यद‍्बालबलिनोर्युद्धं मध्यस्थैस्समुपेक्ष्यते॥ ६२॥
</details>

<details><summary>मूलम्</summary>

नियुद्धप्राश्निकानां तु महानेष व्यतिक्रमः।  
यद‍्बालबलिनोर्युद्धं मध्यस्थैस्समुपेक्ष्यते॥ ६२॥
</details>

<details><summary>अनुवाद (हिन्दी)</summary>

मल्लयुद्धके परीक्षकगणोंका यह बहुत बड़ा अन्याय है जो वे मध्यस्थ होकर भी इन बालक और बलवान् मल्लोंके बीच युद्ध करा रहे हैं॥ ६२॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्थं पुरस्त्रीलोकस्य वदतश्चालयन्भुवम्।  
ववल्ग बद्धकक्ष्योऽन्तर्जनस्य भगवान‍्हरिः॥ ६३॥
</details>

<details><summary>मूलम्</summary>

इत्थं पुरस्त्रीलोकस्य वदतश्चालयन्भुवम्।  
ववल्ग बद्धकक्ष्योऽन्तर्जनस्य भगवान‍्हरिः॥ ६३॥
</details>

<details><summary>अनुवाद (हिन्दी)</summary>

श्रीपराशरजी बोले—नगरकी स्त्रियोंके इस प्रकार वार्तालाप करते समय भगवान् कृष्णचन्द्र अपनी कमर कसकर उन समस्त दर्शकोंके बीचमें पृथिवीको कम्पायमान करते हुए रंगभूमिमें कूद पड़े॥ ६३॥
</details>

<details open><summary>विश्वास-प्रस्तुतिः</summary>

बलभद्रोऽपि चास्फोट्य ववल्ग ललितं तथा।  
पदे पदे तथा भूमिर्यन्न शीर्णा तदद्भुतम्॥ ६४॥
</details>

<details><summary>मूलम्</summary>

बलभद्रोऽपि चास्फोट्य ववल्ग ललितं तथा।  
पदे पदे तथा भूमिर्यन्न शीर्णा तदद्भुतम्॥ ६४॥
</details>

<details><summary>अनुवाद (हिन्दी)</summary>

श्रीबलभद्रजी भी अपने भुजदण्डोंको ठोंकते हुए अति मनोहरभावसे उछलने लगे। उस समय उनके पद-पदपर पृथिवी नहीं फटी, यही बड़ा आश्चर्य है॥ ६४॥
</details>

<details open><summary>विश्वास-प्रस्तुतिः</summary>

चाणूरेण ततः कृष्णो युयुधेऽमितविक्रमः।  
नियुद्धकुशलो दैत्यो बलभद्रेण मुष्टिकः॥ ६५॥
</details>

<details><summary>मूलम्</summary>

चाणूरेण ततः कृष्णो युयुधेऽमितविक्रमः।  
नियुद्धकुशलो दैत्यो बलभद्रेण मुष्टिकः॥ ६५॥
</details>

<details><summary>अनुवाद (हिन्दी)</summary>

तदनन्तर अमित-विक्रम कृष्णचन्द्र चाणूरके साथ और द्वन्द्वयुद्धकुशल राक्षस मुष्टिक बलभद्रके साथ युद्ध करने लगे॥ ६५॥
</details>

<details open><summary>विश्वास-प्रस्तुतिः</summary>

सन्निपातावधूतैस्तु चाणूरेण समं हरिः।  
प्रक्षेपणैर्मुष्टिभिश्च कीलवज्रनिपातनैः॥ ६६॥  
पादोद‍्धूतैः प्रमृष्टैश्च तयोर्युद्धमभून्महत्॥ ६७॥
</details>

<details><summary>मूलम्</summary>

सन्निपातावधूतैस्तु चाणूरेण समं हरिः।  
प्रक्षेपणैर्मुष्टिभिश्च कीलवज्रनिपातनैः॥ ६६॥  
पादोद‍्धूतैः प्रमृष्टैश्च तयोर्युद्धमभून्महत्॥ ६७॥
</details>

<details><summary>अनुवाद (हिन्दी)</summary>

कृष्णचन्द्र चाणूरके साथ परस्पर भिड़कर, नीचे गिराकर, उछालकर, घूँसे और वज्रके समान कोहनी मारकर, पैरोंसे ठोकर मारकर तथा एक-दूसरेके अंगोंको रगड़कर लड़ने लगे। उस समय उनमें महान् युद्ध होने लगा॥ ६६-६७॥
</details>

<details open><summary>विश्वास-प्रस्तुतिः</summary>

अशस्त्रमतिघोरं तत्तयोर्युद्धं सुदारुणम्।  
बलप्राणविनिष्पाद्यं समाजोत्सवसन्निधौ॥ ६८॥
</details>

<details><summary>मूलम्</summary>

अशस्त्रमतिघोरं तत्तयोर्युद्धं सुदारुणम्।  
बलप्राणविनिष्पाद्यं समाजोत्सवसन्निधौ॥ ६८॥
</details>

<details><summary>अनुवाद (हिन्दी)</summary>

इस प्रकार उस समाजोत्सवके समीप केवल बल और प्राणशक्तिसे ही सम्पन्न होनेवाला उनका अति भयंकर और दारुण शस्त्रहीन युद्ध हुआ॥ ६८॥
</details>

<details open><summary>विश्वास-प्रस्तुतिः</summary>

यावद्यावच्च चाणूरो युयुधे हरिणा सह।  
प्राणहानिमवापाग्र्यां तावत्तावल्लवाल्लवम्॥ ६९॥
</details>

<details><summary>मूलम्</summary>

यावद्यावच्च चाणूरो युयुधे हरिणा सह।  
प्राणहानिमवापाग्र्यां तावत्तावल्लवाल्लवम्॥ ६९॥
</details>

<details><summary>अनुवाद (हिन्दी)</summary>

चाणूर जैसे-जैसे भगवान् से भिड़ता गया वैसे-ही-वैसे उसकी प्राणशक्ति थोड़ी-थोड़ी करके अत्यन्त क्षीण होती गयी॥ ६९॥
</details>

<details open><summary>विश्वास-प्रस्तुतिः</summary>

कृष्णोऽपि युयुधे तेन लीलयैव जगन्मयः।  
खेदाच्चालयता कोपान्निजशेखरकेसरम्॥ ७०॥
</details>

<details><summary>मूलम्</summary>

कृष्णोऽपि युयुधे तेन लीलयैव जगन्मयः।  
खेदाच्चालयता कोपान्निजशेखरकेसरम्॥ ७०॥
</details>

<details><summary>अनुवाद (हिन्दी)</summary>

जगन्मय भगवान् कृष्ण भी, श्रम और कोपके कारण अपने पुष्पमय शिरोभूषणोंमें लगे हुए केशरको हिलानेवाले उस चाणूरसे लीलापूर्वक लड़ने लगे॥ ७०॥
</details>

<details open><summary>विश्वास-प्रस्तुतिः</summary>

बलक्षयं विवृद्धिं च दृष्ट्वा चाणूरकृष्णयोः।  
वारयामास तूर्याणि कंसः कोपपरायणः॥ ७१॥
</details>

<details><summary>मूलम्</summary>

बलक्षयं विवृद्धिं च दृष्ट्वा चाणूरकृष्णयोः।  
वारयामास तूर्याणि कंसः कोपपरायणः॥ ७१॥
</details>

<details><summary>अनुवाद (हिन्दी)</summary>

उस समय चाणूरके बलका क्षय और कृष्णचन्द्रके बलका उदय देख कंसने खीझकर तूर्य आदि बाजे बन्द करा दिये॥ ७१॥
</details>

<details open><summary>विश्वास-प्रस्तुतिः</summary>

मृदङ्गादिषु तूर्येषु प्रतिषिद्धेषु तत्क्षणात्।  
खे सङ्गतान्यवाद्यन्त देवतूर्याण्यनेकशः॥ ७२॥
</details>

<details><summary>मूलम्</summary>

मृदङ्गादिषु तूर्येषु प्रतिषिद्धेषु तत्क्षणात्।  
खे सङ्गतान्यवाद्यन्त देवतूर्याण्यनेकशः॥ ७२॥
</details>

<details><summary>अनुवाद (हिन्दी)</summary>

रंगभूमिमें मृदंग और तूर्य आदिके बन्द हो जानेपर आकाशमें अनेक दिव्य तूर्य एक साथ बजने लगे॥ ७२॥
</details>

<details open><summary>विश्वास-प्रस्तुतिः</summary>

जय गोविन्द चाणूरं जहि केशव दानवम्।  
अन्तर्द्धानगता देवास्तमूचुरतिहर्षिताः॥ ७३॥
</details>

<details><summary>मूलम्</summary>

जय गोविन्द चाणूरं जहि केशव दानवम्।  
अन्तर्द्धानगता देवास्तमूचुरतिहर्षिताः॥ ७३॥
</details>

<details><summary>अनुवाद (हिन्दी)</summary>

और देवगण अत्यन्त हर्षित होकर अलक्षितभावसे कहने लगे—‘‘हे गोविन्द! आपकी जय हो। हे केशव! आप शीघ्र ही इस चाणूर दानवको मार डालिये।’’॥ ७३॥
</details>

<details open><summary>विश्वास-प्रस्तुतिः</summary>

चाणूरेण चिरं कालं क्रीडित्वा मधुसूदनः।  
उत्थाप्य भ्रामयामास तद्वधाय कृतोद्यमः॥ ७४॥
</details>

<details><summary>मूलम्</summary>

चाणूरेण चिरं कालं क्रीडित्वा मधुसूदनः।  
उत्थाप्य भ्रामयामास तद्वधाय कृतोद्यमः॥ ७४॥
</details>

<details><summary>अनुवाद (हिन्दी)</summary>

भगवान् मधुसूदन बहुत देरतक चाणूरके साथ खेल करते रहे, फिर उसका वध करनेके लिये उद्यत होकर उसे उठाकर घुमाया॥ ७४॥
</details>

<details open><summary>विश्वास-प्रस्तुतिः</summary>

भ्रामयित्वा शतगुणं दैत्यमल्लममित्रजित्।  
भूमावास्फोटयामास गगने गतजीवितम्॥ ७५॥
</details>

<details><summary>मूलम्</summary>

भ्रामयित्वा शतगुणं दैत्यमल्लममित्रजित्।  
भूमावास्फोटयामास गगने गतजीवितम्॥ ७५॥
</details>

<details><summary>अनुवाद (हिन्दी)</summary>

शत्रुविजयी श्रीकृष्णचन्द्रने उस दैत्य मल्लको सैकड़ों बार घुमाकर आकाशमें ही निर्जीव हो जानेपर पृथिवीपर पटक दिया॥ ७५॥
</details>

<details open><summary>विश्वास-प्रस्तुतिः</summary>

भूमावास्फोटितस्तेन चाणूरः शतधाभवत्।  
रक्तस्रावमहापङ्कां चकार च तदा भुवम्॥ ७६॥
</details>

<details><summary>मूलम्</summary>

भूमावास्फोटितस्तेन चाणूरः शतधाभवत्।  
रक्तस्रावमहापङ्कां चकार च तदा भुवम्॥ ७६॥
</details>

<details><summary>अनुवाद (हिन्दी)</summary>

भगवान् के द्वारा पृथिवीपर गिराये जाते ही चाणूरके शरीरके सैकड़ों टुकड़े हो गये और उस समय उसने रक्तस्रावसे पृथिवीको अत्यन्त कीचड़मय कर दिया॥ ७६॥
</details>

<details open><summary>विश्वास-प्रस्तुतिः</summary>

बलदेवोऽपि तत्कालं मुष्टिकेन महाबलः।  
युयुधे दैत्यमल्लेन चाणूरेण यथा हरिः॥ ७७॥
</details>

<details><summary>मूलम्</summary>

बलदेवोऽपि तत्कालं मुष्टिकेन महाबलः।  
युयुधे दैत्यमल्लेन चाणूरेण यथा हरिः॥ ७७॥
</details>

<details><summary>अनुवाद (हिन्दी)</summary>

इधर, जिस प्रकार भगवान् कृष्ण चाणूरसे लड़ रहे थे, उसी प्रकार महाबली बलभद्रजी भी उस समय दैत्य मल्ल मुष्टिकसे भिड़े हुए थे॥ ७७॥
</details>

<details open><summary>विश्वास-प्रस्तुतिः</summary>

सोऽप्येनं मुष्टिना मूर्ध्नि वक्षस्याहत्य जानुना।  
पातयित्वा धरापृष्ठे निष्पिपेष गतायुषम्॥ ७८॥
</details>

<details><summary>मूलम्</summary>

सोऽप्येनं मुष्टिना मूर्ध्नि वक्षस्याहत्य जानुना।  
पातयित्वा धरापृष्ठे निष्पिपेष गतायुषम्॥ ७८॥
</details>

<details><summary>अनुवाद (हिन्दी)</summary>

बलरामजीने उसके मस्तकपर घूँसोंसे तथा वक्षःस्थलमें जानुसे प्रहार किया और उस गतायु दैत्यको पृथिवीपर पटककर रौंद डाला॥ ७८॥
</details>

<details open><summary>विश्वास-प्रस्तुतिः</summary>

कृष्णस्तोशलकं भूयो मल्लराजं महाबलम्।  
वाममुष्टिप्रहारेण पातयामास भूतले॥ ७९॥
</details>

<details><summary>मूलम्</summary>

कृष्णस्तोशलकं भूयो मल्लराजं महाबलम्।  
वाममुष्टिप्रहारेण पातयामास भूतले॥ ७९॥
</details>

<details><summary>अनुवाद (हिन्दी)</summary>

तदनन्तर श्रीकृष्णचन्द्रने महाबली मल्लराज तोशलको बायें हाथसे घूँसा मारकर पृथिवीपर गिरा दिया॥ ७९॥
</details>

<details open><summary>विश्वास-प्रस्तुतिः</summary>

चाणूरे निहते मल्ले मुष्टिके विनिपातिते।  
नीते क्षयं तोशलके सर्वे मल्लाः प्रदुद्रुवुः॥ ८०॥
</details>

<details><summary>मूलम्</summary>

चाणूरे निहते मल्ले मुष्टिके विनिपातिते।  
नीते क्षयं तोशलके सर्वे मल्लाः प्रदुद्रुवुः॥ ८०॥
</details>

<details><summary>अनुवाद (हिन्दी)</summary>

मल्लश्रेष्ठ चाणूर और मुष्टिकके मारे जानेपर तथा मल्लराज तोशलके नष्ट होनेपर समस्त मल्लगण भाग गये॥ ८०॥
</details>

<details open><summary>विश्वास-प्रस्तुतिः</summary>

ववल्गतुस्ततो रंगे कृष्णसङ्कर्षणावुभौ।  
समानवयसो गोपान्बलादाकृष्य हर्षितौ॥ ८१॥
</details>

<details><summary>मूलम्</summary>

ववल्गतुस्ततो रंगे कृष्णसङ्कर्षणावुभौ।  
समानवयसो गोपान्बलादाकृष्य हर्षितौ॥ ८१॥
</details>

<details><summary>अनुवाद (हिन्दी)</summary>

तब कृष्ण और संकर्षण अपने समवयस्क गोपोंको बलपूर्वक खींचकर [आलिंगन करते हुए] हर्षसे रंगभूमिमें उछलने लगे॥ ८१॥
</details>

<details open><summary>विश्वास-प्रस्तुतिः</summary>

कंसोऽपि कोपरक्ताक्षः प्राहोच्चैर्व्यायतान्नरान्।  
गोपावेतौ समाजौघान्निष्क्राम्येतां बलादितः॥ ८२॥
</details>

<details><summary>मूलम्</summary>

कंसोऽपि कोपरक्ताक्षः प्राहोच्चैर्व्यायतान्नरान्।  
गोपावेतौ समाजौघान्निष्क्राम्येतां बलादितः॥ ८२॥
</details>

<details><summary>अनुवाद (हिन्दी)</summary>

तदनन्तर कंसने क्रोधसे नेत्र लाल करके वहाँ एकत्रित हुए पुरुषोंसे कहा—‘‘अरे! इस समाजसे इन ग्वालबालोंको बलपूर्वक निकाल दो॥ ८२॥
</details>

<details open><summary>विश्वास-प्रस्तुतिः</summary>

नन्दोऽपि गृह्यतां पापो निर्गलैरायसैरिह।  
अवृद्धार्हेण दण्डेन वसुदेवोऽपि वध्यताम्॥ ८३॥
</details>

<details><summary>मूलम्</summary>

नन्दोऽपि गृह्यतां पापो निर्गलैरायसैरिह।  
अवृद्धार्हेण दण्डेन वसुदेवोऽपि वध्यताम्॥ ८३॥
</details>

<details><summary>अनुवाद (हिन्दी)</summary>

पापी नन्दको लोहेकी शृंखलामें बाँधकर पकड़ लो तथा वृद्ध पुरुषोंके अयोग्य दण्ड देकर वसुदेवको भी मार डालो॥ ८३॥
</details>

<details open><summary>विश्वास-प्रस्तुतिः</summary>

वल्गन्ति गोपाः कृष्णेन ये चेमे सहिताः पुरः।  
गावो निगृह्यतामेषां यच्चास्ति वसु किञ्चन॥ ८४॥
</details>

<details><summary>मूलम्</summary>

वल्गन्ति गोपाः कृष्णेन ये चेमे सहिताः पुरः।  
गावो निगृह्यतामेषां यच्चास्ति वसु किञ्चन॥ ८४॥
</details>

<details><summary>अनुवाद (हिन्दी)</summary>

मेरे सामने कृष्णके साथ ये जितने गोपबालक उछल रहे हैं इन सबको भी मार डालो तथा इनकी गौएँ और जो कुछ अन्य धन हो वह सब छीन लो’’॥ ८४॥
</details>

<details open><summary>विश्वास-प्रस्तुतिः</summary>

एवमाज्ञापयन्तं तु प्रहस्य मधुसूदनः।  
उत्प्लुत्यारुह्य तं मञ्चं कंसं जग्राह वेगतः॥ ८५॥
</details>

<details><summary>मूलम्</summary>

एवमाज्ञापयन्तं तु प्रहस्य मधुसूदनः।  
उत्प्लुत्यारुह्य तं मञ्चं कंसं जग्राह वेगतः॥ ८५॥
</details>

<details><summary>अनुवाद (हिन्दी)</summary>

जिस समय कंस इस प्रकार आज्ञा दे रहा था, उसी समय श्रीमधुसूदन हँसते-हँसते उछलकर मंचपर चढ़ गये और शीघ्रतासे उसे पकड़ लिया॥ ८५॥
</details>

<details open><summary>विश्वास-प्रस्तुतिः</summary>

केशेष्वाकृष्य विगलत्किरीटमवनीतले।  
स कंसं पातयामास तस्योपरि पपात च॥ ८६॥
</details>

<details><summary>मूलम्</summary>

केशेष्वाकृष्य विगलत्किरीटमवनीतले।  
स कंसं पातयामास तस्योपरि पपात च॥ ८६॥
</details>

<details><summary>अनुवाद (हिन्दी)</summary>

भगवान् कृष्णने उसके केशोंको खींचकर उसे पृथिवीपर पटक दिया तथा उसके ऊपर आप भी कूद पड़े, इस समय उसका मुकुट सिरसे खिसककर अलग जा पड़ा॥ ८६॥
</details>

<details open><summary>विश्वास-प्रस्तुतिः</summary>

अशेषजगदाधारगुरुणा पततोपरि।  
कृष्णेन त्याजितः प्राणानुग्रसेनात्मजो नृपः॥ ८७॥
</details>

<details><summary>मूलम्</summary>

अशेषजगदाधारगुरुणा पततोपरि।  
कृष्णेन त्याजितः प्राणानुग्रसेनात्मजो नृपः॥ ८७॥
</details>

<details><summary>अनुवाद (हिन्दी)</summary>

सम्पूर्ण जगत‍्के आधार भगवान् कृष्णके ऊपर गिरते ही उग्रसेनात्मज राजा कंसने अपने प्राण छोड़ दिये॥ ८७॥
</details>

<details open><summary>विश्वास-प्रस्तुतिः</summary>

मृतस्य केशेषु तदा गृहीत्वा मधुसूदनः।  
चकर्ष देहं कंसस्य रङ्गमध्ये महाबलः॥ ८८॥
</details>

<details><summary>मूलम्</summary>

मृतस्य केशेषु तदा गृहीत्वा मधुसूदनः।  
चकर्ष देहं कंसस्य रङ्गमध्ये महाबलः॥ ८८॥
</details>

<details><summary>अनुवाद (हिन्दी)</summary>

तब महाबली कृष्णचन्द्रने मृतक कंसके केश पकड़कर उसके देहको रंगभूमिमें घसीटा॥ ८८॥
</details>

<details open><summary>विश्वास-प्रस्तुतिः</summary>

गौरवेणातिमहता परिघा तेन कृष्यता।  
कृता कंसस्य देहेन वेगेनेव महाम्भसः॥ ८९॥
</details>

<details><summary>मूलम्</summary>

गौरवेणातिमहता परिघा तेन कृष्यता।  
कृता कंसस्य देहेन वेगेनेव महाम्भसः॥ ८९॥
</details>

<details><summary>अनुवाद (हिन्दी)</summary>

कंसका देह बहुत भारी था, इसलिये उसे घसीटनेसे जलके महान् वेगसे हुई दरारके समान पृथिवीपर परिघा बन गयी॥ ८९॥
</details>

<details open><summary>विश्वास-प्रस्तुतिः</summary>

कंसे गृहीते कृष्णेन तद‍्भ्राताऽभ्यागतो रुषा।  
सुमाली बलभद्रेण लीलयैव निपातितः॥ ९०॥
</details>

<details><summary>मूलम्</summary>

कंसे गृहीते कृष्णेन तद‍्भ्राताऽभ्यागतो रुषा।  
सुमाली बलभद्रेण लीलयैव निपातितः॥ ९०॥
</details>

<details><summary>अनुवाद (हिन्दी)</summary>

श्रीकृष्णचन्द्रद्वारा कंसके पकड़ लिये जानेपर उसके भाई सुमालीने क्रोधपूर्वक आक्रमण किया। उसे बलरामजीने लीलासे ही मार डाला॥ ९०॥
</details>

<details open><summary>विश्वास-प्रस्तुतिः</summary>

ततो हाहाकृतं सर्वमासीत्तद्रङ्गमण्डलम्।  
अवज्ञया हतं दृष्ट्वा कृष्णेन मथुरेश्वरम्॥ ९१॥
</details>

<details><summary>मूलम्</summary>

ततो हाहाकृतं सर्वमासीत्तद्रङ्गमण्डलम्।  
अवज्ञया हतं दृष्ट्वा कृष्णेन मथुरेश्वरम्॥ ९१॥
</details>

<details><summary>अनुवाद (हिन्दी)</summary>

इस प्रकार मथुरापति कंसको कृष्णचन्द्रद्वारा अवज्ञापूर्वक मरा हुआ देखकर रंगभूमिमें उपस्थित सम्पूर्ण जनता हाहाकार करने लगी॥ ९१॥
</details>

<details open><summary>विश्वास-प्रस्तुतिः</summary>

कृष्णोऽपि वसुदेवस्य पादौ जग्राह सत्वरः।  
देवक्याश्च महाबाहुर्बलदेवसहायवान्॥ ९२॥
</details>

<details><summary>मूलम्</summary>

कृष्णोऽपि वसुदेवस्य पादौ जग्राह सत्वरः।  
देवक्याश्च महाबाहुर्बलदेवसहायवान्॥ ९२॥
</details>

<details><summary>अनुवाद (हिन्दी)</summary>

उसी समय महाबाहु कृष्णचन्द्र बलदेवजी-सहित वसुदेव और देवकीके चरण पकड़ लिये॥ ९२॥
</details>

<details open><summary>विश्वास-प्रस्तुतिः</summary>

उत्थाप्य वसुदेवस्तं देवकी च जनार्दनम्।  
स्मृतजन्मोक्तवचनौ तावेव प्रणतौ स्थितौ॥ ९३॥
</details>

<details><summary>मूलम्</summary>

उत्थाप्य वसुदेवस्तं देवकी च जनार्दनम्।  
स्मृतजन्मोक्तवचनौ तावेव प्रणतौ स्थितौ॥ ९३॥
</details>

<details><summary>अनुवाद (हिन्दी)</summary>

तब वसुदेव और देवकीको पूर्वजन्ममें कहे हुए भगवद्वाक्योंका स्मरण हो आया और उन्होंने श्रीजनार्दनको पृथिवीपरसे उठा लिया तथा उनके सामने प्रणतभावसे खड़े हो गये॥ ९३॥
</details>

<details open><summary>मूलम् (वचनम्)</summary>

श्रीवसुदेव उवाच
</details>

<details open><summary>विश्वास-प्रस्तुतिः</summary>

प्रसीद सीदतां दत्तो देवानां यो वरः प्रभो।  
तथावयोः प्रसादेन कृतोद्धारस्स केशव॥ ९४॥
</details>

<details><summary>मूलम्</summary>

प्रसीद सीदतां दत्तो देवानां यो वरः प्रभो।  
तथावयोः प्रसादेन कृतोद्धारस्स केशव॥ ९४॥
</details>

<details><summary>अनुवाद (हिन्दी)</summary>

श्रीवसुदेवजी बोले—हे प्रभो! अब आप हमपर प्रसन्न होइये। हे केशव! आपने आर्त्त देवगणोंको जो वर दिया था, वह हम दोनोंपर अनुग्रह करके पूर्ण कर दिया॥ ९४॥
</details>

<details open><summary>विश्वास-प्रस्तुतिः</summary>

आराधितो यद्भगवानवतीर्णो गृहे मम।  
दुर्वृत्तनिधनार्थाय तेन नः पावितं कुलम्॥ ९५॥
</details>

<details><summary>मूलम्</summary>

आराधितो यद्भगवानवतीर्णो गृहे मम।  
दुर्वृत्तनिधनार्थाय तेन नः पावितं कुलम्॥ ९५॥
</details>

<details><summary>अनुवाद (हिन्दी)</summary>

भगवन्! आपने जो मेरी आराधनासे दुष्टजनोंके नाशके लिये मेरे घरमें जन्म लिया, उससे हमारे कुलको पवित्र कर दिया है॥ ९५॥
</details>

<details open><summary>विश्वास-प्रस्तुतिः</summary>

त्वमन्तः सर्वभूतानां सर्वभूतमयः स्थितः।  
प्रवर्तेते समस्तात्मंस्त्वत्तो भूतभविष्यती॥ ९६॥
</details>

<details><summary>मूलम्</summary>

त्वमन्तः सर्वभूतानां सर्वभूतमयः स्थितः।  
प्रवर्तेते समस्तात्मंस्त्वत्तो भूतभविष्यती॥ ९६॥
</details>

<details><summary>अनुवाद (हिन्दी)</summary>

आप सर्वभूतमय हैं और समस्त भूतोंके भीतर स्थित हैं। हे समस्तात्मन्! भूत और भविष्यत् आपहीसे प्रवृत्त होते हैं॥ ९६॥
</details>

<details open><summary>विश्वास-प्रस्तुतिः</summary>

यज्ञैस्त्वमिज्यसेऽचिन्त्य सर्वदेवमयाच्युत।  
त्वमेव यज्ञो यष्टा च यज्वनां परमेश्वर॥ ९७॥
</details>

<details><summary>मूलम्</summary>

यज्ञैस्त्वमिज्यसेऽचिन्त्य सर्वदेवमयाच्युत।  
त्वमेव यज्ञो यष्टा च यज्वनां परमेश्वर॥ ९७॥
</details>

<details><summary>अनुवाद (हिन्दी)</summary>

हे अचिन्त्य! हे सर्वदेवमय! हे अच्युत! समस्त यज्ञोंसे आपहीका यजन किया जाता है तथा हे परमेश्वर! आप ही यज्ञ करनेवालोंके यष्टा और यज्ञस्वरूप हैं॥ ९७॥
</details>

<details open><summary>विश्वास-प्रस्तुतिः</summary>

समुद्भवस्समस्तस्य जगतस्त्वं जनार्दन॥ ९८॥  
सापह्नवं मम मनो यदेतत्त्वयि जायते।  
देवक्याश्चात्मजप्रीत्या तदत्यन्तविडम्बना॥ ९९॥
</details>

<details><summary>मूलम्</summary>

समुद्भवस्समस्तस्य जगतस्त्वं जनार्दन॥ ९८॥  
सापह्नवं मम मनो यदेतत्त्वयि जायते।  
देवक्याश्चात्मजप्रीत्या तदत्यन्तविडम्बना॥ ९९॥
</details>

<details><summary>अनुवाद (हिन्दी)</summary>

हे जनार्दन! आप तो सम्पूर्ण जगत‍्के उत्पत्ति-स्थान हैं, आपके प्रति पुत्रवात्सल्यके कारण जो मेरा और देवकीका चित्त भ्रान्तियुक्त हो रहा है यह बड़ी ही हँसीकी बात है॥ ९८-९९॥
</details>

<details open><summary>विश्वास-प्रस्तुतिः</summary>

त्वं कर्ता सर्वभूतानामनादिनिधनो भवान्।  
त्वां मनुष्यस्य कस्यैषा जिह्वा पुत्रेति वक्ष्यति॥ १००॥
</details>

<details><summary>मूलम्</summary>

त्वं कर्ता सर्वभूतानामनादिनिधनो भवान्।  
त्वां मनुष्यस्य कस्यैषा जिह्वा पुत्रेति वक्ष्यति॥ १००॥
</details>

<details><summary>अनुवाद (हिन्दी)</summary>

आप आदि और अन्तसे रहित हैं तथा समस्त प्राणियोंके उत्पत्तिकर्त्ता हैं, ऐसा कौन मनुष्य है जिसकी जिह्वा आपको ‘पुत्र’ कहकर सम्बोधन करेगी?॥ १००॥
</details>

<details open><summary>विश्वास-प्रस्तुतिः</summary>

जगदेतज्जगन्नाथ सम्भूतमखिलं यतः।  
कया युक्त्या विना मायां सोऽस्मत्तः सम्भविष्यति॥ १०१॥
</details>

<details><summary>मूलम्</summary>

जगदेतज्जगन्नाथ सम्भूतमखिलं यतः।  
कया युक्त्या विना मायां सोऽस्मत्तः सम्भविष्यति॥ १०१॥
</details>

<details><summary>अनुवाद (हिन्दी)</summary>

हे जगन्नाथ! जिन आपसे यह सम्पूर्ण जगत् उत्पन्न हुआ है वही आप बिना मायाशक्तिके और किस प्रकार हमसे उत्पन्न हो सकते हैं॥ १०१॥
</details>

<details open><summary>विश्वास-प्रस्तुतिः</summary>

यस्मिन्प्रतिष्ठितं सर्वं जगत्स्थावरजङ्गमम्।  
स कोष्ठोत्सङ्गशयनो मानुषो जायते कथम्॥ १०२॥
</details>

<details><summary>मूलम्</summary>

यस्मिन्प्रतिष्ठितं सर्वं जगत्स्थावरजङ्गमम्।  
स कोष्ठोत्सङ्गशयनो मानुषो जायते कथम्॥ १०२॥
</details>

<details><summary>अनुवाद (हिन्दी)</summary>

जिसमें सम्पूर्ण स्थावर-जंगम जगत् स्थित है वह प्रभु कुक्षि (कोख) और गोदमें शयन करनेवाला मनुष्य कैसे हो सकता है?॥ १०२॥
</details>

<details open><summary>विश्वास-प्रस्तुतिः</summary>

स त्वं प्रसीद परमेश्वर पाहि विश्व-  
मंशावतारकरणैर्न ममासि पुत्रः।  
आब्रह्मपादपमिदं जगदेतदीश  
त्वत्तो विमोहयसि किं पुरुषोत्तमास्मान्॥ १०३॥
</details>

<details><summary>मूलम्</summary>

स त्वं प्रसीद परमेश्वर पाहि विश्व-  
मंशावतारकरणैर्न ममासि पुत्रः।  
आब्रह्मपादपमिदं जगदेतदीश  
त्वत्तो विमोहयसि किं पुरुषोत्तमास्मान्॥ १०३॥
</details>

<details><summary>अनुवाद (हिन्दी)</summary>

हे परमेश्वर! वही आप हमपर प्रसन्न होइये और अपने अंशावतारसे विश्वकी रक्षा कीजिये। आप मेरे पुत्र नहीं हैं। हे ईश! ब्रह्मासे लेकर वृक्षादिपर्यन्त यह सम्पूर्ण जगत् आपहीसे उत्पन्न हुआ है, फिर हे पुरुषोत्तम! आप हमें क्यों मोहित कर रहे हैं?॥ १०३॥
</details>

<details open><summary>विश्वास-प्रस्तुतिः</summary>

मायाविमोहितदृशा तनयो ममेति  
कंसाद्भयं कृतमपास्तभयातितीव्रम्।  
नीतोऽसि गोकुलमरातिभयाकुलेन  
वृद्धिं गतोऽसि मम नास्ति ममत्वमीश॥ १०४॥
</details>

<details><summary>मूलम्</summary>

मायाविमोहितदृशा तनयो ममेति  
कंसाद्भयं कृतमपास्तभयातितीव्रम्।  
नीतोऽसि गोकुलमरातिभयाकुलेन  
वृद्धिं गतोऽसि मम नास्ति ममत्वमीश॥ १०४॥
</details>

<details><summary>अनुवाद (हिन्दी)</summary>

हे निर्भय! ‘आप मेरे पुत्र हैं’ इस मायासे मोहित होकर मैंने कंससे अत्यन्त भय माना था और उस शत्रुके भयसे ही मैं आपको गोकुल ले गया था। हे ईश! आप वहीं रहकर इतने बड़े हुए हैं, इसलिये अब आपमें मेरी ममता नहीं रही है॥ १०४॥
</details>

<details open><summary>विश्वास-प्रस्तुतिः</summary>

कर्माणि रुद्रमरुदश्विशतक्रतूनां  
साध्यानि यस्य न भवन्ति निरीक्षितानि।  
त्वं विष्णुरीश जगतामुपकारहेतोः  
प्राप्तोऽसि नः परिगतो विगतो हि मोहः॥ १०५॥
</details>

<details><summary>मूलम्</summary>

कर्माणि रुद्रमरुदश्विशतक्रतूनां  
साध्यानि यस्य न भवन्ति निरीक्षितानि।  
त्वं विष्णुरीश जगतामुपकारहेतोः  
प्राप्तोऽसि नः परिगतो विगतो हि मोहः॥ १०५॥
</details>

<details><summary>अनुवाद (हिन्दी)</summary>

अबतक मैंने आपके ऐसे अनेक कर्म देखे हैं जो रुद्र, मरुद‍्गण, अश्विनीकुमार और इन्द्रके लिये भी साध्य नहीं हैं। अब मेरा मोह दूर हो गया है। हे ईश! [मैंने निश्चयपूर्वक जान लिया है कि] आप साक्षात् श्रीविष्णुभगवान् ही जगत‍्के उपकारके लिये प्रकट हुए हैं॥ १०५॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे विंशोऽध्यायः॥ २०॥
</details>
