+++
title = "२७"

+++
[सत्ताईसवाँ अध्याय]



## प्रद्युम्न-हरण तथा शम्बर-वध


<details open><summary>मूलम् (वचनम्)</summary>

श्रीमैत्रेय उवाच
</details>

<details open><summary>विश्वास-प्रस्तुतिः</summary>

शम्बरेण हृतो वीरः प्रद्युम्नः स कथं मुने।  
शम्बरः स महावीर्यः प्रद्युम्नेन कथं हतः॥ १॥
</details>

<details><summary>मूलम्</summary>

शम्बरेण हृतो वीरः प्रद्युम्नः स कथं मुने।  
शम्बरः स महावीर्यः प्रद्युम्नेन कथं हतः॥ १॥
</details>

<details><summary>अनुवाद (हिन्दी)</summary>

श्रीमैत्रेयजी बोले—हे मुने! वीरवर प्रद्युम्नको शम्बरासुरने कैसे हरण किया था? और फिर उस महाबली शम्बरको प्रद्युम्नने कैसे मारा?॥ १॥
</details>

<details open><summary>विश्वास-प्रस्तुतिः</summary>

यस्तेनापहृतः पूर्वं स कथं विजघान तम्।  
एतद्विस्तरतः श्रोतुमिच्छामि सकलं गुरो॥ २॥
</details>

<details><summary>मूलम्</summary>

यस्तेनापहृतः पूर्वं स कथं विजघान तम्।  
एतद्विस्तरतः श्रोतुमिच्छामि सकलं गुरो॥ २॥
</details>

<details><summary>अनुवाद (हिन्दी)</summary>

जिसको पहले उसने हरण किया था उसीने पीछे उसे किस प्रकार मार डाला? हे गुरो! मैं यह सम्पूर्ण प्रसंग विस्तारपूर्वक सुनना चाहता हूँ॥ २॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

षष्ठेऽह्नि जातमात्रं तु प्रद्युम्नं सूतिकागृहात्।  
ममैष हन्तेति मुने हृतवान‍्कालशम्बरः॥ ३॥
</details>

<details><summary>मूलम्</summary>

षष्ठेऽह्नि जातमात्रं तु प्रद्युम्नं सूतिकागृहात्।  
ममैष हन्तेति मुने हृतवान‍्कालशम्बरः॥ ३॥
</details>

<details><summary>अनुवाद (हिन्दी)</summary>

श्रीपराशरजी बोले—हे मुने! कालके समान विकराल शम्बरासुरने प्रद्युम्नको, जन्म लेनेके छठे ही दिन ‘यह मेरा मारनेवाला है’ ऐसा जानकर सूतिकागृहसे हर लिया॥ ३॥
</details>

<details open><summary>विश्वास-प्रस्तुतिः</summary>

हृत्वा चिक्षेप चैवैनं ग्राहोग्रे लवणार्णवे।  
कल्लोलजनितावर्त्ते सुघोरे मकरालये॥ ४॥
</details>

<details><summary>मूलम्</summary>

हृत्वा चिक्षेप चैवैनं ग्राहोग्रे लवणार्णवे।  
कल्लोलजनितावर्त्ते सुघोरे मकरालये॥ ४॥
</details>

<details><summary>अनुवाद (हिन्दी)</summary>

उसको हरण करके शम्बरासुरने लवणसमुद्रमें डाल दिया, जो तरंगमालाजनित आवर्तोंसे पूर्ण और बड़े भयानक मकरोंका घर है॥ ४॥
</details>

<details open><summary>विश्वास-प्रस्तुतिः</summary>

पातितं तत्र चैवैको मत्स्यो जग्राह बालकम्।  
न ममार च तस्यापि जठराग्निप्रदीपितः॥ ५॥
</details>

<details><summary>मूलम्</summary>

पातितं तत्र चैवैको मत्स्यो जग्राह बालकम्।  
न ममार च तस्यापि जठराग्निप्रदीपितः॥ ५॥
</details>

<details><summary>अनुवाद (हिन्दी)</summary>

वहाँ फेंके हुए उस बालकको एक मत्स्यने निगल लिया, किन्तु वह उसकी जठराग्निसे जलकर भी न मरा॥ ५॥
</details>

<details open><summary>विश्वास-प्रस्तुतिः</summary>

मत्स्यबन्धैश्च मत्स्योऽसौ मत्स्यैरन्यैस्सह द्विज।  
घातितोऽसुरवर्याय शम्बराय निवेदितः॥ ६॥
</details>

<details><summary>मूलम्</summary>

मत्स्यबन्धैश्च मत्स्योऽसौ मत्स्यैरन्यैस्सह द्विज।  
घातितोऽसुरवर्याय शम्बराय निवेदितः॥ ६॥
</details>

<details><summary>अनुवाद (हिन्दी)</summary>

कालान्तरमें कुछ मछेरोंने उसे अन्य मछलियोंके साथ अपने जालमें फँसाया और असुरश्रेष्ठ शम्बरको निवेदन किया॥ ६॥
</details>

<details open><summary>विश्वास-प्रस्तुतिः</summary>

तस्य मायावती नामपत्नी सर्वगृहेश्वरी।  
कारयामास सूदानामाधिपत्यमनिन्दिता॥ ७॥
</details>

<details><summary>मूलम्</summary>

तस्य मायावती नामपत्नी सर्वगृहेश्वरी।  
कारयामास सूदानामाधिपत्यमनिन्दिता॥ ७॥
</details>

<details><summary>अनुवाद (हिन्दी)</summary>

उसकी नाममात्रकी पत्नी मायावती सम्पूर्ण अन्तःपुरकी स्वामिनी थी और वह सुलक्षणा सम्पूर्ण सूदों (रसोइयों)-का आधिपत्य करती थी॥ ७॥
</details>

<details open><summary>विश्वास-प्रस्तुतिः</summary>

दारिते मत्स्यजठरे सा ददर्शातिशोभनम्।  
कुमारं मन्मथतरोर्दग्धस्य प्रथमाङ्कुरम्॥ ८॥
</details>

<details><summary>मूलम्</summary>

दारिते मत्स्यजठरे सा ददर्शातिशोभनम्।  
कुमारं मन्मथतरोर्दग्धस्य प्रथमाङ्कुरम्॥ ८॥
</details>

<details><summary>अनुवाद (हिन्दी)</summary>

उस मछलीका पेट चीरते ही उसमें एक अति सुन्दर बालक दिखायी दिया जो दग्ध हुए कामवृक्षका प्रथम अंकुर था॥ ८॥
</details>

<details open><summary>विश्वास-प्रस्तुतिः</summary>

कोऽयं कथमयं मत्स्यजठरे प्रविवेशितः।  
इत्येवं कौतुकाविष्टां तन्वीं प्राहाथ नारदः॥ ९॥
</details>

<details><summary>मूलम्</summary>

कोऽयं कथमयं मत्स्यजठरे प्रविवेशितः।  
इत्येवं कौतुकाविष्टां तन्वीं प्राहाथ नारदः॥ ९॥
</details>

<details><summary>अनुवाद (हिन्दी)</summary>

‘तब यह कौन है और किस प्रकार इस मछलीके पेटमें डाला गया’ इस प्रकार अत्यन्त आश्चर्यचकित हुई उस सुन्दरीसे देवर्षि नारदने आकर कहा—॥ ९॥
</details>

<details open><summary>विश्वास-प्रस्तुतिः</summary>

अयं समस्तजगतः स्थितिसंहारकारिणः।  
शम्बरेण हृतो विष्णोस्तनयः सूतिकागृहात्॥ १०॥  
क्षिप्तस्समुद्रे मत्स्येन निगीर्णस्ते गृहं गतः।  
नररत्नमिदं सुभ्रु विस्रब्धा परिपालय॥ ११॥
</details>

<details><summary>मूलम्</summary>

अयं समस्तजगतः स्थितिसंहारकारिणः।  
शम्बरेण हृतो विष्णोस्तनयः सूतिकागृहात्॥ १०॥  
क्षिप्तस्समुद्रे मत्स्येन निगीर्णस्ते गृहं गतः।  
नररत्नमिदं सुभ्रु विस्रब्धा परिपालय॥ ११॥
</details>

<details><summary>अनुवाद (हिन्दी)</summary>

‘‘हे सुन्दर भृकुटिवाली! यह सम्पूर्ण जगत‍्के स्थिति और संहारकर्ता भगवान् विष्णुका पुत्र है; इसे शम्बरासुरने सूतिकागृहसे चुराकर समुद्रमें फेंक दिया था। वहाँ इसे यह मत्स्य निगल गया और अब इसीके द्वारा यह तेरे घर आ गया है। तू इस नररत्नका विश्वस्त होकर पालन कर’’॥ १०-११॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

नारदेनैवमुक्ता सा पालयामास तं शिशुम्।  
बाल्यादेवातिरागेण रूपातिशयमोहिता॥ १२॥
</details>

<details><summary>मूलम्</summary>

नारदेनैवमुक्ता सा पालयामास तं शिशुम्।  
बाल्यादेवातिरागेण रूपातिशयमोहिता॥ १२॥
</details>

<details><summary>अनुवाद (हिन्दी)</summary>

श्रीपराशरजी बोले—नारदजीके ऐसा कहनेपर मायावतीने उस बालककी अतिशय सुन्दरतासे मोहित हो बाल्यावस्थासे ही उसका अति अनुरागपूर्वक पालन किया॥ १२॥
</details>

<details open><summary>विश्वास-प्रस्तुतिः</summary>

स यदा यौवनाभोगभूषितोऽभून्महामते।  
साभिलाषा तदा सापि बभूव गजगामिनी॥ १३॥
</details>

<details><summary>मूलम्</summary>

स यदा यौवनाभोगभूषितोऽभून्महामते।  
साभिलाषा तदा सापि बभूव गजगामिनी॥ १३॥
</details>

<details><summary>अनुवाद (हिन्दी)</summary>

हे महामते! जिस समय वह नवयौवनके समागमसे सुशोभित हुआ तब वह गजगामिनी उसके प्रति कामनायुक्त अनुराग प्रकट करने लगी॥ १३॥
</details>

<details open><summary>विश्वास-प्रस्तुतिः</summary>

मायावती ददौ तस्मै मायास्सर्वा महामुने।  
प्रद्युम्नायानुरागान्धा तन्न्यस्तहृदयेक्षणा॥ १४॥
</details>

<details><summary>मूलम्</summary>

मायावती ददौ तस्मै मायास्सर्वा महामुने।  
प्रद्युम्नायानुरागान्धा तन्न्यस्तहृदयेक्षणा॥ १४॥
</details>

<details><summary>अनुवाद (हिन्दी)</summary>

हे महामुने! जो अपना हृदय और नेत्र प्रद्मुम्नमें अर्पित कर चुकी थी उस मायावतीने अनुरागसे अन्धी होकर उसे सब प्रकारकी माया सिखा दी॥ १४॥
</details>

<details open><summary>विश्वास-प्रस्तुतिः</summary>

प्रसज्जन्तीं तु तां प्राह स कार्ष्णिः कमलेक्षणाम्।  
मातृत्वमपहायाद्य किमेवं वर्तसेऽन्यथा॥ १५॥
</details>

<details><summary>मूलम्</summary>

प्रसज्जन्तीं तु तां प्राह स कार्ष्णिः कमलेक्षणाम्।  
मातृत्वमपहायाद्य किमेवं वर्तसेऽन्यथा॥ १५॥
</details>

<details><summary>अनुवाद (हिन्दी)</summary>

इस प्रकार अपने ऊपर आसक्त हुई उस कमललोचनासे कृष्णनन्दन प्रद्मुम्नने कहा—‘‘आज तुम मातृभावको छोड़कर यह अन्य प्रकारका भाव क्यों प्रकट करती हो?’’॥ १५॥
</details>

<details open><summary>विश्वास-प्रस्तुतिः</summary>

सा तस्मै कथयामास न पुत्रस्त्वं ममेति वै।  
तनयं त्वामयं विष्णोर्हृतवान‍्कालशम्बरः॥ १६॥  
क्षिप्तः समुद्रे मत्स्यस्य सम्प्राप्तो जठरान्मया।  
सा हि रोदिति ते माता कान्ताद्याप्यतिवत्सला॥ १७॥
</details>

<details><summary>मूलम्</summary>

सा तस्मै कथयामास न पुत्रस्त्वं ममेति वै।  
तनयं त्वामयं विष्णोर्हृतवान‍्कालशम्बरः॥ १६॥  
क्षिप्तः समुद्रे मत्स्यस्य सम्प्राप्तो जठरान्मया।  
सा हि रोदिति ते माता कान्ताद्याप्यतिवत्सला॥ १७॥
</details>

<details><summary>अनुवाद (हिन्दी)</summary>

तब मायावतीने कहा—‘‘तुम मेरे पुत्र नहीं हो, तुम भगवान् विष्णुके तनय हो। तुम्हें कालशम्बरने हरकर समुद्रमें फेंक दिया था; तुम मुझे एक मत्स्यके उदरमें मिले हो। हे कान्त! आपकी पुत्रवत्सला जननी आज भी रोती होगी’’॥ १६-१७॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्युक्तश्शम्बरं युद्धे प्रद्युम्नः स समाह्वयत्।  
क्रोधाकुलीकृतमना युयुधे च महाबलः॥ १८॥
</details>

<details><summary>मूलम्</summary>

इत्युक्तश्शम्बरं युद्धे प्रद्युम्नः स समाह्वयत्।  
क्रोधाकुलीकृतमना युयुधे च महाबलः॥ १८॥
</details>

<details><summary>अनुवाद (हिन्दी)</summary>

श्रीपराशरजी बोले—मायावतीके इस प्रकार कहनेपर महाबलवान् प्रद्युम्नजीने क्रोधसे विह्वल हो शम्बरासुरको युद्धके लिये ललकारा और उससे युद्ध करने लगे॥ १८॥
</details>

<details open><summary>विश्वास-प्रस्तुतिः</summary>

हत्वा सैन्यमशेषं तु तस्य दैत्यस्य यादवः।  
सप्त माया व्यतिक्रम्य मायां प्रयुयुजेऽष्टमीम्॥ १९॥
</details>

<details><summary>मूलम्</summary>

हत्वा सैन्यमशेषं तु तस्य दैत्यस्य यादवः।  
सप्त माया व्यतिक्रम्य मायां प्रयुयुजेऽष्टमीम्॥ १९॥
</details>

<details><summary>अनुवाद (हिन्दी)</summary>

यादवश्रेष्ठ प्रद्युम्नजीने उस दैत्यकी सम्पूर्ण सेना मार डाली और उसकी सात मायाओंको जीतकर स्वयं आठवीं मायाका प्रयोग किया॥ १९॥
</details>

<details open><summary>विश्वास-प्रस्तुतिः</summary>

तया जघान तं दैत्यं मायया कालशम्बरम्।  
उत्पत्त्य च तया सार्धमाजगाम पितुः पुरम्॥ २०॥
</details>

<details><summary>मूलम्</summary>

तया जघान तं दैत्यं मायया कालशम्बरम्।  
उत्पत्त्य च तया सार्धमाजगाम पितुः पुरम्॥ २०॥
</details>

<details><summary>अनुवाद (हिन्दी)</summary>

उस मायासे उन्होंने दैत्यराज कालशम्बरको मार डाला और मायावतीके साथ [विमानद्वारा] उड़कर आकाशमार्गसे अपने पिताके नगरमें आ गये॥ २०॥
</details>

<details open><summary>विश्वास-प्रस्तुतिः</summary>

अन्तःपुरे निपतितं मायावत्या समन्वितम्।  
तं दृष्ट्वा कृष्णसङ्कल्पा बभूवुः कृष्णयोषितः॥ २१॥
</details>

<details><summary>मूलम्</summary>

अन्तःपुरे निपतितं मायावत्या समन्वितम्।  
तं दृष्ट्वा कृष्णसङ्कल्पा बभूवुः कृष्णयोषितः॥ २१॥
</details>

<details><summary>अनुवाद (हिन्दी)</summary>

मायावतीके सहित अन्तःपुरमें उतरनेपर श्रीकृष्णचन्द्रकी रानियोंने उन्हें देखकर कृष्ण ही समझा॥ २१॥
</details>

<details open><summary>विश्वास-प्रस्तुतिः</summary>

रुक्मिणी साभवत्प्रेम्णा सास्रदृष्टिरनिन्दिता।  
धन्यायाः खल्वयं पुत्रो वर्तते नवयौवने॥ २२॥
</details>

<details><summary>मूलम्</summary>

रुक्मिणी साभवत्प्रेम्णा सास्रदृष्टिरनिन्दिता।  
धन्यायाः खल्वयं पुत्रो वर्तते नवयौवने॥ २२॥
</details>

<details><summary>अनुवाद (हिन्दी)</summary>

किन्तु अनिन्दिता रुक्मिणीके नेत्रोंमें प्रेमवश आँसू भर आये और वे कहने लगीं—‘‘अवश्य ही यह नवयौवनको प्राप्त हुआ किसी बड़भागिनीका पुत्र है॥ २२॥
</details>

<details open><summary>विश्वास-प्रस्तुतिः</summary>

अस्मिन्वयसि पुत्रो मे प्रद्युम्नो यदि जीवति।  
सभाग्या जननी वत्स सा त्वया का विभूषिता॥ २३॥
</details>

<details><summary>मूलम्</summary>

अस्मिन्वयसि पुत्रो मे प्रद्युम्नो यदि जीवति।  
सभाग्या जननी वत्स सा त्वया का विभूषिता॥ २३॥
</details>

<details><summary>अनुवाद (हिन्दी)</summary>

यदि मेरा पुत्र प्रद्युम्न जीवित होगा तो उसकी भी यही आयु होगी। हे वत्स! तू ठीक-ठीक बता तूने किस भाग्यवती जननीको विभूषित किया है?॥ २३॥
</details>

<details open><summary>विश्वास-प्रस्तुतिः</summary>

अथवा यादृशः स्नेहो मम यादृग्वपुस्तव।  
हरेरपत्यं सुव्यक्तं भवान‍्वत्स भविष्यति॥ २४॥
</details>

<details><summary>मूलम्</summary>

अथवा यादृशः स्नेहो मम यादृग्वपुस्तव।  
हरेरपत्यं सुव्यक्तं भवान‍्वत्स भविष्यति॥ २४॥
</details>

<details><summary>अनुवाद (हिन्दी)</summary>

अथवा, बेटा! जैसा मुझे तेरे प्रति स्नेह हो रहा है और जैसा तेरा स्वरूप है, उससे मुझे ऐसा भी प्रतीत होता है कि तू श्रीहरिका ही पुत्र है’’॥ २४॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

एतस्मिन्नन्तरे प्राप्तस्सह कृष्णेन नारदः।  
अन्तःपुरचरां देवीं रुक्मिणीं प्राह हर्षयन्॥ २५॥
</details>

<details><summary>मूलम्</summary>

एतस्मिन्नन्तरे प्राप्तस्सह कृष्णेन नारदः।  
अन्तःपुरचरां देवीं रुक्मिणीं प्राह हर्षयन्॥ २५॥
</details>

<details><summary>अनुवाद (हिन्दी)</summary>

श्रीपराशरजी बोले—इसी समय श्रीकृष्णचन्द्रके साथ वहाँ नारदजी आ गये। उन्होंने अन्तःपुरनिवासिनी देवी रुक्मिणीको आनन्दित करते हुए कहा—॥ २५॥
</details>

<details open><summary>विश्वास-प्रस्तुतिः</summary>

एष ते तनयः सुभ्रु हत्वा शम्बरमागतः।  
हृतो येनाभवद‍्बालो भवत्यास्सूतिकागृहात्॥ २६॥
</details>

<details><summary>मूलम्</summary>

एष ते तनयः सुभ्रु हत्वा शम्बरमागतः।  
हृतो येनाभवद‍्बालो भवत्यास्सूतिकागृहात्॥ २६॥
</details>

<details><summary>अनुवाद (हिन्दी)</summary>

‘‘हे सुभ्रु! यह तेरा ही पुत्र है। यह शम्बरासुरको मारकर आ रहा है, जिसने कि इसे बाल्यावस्थामें सूतिकागृहसे हर लिया था॥ २६॥
</details>

<details open><summary>विश्वास-प्रस्तुतिः</summary>

इयं मायावती भार्या तनयस्यास्य ते सती।  
शम्बरस्य न भार्येयं श्रूयतामत्र कारणम्॥ २७॥
</details>

<details><summary>मूलम्</summary>

इयं मायावती भार्या तनयस्यास्य ते सती।  
शम्बरस्य न भार्येयं श्रूयतामत्र कारणम्॥ २७॥
</details>

<details><summary>अनुवाद (हिन्दी)</summary>

यह सती मायावती भी तेरे पुत्रकी ही स्त्री है; यह शम्बरासुरकी पत्नी नहीं है। इसका कारण सुन॥ २७॥
</details>

<details open><summary>विश्वास-प्रस्तुतिः</summary>

मन्मथे तु गते नाशं तदुद्भवपरायणा।  
शम्बरं मोहयामास मायारूपेण रूपिणी॥ २८॥
</details>

<details><summary>मूलम्</summary>

मन्मथे तु गते नाशं तदुद्भवपरायणा।  
शम्बरं मोहयामास मायारूपेण रूपिणी॥ २८॥
</details>

<details><summary>अनुवाद (हिन्दी)</summary>

पूर्वकालमें कामदेवके भस्म हो जानेपर उसके पुनर्जन्मकी प्रतीक्षा करती हुई इसने अपने मायामयरूपसे शम्बरासुरको मोहित किया था॥ २८॥
</details>

<details open><summary>विश्वास-प्रस्तुतिः</summary>

विहाराद्युपभोगेषु रूपं मायामयं शुभम्।  
दर्शयामास दैत्यस्य तस्येयं मदिरेक्षणा॥ २९॥
</details>

<details><summary>मूलम्</summary>

विहाराद्युपभोगेषु रूपं मायामयं शुभम्।  
दर्शयामास दैत्यस्य तस्येयं मदिरेक्षणा॥ २९॥
</details>

<details><summary>अनुवाद (हिन्दी)</summary>

यह मत्तविलोचना उस दैत्यको विहारादि उपभोगोंके समय अपने अति सुन्दर मायामय रूप दिखलाती रहती थी॥ २९॥
</details>

<details open><summary>विश्वास-प्रस्तुतिः</summary>

कामोऽवतीर्णः पुत्रस्ते तस्येयं दयिता रतिः।  
विशङ्का नात्र कर्तव्या स्नुषेयं तव शोभने॥ ३०॥
</details>

<details><summary>मूलम्</summary>

कामोऽवतीर्णः पुत्रस्ते तस्येयं दयिता रतिः।  
विशङ्का नात्र कर्तव्या स्नुषेयं तव शोभने॥ ३०॥
</details>

<details><summary>अनुवाद (हिन्दी)</summary>

कामदेवने ही तेरे पुत्ररूपसे जन्म लिया है और यह सुन्दरी उसकी प्रिया रति ही है। हे शोभने! यह तेरी पुत्रवधू है, इसमें तू किसी प्रकारकी विपरीत शंका न कर’’॥ ३०॥
</details>

<details open><summary>विश्वास-प्रस्तुतिः</summary>

ततो हर्षसमाविष्टौ रुक्मिणीकेशवौ तदा।  
नगरी च समस्ता सा साधुसाध्वित्यभाषत॥ ३१॥
</details>

<details><summary>मूलम्</summary>

ततो हर्षसमाविष्टौ रुक्मिणीकेशवौ तदा।  
नगरी च समस्ता सा साधुसाध्वित्यभाषत॥ ३१॥
</details>

<details><summary>अनुवाद (हिन्दी)</summary>

यह सुनकर रुक्मिणी और कृष्णको अतिशय आनन्द हुआ तथा समस्त द्वारकापुरी भी ‘साधु-साधु’ कहने लगी॥ ३१॥
</details>

<details open><summary>विश्वास-प्रस्तुतिः</summary>

चिरं नष्टेन पुत्रेण सङ्गतां प्रेक्ष्य रुक्मिणीम्।  
अवाप विस्मयं सर्वो द्वारवत्यां तदा जनः॥ ३२॥
</details>

<details><summary>मूलम्</summary>

चिरं नष्टेन पुत्रेण सङ्गतां प्रेक्ष्य रुक्मिणीम्।  
अवाप विस्मयं सर्वो द्वारवत्यां तदा जनः॥ ३२॥
</details>

<details><summary>अनुवाद (हिन्दी)</summary>

उस समय चिरकालसे खोये हुए पुत्रके साथ रुक्मिणीका समागम हुआ देख द्वारकापुरीके सभी नागरिकोंको बड़ा आश्चर्य हुआ॥ ३२॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे सप्तविंशोऽध्यायः॥ २७॥
</details>
