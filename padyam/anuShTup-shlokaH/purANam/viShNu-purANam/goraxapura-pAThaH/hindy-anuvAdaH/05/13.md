+++
title = "१३"

+++
[तेरहवाँ अध्याय]



## गोपोंद्वारा भगवान् का प्रभाववर्णन तथा भगवान् का गोपियोंके साथ रासक्रीडा करना


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

गते शक्रे तु गोपालाः कृष्णमक्लिष्टकारिणम्।  
ऊचुः प्रीत्या धृतं दृष्ट्वा तेन गोवर्धनाचलम्॥ १॥
</details>

<details><summary>मूलम्</summary>

गते शक्रे तु गोपालाः कृष्णमक्लिष्टकारिणम्।  
ऊचुः प्रीत्या धृतं दृष्ट्वा तेन गोवर्धनाचलम्॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—इन्द्रके चले जानेपर लीलाविहारी श्रीकृष्णचन्द्रको बिना प्रयास ही गोवर्धन-पर्वत धारण करते देख गोपगण उनसे प्रीतिपूर्वक बोले—॥ १॥
</details>

<details open><summary>विश्वास-प्रस्तुतिः</summary>

वयमस्मान्महाभाग भगवन्महतो भयात्।  
गावश्च भवता त्राता गिरिधारणकर्मणा॥ २॥
</details>

<details><summary>मूलम्</summary>

वयमस्मान्महाभाग भगवन्महतो भयात्।  
गावश्च भवता त्राता गिरिधारणकर्मणा॥ २॥
</details>

<details><summary>अनुवाद (हिन्दी)</summary>

हे भगवन्! हे महाभाग! आपने गिरिराजको धारण कर हमारी और गौओंकी इस महान् भयसे रक्षा की है॥ २॥
</details>

<details open><summary>विश्वास-प्रस्तुतिः</summary>

बालक्रीडेयमतुला गोपालत्वं जुगुप्सितम्।  
दिव्यं च भवतः कर्म किमेतत्तात कथ्यताम्॥ ३॥
</details>

<details><summary>मूलम्</summary>

बालक्रीडेयमतुला गोपालत्वं जुगुप्सितम्।  
दिव्यं च भवतः कर्म किमेतत्तात कथ्यताम्॥ ३॥
</details>

<details><summary>अनुवाद (हिन्दी)</summary>

हे तात! कहाँ आपकी यह अनुपम बाललीला, कहाँ निन्दित गोपजाति और कहाँ ये दिव्य कर्म? यह सब क्या है, कृपया हमें बतलाइये॥ ३॥
</details>

<details open><summary>विश्वास-प्रस्तुतिः</summary>

कालियो दमितस्तोये धेनुको विनिपातितः।  
धृतो गोवर्धनश्चायं शङ्कितानि मनांसि नः॥ ४॥
</details>

<details><summary>मूलम्</summary>

कालियो दमितस्तोये धेनुको विनिपातितः।  
धृतो गोवर्धनश्चायं शङ्कितानि मनांसि नः॥ ४॥
</details>

<details><summary>अनुवाद (हिन्दी)</summary>

आपने यमुनाजलमें कालियनागका दमन किया, धेनुकासुरको मारा और फिर यह गोवर्धनपर्वत धारण किया; आपके इन अद्भुत कर्मोंसे हमारे चित्तमें बड़ी शंका हो रही है॥ ४॥
</details>

<details open><summary>विश्वास-प्रस्तुतिः</summary>

सत्यं सत्यं हरेः पादौ शपामोऽमितविक्रम।  
यथावद्वीर्यमालोक्य न त्वां मन्यामहे नरम्॥ ५॥
</details>

<details><summary>मूलम्</summary>

सत्यं सत्यं हरेः पादौ शपामोऽमितविक्रम।  
यथावद्वीर्यमालोक्य न त्वां मन्यामहे नरम्॥ ५॥
</details>

<details><summary>अनुवाद (हिन्दी)</summary>

हे अमितविक्रम! हम भगवान् हरिके चरणोंकी शपथ करके आपसे सच-सच कहते हैं कि आपके ऐसे बल-वीर्यको देखकर हम आपको मनुष्य नहीं मान सकते॥ ५॥
</details>

<details open><summary>विश्वास-प्रस्तुतिः</summary>

प्रीतिः सस्त्रीकुमारस्य व्रजस्य त्वयि केशव।  
कर्म चेदमशक्यं यत्समस्तैस्त्रिदशैरपि॥ ६॥
</details>

<details><summary>मूलम्</summary>

प्रीतिः सस्त्रीकुमारस्य व्रजस्य त्वयि केशव।  
कर्म चेदमशक्यं यत्समस्तैस्त्रिदशैरपि॥ ६॥
</details>

<details><summary>अनुवाद (हिन्दी)</summary>

हे केशव! स्त्री और बालकोंके सहित सभी व्रजवासियोंकी आपपर अत्यन्त प्रीति है। आपका यह कर्म तो देवताओंके लिये भी दुष्कर है॥ ६॥
</details>

<details open><summary>विश्वास-प्रस्तुतिः</summary>

बालत्वं चातिवीर्यत्वं जन्म चास्मास्वशोभनम्।  
चिन्त्यमानममेयात्मञ्छङ्का कृष्ण प्रयच्छति॥ ७॥
</details>

<details><summary>मूलम्</summary>

बालत्वं चातिवीर्यत्वं जन्म चास्मास्वशोभनम्।  
चिन्त्यमानममेयात्मञ्छङ्का कृष्ण प्रयच्छति॥ ७॥
</details>

<details><summary>अनुवाद (हिन्दी)</summary>

हे कृष्ण! आपकी यह बाल्यावस्था, विचित्र बल-वीर्य और हम-जैसे नीच पुरुषोंमें जन्म लेना—हे अमेयात्मन्! ये सब बातें विचार करनेपर हमें शंकामें डाल देती हैं॥ ७॥
</details>

<details open><summary>विश्वास-प्रस्तुतिः</summary>

देवो वा दानवो वा त्वं यक्षो गन्धर्व एव वा।  
किमस्माकं विचारेण बान्धवोऽसि नमोऽस्तुते॥ ८॥
</details>

<details><summary>मूलम्</summary>

देवो वा दानवो वा त्वं यक्षो गन्धर्व एव वा।  
किमस्माकं विचारेण बान्धवोऽसि नमोऽस्तुते॥ ८॥
</details>

<details><summary>अनुवाद (हिन्दी)</summary>

आप देवता हों, दानव हों, यक्ष हों अथवा गन्धर्व हों; इन बातोंका विचार करनेसे हमें क्या प्रयोजन है? हमारे तो आप बन्धु ही हैं, अतः आपको नमस्कार है॥ ८॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

क्षणं भूत्वा त्वसौ तूष्णीं किञ्चित्प्रणयकोपवान्।  
इत्येवमुक्तस्तैर्गोपैः कृष्णोऽप्याह महामतिः॥ ९॥
</details>

<details><summary>मूलम्</summary>

क्षणं भूत्वा त्वसौ तूष्णीं किञ्चित्प्रणयकोपवान्।  
इत्येवमुक्तस्तैर्गोपैः कृष्णोऽप्याह महामतिः॥ ९॥
</details>

<details><summary>अनुवाद (हिन्दी)</summary>

श्रीपराशरजी बोले—गोपगणके ऐसा कहनेपर महामति कृष्णचन्द्र कुछ देरतक चुप रहे और फिर कुछ प्रणयजन्य कोपपूर्वक इस प्रकार कहने लगे—॥ ९॥
</details>

<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

मत्सम्बन्धेन वो गोपा यदि लज्जा न जायते।  
श्लाघ्यो वाहं ततः किं वो विचारेण प्रयोजनम्॥ १०॥
</details>

<details><summary>मूलम्</summary>

मत्सम्बन्धेन वो गोपा यदि लज्जा न जायते।  
श्लाघ्यो वाहं ततः किं वो विचारेण प्रयोजनम्॥ १०॥
</details>

<details><summary>अनुवाद (हिन्दी)</summary>

श्रीभगवान् ने कहा—हे गोपगण! यदि आपलोगोंको मेरे सम्बन्धसे किसी प्रकारकी लज्जा न हो तो मैं आपलोगोंसे प्रशंसनीय हूँ इस बातका विचार करनेकी भी क्या आवश्यकता है?॥ १०॥
</details>

<details open><summary>विश्वास-प्रस्तुतिः</summary>

यदि वोऽस्ति मयि प्रीतिः श्लाघ्योऽहं भवतां यदि।  
तदात्मबन्धुसदृशी बुद्धिर्वः क्रियतां मयि॥ ११॥
</details>

<details><summary>मूलम्</summary>

यदि वोऽस्ति मयि प्रीतिः श्लाघ्योऽहं भवतां यदि।  
तदात्मबन्धुसदृशी बुद्धिर्वः क्रियतां मयि॥ ११॥
</details>

<details><summary>अनुवाद (हिन्दी)</summary>

यदि मुझमें आपकी प्रीति है और यदि मैं आपकी प्रशंसाका पात्र हूँ तो आपलोग मुझमें बान्धव-बुद्धि ही करें॥ ११॥
</details>

<details open><summary>विश्वास-प्रस्तुतिः</summary>

नाहं देवो न गन्धर्वो न यक्षो न च दानवः।  
अहं वो बान्धवो जातो नैतच्चिन्त्यमितोऽन्यथा॥ १२॥
</details>

<details><summary>मूलम्</summary>

नाहं देवो न गन्धर्वो न यक्षो न च दानवः।  
अहं वो बान्धवो जातो नैतच्चिन्त्यमितोऽन्यथा॥ १२॥
</details>

<details><summary>अनुवाद (हिन्दी)</summary>

मैं न देव हूँ, न गन्धर्व हूँ, न यक्ष हूँ और न दानव हूँ। मैं तो आपके बान्धवरूपसे ही उत्पन्न हुआ हूँ; आपलोगोंको इस विषयमें और कुछ विचार न करना चाहिये॥ १२॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इति श्रुत्वा हरेर्वाक्यं बद्धमौनास्ततो वनम्।  
ययुर्गोपा महाभाग तस्मिन्प्रणयकोपिनि॥ १३॥
</details>

<details><summary>मूलम्</summary>

इति श्रुत्वा हरेर्वाक्यं बद्धमौनास्ततो वनम्।  
ययुर्गोपा महाभाग तस्मिन्प्रणयकोपिनि॥ १३॥
</details>

<details><summary>अनुवाद (हिन्दी)</summary>

श्रीपराशरजी बोले—हे महाभाग! श्रीहरिके प्रणयकोपयुक्त होकर कहे हुए इन वाक्योंको सुनकर वे समस्त गोपगण चुपचाप वनको चले गये॥ १३॥
</details>

<details open><summary>विश्वास-प्रस्तुतिः</summary>

कृष्णस्तु विमलं व्योम शरच्चन्द्रस्य चन्द्रिकाम्।  
तदा कुमुदिनीं फुल्लामामोदितदिगन्तराम्॥ १४॥  
वनराजिं तथा कूजद‍‍्भृङ्गमालामनोहराम्।  
विलोक्य सह गोपीभिर्मनश्चक्रे रतिं प्रति॥ १५॥
</details>

<details><summary>मूलम्</summary>

कृष्णस्तु विमलं व्योम शरच्चन्द्रस्य चन्द्रिकाम्।  
तदा कुमुदिनीं फुल्लामामोदितदिगन्तराम्॥ १४॥  
वनराजिं तथा कूजद‍‍्भृङ्गमालामनोहराम्।  
विलोक्य सह गोपीभिर्मनश्चक्रे रतिं प्रति॥ १५॥
</details>

<details><summary>अनुवाद (हिन्दी)</summary>

तब श्रीकृष्णचन्द्रने निर्मल आकाश, शरच्चन्द्रकी चन्द्रिका और दिशाओंको सुरभित करनेवाली विकसित कुमुदिनी तथा वन-खण्डीको मुखर मधुकरोंसे मनोहर देखकर गोपियोंके साथ रमण करनेकी इच्छा की॥ १४-१५॥
</details>

<details open><summary>विश्वास-प्रस्तुतिः</summary>

विना रामेण मधुरमतीव वनिताप्रियम्।  
जगौ कलपदं शौरिस्तारमन्द्रकृतक्रमम्॥ १६॥
</details>

<details><summary>मूलम्</summary>

विना रामेण मधुरमतीव वनिताप्रियम्।  
जगौ कलपदं शौरिस्तारमन्द्रकृतक्रमम्॥ १६॥
</details>

<details><summary>अनुवाद (हिन्दी)</summary>

उस समय बलरामजीके बिना ही श्रीमुरलीमनोहर स्त्रियोंको प्रिय लगनेवाला अत्यन्त मधुर, अस्फुट एवं मृदुल पद ऊँचे और धीमे स्वरसे गाने लगे॥ १६॥
</details>

<details open><summary>विश्वास-प्रस्तुतिः</summary>

रम्यं गीतध्वनिं श्रुत्वा सन्त्यज्यावसथांस्तदा।  
आजग्मुस्त्वरिता गोप्यो यत्रास्ते मधुसूदनः॥ १७॥
</details>

<details><summary>मूलम्</summary>

रम्यं गीतध्वनिं श्रुत्वा सन्त्यज्यावसथांस्तदा।  
आजग्मुस्त्वरिता गोप्यो यत्रास्ते मधुसूदनः॥ १७॥
</details>

<details><summary>अनुवाद (हिन्दी)</summary>

उनकी उस सुरम्य गीतध्वनिको सुनकर गोपियाँ अपने-अपने घरोंको छोड़कर तत्काल जहाँ श्रीमधुसूदन थे वहाँ चली आयीं॥ १७॥
</details>

<details open><summary>विश्वास-प्रस्तुतिः</summary>

शनैश्शनैर्जगौ गोपी काचित्तस्य लयानुगम्।  
दत्तावधाना काचिच्च तमेव मनसास्मरत्॥ १८॥
</details>

<details><summary>मूलम्</summary>

शनैश्शनैर्जगौ गोपी काचित्तस्य लयानुगम्।  
दत्तावधाना काचिच्च तमेव मनसास्मरत्॥ १८॥
</details>

<details><summary>अनुवाद (हिन्दी)</summary>

वहाँ आकर कोई गोपी तो उनके स्वर-में-स्वर मिलाकर धीरे-धीरे गाने लगी और कोई मन-ही-मन उन्हींका स्मरण करने लगी॥ १८॥
</details>

<details open><summary>विश्वास-प्रस्तुतिः</summary>

काचित्कृष्णेति कृष्णेति प्रोच्य लज्जामुपाययौ।  
ययौ च काचित्प्रेमान्धा तत्पार्श्वमविलम्बितम्॥ १९॥
</details>

<details><summary>मूलम्</summary>

काचित्कृष्णेति कृष्णेति प्रोच्य लज्जामुपाययौ।  
ययौ च काचित्प्रेमान्धा तत्पार्श्वमविलम्बितम्॥ १९॥
</details>

<details><summary>अनुवाद (हिन्दी)</summary>

कोई ‘हे कृष्ण, हे कृष्ण’ ऐसा कहती हुई लज्जावश संकुचित हो गयी और कोई प्रेमोन्मादिनी होकर तुरन्त उनके पास जा खड़ी हुई॥ १९॥
</details>

<details open><summary>विश्वास-प्रस्तुतिः</summary>

काचिच्चावसथस्यान्ते स्थित्वा दृष्ट्वाबहिर्गुरुम्।  
तन्मयत्वेन गोविन्दं दध्यौ मीलितलोचना॥ २०॥
</details>

<details><summary>मूलम्</summary>

काचिच्चावसथस्यान्ते स्थित्वा दृष्ट्वाबहिर्गुरुम्।  
तन्मयत्वेन गोविन्दं दध्यौ मीलितलोचना॥ २०॥
</details>

<details><summary>अनुवाद (हिन्दी)</summary>

कोई गोपी बाहर गुरुजनोंको देखकर अपने घरमें ही रहकर आँख मूँदकर तन्मयभावसे श्रीगोविन्दका ध्यान करने लगी॥ २०॥
</details>

<details open><summary>विश्वास-प्रस्तुतिः</summary>

तच्चित्तविमलाह्लादक्षीणपुण्यचया तथा।  
तदप्राप्तिमहादुःखविलीनाशेषपातका॥ २१॥  
चिन्तयन्ती जगत्सूतिं परब्रह्मस्वरूपिणम्।  
निरुच्छ्वासतया मुक्तिं गतान्या गोपकन्यका॥ २२॥
</details>

<details><summary>मूलम्</summary>

तच्चित्तविमलाह्लादक्षीणपुण्यचया तथा।  
तदप्राप्तिमहादुःखविलीनाशेषपातका॥ २१॥  
चिन्तयन्ती जगत्सूतिं परब्रह्मस्वरूपिणम्।  
निरुच्छ्वासतया मुक्तिं गतान्या गोपकन्यका॥ २२॥
</details>

<details><summary>अनुवाद (हिन्दी)</summary>

तथा कोई गोपकुमारी जगत‍्के कारण परब्रह्मस्वरूप श्रीकृष्णचन्द्रका चिन्तन करते-करते [मूर्च्छावस्थामें] प्राणापानके रुक जानेसे मुक्त हो गयी, क्योंकि भगवद्ध्यानके विमल आह्लादसे उसकी समस्त पुण्यराशि क्षीण हो गयी और भगवान् की अप्राप्तिके महान् दुःखसे उसके समस्त पाप लीन हो गये थे॥ २१-२२॥
</details>

<details open><summary>विश्वास-प्रस्तुतिः</summary>

गोपीपरिवृतो रात्रिं शरच्चन्द्रमनोरमाम्।  
मानयामास गोविन्दो रासारम्भरसोत्सुकः॥ २३॥
</details>

<details><summary>मूलम्</summary>

गोपीपरिवृतो रात्रिं शरच्चन्द्रमनोरमाम्।  
मानयामास गोविन्दो रासारम्भरसोत्सुकः॥ २३॥
</details>

<details><summary>अनुवाद (हिन्दी)</summary>

गोपियोंसे घिरे हुए रासारम्भरूप रसके लिये उत्कण्ठित श्रीगोविन्दने उस शरच्चन्द्रसुशोभिता रात्रिको [रास करके] सम्मानित किया॥ २३॥
</details>

<details open><summary>विश्वास-प्रस्तुतिः</summary>

गोप्यश्च वृन्दशः कृष्णचेष्टास्वायत्तमूर्तयः।  
अन्यदेशं गते कृष्णे चेरुर्वृन्दावनान्तरम्॥ २४॥
</details>

<details><summary>मूलम्</summary>

गोप्यश्च वृन्दशः कृष्णचेष्टास्वायत्तमूर्तयः।  
अन्यदेशं गते कृष्णे चेरुर्वृन्दावनान्तरम्॥ २४॥
</details>

<details><summary>अनुवाद (हिन्दी)</summary>

उस समय भगवान् कृष्णके अन्यत्र चले जानेपर कृष्णचेष्टाके अधीन हुईं गोपियाँ यूथ बनाकर वृन्दावनके अन्दर विचरने लगीं॥ २४॥
</details>

<details open><summary>विश्वास-प्रस्तुतिः</summary>

कृष्णे निबद्धहृदया इदमूचुः परस्परम्॥ २५॥  
कृष्णोऽहमेष ललितं व्रजाम्यालोक्यतां गतिः।  
अन्या ब्रवीति कृष्णस्य मम गीतिर्निशम्यताम्॥ २६॥
</details>

<details><summary>मूलम्</summary>

कृष्णे निबद्धहृदया इदमूचुः परस्परम्॥ २५॥  
कृष्णोऽहमेष ललितं व्रजाम्यालोक्यतां गतिः।  
अन्या ब्रवीति कृष्णस्य मम गीतिर्निशम्यताम्॥ २६॥
</details>

<details><summary>अनुवाद (हिन्दी)</summary>

कृष्णमें निबद्धचित्त हुई वे व्रजांगनाएँ परस्पर इस प्रकार वार्तालाप करने लगीं—[उसमेंसे एक गोपी कहती थी—] ‘‘मैं ही कृष्ण हूँ; देखो, कैसी सुन्दर चालसे चलता हूँ; तनिक मेरी गति तो देखो।’’ दूसरी कहती—‘‘कृष्ण तो मैं हूँ, अहा! मेरा गाना तो सुनो’’॥ २५-२६॥
</details>

<details open><summary>विश्वास-प्रस्तुतिः</summary>

दुष्टकालिय तिष्ठात्र कृष्णोऽहमिति चापरा।  
बाहुमास्फोट्य कृष्णस्य लीलया सर्वमाददे॥ २७॥
</details>

<details><summary>मूलम्</summary>

दुष्टकालिय तिष्ठात्र कृष्णोऽहमिति चापरा।  
बाहुमास्फोट्य कृष्णस्य लीलया सर्वमाददे॥ २७॥
</details>

<details><summary>अनुवाद (हिन्दी)</summary>

कोई अन्य गोपी भुजाएँ ठोंककर बोल उठती—‘‘अरे दुष्ट कालिय! मैं कृष्ण हूँ, तनिक ठहर तो जा’’ ऐसा कहकर वह कृष्णके सारे चरित्रोंका लीलापूर्वक अनुकरण करने लगती॥ २७॥
</details>

<details open><summary>विश्वास-प्रस्तुतिः</summary>

अन्या ब्रवीति भो गोपा निश्शांकैः स्थीयतामिति।  
अलं वृष्टिभयेनात्र धृतो गोवर्धनो मया॥ २८॥
</details>

<details><summary>मूलम्</summary>

अन्या ब्रवीति भो गोपा निश्शांकैः स्थीयतामिति।  
अलं वृष्टिभयेनात्र धृतो गोवर्धनो मया॥ २८॥
</details>

<details><summary>अनुवाद (हिन्दी)</summary>

कोई और गोपी कहने लगती—‘‘अरे गोपगण! मैंने गोवर्धन धारण कर लिया है, तुम वर्षासे मत डरो, निश्शंक होकर इसके नीचे आकर बैठ जाओ’’॥ २८॥
</details>

<details open><summary>विश्वास-प्रस्तुतिः</summary>

धेनुकोऽयं मयाक्षिप्तो विचरन्तु यथेच्छया।  
गावो ब्रवीति चैवान्या कृष्णलीलानुसारिणी॥ २९॥
</details>

<details><summary>मूलम्</summary>

धेनुकोऽयं मयाक्षिप्तो विचरन्तु यथेच्छया।  
गावो ब्रवीति चैवान्या कृष्णलीलानुसारिणी॥ २९॥
</details>

<details><summary>अनुवाद (हिन्दी)</summary>

कोई दूसरी गोपी कृष्णलीलाओंका अनुकरण करती हुई बोलने लगती—‘‘मैंने धेनुकासुरको मार दिया है, अब यहाँ गौएँ स्वच्छन्द होकर विचरें’’॥ २९॥
</details>

<details open><summary>विश्वास-प्रस्तुतिः</summary>

एवं नानाप्रकारासु कृष्णचेष्टासु तास्तदा।  
गोप्यो व्यग्राः समं चेरू रम्यं वृन्दावनान्तरम्॥ ३०॥
</details>

<details><summary>मूलम्</summary>

एवं नानाप्रकारासु कृष्णचेष्टासु तास्तदा।  
गोप्यो व्यग्राः समं चेरू रम्यं वृन्दावनान्तरम्॥ ३०॥
</details>

<details><summary>अनुवाद (हिन्दी)</summary>

इस प्रकार समस्त गोपियाँ श्रीकृष्णचन्द्रकी नाना प्रकारकी चेष्टाओंमें व्यग्र होकर साथ-साथ अति सुरम्य वृन्दावनके अन्दर विचरने लगीं॥ ३०॥
</details>

<details open><summary>विश्वास-प्रस्तुतिः</summary>

विलोक्यैका भुवं प्राह गोपी गोपवराङ्गना।  
पुलकाञ्चितसर्वाङ्गी विकासिनयनोत्पला॥ ३१॥
</details>

<details><summary>मूलम्</summary>

विलोक्यैका भुवं प्राह गोपी गोपवराङ्गना।  
पुलकाञ्चितसर्वाङ्गी विकासिनयनोत्पला॥ ३१॥
</details>

<details><summary>अनुवाद (हिन्दी)</summary>

खिले हुए कमल-जैसे नेत्रोंवाली एक सुन्दरी गोपांगना सर्वांग पुलकित हो पृथिवीकी ओर देखकर कहने लगी—॥ ३१॥
</details>

<details open><summary>विश्वास-प्रस्तुतिः</summary>

ध्वजवज्राङ्कुशाब्जाङ्करेखावन्त्यालि पश्यत।  
पदान्येतानि कृष्णस्य लीलाललितगामिनः॥ ३२॥
</details>

<details><summary>मूलम्</summary>

ध्वजवज्राङ्कुशाब्जाङ्करेखावन्त्यालि पश्यत।  
पदान्येतानि कृष्णस्य लीलाललितगामिनः॥ ३२॥
</details>

<details><summary>अनुवाद (हिन्दी)</summary>

अरी आली! ये लीलाललितगामी कृष्णचन्द्रके ध्वजा, वज्र, अंकुश और कमल आदिकी रेखाओंसे सुशोभित पदचिह्न तो देखो॥ ३२॥
</details>

<details open><summary>विश्वास-प्रस्तुतिः</summary>

कापि तेन समायाता कृतपुण्या मदालसा।  
पदानि तस्याश्चैतानि घनान्यल्पतनूनि च॥ ३३॥
</details>

<details><summary>मूलम्</summary>

कापि तेन समायाता कृतपुण्या मदालसा।  
पदानि तस्याश्चैतानि घनान्यल्पतनूनि च॥ ३३॥
</details>

<details><summary>अनुवाद (हिन्दी)</summary>

और देखो, उनके साथ कोई पुण्यवती मदमाती युवती भी आ गयी है, उसके ये घने छोटे-छोटे और पतले चरणचिह्न दिखायी दे रहे हैं॥ ३३॥
</details>

<details open><summary>विश्वास-प्रस्तुतिः</summary>

पुष्पापचयमत्रोच्चैश्चक्रे दामोदरो ध्रुवम्।  
येनाग्राक्रान्तमात्राणि पदान्यत्र महात्मनः॥ ३४॥
</details>

<details><summary>मूलम्</summary>

पुष्पापचयमत्रोच्चैश्चक्रे दामोदरो ध्रुवम्।  
येनाग्राक्रान्तमात्राणि पदान्यत्र महात्मनः॥ ३४॥
</details>

<details><summary>अनुवाद (हिन्दी)</summary>

यहाँ निश्चय ही दामोदरने ऊँचे होकर पुष्पचयन किये हैं; इसी कारण यहाँ उन महात्माके चरणोंके केवल अग्रभाग ही अंकित हुए हैं॥ ३४॥
</details>

<details open><summary>विश्वास-प्रस्तुतिः</summary>

अत्रोपविश्य वै तेन काचित्पुष्पैरलंकृता।  
अन्यजन्मनि सर्वात्मा विष्णुरभ्यर्चितस्तया॥ ३५॥
</details>

<details><summary>मूलम्</summary>

अत्रोपविश्य वै तेन काचित्पुष्पैरलंकृता।  
अन्यजन्मनि सर्वात्मा विष्णुरभ्यर्चितस्तया॥ ३५॥
</details>

<details><summary>अनुवाद (हिन्दी)</summary>

यहाँ बैठकर उन्होंने निश्चय ही किसी बड़भागिनीका पुष्पोंसे शृंगार किया है; अवश्य ही उसने अपने पूर्वजन्ममें सर्वात्मा श्रीविष्णुभगवान् की उपासना की होगी॥ ३५॥
</details>

<details open><summary>विश्वास-प्रस्तुतिः</summary>

पुष्पबन्धनसम्मानकृतमानामपास्य ताम्।  
नन्दगोपसुतो यातो मार्गेणानेन पश्यत॥ ३६॥
</details>

<details><summary>मूलम्</summary>

पुष्पबन्धनसम्मानकृतमानामपास्य ताम्।  
नन्दगोपसुतो यातो मार्गेणानेन पश्यत॥ ३६॥
</details>

<details><summary>अनुवाद (हिन्दी)</summary>

और यह देखो, पुष्पबन्धनके सम्मानसे गर्विता होकर उसके मान करनेपर श्रीनन्दनन्दन उसे छोड़कर इस मार्गसे चले गये हैं॥ ३६॥
</details>

<details open><summary>विश्वास-प्रस्तुतिः</summary>

अनुयातैनमत्रान्या नितम्बभरमन्थरा।  
या गन्तव्ये द्रुतं याति निम्नपादाग्रसंस्थितिः॥ ३७॥
</details>

<details><summary>मूलम्</summary>

अनुयातैनमत्रान्या नितम्बभरमन्थरा।  
या गन्तव्ये द्रुतं याति निम्नपादाग्रसंस्थितिः॥ ३७॥
</details>

<details><summary>अनुवाद (हिन्दी)</summary>

अरी सखियो! देखो, यहाँ कोई नितम्बभारके कारण मन्दगामिनी गोपी कृष्णचन्द्रके पीछे-पीछे गयी है। वह अपने गन्तव्य स्थानको तीव्रगतिसे गयी है, इसीसे उसके चरणचिह्नोंके अग्रभाग कुछ नीचे दिखायी देते हैं॥ ३७॥
</details>

<details open><summary>विश्वास-प्रस्तुतिः</summary>

हस्तन्यस्ताग्रहस्तेयं तेन याति तथा सखी।  
अनायत्तपदन्यासा लक्ष्यते पदपद्धतिः॥ ३८॥
</details>

<details><summary>मूलम्</summary>

हस्तन्यस्ताग्रहस्तेयं तेन याति तथा सखी।  
अनायत्तपदन्यासा लक्ष्यते पदपद्धतिः॥ ३८॥
</details>

<details><summary>अनुवाद (हिन्दी)</summary>

यहाँ वह सखी उनके हाथमें अपना पाणिपल्लव देकर चली है, इसीसे उसके चरणचिह्न पराधीन-से दिखलायी देते हैं॥ ३८॥
</details>

<details open><summary>विश्वास-प्रस्तुतिः</summary>

हस्तसंस्पर्शमात्रेण धूर्तेनैषा विमानिता।  
नैराश्यान्मन्दगामिन्या निवृत्तं लक्ष्यते पदम्॥ ३९॥
</details>

<details><summary>मूलम्</summary>

हस्तसंस्पर्शमात्रेण धूर्तेनैषा विमानिता।  
नैराश्यान्मन्दगामिन्या निवृत्तं लक्ष्यते पदम्॥ ३९॥
</details>

<details><summary>अनुवाद (हिन्दी)</summary>

देखो, यहाँसे उस मन्दगामिनीके निराश होकर लौटनेके चरणचिह्न दीख रहे हैं, मालूम होता है उस धूर्तने [उसकी अन्य आन्तरिक अभिलाषाओंको पूर्ण किये बिना ही] केवल कर-स्पर्श करके उसका अपमान किया है॥ ३९॥
</details>

<details open><summary>विश्वास-प्रस्तुतिः</summary>

नूनमुक्ता त्वरामीति पुनरेष्यामि तेऽन्तिकम्।  
तेन कृष्णेन येनैषा त्वरिता पदपद्धतिः॥ ४०॥
</details>

<details><summary>मूलम्</summary>

नूनमुक्ता त्वरामीति पुनरेष्यामि तेऽन्तिकम्।  
तेन कृष्णेन येनैषा त्वरिता पदपद्धतिः॥ ४०॥
</details>

<details><summary>अनुवाद (हिन्दी)</summary>

यहाँ कृष्णने अवश्य उस गोपीसे कहा है ‘[तू यहीं बैठ] मैं शीघ्र ही जाता हूँ [इस वनमें रहनेवाले राक्षसको मारकर] पुनः तेरे पास लौट आऊँगा। इसीलिये यहाँ उनके चरणोंके चिह्न शीघ्र गतिके-से दीख रहे हैं’॥ ४०॥
</details>

<details open><summary>विश्वास-प्रस्तुतिः</summary>

प्रविष्टो गहनं कृष्णः पदमत्र न लक्ष्यते।  
निवर्तध्वं शशाङ्कस्य नैतद्दीधितिगोचरे॥ ४१॥
</details>

<details><summary>मूलम्</summary>

प्रविष्टो गहनं कृष्णः पदमत्र न लक्ष्यते।  
निवर्तध्वं शशाङ्कस्य नैतद्दीधितिगोचरे॥ ४१॥
</details>

<details><summary>अनुवाद (हिन्दी)</summary>

यहाँसे कृष्णचन्द्र गहन वनमें चले गये हैं, इसीसे उनके चरण-चिह्न दिखलायी नहीं देते; अब सब लौट चलो; इस स्थानपर चन्द्रमाकी किरणें नहीं पहुँच सकतीं॥ ४१॥
</details>

<details open><summary>विश्वास-प्रस्तुतिः</summary>

निवृत्तास्तास्तदा गोप्यो निराशाः कृष्णदर्शने।  
यमुनातीरमासाद्य जगुस्तच्चरितं तथा॥ ४२॥
</details>

<details><summary>मूलम्</summary>

निवृत्तास्तास्तदा गोप्यो निराशाः कृष्णदर्शने।  
यमुनातीरमासाद्य जगुस्तच्चरितं तथा॥ ४२॥
</details>

<details><summary>अनुवाद (हिन्दी)</summary>

तदनन्तर वे गोपियाँ कृष्ण-दर्शनसे निराश होकर लौट आयीं और यमुनातटपर आकर उनके चरितोंको गाने लगीं॥ ४२॥
</details>

<details open><summary>विश्वास-प्रस्तुतिः</summary>

ततो ददृशुरायान्तं विकासिमुखपंकजम्।  
गोप्यस्त्रैलोक्यगोप्तारं कृष्णमक्लिष्टचेष्टितम्॥ ४३॥
</details>

<details><summary>मूलम्</summary>

ततो ददृशुरायान्तं विकासिमुखपंकजम्।  
गोप्यस्त्रैलोक्यगोप्तारं कृष्णमक्लिष्टचेष्टितम्॥ ४३॥
</details>

<details><summary>अनुवाद (हिन्दी)</summary>

तब गोपियोंने प्रसन्नमुखारविन्द त्रिभुवनरक्षक लीलाविहारी श्रीकृष्णचन्द्रको वहाँ आते देखा॥ ४३॥
</details>

<details open><summary>विश्वास-प्रस्तुतिः</summary>

काचिदालोक्य गोविन्दमायान्तमतिहर्षिता।  
कृष्ण कृष्णेति कृष्णेति प्राह नान्यदुदीरयत्॥ ४४॥
</details>

<details><summary>मूलम्</summary>

काचिदालोक्य गोविन्दमायान्तमतिहर्षिता।  
कृष्ण कृष्णेति कृष्णेति प्राह नान्यदुदीरयत्॥ ४४॥
</details>

<details><summary>अनुवाद (हिन्दी)</summary>

उस समय कोई गोपी तो श्रीगोविन्दको आते देखकर अति हर्षित हो केवल ‘कृष्ण! कृष्ण!! कृष्ण!!!’ इतना ही कहती रह गयी और कुछ न बोल सकी॥ ४४॥
</details>

<details open><summary>विश्वास-प्रस्तुतिः</summary>

काचिद‍्भ्रूभङ्गुरं कृत्वा ललाटफलकं हरिम्।  
विलोक्य नेत्रभृङ्गाभ्यां पपौ तन्मुखपंकजम्॥ ४५॥
</details>

<details><summary>मूलम्</summary>

काचिद‍्भ्रूभङ्गुरं कृत्वा ललाटफलकं हरिम्।  
विलोक्य नेत्रभृङ्गाभ्यां पपौ तन्मुखपंकजम्॥ ४५॥
</details>

<details><summary>अनुवाद (हिन्दी)</summary>

कोई [प्रणयकोपवश] अपनी भ्रूभंगीसे ललाट सिकोड़कर श्रीहरिको देखते हुए अपने नेत्ररूप भ्रमरोंद्वारा उनके मुखकमलका मकरन्द पान करने लगी॥ ४५॥
</details>

<details open><summary>विश्वास-प्रस्तुतिः</summary>

काचिदालोक्य गोविन्दं निमीलितविलोचना।  
तस्यैव रूपं ध्यायन्ती योगारूढेव सा बभौ॥ ४६॥
</details>

<details><summary>मूलम्</summary>

काचिदालोक्य गोविन्दं निमीलितविलोचना।  
तस्यैव रूपं ध्यायन्ती योगारूढेव सा बभौ॥ ४६॥
</details>

<details><summary>अनुवाद (हिन्दी)</summary>

कोई गोपी गोविन्दको देख नेत्र मूँदकर उन्हींके रूपका ध्यान करती हुई योगारूढ-सी भासित होने लगी॥ ४६॥
</details>

<details open><summary>विश्वास-प्रस्तुतिः</summary>

ततः काञ्चित्प्रियालापैः काञ्चिद‍्भ्रूभङ्गवीक्षितैः।  
निन्येऽनुनयमन्यां च करस्पर्शेन माधवः॥ ४७॥
</details>

<details><summary>मूलम्</summary>

ततः काञ्चित्प्रियालापैः काञ्चिद‍्भ्रूभङ्गवीक्षितैः।  
निन्येऽनुनयमन्यां च करस्पर्शेन माधवः॥ ४७॥
</details>

<details><summary>अनुवाद (हिन्दी)</summary>

तब श्रीमाधव किसीसे प्रिय भाषण करके, किसीकी ओर भ्रूभंगीसे देखकर और किसीका हाथ पकड़कर उन्हें मनाने लगे॥ ४७॥
</details>

<details open><summary>विश्वास-प्रस्तुतिः</summary>

ताभिः प्रसन्नचित्ताभिर्गोपीभिस्सह सादरम्।  
ररास रासगोष्ठीभिरुदारचरितो हरिः॥ ४८॥
</details>

<details><summary>मूलम्</summary>

ताभिः प्रसन्नचित्ताभिर्गोपीभिस्सह सादरम्।  
ररास रासगोष्ठीभिरुदारचरितो हरिः॥ ४८॥
</details>

<details><summary>अनुवाद (हिन्दी)</summary>

फिर उदारचरित श्रीहरिने उन प्रसन्नचित्त गोपियोंके साथ रासमण्डल बनाकर आदरपूर्वक रमण किया॥ ४८॥
</details>

<details open><summary>विश्वास-प्रस्तुतिः</summary>

रासमण्डलबन्धोऽपि कृष्णपार्श्वमनुज्झता।  
गोपीजनेन नैवाभूदेकस्थानस्थिरात्मना॥ ४९॥
</details>

<details><summary>मूलम्</summary>

रासमण्डलबन्धोऽपि कृष्णपार्श्वमनुज्झता।  
गोपीजनेन नैवाभूदेकस्थानस्थिरात्मना॥ ४९॥
</details>

<details><summary>अनुवाद (हिन्दी)</summary>

किन्तु उस समय कोई भी गोपी कृष्णचन्द्रकी सन्निधिको न छोड़ना चाहती थी; इसलिये एक ही स्थानपर स्थिर रहनेके कारण रासोचित मण्डल न बन सका॥ ४९॥
</details>

<details open><summary>विश्वास-प्रस्तुतिः</summary>

हस्तेन गृह्य चैकैकां गोपीनां रासमण्डलम्।  
चकार तत्करस्पर्शनिमीलितदृशं हरिः॥ ५०॥
</details>

<details><summary>मूलम्</summary>

हस्तेन गृह्य चैकैकां गोपीनां रासमण्डलम्।  
चकार तत्करस्पर्शनिमीलितदृशं हरिः॥ ५०॥
</details>

<details><summary>अनुवाद (हिन्दी)</summary>

तब उन गोपियोंमेंसे एक-एकका हाथ पकड़कर श्रीहरिने रासमण्डलकी रचना की। उस समय उनके करस्पर्शसे प्रत्येक गोपीकी आँखें आनन्दसे मुँद जाती थीं॥ ५०॥
</details>

<details open><summary>विश्वास-प्रस्तुतिः</summary>

ततः प्रववृते रासश्चलद्वलयनिस्वनः।  
अनुयातशरत्काव्यगेयगीतिरनुक्रमात्॥ ५१॥
</details>

<details><summary>मूलम्</summary>

ततः प्रववृते रासश्चलद्वलयनिस्वनः।  
अनुयातशरत्काव्यगेयगीतिरनुक्रमात्॥ ५१॥
</details>

<details><summary>अनुवाद (हिन्दी)</summary>

तदनन्तर रासक्रीडा आरम्भ हुई। उसमें गोपियोंके चंचल कंकणोंकी झनकार होने लगी और फिर क्रमशः शरद‍्वर्णन-सम्बन्धी गीत होने लगे॥ ५१॥
</details>

<details open><summary>विश्वास-प्रस्तुतिः</summary>

कृष्णश्शरच्चन्द्रमसं कौमुदीं कुमुदाकरम्।  
जगौ गोपीजनस्त्वेकं कृष्णनाम पुनः पुनः॥ ५२॥
</details>

<details><summary>मूलम्</summary>

कृष्णश्शरच्चन्द्रमसं कौमुदीं कुमुदाकरम्।  
जगौ गोपीजनस्त्वेकं कृष्णनाम पुनः पुनः॥ ५२॥
</details>

<details><summary>अनुवाद (हिन्दी)</summary>

उस समय कृष्णचन्द्र चन्द्रमा, चन्द्रिका और कुमुदवन-सम्बन्धी गान करने लगे; किन्तु गोपियोंने तो बारम्बार केवल कृष्णनामका ही गान किया॥ ५२॥
</details>

<details open><summary>विश्वास-प्रस्तुतिः</summary>

परिवृत्तिश्रमेणैका चलद्वलयलापिनीम्।  
ददौ बाहुलतां स्कन्धे गोपी मधुनिघातिनः॥ ५३॥
</details>

<details><summary>मूलम्</summary>

परिवृत्तिश्रमेणैका चलद्वलयलापिनीम्।  
ददौ बाहुलतां स्कन्धे गोपी मधुनिघातिनः॥ ५३॥
</details>

<details><summary>अनुवाद (हिन्दी)</summary>

फिर एक गोपीने नृत्य करते-करते थककर चंचल कंकणकी झनकारसे युक्त अपनी बाहुलता श्रीमधुसूदनके गलेमें डाल दी॥ ५३॥
</details>

<details open><summary>विश्वास-प्रस्तुतिः</summary>

काचित्प्रविलसद‍्बाहुः परिरभ्य चुचुम्ब तम्।  
गोपी गीतस्तुतिव्याजान्निपुणा मधुसूदनम्॥ ५४॥
</details>

<details><summary>मूलम्</summary>

काचित्प्रविलसद‍्बाहुः परिरभ्य चुचुम्ब तम्।  
गोपी गीतस्तुतिव्याजान्निपुणा मधुसूदनम्॥ ५४॥
</details>

<details><summary>अनुवाद (हिन्दी)</summary>

किसी निपुण गोपीने भगवान् के गानकी प्रशंसा करनेके बहाने भुजा फैलाकर श्रीमधुसूदनको आलिंगन करके चूम लिया॥ ५४॥
</details>

<details open><summary>विश्वास-प्रस्तुतिः</summary>

गोपीकपोलसंश्लेषमभिगम्य हरेर्भुजौ।  
पुलकोद‍्गमसस्याय स्वेदाम्बुघनतां गतौ॥ ५५॥
</details>

<details><summary>मूलम्</summary>

गोपीकपोलसंश्लेषमभिगम्य हरेर्भुजौ।  
पुलकोद‍्गमसस्याय स्वेदाम्बुघनतां गतौ॥ ५५॥
</details>

<details><summary>अनुवाद (हिन्दी)</summary>

श्रीहरिकी भुजाएँ गोपियोंके कपोलोंका चुम्बन पाकर उन (कपोलों)-में पुलकावलिरूप धान्यकी उत्पत्तिके लिये स्वेदरूप जलके मेघ बन गयीं॥ ५५॥
</details>

<details open><summary>विश्वास-प्रस्तुतिः</summary>

रासगेयं जगौ कृष्णो यावत्तारतरध्वनिः।  
साधु कृष्णेति कृष्णेति तावत्ता द्विगुणं जगुः॥ ५६॥
</details>

<details><summary>मूलम्</summary>

रासगेयं जगौ कृष्णो यावत्तारतरध्वनिः।  
साधु कृष्णेति कृष्णेति तावत्ता द्विगुणं जगुः॥ ५६॥
</details>

<details><summary>अनुवाद (हिन्दी)</summary>

कृष्णचन्द्र जितने उच्चस्वरसे रासोचित गान गाते थे उससे दूने शब्दसे गोपियाँ ‘‘धन्य कृष्ण! धन्य कृष्ण!!’’ की ही ध्वनि लगा रही थीं॥ ५६॥
</details>

<details open><summary>विश्वास-प्रस्तुतिः</summary>

गतेऽनुगमनं चक्रुर्वलने सम्मुखं ययुः।  
प्रतिलोमानुलोमाभ्यां भेजुर्गोपाङ्गना हरिम्॥ ५७॥
</details>

<details><summary>मूलम्</summary>

गतेऽनुगमनं चक्रुर्वलने सम्मुखं ययुः।  
प्रतिलोमानुलोमाभ्यां भेजुर्गोपाङ्गना हरिम्॥ ५७॥
</details>

<details><summary>अनुवाद (हिन्दी)</summary>

भगवान् के आगे जानेपर गोपियाँ उनके पीछे जातीं और लौटनेपर सामने चलतीं, इस प्रकार वे अनुलोम और प्रतिलोम-गतिसे श्रीहरिका साथ देती थीं॥ ५७॥
</details>

<details open><summary>विश्वास-प्रस्तुतिः</summary>

स तथा सह गोपीभी ररास मधुसूदनः।  
यथाब्दकोटिप्रतिमः क्षणस्तेन विनाभवत्॥ ५८॥
</details>

<details><summary>मूलम्</summary>

स तथा सह गोपीभी ररास मधुसूदनः।  
यथाब्दकोटिप्रतिमः क्षणस्तेन विनाभवत्॥ ५८॥
</details>

<details><summary>अनुवाद (हिन्दी)</summary>

श्रीमधुसूदन भी गोपियोंके साथ इस प्रकार रासक्रीडा कर रहे थे कि उनके बिना एक क्षण भी गोपियोंको करोड़ों वर्षोंके समान बीतता था॥ ५८॥
</details>

<details open><summary>विश्वास-प्रस्तुतिः</summary>

ता वार्यमाणाः पतिभिः पितृभिभ्रार्तृभिस्तथा।  
कृष्णं गोपाङ्गना रात्रौ रमयन्ति रतिप्रियाः॥ ५९॥
</details>

<details><summary>मूलम्</summary>

ता वार्यमाणाः पतिभिः पितृभिभ्रार्तृभिस्तथा।  
कृष्णं गोपाङ्गना रात्रौ रमयन्ति रतिप्रियाः॥ ५९॥
</details>

<details><summary>अनुवाद (हिन्दी)</summary>

वे रास-रसिक गोपांगनाएँ पति, माता-पिता और भ्राता आदिके रोकनेपर भी रात्रिमें श्रीश्यामसुन्दरके साथ विहार करती थीं॥ ५९॥
</details>

<details open><summary>विश्वास-प्रस्तुतिः</summary>

सोऽपि कैशोरकवयो मानयन्मधुसूदनः।  
रेमे ताभिरमेयात्मा क्षपासु क्षपिताहितः॥ ६०॥
</details>

<details><summary>मूलम्</summary>

सोऽपि कैशोरकवयो मानयन्मधुसूदनः।  
रेमे ताभिरमेयात्मा क्षपासु क्षपिताहितः॥ ६०॥
</details>

<details><summary>अनुवाद (हिन्दी)</summary>

शत्रुहन्ता अमेयात्मा श्रीमधुसूदन भी अपनी किशोरावस्थाका मान करते हुए रात्रिके समय उनके साथ रमण करते थे॥ ६०॥
</details>

<details open><summary>विश्वास-प्रस्तुतिः</summary>

तद्भर्तृषु तथा तासु सर्वभूतेषु चेश्वरः।  
आत्मस्वरूपरूपोऽसौ व्यापी वायुरिव स्थितः॥ ६१॥
</details>

<details><summary>मूलम्</summary>

तद्भर्तृषु तथा तासु सर्वभूतेषु चेश्वरः।  
आत्मस्वरूपरूपोऽसौ व्यापी वायुरिव स्थितः॥ ६१॥
</details>

<details><summary>अनुवाद (हिन्दी)</summary>

वे सर्वव्यापी ईश्वर श्रीकृष्णचन्द्र गोपियोंमें, उनके पतियोंमें तथा समस्त प्राणियोंमें आत्मस्वरूपसे वायुके समान व्याप्त थे॥ ६१॥
</details>

<details open><summary>विश्वास-प्रस्तुतिः</summary>

यथा समस्तभूतेषु नभोऽग्निः पृथिवी जलम्।  
वायुश्चात्मा तथैवासौ व्याप्य सर्वमवस्थितः॥ ६२॥
</details>

<details><summary>मूलम्</summary>

यथा समस्तभूतेषु नभोऽग्निः पृथिवी जलम्।  
वायुश्चात्मा तथैवासौ व्याप्य सर्वमवस्थितः॥ ६२॥
</details>

<details><summary>अनुवाद (हिन्दी)</summary>

जिस प्रकार आकाश, अग्नि, पृथिवी, जल, वायु और आत्मा समस्त प्राणियोंमें व्याप्त हैं उसी प्रकार वे भी सब पदार्थोंमें व्यापक हैं॥ ६२॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे त्रयोदशोऽध्यायः॥ १३॥
</details>
