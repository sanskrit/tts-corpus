+++
title = "२९"

+++
[उनतीसवाँ अध्याय]



## नरकासुरका वध


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

द्वारवत्यां स्थिते कृष्णे शक्रस्त्रिभुवनेश्वरः।  
आजगामाथ मैत्रेय मत्तैरावतपृष्ठगः॥ १॥
</details>

<details><summary>मूलम्</summary>

द्वारवत्यां स्थिते कृष्णे शक्रस्त्रिभुवनेश्वरः।  
आजगामाथ मैत्रेय मत्तैरावतपृष्ठगः॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—हे मैत्रेय! एक बार जब श्रीभगवान् द्वारकामें ही थे त्रिभुवनपति इन्द्र अपने मत्त गजराज ऐरावतपर चढ़कर उनके पास आये॥ १॥
</details>

<details open><summary>विश्वास-प्रस्तुतिः</summary>

प्रविश्य द्वारकां सोऽथ समेत्य हरिणा ततः।  
कथयामास दैत्यस्य नरकस्य विचेष्टितम्॥ २॥
</details>

<details><summary>मूलम्</summary>

प्रविश्य द्वारकां सोऽथ समेत्य हरिणा ततः।  
कथयामास दैत्यस्य नरकस्य विचेष्टितम्॥ २॥
</details>

<details><summary>अनुवाद (हिन्दी)</summary>

द्वारकामें आकर वे भगवान् से मिले और उनसे नरकासुरके अत्याचारोंका वर्णन किया॥ २॥
</details>

<details open><summary>विश्वास-प्रस्तुतिः</summary>

त्वया नाथेन देवानां मनुष्यत्वेऽपि तिष्ठता।  
प्रशमं सर्वदुःखानि नीतानि मधुसूदन॥ ३॥
</details>

<details><summary>मूलम्</summary>

त्वया नाथेन देवानां मनुष्यत्वेऽपि तिष्ठता।  
प्रशमं सर्वदुःखानि नीतानि मधुसूदन॥ ३॥
</details>

<details><summary>अनुवाद (हिन्दी)</summary>

[वे बोले—] ‘‘हे मधुसूदन! इस समय मनुष्यरूपमें स्थित होकर भी आप सम्पूर्ण देवताओंके स्वामीने हमारे समस्त दुःखोंको शान्त कर दिया है॥ ३॥
</details>

<details open><summary>विश्वास-प्रस्तुतिः</summary>

तपस्विव्यसनार्थाय सोऽरिष्टो धेनुकस्तथा।  
प्रवृत्तो यस्तथा केशी ते सर्वे निहतास्त्वया॥ ४॥
</details>

<details><summary>मूलम्</summary>

तपस्विव्यसनार्थाय सोऽरिष्टो धेनुकस्तथा।  
प्रवृत्तो यस्तथा केशी ते सर्वे निहतास्त्वया॥ ४॥
</details>

<details><summary>अनुवाद (हिन्दी)</summary>

जो अरिष्ट, धेनुक और केशी आदि असुर सर्वदा तपस्वियोंको क्लेशित करते रहते थे उन सबको आपने मार डाला॥ ४॥
</details>

<details open><summary>विश्वास-प्रस्तुतिः</summary>

कंसः कुवलयापीडः पूतना बालघातिनी।  
नाशं नीतास्त्वया सर्वे येऽन्ये जगदुपद्रवाः॥ ५॥
</details>

<details><summary>मूलम्</summary>

कंसः कुवलयापीडः पूतना बालघातिनी।  
नाशं नीतास्त्वया सर्वे येऽन्ये जगदुपद्रवाः॥ ५॥
</details>

<details><summary>अनुवाद (हिन्दी)</summary>

कंस, कुवलयापीड और बालघातिनी पूतना तथा और भी जो-जो संसारके उपद्रवरूप थे उन सबको आपने नष्ट कर दिया॥ ५॥
</details>

<details open><summary>विश्वास-प्रस्तुतिः</summary>

युष्मद्दोर्दण्डसम्भूतिपरित्राते जगत्त्रये।  
यज्वयज्ञांशसम्प्राप्त्या तृप्तिं यान्ति दिवौकसः॥ ६॥
</details>

<details><summary>मूलम्</summary>

युष्मद्दोर्दण्डसम्भूतिपरित्राते जगत्त्रये।  
यज्वयज्ञांशसम्प्राप्त्या तृप्तिं यान्ति दिवौकसः॥ ६॥
</details>

<details><summary>अनुवाद (हिन्दी)</summary>

आपके बाहुदण्डकी सत्तासे त्रिलोकीके सुरक्षित हो जानेके कारण याजकोंके दिये हुए यज्ञभागोंको प्राप्तकर देवगण तृप्त हो रहे हैं॥ ६॥
</details>

<details open><summary>विश्वास-प्रस्तुतिः</summary>

सोऽहं साम्प्रतमायातो यन्निमित्तं जनार्दन।  
तच्छ्रुत्वा तत्प्रतीकारप्रयत्नं कर्तुमर्हसि॥ ७॥
</details>

<details><summary>मूलम्</summary>

सोऽहं साम्प्रतमायातो यन्निमित्तं जनार्दन।  
तच्छ्रुत्वा तत्प्रतीकारप्रयत्नं कर्तुमर्हसि॥ ७॥
</details>

<details><summary>अनुवाद (हिन्दी)</summary>

हे जनार्दन! इस समय जिस निमित्तसे मैं आपके पास उपस्थित हुआ हूँ, उसे सुनकर आप उसके प्रतीकारका प्रयत्न करें॥ ७॥
</details>

<details open><summary>विश्वास-प्रस्तुतिः</summary>

भौमोऽयं नरको नाम प्राग्ज्योतिषपुरेश्वरः।  
करोति सर्वभूतानामुपघातमरिन्दम॥ ८॥
</details>

<details><summary>मूलम्</summary>

भौमोऽयं नरको नाम प्राग्ज्योतिषपुरेश्वरः।  
करोति सर्वभूतानामुपघातमरिन्दम॥ ८॥
</details>

<details><summary>अनुवाद (हिन्दी)</summary>

हे शत्रुदमन! यह पृथिवीका पुत्र नरकासुर प्राग्ज्योतिषपुरका स्वामी है; इस समय यह सम्पूर्ण जीवोंका घात कर रहा है॥ ८॥
</details>

<details open><summary>विश्वास-प्रस्तुतिः</summary>

देवसिद्धासुरादीनां नृपाणां च जनार्दन।  
हृत्वा तु सोऽसुरः कन्या रुरुधे निजमन्दिरे॥ ९॥
</details>

<details><summary>मूलम्</summary>

देवसिद्धासुरादीनां नृपाणां च जनार्दन।  
हृत्वा तु सोऽसुरः कन्या रुरुधे निजमन्दिरे॥ ९॥
</details>

<details><summary>अनुवाद (हिन्दी)</summary>

हे जनार्दन! उसने देवता, सिद्ध, असुर और राजा आदिकोंकी कन्याओंको बलात् लाकर अपने अन्तःपुरमें बन्द कर रखा है॥ ९॥
</details>

<details open><summary>विश्वास-प्रस्तुतिः</summary>

छत्रं यत्सलिलस्रावि तज्जहार प्रचेतसः।  
मन्दरस्य तथा शृङ्गं हृतवान‍्मणिपर्वतम्॥ १०॥
</details>

<details><summary>मूलम्</summary>

छत्रं यत्सलिलस्रावि तज्जहार प्रचेतसः।  
मन्दरस्य तथा शृङ्गं हृतवान‍्मणिपर्वतम्॥ १०॥
</details>

<details><summary>अनुवाद (हिन्दी)</summary>

इस दैत्यने वरुणका जल बरसानेवाला छत्र और मन्दराचलका मणिपर्वत नामक शिखर भी हर लिया है॥ १०॥
</details>

<details open><summary>विश्वास-प्रस्तुतिः</summary>

अमृतस्राविणी दिव्ये मन्मातुः कृष्ण कुण्डले।  
जहार सोऽसुरोऽदित्या वाञ्छत्यैरावतं गजम्॥ ११॥
</details>

<details><summary>मूलम्</summary>

अमृतस्राविणी दिव्ये मन्मातुः कृष्ण कुण्डले।  
जहार सोऽसुरोऽदित्या वाञ्छत्यैरावतं गजम्॥ ११॥
</details>

<details><summary>अनुवाद (हिन्दी)</summary>

हे कृष्ण! उसने मेरी माता अदितिके अमृतस्रावी दोनों दिव्य कुण्डल ले लिये हैं और अब इस ऐरावत हाथीको भी लेना चाहता है॥ ११॥
</details>

<details open><summary>विश्वास-प्रस्तुतिः</summary>

दुर्नीतमेतद‍्गोविन्द मया तस्य निवेदितम्।  
यदत्र प्रति कर्तव्यं तत्स्वयं परिमृश्यताम्॥ १२॥
</details>

<details><summary>मूलम्</summary>

दुर्नीतमेतद‍्गोविन्द मया तस्य निवेदितम्।  
यदत्र प्रति कर्तव्यं तत्स्वयं परिमृश्यताम्॥ १२॥
</details>

<details><summary>अनुवाद (हिन्दी)</summary>

हे गोविन्द! मैंने आपको उसकी ये सब अनीतियाँ सुना दी हैं; इनका जो प्रतीकार होना चाहिये, वह आप स्वयं विचार लें’’॥ १२॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इति श्रुत्वा स्मितं कृत्वा भगवान‍्देवकीसुतः।  
गृहीत्वा वासवं हस्ते समुत्तस्थौ वरासनात्॥ १३॥
</details>

<details><summary>मूलम्</summary>

इति श्रुत्वा स्मितं कृत्वा भगवान‍्देवकीसुतः।  
गृहीत्वा वासवं हस्ते समुत्तस्थौ वरासनात्॥ १३॥
</details>

<details><summary>अनुवाद (हिन्दी)</summary>

श्रीपराशरजी बोले—इन्द्रके ये वचन सुनकर श्रीदेवकीनन्दन मुसकाये और इन्द्रका हाथ पकड़कर अपने श्रेष्ठ आसनसे उठे॥ १३॥
</details>

<details open><summary>विश्वास-प्रस्तुतिः</summary>

सञ्चित्यागतमारुह्य गरुडं गगनेचरम्।  
सत्यभामां समारोप्य ययौ प्राग्ज्योतिषं पुरम्॥ १४॥
</details>

<details><summary>मूलम्</summary>

सञ्चित्यागतमारुह्य गरुडं गगनेचरम्।  
सत्यभामां समारोप्य ययौ प्राग्ज्योतिषं पुरम्॥ १४॥
</details>

<details><summary>अनुवाद (हिन्दी)</summary>

फिर स्मरण करते ही उपस्थित हुए आकाशगामी गरुडपर सत्यभामाको चढ़ाकर स्वयं चढ़े और प्राग्ज्योतिषपुरको चले॥ १४॥
</details>

<details open><summary>विश्वास-प्रस्तुतिः</summary>

आरुह्यैरावतं नागं शक्रोऽपि त्रिदिवं ययौ।  
ततो जगाम कृष्णश्च पश्यतां द्वारकौकसाम्॥ १५॥
</details>

<details><summary>मूलम्</summary>

आरुह्यैरावतं नागं शक्रोऽपि त्रिदिवं ययौ।  
ततो जगाम कृष्णश्च पश्यतां द्वारकौकसाम्॥ १५॥
</details>

<details><summary>अनुवाद (हिन्दी)</summary>

तदनन्तर इन्द्र भी ऐरावतपर चढ़कर देवलोकको गये तथा भगवान् कृष्णचन्द्र सब द्वारकावासियोंके देखते-देखते [नरकासुरको मारने] चले गये॥ १५॥
</details>

<details open><summary>विश्वास-प्रस्तुतिः</summary>

प्राग्ज्योतिषपुरस्यापि समन्ताच्छतयोजनम्।  
आचिता मौरवैः पाशैः क्षुरान्तैर्भूर्द्विजोत्तम॥ १६॥
</details>

<details><summary>मूलम्</summary>

प्राग्ज्योतिषपुरस्यापि समन्ताच्छतयोजनम्।  
आचिता मौरवैः पाशैः क्षुरान्तैर्भूर्द्विजोत्तम॥ १६॥
</details>

<details><summary>अनुवाद (हिन्दी)</summary>

हे द्विजोत्तम! प्राग्ज्योतिषपुरके चारों ओर पृथिवी सौ योजनतक मुर दैत्यके बनाये हुए छुरेकी धाराके समान अति तीक्ष्ण पाशोंसे घिरी हुई थी॥ १६॥
</details>

<details open><summary>विश्वास-प्रस्तुतिः</summary>

तांश्चिच्छेद हरिः पाशान्क्षिप्त्वा चक्रं सुदर्शनम्।  
ततो मुरस्समुत्तस्थौ तं जघान च केशवः॥ १७॥
</details>

<details><summary>मूलम्</summary>

तांश्चिच्छेद हरिः पाशान्क्षिप्त्वा चक्रं सुदर्शनम्।  
ततो मुरस्समुत्तस्थौ तं जघान च केशवः॥ १७॥
</details>

<details><summary>अनुवाद (हिन्दी)</summary>

भगवान् ने उन पाशोंको सुदर्शनचक्र फेंककर काट डाला; फिर मुर दैत्य भी सामना करनेके लिये उठा तब श्रीकेशवने उसे भी मार डाला॥ १७॥
</details>

<details open><summary>विश्वास-प्रस्तुतिः</summary>

मुरस्य तनयान‍्सप्त सहस्रांस्तांस्ततो हरिः।  
चक्रधाराग्निनिर्दग्धांश्चकार शलभानिव॥ १८॥
</details>

<details><summary>मूलम्</summary>

मुरस्य तनयान‍्सप्त सहस्रांस्तांस्ततो हरिः।  
चक्रधाराग्निनिर्दग्धांश्चकार शलभानिव॥ १८॥
</details>

<details><summary>अनुवाद (हिन्दी)</summary>

तदनन्तर श्रीहरिने मुरके सात हजार पुत्रोंको भी अपने चक्रकी धाररूप अग्निमें पतंगके समान भस्म कर दिया॥ १८॥
</details>

<details open><summary>विश्वास-प्रस्तुतिः</summary>

हत्वा मुरं हयग्रीवं तथा पञ्चजनं द्विज।  
प्राग्ज्योतिषपुरं धीमांस्त्वरावान‍्समुपाद्रवत्॥ १९॥
</details>

<details><summary>मूलम्</summary>

हत्वा मुरं हयग्रीवं तथा पञ्चजनं द्विज।  
प्राग्ज्योतिषपुरं धीमांस्त्वरावान‍्समुपाद्रवत्॥ १९॥
</details>

<details><summary>अनुवाद (हिन्दी)</summary>

हे द्विज! इस प्रकार मतिमान् भगवान् ने मुर, हयग्रीव एवं पंचजन आदि दैत्योंको मारकर बड़ी शीघ्रतासे प्राग्ज्योतिषपुरमें प्रवेश किया॥ १९॥
</details>

<details open><summary>विश्वास-प्रस्तुतिः</summary>

नरकेणास्य तत्राभून‍्महासैन्येन संयुगम्।  
कृष्णस्य यत्र गोविन्दो जघ्ने दैत्यान‍्सहस्रशः॥ २०॥
</details>

<details><summary>मूलम्</summary>

नरकेणास्य तत्राभून‍्महासैन्येन संयुगम्।  
कृष्णस्य यत्र गोविन्दो जघ्ने दैत्यान‍्सहस्रशः॥ २०॥
</details>

<details><summary>अनुवाद (हिन्दी)</summary>

वहाँ पहुँचकर भगवान् का अधिक सेनावाले नरकासुरसे युद्ध हुआ, जिसमें श्रीगोविन्दने उसके सहस्रों दैत्योंको मार डाला॥ २०॥
</details>

<details open><summary>विश्वास-प्रस्तुतिः</summary>

शस्त्रास्त्रवर्षं मुञ्चन्तं तं भौमं नरकं बली।  
क्षिप्त्वा चक्रं द्विधा चक्रे चक्री दैतेयचक्रहा॥ २१॥
</details>

<details><summary>मूलम्</summary>

शस्त्रास्त्रवर्षं मुञ्चन्तं तं भौमं नरकं बली।  
क्षिप्त्वा चक्रं द्विधा चक्रे चक्री दैतेयचक्रहा॥ २१॥
</details>

<details><summary>अनुवाद (हिन्दी)</summary>

दैत्यदलका दलन करनेवाले महाबलवान् भगवान् चक्रपाणिने शस्त्रास्त्रकी वर्षा करते हुए भूमिपुत्र नरकासुरके सुदर्शनचक्र फेंककर दो टुकड़े कर दिये॥ २१॥
</details>

<details open><summary>विश्वास-प्रस्तुतिः</summary>

हते तु नरके भूमिर्गृहीत्वादितिकुण्डले।  
उपतस्थे जगन्नाथं वाक्यं चेदमथाब्रवीत्॥ २२॥
</details>

<details><summary>मूलम्</summary>

हते तु नरके भूमिर्गृहीत्वादितिकुण्डले।  
उपतस्थे जगन्नाथं वाक्यं चेदमथाब्रवीत्॥ २२॥
</details>

<details><summary>अनुवाद (हिन्दी)</summary>

नरकासुरके मरते ही पृथिवी अदितिके कुण्डल लेकर उपस्थित हुई और श्रीजगन्नाथसे कहने लगी॥ २२॥
</details>

<details open><summary>मूलम् (वचनम्)</summary>

पृथ्व्युवाच
</details>

<details open><summary>विश्वास-प्रस्तुतिः</summary>

यदाहमुद्‍धृता नाथ त्वया सूकरमूर्तिना।  
त्वत्स्पर्शसम्भवः पुत्रस्तदायं मय्यजायत॥ २३॥
</details>

<details><summary>मूलम्</summary>

यदाहमुद्‍धृता नाथ त्वया सूकरमूर्तिना।  
त्वत्स्पर्शसम्भवः पुत्रस्तदायं मय्यजायत॥ २३॥
</details>

<details><summary>अनुवाद (हिन्दी)</summary>

पृथिवी बोली—हे नाथ! जिस समय वराहरूप धारणकर आपने मेरा उद्धार किया था, उसी समय आपके स्पर्शसे मेरे यह पुत्र उत्पन्न हुआ था॥ २३॥
</details>

<details open><summary>विश्वास-प्रस्तुतिः</summary>

सोऽयं त्वयैव दत्तो मे त्वयैव विनिपातितः।  
गृहाण कुण्डले चेमे पालयास्य च सन्ततिम्॥ २४॥
</details>

<details><summary>मूलम्</summary>

सोऽयं त्वयैव दत्तो मे त्वयैव विनिपातितः।  
गृहाण कुण्डले चेमे पालयास्य च सन्ततिम्॥ २४॥
</details>

<details><summary>अनुवाद (हिन्दी)</summary>

इस प्रकार आपहीने मुझे यह पुत्र दिया था और अब आपहीने इसको नष्ट किया है; आप ये कुण्डल लीजिये और अब इसकी सन्तानकी रक्षा कीजिये॥ २४॥
</details>

<details open><summary>विश्वास-प्रस्तुतिः</summary>

भारावतरणार्थाय ममैव भगवानिमम्।  
अंशेन लोकमायातः प्रसादसुमुखः प्रभो॥ २५॥
</details>

<details><summary>मूलम्</summary>

भारावतरणार्थाय ममैव भगवानिमम्।  
अंशेन लोकमायातः प्रसादसुमुखः प्रभो॥ २५॥
</details>

<details><summary>अनुवाद (हिन्दी)</summary>

हे प्रभो! मेरे ऊपर प्रसन्न होकर ही आप मेरा भार उतारनेके लिये अपने अंशसे इस लोकमें अवतीर्ण हुए हैं॥ २५॥
</details>

<details open><summary>विश्वास-प्रस्तुतिः</summary>

त्वं कर्ता च विकर्ता च संहर्ता प्रभवोऽप्ययः।  
जगतां त्वं जगद्‍रूपः स्तूयतेऽच्युत किं तव॥ २६॥
</details>

<details><summary>मूलम्</summary>

त्वं कर्ता च विकर्ता च संहर्ता प्रभवोऽप्ययः।  
जगतां त्वं जगद्‍रूपः स्तूयतेऽच्युत किं तव॥ २६॥
</details>

<details><summary>अनुवाद (हिन्दी)</summary>

हे अच्युत! इस जगत‍्के आप ही कर्ता, आप ही विकर्ता (पोषक) और आप ही हर्ता (संहारक) हैं; आप ही इसकी उत्पत्ति और लयके स्थान हैं तथा आप ही जगत् रूप हैं। फिर हम आपकी स्तुति किस प्रकार करें?॥ २६॥
</details>

<details open><summary>विश्वास-प्रस्तुतिः</summary>

व्याप्तिर्व्याप्यं क्रिया कर्ता कार्यं च भगवान‍्यथा।  
सर्वभूतात्मभूतस्य स्तूयते तव किं तथा॥ २७॥
</details>

<details><summary>मूलम्</summary>

व्याप्तिर्व्याप्यं क्रिया कर्ता कार्यं च भगवान‍्यथा।  
सर्वभूतात्मभूतस्य स्तूयते तव किं तथा॥ २७॥
</details>

<details><summary>अनुवाद (हिन्दी)</summary>

हे भगवन्! जब कि व्याप्ति, व्याप्य, क्रिया, कर्ता और कार्यरूप आप ही हैं, तब सबके आत्मस्वरूप आपकी किस प्रकार स्तुति की जा सकती है?॥ २७॥
</details>

<details open><summary>विश्वास-प्रस्तुतिः</summary>

परमात्मा च भूतात्मा त्वमात्मा चाव्ययो भवान्।  
यथा तथा स्तुतिर्नाथ किमर्थं ते प्रवर्तते॥ २८॥
</details>

<details><summary>मूलम्</summary>

परमात्मा च भूतात्मा त्वमात्मा चाव्ययो भवान्।  
यथा तथा स्तुतिर्नाथ किमर्थं ते प्रवर्तते॥ २८॥
</details>

<details><summary>अनुवाद (हिन्दी)</summary>

हे नाथ! जब आप ही परमात्मा, आप ही भूतात्मा और आप ही अव्यय जीवात्मा हैं, तब किस वस्तुको लेकर आपकी स्तुति हो सकती है?॥ २८॥
</details>

<details open><summary>विश्वास-प्रस्तुतिः</summary>

प्रसीद सर्वभूतात्मन्नरकेण तु यत्कृतम्।  
तत्क्षम्यतामदोषाय त्वत्सुतस्त्वन्निपातितः॥ २९॥
</details>

<details><summary>मूलम्</summary>

प्रसीद सर्वभूतात्मन्नरकेण तु यत्कृतम्।  
तत्क्षम्यतामदोषाय त्वत्सुतस्त्वन्निपातितः॥ २९॥
</details>

<details><summary>अनुवाद (हिन्दी)</summary>

हे सर्वभूतात्मन्! आप प्रसन्न होइये और इस नरकासुरके सम्पूर्ण अपराध क्षमा कीजिये। निश्चय ही आपने अपने पुत्रको निर्दोष करनेके लिये ही स्वयं मारा है॥ २९॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

तथेति चोक्त्वा धरणीं भगवान‍्भूतभावनः।  
रत्नानि नरकावासाज्जग्राह मुनिसत्तम॥ ३०॥
</details>

<details><summary>मूलम्</summary>

तथेति चोक्त्वा धरणीं भगवान‍्भूतभावनः।  
रत्नानि नरकावासाज्जग्राह मुनिसत्तम॥ ३०॥
</details>

<details><summary>अनुवाद (हिन्दी)</summary>

श्रीपराशरजी बोले—हे मुनिश्रेष्ठ! तदनन्तर भगवान् भूतभावनने पृथिवीसे कहा—‘‘तुम्हारी इच्छा पूर्ण हो’’ और फिर नरकासुरके महलसे नाना प्रकारके रत्न लिये॥ ३०॥
</details>

<details open><summary>विश्वास-प्रस्तुतिः</summary>

कन्यापुरे स कन्यानां षोडशातुलविक्रमः।  
शताधिकानि ददृशे सहस्राणि महामुने॥ ३१॥
</details>

<details><summary>मूलम्</summary>

कन्यापुरे स कन्यानां षोडशातुलविक्रमः।  
शताधिकानि ददृशे सहस्राणि महामुने॥ ३१॥
</details>

<details><summary>अनुवाद (हिन्दी)</summary>

हे महामुने! अतुलविक्रम श्रीभगवान् ने नरकासुरके कन्यान्तःपुरमें जाकर सोलह हजार एक सौ कन्याएँ देखीं॥ ३१॥
</details>

<details open><summary>विश्वास-प्रस्तुतिः</summary>

चतुर्दंष्ट्रान्गजांश्चाग्र्यान्षट्सहस्रांश्चदृष्टवान्।  
काम्बोजानां तथाश्वानां नियुतान्येकविंशतिम्॥ ३२॥
</details>

<details><summary>मूलम्</summary>

चतुर्दंष्ट्रान्गजांश्चाग्र्यान्षट्सहस्रांश्चदृष्टवान्।  
काम्बोजानां तथाश्वानां नियुतान्येकविंशतिम्॥ ३२॥
</details>

<details><summary>अनुवाद (हिन्दी)</summary>

तथा चार दाँतवाले छः हजार गजश्रेष्ठ और इक्कीस लाख काम्बोजदेशीय अश्व देखे॥ ३२॥
</details>

<details open><summary>विश्वास-प्रस्तुतिः</summary>

ताः कन्यास्तांस्तथा नागांस्तानश्वान‍्द्वारकां पुरीम्।  
प्रापयामास गोविन्दस्सद्यो नरककिङ्करैः॥ ३३॥
</details>

<details><summary>मूलम्</summary>

ताः कन्यास्तांस्तथा नागांस्तानश्वान‍्द्वारकां पुरीम्।  
प्रापयामास गोविन्दस्सद्यो नरककिङ्करैः॥ ३३॥
</details>

<details><summary>अनुवाद (हिन्दी)</summary>

उन कन्याओं, हाथियों और घोड़ोंको श्रीकृष्णचन्द्रने नरकासुरके सेवकोंद्वारा तुरन्त ही द्वारकापुरी पहुँचवा दिया॥ ३३॥
</details>

<details open><summary>विश्वास-प्रस्तुतिः</summary>

ददृशे वारुणं छत्रं तथैव मणिपर्वतम्।  
आरोपयामास हरिर्गरुडे पतगेश्वरे॥ ३४॥
</details>

<details><summary>मूलम्</summary>

ददृशे वारुणं छत्रं तथैव मणिपर्वतम्।  
आरोपयामास हरिर्गरुडे पतगेश्वरे॥ ३४॥
</details>

<details><summary>अनुवाद (हिन्दी)</summary>

तदनन्तर भगवान् ने वरुणका छत्र और मणिपर्वत देखा, उन्हें उठाकर उन्होंने पक्षिराज गरुडपर रख लिया॥ ३४॥
</details>

<details open><summary>विश्वास-प्रस्तुतिः</summary>

आरुह्य च स्वयं कृष्णस्सत्यभामासहायवान्।  
अदित्याः कुण्डले दातुं जगाम त्रिदशालयम्॥ ३५॥
</details>

<details><summary>मूलम्</summary>

आरुह्य च स्वयं कृष्णस्सत्यभामासहायवान्।  
अदित्याः कुण्डले दातुं जगाम त्रिदशालयम्॥ ३५॥
</details>

<details><summary>अनुवाद (हिन्दी)</summary>

और सत्यभामाके सहित स्वयं भी उसीपर चढ़कर अदितिके कुण्डल देनेके लिये स्वर्गलोकको गये॥ ३५॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे एकोनत्रिंशोऽध्यायः॥ २९॥
</details>
