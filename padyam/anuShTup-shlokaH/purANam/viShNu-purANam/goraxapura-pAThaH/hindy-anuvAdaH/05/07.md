+++
title = "०७"

+++
[सातवाँ अध्याय]



## कालिय-दमन


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

एकदा तु विना रामं कृष्णो वृन्दावनं ययौ।  
विचचार वृतो गोपैर्वन्यपुष्पस्रगुज्ज्वलः॥ १॥
</details>

<details><summary>मूलम्</summary>

एकदा तु विना रामं कृष्णो वृन्दावनं ययौ।  
विचचार वृतो गोपैर्वन्यपुष्पस्रगुज्ज्वलः॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—एक दिन रामको बिना साथ लिये कृष्ण अकेले ही वृन्दावनको गये और वहाँ वन्य पुष्पोंकी मालाओंसे सुशोभित हो गोपगणसे घिरे हुए विचरने लगे॥ १॥
</details>

<details open><summary>विश्वास-प्रस्तुतिः</summary>

स जगामाथ कालिन्दीं लोलकल्लोलशालिनीम्।  
तीरसंलग्नफेनौघैर्हसन्तीमिव सर्वतः॥ २॥
</details>

<details><summary>मूलम्</summary>

स जगामाथ कालिन्दीं लोलकल्लोलशालिनीम्।  
तीरसंलग्नफेनौघैर्हसन्तीमिव सर्वतः॥ २॥
</details>

<details><summary>अनुवाद (हिन्दी)</summary>

घूमते-घूमते वे चंचल तरंगोंसे शोभित यमुनाके तटपर जा पहुँचे जो किनारोंपर फेनके इकट्ठे हो जानेसे मानो सब ओरसे हँस रही थी॥ २॥
</details>

<details open><summary>विश्वास-प्रस्तुतिः</summary>

तस्याञ्चातिमहाभीमं विषाग्निश्रितवारिकम्।  
ह्रदं कालियनागस्य ददर्शातिविभीषणम्॥ ३॥
</details>

<details><summary>मूलम्</summary>

तस्याञ्चातिमहाभीमं विषाग्निश्रितवारिकम्।  
ह्रदं कालियनागस्य ददर्शातिविभीषणम्॥ ३॥
</details>

<details><summary>अनुवाद (हिन्दी)</summary>

यमुनाजीमें उन्होंने विषाग्निसे सन्तप्त जलवाला कालियनागका महाभयंकर कुण्ड देखा॥ ३॥
</details>

<details open><summary>विश्वास-प्रस्तुतिः</summary>

विषाग्निना प्रसरता दग्धतीरमहीरुहम्।  
वाताहताम्बुविक्षेपस्पर्शदग्धविहङ्गमम्॥ ४॥
</details>

<details><summary>मूलम्</summary>

विषाग्निना प्रसरता दग्धतीरमहीरुहम्।  
वाताहताम्बुविक्षेपस्पर्शदग्धविहङ्गमम्॥ ४॥
</details>

<details><summary>अनुवाद (हिन्दी)</summary>

उसकी विषाग्निके प्रसारसे किनारेके वृक्ष जल गये थे और वायुके थपेड़ोंसे उछलते हुए जलकणोंका स्पर्श होनेसे पक्षिगण दग्ध हो जाते थे॥ ४॥
</details>

<details open><summary>विश्वास-प्रस्तुतिः</summary>

तमतीव महारौद्रं मृत्युवक्त्रमिवापरम्।  
विलोक्य चिन्तयामास भगवान‍्मधुसूदनः॥ ५॥
</details>

<details><summary>मूलम्</summary>

तमतीव महारौद्रं मृत्युवक्त्रमिवापरम्।  
विलोक्य चिन्तयामास भगवान‍्मधुसूदनः॥ ५॥
</details>

<details><summary>अनुवाद (हिन्दी)</summary>

मृत्युके अपर मुखके समान उस महाभयंकरकुण्डको देखकर भगवान् मधुसूदनने विचार किया—॥ ५॥
</details>

<details open><summary>विश्वास-प्रस्तुतिः</summary>

अस्मिन्वसति दुष्टात्मा कालियोऽसौ विषायुधः।  
यो मया निर्जितस्त्यक्त्वा दुष्टो नष्टः पयोनिधिम्॥ ६॥
</details>

<details><summary>मूलम्</summary>

अस्मिन्वसति दुष्टात्मा कालियोऽसौ विषायुधः।  
यो मया निर्जितस्त्यक्त्वा दुष्टो नष्टः पयोनिधिम्॥ ६॥
</details>

<details><summary>अनुवाद (हिन्दी)</summary>

‘इसमें दुष्टात्मा कालियनाग रहता है जिसका विष ही शस्त्र है और जो दुष्ट मुझ [अर्थात् मेरी विभूति गरुड]-से पराजित हो समुद्रको छोड़कर भाग आया है॥ ६॥
</details>

<details open><summary>विश्वास-प्रस्तुतिः</summary>

तेनेयं दूषिता सर्वा यमुना सागरङ्गमा।  
न नरैर्गोधनैश्चापि तृषार्तैरुपभुज्यते॥ ७॥
</details>

<details><summary>मूलम्</summary>

तेनेयं दूषिता सर्वा यमुना सागरङ्गमा।  
न नरैर्गोधनैश्चापि तृषार्तैरुपभुज्यते॥ ७॥
</details>

<details><summary>अनुवाद (हिन्दी)</summary>

इसने इस समुद्रगामिनी सम्पूर्ण यमुनाको दूषित कर दिया है, अब इसका जल प्यासे मनुष्यों और गौओंके भी काममें नहीं आता है॥ ७॥
</details>

<details open><summary>विश्वास-प्रस्तुतिः</summary>

तदस्य नागराजस्य कर्तव्यो निग्रहो मया।  
निस्त्रासास्तु सुखं येन चरेयुर्व्रजवासिनः॥ ८॥
</details>

<details><summary>मूलम्</summary>

तदस्य नागराजस्य कर्तव्यो निग्रहो मया।  
निस्त्रासास्तु सुखं येन चरेयुर्व्रजवासिनः॥ ८॥
</details>

<details><summary>अनुवाद (हिन्दी)</summary>

अतः मुझे इस नागराजका दमन करना चाहिये, जिससे व्रजवासी लोग निर्भय होकर सुखपूर्वक रह सकें॥ ८॥
</details>

<details open><summary>विश्वास-प्रस्तुतिः</summary>

एतदर्थं तु लोकेऽस्मिन्नवतारः कृतो मया।  
यदेषामुत्पथस्थानां कार्या शान्तिर्दुरात्मनाम्॥ ९॥
</details>

<details><summary>मूलम्</summary>

एतदर्थं तु लोकेऽस्मिन्नवतारः कृतो मया।  
यदेषामुत्पथस्थानां कार्या शान्तिर्दुरात्मनाम्॥ ९॥
</details>

<details><summary>अनुवाद (हिन्दी)</summary>

‘इन कुमार्गगामी दुरात्माओंको शान्त करना चाहिये, इसलिये ही तो मैंने इस लोकमें अवतार लिया है॥ ९॥
</details>

<details open><summary>विश्वास-प्रस्तुतिः</summary>

तदेतं नातिदूरस्थं कदम्बमुरुशाखिनम्।  
अधिरुह्य पतिष्यामि ह्रदेऽस्मिन्ननिलाशिनः॥ १०॥
</details>

<details><summary>मूलम्</summary>

तदेतं नातिदूरस्थं कदम्बमुरुशाखिनम्।  
अधिरुह्य पतिष्यामि ह्रदेऽस्मिन्ननिलाशिनः॥ १०॥
</details>

<details><summary>अनुवाद (हिन्दी)</summary>

अतः अब मैं इस ऊँची-ऊँची शाखाओंवाले पासहीके कदम्बवृक्षपर चढ़कर वायुभक्षी नागराजके कुण्डमें कूदता हूँ’॥ १०॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्थं विचिन्त्य बद्‍ध्वा च गाढं परिकरं ततः।  
निपपात ह्रदे तत्र नागराजस्य वेगतः॥ ११॥
</details>

<details><summary>मूलम्</summary>

इत्थं विचिन्त्य बद्‍ध्वा च गाढं परिकरं ततः।  
निपपात ह्रदे तत्र नागराजस्य वेगतः॥ ११॥
</details>

<details><summary>अनुवाद (हिन्दी)</summary>

श्रीपराशरजी बोले—हे मैत्रेय! ऐसा विचारकर भगवान् अपनी कमर कसकर वेगपूर्वक नागराजके कुण्डमें कूद पड़े॥ ११॥
</details>

<details open><summary>विश्वास-प्रस्तुतिः</summary>

तेनातिपतता तत्र क्षोभितस्स महाह्रदः।  
अत्यर्थं दूरजातांस्तु समसिञ्चन्महीरुहान्॥ १२॥
</details>

<details><summary>मूलम्</summary>

तेनातिपतता तत्र क्षोभितस्स महाह्रदः।  
अत्यर्थं दूरजातांस्तु समसिञ्चन्महीरुहान्॥ १२॥
</details>

<details><summary>अनुवाद (हिन्दी)</summary>

उनके कूदनेसे उस महाह्रदने अत्यन्त क्षोभित होकर दूरस्थित वृक्षोंको भी भिगो दिया॥ १२॥
</details>

<details open><summary>विश्वास-प्रस्तुतिः</summary>

तेऽहिदुष्टविषज्वालातप्ताम्बुपवनोक्षिताः।  
जज्वलुः पादपास्सद्यो ज्वालाव्याप्तदिगन्तराः॥ १३॥
</details>

<details><summary>मूलम्</summary>

तेऽहिदुष्टविषज्वालातप्ताम्बुपवनोक्षिताः।  
जज्वलुः पादपास्सद्यो ज्वालाव्याप्तदिगन्तराः॥ १३॥
</details>

<details><summary>अनुवाद (हिन्दी)</summary>

उस सर्पके विषम विषकी ज्वालासे तपे हुए जलसे भीगनेके कारण वे वृक्ष तुरन्त ही जल उठे और उनकी ज्वालाओंसे सम्पूर्ण दिशाएँ व्याप्त हो गयीं॥ १३॥
</details>

<details open><summary>विश्वास-प्रस्तुतिः</summary>

आस्फोटयामास तदा कृष्णो नागह्रदे भुजम्।  
तच्छब्दश्रवणाच्चाशु नागराजोऽभ्युपागमत्॥ १४॥
</details>

<details><summary>मूलम्</summary>

आस्फोटयामास तदा कृष्णो नागह्रदे भुजम्।  
तच्छब्दश्रवणाच्चाशु नागराजोऽभ्युपागमत्॥ १४॥
</details>

<details><summary>अनुवाद (हिन्दी)</summary>

तब कृष्णचन्द्रने उस नागकुण्डमें अपनी भुजाओंको ठोंका; उनका शब्द सुनते ही वह नागराज तुरंत उनके सम्मुख आ गया॥ १४॥
</details>

<details open><summary>विश्वास-प्रस्तुतिः</summary>

आताम्रनयनः कोपाद्विषज्वालाकुलैर्मुखैः।  
वृतो महाविषैश्चान्यैरुरगैरनिलाशनैः॥ १५॥
</details>

<details><summary>मूलम्</summary>

आताम्रनयनः कोपाद्विषज्वालाकुलैर्मुखैः।  
वृतो महाविषैश्चान्यैरुरगैरनिलाशनैः॥ १५॥
</details>

<details><summary>अनुवाद (हिन्दी)</summary>

उसके नेत्र क्रोधसे कुछ ताम्रवर्ण हो रहे थे, मुखोंसे अग्निकी लपटें निकल रही थीं और वह महाविषैले अन्य वायुभक्षी सर्पोंसे घिरा हुआ था॥ १५॥
</details>

<details open><summary>विश्वास-प्रस्तुतिः</summary>

नागपत्न्यश्च शतशो हारिहारोपशोभिताः।  
प्रकम्पिततनुक्षेपचलत्कुण्डलकान्तयः॥ १६॥
</details>

<details><summary>मूलम्</summary>

नागपत्न्यश्च शतशो हारिहारोपशोभिताः।  
प्रकम्पिततनुक्षेपचलत्कुण्डलकान्तयः॥ १६॥
</details>

<details><summary>अनुवाद (हिन्दी)</summary>

उसके साथमें मनोहर हारोंसे भूषिता और शरीर-कम्पनसे हिलते हुए कुण्डलोंकी कान्तिसे सुशोभिता सैकड़ों नागपत्नियाँ थीं॥ १६॥
</details>

<details open><summary>विश्वास-प्रस्तुतिः</summary>

ततः प्रवेष्टितस्सर्पैस्स कृष्णो भोगबन्धनैः।  
ददंशुस्तेऽपि तं कृष्णं विषज्वालाकुलैर्मुखैः॥ १७॥
</details>

<details><summary>मूलम्</summary>

ततः प्रवेष्टितस्सर्पैस्स कृष्णो भोगबन्धनैः।  
ददंशुस्तेऽपि तं कृष्णं विषज्वालाकुलैर्मुखैः॥ १७॥
</details>

<details><summary>अनुवाद (हिन्दी)</summary>

तब सर्पोंने कुण्डलाकार होकर कृष्णचन्द्रको अपने शरीरसे बाँध लिया और अपने विषाग्नि-सन्तप्त मुखोंसे काटने लगे॥ १७॥
</details>

<details open><summary>विश्वास-प्रस्तुतिः</summary>

तं तत्र पतितं दृष्ट्वा सर्पभोगैर्निपीडितम्।  
गोपा व्रजमुपागम्य चुक्रुशुः शोकलालसाः॥ १८॥
</details>

<details><summary>मूलम्</summary>

तं तत्र पतितं दृष्ट्वा सर्पभोगैर्निपीडितम्।  
गोपा व्रजमुपागम्य चुक्रुशुः शोकलालसाः॥ १८॥
</details>

<details><summary>अनुवाद (हिन्दी)</summary>

तदनन्तर गोपगण कृष्णचन्द्रको नागकुण्डमें गिरा हुआ और सर्पोंके फणोंसे पीडित होता देख व्रजमें चले आये और शोकसे व्याकुल होकर रोने लगे॥ १८॥
</details>

<details open><summary>मूलम् (वचनम्)</summary>

गोपा ऊचुः
</details>

<details open><summary>विश्वास-प्रस्तुतिः</summary>

एष मोहंगतः कृष्णो मग्नो वै कालियह्रदे।  
भक्ष्यते नागराजेन तमागच्छत पश्यत॥ १९॥
</details>

<details><summary>मूलम्</summary>

एष मोहंगतः कृष्णो मग्नो वै कालियह्रदे।  
भक्ष्यते नागराजेन तमागच्छत पश्यत॥ १९॥
</details>

<details><summary>अनुवाद (हिन्दी)</summary>

गोपगण बोले—आओ, आओ, देखो! यह कृष्ण कालीदहमें डूबकर मूर्च्छित हो गया है, देखो इसे नागराज खाये जाता है॥ १९॥
</details>

<details open><summary>विश्वास-प्रस्तुतिः</summary>

तच्छ्रुत्वा तत्र ते गोपा वज्रपातोपमं वचः।  
गोप्यश्च त्वरिता जग्मुर्यशोदाप्रमुखा ह्रदम्॥ २०॥
</details>

<details><summary>मूलम्</summary>

तच्छ्रुत्वा तत्र ते गोपा वज्रपातोपमं वचः।  
गोप्यश्च त्वरिता जग्मुर्यशोदाप्रमुखा ह्रदम्॥ २०॥
</details>

<details><summary>अनुवाद (हिन्दी)</summary>

वज्रपातके समान उनके इन अमंगल वाक्योंको सुनकर गोपगण और यशोदा आदि गोपियाँ तुरंत ही कालीदहपर दौड़ आयीं॥ २०॥
</details>

<details open><summary>विश्वास-प्रस्तुतिः</summary>

हा हा क्वासाविति जनो गोपीनामतिविह्वलः।  
यशोदया समं भ्रान्तो द्रुतप्रस्खलितं ययौ॥ २१॥
</details>

<details><summary>मूलम्</summary>

हा हा क्वासाविति जनो गोपीनामतिविह्वलः।  
यशोदया समं भ्रान्तो द्रुतप्रस्खलितं ययौ॥ २१॥
</details>

<details><summary>अनुवाद (हिन्दी)</summary>

‘हाय! हाय! वे कृष्ण कहाँ गये?’ इस प्रकार अत्यन्त व्याकुलतापूर्वक रोती हुई गोपियाँ यशोदाके साथ शीघ्रतासे गिरती-पड़ती चलीं॥ २१॥
</details>

<details open><summary>विश्वास-प्रस्तुतिः</summary>

नन्दगोपश्च गोपाश्च रामश्चाद्भुतविक्रमः।  
त्वरितं यमुनां जग्मुः कृष्णदर्शनलालसाः॥ २२॥
</details>

<details><summary>मूलम्</summary>

नन्दगोपश्च गोपाश्च रामश्चाद्भुतविक्रमः।  
त्वरितं यमुनां जग्मुः कृष्णदर्शनलालसाः॥ २२॥
</details>

<details><summary>अनुवाद (हिन्दी)</summary>

नन्दजी तथा अन्यान्य गोपगण और अद्भुत-विक्रमशाली बलरामजी भी कृष्णदर्शनकी लालसासे शीघ्रतापूर्वक यमुना-तटपर आये॥ २२॥
</details>

<details open><summary>विश्वास-प्रस्तुतिः</summary>

ददृशुश्चापि ते तत्र सर्पराजवशंगतम्।  
निष्प्रयत्नीकृतं कृष्णं सर्पभोगविवेष्टितम्॥ २३॥
</details>

<details><summary>मूलम्</summary>

ददृशुश्चापि ते तत्र सर्पराजवशंगतम्।  
निष्प्रयत्नीकृतं कृष्णं सर्पभोगविवेष्टितम्॥ २३॥
</details>

<details><summary>अनुवाद (हिन्दी)</summary>

वहाँ आकर उन्होंने देखा कि कृष्णचन्द्र सर्पराजके चंगुलमें फँसे हुए हैं और उसने उन्हें अपने शरीरसे लपेटकर निरुपाय कर दिया है॥ २३॥
</details>

<details open><summary>विश्वास-प्रस्तुतिः</summary>

नन्दगोपोऽपि निश्चेष्टो न्यस्य पुत्रमुखे दृशम्।  
यशोदा च महाभागा बभूव मुनिसत्तम॥ २४॥
</details>

<details><summary>मूलम्</summary>

नन्दगोपोऽपि निश्चेष्टो न्यस्य पुत्रमुखे दृशम्।  
यशोदा च महाभागा बभूव मुनिसत्तम॥ २४॥
</details>

<details><summary>अनुवाद (हिन्दी)</summary>

हे मुनिसत्तम! महाभागा यशोदा और नन्दगोप भी पुत्रके मुखपर टकटकी लगाकर चेष्टाशून्य हो गये॥ २४॥
</details>

<details open><summary>विश्वास-प्रस्तुतिः</summary>

गोप्यस्त्वन्या रुदन्त्यश्च ददृशुः शोककातराः।  
प्रोचुश्च केशवं प्रीत्या भयकातर्यगद‍्गदम्॥ २५॥
</details>

<details><summary>मूलम्</summary>

गोप्यस्त्वन्या रुदन्त्यश्च ददृशुः शोककातराः।  
प्रोचुश्च केशवं प्रीत्या भयकातर्यगद‍्गदम्॥ २५॥
</details>

<details><summary>अनुवाद (हिन्दी)</summary>

अन्य गोपियोंने भी जब कृष्णचन्द्रको इस दशामें देखा तो वे शोकाकुल होकर रोने लगीं और भय तथा व्याकुलताके कारण गद‍्गदवाणीसे उनसे प्रीतिपूर्वक कहने लगीं॥ २५॥
</details>

<details open><summary>मूलम् (वचनम्)</summary>

गोप्य ऊचुः
</details>

<details open><summary>विश्वास-प्रस्तुतिः</summary>

सर्वा यशोदया सार्धं विशामोऽत्र महाह्रदम्।  
सर्पराजस्य नो गन्तुमस्माभिर्युज्यते व्रजम्॥ २६॥
</details>

<details><summary>मूलम्</summary>

सर्वा यशोदया सार्धं विशामोऽत्र महाह्रदम्।  
सर्पराजस्य नो गन्तुमस्माभिर्युज्यते व्रजम्॥ २६॥
</details>

<details><summary>अनुवाद (हिन्दी)</summary>

गोपियाँ बोलीं—अब हम सब भी यशोदाके साथ इस सर्पराजके महाकुण्डमें ही डूबी जाती हैं, अब हमें व्रजमें जाना उचित नहीं है॥ २६॥
</details>

<details open><summary>विश्वास-प्रस्तुतिः</summary>

दिवसः को विना सूर्यं विना चन्द्रेण का निशा।  
विना वृषेण का गावो विना कृष्णेन को व्रजः॥ २७॥
</details>

<details><summary>मूलम्</summary>

दिवसः को विना सूर्यं विना चन्द्रेण का निशा।  
विना वृषेण का गावो विना कृष्णेन को व्रजः॥ २७॥
</details>

<details><summary>अनुवाद (हिन्दी)</summary>

सूर्यके बिना दिन कैसा? चन्द्रमाके बिना रात्रि कैसी? साँड़के बिना गौएँ क्या? ऐसे ही कृष्णके बिना व्रजमें भी क्या रखा है?॥ २७॥
</details>

<details open><summary>विश्वास-प्रस्तुतिः</summary>

विनाकृता न यास्यामः कृष्णेनानेन गोकुलम्।  
अरम्यं नातिसेव्यं च वारिहीनं यथा सरः॥ २८॥
</details>

<details><summary>मूलम्</summary>

विनाकृता न यास्यामः कृष्णेनानेन गोकुलम्।  
अरम्यं नातिसेव्यं च वारिहीनं यथा सरः॥ २८॥
</details>

<details><summary>अनुवाद (हिन्दी)</summary>

कृष्णके बिना साथ लिये अब हम गोकुल नहीं जायँगी; क्योंकि इनके बिना वह जलहीन सरोवरके समान अत्यन्त अभव्य और असेव्य है॥ २८॥
</details>

<details open><summary>विश्वास-प्रस्तुतिः</summary>

यत्र नेन्दीवरदलश्यामकान्तिरयं हरिः।  
तेनापि मातुर्वासेन रतिरस्तीति विस्मयः॥ २९॥
</details>

<details><summary>मूलम्</summary>

यत्र नेन्दीवरदलश्यामकान्तिरयं हरिः।  
तेनापि मातुर्वासेन रतिरस्तीति विस्मयः॥ २९॥
</details>

<details><summary>अनुवाद (हिन्दी)</summary>

जहाँ नीलकमलदलकी-सी आभावाले ये श्यामसुन्दर हरि नहीं हैं उस मातृ-मन्दिरसे भी प्रीति होना अत्यन्त आश्चर्य ही है॥ २९॥
</details>

<details open><summary>विश्वास-प्रस्तुतिः</summary>

उत्फुल्लपङ्कजदलस्पष्टकान्तिविलोचनम्।  
अपश्यन्त्यो हरिं दीनाः कथं गोष्ठे भविष्यथ॥ ३०॥
</details>

<details><summary>मूलम्</summary>

उत्फुल्लपङ्कजदलस्पष्टकान्तिविलोचनम्।  
अपश्यन्त्यो हरिं दीनाः कथं गोष्ठे भविष्यथ॥ ३०॥
</details>

<details><summary>अनुवाद (हिन्दी)</summary>

अरी! खिले हुए कमलदलके सदृश कान्तियुक्त नेत्रोंवाले श्रीहरिको देखे बिना अत्यन्त दीन हुई तुम किस प्रकार व्रजमें रह सकोगी?॥ ३०॥
</details>

<details open><summary>विश्वास-प्रस्तुतिः</summary>

अत्यन्तमधुरालापहृताशेषमनोरथम्।  
न विना पुण्डरीकाक्षं यास्यामो नन्दगोकुलम्॥ ३१॥
</details>

<details><summary>मूलम्</summary>

अत्यन्तमधुरालापहृताशेषमनोरथम्।  
न विना पुण्डरीकाक्षं यास्यामो नन्दगोकुलम्॥ ३१॥
</details>

<details><summary>अनुवाद (हिन्दी)</summary>

जिन्होंने अपनी अत्यन्त मनोहर बोलीसे हमारे सम्पूर्ण मनोरथोंको अपने वशीभूत कर लिया है, उन कमलनयन कृष्णचन्द्रके बिना हम नन्दजीके गोकुलको नहीं जायँगी॥ ३१॥
</details>

<details open><summary>विश्वास-प्रस्तुतिः</summary>

भोगेनावेष्टितस्यापि सर्पराजस्य पश्यत।  
स्मितशोभि मुखं गोप्यः कृष्णस्यास्मद्विलोकने॥ ३२॥
</details>

<details><summary>मूलम्</summary>

भोगेनावेष्टितस्यापि सर्पराजस्य पश्यत।  
स्मितशोभि मुखं गोप्यः कृष्णस्यास्मद्विलोकने॥ ३२॥
</details>

<details><summary>अनुवाद (हिन्दी)</summary>

अरी गोपियो! देखो, सर्पराजके फणसे आवृत होकर भी श्रीकृष्णका मुख हमें देखकर मधुर मुसकानसे सुशोभित हो रहा है॥ ३२॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इति गोपीवचः श्रुत्वा रौहिणेयो महाबलः।  
गोपांश्च त्रासविधुरान्विलोक्य स्तिमितेक्षणान्॥ ३३॥  
नन्दं च दीनमत्यर्थं न्यस्तदृष्टिं सुतानने।  
मूर्च्छाकुलां यशोदां च कृष्णमाहात्मसंज्ञया॥ ३४॥
</details>

<details><summary>मूलम्</summary>

इति गोपीवचः श्रुत्वा रौहिणेयो महाबलः।  
गोपांश्च त्रासविधुरान्विलोक्य स्तिमितेक्षणान्॥ ३३॥  
नन्दं च दीनमत्यर्थं न्यस्तदृष्टिं सुतानने।  
मूर्च्छाकुलां यशोदां च कृष्णमाहात्मसंज्ञया॥ ३४॥
</details>

<details><summary>अनुवाद (हिन्दी)</summary>

श्रीपराशरजी बोले—गोपियोंके ऐसे वचन सुनकर तथा त्रासविह्वल चकितनेत्र गोपोंको, पुत्रके मुखपर दृष्टि लगाये अत्यन्त दीन नन्दजीको और मूर्च्छाकुल यशोदाको देखकर महाबली रोहिणीनन्दन बलरामजीने अपने संकेतमें कृष्णजीसे कहा—॥ ३३-३४॥
</details>

<details open><summary>विश्वास-प्रस्तुतिः</summary>

किमिदं देवदेवेश भावोऽयं मानुषस्त्वया।  
व्यज्यतेऽत्यन्तमात्मानं किमनन्तं न वेत्सि यत्॥ ३५॥
</details>

<details><summary>मूलम्</summary>

किमिदं देवदेवेश भावोऽयं मानुषस्त्वया।  
व्यज्यतेऽत्यन्तमात्मानं किमनन्तं न वेत्सि यत्॥ ३५॥
</details>

<details><summary>अनुवाद (हिन्दी)</summary>

‘‘हे देवदेवेश्वर! क्या आप अपनेको अनन्त नहीं जानते? फिर किसलिये यह अत्यन्त मानव भाव व्यक्त कर रहे हैं॥ ३५॥
</details>

<details open><summary>विश्वास-प्रस्तुतिः</summary>

त्वमेव जगतो नाभिरराणामिव संश्रयः।  
कर्त्तापहर्त्ता पाता च त्रैलौक्यं त्वं त्रयीमयः॥ ३६॥
</details>

<details><summary>मूलम्</summary>

त्वमेव जगतो नाभिरराणामिव संश्रयः।  
कर्त्तापहर्त्ता पाता च त्रैलौक्यं त्वं त्रयीमयः॥ ३६॥
</details>

<details><summary>अनुवाद (हिन्दी)</summary>

पहियोंकी नाभि जिस प्रकार अरोंका आश्रय होती है उसी प्रकार आप ही जगत‍्के आश्रय, कर्ता, हर्ता और रक्षक हैं तथा आप ही त्रैलोक्यस्वरूप और वेदत्रयीमय हैं॥ ३६॥
</details>

<details open><summary>विश्वास-प्रस्तुतिः</summary>

सेन्द्रै रुद्राग्निवसुभिरादित्यैर्मरुदश्विभिः।  
चिन्त्यसे त्वमचिन्त्यात्मन‍्समस्तैश्चैव योगिभिः॥ ३७॥
</details>

<details><summary>मूलम्</summary>

सेन्द्रै रुद्राग्निवसुभिरादित्यैर्मरुदश्विभिः।  
चिन्त्यसे त्वमचिन्त्यात्मन‍्समस्तैश्चैव योगिभिः॥ ३७॥
</details>

<details><summary>अनुवाद (हिन्दी)</summary>

हे अचिन्त्यात्मन्! इन्द्र, रुद्र, अग्नि, वसु, आदित्य, मरुद‍्गण और अश्विनीकुमार तथा समस्त योगिजन आपहीका चिन्तन करते हैं॥ ३७॥
</details>

<details open><summary>विश्वास-प्रस्तुतिः</summary>

जगत्यर्थं जगन्नाथ भारावतरणेच्छया।  
अवतीर्णोऽसि मर्त्येषु तवांशश्चाहमग्रजः॥ ३८॥
</details>

<details><summary>मूलम्</summary>

जगत्यर्थं जगन्नाथ भारावतरणेच्छया।  
अवतीर्णोऽसि मर्त्येषु तवांशश्चाहमग्रजः॥ ३८॥
</details>

<details><summary>अनुवाद (हिन्दी)</summary>

हे जगन्नाथ! संसारके हितके लिये पृथिवीका भार उतारनेकी इच्छासे ही आपने मर्त्यलोकमें अवतार लिया है; आपका अग्रज मैं भी आपहीका अंश हूँ॥ ३८॥
</details>

<details open><summary>विश्वास-प्रस्तुतिः</summary>

मनुष्यलीलां भगवन् भजता भवता सुराः।  
विडम्बयन्तस्त्वल्लीलां सर्व एव सहासते॥ ३९॥
</details>

<details><summary>मूलम्</summary>

मनुष्यलीलां भगवन् भजता भवता सुराः।  
विडम्बयन्तस्त्वल्लीलां सर्व एव सहासते॥ ३९॥
</details>

<details><summary>अनुवाद (हिन्दी)</summary>

हे भगवन्! आपके मनुष्य-लीला करनेपर ये गोपवेषधारी समस्त देवगण भी आपकी लीलाओंका अनुकरण करते हुए आपहीके साथ रहते हैं॥ ३९॥
</details>

<details open><summary>विश्वास-प्रस्तुतिः</summary>

अवतार्य भवान्पूर्वं गोकुले तु सुराङ्गनाः।  
क्रीडार्थमात्मनः पश्चादवतीर्णोऽसि शाश्वत॥ ४०॥
</details>

<details><summary>मूलम्</summary>

अवतार्य भवान्पूर्वं गोकुले तु सुराङ्गनाः।  
क्रीडार्थमात्मनः पश्चादवतीर्णोऽसि शाश्वत॥ ४०॥
</details>

<details><summary>अनुवाद (हिन्दी)</summary>

हे शाश्वत! पहले अपने विहारार्थ देवांगनाओंको गोपीरूपसे गोकुलमें अवतीर्णकर पीछे आपने अवतार लिया है॥ ४०॥
</details>

<details open><summary>विश्वास-प्रस्तुतिः</summary>

अत्रावतीर्णयोः कृष्ण गोपा एव हि बान्धवाः।  
गोप्यश्च सीदतः कस्मादेतान्बन्धूनुपेक्षसे॥ ४१॥
</details>

<details><summary>मूलम्</summary>

अत्रावतीर्णयोः कृष्ण गोपा एव हि बान्धवाः।  
गोप्यश्च सीदतः कस्मादेतान्बन्धूनुपेक्षसे॥ ४१॥
</details>

<details><summary>अनुवाद (हिन्दी)</summary>

हे कृष्ण! यहाँ अवतीर्ण होनेपर हम दोनोंके तो ये गोप और गोपियाँ ही बान्धव हैं; फिर अपने इन दुःखी बान्धवोंकी आप क्यों उपेक्षा करते हैं॥ ४१॥
</details>

<details open><summary>विश्वास-प्रस्तुतिः</summary>

दर्शितो मानुषो भावो दर्शितं बालचापलम्।  
तदयं दम्यतां कृष्ण दुष्टात्मा दशनायुधः॥ ४२॥
</details>

<details><summary>मूलम्</summary>

दर्शितो मानुषो भावो दर्शितं बालचापलम्।  
तदयं दम्यतां कृष्ण दुष्टात्मा दशनायुधः॥ ४२॥
</details>

<details><summary>अनुवाद (हिन्दी)</summary>

हे कृष्ण! यह मनुष्यभाव और बालचापल्य तो आप बहुत दिखा चुके, अब तो शीघ्र ही इस दुष्टात्माका जिसके शस्त्र दाँत ही हैं, दमन कीजिये’’॥ ४२॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इतिसंस्मारितः कृष्णः स्मितभिन्नोष्ठसम्पुटः।  
आस्फोट्य मोचयामास स्वदेहं भोगिबन्धनात्॥ ४३॥
</details>

<details><summary>मूलम्</summary>

इतिसंस्मारितः कृष्णः स्मितभिन्नोष्ठसम्पुटः।  
आस्फोट्य मोचयामास स्वदेहं भोगिबन्धनात्॥ ४३॥
</details>

<details><summary>अनुवाद (हिन्दी)</summary>

श्रीपराशरजी बोले—इस प्रकार स्मरण कराये जानेपर, मधुर मुसकानसे अपने ओष्ठसम्पुटको खोलते हुए श्रीकृष्णचन्द्रने उछलकर अपने शरीरको सर्पके बन्धनसे छुड़ा लिया॥ ४३॥
</details>

<details open><summary>विश्वास-प्रस्तुतिः</summary>

आनम्य चापि हस्ताभ्यामुभाभ्यां मध्यमं शिरः।  
आरुह्याभुग्नशिरसः प्रणनर्त्तोरुविक्रमः॥ ४४॥
</details>

<details><summary>मूलम्</summary>

आनम्य चापि हस्ताभ्यामुभाभ्यां मध्यमं शिरः।  
आरुह्याभुग्नशिरसः प्रणनर्त्तोरुविक्रमः॥ ४४॥
</details>

<details><summary>अनुवाद (हिन्दी)</summary>

और फिर अपने दोनों हाथोंसे उसका बीचका फण झुकाकर उस नतमस्तक सर्पके ऊपर चढ़कर बड़े वेगसे नाचने लगे॥ ४४॥
</details>

<details open><summary>विश्वास-प्रस्तुतिः</summary>

प्राणाः फणेऽभवंश्चास्य कृष्णस्याङ्घ्रिनिकुट्टनैः।  
यत्रोन्नतिं च कुरुते ननामास्य ततश्शिरः॥ ४५॥
</details>

<details><summary>मूलम्</summary>

प्राणाः फणेऽभवंश्चास्य कृष्णस्याङ्घ्रिनिकुट्टनैः।  
यत्रोन्नतिं च कुरुते ननामास्य ततश्शिरः॥ ४५॥
</details>

<details><summary>अनुवाद (हिन्दी)</summary>

कृष्णचन्द्रके चरणोंकी धमकसे उसके प्राण मुखमें आ गये, वह अपने जिस मस्तकको उठाता उसीपर कूदकर भगवान् उसे झुका देते॥ ४५॥
</details>

<details open><summary>विश्वास-प्रस्तुतिः</summary>

मूर्च्छामुपाययौ भ्रान्त्या नागः कृष्णस्य रेचकैः।  
दण्डपातनिपातेन ववाम रुधिरं बहु॥ ४६॥
</details>

<details><summary>मूलम्</summary>

मूर्च्छामुपाययौ भ्रान्त्या नागः कृष्णस्य रेचकैः।  
दण्डपातनिपातेन ववाम रुधिरं बहु॥ ४६॥
</details>

<details><summary>अनुवाद (हिन्दी)</summary>

श्रीकृष्णचन्द्रजीकी भ्रान्ति (भ्रम), रेचक तथा दण्डपात नामकी [नृत्यसम्बन्धिनी] गतियोंके ताडनसे वह महासर्प मूर्छित हो गया और उसने बहुत-सा रुधिर वमन किया॥ ४६॥
</details>

<details open><summary>विश्वास-प्रस्तुतिः</summary>

तं विभुग्नशिरोग्रीवमास्येभ्यस्स्रुतशोणितम्।  
विलोक्यं करुणं जग्मुस्तत्पत्न्यो मधुसूदनम्॥ ४७॥
</details>

<details><summary>मूलम्</summary>

तं विभुग्नशिरोग्रीवमास्येभ्यस्स्रुतशोणितम्।  
विलोक्यं करुणं जग्मुस्तत्पत्न्यो मधुसूदनम्॥ ४७॥
</details>

<details><summary>अनुवाद (हिन्दी)</summary>

इस प्रकार उसके सिर और ग्रीवाओंको झुके हुए तथा मुखोंसे रुधिर बहता देख उसकी पत्नियाँ करुणासे भरकर श्रीकृष्णचन्द्रके पास आयीं॥ ४७॥
</details>

<details open><summary>मूलम् (वचनम्)</summary>

नागपत्न्य ऊचुः
</details>

<details open><summary>विश्वास-प्रस्तुतिः</summary>

ज्ञातोऽसि देवदेवेश सर्वज्ञस्त्वमनुत्तमः।  
परं ज्योतिरचिन्त्यं यत्तदंशः परमेश्वरः॥ ४८॥
</details>

<details><summary>मूलम्</summary>

ज्ञातोऽसि देवदेवेश सर्वज्ञस्त्वमनुत्तमः।  
परं ज्योतिरचिन्त्यं यत्तदंशः परमेश्वरः॥ ४८॥
</details>

<details><summary>अनुवाद (हिन्दी)</summary>

नागपत्नियाँ बोलीं—हे देवदेवेश्वर! हमने आपको पहचान लिया; आप सर्वज्ञ और सर्वश्रेष्ठ हैं, जो अचिन्त्य और परम ज्योति है आप उसीके अंश परमेश्वर हैं॥ ४८॥
</details>

<details open><summary>विश्वास-प्रस्तुतिः</summary>

न समर्थाः सुरास्स्तोतुं यमनन्यभवं विभुम्।  
स्वरूपवर्णनं तस्य कथं योषित्करिष्यति॥ ४९॥
</details>

<details><summary>मूलम्</summary>

न समर्थाः सुरास्स्तोतुं यमनन्यभवं विभुम्।  
स्वरूपवर्णनं तस्य कथं योषित्करिष्यति॥ ४९॥
</details>

<details><summary>अनुवाद (हिन्दी)</summary>

जिन स्वयम्भू और व्यापक प्रभुकी स्तुति करनेमें देवगण भी समर्थ नहीं हैं उन्हीं आपके स्वरूपका हम स्त्रियाँ किस प्रकार वर्णन कर सकती हैं?॥ ४९॥
</details>

<details open><summary>विश्वास-प्रस्तुतिः</summary>

यस्याखिलमहीव्योमजलाग्निपवनात्मकम्।  
ब्रह्माण्डमल्पकाल्पांशः स्तोष्यामस्तं कथं वयम्॥ ५०॥
</details>

<details><summary>मूलम्</summary>

यस्याखिलमहीव्योमजलाग्निपवनात्मकम्।  
ब्रह्माण्डमल्पकाल्पांशः स्तोष्यामस्तं कथं वयम्॥ ५०॥
</details>

<details><summary>अनुवाद (हिन्दी)</summary>

पृथिवी, आकाश, जल, अग्नि और वायुस्वरूप यह सम्पूर्ण ब्रह्माण्ड जिनका छोटे-से-छोटा अंश है, उसकी स्तुति हम किस प्रकार कर सकेंगी॥ ५०॥
</details>

<details open><summary>विश्वास-प्रस्तुतिः</summary>

यतन्तो न विदुर्नित्यं यत्स्वरूपं हि योगिनः।  
परमार्थमणोरल्पं स्थूलात्स्थूलं नताः स्म तम्॥ ५१॥
</details>

<details><summary>मूलम्</summary>

यतन्तो न विदुर्नित्यं यत्स्वरूपं हि योगिनः।  
परमार्थमणोरल्पं स्थूलात्स्थूलं नताः स्म तम्॥ ५१॥
</details>

<details><summary>अनुवाद (हिन्दी)</summary>

योगिजन जिनके नित्यस्वरूपको यत्न करनेपर भी नहीं जान पाते तथा जो परमार्थरूप अणुसे भी अणु और स्थूलसे भी स्थूल है उसे हम नमस्कार करती हैं॥ ५१॥
</details>

<details open><summary>विश्वास-प्रस्तुतिः</summary>

न यस्य जन्मने धाता यस्य चान्ताय नान्तकः।  
स्थितिकर्त्ता न चान्योऽस्ति यस्य तस्मै नमस्सदा॥ ५२॥
</details>

<details><summary>मूलम्</summary>

न यस्य जन्मने धाता यस्य चान्ताय नान्तकः।  
स्थितिकर्त्ता न चान्योऽस्ति यस्य तस्मै नमस्सदा॥ ५२॥
</details>

<details><summary>अनुवाद (हिन्दी)</summary>

जिनके जन्ममें विधाता और अन्तमें काल हेतु नहीं हैं तथा जिनका स्थितिकर्ता भी कोई अन्य नहीं है उन्हें सर्वदा नमस्कार करती हैं॥ ५२॥
</details>

<details open><summary>विश्वास-प्रस्तुतिः</summary>

कोपः स्वल्पोऽपि ते नास्ति स्थितिपालनमेव ते।  
कारणं कालियस्यास्य दमने श्रूयतां वचः॥ ५३॥
</details>

<details><summary>मूलम्</summary>

कोपः स्वल्पोऽपि ते नास्ति स्थितिपालनमेव ते।  
कारणं कालियस्यास्य दमने श्रूयतां वचः॥ ५३॥
</details>

<details><summary>अनुवाद (हिन्दी)</summary>

इस कालियनागके दमनमें आपको थोड़ा-सा भी क्रोध नहीं है, केवल लोकरक्षा ही इसका हेतु है; अतः हमारा निवेदन सुनिये॥ ५३॥
</details>

<details open><summary>विश्वास-प्रस्तुतिः</summary>

स्त्रियोऽनुकम्प्यास्साधूनां मूढा दीनाश्च जन्तवः।  
यतस्ततोऽस्य दीनस्य क्षम्यतां क्षमतां वर॥ ५४॥
</details>

<details><summary>मूलम्</summary>

स्त्रियोऽनुकम्प्यास्साधूनां मूढा दीनाश्च जन्तवः।  
यतस्ततोऽस्य दीनस्य क्षम्यतां क्षमतां वर॥ ५४॥
</details>

<details><summary>अनुवाद (हिन्दी)</summary>

हे क्षमाशीलोंमें श्रेष्ठ! साधु पुरुषोंको स्त्रियों तथा मूढ और दीन जन्तुओंपर सदा ही कृपा करनी चाहिये; अतः आप इस दीनका अपराध क्षमा कीजिये॥ ५४॥
</details>

<details open><summary>विश्वास-प्रस्तुतिः</summary>

समस्तजगदाधारो भवानल्पबलः फणी।  
त्वत्पादपीडितो जह्यान्मुहूर्त्तार्द्धेन जीवितम्॥ ५५॥
</details>

<details><summary>मूलम्</summary>

समस्तजगदाधारो भवानल्पबलः फणी।  
त्वत्पादपीडितो जह्यान्मुहूर्त्तार्द्धेन जीवितम्॥ ५५॥
</details>

<details><summary>अनुवाद (हिन्दी)</summary>

प्रभो! आप सम्पूर्ण संसारके अधिष्ठान हैं और यह सर्प तो [आपकी अपेक्षा] अत्यन्त बलहीन है। आपके चरणोंसे पीडित होकर तो यह आधे मुहूर्तमें ही अपने प्राण छोड़ देगा॥ ५५॥
</details>

<details open><summary>विश्वास-प्रस्तुतिः</summary>

क्व पन्नगोऽल्पवीर्योऽयं क्व भवान्भुवनाश्रयः।  
प्रीतिद्वेषौ समोत्कृष्टगोचरौ भवतोऽव्यय॥ ५६॥
</details>

<details><summary>मूलम्</summary>

क्व पन्नगोऽल्पवीर्योऽयं क्व भवान्भुवनाश्रयः।  
प्रीतिद्वेषौ समोत्कृष्टगोचरौ भवतोऽव्यय॥ ५६॥
</details>

<details><summary>अनुवाद (हिन्दी)</summary>

हे अव्यय! प्रीति समानसे और द्वेष उत्कृष्टसे देखे जाते हैं; फिर कहाँ तो यह अल्पवीर्य सर्प और कहाँ अखिलभुवनाश्रय आप? [इसके साथ आपका द्वेष कैसा?]॥ ५६॥
</details>

<details open><summary>विश्वास-प्रस्तुतिः</summary>

ततः कुरु जगत्स्वामिन्प्रसादमवसीदतः।  
प्राणांस्त्यजति नागोऽयं भर्तृभिक्षा प्रदीयताम्॥ ५७॥
</details>

<details><summary>मूलम्</summary>

ततः कुरु जगत्स्वामिन्प्रसादमवसीदतः।  
प्राणांस्त्यजति नागोऽयं भर्तृभिक्षा प्रदीयताम्॥ ५७॥
</details>

<details><summary>अनुवाद (हिन्दी)</summary>

अतः हे जगत्स्वामिन्! इस दीनपर दया कीजिये। हे प्रभो! अब यह नाग अपने प्राण छोड़ने ही चाहता है; कृपया हमें पतिकी भिक्षा दीजिये॥ ५७॥
</details>

<details open><summary>विश्वास-प्रस्तुतिः</summary>

भुवनेश जगन्नाथ महापुरुष पूर्वज।  
प्राणांस्त्यजति नागोऽयं भर्तृभिक्षां प्रयच्छनः॥ ५८॥
</details>

<details><summary>मूलम्</summary>

भुवनेश जगन्नाथ महापुरुष पूर्वज।  
प्राणांस्त्यजति नागोऽयं भर्तृभिक्षां प्रयच्छनः॥ ५८॥
</details>

<details><summary>अनुवाद (हिन्दी)</summary>

हे भुवनेश्वर! हे जगन्नाथ! हे महापुरुष! हे पूर्वज! यह नाग अब अपने प्राण छोड़ना ही चाहता है; कृपया आप हमें पतिकी भिक्षा दीजिये॥ ५८॥
</details>

<details open><summary>विश्वास-प्रस्तुतिः</summary>

वेदान्तवेद्य देवेश दुष्टदैत्यनिबर्हण।  
प्राणांस्त्यजति नागोऽयं भर्तृभिक्षा प्रदीयताम्॥ ५९॥
</details>

<details><summary>मूलम्</summary>

वेदान्तवेद्य देवेश दुष्टदैत्यनिबर्हण।  
प्राणांस्त्यजति नागोऽयं भर्तृभिक्षा प्रदीयताम्॥ ५९॥
</details>

<details><summary>अनुवाद (हिन्दी)</summary>

हे वेदान्तवेद्यदेवेश्वर! हे दुष्ट-दैत्य-दलन!! अब यह नाग अपने प्राण छोड़ना ही चाहता है; आप हमें पतिकी भिक्षा दीजिये॥ ५९॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्युक्ते ताभिराश्वस्य क्लान्तदेहोऽपि पन्नगः।  
प्रसीद देवदेवेति प्राह वाक्यं शनैः शनैः॥ ६०॥
</details>

<details><summary>मूलम्</summary>

इत्युक्ते ताभिराश्वस्य क्लान्तदेहोऽपि पन्नगः।  
प्रसीद देवदेवेति प्राह वाक्यं शनैः शनैः॥ ६०॥
</details>

<details><summary>अनुवाद (हिन्दी)</summary>

श्रीपराशरजी बोले—नागपत्नियोंके ऐसा कहनेपर थका-माँदा होनेपर भी नागराज कुछ ढाँढस बाँधकर धीरे-धीरे कहने लगा ‘‘हे देवदेव! प्रसन्न होइये’’॥ ६०॥
</details>

<details open><summary>मूलम् (वचनम्)</summary>

कालिय उवाच
</details>

<details open><summary>विश्वास-प्रस्तुतिः</summary>

तवाष्टगुणमैश्वर्यं नाथ स्वाभाविकं परम्।  
निरस्तातिशयं यस्य तस्य स्तोष्यामि किन्न्वहम्॥ ६१॥
</details>

<details><summary>मूलम्</summary>

तवाष्टगुणमैश्वर्यं नाथ स्वाभाविकं परम्।  
निरस्तातिशयं यस्य तस्य स्तोष्यामि किन्न्वहम्॥ ६१॥
</details>

<details><summary>अनुवाद (हिन्दी)</summary>

कालियनाग बोला—हे नाथ! आपका स्वाभाविक अष्टगुण विशिष्ट परम ऐश्वर्य निरतिशय है [अर्थात् आपसे बढ़कर किसीका भी ऐश्वर्य नहीं है], अतः मैं किस प्रकार आपकी स्तुति कर सकूँगा?॥ ६१॥
</details>

<details open><summary>विश्वास-प्रस्तुतिः</summary>

त्वं परस्त्वं परस्याद्यः परं त्वत्तः परात्मक।  
परस्मात्परमो यस्त्वं तस्य स्तोष्यामि किन्न्वहम्॥ ६२॥
</details>

<details><summary>मूलम्</summary>

त्वं परस्त्वं परस्याद्यः परं त्वत्तः परात्मक।  
परस्मात्परमो यस्त्वं तस्य स्तोष्यामि किन्न्वहम्॥ ६२॥
</details>

<details><summary>अनुवाद (हिन्दी)</summary>

आप पर हैं, आप पर (मूलप्रकृति)-के भी आदिकारण हैं, हे परात्मक! परकी प्रवृत्ति भी आपहीसे हुई है, अतः आप परसे भी पर हैं फिर मैं किस प्रकार आपकी स्तुति कर सकूँगा?॥ ६२॥
</details>

<details open><summary>विश्वास-प्रस्तुतिः</summary>

यस्माद‍्ब्रह्मा च रुद्रश्च चन्द्रेन्द्रमरुदश्विनः।  
वसवश्च सहादित्यैस्तस्य स्तोष्यामि किन्न्वहम्॥ ६३॥
</details>

<details><summary>मूलम्</summary>

यस्माद‍्ब्रह्मा च रुद्रश्च चन्द्रेन्द्रमरुदश्विनः।  
वसवश्च सहादित्यैस्तस्य स्तोष्यामि किन्न्वहम्॥ ६३॥
</details>

<details><summary>अनुवाद (हिन्दी)</summary>

जिनसे ब्रह्मा, रुद्र, चन्द्र, इन्द्र, मरुद‍्गण, अश्विनीकुमार, वसुगण और आदित्य आदि सभी उत्पन्न हुए हैं उन आपकी मैं किस प्रकार स्तुति कर सकूँगा?॥ ६३॥
</details>

<details open><summary>विश्वास-प्रस्तुतिः</summary>

एकावयवसूक्ष्मांशो यस्यैतदखिलं जगत्।  
कल्पनावयवस्यांशस्तस्य स्तोष्यामि किन्न्वहम्॥ ६४॥
</details>

<details><summary>मूलम्</summary>

एकावयवसूक्ष्मांशो यस्यैतदखिलं जगत्।  
कल्पनावयवस्यांशस्तस्य स्तोष्यामि किन्न्वहम्॥ ६४॥
</details>

<details><summary>अनुवाद (हिन्दी)</summary>

यह सम्पूर्ण जगत् जिनके काल्पनिक अवयवका एक सूक्ष्म अवयवांशमात्र है, उन आपकी मैं किस प्रकार स्तुति कर सकूँगा?॥ ६४॥
</details>

<details open><summary>विश्वास-प्रस्तुतिः</summary>

सदसद्रूपिणो यस्य ब्रह्माद्यास्त्रिदशेश्वराः।  
परमार्थं न जानन्ति तस्य स्तोष्यामि किन्न्वहम्॥ ६५॥
</details>

<details><summary>मूलम्</summary>

सदसद्रूपिणो यस्य ब्रह्माद्यास्त्रिदशेश्वराः।  
परमार्थं न जानन्ति तस्य स्तोष्यामि किन्न्वहम्॥ ६५॥
</details>

<details><summary>अनुवाद (हिन्दी)</summary>

जिन सदसत् (कार्य-कारण) स्वरूपके वास्तविक रूपको ब्रह्मा आदि देवेश्वरगण भी नहीं जानते उन आपकी मैं किस प्रकार स्तुति कर सकूँगा?॥ ६५॥
</details>

<details open><summary>विश्वास-प्रस्तुतिः</summary>

ब्रह्माद्यैरर्चितो यस्तु गन्धपुष्पानुलेपनैः।  
नन्दनादिसमुद्भूतैस्सोऽर्च्यते वा कथं मया॥ ६६॥
</details>

<details><summary>मूलम्</summary>

ब्रह्माद्यैरर्चितो यस्तु गन्धपुष्पानुलेपनैः।  
नन्दनादिसमुद्भूतैस्सोऽर्च्यते वा कथं मया॥ ६६॥
</details>

<details><summary>अनुवाद (हिन्दी)</summary>

जिनकी पूजा ब्रह्मा आदि देवगण नन्दनवनके पुष्प, गन्ध और अनुलेपन आदिसे करते हैं उन आपकी मैं किस प्रकार पूजा कर सकता हूँ॥ ६६॥
</details>

<details open><summary>विश्वास-प्रस्तुतिः</summary>

यस्यावताररूपाणि देवराजस्सदार्चति।  
न वेत्ति परमं रूपं सोऽर्च्यते वा कथं मया॥ ६७॥
</details>

<details><summary>मूलम्</summary>

यस्यावताररूपाणि देवराजस्सदार्चति।  
न वेत्ति परमं रूपं सोऽर्च्यते वा कथं मया॥ ६७॥
</details>

<details><summary>अनुवाद (हिन्दी)</summary>

देवराज इन्द्र जिनके अवताररूपोंकी सर्वदा पूजा करते हैं तथापि यथार्थ रूपको नहीं जान पाते, उन आपकी मैं किस प्रकार पूजा कर सकता हूँ?॥ ६७॥
</details>

<details open><summary>विश्वास-प्रस्तुतिः</summary>

विषयेभ्यस्समावृत्य सर्वाक्षाणि च योगिनः।  
यमर्चयन्ति ध्यानेन सोऽर्च्यते वा कथं मया॥ ६८॥
</details>

<details><summary>मूलम्</summary>

विषयेभ्यस्समावृत्य सर्वाक्षाणि च योगिनः।  
यमर्चयन्ति ध्यानेन सोऽर्च्यते वा कथं मया॥ ६८॥
</details>

<details><summary>अनुवाद (हिन्दी)</summary>

योगिगण अपनी समस्त इन्द्रियोंको उनके विषयोंसे खींचकर जिनका ध्यानद्वारा पूजन करते हैं, उन आपकी मैं किस प्रकार पूजा कर सकता हूँ॥ ६८॥
</details>

<details open><summary>विश्वास-प्रस्तुतिः</summary>

हृदि संकल्प्य यद्रूपं ध्यानेनार्चन्ति योगिनः।  
भावपुष्पादिना नाथः सोऽच्यर्ते वा कथं मया॥ ६९॥
</details>

<details><summary>मूलम्</summary>

हृदि संकल्प्य यद्रूपं ध्यानेनार्चन्ति योगिनः।  
भावपुष्पादिना नाथः सोऽच्यर्ते वा कथं मया॥ ६९॥
</details>

<details><summary>अनुवाद (हिन्दी)</summary>

जिन प्रभुके स्वरूपकी चित्तमें भावना करके योगिजन भावमय पुष्प आदिसे ध्यानद्वारा उपासना करते हैं उन आपकी मैं किस प्रकार पूजा कर सकता हूँ?॥ ६९॥
</details>

<details open><summary>विश्वास-प्रस्तुतिः</summary>

सोऽहं ते देवदेवेश नार्चनादौ स्तुतौ न च।  
सामर्थ्यवान् कृपामात्रमनोवृत्तिः प्रसीद मे॥ ७०॥
</details>

<details><summary>मूलम्</summary>

सोऽहं ते देवदेवेश नार्चनादौ स्तुतौ न च।  
सामर्थ्यवान् कृपामात्रमनोवृत्तिः प्रसीद मे॥ ७०॥
</details>

<details><summary>अनुवाद (हिन्दी)</summary>

हे देवेश्वर! आपकी पूजा अथवा स्तुति करनेमें मैं सर्वथा असमर्थ हूँ, मेरी चित्तवृत्ति तो केवल आपकी कृपाकी ओर ही लगी हुई है, अतः आप मुझपर प्रसन्न होइये॥ ७०॥
</details>

<details open><summary>विश्वास-प्रस्तुतिः</summary>

सर्पजातिरियं क्रूरा यस्यां जातोऽस्मि केशव।  
तत्स्वभावोऽयमत्रास्ति नापराधो ममाच्युत॥ ७१॥
</details>

<details><summary>मूलम्</summary>

सर्पजातिरियं क्रूरा यस्यां जातोऽस्मि केशव।  
तत्स्वभावोऽयमत्रास्ति नापराधो ममाच्युत॥ ७१॥
</details>

<details><summary>अनुवाद (हिन्दी)</summary>

हे केशव! मेरा जिसमें जन्म हुआ है वह सर्पजाति अत्यन्त क्रूर होती है, यह मेरा जातीय स्वभाव है। हे अच्युत! इसमें मेरा कोई अपराध नहीं है॥ ७१॥
</details>

<details open><summary>विश्वास-प्रस्तुतिः</summary>

सृज्यते भवता सर्वं तथा संह्रियते जगत्।  
जातिरूपस्वभावाश्च सृज्यन्ते सृजता त्वया॥ ७२॥
</details>

<details><summary>मूलम्</summary>

सृज्यते भवता सर्वं तथा संह्रियते जगत्।  
जातिरूपस्वभावाश्च सृज्यन्ते सृजता त्वया॥ ७२॥
</details>

<details><summary>अनुवाद (हिन्दी)</summary>

इस सम्पूर्ण जगत‍्की रचना और संहार आप ही करते हैं। संसारकी रचनाके साथ उसके जाति, रूप और स्वभावोंको भी आप ही बनाते हैं॥ ७२॥
</details>

<details open><summary>विश्वास-प्रस्तुतिः</summary>

यथाहं भवता सृष्टो जात्या रूपेण चेश्वर।  
स्वभावेन च संयुक्तस्तथेदं चेष्टितं मया॥ ७३॥
</details>

<details><summary>मूलम्</summary>

यथाहं भवता सृष्टो जात्या रूपेण चेश्वर।  
स्वभावेन च संयुक्तस्तथेदं चेष्टितं मया॥ ७३॥
</details>

<details><summary>अनुवाद (हिन्दी)</summary>

हे ईश्वर! आपने मुझे जाति, रूप और स्वभावसे युक्त करके जैसा बनाया है उसीके अनुसार मैंने यह चेष्टा भी की है॥ ७३॥
</details>

<details open><summary>विश्वास-प्रस्तुतिः</summary>

यद्यन्यथा प्रवर्तेयं देवदेव ततो मयि।  
न्याय्यो दण्डनिपातो वै तवैव वचनं यथा॥ ७४॥
</details>

<details><summary>मूलम्</summary>

यद्यन्यथा प्रवर्तेयं देवदेव ततो मयि।  
न्याय्यो दण्डनिपातो वै तवैव वचनं यथा॥ ७४॥
</details>

<details><summary>अनुवाद (हिन्दी)</summary>

हे देवदेव! यदि मेरा आचरण विपरीत हो तब तो अवश्य आपके कथनानुसार मुझे दण्ड देना उचित है॥ ७४॥
</details>

<details open><summary>विश्वास-प्रस्तुतिः</summary>

तथाप्यज्ञे जगत्स्वामिन्दण्डं पातितवान्मयि।  
स श्लाघ्योऽयं परो दण्डस्त्वत्तो मे नान्यतो वरः॥ ७५॥
</details>

<details><summary>मूलम्</summary>

तथाप्यज्ञे जगत्स्वामिन्दण्डं पातितवान्मयि।  
स श्लाघ्योऽयं परो दण्डस्त्वत्तो मे नान्यतो वरः॥ ७५॥
</details>

<details><summary>अनुवाद (हिन्दी)</summary>

तथापि हे जगत्स्वामिन्! आपने मुझ अज्ञको जो दण्ड दिया है वह आपसे मिला हुआ दण्ड मेरे लिये कहीं अच्छा है, किन्तु दूसरेका वर भी अच्छा नहीं॥ ७५॥
</details>

<details open><summary>विश्वास-प्रस्तुतिः</summary>

हतवीर्यो हतविषो दमितोऽहं त्वयाच्युत।  
जीवितं दीयतामेकमाज्ञापय करोमि किम्॥ ७६॥
</details>

<details><summary>मूलम्</summary>

हतवीर्यो हतविषो दमितोऽहं त्वयाच्युत।  
जीवितं दीयतामेकमाज्ञापय करोमि किम्॥ ७६॥
</details>

<details><summary>अनुवाद (हिन्दी)</summary>

हे अच्युत! आपने मेरे पुरुषार्थ और विषको नष्ट करके मेरा भलीप्रकार मानमर्दन कर दिया है। अब केवल मुझे प्राणदान दीजिये और आज्ञा कीजिये कि मैं क्या करूँ?॥ ७६॥
</details>

<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

नात्र स्थेयं त्वया सर्प कदाचिद्यमुनाजले।  
सपुत्रपरिवारस्त्वं समुद्रसलिलं व्रज॥ ७७॥
</details>

<details><summary>मूलम्</summary>

नात्र स्थेयं त्वया सर्प कदाचिद्यमुनाजले।  
सपुत्रपरिवारस्त्वं समुद्रसलिलं व्रज॥ ७७॥
</details>

<details><summary>अनुवाद (हिन्दी)</summary>

श्रीभगवान् बोले—हे सर्प! अब तुझे इस यमुनाजलमें नहीं रहना चाहिये। तू शीघ्र ही अपने पुत्र और परिवारके सहित समुद्रके जलमें चला जा॥ ७७॥
</details>

<details open><summary>विश्वास-प्रस्तुतिः</summary>

मत्पदानि च ते सर्प दृष्ट्वा मूर्द्धनि सागरे।  
गरुडः पन्नगरिपुस्त्वयि न प्रहरिष्यति॥ ७८॥
</details>

<details><summary>मूलम्</summary>

मत्पदानि च ते सर्प दृष्ट्वा मूर्द्धनि सागरे।  
गरुडः पन्नगरिपुस्त्वयि न प्रहरिष्यति॥ ७८॥
</details>

<details><summary>अनुवाद (हिन्दी)</summary>

तेरे मस्तकपर मेरे चरण-चिह्नोंको देखकर समुद्रमें रहते हुए भी सर्पोंका शत्रु गरुड तुझपर प्रहार नहीं करेगा॥ ७८॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

इत्युक्त्वा सर्पराजं तं मुमोच भगवान‍्हरिः।  
प्रणम्य सोऽपि कृष्णाय जगाम पयसां निधिम्॥ ७९॥  
पश्यतां सर्वभूतानां सभृत्यसुतबान्धवः।  
समस्तभार्यासहितः परित्यज्य स्वकं ह्रदम्॥ ८०॥
</details>

<details><summary>मूलम्</summary>

इत्युक्त्वा सर्पराजं तं मुमोच भगवान‍्हरिः।  
प्रणम्य सोऽपि कृष्णाय जगाम पयसां निधिम्॥ ७९॥  
पश्यतां सर्वभूतानां सभृत्यसुतबान्धवः।  
समस्तभार्यासहितः परित्यज्य स्वकं ह्रदम्॥ ८०॥
</details>

<details><summary>अनुवाद (हिन्दी)</summary>

श्रीपराशरजी बोले—सर्पराज कालियसे ऐसा कह भगवान् हरिने उसे छोड़ दिया और वह उन्हें प्रणाम करके समस्त प्राणियोंके देखते-देखते अपने सेवक, पुत्र, बन्धु और स्त्रियोंके सहित अपने उस कुण्डको छोड़कर समुद्रको चला गया॥ ७९-८०॥
</details>

<details open><summary>विश्वास-प्रस्तुतिः</summary>

गते सर्पे परिष्वज्य मृतं पुनरिवागतम्।  
गोपा मूर्द्धनि हार्देन सिषिचुर्नेत्रजैर्जलैः॥ ८१॥
</details>

<details><summary>मूलम्</summary>

गते सर्पे परिष्वज्य मृतं पुनरिवागतम्।  
गोपा मूर्द्धनि हार्देन सिषिचुर्नेत्रजैर्जलैः॥ ८१॥
</details>

<details><summary>अनुवाद (हिन्दी)</summary>

सर्पके चले जानेपर गोपगण, लौटे हुए मृत पुरुषके समान कृष्णचन्द्रको आलिंगनकर प्रीतिपूर्वक उनके मस्तकको नेत्रजलसे भिगोने लगे॥ ८१॥
</details>

<details open><summary>विश्वास-प्रस्तुतिः</summary>

कृष्णमक्लिष्टकर्माणमन्ये विस्मितचेतसः।  
तुष्टुवुर्मुदिता गोपा दृष्ट्वा शिवजलां नदीम्॥ ८२॥
</details>

<details><summary>मूलम्</summary>

कृष्णमक्लिष्टकर्माणमन्ये विस्मितचेतसः।  
तुष्टुवुर्मुदिता गोपा दृष्ट्वा शिवजलां नदीम्॥ ८२॥
</details>

<details><summary>अनुवाद (हिन्दी)</summary>

कुछ अन्य गोपगण यमुनाको स्वच्छ जलवाली देख प्रसन्न होकर लीलाविहारी कृष्णचन्द्रकी विस्मितचित्तसे स्तुति करने लगे॥ ८२॥
</details>

<details open><summary>विश्वास-प्रस्तुतिः</summary>

गीयमानः स गोपीभिश्चरितैस्साधुचेष्टितैः।  
संस्तूयमानो गोपैश्च कृष्णो व्रजमुपागमत्॥ ८३॥
</details>

<details><summary>मूलम्</summary>

गीयमानः स गोपीभिश्चरितैस्साधुचेष्टितैः।  
संस्तूयमानो गोपैश्च कृष्णो व्रजमुपागमत्॥ ८३॥
</details>

<details><summary>अनुवाद (हिन्दी)</summary>

तदनन्तर अपने उत्तम चरित्रोंके कारण गोपियोंसे गीयमान और गोपोंसे प्रशंसित होते हुए कृष्णचन्द्र व्रजमें चले आये॥ ८३॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे सप्तमोऽध्यायः॥ ७॥
</details>
