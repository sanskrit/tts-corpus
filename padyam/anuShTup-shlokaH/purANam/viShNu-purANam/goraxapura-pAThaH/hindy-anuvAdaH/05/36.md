+++
title = "३६"

+++
[छत्तीसवाँ अध्याय]



## द्विविद-वध


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

मैत्रेयैतद‍्बलं तस्य बलस्य बलशालिनः।  
कृतं यदन्यत्तेनाभूत्तदपि श्रूयतां त्वया॥ १॥
</details>

<details><summary>मूलम्</summary>

मैत्रेयैतद‍्बलं तस्य बलस्य बलशालिनः।  
कृतं यदन्यत्तेनाभूत्तदपि श्रूयतां त्वया॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—हे मैत्रेय! बलशाली बलरामजीका ऐसा ही पराक्रम था। अब, उन्होंने जो और एक कर्म किया था वह भी सुनो॥ १॥
</details>

<details open><summary>विश्वास-प्रस्तुतिः</summary>

नरकस्यासुरेन्द्रस्य देवपक्षविरोधिनः।  
सखाभवन्महावीर्यो द्विविदो वानरर्षभः॥ २॥
</details>

<details><summary>मूलम्</summary>

नरकस्यासुरेन्द्रस्य देवपक्षविरोधिनः।  
सखाभवन्महावीर्यो द्विविदो वानरर्षभः॥ २॥
</details>

<details><summary>अनुवाद (हिन्दी)</summary>

द्विविद नामक एक महावीर्यशाली वानरश्रेष्ठ देवविरोधी दैत्यराज नरकासुरका मित्र था॥ २॥
</details>

<details open><summary>विश्वास-प्रस्तुतिः</summary>

वैरानुबन्धं बलवान्स चकार सुरान्प्रति।  
नरकं हतवान्कृष्णो देवराजेन चोदितः॥ ३॥
</details>

<details><summary>मूलम्</summary>

वैरानुबन्धं बलवान्स चकार सुरान्प्रति।  
नरकं हतवान्कृष्णो देवराजेन चोदितः॥ ३॥
</details>

<details><summary>अनुवाद (हिन्दी)</summary>

भगवान् कृष्णने देवराज इन्द्रकी प्रेरणासे नरकासुरका वध किया था, इसलिये वीर वानर द्विविदने देवताओंसे वैर ठाना॥ ३॥
</details>

<details open><summary>विश्वास-प्रस्तुतिः</summary>

करिष्ये सर्वदेवानां तस्मादेतत्प्रतिक्रियाम्।  
यज्ञविध्वंसनं कुर्वन् मर्त्यलोकक्षयं तथा॥ ४॥
</details>

<details><summary>मूलम्</summary>

करिष्ये सर्वदेवानां तस्मादेतत्प्रतिक्रियाम्।  
यज्ञविध्वंसनं कुर्वन् मर्त्यलोकक्षयं तथा॥ ४॥
</details>

<details><summary>अनुवाद (हिन्दी)</summary>

[उसने निश्चय किया कि] ‘‘मैं मर्त्यलोकका क्षय कर दूँगा और इस प्रकार यज्ञ-यागादिका उच्छेद करके सम्पूर्ण देवताओंसे इसका बदला चुका लूँगा’’॥ ४॥
</details>

<details open><summary>विश्वास-प्रस्तुतिः</summary>

ततो विध्वंसयामास यज्ञानज्ञानमोहितः।  
बिभेद साधुमर्यादां क्षयं चक्रे च देहिनाम्॥ ५॥
</details>

<details><summary>मूलम्</summary>

ततो विध्वंसयामास यज्ञानज्ञानमोहितः।  
बिभेद साधुमर्यादां क्षयं चक्रे च देहिनाम्॥ ५॥
</details>

<details><summary>अनुवाद (हिन्दी)</summary>

तबसे वह अज्ञानमोहित होकर यज्ञोंको विध्वंस करने लगा और साधुमर्यादाको मिटाने तथा देहधारी जीवोंको नष्ट करने लगा॥ ५॥
</details>

<details open><summary>विश्वास-प्रस्तुतिः</summary>

ददाह सवनान्देशान्पुरग्रामान्तराणि च।  
क्वचिच्च पर्वताक्षेपैर्ग्रामादीन्समचूर्णयत्॥ ६॥
</details>

<details><summary>मूलम्</summary>

ददाह सवनान्देशान्पुरग्रामान्तराणि च।  
क्वचिच्च पर्वताक्षेपैर्ग्रामादीन्समचूर्णयत्॥ ६॥
</details>

<details><summary>अनुवाद (हिन्दी)</summary>

वह वन, देश, पुर और भिन्न-भिन्न ग्रामोंको जला देता तथा कभी पर्वत गिराकर ग्रामादिकोंको चूर्ण कर डालता॥ ६॥
</details>

<details open><summary>विश्वास-प्रस्तुतिः</summary>

शैलानुत्पाट्य तोयेषु मुमोचाम्बुनिधौ तथा।  
पुनश्चार्णवमध्यस्थः क्षोभयामास सागरम्॥ ७॥
</details>

<details><summary>मूलम्</summary>

शैलानुत्पाट्य तोयेषु मुमोचाम्बुनिधौ तथा।  
पुनश्चार्णवमध्यस्थः क्षोभयामास सागरम्॥ ७॥
</details>

<details><summary>अनुवाद (हिन्दी)</summary>

कभी पहाड़ोंकी चट्टान उखाड़कर समुद्रके जलमें छोड़ देता और फिर कभी समुद्रमें घुसकर उसे क्षुभित कर देता॥ ७॥
</details>

<details open><summary>विश्वास-प्रस्तुतिः</summary>

तेन विक्षोभितश्चाब्धिरुद्वेलो द्विज जायते।  
प्लावयंस्तीरजान्ग्रामान्पुरादीनतिवेगवान्॥ ८॥
</details>

<details><summary>मूलम्</summary>

तेन विक्षोभितश्चाब्धिरुद्वेलो द्विज जायते।  
प्लावयंस्तीरजान्ग्रामान्पुरादीनतिवेगवान्॥ ८॥
</details>

<details><summary>अनुवाद (हिन्दी)</summary>

हे द्विज! उससे क्षुभित हुआ समुद्र ऊँची-ऊँची तरंगोंसे उठकर अति वेगसे युक्त हो अपने तीरवर्ती ग्राम और पुर आदिको डुबो देता था॥ ८॥
</details>

<details open><summary>विश्वास-प्रस्तुतिः</summary>

कामरूपी महारूपं कृत्वा सस्यान्यशेषतः।  
लुठन्भ्रमणसम्मर्दैस्सञ्चूर्णयति वानरः॥ ९॥
</details>

<details><summary>मूलम्</summary>

कामरूपी महारूपं कृत्वा सस्यान्यशेषतः।  
लुठन्भ्रमणसम्मर्दैस्सञ्चूर्णयति वानरः॥ ९॥
</details>

<details><summary>अनुवाद (हिन्दी)</summary>

वह कामरूपी वानर महान् रूप धारणकर लोटने लगता था और अपने लुण्ठनके संघर्षसे सम्पूर्ण धान्यों (खेतों)-को कुचल डालता था॥ ९॥
</details>

<details open><summary>विश्वास-प्रस्तुतिः</summary>

तेन विप्रकृतं सर्वं जगदेतद्दुरात्मना।  
निस्स्वाध्यायवषट्कारं मैत्रेयासीत्सुदुःखितम्॥ १०॥
</details>

<details><summary>मूलम्</summary>

तेन विप्रकृतं सर्वं जगदेतद्दुरात्मना।  
निस्स्वाध्यायवषट्कारं मैत्रेयासीत्सुदुःखितम्॥ १०॥
</details>

<details><summary>अनुवाद (हिन्दी)</summary>

हे द्विज! उस दुरात्माने इस सम्पूर्ण जगत‍्को स्वाध्याय और वषट्कारसे शून्य कर दिया था, जिससे यह अत्यन्त दुःखमय हो गया॥ १०॥
</details>

<details open><summary>विश्वास-प्रस्तुतिः</summary>

एकदा रैवतोद्याने पपौ पानं हलायुधः।  
रेवती च महाभागा तथैवान्या वरस्त्रियः॥ ११॥
</details>

<details><summary>मूलम्</summary>

एकदा रैवतोद्याने पपौ पानं हलायुधः।  
रेवती च महाभागा तथैवान्या वरस्त्रियः॥ ११॥
</details>

<details><summary>अनुवाद (हिन्दी)</summary>

एक दिन श्रीबलभद्रजी रैवतोद्यानमें [क्रीड़ासक्त होकर] मद्यपान कर रहे थे। साथ ही महाभागा रेवती तथा अन्य सुन्दर रमणियाँ भी थीं॥ ११॥
</details>

<details open><summary>विश्वास-प्रस्तुतिः</summary>

उद‍्गीयमानो विलसल्ललनामौलिमध्यगः।  
रेमे यदुकुलश्रेष्ठः कुबेर इव मन्दरे॥ १२॥
</details>

<details><summary>मूलम्</summary>

उद‍्गीयमानो विलसल्ललनामौलिमध्यगः।  
रेमे यदुकुलश्रेष्ठः कुबेर इव मन्दरे॥ १२॥
</details>

<details><summary>अनुवाद (हिन्दी)</summary>

उस समय यदुश्रेष्ठ श्रीबलरामजी मन्दराचलपर्वतपर कुबेरके समान [रैवतकपर स्वयं] रमण कर रहे थे॥ १२॥
</details>

<details open><summary>विश्वास-प्रस्तुतिः</summary>

ततस्स वानरोऽभ्येत्य गृहीत्वा सीरिणो हलम्।  
मुसलं च चकारास्य सम्मुखं च विडम्बनम्॥ १३॥
</details>

<details><summary>मूलम्</summary>

ततस्स वानरोऽभ्येत्य गृहीत्वा सीरिणो हलम्।  
मुसलं च चकारास्य सम्मुखं च विडम्बनम्॥ १३॥
</details>

<details><summary>अनुवाद (हिन्दी)</summary>

इसी समय वहाँ द्विविद वानर आया और श्रीहलधरके हल और मूसल लेकर उनके सामने ही उनकी नकल करने लगा॥ १३॥
</details>

<details open><summary>विश्वास-प्रस्तुतिः</summary>

तथैव योषितां तासां जहासाभिमुखं कपिः।  
पानपूर्णांश्च करकाञ्चिक्षेपाहत्य वै तदा॥ १४॥
</details>

<details><summary>मूलम्</summary>

तथैव योषितां तासां जहासाभिमुखं कपिः।  
पानपूर्णांश्च करकाञ्चिक्षेपाहत्य वै तदा॥ १४॥
</details>

<details><summary>अनुवाद (हिन्दी)</summary>

वह दुरात्मा वानर उन स्त्रियोंकी ओर देख-देखकर हँसने लगा और उसने मदिरासे भरे हुए घड़े फोड़कर फेंक दिये॥ १४॥
</details>

<details open><summary>विश्वास-प्रस्तुतिः</summary>

ततः कोपपरीतात्मा भर्त्सयामास तं हली।  
तथापि तमवज्ञाय चक्रे किलकिलध्वनिम्॥ १५॥
</details>

<details><summary>मूलम्</summary>

ततः कोपपरीतात्मा भर्त्सयामास तं हली।  
तथापि तमवज्ञाय चक्रे किलकिलध्वनिम्॥ १५॥
</details>

<details><summary>अनुवाद (हिन्दी)</summary>

तब श्रीहलधरने क्रुद्ध होकर उसे धमकाया तथापि वह उनकी अवज्ञा करके किलकारी मारने लगा॥ १५॥
</details>

<details open><summary>विश्वास-प्रस्तुतिः</summary>

ततः स्मयित्वा स बलो जग्राह मुसलं रुषा।  
सोऽपि शैलशिलां भीमां जग्राह प्लवगोत्तमः॥ १६॥
</details>

<details><summary>मूलम्</summary>

ततः स्मयित्वा स बलो जग्राह मुसलं रुषा।  
सोऽपि शैलशिलां भीमां जग्राह प्लवगोत्तमः॥ १६॥
</details>

<details><summary>अनुवाद (हिन्दी)</summary>

तदनन्तर श्रीबलरामजीने मुसकाकर क्रोधसे अपना मूसल उठा लिया तथा उस वानरने भी एक भारी चट्टान ले ली॥ १६॥
</details>

<details open><summary>विश्वास-प्रस्तुतिः</summary>

चिक्षेप स च तां क्षिप्तां मुसलेन सहस्रधा।  
बिभेद यादवश्रेष्ठस्सा पपात महीतले॥ १७॥
</details>

<details><summary>मूलम्</summary>

चिक्षेप स च तां क्षिप्तां मुसलेन सहस्रधा।  
बिभेद यादवश्रेष्ठस्सा पपात महीतले॥ १७॥
</details>

<details><summary>अनुवाद (हिन्दी)</summary>

और उसे बलरामजीके ऊपर फेंकी, किन्तु यदुवीर बलभद्रजीने मूसलसे उसके हजारों टुकड़े कर दिये; जिससे वह पृथिवीपर गिर पड़ी॥ १७॥
</details>

<details open><summary>विश्वास-प्रस्तुतिः</summary>

अथ तन्मुसलं चासौ समुल्लङ्घ्य प्लवङ्गमः।  
वेगेनागत्य रोषेण करेणोरस्यताडयत्॥ १८॥
</details>

<details><summary>मूलम्</summary>

अथ तन्मुसलं चासौ समुल्लङ्घ्य प्लवङ्गमः।  
वेगेनागत्य रोषेण करेणोरस्यताडयत्॥ १८॥
</details>

<details><summary>अनुवाद (हिन्दी)</summary>

तब उस वानरने बलरामजीके मूसलका वार बचाकर रोषपूर्वक अत्यन्त वेगसे उनकी छातीमें घूँसा मारा॥ १८॥
</details>

<details open><summary>विश्वास-प्रस्तुतिः</summary>

ततो बलेन कोपेन मुष्टिना मूर्ध्नि ताडितः।  
पपात रुधिरोद‍्गारी द्विविदः क्षीणजीवितः॥ १९॥
</details>

<details><summary>मूलम्</summary>

ततो बलेन कोपेन मुष्टिना मूर्ध्नि ताडितः।  
पपात रुधिरोद‍्गारी द्विविदः क्षीणजीवितः॥ १९॥
</details>

<details><summary>अनुवाद (हिन्दी)</summary>

तत्पश्चात् बलभद्रजीने भी क्रुद्ध होकर द्विविदके सिरमें घूँसा मारा जिससे वह रुधिर वमन करता हुआ निर्जीव होकर पृथिवीपर गिर पड़ा॥ १९॥
</details>

<details open><summary>विश्वास-प्रस्तुतिः</summary>

पतता तच्छरीरेण गिरेश्शृङ्गमशीर्यत।  
मैत्रेय शतधा वज्रिवज्रेणेव विदारितम्॥ २०॥
</details>

<details><summary>मूलम्</summary>

पतता तच्छरीरेण गिरेश्शृङ्गमशीर्यत।  
मैत्रेय शतधा वज्रिवज्रेणेव विदारितम्॥ २०॥
</details>

<details><summary>अनुवाद (हिन्दी)</summary>

हे मैत्रेय! उसके गिरते समय उसके शरीरका आघात पाकर इन्द्र-वज्रसे विदीर्ण होनेके समान उस पर्वतके शिखरके सैकड़ों टुकड़े हो गये॥ २०॥
</details>

<details open><summary>विश्वास-प्रस्तुतिः</summary>

पुष्पवृष्टिं ततो देवा रामस्योपरि चिक्षिपुः।  
प्रशशंसुस्ततोऽभ्येत्य साध्वेतत्ते महत्कृतम्॥ २१॥
</details>

<details><summary>मूलम्</summary>

पुष्पवृष्टिं ततो देवा रामस्योपरि चिक्षिपुः।  
प्रशशंसुस्ततोऽभ्येत्य साध्वेतत्ते महत्कृतम्॥ २१॥
</details>

<details><summary>अनुवाद (हिन्दी)</summary>

उस समय देवतालोग बलरामजीके ऊपर फूल बरसाने लगे और वहाँ आकर ‘‘आपने यह बड़ा अच्छा किया’’ ऐसा कहकर उनकी प्रशंसा करने लगे॥ २१॥
</details>

<details open><summary>विश्वास-प्रस्तुतिः</summary>

अनेन दुष्टकपिना दैत्यपक्षोपकारिणा।  
जगन्निराकृतं वीर दिष्ट्या स क्षयमागतः॥ २२॥  
इत्युक्त्वा दिवमाजग्मुर्देवा हृष्टास्सगुह्यकाः॥ २३॥
</details>

<details><summary>मूलम्</summary>

अनेन दुष्टकपिना दैत्यपक्षोपकारिणा।  
जगन्निराकृतं वीर दिष्ट्या स क्षयमागतः॥ २२॥  
इत्युक्त्वा दिवमाजग्मुर्देवा हृष्टास्सगुह्यकाः॥ २३॥
</details>

<details><summary>अनुवाद (हिन्दी)</summary>

‘‘हे वीर! दैत्यपक्षके उपकारक इस दुष्ट वानरने संसारको बड़ा कष्ट दे रखा था; यह बड़े ही सौभाग्यका विषय है कि आज यह आपके हाथों मारा गया।’’ ऐसा कहकर गुह्यकोंके सहित देवगण अत्यन्त हर्षपूर्वक स्वर्गलोकको चले आये॥ २२-२३॥
</details>

<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

एवंविधान्यनेकानि बलदेवस्य धीमतः।  
कर्माण्यपरिमेयानि शेषस्य धरणीभृतः॥ २४॥
</details>

<details><summary>मूलम्</summary>

एवंविधान्यनेकानि बलदेवस्य धीमतः।  
कर्माण्यपरिमेयानि शेषस्य धरणीभृतः॥ २४॥
</details>

<details><summary>अनुवाद (हिन्दी)</summary>

श्रीपराशरजी बोले—शेषावतार धरणीधर धीमान् बलभद्रजीके ऐसे ही अनेकों कर्म हैं, जिनका कोई परिमाण (तुलना) नहीं बताया जा सकता॥ २४॥
</details>

<details><summary>मूलम् (समाप्तिः)</summary>

इति श्रीविष्णुपुराणे पञ्चमेंऽशे षट‍‍्त्रिंशोऽध्यायः॥ ३६॥
</details>
