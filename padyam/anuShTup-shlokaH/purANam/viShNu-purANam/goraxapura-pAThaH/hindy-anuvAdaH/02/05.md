+++
title = "०५"

+++
[पाँचवाँ अध्याय]



## सात पाताललोकोंका वर्णन


<details open><summary>मूलम् (वचनम्)</summary>

श्रीपराशर उवाच
</details>

<details open><summary>विश्वास-प्रस्तुतिः</summary>

विस्तार एष कथितः पृथिव्या भवतो मया।  
सप्ततिस्तु सहस्राणि द्विजोच्छ्रायोऽपि कथ्यते॥ १॥
</details>

<details><summary>मूलम्</summary>

विस्तार एष कथितः पृथिव्या भवतो मया।  
सप्ततिस्तु सहस्राणि द्विजोच्छ्रायोऽपि कथ्यते॥ १॥
</details>

<details><summary>अनुवाद (हिन्दी)</summary>

श्रीपराशरजी बोले—हे द्विज! मैंने तुमसे यह पृथिवीका विस्तार कहा; इसकी ऊँचाई भी सत्तर सहस्र योजन कही जाती है॥ १॥
</details>

<details open><summary>विश्वास-प्रस्तुतिः</summary>

दशसाहस्रमेकैकं पातालं मुनिसत्तम।  
अतलं वितलं चैव नितलं च गभस्तिमत्।  
महाख्यं सुतलं चाग्र्यं पातालं चापि सप्तमम्॥ २॥
</details>

<details><summary>मूलम्</summary>

दशसाहस्रमेकैकं पातालं मुनिसत्तम।  
अतलं वितलं चैव नितलं च गभस्तिमत्।  
महाख्यं सुतलं चाग्र्यं पातालं चापि सप्तमम्॥ २॥
</details>

<details><summary>अनुवाद (हिन्दी)</summary>

हे मुनिसत्तम! अतल, वितल, नितल, गभस्तिमान्, महातल, सुतल और पाताल—इन सातोंमेंसे प्रत्येक दस-दस सहस्र योजनकी दूरीपर है॥ २॥
</details>

<details open><summary>विश्वास-प्रस्तुतिः</summary>

शुक्लकृष्णारुणाः पीताः शर्कराः शैलकाञ्चनाः।  
भूमयो यत्र मैत्रेय वरप्रासादमण्डिताः॥ ३॥
</details>

<details><summary>मूलम्</summary>

शुक्लकृष्णारुणाः पीताः शर्कराः शैलकाञ्चनाः।  
भूमयो यत्र मैत्रेय वरप्रासादमण्डिताः॥ ३॥
</details>

<details><summary>अनुवाद (हिन्दी)</summary>

हे मैत्रेय! सुन्दर महलोंसे सुशोभित वहाँकी भूमियाँ शुक्ल, कृष्ण, अरुण और पीत वर्णकी तथा शर्करामयी (कँकरीली), शैली (पत्थरकी) और सुवर्णमयी है॥ ३॥
</details>

<details open><summary>विश्वास-प्रस्तुतिः</summary>

तेषु दानवदैतेया यक्षाश्च शतशस्तथा।  
निवसन्ति महानागजातयश्च महामुने॥ ४॥
</details>

<details><summary>मूलम्</summary>

तेषु दानवदैतेया यक्षाश्च शतशस्तथा।  
निवसन्ति महानागजातयश्च महामुने॥ ४॥
</details>

<details><summary>अनुवाद (हिन्दी)</summary>

हे महामुने! उनमें दानव, दैत्य, यक्ष और बड़े-बड़े नाग आदिकोंकी सैकड़ों जातियाँ निवास करती हैं॥ ४॥
</details>

<details open><summary>विश्वास-प्रस्तुतिः</summary>

स्वर्लोकादपि रम्याणि पातालानीति नारदः।  
प्राह स्वर्गसदां मध्ये पातालाभ्यागतो दिवि॥ ५॥
</details>

<details><summary>मूलम्</summary>

स्वर्लोकादपि रम्याणि पातालानीति नारदः।  
प्राह स्वर्गसदां मध्ये पातालाभ्यागतो दिवि॥ ५॥
</details>

<details><summary>अनुवाद (हिन्दी)</summary>

एक बार नारदजीने पाताललोकसे स्वर्गमें आकर वहाँके निवासियोंसे कहा था कि ‘पाताल तो स्वर्गसे भी अधिक सुन्दर है’॥ ५॥
</details>

<details open><summary>विश्वास-प्रस्तुतिः</summary>

आह्लादकारिणः शुभ्रा मणयो यत्र सुप्रभाः।  
नागाभरणभूषासु पातालं केन तत्समम्॥ ६॥
</details>

<details><summary>मूलम्</summary>

आह्लादकारिणः शुभ्रा मणयो यत्र सुप्रभाः।  
नागाभरणभूषासु पातालं केन तत्समम्॥ ६॥
</details>

<details><summary>अनुवाद (हिन्दी)</summary>

जहाँ नागगणके आभूषणोंमें सुन्दर प्रभायुक्त आह्लादकारिणी शुभ्र मणियाँ जड़ी हुई हैं उस पातालको किसके समान कहें?॥ ६॥
</details>

<details open><summary>विश्वास-प्रस्तुतिः</summary>

दैत्यदानवकन्याभिरितश्चेतश्च शोभिते।  
पाताले कस्य न प्रीतिर्विमुक्तस्यापि जायते॥ ७॥
</details>

<details><summary>मूलम्</summary>

दैत्यदानवकन्याभिरितश्चेतश्च शोभिते।  
पाताले कस्य न प्रीतिर्विमुक्तस्यापि जायते॥ ७॥
</details>

<details><summary>अनुवाद (हिन्दी)</summary>

जहाँ-तहाँ दैत्य और दानवोंकी कन्याओंसे सुशोभित पाताललोकमें किस मुक्त पुरुषकी भी प्रीति न होगी॥ ७॥
</details>

<details open><summary>विश्वास-प्रस्तुतिः</summary>

दिवार्करश्मयो यत्र प्रभां तन्वन्ति नातपम्।  
शशिरश्मिर्न शीताय निशि द्योताय केवलम्॥ ८॥
</details>

<details><summary>मूलम्</summary>

दिवार्करश्मयो यत्र प्रभां तन्वन्ति नातपम्।  
शशिरश्मिर्न शीताय निशि द्योताय केवलम्॥ ८॥
</details>

<details><summary>अनुवाद (हिन्दी)</summary>

जहाँ दिनमें सूर्यकी किरणें केवल प्रकाश ही करती हैं, घाम नहीं करतीं; तथा रातमें चन्द्रमाकी किरणोंसे शीत नहीं होता, केवल चाँदनी ही फैलती है॥ ८॥
</details>

<details open><summary>विश्वास-प्रस्तुतिः</summary>

भक्ष्यभोज्यमहापानमुदितैरपि भोगिभिः।  
यत्र न ज्ञायते कालो गतोऽपि दनुजादिभिः॥ ९॥
</details>

<details><summary>मूलम्</summary>

भक्ष्यभोज्यमहापानमुदितैरपि भोगिभिः।  
यत्र न ज्ञायते कालो गतोऽपि दनुजादिभिः॥ ९॥
</details>

<details><summary>अनुवाद (हिन्दी)</summary>

जहाँ भक्ष्य, भोज्य और महापानादिके भोगोंसे आनन्दित सर्पों तथा दानवादिकोंको समय जाता हुआ भी प्रतीत नहीं होता॥ ९॥
</details>

<details open><summary>विश्वास-प्रस्तुतिः</summary>

वनानि नद्यो रम्याणि सरांसि कमलाकराः।  
पुंस्कोकिलाभिलापाश्च मनोज्ञान्यम्बराणि च॥ १०॥
</details>

<details><summary>मूलम्</summary>

वनानि नद्यो रम्याणि सरांसि कमलाकराः।  
पुंस्कोकिलाभिलापाश्च मनोज्ञान्यम्बराणि च॥ १०॥
</details>

<details><summary>अनुवाद (हिन्दी)</summary>

जहाँ सुन्दर वन, नदियाँ, रमणीय सरोवर और कमलोंके वन हैं, जहाँ नरकोकिलोंकी सुमधुर कूक गूँजती है एवं आकाश मनोहारी है॥ १०॥
</details>

<details open><summary>विश्वास-प्रस्तुतिः</summary>

भूषणान्यतिशुभ्राणि गन्धाढ्यं चानुलेपनम्।  
वीणावेणुमृदङ्गानां स्वनास्तूर्याणि च द्विज॥ ११॥  
एतान्यन्यानि चोदारभाग्यभोग्यानि दानवैः।  
दैत्योरगैश्च भुज्यन्ते पातालान्तरगोचरैः॥ १२॥
</details>

<details><summary>मूलम्</summary>

भूषणान्यतिशुभ्राणि गन्धाढ्यं चानुलेपनम्।  
वीणावेणुमृदङ्गानां स्वनास्तूर्याणि च द्विज॥ ११॥  
एतान्यन्यानि चोदारभाग्यभोग्यानि दानवैः।  
दैत्योरगैश्च भुज्यन्ते पातालान्तरगोचरैः॥ १२॥
</details>

<details><summary>अनुवाद (हिन्दी)</summary>

और हे द्विज! जहाँ पातालनिवासी दैत्य, दानव एवं नागगणद्वारा अति स्वच्छ आभूषण, सुगन्धमय अनुलेपन, वीणा, वेणु और मृदंगादिके स्वर तथा तूर्य—ये सब एवं भाग्यशालियोंके भोगनेयोग्य और भी अनेक भोग भोगे जाते हैं॥ ११-१२॥
</details>

<details open><summary>विश्वास-प्रस्तुतिः</summary>

पातालानामधश्चास्ते विष्णोर्या तामसी तनुः।  
शेषाख्या यद‍्गुणान्वक्तुं न शक्ता दैत्यदानवाः॥ १३॥
</details>

<details><summary>मूलम्</summary>

पातालानामधश्चास्ते विष्णोर्या तामसी तनुः।  
शेषाख्या यद‍्गुणान्वक्तुं न शक्ता दैत्यदानवाः॥ १३॥
</details>

<details><summary>अनुवाद (हिन्दी)</summary>

पातालोंके नीचे विष्णु भगवान‍्का शेष नामक जो तमोमय विग्रह है उसके गुणोंका दैत्य अथवा दानवगण भी वर्णन नहीं कर सकते॥ १३॥
</details>

<details open><summary>विश्वास-प्रस्तुतिः</summary>

योऽनन्तः पठ्यते सिद्धैर्दैवो देवर्षिपूजितः।  
स सहस्रशिरा व्यक्तस्वस्तिकामलभूषणः॥ १४॥
</details>

<details><summary>मूलम्</summary>

योऽनन्तः पठ्यते सिद्धैर्दैवो देवर्षिपूजितः।  
स सहस्रशिरा व्यक्तस्वस्तिकामलभूषणः॥ १४॥
</details>

<details><summary>अनुवाद (हिन्दी)</summary>

जिन देवर्षिपूजित देवका सिद्धगण ‘अनन्त’ कहकर बखान करते हैं वे अति निर्मल, स्पष्ट स्वस्तिक चिह्नोंसे विभूषित तथा सहस्र सिरवाले हैं॥ १४॥
</details>

<details open><summary>विश्वास-प्रस्तुतिः</summary>

फणामणिसहस्रेण यः स विद्योतयन्दिशः।  
सर्वान‍्करोति निर्वीर्यान् हिताय जगतोऽसुरान्॥ १५॥
</details>

<details><summary>मूलम्</summary>

फणामणिसहस्रेण यः स विद्योतयन्दिशः।  
सर्वान‍्करोति निर्वीर्यान् हिताय जगतोऽसुरान्॥ १५॥
</details>

<details><summary>अनुवाद (हिन्दी)</summary>

जो अपने फणोंकी सहस्र मणियोंसे सम्पूर्ण दिशाओंको देदीप्यमान करते हुए संसारके कल्याणके लिये समस्त असुरोंको वीर्यहीन करते रहते हैं॥ १५॥
</details>

<details open><summary>विश्वास-प्रस्तुतिः</summary>

मदाघूर्णितनेत्रोऽसौ यः सदैवैककुण्डलः।  
किरीटी स्रग्धरो भाति साग्निः श्वेत इवाचलः॥ १६॥
</details>

<details><summary>मूलम्</summary>

मदाघूर्णितनेत्रोऽसौ यः सदैवैककुण्डलः।  
किरीटी स्रग्धरो भाति साग्निः श्वेत इवाचलः॥ १६॥
</details>

<details><summary>अनुवाद (हिन्दी)</summary>

मदके कारण अरुण नयन, सदैव एक ही कुण्डल पहने हुए तथा मुकुट और माला आदि धारण किये जो अग्नियुक्त श्वेत पर्वतके समान सुशोभित हैं॥ १६॥
</details>

<details open><summary>विश्वास-प्रस्तुतिः</summary>

नीलवासा मदोत्सिक्तः श्वेतहारोपशोभितः।  
साभ्रगङ्गाप्रवाहोऽसौ कैलासाद्रिरिवापरः॥ १७॥
</details>

<details><summary>मूलम्</summary>

नीलवासा मदोत्सिक्तः श्वेतहारोपशोभितः।  
साभ्रगङ्गाप्रवाहोऽसौ कैलासाद्रिरिवापरः॥ १७॥
</details>

<details><summary>अनुवाद (हिन्दी)</summary>

मदसे उन्मत्त हुए जो नीलाम्बर तथा श्वेत हारोंसे सुशोभित होकर मेघमाला और गंगाप्रवाहसे युक्त दूसरे कैलास-पर्वतके समान विराजमान हैं॥ १७॥
</details>

<details open><summary>विश्वास-प्रस्तुतिः</summary>

लाङ्गलासक्तहस्ताग्रो बिभ्रन्मुसलमुत्तमम्।  
उपास्यते स्वयं कान्त्या यो वारुण्या च मूर्त्तया॥ १८॥
</details>

<details><summary>मूलम्</summary>

लाङ्गलासक्तहस्ताग्रो बिभ्रन्मुसलमुत्तमम्।  
उपास्यते स्वयं कान्त्या यो वारुण्या च मूर्त्तया॥ १८॥
</details>

<details><summary>अनुवाद (हिन्दी)</summary>

जो अपने हाथोंमें हल और उत्तम मूसल धारण किये हैं तथा जिनकी उपासना शोभा और वारुणी देवी स्वयं मूर्तिमती होकर करती हैं॥ १८॥
</details>

<details open><summary>विश्वास-प्रस्तुतिः</summary>

कल्पान्ते यस्य वक्त्रेभ्यो विषानलशिखोज्ज्वलः।  
संकर्षणात्मको रुद्रो निष्क्रम्यात्ति जगत्त्रयम्॥ १९॥
</details>

<details><summary>मूलम्</summary>

कल्पान्ते यस्य वक्त्रेभ्यो विषानलशिखोज्ज्वलः।  
संकर्षणात्मको रुद्रो निष्क्रम्यात्ति जगत्त्रयम्॥ १९॥
</details>

<details><summary>अनुवाद (हिन्दी)</summary>

कल्पान्तमें जिनके मुखोंसे विषाग्निशिखाके समान देदीप्यमान संकर्षण नामक रुद्र निकलकर तीनो लोकोंका भक्षण कर जाता है॥ १९॥
</details>

<details open><summary>विश्वास-प्रस्तुतिः</summary>

स बिभ्रच्छेखरीभूतमशेषं क्षितिमण्डलम्।  
आस्ते पातालमूलस्थः शेषोऽशेषसुरार्चितः॥ २०॥
</details>

<details><summary>मूलम्</summary>

स बिभ्रच्छेखरीभूतमशेषं क्षितिमण्डलम्।  
आस्ते पातालमूलस्थः शेषोऽशेषसुरार्चितः॥ २०॥
</details>

<details><summary>अनुवाद (हिन्दी)</summary>

व समस्त देवगणोंसे वन्दित शेषभगवान‍्‍् अशेष भूमण्डलको मुकुटवत् धारण किये हुए पाताल-तलमें विराजमान हैं॥ २०॥
</details>

<details open><summary>विश्वास-प्रस्तुतिः</summary>

तस्य वीर्यं प्रभावश्च स्वरूपं रूपमेव च।  
न हि वर्णयितुं शक्यं ज्ञातुं च त्रिदशैरपि॥ २१॥
</details>

<details><summary>मूलम्</summary>

तस्य वीर्यं प्रभावश्च स्वरूपं रूपमेव च।  
न हि वर्णयितुं शक्यं ज्ञातुं च त्रिदशैरपि॥ २१॥
</details>

<details><summary>अनुवाद (हिन्दी)</summary>

उनका बल-वीर्य, प्रभाव, स्वरूप (तत्त्व) और रूप (आकार) देवताओंसे भी नहीं जाना और कहा जा सकता॥ २१॥
</details>

<details open><summary>विश्वास-प्रस्तुतिः</summary>

यस्यैषा सकला पृथ्वी फणामणिशिखारुणा।  
आस्ते कुसुममालेव कस्तद्वीर्यं वदिष्यति॥ २२॥
</details>

<details><summary>मूलम्</summary>

यस्यैषा सकला पृथ्वी फणामणिशिखारुणा।  
आस्ते कुसुममालेव कस्तद्वीर्यं वदिष्यति॥ २२॥
</details>

<details><summary>अनुवाद (हिन्दी)</summary>

जिनके फणोंकी मणियोंकी आभासे अरुण वर्ण हुई यह समस्त पृथिवी फूलोंकी मालाके समान रखी हुई है उनके बल-वीर्यका वर्णन भला कौन करेगा?॥ २२॥
</details>

<details open><summary>विश्वास-प्रस्तुतिः</summary>

यदा विजृम्भतेऽनन्तो मदाघूर्णितलोचनः।  
तदा चलति भूरेषा साब्धितोया सकानना॥ २३॥
</details>

<details><summary>मूलम्</summary>

यदा विजृम्भतेऽनन्तो मदाघूर्णितलोचनः।  
तदा चलति भूरेषा साब्धितोया सकानना॥ २३॥
</details>

<details><summary>अनुवाद (हिन्दी)</summary>

जिस समय मदमत्तनयन शेषजी जमुहाई लेते हैं उस समय समुद्र और वन आदिके सहित यह सम्पूर्ण पृथिवी चलायमान हो जाती है॥ २३॥
</details>

<details open><summary>विश्वास-प्रस्तुतिः</summary>

गन्धर्वाप्सरसः सिद्धाः किन्नरोरगचारणाः।  
नान्तं गुणानां गच्छन्ति तेनानन्तोऽयमव्ययः॥ २४॥
</details>

<details><summary>मूलम्</summary>

गन्धर्वाप्सरसः सिद्धाः किन्नरोरगचारणाः।  
नान्तं गुणानां गच्छन्ति तेनानन्तोऽयमव्ययः॥ २४॥
</details>

<details><summary>अनुवाद (हिन्दी)</summary>

इनके गुणोंका अन्त गन्धर्व, अप्सरा, सिद्ध, किन्नर, नाग और चारण आदि कोई भी नहीं पा सकते; इसलिये ये अविनाशी देव ‘अनन्त’ कहलाते हैं॥ २४॥
</details>

<details open><summary>विश्वास-प्रस्तुतिः</summary>

यस्य नागवधूहस्तैर्लेपितं हरिचन्दनम्।  
मुहुः श्वासानिलापास्तं याति दिक्षूदवासताम्॥ २५॥
</details>

<details><summary>मूलम्</summary>

यस्य नागवधूहस्तैर्लेपितं हरिचन्दनम्।  
मुहुः श्वासानिलापास्तं याति दिक्षूदवासताम्॥ २५॥
</details>

<details><summary>अनुवाद (हिन्दी)</summary>

जिनका नाग-वधुओंद्वारा लेपित हरिचन्दन पुनः-पुनः श्वास-वायुसे छूट-छूटकर दिशाओंको सुगन्धित करता रहता है॥ २५॥
</details>

<details open><summary>विश्वास-प्रस्तुतिः</summary>

यमाराध्य पुराणर्षिर्गर्गो ज्योतींषि तत्त्वतः।  
ज्ञातवान‍्सकलं चैव निमित्तपठितं फलम्॥ २६॥
</details>

<details><summary>मूलम्</summary>

यमाराध्य पुराणर्षिर्गर्गो ज्योतींषि तत्त्वतः।  
ज्ञातवान‍्सकलं चैव निमित्तपठितं फलम्॥ २६॥
</details>

<details><summary>अनुवाद (हिन्दी)</summary>

जिनकी आराधनासे पूर्वकालीन महर्षि गर्गने समस्त ज्योतिर्मण्डल (ग्रह-नक्षत्रादि) और शकुन-अपशकुनादि नैमित्तिक फलोंको तत्त्वतः जाना था॥ २६॥
</details>

<details open><summary>विश्वास-प्रस्तुतिः</summary>

तेनेयं नागवर्येण शिरसा विधृता मही।  
बिभर्ति मालां लोकानां सदेवासुरमानुषाम्॥ २७॥
</details>

<details><summary>मूलम्</summary>

तेनेयं नागवर्येण शिरसा विधृता मही।  
बिभर्ति मालां लोकानां सदेवासुरमानुषाम्॥ २७॥
</details>

<details><summary>अनुवाद (हिन्दी)</summary>

उन नागश्रेष्ठ शेषजीने इस पृथिवीको अपने मस्तकपर धारण किया हुआ है, जो स्वयं भी देव, असुर और मनुष्योंके सहित सम्पूर्ण लोकमाला (पातालादि समस्तलोकों)-को धारण किये हुए हैं॥ २७॥
</details>

<details><summary>मूलम् (समाप्तिः)</summary>

इति श्रीविष्णुपुराणे द्वितीयेंऽशे पञ्चमोऽध्यायः॥ ५॥
</details>
