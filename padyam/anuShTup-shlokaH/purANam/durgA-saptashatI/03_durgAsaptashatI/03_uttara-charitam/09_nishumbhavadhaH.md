+++
title = "०९ नवमोऽध्यायः"

+++
<div class="audioEmbed"  caption="" src="https://archive.org/download/durgA-saptashatI/09-nishumbha-vadhaH.mp3"></div>

## ध्यानम्

<details open><summary>विश्वास-प्रस्तुतिः</summary>

ॐ  
बन्धूककाञ्चननिभं रुचिराक्षमालां  
पाशाङ्कुशौ च वरदां निजबाहुदण्डैः।  
बिभ्राणमिन्दुशकलाभरणं त्रिनेत्र-  
मर्धाम्बिकेशमनिशं वपुराश्रयामि॥
</details>

<details><summary>मूलम्</summary>

ॐ बन्धूककाञ्चननिभं रुचिराक्षमालां  
पाशाङ्कुशौ च वरदां निजबाहुदण्डैः।  
बिभ्राणमिन्दुशकलाभरणं त्रिनेत्र-  
मर्धाम्बिकेशमनिशं वपुराश्रयामि॥
</details>

<details><summary>अनुवाद (हिन्दी)</summary>

मैं अर्धनारीश्वरके श्रीविग्रहकी निरन्तर शरण लेता हूँ। उसका वर्ण बन्धूकपुष्प और सुवर्णके समान रक्त-पीतमिश्रित है। वह अपनी भुजाओंमें सुन्दर अक्षमाला, पाश, अंकुश और वरद-मुद्रा धारण करता है; अर्धचन्द्र उसका आभूषण है तथा वह तीन नेत्रोंसे सुशोभित है।
</details>

## आक्रमः
<details open><summary>मूलम् (वचनम्)</summary>

‘ॐ’ राजोवाच॥ १॥
</details>

<details open><summary>विश्वास-प्रस्तुतिः</summary>

विचित्रमिदमाख्यातं भगवन् भवता मम।  
देव्याश्चरितमाहात्म्यं रक्तबीजवधाश्रितम्॥
</details>

<details><summary>मूलम्</summary>

विचित्रमिदमाख्यातं भगवन् भवता मम।  
देव्याश्चरितमाहात्म्यं रक्तबीजवधाश्रितम्॥
</details>

<details><summary>अनुवाद (हिन्दी)</summary>

(अ०९। २)  
राजाने कहा—॥ १॥ भगवन्! आपने रक्तबीजके वधसे सम्बन्ध रखने-वाला देवी-चरित्रका यह अद्भुत माहात्म्य मुझे बतलाया॥ २॥
</details>

<details open><summary>विश्वास-प्रस्तुतिः</summary>

भूयश्चेच्छाम्यहं श्रोतुं रक्तबीजे निपातिते।  
चकार शुम्भो यत्कर्म निशुम्भश्चातिकोपनः॥
</details>

<details><summary>मूलम्</summary>

भूयश्चेच्छाम्यहं श्रोतुं रक्तबीजे निपातिते।  
चकार शुम्भो यत्कर्म निशुम्भश्चातिकोपनः॥
</details>

<details><summary>अनुवाद (हिन्दी)</summary>

(अ०९। ३)  
अब रक्तबीजके मारे जानेपर अत्यन्त क्रोधमें भरे हुए शुम्भ और निशुम्भने जो कर्म किया, उसे मैं सुनना चाहता हूँ॥ ३॥
</details>

<details open><summary>मूलम् (वचनम्)</summary>

ऋषिरुवाच॥ ४॥
</details>

<details open><summary>विश्वास-प्रस्तुतिः</summary>

चकार कोपमतुलं रक्तबीजे निपातिते।  
शुम्भासुरो निशुम्भश्च हतेष्वन्येषु चाहवे॥
</details>

<details><summary>मूलम्</summary>

चकार कोपमतुलं रक्तबीजे निपातिते।  
शुम्भासुरो निशुम्भश्च हतेष्वन्येषु चाहवे॥
</details>

<details><summary>अनुवाद (हिन्दी)</summary>

(अ०९। ५)  
ऋषि कहते हैं—॥ ४॥ राजन्! युद्धमें रक्तबीज तथा अन्य दैत्योंके मारे जानेपर शुम्भ और निशुम्भके क्रोधकी सीमा न रही॥ ५॥
</details>

<details open><summary>विश्वास-प्रस्तुतिः</summary>

हन्यमानं महासैन्यं विलोक्यामर्षमुद्वहन्।  
अभ्यधावन्निशुम्भोऽथ मुख्ययासुरसेनया॥
</details>

<details><summary>मूलम्</summary>

हन्यमानं महासैन्यं विलोक्यामर्षमुद्वहन्।  
अभ्यधावन्निशुम्भोऽथ मुख्ययासुरसेनया॥
</details>

<details><summary>अनुवाद (हिन्दी)</summary>

(अ०९। ६)  
अपनी विशाल सेना इस प्रकार मारी जाती देख निशुम्भ अमर्षमें भरकर देवीकी ओर दौड़ा। उसके साथ असुरोंकी प्रधान सेना थी॥ ६॥
</details>

<details open><summary>विश्वास-प्रस्तुतिः</summary>

तस्याग्रतस्तथा पृष्ठे पार्श्वयोश्च महासुराः।  
संदष्टौष्ठपुटाः क्रुद्धा हन्तुं देवीमुपाययुः॥
</details>

<details><summary>मूलम्</summary>

तस्याग्रतस्तथा पृष्ठे पार्श्वयोश्च महासुराः।  
संदष्टौष्ठपुटाः क्रुद्धा हन्तुं देवीमुपाययुः॥
</details>

<details><summary>अनुवाद (हिन्दी)</summary>

(अ०९। ७)  
उसके आगे, पीछे तथा पार्श्वभागमें बड़े-बड़े असुर थे, जो क्रोधसे ओठ चबाते हुए देवीको मार डालनेके लिये आये॥ ७॥
</details>

<details open><summary>विश्वास-प्रस्तुतिः</summary>

आजगाम महावीर्यः शुम्भोऽपि स्वबलैर्वृतः।  
निहन्तुं चण्डिकां कोपात्कृत्वा युद्धं तु मातृभिः॥
</details>

<details><summary>मूलम्</summary>

आजगाम महावीर्यः शुम्भोऽपि स्वबलैर्वृतः।  
निहन्तुं चण्डिकां कोपात्कृत्वा युद्धं तु मातृभिः॥
</details>

<details><summary>अनुवाद (हिन्दी)</summary>

(अ०९। ८)  
महापराक्रमी शुम्भ भी अपनी सेनाके साथ मातृगणोंसे युद्ध करके क्रोधवश चण्डिकाको मारनेके लिये आ पहुँचा॥ ८॥
</details>

<details open><summary>विश्वास-प्रस्तुतिः</summary>

ततो युद्धमतीवासीद्देव्या शुम्भनिशुम्भयोः।  
शरवर्षमतीवोग्रं मेघयोरिव वर्षतोः॥
</details>

<details><summary>मूलम्</summary>

ततो युद्धमतीवासीद्देव्या शुम्भनिशुम्भयोः।  
शरवर्षमतीवोग्रं मेघयोरिव वर्षतोः॥
</details>

<details><summary>अनुवाद (हिन्दी)</summary>

(अ०९। ९)  
तब देवीके साथ शुम्भ और निशुम्भका घोर संग्राम छिड़ गया। वे दोनों दैत्य मेघोंकी भाँति बाणोंकी भयंकर वृष्टि कर रहे थे॥ ९॥
</details>

<details open><summary>विश्वास-प्रस्तुतिः</summary>

चिच्छेदास्ताञ्छरांस्ताभ्यां चण्डिका स्वशरोत्करैः।  
ताडयामास चाङ्गेषु शस्त्रौघैरसुरेश्वरौ॥
</details>

<details><summary>मूलम्</summary>

चिच्छेदास्ताञ्छरांस्ताभ्यां चण्डिका स्वशरोत्करैः।  
ताडयामास चाङ्गेषु शस्त्रौघैरसुरेश्वरौ॥
</details>

<details><summary>अनुवाद (हिन्दी)</summary>

(अ०९। १०)  
उन दोनोंके चलाये हुए बाणोंको चण्डिकाने अपने बाणोंके समूहसे तुरंत काट डाला और शस्त्रसमूहोंकी वर्षा करके उन दोनों दैत्यपतियोंके अंगोंमें भी चोट पहुँचायी॥ १०॥
</details>

<details open><summary>विश्वास-प्रस्तुतिः</summary>

निशुम्भो निशितं खड्गं चर्म चादाय सुप्रभम्।  
अताडयन्मूर्ध्नि सिंहं देव्या वाहनमुत्तमम्॥
</details>

<details><summary>मूलम्</summary>

निशुम्भो निशितं खड्गं चर्म चादाय सुप्रभम्।  
अताडयन्मूर्ध्नि सिंहं देव्या वाहनमुत्तमम्॥
</details>

<details><summary>अनुवाद (हिन्दी)</summary>

(अ०९। ११)  
निशुम्भने तीखी तलवार और चमकती हुई ढाल लेकर देवीके श्रेष्ठ वाहन सिंहके मस्तकपर प्रहार किया॥ ११॥
</details>

<details open><summary>विश्वास-प्रस्तुतिः</summary>

ताडिते वाहने देवी क्षुरप्रेणासिमुत्तमम्।  
निशुम्भस्याशु चिच्छेद चर्म चाप्यष्टचन्द्रकम्॥
</details>

<details><summary>मूलम्</summary>

ताडिते वाहने देवी क्षुरप्रेणासिमुत्तमम्।  
निशुम्भस्याशु चिच्छेद चर्म चाप्यष्टचन्द्रकम्॥
</details>

<details><summary>अनुवाद (हिन्दी)</summary>

(अ०९। १२)  
अपने वाहनको चोट पहुँचनेपर देवीने क्षुरप्र नामक बाणसे निशुम्भकी श्रेष्ठ तलवार तुरंत ही काट डाली और उसकी ढालको भी, जिसमें आठ चाँद जड़े थे, खण्ड-खण्ड कर दिया॥ १२॥
</details>

<details open><summary>विश्वास-प्रस्तुतिः</summary>

छिन्ने चर्मणि खड्गे च शक्तिं चिक्षेप सोऽसुरः।  
तामप्यस्य द्विधा चक्रे चक्रेणाभिमुखागताम्॥
</details>

<details><summary>मूलम्</summary>

छिन्ने चर्मणि खड्गे च शक्तिं चिक्षेप सोऽसुरः।  
तामप्यस्य द्विधा चक्रे चक्रेणाभिमुखागताम्॥
</details>

<details><summary>अनुवाद (हिन्दी)</summary>

(अ०९। १३)  
ढाल और तलवारके कट जानेपर उस असुरने शक्ति चलायी, किंतु सामने आनेपर देवीने चक्रसे उसके भी दो टुकड़े कर दिये॥ १३॥
</details>

<details open><summary>विश्वास-प्रस्तुतिः</summary>

कोपाध्मातो निशुम्भोऽथ शूलं जग्राह दानवः।  
आयातं मुष्टिपातेन देवी तच्चाप्यचूर्णयत्॥
</details>

<details><summary>मूलम्</summary>

कोपाध्मातो निशुम्भोऽथ शूलं जग्राह दानवः।  
आयातं मुष्टिपातेन देवी तच्चाप्यचूर्णयत्॥
</details>

<details><summary>अनुवाद (हिन्दी)</summary>

(अ०९। १४)  
अब तो निशुम्भ क्रोधसे जल उठा और उस दानवने देवीको मारनेके लिये शूल उठाया; किंतु देवीने समीप आनेपर उसे भी मुक्केसे मारकर चूर्ण कर दिया॥ १४॥
</details>

<details open><summary>विश्वास-प्रस्तुतिः</summary>

आविध्याथ गदां सोऽपि चिक्षेप चण्डिकां प्रति।  
सापि देव्या त्रिशूलेन भिन्ना भस्मत्वमागता॥
</details>

<details><summary>मूलम्</summary>

आविध्याथ गदां सोऽपि चिक्षेप चण्डिकां प्रति।  
सापि देव्या त्रिशूलेन भिन्ना भस्मत्वमागता॥
</details>

<details><summary>अनुवाद (हिन्दी)</summary>

(अ०९। १५)  
तब उसने गदा घुमाकर चण्डीके ऊपर चलायी, परंतु वह भी देवीके त्रिशूलसे कटकर भस्म हो गयी॥ १५॥
</details>

<details open><summary>विश्वास-प्रस्तुतिः</summary>

ततः परशुहस्तं तमायान्तं दैत्यपुङ्गवम्।  
आहत्य देवी बाणौघैरपातयत भूतले॥
</details>

<details><summary>मूलम्</summary>

ततः परशुहस्तं तमायान्तं दैत्यपुङ्गवम्।  
आहत्य देवी बाणौघैरपातयत भूतले॥
</details>

<details><summary>अनुवाद (हिन्दी)</summary>

(अ०९। १६)  
तदनन्तर दैत्यराज निशुम्भको फरसा हाथमें लेकर आते देख देवीने बाणसमूहोंसे घायलकर धरतीपर सुला दिया॥ १६॥
</details>

<details open><summary>विश्वास-प्रस्तुतिः</summary>

तस्मिन्निपतिते भूमौ निशुम्भे भीमविक्रमे।  
भ्रातर्यतीव संक्रुद्धः प्रययौ हन्तुमम्बिकाम्॥
</details>

<details><summary>मूलम्</summary>

तस्मिन्निपतिते भूमौ निशुम्भे भीमविक्रमे।  
भ्रातर्यतीव संक्रुद्धः प्रययौ हन्तुमम्बिकाम्॥
</details>

<details><summary>अनुवाद (हिन्दी)</summary>

(अ०९। १७)  
उस भयंकर पराक्रमी भाई निशुम्भके धराशायी हो जानेपर शुम्भको बड़ा क्रोध हुआ और अम्बिकाका वध करनेके लिये वह आगे बढ़ा॥ १७॥
</details>

<details open><summary>विश्वास-प्रस्तुतिः</summary>

स रथस्थस्तथात्युच्चैर्गृहीतपरमायुधैः।  
भुजैरष्टाभिरतुलैर्व्याप्याशेषं बभौ नभः॥
</details>

<details><summary>मूलम्</summary>

स रथस्थस्तथात्युच्चैर्गृहीतपरमायुधैः।  
भुजैरष्टाभिरतुलैर्व्याप्याशेषं बभौ नभः॥
</details>

<details><summary>अनुवाद (हिन्दी)</summary>

(अ०९। १८)  
रथपर बैठे-बैठे ही उत्तम आयुधोंसे सुशोभित अपनी बड़ी-बड़ी आठ अनुपम भुजाओंसे समूचे आकाशको ढककर वह अद्भुत शोभा पाने लगा॥ १८॥
</details>

<details open><summary>विश्वास-प्रस्तुतिः</summary>

तमायान्तं समालोक्य देवी शङ्खमवादयत्।  
ज्याशब्दं चापि धनुषश्चकारातीव दुःसहम्॥
</details>

<details><summary>मूलम्</summary>

तमायान्तं समालोक्य देवी शङ्खमवादयत्।  
ज्याशब्दं चापि धनुषश्चकारातीव दुःसहम्॥
</details>

<details><summary>अनुवाद (हिन्दी)</summary>

(अ०९। १९)  
उसे आते देख देवीने शंख बजाया और धनुषकी प्रत्यंचाका भी अत्यन्त दुस्सह शब्द किया॥ १९॥
</details>

<details open><summary>विश्वास-प्रस्तुतिः</summary>

पूरयामास ककुभो निजघण्टास्वनेन च।  
समस्तदैत्यसैन्यानां तेजोवधविधायिना॥
</details>

<details><summary>मूलम्</summary>

पूरयामास ककुभो निजघण्टास्वनेन च।  
समस्तदैत्यसैन्यानां तेजोवधविधायिना॥
</details>

<details><summary>अनुवाद (हिन्दी)</summary>

(अ०९। २०)  
साथ ही अपने घण्टेके शब्दसे, जो समस्त दैत्यसैनिकोंका तेज नष्ट करनेवाला था, सम्पूर्ण दिशाओंको व्याप्त कर दिया॥ २०॥
</details>

<details open><summary>विश्वास-प्रस्तुतिः</summary>

ततः सिंहो महानादैस्त्याजितेभमहामदैः।  
पूरयामास गगनं गां तथैव दिशो दश॥
</details>

<details><summary>मूलम्</summary>

ततः सिंहो महानादैस्त्याजितेभमहामदैः।  
पूरयामास गगनं गां तथैव दिशो दश॥
</details>

<details><summary>अनुवाद (हिन्दी)</summary>

(अ०९। २१)  
तदनन्तर सिंहने भी अपनी दहाड़से, जिसे सुनकर बड़े-बड़े गजराजोंका महान् मद दूर हो जाता था, आकाश, पृथ्वी और दसों दिशाओंको गुँजा दिया॥ २१॥
</details>

<details open><summary>विश्वास-प्रस्तुतिः</summary>

ततः काली समुत्पत्य गगनं क्ष्मामताडयत्।  
कराभ्यां तन्निनादेन प्राक्स्वनास्ते तिरोहिताः॥
</details>

<details><summary>मूलम्</summary>

ततः काली समुत्पत्य गगनं क्ष्मामताडयत्।  
कराभ्यां तन्निनादेन प्राक्स्वनास्ते तिरोहिताः॥
</details>

<details><summary>अनुवाद (हिन्दी)</summary>

(अ०९। २२)  
फिर कालीने आकाशमें उछलकर अपने दोनों हाथोंसे पृथ्वीपर आघात किया। उससे ऐसा भयंकर शब्द हुआ, जिससे पहलेके सभी शब्द शान्त हो गये॥ २२॥
</details>

<details open><summary>विश्वास-प्रस्तुतिः</summary>

अट्टाट्टहासमशिवं शिवदूती चकार ह।  
तैः शब्दैरसुरास्त्रेसुः शुम्भः कोपं परं ययौ॥
</details>

<details><summary>मूलम्</summary>

अट्टाट्टहासमशिवं शिवदूती चकार ह।  
तैः शब्दैरसुरास्त्रेसुः शुम्भः कोपं परं ययौ॥
</details>

<details><summary>अनुवाद (हिन्दी)</summary>

(अ०९। २३)  
तत्पश्चात् शिवदूतीने दैत्योंके लिये अमंगलजनक अट्टहास किया, इन शब्दोंको सुनकर समस्त असुर थर्रा उठे; किंतु शुम्भको बड़ा क्रोध हुआ॥ २३॥
</details>

<details open><summary>विश्वास-प्रस्तुतिः</summary>

दुरात्मंस्तिष्ठ तिष्ठेति व्याजहाराम्बिका यदा।  
तदा जयेत्यभिहितं देवैराकाशसंस्थितैः॥
</details>

<details><summary>मूलम्</summary>

दुरात्मंस्तिष्ठ तिष्ठेति व्याजहाराम्बिका यदा।  
तदा जयेत्यभिहितं देवैराकाशसंस्थितैः॥
</details>

<details><summary>अनुवाद (हिन्दी)</summary>

(अ०९। २४)  
उस समय देवीने जब शुम्भको लक्ष्य करके कहा—‘ओ दुरात्मन्! खड़ा रह, खड़ा रह’, तभी आकाशमें खड़े हुए देवता बोल उठे—‘जय हो, जय हो’॥ २४॥
</details>

<details open><summary>विश्वास-प्रस्तुतिः</summary>

शुम्भेनागत्य या शक्तिर्मुक्ता ज्वालातिभीषणा।  
आयान्ती वह्निकूटाभा सा निरस्ता महोल्कया॥
</details>

<details><summary>मूलम्</summary>

शुम्भेनागत्य या शक्तिर्मुक्ता ज्वालातिभीषणा।  
आयान्ती वह्निकूटाभा सा निरस्ता महोल्कया॥
</details>

<details><summary>अनुवाद (हिन्दी)</summary>

(अ०९। २५)  
शुम्भने वहाँ आकर ज्वालाओंसे युक्त अत्यन्त भयानक शक्ति चलायी। अग्निमय पर्वतके समान आती हुई उस शक्तिको देवीने बड़े भारी लूकेसे दूर हटा दिया॥ २५॥
</details>

<details open><summary>विश्वास-प्रस्तुतिः</summary>

सिंहनादेन शुम्भस्य व्याप्तं लोकत्रयान्तरम्।  
निर्घातनिःस्वनो घोरो जितवानवनीपते॥
</details>

<details><summary>मूलम्</summary>

सिंहनादेन शुम्भस्य व्याप्तं लोकत्रयान्तरम्।  
निर्घातनिःस्वनो घोरो जितवानवनीपते॥
</details>

<details><summary>अनुवाद (हिन्दी)</summary>

(अ०९। २६)  
उस समय शुम्भके सिंहनादसे तीनों लोक गूँज उठे। राजन्! उसकी प्रतिध्वनिसे वज्रपातके समान भयानक शब्द हुआ, जिसने अन्य सब शब्दोंको जीत लिया॥ २६॥
</details>

<details open><summary>विश्वास-प्रस्तुतिः</summary>

शुम्भमुक्ताञ्छरान्देवी शुम्भस्तत्प्रहिताञ्छरान्।  
चिच्छेद स्वशरैरुग्रैः शतशोऽथ सहस्रशः॥
</details>

<details><summary>मूलम्</summary>

शुम्भमुक्ताञ्छरान्देवी शुम्भस्तत्प्रहिताञ्छरान्।  
चिच्छेद स्वशरैरुग्रैः शतशोऽथ सहस्रशः॥
</details>

<details><summary>अनुवाद (हिन्दी)</summary>

(अ०९। २७)  
शुम्भके चलाये हुए बाणोंके देवीने और देवीके चलाये हुए बाणोंके शुम्भने अपने भयंकर बाणोंद्वारा सैकड़ों और हजारों टुकड़े कर दिये॥ २७॥
</details>

<details open><summary>विश्वास-प्रस्तुतिः</summary>

ततः सा चण्डिका क्रुद्धा शूलेनाभिजघान तम्।  
स तदाभिहतो भूमौ मूर्च्छितो निपपात ह॥
</details>

<details><summary>मूलम्</summary>

ततः सा चण्डिका क्रुद्धा शूलेनाभिजघान तम्।  
स तदाभिहतो भूमौ मूर्च्छितो निपपात ह॥
</details>

<details><summary>अनुवाद (हिन्दी)</summary>

(अ०९। २८)  
तब क्रोधमें भरी हुई चण्डिकाने शुम्भको शूलसे मारा। उसके आघातसे मूर्च्छित हो वह पृथ्वीपर गिर पड़ा॥ २८॥
</details>

<details open><summary>विश्वास-प्रस्तुतिः</summary>

ततो निशुम्भः सम्प्राप्य चेतनामात्तकार्मुकः।  
आजघान शरैर्देवीं कालीं केसरिणं तथा॥
</details>

<details><summary>मूलम्</summary>

ततो निशुम्भः सम्प्राप्य चेतनामात्तकार्मुकः।  
आजघान शरैर्देवीं कालीं केसरिणं तथा॥
</details>

<details><summary>अनुवाद (हिन्दी)</summary>

(अ०९। २९)  
इतनेमें ही निशुम्भको चेतना हुई और उसने धनुष हाथमें लेकर बाणोंद्वारा देवी, काली तथा सिंहको घायल कर डाला॥ २९॥
</details>

<details open><summary>विश्वास-प्रस्तुतिः</summary>

पुनश्च कृत्वा बाहूनामयुतं दनुजेश्वरः।  
चक्रायुधेन दितिजश्छादयामास चण्डिकाम्॥
</details>

<details><summary>मूलम्</summary>

पुनश्च कृत्वा बाहूनामयुतं दनुजेश्वरः।  
चक्रायुधेन दितिजश्छादयामास चण्डिकाम्॥
</details>

<details><summary>अनुवाद (हिन्दी)</summary>

(अ०९। ३०)  
फिर उस दैत्यराजने दस हजार बाँहें बनाकर चक्रोंके प्रहारसे चण्डिकाको आच्छादित कर दिया॥ ३०॥
</details>

<details open><summary>विश्वास-प्रस्तुतिः</summary>

ततो भगवती क्रुद्धा दुर्गा दुर्गार्तिनाशिनी।  
चिच्छेद तानि चक्राणि स्वशरैः सायकांश्च तान्॥
</details>

<details><summary>मूलम्</summary>

ततो भगवती क्रुद्धा दुर्गा दुर्गार्तिनाशिनी।  
चिच्छेद तानि चक्राणि स्वशरैः सायकांश्च तान्॥
</details>

<details><summary>अनुवाद (हिन्दी)</summary>

(अ०९। ३१)  
तब दुर्गम पीड़ाका नाश करनेवाली भगवती दुर्गाने कुपित होकर अपने बाणोंसे उन चक्रों तथा बाणोंको काट गिराया॥ ३१॥
</details>

<details open><summary>विश्वास-प्रस्तुतिः</summary>

ततो निशुम्भो वेगेन गदामादाय चण्डिकाम्।  
अभ्यधावत वै हन्तुं दैत्यसेनासमावृतः॥
</details>

<details><summary>मूलम्</summary>

ततो निशुम्भो वेगेन गदामादाय चण्डिकाम्।  
अभ्यधावत वै हन्तुं दैत्यसेनासमावृतः॥
</details>

<details><summary>अनुवाद (हिन्दी)</summary>

(अ०९। ३२)  
यह देख निशुम्भ दैत्यसेनाके साथ चण्डिकाका वध करनेके लिये हाथमें गदा ले बड़े वेगसे दौड़ा॥ ३२॥
</details>

<details open><summary>विश्वास-प्रस्तुतिः</summary>

तस्यापतत एवाशु गदां चिच्छेद चण्डिका।  
खड्गेन शितधारेण स च शूलं समाददे॥
</details>

<details><summary>मूलम्</summary>

तस्यापतत एवाशु गदां चिच्छेद चण्डिका।  
खड्गेन शितधारेण स च शूलं समाददे॥
</details>

<details><summary>अनुवाद (हिन्दी)</summary>

(अ०९। ३३)  
उसके आते ही चण्डीने तीखी धारवाली तलवारसे उसकी गदाको शीघ्र ही काट डाला। तब उसने शूल हाथमें ले लिया॥ ३३॥
</details>

<details open><summary>विश्वास-प्रस्तुतिः</summary>

शूलहस्तं समायान्तं निशुम्भममरार्दनम्।  
हृदि विव्याध शूलेन वेगाविद्धेन चण्डिका॥
</details>

<details><summary>मूलम्</summary>

शूलहस्तं समायान्तं निशुम्भममरार्दनम्।  
हृदि विव्याध शूलेन वेगाविद्धेन चण्डिका॥
</details>

<details><summary>अनुवाद (हिन्दी)</summary>

(अ०९। ३४)  
देवताओंको पीड़ा देनेवाले निशुम्भको शूल हाथमें लिये आते देख चण्डिकाने वेगसे चलाये हुए अपने शूलसे उसकी छाती छेद डाली॥ ३४॥
</details>

<details open><summary>विश्वास-प्रस्तुतिः</summary>

भिन्नस्य तस्य शूलेन हृदयान्निःसृतोऽपरः।  
महाबलो महावीर्यस्तिष्ठेति पुरुषो वदन्॥
</details>

<details><summary>मूलम्</summary>

भिन्नस्य तस्य शूलेन हृदयान्निःसृतोऽपरः।  
महाबलो महावीर्यस्तिष्ठेति पुरुषो वदन्॥
</details>

<details><summary>अनुवाद (हिन्दी)</summary>

(अ०९। ३५)  
शूलसे विदीर्ण हो जानेपर उसकी छातीसे एक दूसरा महाबली एवं महापराक्रमी पुरुष ‘खड़ी रह, खड़ी रह’ कहता हुआ निकला॥ ३५॥
</details>

<details open><summary>विश्वास-प्रस्तुतिः</summary>

तस्य निष्क्रामतो देवी प्रहस्य स्वनवत्ततः।  
शिरश्चिच्छेद खड्गेन ततोऽसावपतद्भुवि॥
</details>

<details><summary>मूलम्</summary>

तस्य निष्क्रामतो देवी प्रहस्य स्वनवत्ततः।  
शिरश्चिच्छेद खड्गेन ततोऽसावपतद्भुवि॥
</details>

<details><summary>अनुवाद (हिन्दी)</summary>

(अ०९। ३६)  
उस निकलते हुए पुरुषकी बात सुनकर देवी ठठाकर हँस पड़ीं और खड्गसे उन्होंने उसका मस्तक काट डाला। फिर तो वह पृथ्वीपर गिर पड़ा॥ ३६॥
</details>

<details open><summary>विश्वास-प्रस्तुतिः</summary>

ततः सिंहश्चखादोग्रं दंष्ट्राक्षुण्णशिरोधरान्।  
असुरांस्तांस्तथा काली शिवदूती तथापरान्॥
</details>

<details><summary>मूलम्</summary>

ततः सिंहश्चखादोग्रं दंष्ट्राक्षुण्णशिरोधरान्।  
असुरांस्तांस्तथा काली शिवदूती तथापरान्॥
</details>

<details><summary>अनुवाद (हिन्दी)</summary>

(अ०९। ३७)  
तदनन्तर सिंह अपनी दाढ़ोंसे असुरोंकी गर्दन कुचलकर खाने लगा, यह बड़ा भयंकर दृश्य था। उधर काली तथा शिवदूतीने भी अन्यान्य दैत्योंका भक्षण आरम्भ किया॥ ३७॥
</details>

<details open><summary>विश्वास-प्रस्तुतिः</summary>

कौमारीशक्तिनिर्भिन्नाः केचिन्नेशुर्महासुराः।  
ब्रह्माणीमन्त्रपूतेन तोयेनान्ये निराकृताः॥
</details>

<details><summary>मूलम्</summary>

कौमारीशक्तिनिर्भिन्नाः केचिन्नेशुर्महासुराः।  
ब्रह्माणीमन्त्रपूतेन तोयेनान्ये निराकृताः॥
</details>

<details><summary>अनुवाद (हिन्दी)</summary>

(अ०९। ३८)  
कौमारीकी शक्तिसे विदीर्ण होकर कितने ही महादैत्य नष्ट हो गये। ब्रह्माणीके मन्त्रपूत जलसे निस्तेज होकर कितने ही भाग खड़े हुए॥ ३८॥
</details>

<details open><summary>विश्वास-प्रस्तुतिः</summary>

माहेश्वरीत्रिशूलेन भिन्नाः पेतुस्तथापरे।  
वाराहीतुण्डघातेन केचिच्चूर्णीकृता भुवि॥
</details>

<details><summary>मूलम्</summary>

माहेश्वरीत्रिशूलेन भिन्नाः पेतुस्तथापरे।  
वाराहीतुण्डघातेन केचिच्चूर्णीकृता भुवि॥
</details>

<details><summary>अनुवाद (हिन्दी)</summary>

(अ०९। ३९)  
कितने ही दैत्य माहेश्वरीके त्रिशूलसे छिन्न-भिन्न हो धराशायी हो गये। वाराहीके थूथुनके आघातसे कितनोंका पृथ्वीपर कचूमर निकल गया॥ ३९॥
</details>

<details open><summary>विश्वास-प्रस्तुतिः</summary>

खण्डं खण्डं च चक्रेण वैष्णव्या दानवाः कृताः।  
वज्रेण चैन्द्रीहस्ताग्रविमुक्तेन तथापरे॥
</details>

<details><summary>मूलम्</summary>

खण्डं खण्डं च चक्रेण वैष्णव्या दानवाः कृताः।  
वज्रेण चैन्द्रीहस्ताग्रविमुक्तेन तथापरे॥
</details>

<details><summary>अनुवाद (हिन्दी)</summary>

(अ०९। ४०)  
वैष्णवीने भी अपने चक्रसे दानवोंके टुकड़े-टुकड़े कर डाले। ऐन्द्रीके हाथसे छूटे हुए वज्रसे भी कितने ही प्राणोंसे हाथ धो बैठे॥ ४०॥
</details>

<details open><summary>विश्वास-प्रस्तुतिः</summary>

केचिद्विनेशुरसुराः केचिन्नष्टा महाहवात्।  
भक्षिताश्चापरे कालीशिवदूतीमृगाधिपैः॥ ॐ॥
</details>

<details><summary>मूलम्</summary>

केचिद्विनेशुरसुराः केचिन्नष्टा महाहवात्।  
भक्षिताश्चापरे कालीशिवदूतीमृगाधिपैः॥ ॐ॥
</details>

<details><summary>अनुवाद (हिन्दी)</summary>

(अ०९।४१)  
कुछ असुर नष्ट हो गये, कुछ उस महायुद्धसे भाग गये तथा कितने ही काली, शिवदूती तथा सिंहके ग्रास बन गये॥ ४१॥
</details>

<details><summary>मूलम् (समाप्तिः)</summary>

॥ इति श्रीमार्कण्डेयपुराणे सावर्णिके मन्वन्तरे देवीमाहात्म्ये  
निशुम्भवधो नाम नवमोऽध्यायः॥९॥  
उवाच २, श्लोकाः ३९, एवम् ४१,  
एवमादितः ५४३॥
</details>

<details><summary>अनुवाद (हिन्दी)</summary>

इस प्रकार श्रीमार्कण्डेयपुराणमें सावर्णिक मन्वन्तरकी कथाके अन्तर्गत देवीमाहात्म्यमें ‘निशुम्भ-वध’ नामक नवाँ अध्याय पूरा हुआ॥ ९॥
</details>
