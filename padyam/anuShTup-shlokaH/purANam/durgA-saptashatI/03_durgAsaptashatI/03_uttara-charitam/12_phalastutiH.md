+++
title = "१२ द्वादशोऽध्यायः"

+++
<div class="audioEmbed"  caption="" src="https://archive.org/download/durgA-saptashatI/12-phalastutiH.mp3"></div>


## ध्यानम्


<details open><summary>विश्वास-प्रस्तुतिः</summary>

ॐ  
विद्युद्दामसमप्रभां मृगपतिस्कन्धस्थितां भीषणां,
कन्याभिः करवालखेटविलसद्धस्ताभिरासेविताम्।  
हस्तैश्चक्रगदासिखेटविशिखांश्चापं गुणं तर्जनीं,
बिभ्राणामनलात्मिकां शशिधरां दुर्गां त्रिनेत्रां भजे॥
</details>

<details><summary>मूलम्</summary>

ॐ विद्युद्दामसमप्रभां मृगपतिस्कन्धस्थितां भीषणां  
कन्याभिः करवालखेटविलसद्‍धस्ताभिरासेविताम्।  
हस्तैश्चक्रगदासिखेटविशिखांश्चापं गुणं तर्जनीं  
बिभ्राणामनलात्मिकां शशिधरां दुर्गां त्रिनेत्रां भजे॥
</details>

<details><summary>अनुवाद (हिन्दी)</summary>

मैं तीन नेत्रोंवाली दुर्गादेवीका ध्यान करता हूँ, उनके श्रीअंगोंकी प्रभा बिजलीके समान है। वे सिंहके कंधेपर बैठी हुई भयंकर प्रतीत होती हैं। हाथोंमें तलवार और ढाल लिये अनेक कन्याएँ उनकी सेवामें खड़ी हैं। वे अपने हाथोंमें चक्र, गदा, तलवार, ढाल, बाण, धनुष, पाश और तर्जनी मुद्रा धारण किये हुए हैं। उनका स्वरूप अग्निमय है तथा वे माथेपर चन्द्रमाका मुकुट धारण करती हैं।
</details>

## फलस्तुतिः
<details open><summary>मूलम् (वचनम्)</summary>

‘ॐ’  
देव्युवाच॥ १॥
</details>

<details open><summary>विश्वास-प्रस्तुतिः</summary>

एभिः स्तवैश्च मां नित्यं स्तोष्यते यः समाहितः।  
तस्याहं सकलां बाधां नाशयिष्याम्यसंशयम्॥
</details>

<details><summary>मूलम्</summary>

एभिः स्तवैश्च मां नित्यं स्तोष्यते यः समाहितः।  
तस्याहं सकलां बाधां नाशयिष्याम्यसंशयम्॥
</details>

<details><summary>अनुवाद (हिन्दी)</summary>

(अ०१२। २)  
देवी बोलीं—॥ १॥ देवताओ! जो एकाग्रचित्त होकर प्रतिदिन इन स्तुतियोंसे मेरा स्तवन करेगा, उसकी सारी बाधा मैं निश्चय ही दूर कर दूँगी॥ २॥
</details>

<details open><summary>विश्वास-प्रस्तुतिः</summary>

मधुकैटभनाशं च महिषासुरघातनम्।  
कीर्तयिष्यन्ति ये तद्वद् वधं शुम्भनिशुम्भयोः॥
</details>

<details><summary>मूलम्</summary>

मधुकैटभनाशं च महिषासुरघातनम्।  
कीर्तयिष्यन्ति ये तद्वद् वधं शुम्भनिशुम्भयोः॥
</details>

<details><summary>अनुवाद (हिन्दी)</summary>

(अ०१२। ३)  
जो मधुकैटभका नाश, महिषासुरका वध तथा शुम्भ-निशुम्भके संहारके प्रसंगका पाठ करेंगे॥ ३॥
</details>

<details open><summary>विश्वास-प्रस्तुतिः</summary>

अष्टम्यां च चतुर्दश्यां नवम्यां चैकचेतसः।  
श्रोष्यन्ति चैव ये भक्त्या मम माहात्म्यमुत्तमम्॥
</details>

<details><summary>मूलम्</summary>

अष्टम्यां च चतुर्दश्यां नवम्यां चैकचेतसः।  
श्रोष्यन्ति चैव ये भक्त्या मम माहात्म्यमुत्तमम्॥
</details>

<details><summary>अनुवाद (हिन्दी)</summary>

(अ०१२। ४)  
तथा अष्टमी, चतुर्दशी और नवमीको भी जो एकाग्रचित्त हो भक्तिपूर्वक मेरे उत्तम माहात्म्यका श्रवण करेंगे॥ ४॥
</details>

<details open><summary>विश्वास-प्रस्तुतिः</summary>

न तेषां दुष्कृतं किञ्चिद् दुष्कृतोत्था न चापदः।  
भविष्यति न दारिद्र्यं न चैवेष्टवियोजनम्॥
</details>

<details><summary>मूलम्</summary>

न तेषां दुष्कृतं किञ्चिद् दुष्कृतोत्था न चापदः।  
भविष्यति न दारिद्र्यं न चैवेष्टवियोजनम्॥
</details>

<details><summary>अनुवाद (हिन्दी)</summary>

(अ०१२। ५)  
उन्हें कोई पाप नहीं छू सकेगा। उनपर पापजनित आपत्तियाँ भी नहीं आयेंगी। उनके घरमें कभी दरिद्रता नहीं होगी तथा उनको कभी प्रेमीजनोंके विछोहका कष्ट भी नहीं भोगना पड़ेगा॥ ५॥
</details>

<details open><summary>विश्वास-प्रस्तुतिः</summary>

शत्रुतो न भयं तस्य दस्युतो वा न राजतः।  
न शस्त्रानलतोयौघात्कदाचित्सम्भविष्यति॥
</details>

<details><summary>मूलम्</summary>

शत्रुतो न भयं तस्य दस्युतो वा न राजतः।  
न शस्त्रानलतोयौघात्कदाचित्सम्भविष्यति॥
</details>

<details><summary>अनुवाद (हिन्दी)</summary>

(अ०१२। ६)  
इतना ही नहीं, उन्हें शत्रुसे, लुटेरोंसे, राजासे, शस्त्रसे, अग्निसे तथा जलकी राशिसे भी कभी भय नहीं होगा॥ ६॥
</details>

<details open><summary>विश्वास-प्रस्तुतिः</summary>

तस्मान्ममैतन्माहात्म्यं पठितव्यं समाहितैः।  
श्रोतव्यं च सदा भक्त्या परं स्वस्त्ययनं हि तत्॥
</details>

<details><summary>मूलम्</summary>

तस्मान्ममैतन्माहात्म्यं पठितव्यं समाहितैः।  
श्रोतव्यं च सदा भक्त्या परं स्वस्त्ययनं हि तत्॥
</details>

<details><summary>अनुवाद (हिन्दी)</summary>

(अ०१२। ७)  
इसलिये सबको एकाग्रचित्त होकर भक्तिपूर्वक मेरे इस माहात्म्यको सदा पढ़ना और सुनना चाहिये। यह परम कल्याणकारक है॥ ७॥
</details>

<details open><summary>विश्वास-प्रस्तुतिः</summary>

उपसर्गानशेषांस्तु महामारीसमुद्भवान्।  
तथा त्रिविधमुत्पातं माहात्म्यं शमयेन्मम॥
</details>

<details><summary>मूलम्</summary>

उपसर्गानशेषांस्तु महामारीसमुद्भवान्।  
तथा त्रिविधमुत्पातं माहात्म्यं शमयेन्मम॥
</details>

<details><summary>अनुवाद (हिन्दी)</summary>

(अ०१२। ८)  
मेरा माहात्म्य महामारीजनित समस्त उपद्रवों तथा आध्यात्मिक आदि तीनों प्रकारके उत्पातोंको शान्त करनेवाला है॥ ८॥
</details>

<details open><summary>विश्वास-प्रस्तुतिः</summary>

यत्रैतत्पठ्यते सम्यङ्‍ नित्यमायतने मम।  
सदा न तद्विमोक्ष्यामि सांनिध्यं तत्र मे स्थितम्॥
</details>

<details><summary>मूलम्</summary>

यत्रैतत्पठ्यते सम्यङ्‍ नित्यमायतने मम।  
सदा न तद्विमोक्ष्यामि सांनिध्यं तत्र मे स्थितम्॥
</details>

<details><summary>अनुवाद (हिन्दी)</summary>

(अ०१२। ९)  
मेरे जिस मन्दिरमें प्रतिदिन विधिपूर्वक मेरे इस माहात्म्यका पाठ किया जाता है, उस स्थानको मैं कभी नहीं छोड़ती। वहाँ सदा ही मेरा सन्निधान बना रहता है॥ ९॥
</details>

<details open><summary>विश्वास-प्रस्तुतिः</summary>

बलिप्रदाने पूजायामग्निकार्ये महोत्सवे।  
सर्वं ममैतच्चरितमुच्चार्यं श्राव्यमेव च॥
</details>

<details><summary>मूलम्</summary>

बलिप्रदाने पूजायामग्निकार्ये महोत्सवे।  
सर्वं ममैतच्चरितमुच्चार्यं श्राव्यमेव च॥
</details>

<details><summary>अनुवाद (हिन्दी)</summary>

(अ०१२। १०)  
बलिदान, पूजा, होम तथा महोत्सवके अवसरोंपर मेरे इस चरित्रका पूरा-पूरा पाठ और श्रवण करना चाहिये॥ १०॥
</details>

<details open><summary>विश्वास-प्रस्तुतिः</summary>

जानताऽजानता वापि बलिपूजां तथा कृताम्।  
प्रतीच्छिष्याम्यहं प्रीत्या वह्निहोमं तथा कृतम्॥
</details>

<details><summary>मूलम्</summary>

जानताऽजानता वापि बलिपूजां तथा कृताम्।  
प्रतीच्छिष्याम्यहं प्रीत्या वह्निहोमं तथा कृतम्॥
</details>

<details><summary>अनुवाद (हिन्दी)</summary>

(अ०१२। ११)  
ऐसा करनेपर मनुष्य विधिको जानकर या बिना जाने भी मेरे लिये जो बलि, पूजा या होम आदि करेगा, उसे मैं बड़ी प्रसन्नताके साथ ग्रहण करूँगी॥ ११॥
</details>

<details open><summary>विश्वास-प्रस्तुतिः</summary>

शरत्काले महापूजा क्रियते या च वार्षिकी।  
तस्यां ममैतन्माहात्म्यं श्रुत्वा भक्तिसमन्वितः॥
</details>

<details><summary>मूलम्</summary>

शरत्काले महापूजा क्रियते या च वार्षिकी।  
तस्यां ममैतन्माहात्म्यं श्रुत्वा भक्तिसमन्वितः॥
</details>

<details><summary>अनुवाद (हिन्दी)</summary>

(अ०१२। १२)
</details>

<details open><summary>विश्वास-प्रस्तुतिः</summary>

सर्वाबाधाविनिर्मुक्तो धनधान्यसुतान्वितः।  
मनुष्यो मत्प्रसादेन भविष्यति न संशयः॥
</details>

<details><summary>मूलम्</summary>

सर्वाबाधाविनिर्मुक्तो धनधान्यसुतान्वितः।  
मनुष्यो मत्प्रसादेन भविष्यति न संशयः॥
</details>

<details><summary>अनुवाद (हिन्दी)</summary>

(अ०१२। १३)  
शरत्कालमें जो वार्षिक महापूजा की जाती है, उस अवसरपर जो मेरे इस माहात्म्यको भक्तिपूर्वक सुनेगा, वह मनुष्य मेरे प्रसादसे सब बाधाओंसे मुक्त तथा धन, धान्य एवं पुत्रसे सम्पन्न होगा—इसमें तनिक भी संदेह नहीं है॥ १२-१३॥
</details>

<details open><summary>विश्वास-प्रस्तुतिः</summary>

श्रुत्वा ममैतन्माहात्म्यं तथा चोत्पत्तयः शुभाः।  
पराक्रमं च युद्धेषु जायते निर्भयः पुमान्॥
</details>

<details><summary>मूलम्</summary>

श्रुत्वा ममैतन्माहात्म्यं तथा चोत्पत्तयः शुभाः।  
पराक्रमं च युद्धेषु जायते निर्भयः पुमान्॥
</details>

<details><summary>अनुवाद (हिन्दी)</summary>

(अ०१२। १४)  
मेरे इस माहात्म्य, मेरे प्रादुर्भावकी सुन्दर कथाएँ तथा युद्धमें किये हुए मेरे पराक्रम सुननेसे मनुष्य निर्भय हो जाता है॥ १४॥
</details>

<details open><summary>विश्वास-प्रस्तुतिः</summary>

रिपवः संक्षयं यान्ति कल्याणं चोपपद्यते।  
नन्दते च कुलं पुंसां माहात्म्यं मम शृण्वताम्॥
</details>

<details><summary>मूलम्</summary>

रिपवः संक्षयं यान्ति कल्याणं चोपपद्यते।  
नन्दते च कुलं पुंसां माहात्म्यं मम शृण्वताम्॥
</details>

<details><summary>अनुवाद (हिन्दी)</summary>

(अ०१२। १५)  
मेरे माहात्म्यका श्रवण करनेवाले पुरुषोंके शत्रु नष्ट हो जाते हैं, उन्हें कल्याणकी प्राप्ति होती तथा उनका कुल आनन्दित रहता है॥ १५॥
</details>

<details open><summary>विश्वास-प्रस्तुतिः</summary>

शान्तिकर्मणि सर्वत्र तथा दुःस्वप्नदर्शने।  
ग्रहपीडासु चोग्रासु माहात्म्यं शृणुयान्मम॥
</details>

<details><summary>मूलम्</summary>

शान्तिकर्मणि सर्वत्र तथा दुःस्वप्नदर्शने।  
ग्रहपीडासु चोग्रासु माहात्म्यं शृणुयान्मम॥
</details>

<details><summary>अनुवाद (हिन्दी)</summary>

(अ०१२। १६)  
सर्वत्र शान्ति-कर्ममें, बुरे स्वप्न दिखायी देनेपर तथा ग्रहजनित भयंकर पीड़ा उपस्थित होनेपर मेरा माहात्म्य श्रवण करना चाहिये॥ १६॥
</details>

<details open><summary>विश्वास-प्रस्तुतिः</summary>

उपसर्गाः शमं यान्ति ग्रहपीडाश्च दारुणाः।  
दुःस्वप्नं च नृभिर्दृष्टं सुस्वप्नमुपजायते॥
</details>

<details><summary>मूलम्</summary>

उपसर्गाः शमं यान्ति ग्रहपीडाश्च दारुणाः।  
दुःस्वप्नं च नृभिर्दृष्टं सुस्वप्नमुपजायते॥
</details>

<details><summary>अनुवाद (हिन्दी)</summary>

(अ०१२। १७)  
इससे सब विघ्न तथा भयंकर ग्रह-पीड़ाएँ शान्त हो जाती हैं और मनुष्योंद्वारा देखा हुआ दुःस्वप्न शुभ स्वप्नमें परिवर्तित हो जाता है॥ १७॥
</details>

<details open><summary>विश्वास-प्रस्तुतिः</summary>

बालग्रहाभिभूतानां बालानां शान्तिकारकम्।  
संघातभेदे च नृणां मैत्रीकरणमुत्तमम्॥
</details>

<details><summary>मूलम्</summary>

बालग्रहाभिभूतानां बालानां शान्तिकारकम्।  
संघातभेदे च नृणां मैत्रीकरणमुत्तमम्॥
</details>

<details><summary>अनुवाद (हिन्दी)</summary>

(अ०१२।१८)  
बालग्रहोंसे आक्रान्त हुए बालकोंके लिये यह माहात्म्य शान्तिकारक है तथा मनुष्योंके संगठनमें फूट होनेपर यह अच्छी प्रकार मित्रता करानेवाला होता है॥ १८॥
</details>

<details open><summary>विश्वास-प्रस्तुतिः</summary>

दुर्वृत्तानामशेषाणां बलहानिकरं परम्।  
रक्षोभूतपिशाचानां पठनादेव नाशनम्॥
</details>

<details><summary>मूलम्</summary>

दुर्वृत्तानामशेषाणां बलहानिकरं परम्।  
रक्षोभूतपिशाचानां पठनादेव नाशनम्॥
</details>

<details><summary>अनुवाद (हिन्दी)</summary>

(अ०१२। १९)  
यह माहात्म्य समस्त दुराचारियोंके बलका नाश करानेवाला है। इसके पाठमात्रसे राक्षसों, भूतों और पिशाचोंका नाश हो जाता है॥ १९॥
</details>

<details open><summary>विश्वास-प्रस्तुतिः</summary>

सर्वं ममैतन्माहात्म्यं मम सन्निधिकारकम्।  
पशुपुष्पार्घ्यधूपैश्च गन्धदीपैस्तथोत्तमैः॥
</details>

<details><summary>मूलम्</summary>

सर्वं ममैतन्माहात्म्यं मम सन्निधिकारकम्।  
पशुपुष्पार्घ्यधूपैश्च गन्धदीपैस्तथोत्तमैः॥
</details>

<details><summary>अनुवाद (हिन्दी)</summary>

(अ०१२। २०)
</details>

<details open><summary>विश्वास-प्रस्तुतिः</summary>

विप्राणां भोजनैर्होमैः प्रोक्षणीयैरहर्निशम्।  
अन्यैश्च विविधैर्भोगैः प्रदानैर्वत्सरेण या॥
</details>

<details><summary>मूलम्</summary>

विप्राणां भोजनैर्होमैः प्रोक्षणीयैरहर्निशम्।  
अन्यैश्च विविधैर्भोगैः प्रदानैर्वत्सरेण या॥
</details>

<details><summary>अनुवाद (हिन्दी)</summary>

(अ०१२। २१)
</details>

<details open><summary>विश्वास-प्रस्तुतिः</summary>

प्रीतिर्मे क्रियते सास्मिन् सकृत्सुचरिते श्रुते।  
श्रुतं हरति पापानि तथाऽऽरोग्यं प्रयच्छति॥
</details>

<details><summary>मूलम्</summary>

प्रीतिर्मे क्रियते सास्मिन् सकृत्सुचरिते श्रुते।  
श्रुतं हरति पापानि तथाऽऽरोग्यं प्रयच्छति॥
</details>

<details><summary>अनुवाद (हिन्दी)</summary>

(अ०१२। २२)  
मेरा यह सब माहात्म्य मेरे सामीप्यकी प्राप्ति करानेवाला है। पशु, पुष्प, अर्घ्य, धूप, दीप, गन्ध आदि उत्तम सामग्रियोंद्वारा पूजन करनेसे, ब्राह्मणोंको भोजन करानेसे, होम करनेसे, प्रतिदिन अभिषेक करनेसे, नाना प्रकारके अन्य भोगोंका अर्पण करनेसे तथा दान देने आदिसे एक वर्षतक जो मेरी आराधना की जाती है और उससे मुझे जितनी प्रसन्नता होती है, उतनी प्रसन्नता मेरे इस उत्तम चरित्रका एक बार श्रवण करनेमात्रसे हो जाती है। यह माहात्म्य श्रवण करनेपर पापोंको हर लेता और आरोग्य प्रदान करता है॥ २०—२२॥
</details>

<details open><summary>विश्वास-प्रस्तुतिः</summary>

रक्षां करोति भूतेभ्यो जन्मनां कीर्तनं मम।  
युद्धेषु चरितं यन्मे दुष्टदैत्यनिबर्हणम्॥
</details>

<details><summary>मूलम्</summary>

रक्षां करोति भूतेभ्यो जन्मनां कीर्तनं मम।  
युद्धेषु चरितं यन्मे दुष्टदैत्यनिबर्हणम्॥
</details>

<details><summary>अनुवाद (हिन्दी)</summary>

(अ०१२। २३)  
मेरे प्रादुर्भावका कीर्तन समस्त भूतोंसे रक्षा करता है तथा मेरा युद्धविषयक चरित्र दुष्ट दैत्योंका संहार करनेवाला है॥ २३॥
</details>

<details open><summary>विश्वास-प्रस्तुतिः</summary>

तस्मिञ्छ्रुते वैरिकृतं भयं पुंसां न जायते।  
युष्माभिः स्तुतयो याश्च याश्च ब्रह्मर्षिभिः कृताः॥
</details>

<details><summary>मूलम्</summary>

तस्मिञ्छ्रुते वैरिकृतं भयं पुंसां न जायते।  
युष्माभिः स्तुतयो याश्च याश्च ब्रह्मर्षिभिः कृताः॥
</details>

<details><summary>अनुवाद (हिन्दी)</summary>

(अ०१२। २४)  
इसके श्रवण करनेपर मनुष्योंको शत्रुका भय नहीं रहता। देवताओ! तुमने और ब्रह्मर्षियोंने जो मेरी स्तुतियाँ की हैं॥ २४॥
</details>

<details open><summary>विश्वास-प्रस्तुतिः</summary>

ब्रह्मणा च कृतास्तास्तु प्रयच्छन्ति शुभां मतिम्।  
अरण्ये प्रान्तरे वापि दावाग्निपरिवारितः॥
</details>

<details><summary>मूलम्</summary>

ब्रह्मणा च कृतास्तास्तु प्रयच्छन्ति शुभां मतिम्।  
अरण्ये प्रान्तरे वापि दावाग्निपरिवारितः॥
</details>

<details><summary>अनुवाद (हिन्दी)</summary>

(अ०१२। २५)  
तथा ब्रह्माजीने जो स्तुतियाँ की हैं, वे सभी कल्याणमयी बुद्धि प्रदान करती हैं। वनमें, सूने मार्गमें अथवा दावानलसे घिर जानेपर॥ २५॥
</details>

<details open><summary>विश्वास-प्रस्तुतिः</summary>

दस्युभिर्वा वृतः शून्ये गृहीतो वापि शत्रुभिः।  
सिंहव्याघ्रानुयातो वा वने वा वनहस्तिभिः॥
</details>

<details><summary>मूलम्</summary>

दस्युभिर्वा वृतः शून्ये गृहीतो वापि शत्रुभिः।  
सिंहव्याघ्रानुयातो वा वने वा वनहस्तिभिः॥
</details>

<details><summary>अनुवाद (हिन्दी)</summary>

(अ०१२। २६)  
निर्जन स्थानमें, लुटेरोंके दावमें पड़ जानेपर या शत्रुओंसे पकड़े जानेपर अथवा जंगलमें सिंह, व्याघ्र या जंगली हाथियोंके पीछा करनेपर॥ २६॥
</details>

<details open><summary>विश्वास-प्रस्तुतिः</summary>

राज्ञा क्रुद्धेन चाज्ञप्तो वध्यो बन्धगतोऽपि वा।  
आघूर्णितो वा वातेन स्थितः पोते महार्णवे॥
</details>

<details><summary>मूलम्</summary>

राज्ञा क्रुद्धेन चाज्ञप्तो वध्यो बन्धगतोऽपि वा।  
आघूर्णितो वा वातेन स्थितः पोते महार्णवे॥
</details>

<details><summary>अनुवाद (हिन्दी)</summary>

(अ०१२। २७)  
कुपित राजाके आदेशसे वध या बन्धनके स्थानमें ले जाये जानेपर अथवा महासागरमें नावपर बैठनेके बाद भारी तूफानसे नावके डगमग होनेपर॥ २७॥
</details>

<details open><summary>विश्वास-प्रस्तुतिः</summary>

पतत्सु चापि शस्त्रेषु संग्रामे भृशदारुणे।  
सर्वाबाधासु घोरासु वेदनाभ्यर्दितोऽपि वा॥
</details>

<details><summary>मूलम्</summary>

पतत्सु चापि शस्त्रेषु संग्रामे भृशदारुणे।  
सर्वाबाधासु घोरासु वेदनाभ्यर्दितोऽपि वा॥
</details>

<details><summary>अनुवाद (हिन्दी)</summary>

(अ०१२। २८)  
और अत्यन्त भयंकर युद्धमें शस्त्रोंका प्रहार होनेपर अथवा वेदनासे पीड़ित होनेपर, किं बहुना, सभी भयानक बाधाओंके उपस्थित होनेपर॥ २८॥
</details>

<details open><summary>विश्वास-प्रस्तुतिः</summary>

स्मरन्ममैतच्चरितं नरो मुच्येत संकटात्।  
मम प्रभावात्सिंहाद्या दस्यवो वैरिणस्तथा॥
</details>

<details><summary>मूलम्</summary>

स्मरन्ममैतच्चरितं नरो मुच्येत संकटात्।  
मम प्रभावात्सिंहाद्या दस्यवो वैरिणस्तथा॥
</details>

<details><summary>अनुवाद (हिन्दी)</summary>

(अ०१२। २९)
</details>

<details open><summary>विश्वास-प्रस्तुतिः</summary>

दूरादेव पलायन्ते स्मरतश्चरितं मम॥
</details>

<details><summary>मूलम्</summary>

दूरादेव पलायन्ते स्मरतश्चरितं मम॥
</details>

<details><summary>अनुवाद (हिन्दी)</summary>

(अ०१२। ३०)  
जो मेरे इस चरित्रका स्मरण करता है, वह मनुष्य संकटसे मुक्त हो जाता है। मेरे प्रभावसे सिंह आदि हिंसक जन्तु नष्ट हो जाते हैं तथा लुटेरे और शत्रु भी मेरे चरित्रका स्मरण करनेवाले पुरुषसे दूर भागते हैं॥ २९-३०॥
</details>

## यथास्थिति गमनम्
<details open><summary>मूलम् (वचनम्)</summary>

ऋषिरुवाच॥ ३१॥
</details>

<details open><summary>विश्वास-प्रस्तुतिः</summary>

इत्युक्त्वा सा भगवती चण्डिका चण्डविक्रमा॥
</details>

<details><summary>मूलम्</summary>

इत्युक्त्वा सा भगवती चण्डिका चण्डविक्रमा॥
</details>

<details><summary>अनुवाद (हिन्दी)</summary>

(अ०१२। ३२)
</details>

<details open><summary>विश्वास-प्रस्तुतिः</summary>

पश्यतामेव देवानां तत्रैवान्तरधीयत।  
तेऽपि देवा निरातङ्काः स्वाधिकारान् यथा पुरा॥
</details>

<details><summary>मूलम्</summary>

पश्यतामेव देवानां तत्रैवान्तरधीयत।  
तेऽपि देवा निरातङ्काः स्वाधिकारान् यथा पुरा॥
</details>

<details><summary>अनुवाद (हिन्दी)</summary>

(अ०१२। ३३)
</details>

<details open><summary>विश्वास-प्रस्तुतिः</summary>

यज्ञभागभुजः सर्वे चक्रुर्विनिहतारयः।  
दैत्याश्च देव्या निहते शुम्भे देवरिपौ युधि॥
</details>

<details><summary>मूलम्</summary>

यज्ञभागभुजः सर्वे चक्रुर्विनिहतारयः।  
दैत्याश्च देव्या निहते शुम्भे देवरिपौ युधि॥
</details>

<details><summary>अनुवाद (हिन्दी)</summary>

(अ०१२। ३४)
</details>

<details open><summary>विश्वास-प्रस्तुतिः</summary>

जगद्विध्वंसिनि तस्मिन् महोग्रेऽतुलविक्रमे।  
निशुम्भे च महावीर्ये शेषाः पातालमाययुः॥
</details>

<details><summary>मूलम्</summary>

जगद्विध्वंसिनि तस्मिन् महोग्रेऽतुलविक्रमे।  
निशुम्भे च महावीर्ये शेषाः पातालमाययुः॥
</details>

<details><summary>अनुवाद (हिन्दी)</summary>

(अ०१२। ३५)  
ऋषि कहते हैं—॥ ३१॥ यों कहकर प्रचण्ड पराक्रमवाली भगवती चण्डिका सब देवताओंके देखते-देखते वहीं अन्तर्धान हो गयीं। फिर समस्त देवता भी शत्रुओंके मारे जानेसे निर्भय हो पहलेकी ही भाँति यज्ञभागका उपभोग करते हुए अपने-अपने अधिकारका पालन करने लगे। संसारका विध्वंस करनेवाले महाभयंकर अतुल-पराक्रमी देवशत्रु शुम्भ तथा महाबली निशुम्भके युद्धमें देवीद्वारा मारे जानेपर शेष दैत्य पाताललोकमें चले आये॥ ३२—३५॥
</details>

## उपसंहारः
<details open><summary>विश्वास-प्रस्तुतिः</summary>

एवं भगवती देवी सा नित्यापि पुनः पुनः।  
सम्भूय कुरुते भूप जगतः परिपालनम्॥
</details>

<details><summary>मूलम्</summary>

एवं भगवती देवी सा नित्यापि पुनः पुनः।  
सम्भूय कुरुते भूप जगतः परिपालनम्॥
</details>

<details><summary>अनुवाद (हिन्दी)</summary>

(अ०१२। ३६)  
राजन्! इस प्रकार भगवती अम्बिकादेवी नित्य होती हुई भी पुनः-पुनः प्रकट होकर जगत् की रक्षा करती हैं॥ ३६॥
</details>

<details open><summary>विश्वास-प्रस्तुतिः</summary>

तयैतन्मोह्यते विश्वं सैव विश्वं प्रसूयते।  
सा याचिता च विज्ञानं तुष्टा ऋद्धिं प्रयच्छति॥
</details>

<details><summary>मूलम्</summary>

तयैतन्मोह्यते विश्वं सैव विश्वं प्रसूयते।  
सा याचिता च विज्ञानं तुष्टा ऋद्धिं प्रयच्छति॥
</details>

<details><summary>अनुवाद (हिन्दी)</summary>

(अ०१२। ३७)  
वे ही इस विश्वको मोहित करतीं, वे ही जगत् को जन्म देतीं तथा वे ही प्रार्थना करनेपर संतुष्ट हो विज्ञान एवं समृद्धि प्रदान करती हैं॥ ३७॥
</details>

<details open><summary>विश्वास-प्रस्तुतिः</summary>

व्याप्तं तयैतत्सकलं ब्रह्माण्डं मनुजेश्वर।  
महाकाल्या महाकाले महामारीस्वरूपया॥
</details>

<details><summary>मूलम्</summary>

व्याप्तं तयैतत्सकलं ब्रह्माण्डं मनुजेश्वर।  
महाकाल्या महाकाले महामारीस्वरूपया॥
</details>

<details><summary>अनुवाद (हिन्दी)</summary>

(अ०१२। ३८)  
राजन्! महाप्रलयके समय महामारीका स्वरूप धारण करनेवाली वे महाकाली ही इस समस्त ब्रह्माण्डमें व्याप्त हैं॥ ३८॥
</details>

<details open><summary>विश्वास-प्रस्तुतिः</summary>

सैव काले महामारी सैव सृष्टिर्भवत्यजा।  
स्थितिं करोति भूतानां सैव काले सनातनी॥
</details>

<details><summary>मूलम्</summary>

सैव काले महामारी सैव सृष्टिर्भवत्यजा।  
स्थितिं करोति भूतानां सैव काले सनातनी॥
</details>

<details><summary>अनुवाद (हिन्दी)</summary>

(अ०१२। ३९)  
वे ही समय-समयपर महामारी होती और वे ही स्वयं अजन्मा होती हुई भी सृष्टिके रूपमें प्रकट होती हैं। वे सनातनी देवी ही समयानुसार सम्पूर्ण भूतोंकी रक्षा करती हैं॥ ३९॥
</details>

<details open><summary>विश्वास-प्रस्तुतिः</summary>

भवकाले नृणां सैव लक्ष्मीर्वृद्धिप्रदा गृहे।  
सैवाभावे तथाऽलक्ष्मीर्विनाशायोपजायते॥
</details>

<details><summary>मूलम्</summary>

भवकाले नृणां सैव लक्ष्मीर्वृद्धिप्रदा गृहे।  
सैवाभावे तथाऽलक्ष्मीर्विनाशायोपजायते॥
</details>

<details><summary>अनुवाद (हिन्दी)</summary>

(अ०१२। ४०)  
मनुष्योंके अभ्युदयके समय वे ही घरमें लक्ष्मीके रूपमें स्थित हो उन्नति प्रदान करती हैं और वे ही अभावके समय दरिद्रता बनकर विनाशका कारण होती हैं॥ ४०॥
</details>

<details open><summary>विश्वास-प्रस्तुतिः</summary>

स्तुता सम्पूजिता पुष्पैर्धूपगन्धादिभिस्तथा।  
ददाति वित्तं पुत्रांश्च मतिं धर्मे गतिं शुभाम्॥ ॐ॥
</details>

<details><summary>मूलम्</summary>

स्तुता सम्पूजिता पुष्पैर्धूपगन्धादिभिस्तथा।  
ददाति वित्तं पुत्रांश्च मतिं धर्मे गतिं शुभाम्॥ ॐ॥
</details>

<details><summary>अनुवाद (हिन्दी)</summary>

(अ०१२। ४१)  
पुष्प, धूप और गन्ध आदिसे पूजन करके उनकी स्तुति करनेपर वे धन, पुत्र, धार्मिक बुद्धि तथा उत्तम गति प्रदान करती हैं॥ ४१॥
</details>

<details><summary>मूलम् (समाप्तिः)</summary>

॥ इति श्रीमार्कण्डेयपुराणे सावर्णिके मन्वन्तरे देवीमाहात्म्ये फलस्तुतिर्नाम द्वादशोऽध्यायः॥ १२॥  
उवाच २, अर्धश्लोकौ २, श्लोकाः ३७,  
एवम् ४१, एवमादितः ६७१॥
</details>

<details><summary>अनुवाद (हिन्दी)</summary>

इस प्रकार श्रीमार्कण्डेयपुराणमें सावर्णिक मन्वन्तरकी कथाके अन्तर्गत देवीमाहात्म्यमें ‘फलस्तुति’ नामक बारहवाँ अध्याय पूरा हुआ॥ १२॥
</details>
