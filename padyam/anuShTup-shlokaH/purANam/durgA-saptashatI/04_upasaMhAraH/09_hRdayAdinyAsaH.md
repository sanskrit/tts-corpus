+++
title = "०९ हृदयादिन्यासः"

+++


ॐ खड्गिनी शूलिनी घोरा गदिनी चक्रिणी तथा।  
शङ्खिनी चापिनी बाणभुशुण्डीपरिघायुधा॥ हृदयाय नमः  
ॐ शूलेन पाहि नो देवि पाहि खड्गेन चाम्बिके।  
घण्टास्वनेन नः पाहि चापज्यानिःस्वनेन च॥ शिरसे स्वाहा  
ॐ प्राच्यां रक्ष प्रतीच्यां च चण्डिके रक्ष दक्षिणे।  
भ्रामणेनात्मशूलस्य उत्तरस्यां तथेश्वरि॥शिखायै वषट्  
ॐ सौम्यानि यानि रूपाणि त्रैलोक्ये विचरन्ति ते।  
यानि चात्यर्थघोराणि तै रक्षास्मांस्तथा भुवम्॥ कवचाय हुम्  
ॐ खड्गशूलगदादीनि यानि चास्त्राणि तेऽम्बिके।  
करपल्लवसङ्गीनि तैरस्मान् रक्ष सर्वतः॥ नेत्रत्रयाय वौषट्  
ॐ सर्वस्वरूपे सर्वेशे सर्वशक्तिसमन्विते।  
भयेभ्यस्त्राहि नो देवि दुर्गे देवि नमोऽस्तु ते॥ अस्त्राय फट्