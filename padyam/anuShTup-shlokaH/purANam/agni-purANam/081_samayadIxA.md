+++
title = "०८१ समयदीक्षा"

+++

\{अथैकाशीतितमो ऽध्यायः\}

समयदीक्षाविधानं  
    
ईश्वर उवाच  
वाक्ष्यामि भोगमोक्षार्थं दीक्षां पापक्षयङ्करीं   ।  
मलमायादिपाशानां विश्लेषः क्रियते यया ॥००१।  
ज्ञानञ्च जन्यते शिष्ये सा दीक्षा भुक्तिमुक्तिदा ।  
विज्ञातकलनामैको द्वितीयः प्रलयाकलः[^१] ॥००२।  
तृतीयः सकलः शास्त्रे ऽनुग्राह्यस्त्रिविधो मतः   ।  
तत्राद्यो मलमात्रेण मुक्तो ऽन्यो मलकर्मभिः ॥००३।  
कलादिभूमिपर्यन्तं स्तवैस्तु सकलो यतः ।  
निराधाराथ साधारा दीक्षापि द्विविधा मता ॥००४।  
निराधारा द्वयोस्तेषां साधारा सकलस्य तु ।  
आधारनिरपेक्षेण क्रियते शम्भुचर्यया ॥००५।  
तीव्रशक्तिनिपातेन निराधारेति सा स्मृता ।  
आचार्यमूर्तिमास्थाय मायातीव्रादिभेदया ॥००६।  
शक्त्या यां कुरुते शम्भुः सा साधिकरणोच्यते ।  
    
:न्  
    
[^१]: प्रलयानल इति ख, चिह्नितपुस्तकपाठः । प्रलयात्मक इति ङ,  
चिह्नितपुस्तकपाठः  
:प् २४४  
    
इयं चतुर्विधा प्रोक्ता सवीजा वीजवर्जिता ॥००७।  
साधिकारानधिकारा यथा तदभिधीयते ।  
समयाचारसंयुक्ता सवीजा जायते नृणां ॥००८।  
निर्वीजा त्वसमर्थानां समयाचारवर्जिता ।  
नित्ये नैमित्तिके काम्ये यतः स्यादधिकारिता ॥००९।  
साधिकारा भवेद्दीक्षा साधकाचार्ययोरतः ।  
निर्वीजा दीक्षितानान्तु यदास मम पुत्रयोः ॥०१०।  
नित्यमात्राधिकारत्वद्दीक्षा निरधिकारिका ।  
द्विविधेयं द्विरूपा हि प्रत्येकमुपजायते ॥०११।  
एका क्रियावती तत्र कुण्डमण्डलपूर्विका ।  
मनोव्यापारमात्रेण या सा ज्ञानवती मता ॥०१२।  
इत्थं लब्धाधिकारेण दीक्षा।अचार्येण साध्यते   ।  
स्कन्ददीक्षां गुरुः कुर्यात् कृत्वा नित्यक्रियां ततः[^१]   ॥०१३।  
प्रणवार्ग्यकराम्भोजकृतद्वाराधिपार्चणः ।  
विघ्नानुत्सार्य देहल्यां न्यस्यास्त्रं स्वासने स्थितः   ॥०१४।  
कुर्वीत भूतसंशुद्धिं मन्त्रयोगं यथोदितं ।  
तिलतण्डुलसिद्धार्थकुशदूर्वाक्षतोदकं ॥०१५।  
सयवक्षीरनीरञ्च विशेषार्घ्यमिदन्ततः ।  
तदम्बुना द्रव्यशुद्धिं तिलकं स्वासनात्मनोः ॥०१६।  
पूजनं मन्त्रशिद्धिञ्च पञ्चगव्यञ्च पूर्ववत् ।  
लाजचन्दनसिद्धार्थभस्मदूर्वाक्षतं[^२] कुशान्   ॥०१७।  
विकिरान् शुद्धलाजांस्तान् सधूपानस्त्रमन्त्रितान् ।  
    
:न्  
    
[^१]: कृतनित्यक्रियाद्वय इति ख, चिह्नितपुस्तकपाठः  
    
[^२]: भस्मदूर्वाक्षतानिति ङ, चिह्नितपुस्तकपाठः  
:प् २४५  
    
शस्त्राम्बु[^१]प्रोक्षितानेतान् कवचेनावगुण्ठितान्   ॥०१८।  
नानाग्रहणाकारान् विघ्नौघविनिवारकान् ।  
दर्भाणान्तालमानेन कृत्वा षट्त्रिंशता दलैः   ॥०१९।  
सप्तजप्तं शिवास्त्रेण वेणीं बोधासिमुत्तमं ।  
शिवमात्मनि विन्यस्य सृष्ट्याधारमभीप्सितं   ॥०२०।  
निष्कलं च शिवं न्यस्य शिवो ऽहमिति भावयेत् ।  
उष्णीषं शिरसि न्यस्य अलं कुर्यात्स्वदेहकं ॥०२१।  
गन्धमण्डनकं स्वीये विदध्याद्दक्षिणे करे ।  
विधिनात्रार्चयेदीशमित्थं स्याच्छिवमस्तकं ॥०२२।  
विन्यस्य शिवमन्त्रेण भास्वरं निजमस्तके ।  
शिवादभिन्नमात्मानं कर्तारं भावयेद्यथा ॥०२३।  
मण्डले कर्मणां साक्षी कलशे यज्ञरक्षकः   ।  
होमाधिकरणं वह्नौ शिष्ये पाशविमोचकः[^२]   ॥०२४।  
स्वात्मन्यनुगृहीतेति षडाधारो य ईश्वरः ।  
सो ऽहमेवेति कुर्वीत भावं स्थिरतरं पुनः ॥०२५।  
ज्ञानखड्गकरः स्थित्वा नैरृत्याभिमुखो नरः   ।  
सार्घ्याम्बुपञ्चगव्याभ्यां प्रोक्षयेद्यागमण्डपं   ॥०२६।  
चतुष्पथान्तसंस्कारैः संस्कुर्यादीक्षणादिभिः   ।  
विक्षिप्य विकरांस्तत्र कुशकूर्चोपसंहरेत् ॥०२७।  
तानीशदिशि वर्धन्यामासनायोपकल्पयेत् ।  
नैरृते वास्तुगीर्वाणान् द्वारे लक्ष्मीं प्रपूजयेत्   ॥०२८।  
आप्ये रत्नैः पूरयन्तीं हृदा मण्डपरूपिणीं   ।  
    
:न्  
    
[^१]: अस्त्राम्बु इति ङ, चिह्नितपुस्तकपाठः  
[^२]: शिष्ये पापविमोचक इति ङ, चिह्नितपुस्तकपाठः  
:प् २४६  
    
साम्बुवस्त्रे सरत्ने च धान्यस्थे पश्चिमानने ॥०२९।  
ऐशे कुम्भे यजेच्छम्भुं शक्तिं कुम्भस्य दक्षिणे   ।  
पश्चिमस्यान्तु सिंहस्थां वर्धनीं खड्गरूपिणीं   ॥०३०।  
दिक्षु शक्रादिदिक्पालान्विष्ण्वन्तान् प्रणवासनान्   ।  
वाहनायुधसंयुक्तान् हृदाभ्यर्च्य स्वनामभिः   ॥०३१।  
प्रथमन्तां समादाय कुम्भस्याग्राभिगामिनीं   ।  
अविच्छिन्नपयोधरां भ्रामयित्वा प्रदक्षिणं ॥०३२।  
शिवाज्ञां लोकपालानां श्रावयेन्मूलमुच्चरन् ।  
संरक्षत यथायोगं कुम्भं धृत्वाथ तां धारेत्   ॥०३३।  
ततः स्थिरासने कुम्भे साङ्गं सम्पूज्य शङ्करं   ।  
विन्यस्य शोध्यमध्वानं वर्धन्यामस्त्रमर्चयेत् ॥०३४।  
    
ॐ हः अस्त्रासनाय हूं फट् । ॐ ॐ अस्त्रमूर्तये नमः ।  
ॐ हूं फट् पाशुपतास्त्राय नमः । ॐ ॐ हृदयाय  
हूं फट् नमः । ॐ श्रीं शिरसे हूं फट् नमः । ॐ  
यं शिखायै हूं फट् नमः । ॐ गूं कवचाय हूं  
फट् नमः । ॐ फट् अस्त्राय हूं फट् नमः[^१]  
चतुर्वक्त्रं सदंष्ट्रञ्च स्मरेदस्त्रं सशक्तिकं   ।  
समुद्गरत्रिशूलासिं सूर्यकोटिसमप्रभं ॥०३५।  
भगलिङ्गसमायोगं विदध्याल्लिङ्गमुद्रया ।  
    
:न्  
    
[^१]: ॐ अं हः अस्त्रासनाय ह्रं फट् । ॐ अं अस्त्रमूर्तये  
नमः । ॐ पशूं हुं फट् पाशुपतास्त्राय नमः । ॐ  
हृदयाय ह्रं फट् नमः । ॐ श्रीं शिरसे ह्रूं फट्  
नमः । ॐ मं शिखायै फट् नमः । ॐ अस्त्राय फट्  
हूं फट् नमः । इति ग, चिह्न्कितपुस्तकपाठः । ॐ हः  
अस्त्रासनाय क्रूं फट् । ॐ ॐ अस्त्रमूर्तये नमः । ॐ स्वां  
स्वं क्रूं फट् पाशुपतास्त्राय स्वाहा । ॐ ॐ हृदयाय  
क्रूं फट् नमः । ॐ पं शिखायै क्रूं फट् नमः ।  
ॐ खं कवचाय क्रूं फट् नमः । ॐ हं फट् अस्त्राय  
फट् नमः । इति ङ, चिह्नितपुस्तकपाठः  
:प् २४७  
    
अग्गुष्ठेन स्पृशेत् कुम्भं हृदा मुष्ट्यास्त्रवर्धनीं   ॥०३६।  
भुक्तये मुक्तये त्वादौ मुष्टिना वर्धनीं स्पृशेत्   ।  
कुम्भस्य मुखरक्षार्थं ज्ञानखड्गं समर्पयेत्   ॥०३७।  
शस्त्रञ्च मूलमन्त्रस्य शतं कुम्भे निवेशयेत् ।  
तद्दशांशेन वर्धन्यां रक्षां विज्ञापयेत्ततः   ॥०३८।  
यथेदं कृतयत्नेन भगवन्मखमन्दिरं ।  
रक्षणीयं जगन्नाथ सर्वाध्वरधर त्वया ॥०३९।  
प्रणवस्थं चतुर्बाहुं वायव्ये गणमर्चयेत्[^१] ।  
स्थण्डिले शिवमभ्यर्च्य सार्घ्यकुण्डं व्रजेन्नरः   ॥०४०।  
निविष्टो मन्त्रतृप्त्यर्थमर्घ्यगन्धघृतादिकं   ।  
वामे ऽसव्ये तु विन्यस्य समिद्दर्भतिलादिकं ॥०४१।  
कुण्डवह्निस्रुगाज्यादि प्राग्वत् संस्कृत्य भावयेत् ।  
मुख्यतामूर्ध्ववक्त्रस्य हृदि वह्नौ शिवं यजेत् ॥०४२।  
स्वमूर्तौ शिवकुम्भे च स्थण्डिले त्वग्निशिष्ययोः   ।  
सृष्टिन्यासेन विन्यस्य शोध्याध्वानं यथाविधि   ॥०४३।  
कुण्डमानं मुखं ध्यात्वा हृदाहुतिभिरीप्सितं   ।  
वीजानि सप्तजिह्वानामग्नेर्होमाय भण्यते ॥०४४।  
विरेफावन्तिमौवर्णौ रेफषष्ठस्वरान्वितौ ।  
इन्दुविन्दुशिखायुक्तौ जिह्वावीजानुपक्रमात् ॥०४५।  
हिरण्या वनका रक्ता कृष्णा तदनु सुप्रभा ।  
अतिरिक्ता बहुरूपा रुद्रेन्द्राग्न्याप्यदिङ्मुखा ॥०४६।  
क्षीरादिमधुरैर् होमं कुर्याच्छान्तिकपौष्टिके   ।  
अभिचारे तु पिण्याकसक्तुकञ्चुककाञ्चिकैः ॥०४७।  
लवणैर् आजिकातक्रकटुतैलैश् च कण्टकैः ।  
    
:न्  
    
[^१]: वायव्ये कालमर्चयेदिति ग, चिह्नितपुस्तकपाठः  
:प् २४८  
    
समिद्भिरपि वक्राभिः क्रुद्धो भाष्याणुना यजेत्   ॥०४८।  
कदम्बकलिकाहोमाद्यक्षिणी सिद्ध्यति ध्रुवं ।  
बन्धूककिंशुकादीनि वश्याकर्षाय होमयेत् ॥०४९।  
बिल्वं राज्याय लक्ष्मार्थं पाटलांश् चम्पकानपि   ।  
पद्मानि चक्रवर्तित्वे भक्ष्यभोज्यानि सम्पदे ॥०५०।  
दूर्वा व्याधिविनाशाय सर्वसत्त्ववशीकृते ।  
प्रियङ्गुपाटलीपुष्पं चूतपत्रं ज्वरान्तकं   ॥०५१।  
मृत्युञ्जयो मृत्युजित् स्याद् वृद्धिः स्यात्तिलहोमतः   ।  
रुद्रशान्तिः सर्वशान्त्यै अथ प्रस्तुतमुच्यते ॥०५२।  
आहुत्यष्टशतैर् मूलमङ्गानि तु दशांशतः   ।  
सन्तर्पयेत मूलेन दद्यात् पूर्णां यथा पुरा ॥०५३।  
तथा शिष्यप्रवेशाय प्रतिशिष्यं शतं जपेत् ।  
दुर् निमित्तापसाराय सुनिमित्तकृते तथा ॥०५४।  
शतद्वयञ्च होतव्यं मूलमन्त्रेण पूर्ववत् ।  
मूलाद्यष्टास्त्रमन्त्राणां स्वाहान्तैस्तर्पणं सकृत्   ॥०५५।  
शिखासम्पुटितैर् वीजैर् ह्रूं फडन्तैश् च[^१] दीपनं   ।  
ॐ हौं शिवाय स्वाहेत्यादिमन्त्रैश् च तर्पणं ॥०५६।  
ॐ ह्रूं ह्रौं ह्रीं शिवाय ह्रूं[^२] फडित्यादिदीपनं   ।  
ततः शिवाम्भसा स्थालीं क्षालितां वर्मगुण्ठितां[^३]   ॥०५७।  
चन्दनादिसमालब्धां बध्नीयात् कटकं गले ।  
वर्मास्त्रजप्तसद्दर्भपत्राभ्यां चरुसिद्धये ॥०५८।  
    
:न्  
    
[^१]: हुं फडन्तैश् च ख, चिह्नितपुस्तकपाठः  
    
[^२]: ॐ हूं हौं हूं शिवाय हूमिति ख, चिह्नितपुस्तकपाठः ।  
ॐ क्रं हौं क्रं शिवाय क्रूं इति ङ,  
चिह्नितपुस्तकपाठः  
    
[^३]: धर्मगुण्ठितामिति ख, चिह्नितपुस्तकपाठः  
:प् २४९  
    
वर्माद्यैर् आसने[^१] दत्ते सार्धेन्दुकृतमण्डले[^२] ।  
न्यस्तायां मूर्तिभूतायां भावपुष्पैः शिवं यजेत्   ॥०५९।  
वस्त्रबद्धमुखायां वा स्थाल्यां पुष्पैर् वहिर्भवैः   ।  
चुल्ल्यां पश्चिमवक्त्रायां न्यस्तायां मानुषात्मना   ॥०६०।  
न्यस्ताहङ्कारवीजायां शुद्धायां वीक्षणादिभिः   ।  
धर्माधर्मशरीरायां जप्तायां मानुषात्मना   ॥०६१।  
स्थालीमारोपयेदस्त्रजप्तां गव्याम्बुमार्जितां ।  
गव्यं पयो ऽस्त्रसंशुद्धं प्रासादशतमन्त्रितं   ॥०६२।  
तुण्डलान् श्यामकादीनां निक्षिपेत्तत्र तद्यथा   ।  
एकशिष्यविधानाय तेषां प्रसृतिपञ्चकं ॥०६३।  
प्रसृतिं प्रसृतिं पश्चाद्वर्धयेद् द्व्यादिषु क्रमात्   ।  
कुर्याच्चानलमन्त्रेण पिधानं कवचाणुना ॥०६४।  
शिवाग्नौ मूलमन्त्रेण पूर्वास्यश् चरुकं पचेत् ।  
सुखिन्ने तत्र तच्चुल्ल्यां श्रुवमापूर्य सर्पिषा ॥०६५।  
स्वाहान्तैः संहितामन्त्रैर् दत्वा तप्ताभिघारणं   ।  
संस्थाप्य मण्डले स्थालीं सद्दर्भे ऽस्त्राणुना कृते   ॥०६६।  
प्रणवेन पिधायास्यां तद्देहलेपनं हृदा ।  
सुशीतलो भवत्येवम् प्राप्य शीताभिघारणं ॥०६७।  
विदध्यात्संहितामन्त्रैः शिष्यं प्रति सकृत् सकृत्   ।  
धर्माद्यासनके हुत्वा[^३] कुण्डमण्डलपश्चिमे   ॥०६८।  
सम्पातञ्च स्रुचा हुत्वा शुद्धिं संहितया चरेत् ।  
चरुकं सकृदालभ्य तयैव वषडन्तया ॥०६९।  
    
:न्  
    
[^१]: धर्माद्यैर् आसने इति क, चिह्नितपुस्तकपाठः  
    
[^२]: सार्दाम्बुकृतमण्डले इति ख, चिह्नितपुस्तकपाठः  
    
[^३]: धर्माद्यासनके धृत्वेति ख, ग, चिह्नितपुस्तकपाठः  
:प् २५०  
    
धेनुमुद्रामृतीभूतं स्थण्डिलेशान्तिकं नयेत्[^१]   ।  
साज्यभागं स्वशिष्याणां भागो देवाय वह्नये   ॥०७०।  
कुर्यात्तु स्तोकपालादेः समध्वाज्यमितिदं त्रयं ।  
नमो ऽन्तेन हृदा दद्यात्तेनैवाचमनीयकं[^२] ॥०७१।  
साज्यं मन्त्रशतं हुत्वा दद्यात् पूर्णां यथाविधि   ।  
मण्डलं कुण्डतः पूर्वे मध्ये वा शम्भुकुम्भयोः   ॥०७२।  
रुद्रमातृगणादीनां निर्वर्त्यान्तर्बलिं हृदा   ।  
शिवमध्ये ऽप्यलब्धाज्ञो विधायैकत्वभावनं ॥०७३।  
सर्वज्ञतादियुक्तो ऽहं समन्ताच्चोपरि स्थितः ।  
ममांशो योजनास्थानमधिष्ठाहमध्वरे ॥०७४।  
शिवो ऽहमित्यहङ्कारी निष्क्रमेद् यागमण्डपात् ।  
न्यस्तपूर्वाग्रसन्धर्भे शस्त्राणुकृतमण्डले ॥०७५।  
प्रणवासनके शिष्यं शुक्लवस्त्रोत्तरीयकं ।  
स्नातञ्चोदङ्मुखं मुक्त्यै पूर्ववक्त्रन्तु भुक्तये ॥०७६।  
ऊर्ध्वं कायं समारोप्य पूर्वास्यं प्रविलोकयेत् ।  
चरणादिशिखां यावन्मुक्तौ भुक्तौ विलोमतः ॥०७७।  
चक्षुषा सप्रसादेन शैवं धाम विवृण्वता   ।  
अस्त्रोदकेन सम्मोक्ष्य मन्त्राम्बुस्नानसिद्दये ॥०७८।  
भस्मस्नानाय विघ्नानां शान्तये पापभित्तये[^३] ।  
सृष्टिसंहारयोगेन ताडयेदस्त्रभस्मना ॥०७९।  
पुनरस्त्राम्बुना प्रोक्ष्य सकलीकरणाय तं ।  
    
:न्  
    
[^१]: स्थण्डिलोपान्तिकं नयेदिति ङ, चिह्नितपुस्तकपाठः  
    
[^२]: तेनैवाचमनीयमिति क, ख, ग, चिह्नितपुस्तकत्रयपाठः  
    
[^३]: पाशभित्तये इति ग, चिह्नितपुस्तकपाठः  
:प् २५१  
    
नाभेरूर्ध्वं कुशाग्रेण मार्जनीयास्त्रमुच्चरन्   ॥०८०।  
त्रिधा।अलभेत तन्मूलैर् अघमर्षाय नाभ्यधः ।  
द्वैविध्याय च पाशानां आलभेत शराणुना ॥०८१।  
तच्छरीरे शिवं साङ्गं सासनं विन्यसेत्ततः ।  
पुष्पादिपूजितस्यास्य नेत्रे नेत्रेण वा हृदा ॥०८२।  
बध्वामन्त्रितवस्त्रेण सितेन सदशेन च ।।  
प्रदक्षिणक्रमादेनं प्रवेश्य शिवदक्षिणं   ॥०८३।  
सवस्त्रमासनं दद्यात् यथावर्णं[^१] निवेदयेत् ।  
संहारमुद्रयात्मानं मूर्त्या तस्य हृदम्बुजे ॥०८४।  
निरुध्य शोधिते काये न्यासं कृत्वा तमर्चयेत् ।  
पूर्वाननस्य शिष्यस्य मूलमन्त्रेण मस्तके ॥०८५।  
शिवहस्तं प्रदातव्यं रुद्रेशपददायकं ।  
शिवसेवाग्रहोपायं दत्तहस्तं शिवाणुना[^२] ॥०८६।  
शिवे प्रक्षेपयेत् पुष्पमपनीयार्चकन्तारं[^३] ।  
तत्पात्रस्थानमन्त्राढ्यं शिवदेवगणानुगं ॥०८७।  
विप्रादीनां क्रमान्नाम कुर्याद्वा स्वेच्छया गुरुः   ।  
प्रणतिं कुम्भवर्धन्योः कारयित्वानलान्तिकं ॥०८८।  
सदक्षिणासने तद्वत्[^४] सौम्यास्यमुपवेशयेत् ।  
शिष्यदेहविनिष्क्रान्तां सुषुम्णामिव चिन्तयेत् ॥०८९।  
निजग्रहलीनाञ्च दर्भमूलेन मन्त्रितं ।  
    
:न्  
    
[^१]: सुवर्णञ्चेति ग, चिह्नितपुस्तकपाठः  
    
[^२]: शिवात्मनेति ख, ग, चिह्नितपुस्तकद्वयपाठः  
    
[^३]: अपनीयाधिकाम्बरं इति घ, चिह्नितपुस्तकपाठः  
    
[^४]: सदक्षिणासन तत्रेति ङ, चिह्नितपुस्तकपाठः  
:प् २५२  
    
दर्भाग्रं दक्षिणे तस्य विधाय करपल्लवे ॥०९०।  
तम्मूलमात्मजङ्घायामग्रञ्चेति शिखिध्वजे ।  
शिष्यस्य हृदयं गत्वा रेचकेन शिवाणुना[^१] ॥०९१।  
पुरकेण समागत्य स्वकीयं हृद्यान्तरं ।  
शिवाग्निना पुनः कृत्वा नाडीसन्धानमीदृशं   ॥०९२।  
हृदा तत्सन्निधानार्थञ्जुहुयादाहुतित्रयं ।  
शिवहस्तस्थिरत्वार्थं[^२] शतं मूलेन होमयेत् ।०९३।  
इत्थं समयदीक्षायां भवेद्योग्यो भवार्चने ॥०९३एफ़्।  
    
\{इत्य् आदिमहापुराणे आग्नेये समयदीक्षाकथनं नाम एकाशीतितमो ऽध्यायः ॥  }
    