+++
title = "०९८ गौरीप्रतिष्ठाविधिः"

+++
    
\{अथाष्टनवतितमो ऽध्यायः ॥  \}
    
गौरीप्रतिष्ठाकथनं  
    
ईश्वर उवाच  
वक्ष्ये गौरीप्रतिष्ठाञ्च पूजया सहितां शृणु   ।  
मण्डपाद्यं पुरो यच्च[^१] संस्थाप्य चाधिरोपयेत्   ॥००१।  
शय्यायान्तांश् च विन्यस्य मन्त्रान्मूर्त्यादिकान् गुह   ।  
आत्मविद्याशिवान्तञ्च[^२] कुर्यादीशनिवेशनं ॥००२।  
शक्तिं परां ततो[^३] न्यस्य हुत्वा[^४] जप्त्वा च पूर्ववत्   ।  
सन्धाय च तथा पिण्डीं[^५] क्रियाशक्तिस्वरूपिणीं   ॥००३।  
सदेशव्यापिकां ध्यात्वा न्यस्तरत्नादिकां तथा ।  
एवं संस्थाप्य तां पश्चाद्देवीन्तस्यान्नियोजयेत् ॥००४।  
परशक्तिस्वरूपान्तां स्वाणुना[^६] शक्तियोगतः   ।  
ततो न्यसेत् क्रियाशक्तिं पीठे ज्ञानञ्च विग्रहे ॥००५।  
ततोपि व्यापिनीं शक्तिं समावाह्य नियोजयेत् ।  
अम्बिकां शिवनाम्नीञ्च समालभ्य[^७] प्रपूजयेत् ॥००६।  
    
ॐ आधारशक्तये नमः । ॐ कूर्माय नमः । ॐ स्कन्दाय च  
तथा नमः । ॐ ह्रीं नारायणाय नमः । ॐ ऐश्वर्याय  
नमः  
    
:न्  
    
[^१]: मण्डपाद्यं प्रविशेच्च इति ग॥  
    
[^२]: शिवास्त्रं चेति घ॥  
    
[^३]: तथा शक्तिं परामिति ख॥  
    
[^४]: स्तुत्वेति ज॥  
    
[^५]: चण्डीमिति ख॥  
    
[^६]: आत्मनेति छ॥  
    
[^७]: त्र्यम्बकेशीति नाम्नीञ्च समारभ्येति ज॥  
:प् ३३९  
    
ॐ अं अधश्छदनाय नमः । ॐ पद्मासनाय नमः । ॐ  
ऊर्ध्वच्छदनाय नमः । ॐ पद्मासनाय नमः । अथ  
सम्पूज्याः केशवास् तथा । ॐ ह्रीं कर्णिकाय नमः । ॐ  
क्षं पुष्कराक्षेभ्य[^१] इहार्चयेत् । ॐ हां पुष्ट्यै ह्रीं  
च ज्ञानायै ह्रूं क्रियायै ततो नमः । ॐ नालाय नमः । रुं  
धर्माय नमः[^२] । रुं ज्ञानाय वै नमः[^३] । ॐ वैराग्याय  
वै नमः । ॐ वै अधर्माय नमः[^४] । ॐ रुं अज्ञानाय वै  
नमः । ॐ अवैराग्याय वै नमः । अं अनैश्वर्याय नमः ।  
हुं वाचे हुं च रागिण्यै क्रैं ज्वालिन्यै ततो नमः । ॐ ह्रौं  
शमायै[^५] च नमः । ह्रुं ज्येष्ठायै ततो नमः । ॐ ह्रौं  
रौं क्रौं नवशक्त्यै गौं च गौर्यासनाय च । गौं  
गौरीमूर्तये नमः । गौर्या मूलमथोच्यते । ॐ ह्रीं सः[^६]  
महागौरि रुद्रदयिते स्वाहा । गौर्यै नमः । गां ह्रूं ह्रीं  
शिवो गूं स्यात् शिवायै कवचाय च । गों नेत्राय च गों अस्त्राय ॐ  
गौं विज्ञानशक्तये, ॐ गूं क्रियाशक्तये नमः[^७] । पूर्वादौ  
शाक्रादिकान् । ॐ सुं सुभागायै नमः । ह्रीं वीजललिता  
ततः । ॐ ह्रीं कामिन्यै च नमः । ॐ ह्रूं स्यात्  
कामशालिनीमन्त्रैर् गौरीं प्रतिष्ठाप्य प्रार्च्य जप्त्वाथ  
सर्वभाक्[^८] ॥

\{इत्य् आग्नेये महापुराणे गौरीप्रतिष्ठा नामाष्टनवतितमो ऽध्यायः  }
    
:न्  
    
[^१]: ॐ खं पुष्करेभ्य इति ख॥  
    
[^२]: धं धर्माय नम इति ख॥  
    
[^३]: वं ज्ञानाय नम इति ख॥  
    
[^४]: रुं अधर्माय नम इति ङ॥  
    
[^५]: वामायै इति ख॥ , ग॥ , घ॥ , ङ॥ च  
    
[^६]: ॐ हूं स इति घ॥  
    
[^७]: ह्रीं क्रियाशक्तये नम इति झ॥ । ॐ क्रियाशक्तये नम इति घ॥  
    
[^८]: जप्त्वानुरूपतः इति ग॥ , छ॥ , च  
:प् ३४०  
    