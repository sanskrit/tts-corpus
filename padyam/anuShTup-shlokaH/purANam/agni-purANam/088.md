+++
title = "०८८"

+++

\{अथाष्टाशीतितमो ऽध्यायः\}

निर्वाणदीक्षाकथनं  
    
ईश्वर उवाच  
सन्धानं शान्त्यतीतायाः शान्त्या सार्धं विशुद्धया   ।  
कुर्वीत पूर्ववत्तत्र तत्त्ववर्णादि तद् यथा ॥००१।  
    
ॐ हीं क्षौं हौं हां इति सन्धानानि  
उभौ शक्तिशिवौ तत्त्वे भुवनाष्टकसिद्धिकं ।  
दीपकं रोचिकञ्चैव मोचकं चोर्ध्वगामि च ॥००२।  
व्योमरूपमनाथञ्च स्यादनाश्रितनष्टमं ।  
ओङ्कारपदमीशाने मन्त्रो वर्णाश् च षोडश   ॥००३।  
अकारादिविसर्गान्ता वीजेन देहकारकौ ।  
कुहूश् च शङ्खिनी नाड्यौ देवदत्तधनञ्जयौ ॥००४।  
मरुतौ स्पर्शनं श्रोत्रं इन्द्रिये विषयो नभः ।  
:प् २७८  
    
शब्दो गुणो ऽस्यावस्था तु तुर्यातीता तु पञ्चमी ॥००५।  
हेतुः सदाशिवो देव इति तत्त्वादिसञ्चयं ।  
सञ्चिन्त्य शान्त्यतीताख्यं विदध्यात्ताडनादिकं   ॥००६।  
कलापाशं समाताड्य फडन्तेन विभिद्य च ।  
प्रविश्यान्तर् नमो ऽन्तेन फडन्तेन वियोजयेत् ॥००७।  
शिखाहृत्सम्पुटीभूतं स्वाहान्तं सृणिमुद्रया   ।  
पूरकेण समाकृष्य पाशं मस्तकसूत्रतः   ॥००८।  
कुम्भकेन समादाय रेचकेनोद्भवाख्यया ।  
हृत्सम्पुटनमो ऽन्तेन वह्निं कुण्डे निवेशयेत् ॥००९।  
अस्याः पूजादिकं सर्वं निवृत्तेरिव साधयेत् ।  
सदाशिवं समावाह्य पूजयित्वा प्रतर्प्य च ॥०१०।  
सदा ख्याते ऽधिकारे ऽस्मिन् मुमुक्षुं दीक्षयाम्यहं   ।  
भाव्यं त्वयानुकूलेन भक्त्या विज्ञापयेदिति ॥०११।  
पित्रोरावाहनं पूजां कृत्वा तर्पणसन्निधी ।  
हृत्सम्पुटात्मवीजेन शिष्यं वक्षसि ताडयेत्   ॥०१२।  
    
ॐ हां हूं हं फट्  
प्रविश्य चाप्यनेनैव चैतन्यं विभजेत्ततः ।  
शस्त्रेण पाशसंयुक्तं ज्येष्ठयाङ्कुशमुद्रया   ॥०१३।  
    
ॐ हां हूं हं फट्[^१]  
स्वाहान्तेन तदाकृष्य तेनैव पुटितात्मना ।  
गृहीत्वा तन्नमो ऽन्तेन निजात्मनि नियोजयेत् ॥०१४।  
    
ॐ हां हं हीं आत्मने नमः[^२]  
    
:न्  
    
[^१]: ॐ हां हुं हः फट् इति ख, चिह्नितपुस्तकपाठः  
    
[^२]: ॐ हां हं ह्रीमात्मने नम इति ख, चिह्नितपुस्तकपाठः  
:प् २७९  
    
पूर्ववत् पितृसंयोगं भावयित्वोद्भवाख्यया ।  
वामया तदनेनैव[^१] देव्या गर्भे नियोजयेत् ॥०१५।  
गर्भाधानादिकं सर्वं पूर्वोक्तविधिना चरेत् ।  
मूलेन पाशशैथिल्ये निष्कृत्यैव शतं जपेत् ॥०१६।  
मलशक्तितिरोधाने पाशानाञ्च वियोजने ।  
पञ्चपञ्चाहुतीर्दद्यादायुधेन यथा पुरा ॥०१७।  
पाशानायुधमन्त्रेण सप्रवाराभिजप्तया ।  
छिन्द्यादस्त्रेण कर्तर्या कलावीजयुजा यथा ॥०१८।  
    
ॐ हां शान्त्यतीतकलापाशाय हः हूं फट्  
विसृज्य वर्तुलीकृत्य पाशानस्त्रेण पूर्ववत् ।  
घृतपूर्णे श्रुवे दत्वा कलास्त्रेणैव होमयेत् ॥०१९।  
अस्त्रेण जुहुयात् पज्च पाशाङ्कुशनिवृत्तये ।  
प्रायश्चित्तनिषेधार्थं दद्यादष्टाहुतीस्ततः   ॥०२०।  
सदाशिवं हृदावाह्य कृत्वा पूजनतर्पणे ।  
पूर्वोक्तविधिना कुर्यादधिकारसमर्पणं ॥०२१।  
    
ॐ हां सदाशिव मनोविन्दु शुल्कं गृहाण स्वाहा  
निःशेषदग्धपाशस्य पशोरस्य सदाशिव ।  
बन्धाय न त्वया स्थेयं शिवाज्ञां श्रावयेदिति ॥०२२।  
मूलेन जुहुयात् पूर्णां विसृजेत्तु सदाशिवं ।  
ततो विशुद्धमात्मानं शरच्चन्द्रमिवोदितं ॥०२३।  
संहारमुद्रया रौद्र्या संयोज्य गुरुरात्मनि ।  
कुर्वीत शिष्यदेहस्थमुद्धृत्योद्भवमुद्रया ॥०२४।  
दद्यादाप्यायनायास्य मस्तके ऽर्घ्याम्बुविन्दुकं ।  
क्षमयित्वा महाभक्त्या पितरौ विसृजेत्तथा ॥०२५।  
    
:न्  
    
[^१]: वामया हृदयेनैवेति ग, चिह्नितपुस्तकपाठः  
:प् २८०  
    
खेदितौ शिष्यदीक्षायै यन्मया पितरौ युवां ।  
कारुण्यनान्मोक्षयित्वा तद्व्रज त्वं स्थानमात्मनः   ॥०२६।  
शिखामन्त्रितकर्तर्या बोधशक्तिस्वरूपिणीं ।  
शिखां छिद्याच्छिवास्त्रेण शिष्यस्य चतुरङ्गुलां   ॥०२७।  
    
ॐ क्लीं शिखायै हूं फट्[^१] ॐ हः अस्त्राय हूं  
फट्  
स्रुचि तां घृतपूर्णायां गोविड्गोलकमध्यगां[^२]   ।  
संविधायास्त्रमन्त्रेण हूं फडन्तेन होमयेत् ॥०२८।  
    
ॐ हौं हः अस्त्राय हूं फट्  
प्रक्षाल्य स्रुक्स्रुवौ शिष्यं संस्नाप्याचम्य च स्वयं   ।  
योजनिकास्थानमात्मानं शस्त्रमन्त्रेण ताडयेत् ॥०२९।  
वियोज्याकृष्य सम्पूज्य[^३] पूर्ववद् द्वादशान्ततः   ।  
आत्मीयहृदयाम्भोजकर्णिकायां निवेशयेत् ॥०३०।  
पूरितं श्रुवमाज्येन विहिताधोमुखश्रुचा ।  
नित्योक्तविधिना।अदाय शङ्खसन्निभमुद्रया ॥०३१।  
प्रसारितशिरोग्रीवो नादोच्चारानुसारतः ।  
समदृष्टिशिवश्चान्तः परभावसमन्वितः ॥०३२।  
कुम्भमण्डलवह्निभ्यः[^४] शिष्यादपि निजात्मनः   ।  
गृहीत्वा षड्विधविधानं श्रुगग्रे प्राणनाडिकं   ॥०३३।  
सञ्चिन्त्य विन्दुवद् ध्यात्वा क्रमशः सप्तधा यथा   ।  
प्रथमं प्राणसंयोगस्वरूपमपरन्ततः ॥०३४।  
    
:न्  
    
[^१]: ॐ हूं शिखायै हूं फट् इति ख, ङ, चिह्नितपुस्तकपाठः  । ॐ ह्रीं शिखायै ह्रं फडिति ग, चिह्नितपुस्तकपाठः  
    
[^२]: गोविन्दलोकमध्यगामिति ख, चिह्नितपुस्तकपाठः  
    
[^३]: वियोज्याकृष्य सङ्गृह्येति ख, ङ, चिह्नितपुस्तकपाठः  
    
[^४]: कुण्डमण्डलवह्निभ्य इति ख, चिह्नितपुस्तकपाठः  
:प् २८१  
    
हृदयादिक्रमोच्चारविसृष्टं मन्त्रसञ्ज्ञकं   ।  
पूरकं कुम्भकं कृत्वा व्यादाय वदनं मनाक्   ॥०३५।  
सुषुम्णानुगतं नादस्वरूपन्तु तृतीयकं ।  
सप्तमे कारणे त्यागात्प्रशान्तविखरं लयः ॥०३६।  
शक्तिनादोर्ध्वसञ्चारस्तच्छक्तिविखरं मतं ।  
प्राणस्य निखिलस्यापि शक्तिप्रमेयवर्जितं ॥०३७।  
तत्कालविखरं षष्ठं शक्त्यतीतञ्च सप्तमं   ।  
तदेतद् योजनास्थानं विखरन्तत्त्वसञ्ज्ञकं ॥०३८।  
पूरकं कुम्भकं कृत्वा व्यादाय वदनं मनाक्   ।  
शनैर् उदीरयन् मूलं कृत्वा शिष्यात्मनो लयं   ॥०३९।  
हकारे तडिदाकारे षडध्वजप्राणरूपिणि ।  
उकारं परतो नाभेर्वितस्तिं व्याप्य संस्थितं ॥०४०।  
ततः परं मकारन्तु हृदयाच्चतुरङ्गुलं ।  
ओङ्कारं वाचकं विष्णोस्ततो ऽष्टाङ्गुलकण्ठकं   ॥०४१।  
चतुरङ्गुलतालुस्थं मकारं रुद्रवाचकं ।  
तद्वल्ललाटमध्यस्थं विन्दुमीश्वरवाचकं ॥०४२।  
नादं सदाशिवं देवं ब्रह्मरन्ध्रावसानकं   ।  
शक्तिं च ब्रह्मरन्ध्रस्थां त्यजन्नित्यमनुक्रमात् ॥०४३।  
दिव्यं पिपीलिकास्पर्शं तस्मिन्नेवानुभूय च ।  
द्वादशान्ते परे तत्त्वे परमानन्दलक्षणे ॥०४४।  
भावशून्ये मनो ऽतीते शिवे नित्यगुणोदये ।  
विलीय मानसे तस्मिन् शिष्यात्मानं विभावयेत् ॥०४५।  
विमुञ्चन् सर्पिषो धारां ज्वालान्ते ऽपि परे शिवे ।  
योजनिकास्थिरत्वाय वौषडन्तशिवाणुना[^१] ॥०४६।  
    
:न्  
    
[^१]: वौषडन्तशिवात्मनेति ख, चिह्नितपुस्तकपाठः  
:प् २८२  
    
दत्वा पूर्णां विधानेन गुणापदानमचरेत् ।  
    
ॐ हां आत्मने[^१] सर्वज्ञो भव स्वाहा । ॐ हां आत्मने[^२]  
परितृप्तो भव स्वाहा । ॐ ह्रूं आत्मने[^३] अनादिबोधो भव स्वाहा  । ॐ हौं आत्मने[^४] स्वतन्त्रो भव स्वाहा । ॐ हौं आत्मन्[^५]  
अलुप्तशक्तिर्भव स्वाहा । ॐ हः आत्मने[^६] अनन्तशक्तिर्भव  
स्वाहा  
इत्थं षड्गुणमात्मानं गृहीत्वा परमाक्षरात्   ॥०४७।  
विधिना भावनोपेतः शिष्यदेहे नियोजयेत् ।  
तीव्राणुशक्तिसम्पातजनितश्रमशान्तये ॥०४८।  
शिष्यमूर्धनि विन्यस्येदर्घ्यादमृतविन्दुकं ।  
प्रणमय्येशकुम्भादीन् शिवाद्दक्षिणमण्डले[^७]   ॥०४९।  
सौम्यवक्त्रं व्यवस्थाप्य शिष्यं दक्षिणमात्मनः   ।  
त्वयैवानुगृहीतो ऽयं मूर्तिमास्थाय मामकीं   ॥०५०।  
देवे वह्नौ गुरौ तस्माद्भक्तिं चाप्यस्य वर्धय[^८] ।  
इति विज्ञाप्य देवेशं प्रणम्य च गुरुः स्वयं ॥०५१।  
    
:न्  
    
[^१]: ॐ ह्रीं आत्मन्निति ख, चिह्नितपुस्तकपाठः । ॐ हौं  
आत्मन्निति घ, चिह्नितपुस्तकपाठः  
    
[^२]: ॐ ह्रीं आत्मने इति ख, ग, चिह्नितपुस्तकपाठः । ॐ हीं  
आत्मन्निति ङ, चिह्नितपुस्तकपाठः  
    
[^३]: ॐ ह्रैं आत्मन्निति ख, चिह्नितपुस्तकपाठः । ॐ आत्मन्निति ग,  
घ, चिह्नितपुस्तकपाठः  
    
[^४]: ॐ ह्रैं आत्मन्निति ख, चिह्नितपुस्तकपाठः । ॐ हुं आत्मन्निति  
ग, चिह्नितपुस्तकपाठः । ॐ हौं आत्मन्निति घ, ङ,  
चिह्नितपुस्तकपाठः  
    
[^५]: ॐ हैं आत्मन्निति ख, चिह्नितपुस्तकपाठः  
    
[^७]: शिवदक्षिणमण्डले इति ग, चिह्नितपुस्तकपाठः  
    
[^८]: भक्तिं नाथास्य वर्धयेति ख, ङ, चिह्नितपुस्तकपाठः  
:प् २८३  
    
श्रेयस्तवास्त्विति ब्रूयादाशिषं शिष्यमादरात् ।  
ततः परमया भक्त्या दत्वा देवे ऽष्टपुष्पिकां   ।०५२।  
पुत्रकं शिवकुम्भेन संस्नाप्य विसृजेन्मखं ॥०५२एफ़्।  
    
\{इत्य् आदिमहापुराणे आग्नेये निर्वाणदीक्षासमापनं नाम अष्टाशीतितमो ऽध्यायः ॥  }
    