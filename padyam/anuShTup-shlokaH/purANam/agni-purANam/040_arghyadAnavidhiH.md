+++
title = "०४० अर्घ्यदानविधिः"

+++

\{अथ चत्वारिंशो ऽध्यायः\}

अर्घ्यदानविधानं  
    
भगवानुवाच  
पूर्वमासित् महद्भूतं सर्वभूतभयङ्करं ।  
तद्देवैर् निहितं भुमौ स वास्तुपुरुषः स्मृतः   ॥००१।  
चतुःषष्टिपदे क्षेत्रे ईशं कोणार्धसंस्थितं   ।  
घृताक्षतैस्तर्पयेत्तं पर्जन्यं पदगतं ततः   ॥००२।  
उत्पलादिभिर्जयन्तञ्च द्विपदस्थं पताकया ।  
महेन्द्रञ्चैककोष्ठस्थं सर्वरक्तैः पदे रविं   ॥००३।  
वितानेनार्धपदगं सत्यं पदे भृशं घृतैः   ।  
व्योम शाकुनमांसेन[^२] कोणार्धपदसंस्थितं   ॥००४।  
स्रुचा चार्धपदे वह्निं पूषाणं लाजयैकतः   ।  
स्वर्णेन वितथं द्विष्ठं मथनेन गृहाक्षतं   ॥००५।  
मांसौदनेन धर्मेशमेकैकस्मिन् स्थितं द्वयं ।  
गन्धर्वं द्विपदं गन्धैर् भृशं शाकुनजिह्वया   ॥००६।  
एकस्थमूर्ध्वसंस्थञ्च मृगं नीलपटैस् तथा   ।  
पितॄन् कृशरयार्धस्थं दन्तकाष्ठैः पदस्थितं   ॥००७।  
    
:न्  
    
[^१]: नृहस्त इति ख, चिह्नितपुस्तकपाठः  
    
[^२]: व्योम शाकुलमांसेनेति ख, चिह्नितपुस्तकपाठः  
:प् ११६  
    
दौवारिकं द्विसंस्थञ्च सुग्रीवं यावकेन तु ।  
पुष्पदन्तं कुशस्तम्बैः पद्मैर् वरुणमेकतः   ॥००८।  
असुरं सुरया द्विष्ठं पदे शेषं घृताम्भसा   ।  
यवैः पापं पदार्धस्थं रोगमर्धे च मण्डकैः   ॥००९।  
नागपुष्पैः पदे नागं मुख्यं भक्ष्यैर् द्विसंस्थितं   ।  
मुद्गौदनेन भल्लाटं पदे सोमं पदे तथा ॥०१०।  
मधुना पायसेनाथ शालूकेन ऋषिं द्वये ।  
पदे दितिं लोपिकाभिरर्धे दितिमथापरं ॥०११।  
पूरिकाभिस्ततश्चापमीशाधः पयसा पदे ।  
ततोधश्चापवत्सन्तु दध्ना चैकपदे स्थितं ॥०१२।  
लड्डुकैश् च मरीचिन्तु पूर्वकोष्ठचतुष्टये[^१]   ।  
सवित्रे रक्तपुष्पाणि ब्रह्माधःकोणकोष्ठके   ॥०१३।  
तदधःकोष्ठके दद्यात् सावित्र्यै च कुशोदकं ।  
विवस्ते ऽरुणं दद्याच्चन्दनञ्चतुरङ्घ्रिषु ॥०१४।  
रक्षोधःकोणकोष्ठे तु इन्द्रायान्नं निशान्वितं   ।  
इन्द्रजयाय तस्याधो घृतान्नं कोणकोष्ठके ॥०१५।  
चतुष्पदेषु दातव्यमिन्द्राय गुडपायसं ।  
वाय्वधःकोणदेशे तु रुद्राय पक्वमांसकं ॥०१६।  
तदधःकोणकोष्ठे तु यक्षायार्द्रं फलन्तथा   ।  
महीधराय मांसान्नं माघञ्च चतुरङ्घ्रिषु   ॥०१७।  
मध्ये चतुष्पदे स्थाप्या ब्रह्मणे तिलतण्डुलाः   ।  
चरकीं माषसर्पिभ्यां स्कन्दं कृशरयासृजा   ॥०१८।  
रक्तपद्मैर् विदारीञ्च कन्दर्पञ्च पलोदनैः ।  
पूतनां पलपित्ताभ्यां मांसासृग्भ्याञ्च जम्भकं   ॥०१९।  
    
:न्  
    
[^१]: मध्यचतुष्टये इति ख, चिह्नितपुस्तकपाठः  
:प् ११७  
    
पित्तासृगस्थिभिः पापां पिलिपिञ्जं[^१] स्रजासृजा   ।  
ईशाद्यान् रक्तमांसेन अभावादक्षतैर् यजेत् ॥०२०।  
रक्षोमातृगणेभ्यश् च पिशाचादिभ्य एव च ।  
पितृभ्यः क्षेत्रपालेभ्यो बलीन् दद्यात् प्रकामतः   ॥०२१।  
आहुत्वैतानसन्तर्प्य प्रासादादीन्न कारयेत् ।  
ब्रहमस्थाने हरिं लक्ष्मीं गणं पश्चात् समर्चयेत्   ॥०२२।  
महीश्वरं वास्तुमयं[^२] वर्धन्या सहितं घटं   ।  
ब्रह्माणं मध्यतः कुम्भे ब्रह्मादींश् च दिगीश्वरान्   ॥०२३।  
दद्यात् पूर्णाहुतिं पश्चात् स्वस्ति वाच्य प्रणम्य च   ।  
प्रगृह्य कर्करीं सम्यक् मण्डलन्तु प्रदक्षिणं   ॥०२४।  
सूत्रमार्देण हे ब्रह्मंस्तोयधाराञ्च भ्रामयेत् ।  
पूर्ववत्तेन मार्गेण सप्त वीजानि वापयेत् ॥०२५।  
प्रारम्भं तेन मार्गेण तस्य खातस्य कारयेत् ।  
ततो गर्तं खनेन्मध्ये हस्तमात्रं प्रमाणतः   ॥०२६।  
चतुरङ्गुलकं चाधश्चोपलिप्यार्चयेत्ततः ।  
ध्यात्वा चतुर्भुजं विष्णुमर्घ्यं दद्यात्तु कुम्भतः   ॥०२७।  
कर्कर्या पूरयेत् श्वभ्रं शुक्लपुष्पाणि च न्यसेत्   ।  
दक्षिणावर्तकं श्रेष्ठं बीजैर् मृद्द्भिश् च पूरयेत्   ॥०२८।  
अर्घ्यादानं विनिष्पाद्य गोवस्त्रादीन्ददेद्गुरौ ।  
कालज्ञाय स्थपतये वैष्णवादिभ्य अर्चयेत् ॥०२९।  
ततस्तु खानयेद्यत्नज्जलान्तं यावदेव तु ।  
पुरुषाधःस्थितं शल्यं[^३] न गृहे दोषदं भवेत्   ॥०३०।  
    
:न्  
    
[^१]: पिलिपिच्छमिति ङ, चिह्नितपुस्तकपाठः  
    
[^२]: महीधरं वास्तुमयमिति ख, ङ, चिह्नितपुस्तकपाठः  
    
[^३]: पुरुषाधिष्ठितं शल्यमिति ग, चिह्नितपुस्तकपाठः  
:प् ११८  
    
अस्थिशल्ये विद्यते वै भित्तिर्वै गृहिणो ऽसुखं ।  
यन्नामशब्दं शृणुयात्तत्र शल्यं तदुद्भवं   ॥०३१।  
    
\{इत्य् आदिमहापुराणे आग्नेये अर्घ्यदानकथनं नाम चत्वारिंशो ऽध्यायः ॥  }
    