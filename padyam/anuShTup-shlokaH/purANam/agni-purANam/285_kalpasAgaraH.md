+++
title = "२८५ कल्पसागरः"

+++

\{अथ पञ्चाशीत्यधिकद्विशततमो ऽध्यायः\}

कल्पसागरः  
    
धन्वन्तरिर् उवाच  
कल्पाम्मृत्युञ्चयान्वक्ष्ये ह्य् आयुर्दान्रोगसर्दनान्   ।  
त्रिशती रोगहा सेव्या मध्वाज्यत्रिफलामृता ॥००१।  
पलं पलार्धं कर्षं वा त्रिफलां सकलां तथा   ।  
बिल्वतैलस्य नस्यञ्च मासं पञ्चशती कविः ॥००२।  
रोगापमृत्युबलिजित् तिलं[^१] भल्लातकं तथा ।  
पञ्चाङ्गं वाकूचीचूणं षण्मासं खदिरोदकैः   ॥००३।  
क्वाथैः कुष्ठञ्जयेत् सेव्यं चूर्णं नीलकुरुण्टजम्   ।  
क्षिरेण मधुना वापि शतायुः खण्डदुग्धभुक्   ॥००४।  
मध्वाज्यशुण्ठीं संसेव्य पलं प्रातः समृद्युजित्   ।  
बलीपलितजिज्जीवेन्माण्डकीचूर्णदुग्धपाः ॥००५।  
उच्चटामधुना कर्षं पयःपा मृत्युजिन्नरः   ।  
मध्वाज्यैः पयसा वापि निर्गुण्डी रोगमृत्युजित्   ॥००६।  
    
:न्  
    
[^१]: तैलमिति ञ॥  
:प् ५८  
    
पलाशतैलं कर्षैकं षण्मासं मधुना पिवेत्   ।  
दुग्धभोजी पञ्चशती सहस्रायुर्भवेन्नरः ॥००७।  
ज्योतिष्मतीपत्ररसं पयसा त्रिफलां पिवेत् ।  
मधुनाज्यन्ततस्तद्वत् शतावर्या रजः पलं ॥००८।  
क्षौद्राज्यैः पयसा वापि निर्गुण्डी रोगमृत्युजित्   ।  
पञ्चाङ्गं निम्बचूर्णस्य खदिरक्वाथभावितं   ॥००९।  
कर्षं भृङ्गरसेनापि रोगजिच्चामरो[^१] भवेत् ।  
रुदन्तिकाज्यमधुभुक् दुग्धभोजी च मृत्युजित् ॥०१०।  
कर्षचूर्णं हरीतक्या भावितं भृङ्गराड्रसैः   ।  
घृतेन मधुना सेव्य त्रिशतायुश् च रोगजित् ॥०११।  
वाराहिका भृङ्गरसं लोहचूर्णं शतावरी   ।  
साज्यं कर्षं[^२] पञ्चशती कर्तचूर्णं शतावरी   ॥०१२।  
भावितं भृङ्गराजेन मध्वाज्यन्त्रिशती भवेत्   ।  
ताम्रं मृतं[^३] सृततुल्यं[^४] गन्धकञ्च कुमारिका   ॥०१३।  
रसैर् विमृज्य द्वे गुञ्जे साज्यं पञ्चशताब्दवान् ।  
अश्वगन्धा पलं तैलं साज्यं खण्डं शताब्दवान्   ॥०१४।  
पलम्पुनर् नवाचूर्णं मध्वाज्यपयसा पिवम् ।  
अशोकचूर्णस्य पलं मध्वाज्यं पयसार्तिनुत् ॥०१५।  
तिलस्य तैलं समधु नस्यात् कृष्णकचः शती ।  
कर्षमक्षं समध्वाज्यं शतायुः पयसा पिवन्   ॥०१६।  
    
:न्  
    
[^१]: रोगनुच्चामरो भवेदिति ञ॥  
    
[^२]: साज्यं सर्वमिति ख॥  
    
[^३]: ताम्रामृतमिति ख॥  
    
[^४]: सुरतुस्यमिति ज॥ , ञ॥ च  
:प् ५९  
    
अभयं सगुडञ्चग्ध्वा घृतेन मधुरादिभिः ।  
दुग्धान्नभुक् कृष्णकेशो ऽरोगी पञ्चशताब्दवान्   ॥०१७।  
पलङ्कुष्माण्डिकाचूर्णं मध्वाज्यपयसा पिवन्   ।  
मासं दुग्धान्नभोजी च सहस्रायुर्विरोगवान् ॥०१८।  
शालूकचूर्णं भृङ्गाज्यं समध्वाज्यं शताब्दकृत्   ।  
कटुतुम्बीतैलनस्यं कर्षं शतद्वयाब्दवान् ॥०१९।  
त्रिफला पिप्पली शुण्ठी सेविता त्रिशताब्दकृत् ।  
शतावर्याः पूर्वयोगः सहस्रायुर्बलातिकृत् ॥०२०।  
चित्रकेन तथा पुर्वस् तथा शुण्ठीविडङ्गतः   ।  
लोहेन भृङ्गराजेन बलया निम्बपञ्चकैः ॥०२१।  
खदिरेण च निर्गुण्ड्या कण्टकार्याथ वासकात्   ।  
वर्षाभुवा तद्रसैर् वा भावितो वटिकाकृतः ॥०२२।  
चूर्णङ्घृतैर् वा मधुना गुडाद्यैर् वारिणा तथा   ।  
ॐ ह्रूं स इतिमन्त्रेण मन्त्रतो योगराजकः ॥०२३।  
मृतसञ्जीवनीकल्पो रोगमृत्युञ्जयो भवेत् ।  
सुरासुरैश् च मुनिभिः सेविताः कल्पसागराः ॥०२४।  
गजायुर्वेदं प्रोवाच पालकाप्ये ऽङ्गराजकं ॥०२४एफ़्।

\{इत्य् आग्नेये महापुराणे कल्पसागरो नाम पञ्चाशीत्यधिकद्विशततमो ऽध्यायः  }
:प् ६०  
    