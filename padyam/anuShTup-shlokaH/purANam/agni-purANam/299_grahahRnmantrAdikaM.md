+++
title = "२९९ ग्रहहृन्मन्त्रादिकं"

+++

\{अथ नवनवत्यधिकद्विशततमो ऽध्यायः\}

ग्रहहृन्मन्त्रादिकम्  
    
अग्निर् उवाच  
ग्रहापहारमन्त्रादीन् वक्ष्ये ग्रहविमर्दनान् ।  
हर्षेच्छाभयशोकादिविरुद्धाशुचिभोजनात् ॥००१।  
गुरुदेवादिकोपाच्च पञ्चोन्मादा भवन्त्य् अथ ।  
त्रिदोषजाः सन्निपाता आगन्तुरिति ते स्मृताः ॥००२।  
देवादयो ग्रहा जाता रुद्रक्रोधादनेकधा ।  
सरित्सरस्तडागादौ शैलोपवनसेतुषु ॥००३।  
नदीसङ्गे शून्यगृहे विलद्वार्येकवृक्षके ।  
ग्रहा गृह्णन्ति पुंसश् च श्रियः[^१] सुप्ताञ्च गर्भिणीम्   ॥००४।  
आसन्नपुष्पान्नग्नाञ्च ऋतुस्नानं करोति या ।  
अवमानं नृणां वैरं विघ्नं भाग्यविपर्ययः   ॥००५।  
देवतागुरुधर्मादिसदाचारादिलङ्घनम् ।  
    
:न्  
    
[^१]: स्त्रिय इति ञ॥ , ट॥ च  
:प् १०९  
    
पतनं शैलवृक्षादेर्विधुन्वन्मूर्धजं मुहुः   ॥००६।  
रुदन्नृत्यति रक्ताक्षो हूंरूपो ऽनुग्रही नरः   ।  
उद्विग्नः शूलदाहार्तः क्षुत्तृष्णार्तः शिरोर्तिमान्   ॥००७।  
देहि दहीति याचेत बलिकामग्रही नरः ।  
स्त्रीमालाभोगस्नानेच्छूरतिकामग्रही नरः ॥००८।  
महासुदर्शनो व्योमव्यापी विटपनासिकः[^१] ।  
पातालनारसिंहाद्या चण्डीमन्त्रा ग्रहार्दनाः   ॥००९।  
पृश्नीहिङ्गुवचाचक्रशिरीषदयितम्परम् ।  
पाशाङ्कुशधरं देवमक्षमालाकपालिनम् ॥०१०।  
खट्टाङ्गाब्जादिशिक्तिञ्च दधानं चतुराननम्   ।  
अन्तर्वाह्यादिखट्टाङ्गपद्मस्थं रविमण्डले   ॥०११।  
आदित्यादियुतं प्रार्च्य उदितेर्के ऽर्घ्यकं ददेत् ।  
श्वासविषाग्निविप्रकुण्डीहृल्लेखासकलो भृगुः   ॥०१२।  
अर्काय भूर्भुवःस्वश् च ज्वालिनीं कुलमुद्गरम्   ।  
पद्मासनो ऽरुणो रक्तवस्त्रसद्युतिविश्वकः ॥०१३।  
उदारः पद्मधृग्दोर्भ्यां सौम्यः सर्वाङ्गभूषितः   ।  
रक्ता हृदादयः सौम्या वरदाः पद्मधारिणः   ॥०१४।  
विद्युत्पुञ्जनिभं वस्त्रं श्वेतः सौम्यो ऽरुणः कुजः   ।  
बुधस्तद्वद्गुरुः पीतः शुक्लः शुक्रः शनैश् चरः   ॥०१५।  
कृष्णाङ्गारनिभो राहुर्धूम्रः केतुरुदाहृतः   ।  
वामोरुवामहस्तान्ते दक्षहस्ताभयप्रदा ॥०१६।  
स्वनामाद्यन्तु वीजास्ते हस्तौ संशोध्य चास्त्रतः   ।  
    
:न्  
    
[^१]: विपिटनासिक इति ञ॥  
:प् ११०  
    
अङ्गुष्ठादौ तले नेत्रे हृदाद्यं व्यापकं न्यसेत्   ॥०१७।  
मूलवीजैस्त्रिभिः प्राणध्यायकं न्यस्य साङ्गकम्   ।  
प्रक्षाल्य पात्रमस्त्रेण मूलेनापूर्य वारिणा ॥०१८।  
गन्धपुष्पाक्षतं न्यस्य दूर्वामर्घ्यञ्च मन्त्रयेत्   ।  
आत्मानं तेन सम्प्रोक्ष्य पूजाद्रव्यञ्च वै ध्रुवम्   ॥०१९।  
प्रभूतं विमलं सारमाराध्यं परमं सुखम्   ।  
पीठाद्यान् कल्पयेदेतान् हृदा मध्ये विदिक्षु च   ॥०२०।  
पीठोपरि हृदा मध्ये दिक्षु चैव विदिक्षु च ।  
पीठोपरि हृदाब्जञ्च केशवेष्वष्टशक्तयः   ॥०२१।  
वां दीप्तां वीं तथा सुक्ष्मां वुञ्जयां वूञ्च  
भाद्रिकां ।  
वें विभूतीं वैं विमलां वोमसिघातविद्युताम्   ॥०२२।  
वौं सर्वतोमुखीं वं पीठं वः प्रार्च्य रविं यजेत्   ।  
आवाह्य दद्यात् पाद्यादि हृत्षडङ्गेन सुव्रत ॥०२३।  
खकारौ दण्डिनौ चण्डौ मज्जा दशनसंयुता   ।  
मांसदीर्घा जरद्वायुहृदैतत् सर्वदं रवेः   ॥०२४।  
वह्नीशरक्षो मरुताम् किक्षु पूज्या हृदादयः   ।  
स्वमन्त्रैः कर्णिकान्तस्था दिक्ष्वस्त्रं पुरतः सदृक्   ॥०२५।  
पूर्वादिदिक्षु सम्पूज्याश् चन्द्रज्ञगुरुभार्गवाः   ।  
नस्याञ्जनादि कुर्वीत साजमूत्रैर् ग्रहापहैः ॥०२६।  
पाठापथ्यावचाशिग्रुसिन्धूव्योषैः पृथक् फलैः   ।  
अजाक्षीराढके पक्वसर्पिः सर्वग्रहान् हरेत् ॥०२७।  
वृश्चिकालीफलीकुष्ठं लवणानि च शार्ङ्गकम्   ।  
अपस्मारविनाशाय तज्जलं त्वभिभोजयेत् ॥०२८।  
:प् १११  
    
विदारीकुशकाशेक्षुक्वाथजं पाययेत् पयः ।  
द्रोणे सयष्टिकुष्माण्डरसे सर्पिश् च संस्कृतौ   ॥०२९।  
पञ्चगव्यं घृतं तद्वद्योगं ज्वरहरं शृणु   ।  
    
ॐ भस्मास्त्राय विद्महे एकदंष्ट्राय धीमहि तन्नो ज्वरः  
प्रचोदयात्  
कृष्णोषणनिशारास्नाद्राक्षातैलं गुडं लिहेत्   ॥०३०।  
श्वासवानथ वा भार्गीं सयष्टिमधुसर्पिषा   ।  
पाठा तिक्ता कणा भार्गी अथवा मधुना लिहेत् ॥०३१।  
धात्री विश्वसिता कृष्णा मुस्ता खर्जूरमागधी   ।  
पिवरश्चेति हिक्काघ्नं तत् त्रयं मधुना लिहेत् ॥०३२।  
कामली जीरमाण्डूकीनिशाधात्रीरसं पिवेत्   ।  
व्योषपद्मकत्रिफलाकिडङ्गदेवदारवः ।०३३।  
रास्नाचूर्णं समं खण्डैर् जग्ध्वा कासहरं ध्रुवम्   ॥०३३एफ़्।  
    
\{इत्य् आग्नेये महापुराणे ग्रहहृन्मन्त्रादिकं नाम नवनवत्यधिकद्विशततमो ऽध्यायः ॥  }
    