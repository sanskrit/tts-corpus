+++
title = "१९१ त्रयोदशीव्रतानि"

+++

\{अथैकनवत्यधिकशततमो ऽध्यायः\}

त्रयोदशीव्रतानि  
    
अग्निर् उवाच  
त्रयोदशीव्रतानीह सर्वदानि वदामि ते ।  
अनङ्गेन कृतामादौ वक्ष्ये ऽनङ्गत्रयोदशीं   ॥००१।  
त्रयोदश्यां मार्गशीर्षे शुक्ले ऽनङ्गं हरं यजेत्[^१]   ।  
मध सम्प्राशयेद्रात्रौ घृतहोमस्तिलाक्षतैः   ॥००२।  
पौषे योगेश्वरं प्रार्च्य चन्दनाशी कृताहुतिः   ।  
महेश्वरं मौक्तिकाशी माघे ऽभ्यर्च्य दिवं व्रजेत्   ॥००३।  
काकोलं प्राश्य नीरं तु[^२] फाल्गुने पूजयेद्व्रती   ।  
कर्पूराशी स्वरूपं च चैत्रे सौभाग्यवान् भवेत्   ॥००४।  
महारूपन्तु वैशाखे यजेज्जातीफलाश्यपि ।  
लवङ्गाशी ज्यैष्ठदिने[^३] प्रद्युम्नं पूजयेद् व्रती   ॥००५।  
तिलोदाशी तथाषाढे उमाभर्तारमर्चयेत् ।  
श्रावणे गन्धतोयाशी पूजयेच्छूलपाणिनं ॥००६।  
सद्योजातं भाद्रपदे प्राशिता गुरुमर्चयेत् ।  
सुवर्णवारि सम्प्राश्य आश्विने त्रिदशाधिपम् ॥००७।  
    
:न्  
    
[^१]: हरिं यजेदिति छ॥ , ज॥ , ञ॥ च  
    
[^२]: काकोलं प्राश्य चीनञ्चेति घ॥ , ज॥ , झ॥ , ञ॥ च  
    
[^३]: ज्यैष्ठमासे ईत् ग॥ , घ॥ , ङ॥ , ज॥ , झ॥ , ञ॥ च  
:प् २२२  
    
विश्वेश्वरं कार्त्तिके तु मदनाशी यजेद्व्रती ।  
शिवं हैमन्तु वर्षान्ते सञ्च्छाद्याम्रदलेन तु ॥००८।  
वस्त्रेण पूजयित्वा तु दद्याद्विप्राय गान्तथा ।  
शयनञ्छत्रकलशान् पादुकारसभाजनम् ॥००९।  
त्रयोदश्यां सिते चैत्रे रतिप्रीतियुतं स्मरन् ।  
अशोकाख्यं नगं लिख्य सिन्दूररजनीमुखैः ॥०१०।  
अव्धं यजेत्तु कामार्थी कामत्रयोदशीव्रतम् ।  
    
\{इत्य् आग्नेये महापुराणे त्रयोदशी व्रतानि नामैकनवत्यधिकशततमो ऽध्यायः ॥  }
    