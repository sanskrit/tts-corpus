+++
title = "०७० वृक्षारामादिप्रतिष्ठा"

+++

\{अथ सप्ततितमो ऽध्यायः\}

वृक्षादिप्रतिष्ठाकथनं  
    
भगवानुवाच  
प्रतिष्ठां पादपानाञ्च वक्ष्ये ऽहं भुक्तिमुक्तिदां   ।  
सर्वौषध्युदकैर् लिप्तान् पिष्टातकविभूषितान् ॥००१।  
वृक्षान्माल्यैर् अलङ्कृत्य वासोभिरभिवेष्टयेत्   ।  
सूच्या सौवर्णया कार्यं सर्वेषां कर्णवेधनम्   ॥००२।  
हेमशलाकयाञ्जनञ्च वेद्यान्तु फलसप्तकम् ।  
अधिवासयेच्च प्रत्येकं घटान् बलिनिवेदनं ॥००३।  
इन्द्रादेरधिवासो ऽथ होमः कार्यो वनस्पतेः ।  
वृक्षमध्यादुत्सृजेद्गां ततो ऽभिषेकमन्त्रतः   ॥००४।  
ऋग्यजुःसाममन्त्रैश् च वारुणैर् मङ्गलै रवैः[^१]   ।  
वृक्षवेदिककुम्भकैश् च[^२] स्नपनं द्विजपुङ्गवाः   ॥००५।  
तरूणां यजमानस्य कुर्युश् च यजमानकः ।  
भूषितो दक्षिणां दद्याद्गोभूभूषणवस्त्रकं   ॥००६।  
    
:न्  
    
[^१]: वारुणमनुमिर्वररिति ङ, चिह्नितपुस्तकपाठः  
    
[^२]: वृक्षवेदीशकुम्भैस्तु इति ङ, चिह्नितपुस्तकपाठः  
:प् २०२  
    
क्षीरेण भोजनं दद्याद्यावद्दिनचतुष्टयं   ।  
होमस्तिलाद्यैः कार्यस्तु पलाशसमिधैस् तथा ॥००७।  
आचार्ये द्विगुणं दद्यात् पूर्ववन् मण्डपादिकम्   ।  
पापनाशः परा सिद्धिर्वृक्षारामप्रतिष्ठया   ॥००८।  
स्कन्दायेशो यथा प्राह प्रतिष्ठाद्यं तथा शृणु   ।  
सूर्येशगणशक्त्यादेः परिवारस्य वै हरेः ॥००९।  
    
\{इत्य् आदिमाहापुराणे आग्नेये पादपारामप्रतिष्ठाकथनं नाम सप्ततितमो ऽध्यायः ॥  }
    