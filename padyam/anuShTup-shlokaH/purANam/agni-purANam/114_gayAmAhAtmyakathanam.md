+++
title = "११४ गयामाहात्म्यकथनम्"

+++

\{अथ चतुर्दशाधिकशततमो ऽध्यायः\}

गयामाहात्म्यम्  
    
अग्निर् उवाच  
गयामाहात्म्यमाख्यास्ये गयातीर्थोत्तमोत्तमं ।  
गयासुरस्तपस्तेपे तत्तपस्तापिभिः[^२] सुरैः ॥००१।  
उक्तः क्षीराब्धिगो विष्णुः पालयास्मान् गयासुरात्   ।  
तथेत्युक्त्वा हरिर्दैत्यं वरं ब्रूहीति चाब्रवीत् ॥००२।  
दैत्यो ऽब्रवीत्पवित्रो ऽहं भवेयं सर्वतीर्थतः ।  
तथेत्युक्त्वा गतो विष्णुर्दैत्यं दृष्ट्वा न वा हरिं   ॥००३।  
गताः शून्या मही स्वर्गे देवा ब्रह्मादयः सुराः[^३]   ।  
    
:न्  
    
[^१]: सिद्धिमाप्नुयुरिति झ॥  
    
[^२]: तत्तपस्तापितैर् इति ग॥ , घ॥ , झ॥ च  
    
[^३]: ब्रह्मादयः पुनः इति ख॥ , ग॥ , घ॥ , ङ॥ , छ॥ , ज। झ॥ च  
:प् ३८०  
    
गता ऊचुर्हरिं देवाः शून्या भूस्त्रिदिवं हरे   ॥००४।  
दैत्यस्य दर्शनादेव ब्रह्मणञ्चाब्रवीद्धरिः ।  
यागार्थं दैत्यदेहं त्वं प्रार्थय त्रिदशैः सह   ॥००५।  
तच् छ्रुत्वा ससुरो ब्रह्मा[^१] गयासुरमथाब्रवीत् ।  
अतिथिः प्रार्थयामि त्वान्देहं यागाय पावनं ॥००६।  
गयासुरस्तथेत्युक्त्वापतत्तस्य शिरस्यथ[^२] ।  
यागं चकार चलिते देहि पूर्णाहुतिं[^३] विभुः ॥००७।  
पुनर्ब्रह्माब्रवीद्विष्णुं पूर्णकाले ऽसुरो ऽचलत्   ।  
शिष्णुर्धर्ममथाहूय प्राह देवमयीं शिलाम्   ॥००८।  
धारयध्वं सुराः सर्वे यस्यामुपरि सन्तु ते ।  
गदाधरो मदीयाथ मूर्तिः स्थास्यति सामरैः   ॥००९।  
धर्मः शिलां देवमयीं[^४] तच् छ्रुत्वाधारयत् परां   ।  
या धर्माद्धर्मवत्याञ्च जाता धर्मव्रता सुता ॥०१०।  
मरीचिर्ब्रह्मणः पुत्रस्तामुवाह तपोन्वितां[^५] ।  
यथा हरिः श्रिया रेमे गौर्या शम्भुस् तथा तया   ॥०११।  
कुशपुष्पाद्यरण्याच्च आनीयातिश्रमान्वितः[^६]   ।  
भुक्त्वा धर्मव्रतां प्राह पादसंवाहनं कुरु   ॥०१२।  
विश्रान्तस्य मुनेः पादौ तथेत्युक्त्वा प्रियाकरोत् ।  
एतस्मिन्नन्तरे ब्रह्मा मुनौ सुप्ते तथागतः[^७] ॥०१३।  
धर्मव्रताचिन्तयञ्च किं ब्रह्माणं समर्चये ।  
पादसंवाहनं कुर्वे ब्रह्मा पूज्यो गुरोर्गुरुः[^८]   ॥०१४।  
    
:न्  
    
[^१]: तच् छ्रुत्वा सत्वरो ब्रह्मेति ङ॥  
    
[^२]: शिरस्तथेति झ॥  
    
[^३]: देहे पूर्णाहुतिमिति ख॥ , छ॥ , ज॥ च  
    
[^४]: देहमयीमिति ग॥ , छ॥ , ज॥ च  
    
[^५]: तपश्चितामिति झ॥  
    
[^६]: समानीय श्रमान्वित इति ज॥  
    
[^७]: सुप्ते समागत इति घ॥ , ङ॥ , ज॥ , झ॥ च  
    
[^८]: धर्मव्रतेत्यादिः, गुरोर्गुरुरित्यन्तः पाठः छ॥ पुस्तके  
नास्ति  
:प् ३८१  
    
विचिन्त्य पूजयामास ब्रह्माणं चार्हणादिभिः   ।  
मरीचिस्तामपश्यत् स[^१] शशापोक्तिव्यतिक्रमात् ॥०१५।  
शिला भविष्यसि क्रोधाद्धर्मव्रताब्रवीच्च तं[^२]   ।  
पादाभ्यङ्गं परित्यज्य त्वद्गुरुः पूजितो मया ॥०१६।  
अदोषाहं यतस्त्वं हि शापं प्राप्स्यसि शङ्करात्   ।  
धर्मव्रता पृथक् शापं धारयित्वाग्रिमध्यगात्   ॥०१७।  
तपश् चचार वर्षाणां सहस्राण्ययुतानि च ।  
ततो विष्ण्वादयो देवा वरं ब्रूहीति चाब्रुवन् ॥०१८।  
धर्मव्रताब्रवीद्देवान् शापन्निर्वर्तयन्तु मे ।  
    
देवा ऊचुः  
दत्तो मरीचिना शापो भविष्यति न चान्यथा ॥०१९।  
शिला पवित्रा देवाङ्घ्रिलक्षिता त्वं[^३] भविष्यसि   ।  
देवव्रता देवशिला सर्वदेवादिरूपिणी ॥०२०।  
सर्वदेवमयी[^४] पुण्या निश् चलायारसुस्य हि ।  
    
देवव्रतोवाच  
यदि तुष्टास्थ मे सर्वे मयि तिष्ठन्तु सर्वदा ॥०२१।  
ब्रह्मा विष्णुश् च रुद्राद्या गौरीलक्ष्मीमुखाः सुराः   ।  
    
अग्निर् उवाच  
देवव्रतावचः श्रुत्वा तथेत्युक्त्वा दिवङ्गताः ॥०२२।  
सा धर्मणासुरस्यास्य धृता देवमयी शिला ।  
सशिलश् चलितो दैत्यः स्थिता रुद्रादयस्ततः ॥०२३।  
सदेवश् चलितो दैत्यस्ततो देवैः[^५] प्रसादितः ।  
क्षीराब्धिगो हरिः प्रादात् स्वमूर्तिं श्रीगदाधरं   ॥०२४।  
गच्छन्तु भोः स्वयं यास्यं[^६] मूर्त्या वै देवगम्यया[^७]   ।  
    
:न्  
    
[^१]: मरीचिस्तामपश्यद्वै इति घ॥  
    
[^२]: धर्मव्रताब्रवीद्वच इति ज॥  
    
[^३]: पवित्रा देवानां वन्दिता त्वमिति घ॥  
    
[^४]: सर्वतीर्थमयी इति घ॥ , झ॥ च  
    
[^५]: तदा देवैर् इति ज॥  
    
[^६]: गच्छेत्युक्त्वा स्वयं गच्छेदिति झ॥ । गच्छन्तूक्त्वा स्वयं यास्ये इति ख॥  
, छ॥ च  
    
[^७]: मूर्त्या देवैकगम्यया इति घ॥ , ङ॥ च  
:प् ३८२  
    
स्थितो गदाधरो देवो व्यक्ताव्यक्तोभयात्मकः ॥०२५।  
निश् चलार्थं स्वयं देवः स्थित आदिगदाधरः   ।  
गदो नामासुरो दैत्यः[^१] स हतो विष्णुना पुरा ॥०२६।  
तदस्थिनिर्मिता[^२] चाद्या गदा या विश्वकर्मणा ।  
आद्यया गदया हेतिप्रमुखा राक्षसा हताः ॥०२७।  
गदाधरेण विधिवत्[^३] तस्मादादिगधाधरः[^४] ।  
देवमय्यां शिलायां च[^५] स्थिते चादिगदाधरे ॥०२८।  
गयासुरे निश् चलेय ब्रह्मा पूर्णाहुतिं ददौ ।  
गयासुरो ऽब्रवीद्देवान् किमर्थं वञ्चितो ह्य् अहं[^६]   ॥०२९।  
विष्णोर्वचनमात्रेण किन्नस्यान्निश् चलोह्यहं ।  
आक्रान्तो यद्यहं देवा दातुमर्हत[^७] मे वरं ॥०३०।  
    
देवा ऊचुः  
तीर्थस्य करणे यत्[^८] त्वमस्माभिर् निश् चलीकृतः   ।  
विष्णोः शम्भोर्ब्रह्मणश् च क्षेत्रं तव भविष्यति   ॥०३१।  
प्रसिद्धं सर्वतीर्थेभ्यः पित्रादेर्ब्रह्मलोकदं ।  
इत्युक्त्वा ते स्थिता देवा देव्यस्तीर्थादयः स्थिताः   ॥०३२।  
यागं कृत्वा ददौ ब्रह्मा ऋत्विग्भ्यो दक्षिणां तदा   ।  
पञ्चक्रोशं गयाक्षेत्रं पञ्चाशत् पञ्च चार्पयेत्   ॥०३३।  
ग्रामान् स्वर्णगिरीन्[^९] कृत्वा नदीर्दुग्धमधुश्रवाः   ।  
सरोवराणि दध्याज्यैर् बहूनन्नादिपर्वतान्[^१०] ॥०३४।  
    
:न्  
    
[^१]: नामासुरो रौद्र इति घ॥ , झ॥ च  
    
[^२]: तदङ्गान्निर्मिता इति झ॥ । तदर्था निर्मिता इति छ॥  
    
[^३]: गदावरेण देवेनेति झ॥  
    
[^४]: गदो नामासुर इत्य् आदिः, तस्मादादिगदाधर इत्य् अन्तः पाठो ज॥  
पुस्तके नास्ति  
    
[^५]: शिलायान्तु इति ज॥  
    
[^६]: वाञ्छितो ह्य् अहमिति ख॥ , छ॥ च  
    
[^७]: दातुमर्हथेति ङ॥  
    
[^८]: तीर्थस्य कारणायेति घ॥ , झ॥ च  
    
[^९]: ग्रामान् पुण्यगिरीनिति ङ॥  
    
[^१०]: दध्याद्यैर् बहूनन्नादिपर्वतानिति ज॥  
:प् ३८३  
    
कामधेनुं कल्पतरुं स्वर्णरूप्यगृहाणि च ।  
न याचयन्तु विप्रेन्द्रा अल्पानुक्त्वा[^१] ददौ प्रभुः ॥०३५।  
धर्मयागे प्रलोभात्तु प्रतिगृह्य धनादिकं ।  
स्थिता यदा गयायान्ते शप्ताते ब्रह्मणा तदा ॥०३६।  
विद्याविवर्जिता[^२] यूयं तृष्णायुक्ता भविष्यथ   ।  
दुग्धादिवर्जिता नद्यः शैलाः पाषाणरूपिणः   ॥०३७।  
ब्रह्माणं ब्राह्मणश्चोचुर् नष्टं शापेन शाखिलं   ।  
जीवनाय प्रसादन्नः कुरु विप्रांश् च सो ऽब्रवीत्   ॥०३८।  
तीर्थोपजीविका यूयं सचन्द्रार्कं[^३] भविष्यथ   ।  
ये युष्मान् पूजयिष्यन्ति गयायामागता नराः   ॥०३९।  
हव्यकव्यैर् धनैः श्रद्धैस्तेषां कुलशतं व्रजेत्[^४]   ।  
नरकात् स्वर्गलोकाय[^५] स्वर्गलोकात् पराङ्गतिं ॥०४०।  
गयोपि चाकरोद्यागं बह्वन्नं[^६] बहुदक्षिणं   ।  
गया पुरी तेन नाम्ना पाण्डवा ईजिरे हरिं ॥०४१।

\{इत्य् आग्नेये महापुराणे गयामाहात्म्यं नाम चतुर्दशाधिकशततमो ऽध्यायः  }
    
:न्  
    
[^१]: अन्यानथेति झ॥ । क्षपानुक्त्वा इति छ॥  
[^२]: गन्धादिवर्जिता इति घ॥  
    
[^३]: तीर्थोपजीवका यूयमाचन्द्रार्कमिति ख॥ , ग॥ , घ॥ , ङ॥ च  
    
[^४]: कुलशतं महदिति ज॥  
    
[^५]: स्वर्गलोकं चेति घ॥ , ज॥ , झ॥ च  
[^६]: वह्नथेमिति ख॥ , छ॥ च । बहुलमिति झ॥  
:प् ३८४

अग्निपुराणम्

महर्षिश्रीमद्वेदव्यासेन प्रणीतम्  
    
श्रीलश्री वङ्गदेशीयासियातिक्-समाजानुज्ञया

श्रीराजेन्द्रलालमित्रेण परिशोधितम्

कलिकाताराजधान्यां गणेशयन्त्रे मुद्रितञ्च  
संवत् १९३३  
    
:प् ०

अथाग्निपुराणस्य द्वितीयखण्डस्यानुक्रमणिका

अग्निपुराणं  
    