+++
title = "०२७ सर्वदीक्षाकथनम्"

+++

\{अथ सप्तविंशो ऽध्यायः\}

दीक्षाविधिकथनं  
    
नारद उवाच  
वक्ष्ये दीक्षां सर्वदाञ्च मण्डलेब्जे हरिं यजेत्   ।  
दशम्यामुपसंहृत्य यागद्रव्यं समस्तकं ॥००१।  
विन्यस्य नारसिंहेन सम्मन्त्र्य शतवारकं ।  
सर्षपांस्तु फडन्तेन[^१] रक्षोघ्नान् सर्वतः क्षिपेत्   ॥००२।  
शक्तिं सर्वात्मकां तत्र न्यसेत् प्रासादरूपिणीं   ।  
सर्वौषधिं समाहृत्य विकिरानभिमन्त्रयेत् ॥००३।  
शतवारं शुभे पात्रे वासुदेवेन साधकः ।  
संसाध्य पण्जगव्यन्तु पञ्चभिर्मूलमूर्तिभिः ॥००४।  
नारायणान्तैः सम्प्रोक्ष्य कुशाग्रैस्तेन तां  
भुवं[^३]।  
विकिरान्वासुदेवेन क्षिपेदुत्तानपाणिना ॥००५।  
त्रिधा पूर्वमुखस्तिष्ठन् ध्यायेत् विष्णुं तथा हृदि   ।  
वर्धन्या सहिते कुम्भे साङ्गं विष्णुं प्रपूजयेत्   ॥००६।  
    
:न्  
    
[^१]: सर्षपांस्तद्वदस्त्रेण इति ङ, चिह्नितपुस्तकपाठः  
    
[^२]: कुशाग्रेणैव तां भुवमिति ङ, चिह्नितपुस्तकपाट्ःअः  
:प् ७१  
    
शतवारं मन्त्रयित्वा त्वस्त्रेणैव च वर्धनीं ।  
अच्छिन्नधारया सिञ्चन् ईशानान्तं नयेच्च तं ॥००७।  
कलसं पृष्ठतो नीत्वा स्थापयेद्विकिरोपरि ।  
संहृत्य विकिरान् दर्भैः कुम्भेशं कर्करीं यजेत्   ॥००८।  
सवस्त्रं पञ्चरत्नाढ्यं खण्डिले पूजयेद्धरिं   ।  
अग्नावपि समभ्यर्च्य मन्त्रान् सञ्जप्य पूर्ववत् ॥००९।  
प्रक्षाल्य पुण्डरीकेन विलिप्यान्तः सुगन्धिना ।  
उखामाज्येन[^१] सम्पूर्य गोक्षीरेण तु साधकः   ॥०१०।  
आलोक्य वासुदेवेन[^२] ततः सङ्कर्षणेन च ।  
तण्डुलानाज्यसंसृष्टान् क्षिपेत् क्षीरे सुसंस्कृते   ॥०११।  
प्रद्युम्नेन स्मालोड्य दर्व्या सङ्घट्टयेच्छनैः   ।  
पक्वमुत्तारयेत् पश्चादनिरुद्धेन देशिकः ॥०१२।  
प्रक्षाल्यालिप्य तत् कुर्यादूर्ध्वपुण्ड्रं तु भस्मना   ।  
नारायणेन पार्श्वेषु चरुमेवं सुसंस्कृतं   ॥०१३।  
भागमेकं तु देवाय कलशाय द्वितीयकं ।  
तृतीयेन तु भागेन प्रदद्यादाहुतित्रयं ॥०१४।  
शिष्यैः सह चतुर्थं तु गुरुरद्याद्विशुद्धये[^३] ।  
नारायणेन सम्मन्त्र्य सप्तधा क्षीरवृक्षजम्   ॥०१५।  
दन्तकाष्ठं भक्षयित्वा त्यक्त्वा ज्ञात्वास्वपातकं   ।  
ऐन्द्राग्न्युत्तरकेशानीमुखं पतितमुत्तमं ॥०१६।  
शुभं सिंहशतं हुत्वा[^४] आचम्याथ प्रविश्य च   ।  
    
:न्  
    
[^१]: उत्थायाज्येनेति ख, चिह्नितपुस्तकपाठः  
    
[^२]: आलोड्य वासुदेवेन इति ख, चिह्नितपुस्तकपाठः  
    
[^३]: विवृद्धये इति ङ, चिह्नितपुस्तकपाठः  
    
[^४]: शुभं सिद्धमिति ज्ञात्वा ङ, चिह्नितपुस्तकपाठः  
:प् ७२  
    
पूजागारं न्यसेन्मन्त्री प्राच्यां विष्णुं प्रदक्षिणं   ॥०१७।  
संसारार्णवमग्नानां पशूनां पाशमुक्तये   ।  
त्वमेव शरणं देव सदा त्वं भक्तवत्सल ॥०१८।  
देवदेवानुजानीहि प्राकृतैः पाशबन्धनैः ।  
पाशितान्मोचयिष्यामि त्वत्प्रसादात् पशूनिमान् ॥०१९।  
इति विज्ञाप्य देवेशं सम्प्रविश्य पशूंस्ततः ।  
धारणाभिस्तु संशोध्य पूर्वज्ज्वलनादिना ॥०२०।  
संस्कृत्य मूर्त्या संयोज्य[^१] नेत्रे बद्ध्वा प्रदर्शयेत्   ।  
पुष्पपूर्णाञ्जलींस्तत्र क्षिपेत्तन्नाम योजयेत् ॥०२१।  
अमन्त्रमर्चनं तत्र पूर्ववत् कारयेत् क्रमात् ।  
यस्यां मूर्तौ पतेत् पुष्पं तस्य तन्नाम निर्दिशेत्   ॥०२२।  
शिखान्तसम्मितं सूत्रं पादाङ्गुष्ठादि षड्गुणं   ।  
कन्यासु कर्तितं रक्तं[^२] पुनस्तत्त्रिगुणीकृतम् ॥०२३।  
यस्यां संलीयते विश्वं यतो विश्वं प्रसूयते ।  
प्रकृतिं प्रक्रियाभेदैः संस्थितां तत्र चिन्तयेत्   ॥०२४।  
तेन प्राकृतिकान् पाशान् ग्रथित्वा तत्त्वसङ्ख्यया[^३]   ।  
कृत्वा शरावे तत् सूत्रं कुण्डपार्श्वे निधाय तु[^४]   ॥०२५।  
ततस्तत्त्वानि सर्वाणि ध्यात्वा शिष्यतनौ न्यसेत् ।  
सृष्टिक्रमात् प्रकृत्यादिपृथिव्यन्तानि देशिकः   ॥०२६।  
तत्रैकधा पण्चधा स्याद्दशद्वादशधापि वा[^४]   ।  
    
:न्  
    
[^१]: मूर्त्या सम्प्रोक्ष्य इति ङ, चिह्नितपुस्तकपाठः  
    
[^२]: सूत्रमिति ङ, चिह्नितपुस्तकपाठः  
    
[^३]: तत्र सङ्ख्यया इति ख, ग, घ, चिह्नितपुस्तकत्रयपाठः  
    
[^४]: निधीयते इति घ, ङ, चिह्नितपुस्तकद्वयपाठः  
    
[^५]: तत्रार्चा पञ्चधा या स्यादङ्गैर् द्वादशधापि वेति ख,  
चिह्नितपुस्तकपाठः । तत्रात्मा पञ्चधा वा स्यात्  
दशद्वदशधापिवेति घ, ङ, चिह्नितपुस्तकद्वयपाठः  
:प् ७३  
    
ज्ञातव्यः सर्वभेदेन ग्रथितस्तत्त्वचिन्तकैः ॥०२७।  
अङ्गैः पञ्चभिरध्वानं निखिलं विकृतिक्रमात्   ।  
तन्मात्रात्मनि संहृत्य मायासूत्रे पशोस्तनौ[^१] ॥०२८।  
प्रकृतिर्लिङ्गशक्तिश् च कर्ता बुद्धिस् तथा मनः ।  
पञ्चतन्मात्रबुद्ध्याख्यं कर्माख्यं भूतपञ्चकं   ॥०२९।  
ध्यायेच्च द्वादशात्मानं सूत्रे देहे तथेच्छया ।  
हुत्वा सम्पातविधिना सृष्टेः सृष्टिक्रमेण तु   ॥०३०।  
एकैकं शतहोमेन दत्त्वा पूर्णाहुतिं ततः ।  
शरावे सम्पुटीकृत्य कुम्भेशाय निवेदयेत् ॥०३१।  
अधिवास्य यथा न्यायं भक्तं शिष्यं तु दीक्षयेत्   ।  
करणीं कर्तरीं वापि[^२] रजांसि खटिकामपि   ॥०३२।  
अन्यदप्युपयोगि स्यात् सर्वं तद्वायुगोचरे ।  
संस्थाप्य मूलमन्त्रेण परामृश्याधिवाधिवासयेत्   ॥०३३।  
नमो भूतेभ्यश् च बलिः कुशे शेते स्मरन् हरिं ।  
मण्डपं भूषयित्वाथ वितानघटलड्डुकैः[^३]   ॥०३४।  
मण्डलेथ यजेद्विष्णुं ततः सन्तर्प्य पावकं   ।  
आहूय दीक्षयेच्छिष्यान् बद्धपद्मासनस्थितान् ॥०३५।  
सम्मोक्ष्य विष्णुं हस्तेन मूर्धानं स्पृश्य वै क्रमात्   ।  
प्रकृत्यादिविकृत्यन्तां साधिभूताधिदैवतां   ॥०३६।  
सृष्टिमाध्यात्मिकीं कृत्वा हृदि तां संहरेत् क्रमात्   ।  
तन्मात्रभूतां सकलां जीवेन समतां गतां   ॥०३७।  
ततः सम्प्रार्थ्य कम्भेशं सूत्रं संहृत्य देशिकः   ।  
    
:न्  
    
[^१]: मायासूत्रे सुशोभने इति ङ, चिह्नितपुस्तकपाठः  
    
[^२]: करालं कर्तरीञ्चापि इति ख, ग, चिह्नितपुस्तकद्वयपाठः  
    
[^३]: वितानभवगन्धकैर् इति ख, चिह्नितपुस्तकपाठः ।  
वितानपटकेन्द्रियैर् इति ग, घ, चिह्नितपुस्तकद्वयपाठः  
:प् ७४  
    
अग्नेः समीपमागत्य पार्श्वे तं सन्निवेश्य तु ॥०३८।  
मूलमन्त्रेण सृष्टीशमाहुतीनां शतेन तं   ।  
उदासीनमथासाद्य पूर्णाहुत्या च देशिकः ॥०३९।  
शुक्लं रजः समादाय मूलेन शतमन्त्रितं ।  
सन्ताड्य हृदयन्तेन हुम्फट्कारान्तसंयुतैः   ॥०४०।  
वियोगपदसंयुक्तैर् वीजैः पदादिभिः क्रमात् ।  
पृथिव्यादीनि तत्त्वानि विश्लिष्य जुहुयात्ततः ॥०४१।  
वह्नावखिलतत्त्वानामालये व्याहृते हरौ ।  
नीयमानं क्रमात्सर्वं तत्राध्वानं स्मरेद्बुधः   ॥०४२।  
ताडनेन वियोज्यैवं[^१] आदायापाद्य शाम्यतां ।  
प्रकृत्याहृत्य जुहुयाद्यथोक्ते जातवेदसि ॥०४३।  
गर्भाधानं जातकर्म भोगञ्चैव लयन्तथा ।  
शुद्धं तत्त्वं समुद्धृत्य पूर्णाहुत्या तु देशिकः   ।  
सन्नयेद्द्विपरे तत्त्वे यावदव्याहृतं क्रमात् ॥०४५।  
तत् परं ज्ञानयोगेन विलाप्य परमात्मनि ।  
विमुक्तबन्धनं जीवं परस्मिन्नव्यये पदे ॥०४६।  
निवृत्तं परमानन्दे शुद्धे बुद्धे स्मरेद्बुधः ।  
दद्यात् पूर्णाहुतिं पश्चादेवं दीक्षा समाप्यते   ॥०४७।  
प्रयोगमन्त्रान् वक्ष्यामि यैर् दीक्षा होमसंलयः   ।  
    
ॐ यं भूतानि विशुद्धं हुं फट्  
अनेन ताडनं कुर्याद्वियोजनमिह द्वयं ॥०४८।  
    
ॐ यं भूतान्यापातयेहं  
आदानं कृत्वा चानेन प्रकृत्या योजनं शृणु   ।  
    
:न्  
    
[^१]: ताडनेन विमोक्ष्यैवमिति ख, चिह्नितपुस्तकपाठः  
:प् ७५

ॐ यं भूतानि पुंश्चाहो  
होममन्त्रं प्रवक्ष्यामि ततः पूर्णाहुतेर्मनुं   ॥०४९।  
    
ॐ भूतानि संहर स्वाहा । ॐ अं ॐ नमो भगवते वासुदेवाय  
वौषट्  
पूर्णाहुत्यनन्तरे तु तद्वै शिष्यन्तु साधयेत्[^१] ।  
एवं तत्त्वानि सर्वाणि क्रमात्संशोधयेद् बुधः   ॥०५०।  
नमोन्तेन स्ववीजेन ताडनादिपुरःसरम् ।  
    
ॐ वां वर्मेन्द्रियाणि । ॐ दें बुद्धीन्द्रियाणि  
यं वीजेन समानन्तु ताडनादिप्रयोगकम् ॥०५१।  
    
ॐ सुङ्गन्धतन्मात्रे वियुङ्क्ष्व हुं फट् । ॐ सम्पाहिं  
हा[^२] ॥ ॐ खं खं क्ष प्रकृत्या[^३] । ॐ सुं हुं  
गन्धतन्मात्रे संहर स्वाहा  
ततः पूर्णाहुतिश् चैवमुत्तरेषु प्रयुज्यते ।  
    
ॐ रां रसतन्मात्रे । ॐ भें रूपतन्मात्रे । ॐ रं  
स्पर्शतन्मात्रे । ॐ एं शब्दतन्मात्रे । ॐ भं नमः । ॐ  
सों अहङ्कारः । ॐ नं बुद्धे । ॐ ॐ प्रकृते  
एकमूर्तावयं प्रोक्तो दीक्षायोगः समासतः ।०५२।  
एवमेव प्रयोगस्तु नवव्यूहादिके स्मृतः ॥०५२एफ़्।  
दग्धापरस्मिन् सन्दध्यान्निर्वाणे प्रकृतिन्नरः ।  
अविकारे समादध्यादीश्वरे प्रकृतिन्नरः ॥०५३।  
शोधयित्वाथ भुतानि कर्माङ्गानि[^४] विशोधयेत् ।  
बुद्ध्याख्यान्यथ तन्मात्रमनोज्ञानमहङ्कृतिं   ॥०५४।  
लिङ्गात्मानं विशोध्यान्ते प्रकृतिं शोधायेत् पुनः   ।  
    
:न्  
    
[^१]: तद्वै शिष्यन्तुसन्नयेदिति ख, घ, ङ,  
चिह्नितपुस्तकत्रयपाठः  
    
[^२]: ॐ सुं आयाहि हामिति ख,चिह्नितपुस्तकपाठः ॐ सं पाहि  
स्वाहा इति ग, ङ, चिह्नितपुस्तकद्वयपाठः  
    
[^३]: अं दुं स्त्व प्रकृत्या इति ॐ खं खं स्त्व प्रकृत्या इति च ख,  
चिह्नितपुस्तकपाठः  
    
[^४]: कर्माख्यानि च शोधयेदिति घ, ङ, चिह्नितपुस्तकद्वयपाठः  
:प् ७६  
    
पुरुषं प्राकृतं शुद्धमीश्वरे धाम्नि संस्थितं   ॥०५५।  
स्वगोचरीकृताशेषभोगमुक्तौ कृतास्पदं ।  
ध्यायन् पूर्णाहुतिं दद्याद्दीक्षेयं त्वधिकारिणी   ॥०५६।  
अङ्गैर् आराध्य मन्त्रस्य नीत्वा तत्त्वगणं समं   ।  
क्रमादेवं विशोध्यान्ते सर्वसिद्धिसमन्वितं ॥०५७।  
ध्यायन् पूर्णाहितिं दद्यात्दीक्षेयं साधके स्मृता   ।  
द्रव्यस्य वा न सम्पत्तिरशक्तिर्वात्मनो यदि ॥०५८।  
इष्ट्वा देवं यथा पूर्वं सर्वोपकरणान्वितं   ।  
सद्योधिवास्य द्वादश्यां दीक्षयेद्देशिकोत्तमः   ॥०५९।  
भक्तो विनीतः शारीरैर् गुणैः सर्वैः समन्वितः   ।  
शिष्यो नातिधनी यस्तु स्थण्डिलेभ्यर्च्य दीक्षयेत्   ॥०६०।  
अध्वानं निखिलं दैवं[^२] भौतं वाध्यात्मिकी कृतं   ।  
सृष्टिक्रमेण शिष्यस्य देहे ध्यात्वा तु देशिकः   ॥०६१।  
अष्टाष्टाहुतिभिः पूर्वं क्रमात् सन्तर्प्य सृष्टिमान्   ।  
स्वमन्त्रैर् वासुदेवादीन् जननादीन् विसर्जयेत्[^२] ॥०६२।  
होमेन शोधयेत् पश्चात्संहारक्रमयोगतः ।  
योनिसूत्राणि बद्धानि मुक्त्वा कर्माणि देशिकः ॥०६३।  
शिष्यदेहात्समाहृत्य क्रमात्तत्त्वानि शोधयेत् ।  
अग्नौ प्राकृतिके विष्णौ लयं नीत्वाधिदैवके ॥०६४।  
शुद्धं तत्त्वमशुद्धेन पूर्णाहुत्या तु साधयेत्[^३]   ।  
शिष्ये प्रकृतिमापन्ने दग्ध्वा प्राकृतिकान् गुणान्   ॥०६५।  
    
:न्  
    
[^१]: लिखितं दैवमिति ख, चिह्नितपुस्तकपाठः  
    
[^२]: पूजां कृत्वा विसर्जयेदिति घ, चिह्नितपुस्तकपाठः विमलादीन्  
विसर्जयेदिति ङ, चिह्नितपुस्तकपाठः  
    
[^३]: पूर्णाहुत्या तु सन्नयेदिति ख, घ, चिह्नितपुस्तकद्वयपाठः  
:प् ७७  
    
मौचयेदधिकारे वा नियुञ्ज्याद्देशिकः शिशून्[^१] ।  
अथान्यान् शक्तिदीक्षां वा कुर्यात् भावे स्थितो गुरुः   ॥०६६।  
भक्त्या सम्प्रातिपन्नानां यतीनां निर्धनस्य च ।  
सम्पूज्य स्थण्डिले विष्णुं पार्श्वस्थं स्थाप्य पुत्रकं   ॥०६७।  
देवताभिमुखः शिष्यस्तिर्यगास्यः स्वयं स्थितः   ।  
अध्वानं निखिलं ध्यात्वा पर्वभिः स्वैर् विकल्पितं   ॥०६८।  
शिष्यदेहे तथा देवमाधिदैविकयाचनं ।  
ध्यानयोगेन सञ्चिन्त्य पूर्ववत्ताडनादिना ॥०६९।  
क्रमात्तत्त्वानि सर्वाणि शोधयेत् स्थण्डिले हरौ ।  
ताडनेन वियोज्याथ गृहीत्वात्मनि तत्परः[^२] ॥०७०।  
देवे संयोज्य संशोध्य गृहीत्वा तत् स्वभावतः   ।  
आनीय शुद्धभावेन सन्धयित्वा क्रमेण तु ॥०७१।  
शोधयेद्ध्यानयोगेन सर्वतो ज्ञानमुद्रया ।  
शुद्धेषु सर्वतत्त्वेषु प्रधाने चेश्वरे स्थिते ॥०७२।  
दग्ध्वा निर्वापयेच्छिष्यान् पदे चैशे नियोजयेत् ।  
निनयेत् सिद्धिमार्गे वा साधकं देशिकोत्तमः ॥०७३।  
एवमेवाधिकारस्थो गृही कर्मण्यतन्द्रितः ।  
आत्मानं शोधयंस्तिष्ठेद् यावद्रागक्षयो भवेत्   ॥०७४।  
क्षीणरागमथात्मानं ज्ञात्वा संशुद्धिकिल्विषः   ।  
आरोप्य पुत्रे शिष्ये वा ह्य् अधिकारन्तु संयमी ॥०७५।  
दग्ध्वा मायामयं पाशं प्रव्रज्य स्वात्मनि स्थितः   ।  
शरीरपातमाकाङ्क्षन्नासीताव्यक्तलिङ्गवान्   ॥०७६।

\{इत्य् आदिमहापुराणे आग्नेये सर्वदीक्षाकथनं नाम सप्तविंशोध्यायः  }
    
:न्  
    
[^१]: पशूनिति घ, चिह्नितपुस्तकपाठः  
    
[^२]: तत् पुनरिति ख, ग, घ, ङ, चिह्नितपुस्तकचतुष्टयपाठः  
:प् ७८  
    