+++
title = "३७४ धारणा"

+++

\{अथ चतुःसप्तत्यधिकत्रिशततमो ऽध्यायः\}

धारणा  
    
अग्निर् उवाच  
धारणा मनसोध्येये संस्थितिर्ध्यानवद्द्विधा ।  
मूर्तामूर्तहरिध्यानमनोधारणतो हरिः ॥००१।  
यद्वाह्यावस्थितं लक्षयं तस्मान्न चलते मनः   ।  
तावत् कालं प्रदेशेषु धारणा मनसि स्थितिः ॥००२।  
कालावधि परिच्छिन्नं देहे संस्थापितं मनः ।  
न प्रच्यवति यल्लक्ष्याद्धारणा साभिधीयते ॥००३।  
धारणा द्वादशायामा ध्यानं द्वदशधारणाः   ।  
ध्यानं द्वादशकं यावत्समाधिरभिधीयते ॥००४।  
धारणाभ्यासयुक्तात्मा यदि प्राणैर् विमुच्यते ।  
कुलैकविंशमुत्तार्य स्वर्याति परमं पदं[^१] ॥००५।  
यस्मिन् यस्मिन् भवेदङ्गे योगिनां व्याधिसम्भवः   ।  
तत्तदङ्गं धिया व्याप्य धारयेत्तत्त्वधारणं   ॥००६।  
आग्नेयी वारुणी चैव ऐशानी चामृतात्मिका ।  
साग्निः शिखा फडन्ता च विष्णोः कार्या द्विजोत्तम   ॥००७।  
नाडीभिर्विकटं दिव्यं शूलाग्रं वेधयेच्छुभम्   ।  
पादाङ्गुष्ठात् कपालान्तं रश्मिमण्डलमावृतं   ॥००८।  
    
:न्  
    
[^१]: स्वयं याति परं पदमिति ख॥  
:प् ३२४  
    
तिर्यक्चाधोर्ध्वभागेभ्यः प्रयान्त्यो ऽतीव तेजसा[^१]   ।  
चिन्तयेत् साधकेन्द्रस्तं यावत्सर्वं महामुने ॥००९।  
भस्प्रीभूतं शरीरं स्वन्ततश् चैवीपसंहरेत्   ।  
शीतश्लेष्मादयः पापं विनश्यन्ति द्विजातयः   ॥०१०।  
शिरो धीरञ्च[^२] कारञ्च कण्ठं चाधोमुखे स्मरेत्   ।  
ध्यायेदच्छिन्नचिन्तात्मा भुयो भूतेन चात्मना ॥०११।  
स्फुरच्छीकरसंस्मर्शप्रभूते हिमगामिभिः ।  
धाराभिरखिलं विश्वमापूर्य भुवि चिन्तयेत् ॥०१२।  
ब्रह्मरन्ध्राच्च सङ्क्षोभाद्यावदाधारमण्डलग्   ।  
सुषुम्नान्तर्गतो भूत्वा सम्पूर्णेन्दुकृतालयं   ॥०१३।  
सम्प्लाव्य हिमसंस्पर्शतोयेनामृतमूर्तिना ।  
क्षुत्पिपासाक्रमप्रायसन्तापपरिपीडितः ॥०१४।  
धारयेद्वारुणीं मन्त्रो तुष्ट्यर्थं चाप्यतन्त्रितः   ।  
वारुणीधारणा प्रोक्ता ऐशानीधारणां शृणु   ॥०१५।  
व्योम्नि ब्रह्ममये पद्मे प्राणापाणे क्षयङ्गते   ।  
प्रसादं चिन्तयेद् विष्णोर्यावच्चिन्ता क्षयं गता   ॥०१६।  
महाभावञ्जपेत् सर्वं ततो व्यापक ईश्वरः ।  
अर्धेन्दुं परमं शान्तं निराभासन्निरञ्जनं   ॥०१७।  
असत्यं सत्यमाभाति तावत्सर्वं चराचरं ।  
यावत् स्वस्यन्दरूपन्तु न दृष्टं गुरुवक्त्रतः   ॥०१८।  
दृष्ठे तस्मिन् परे तत्त्वे आब्रह्म सचराचरं ।  
    
:न्  
    
[^१]: पाठो ऽयमादर्शदोषेण दुष्टः  
    
[^२]: वीरश्चेति ञ॥  
:प् ३२५  
    
प्रमातृमानमेयञ्च ध्यानहृत्पद्मकल्पनं ॥०१९।  
मातृमोदकवत्सर्वं जपहोमार्चनादिकं ।  
विष्णुमन्त्रेण वा कुर्यादमृतां धारणां वदे   ॥०२०।  
सम्पूर्णेन्दुनिभं ध्यायेत् कमलं तन्त्रिमुष्टिगम्   ।  
शिरःस्थं चिन्तयेद् यत्नाच्छशाङ्कायुतवर्चसं   ॥०२१।  
सम्पूर्णमण्डलं व्योम्नि शिवकल्लोलपूर्णितं   ।  
तथा हृत्कमले ध्यायेत्तन्मध्ये स्वतनुं स्मरेत् ।०२२।  
साधको विगतक्लेशो जायते धारणादिहिः ॥०२२एफ़्।  
    
\{इत्य् आग्नेये महापुराणे धारणा नाम चतुःसप्तत्यधिकत्रिशततमो ऽध्यायः ॥  }
    