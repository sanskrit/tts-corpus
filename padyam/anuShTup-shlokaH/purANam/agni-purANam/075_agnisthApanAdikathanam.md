+++
title = "०७५ अग्निस्थापनादिकथनम्"

+++

\{अथ पञ्चसप्ततितमो ऽध्यायः\}

अग्निस्थापनादिविधिः  
    
ईश्वर उवाच  
अर्घपात्रकरो यायादग्न्यागारं सुसंवृतः ।  
यागोपकरणं सर्वं दिव्यदृष्ट्या च कल्पयेत्[^१]   ॥००१।  
उदङ्मुखः कुण्डमीक्षेत् प्रओक्षणं ताडनं  
कुशैः ।  
विदध्यादस्त्रमन्त्रेण वर्मणाभ्युक्षणं मतं   ॥००२।  
खड्गेन खातमुद्धारं पूरणं समतामपि ।  
कुर्वीत वर्मणा सेकं कुट्टनन्तु शरात्मना[^२]   ॥००३।  
सम्मार्जनं समालेपं कलारूपप्रकल्पनं ।  
त्रिसूत्रीपरिधानं च वर्मणाभ्यर्चनं सदा ॥००४।  
रेखात्रयमुदक् कुर्यादेकां पूर्वाननामधः ।  
कुशेन च शिवास्त्रेण यद्वा तासां विपर्ययः ॥००५।  
वज्रीकरणमन्त्रेण हृदा दर्भैश् चतुष्पथं   ।  
अक्षपात्रन्ततनुत्रेण विन्यसेद्विष्टरं हृदा ॥००६।  
हृदा वागीश्वरीं तत्र ईशामावाह्य पूजयेत्   ।  
वह्निं सदाश्रयानीतं शुद्धपात्रोपरिस्थितं ॥००७।  
क्रव्यादांशं परित्यज्य वीक्षणादिविशोधितं   ।  
औदर्यं चैन्दवं भौतं एकीकृत्यानलत्रयं ॥००८।  
ॐ हूं वह्निचैतन्याय वह्निवीजेन विन्यसेत् ।  
संहितामन्त्रितं वह्निं धेनुमुद्रामृतीकृतं   ॥००९।  
रक्षितं हेतिमन्त्रेण कवचेनावगुण्ठितं ।  
पूजितन्त्रिः परिभ्राम्य कुण्डस्योर्ध्वं प्रदक्षिणं   ॥०१०।  
    
:न्  
    
[^१]: दिव्यदृष्ट्या विल्प्कयेदिति घ, ङ, चिह्नितपुस्तकद्वयपाठः  
    
[^२]: शराणुनेति ङ, चिह्नितपुस्तकपाठः  
:प् २२०  
    
शिववीजमिति ध्यात्वा वागीशागर्भगोचरे ।  
वागीश्वरेण देवेन क्षिप्यमानं विभावयेत् ॥०११।  
भूमिष्ठजानुक्को मन्त्री हृदात्मसम्मुखं क्षिपेत्   ।  
ततो ऽन्तस्थितवीजस्य[^१] नाभिदेशे समूहनं ॥०१२।  
सम्भृतिं परिधानस्य शौचमाचमनं हृदा ।  
गर्भाग्नेः पूजनं कृत्वा तद्रक्षार्थं शराणुना[^२]   ॥०१३।  
बध्नीयाद्गर्भजं देव्याः ककङ्कणं पाणिपल्लवे   ।  
गर्भाधानाय सम्पूज्य सद्योजातेन पावकं ॥०१४।  
ततो हृदयमन्त्रेण जुहुयादाहुतित्रयं ।  
पुंसवनाय वामेन तृतीये यासि पूजयेत् ॥०१५।  
आहुतित्रितयं दद्याच्छिरसाम्बुकणान्वितं ।  
सीमन्तोन्नयनं षष्ठे मासि सम्पूज्य रूपिणा   ॥०१६।  
जुहुयादाहुतीस्तिस्रः शिखया शिखयैव तु ।  
वक्त्राङ्गकल्पनां कुर्याद्वक्त्रोद्घाटननिष्कृती   ॥०१७।  
जातकर्मनृकर्मभ्यां दशमे मासि पूर्ववत् ।  
वह्निं सन्धुक्ष्य दर्भाद्यैः[^३] स्नानं गर्भमलापहं   ॥०१८।  
सुवर्णबन्धनं देव्या कृतं ध्यात्वा हृदार्चयेत्   ।  
सद्यःसूतकनाशाय प्रोक्षयेदस्त्रवारिणा ॥०१९।  
कुम्भन्तु[^४] वहिरस्त्रेण ताडयेद्वर्मणोक्षयेत् ।  
अस्त्रेणोत्तरपूर्वाग्रान्मेखलासु वहिः कुशान् ॥०२०।  
    
:न्  
    
[^१]: ततोन्तस्थितदेवस्य इति ख, चिह्नितपुस्तकपाठः  
    
[^२]: शरात्मना इति ख, चिह्नितपुस्तकपाठः  
    
[^३]: गन्धाद्यैर् इति ख, चिह्नितपुस्तकपाठः  
    
[^४]: कुण्डन्तु इति ख, ङ, चिह्नितपुस्तकद्वयपाठः  
:प् २२१  
    
आस्थाप्य[^१] स्थापयेत्तेषु हृदा परिधिविस्तरं ।  
वक्ताणामस्त्रमन्त्रेण ततो नालापन्नुत्तये ॥०२१।  
समिधिः पञ्च होतव्याः प्रान्ते मूले घृतप्लुताः   ।  
ब्रह्माणं शङ्करं विष्णुमनन्तञ्च हृदार्चयेत्   ॥०२२।  
दूर्वाक्षतैश् च पर्यन्तं परिधिस्थाननुक्रमात् ।  
इन्द्रादीशानपर्यन्तान्तान्विष्टरस्थाननुक्रमात्   ॥०२३।  
अग्नेरभिमुखीभूतान् निजदिक्षु हृदार्चयेत् ।  
निवार्य विघ्नसङ्घातं वालकं पालयिष्यथ ॥०२४।  
शैवीमाज्ञाभिमान्तेषां श्रावयेत्तदनन्तरं   ।  
गृहीत्वा स्रुक्स्रुवावूर्ध्ववदनाधोमुखैः क्रमात्   ॥०२५।  
प्रताप्याग्नौ त्रिधा दर्भमूलमध्याग्रकैः स्पृशेत्   ।  
कुशस्पृष्टप्रदेशे तु आत्मविद्याशिवात्मकं ॥०२६।  
क्रमात्तत्त्वत्रयं न्यस्य हां हीं हूं सं[^२] रवैः क्रमात्   ।  
स्रुवि शक्तिं स्रुवे शम्भुं विन्यस्य हृदयाणुना   ॥०२७।  
त्रिसूत्रीवेष्टितग्रीवो पूजितौ कुसुमादिभिः ।  
कुशानामुपरिष्टात्तौ स्थापयित्वा स्वदक्षिणे ॥०२८।  
गव्यमाज्यं समादाय वीक्षणादिविशोधितं ।  
स्वकां ब्रह्ममयीं मूर्तिं सञ्चिन्त्यादाय तद्घृतं   ॥०२९।  
कुण्डस्योर्ध्वं हृदावर्त्य भ्रामयित्वाग्निगोचरे ।  
पुनर्विष्णुमयीं ध्यात्वा घृतमीशानगोचरे   ॥०३०।  
धृत्वादाय कुशाग्रेण स्वाहान्तं शिरसाणुना[^२]   ।  
    
:न्  
    
[^१]: आस्तीर्येति घ, ङ, चिह्नितपुस्तद्वयपाठः  
    
[^२]: हां ह्रीं ह्रं समिति ख, चिह्नितपुस्तकपाठः । हूं हां  
क्रूं समिति ङ, चिह्नितपुस्तकपाठः  
    
[^३]: शिरसात्मना इति ख, चिह्नितपुस्तकपाठः  
:प् २२२  
    
जुहुयाद्विष्णवे विन्दुं रुद्ररूपमनन्तरं ॥०३१।  
भावयन्निजमात्मानं नाभौ धृत्वाप्लवेत्ततः   ।  
प्रादेशमात्रदर्भाभ्यामङ्गुष्टानामिकाग्रकैः   ॥०३२।  
धृताभ्यां सम्मुखं वह्नेरस्त्रेणाप्लवमाचरेत्   ।  
हृदात्मसम्मुखं तद्वत् कुर्यात् सम्प्लवनन्ततः ॥०३३।  
हृदालब्धदग्धदर्भं शस्त्रक्षेपात् पवितयेत् ।  
दीप्तेनापरदर्भेण निवाह्यानेन दीपयेत् ॥०३४।  
अस्त्रमन्त्रेण निर्दग्धं वह्नौ दर्भं पुनः क्षिपेत्   ।  
क्षिप्त्वा घृते कृतग्रन्थिकुशं प्रादेशसम्मितं   ॥०३५।  
पक्षद्वयमिडादीनां त्रयं चाज्ये विभावयेत् ।  
क्रामाद्भागत्रयादाज्यं स्रुवेणादाय होमयेत् ॥०३६।  
स्वेत्यग्नौ हा घृते[^१] भागं शेषमाज्यं क्षिपेत् क्रमात्   ।  
    
ॐ हां अग्नये स्वाहा । ॐ हां सोमाय स्वाहा । ॐ हां  
अग्नीषोमाभ्यां स्वाहा  
उद्घाटनाय नेत्राणां अग्नेर्नेत्रत्रये मुखे ॥०३७।  
स्रुवेण घृतपूर्णेन चतुर्थीमाहुतिं यजेत् ।  
    
ॐ हां अग्नये स्विष्टकृते स्वाहा  
अभिमन्त्र्य षडङ्गेन बोधयेद्धेनुमुद्रया ॥०३८।  
अवगुण्ठ्य तनुत्रेण रक्षेदाज्यं शराणुना[^२]   ।  
हृदाज्यविन्दुविक्षेपात् कुर्यादभ्युक्ष्य शोधनं   ॥०३९।  
वक्त्राभिघारसन्धानां वक्त्रैकीकरणं तथा   ।  
ॐ हां सद्योजाताय स्वाहा । ॐ हां वामदेवाय स्वाहा । ॐ  
हां  
    
:न्  
    
[^१]: स्वाहेत्यग्नौ घृते इति ङ, चिह्नितपुस्तकपाठः  
    
[^२]: शरात्मनेति ण, चिह्नितपुस्तकपाठः  
:प् २२३

अघोराय स्वाहा । ॐ तत्पुरुषाय स्वाहा । ॐ हां ईशानाय  
स्वाहा  
इत्येकैकघृताहुत्या कुर्याद्वक्त्राभिघारकं ॥०४०।  
    
औं हां सद्योजातवामदेवाभ्यां स्वाहा । ॐ हां  
वामदेवाघोराभ्यां स्वाहा । ॐ हां अघोरतत्पुरुषाभ्यां  
स्वाहा । ॐ हां तत्पुरुषेशानाभ्यां स्वाहा  
इतिवक्त्रानुसन्धानं मन्त्रैर् एभिः क्रमाच्चरेत् ।  
अग्रितो गतया वायुं निरृतादिशिवान्तया ॥०४१।  
वक्त्राणामेकतां कुर्यात् स्रुवेण घृतघारया ।  
ॐ हां सद्योजातवामदेवाघोरतत्पुरुषेशानेभ्यः स्वाहा   ॥०४२।  
इतीष्टवक्त्रे वक्त्राणामन्तर्भावस्तदाकृतिः   ॥०४२एफ़्।  
ईशेन वह्निमभ्यर्च्य दत्वास्त्रेणाहुतित्रयं ।  
कुर्यात् सर्वात्मना नाम शिवाग्निस्त्वं हुताशन ॥०४३।  
हृदार्चितौ विसृष्टाग्नौ पितरौ विधिपूरणीं   ।  
मूलेन वौषडन्तेन दद्यात् पूर्णां यथाविधि   ॥०४४।  
ततो हृदम्बुजे साङ्गं ससेनं भासुरं परं[^१]   ।  
यजेत् पूर्ववदावाह्य प्रार्थ्याज्ञान्तर्पयेच्छिवं ॥०४५।  
यागाग्निशिवयोः कृत्वा नाडीसन्धानमात्मना   ।  
शक्त्या मूलाणुना होमं कुर्यादङ्गैर् दशांशतः   ॥०४६।  
घृतस्य कार्षिको होमः क्षीरस्य मधुनस् तथा   ।  
शक्तिमात्राहुतिर्दध्नः प्रसृतिः पायस्यतु ॥०४७।  
यथावत् सर्वभक्षाणां लाजानां मुष्टिसम्मितं   ।  
खण्डत्रयन्तु मूलानां कलानां स्वप्रमाणतः   ॥०४८।  
    
:न्  
    
[^१]: ससेनं भास्करं परमिति ख, चिह्नितपुस्तकपाठः । शासनं  
भास्करं परमिति ग, चिह्नितपुस्तकपाठः । शाशनं भास्रं  
परमिति ङ चिह्नितपुस्तकपाठः । शासनं त्र्यक्षरं परमिति  
घ, चिह्नितपुस्तकपाठः  
:प् २२४  
    
ग्रासार्धमात्रमन्नानां सूक्ष्माणि पञ्च होमयेत्   ।  
इक्षोरापर्विकं मानं लतानामङ्गुलद्वयं ॥०४९।  
पुष्पं पत्रं स्वमानेन समिधां तु दशाङ्गुलं   ।  
चन्द्रचन्दनकाश्मीरकस्तूरीयक्षकर्दमान् ॥०५०।  
कलायसम्मितानेनान् गुग्गुलं वदरास्थिवत् ।  
कन्दानामष्टमं भागं जुहुयाद्विधिवत् परं   ॥०५१।  
होमं निर्वर्तयेदेवं ब्रह्मवीजपदैस्ततः ।  
घृतेन स्रुचि पूर्णायां निधायाधोमुखं स्रुवं   ॥०५२।  
स्रुगग्रे पुष्पमारोप्य पश्चाद्वामेन पाणिना ।  
पुनः सव्येन तौ धृत्वा शङ्खसन्निभमुद्रया ॥०५३।  
समुद्गतो अर्धकायश् च समपादः समित्थितः ।  
नाभौ तन्मूलमाधाय स्रुगग्रव्यग्रलोचनः ॥०५४।  
ब्रह्मादिकारणात्यागाद्विनिःसृत्य सुषुम्णया[^१]   ।  
वामस्तनान्तमानीय तयोर्मूलमतन्द्रितः ॥०५५।  
मूलमन्त्रमविस्पष्टं वौषडन्तं समुच्चरेत् ।  
तदग्नौ जुहुयादाज्यं यवसम्मितधारया ॥०५६।  
आचामं चन्दनं दत्वा ताम्बूलप्रभृतीनपि ।  
भक्त्या तद्भूतिमावन्द्य विदध्यात्प्रणतिं परां   ॥०५७।  
ततो वह्निं समभ्यर्च्य पडन्तास्त्रेण संवरान् ।  
संहारमुद्रयाहृत्य क्षमस्वेत्यभिधाय च ॥०५८।  
भासुरान्[^२] परिधीस्तांश् च पूरकेण हृदाणुना[^३]   ।  
    
:न्  
    
[^१]: विनिःसृत्य स्वपृष्टया इति ख, चिह्नितपुस्तकपाठः ।  
विनिःसृत्य स्वपुष्टया इति ग, चिह्नितपुस्तकपाठः  
    
[^२]: भास्वरानिति ख, ग, घ, ङ, चिह्नितपुस्तकपाठः  
    
[^३]: हृदात्मनेति ख, ग, चिह्नितपुस्तकपाठः  
:प् २२५  
    
श्रद्धया परयात्मीये स्थापयेत हृदम्बुजे ॥०५९।  
सर्वपाकाग्रमादाय कृत्वा मण्डलकद्वयं[^१]   ।  
अन्तर्वहिर्बलिं दद्यादाग्नेय्यां कुण्डसन्निधौ ॥०६०।  
ॐ हां रुद्रेभ्यः स्वाहा पूर्वे मातृभ्यो दक्षिणे तथा   ।  
वारुणे हां गणेभ्यश् च स्वाहा तेभ्यस्त्वयं बलिः   ॥०६१।  
उत्तरे हाञ्च यक्षेभ्य ईशाने हां ग्रहेभ्य उ[^२] ।  
अग्नौ हामसुरेभ्यश् च रक्षोभ्यो नैरृते बलिः ॥०६२।  
वायव्ये हाञ्च नागेभ्यो नक्षत्रेभ्यश् च मध्यतः   ।  
हां राशिभ्यः[^३] स्वाहा वह्नौ विश्वेभ्यो नैरृते यथा   ॥०६३।  
वारुण्यां[^४] क्षेत्रपालाय अन्तर्बलिरुदाहृतः   ।  
द्वितीये मण्डले वाह्ये इन्द्यायाग्नियमाय च ॥०६४।  
नैरृताय जलेशाय वायवे धनरक्षिणे ।  
ईशानाय च पूर्वादौ हीशाने ब्रह्मणे नमः   ॥०६५।  
नैरृते विष्णवे स्वाहा वायसादेर्वहिर्बलिः ।  
बलिद्वयगतान्मन्त्रान् संहारमुद्रया।अत्मनि ॥०६६।  
    
\{इत्य् आदिमहापुराणे आग्नेये अग्निकार्यं नाम पञ्चसप्ततितमो ऽध्यायः ॥  }
    
:न्  
    
[^१]: कृत्वा च मण्डलद्वयमिति ख, चिह्नितपुस्तकपाठः  
    
[^२]: गणेभ्य उ इति ग, चिह्नितपुस्तकपाठः  
    
[^३]: हां ऋपिभ्य इति ङ, चिह्नितपुस्तकपाठः  
    
[^४]: वायव्यामिति ग, चिह्नितपुस्तकपाठः । नैरृत इति ङ,  
चिह्नितपुस्तकपाठः  
:प् २२६  
    