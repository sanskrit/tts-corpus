+++
title = "२५९ यजुर्विधानं"

+++

\{अथोनषष्ट्यधिकद्विशततमो ऽध्यायः\}

यजुर्विधानं  
    
पुष्कर उवाच  
यजुर्विधानं वक्ष्यामि भुक्तिमुक्तिप्रदं शृणु   ।  
ओङ्कारपूर्विका राम महाव्याहृतयो मताः ॥००१।  
सर्वकल्मषनाशिन्यः सर्वकामप्रदास् तथा ।  
आज्याहुतिसहस्रेण देवानाराधयेद्बुधः ॥००२।  
मनसः काङ्क्षितं राम मनसेप्सितकामदं ।  
शान्तिकामो यवैः कुर्यात्तिलैः पापापनुत्तये ॥००३।  
धान्यैः सिद्धार्थकैश् चैव सर्वकाम करैस् तथा ।  
औदुम्बरीभिरिध्माभिः पसुकामस्य शस्यते ॥००४।  
दध्ना चैवान्नकामस्य पयसा शान्तिमिच्छतः ।  
अपामार्गसमिद्धस्तु कामयन् कनकं बहु ॥००५।  
:प् ४४७  
    
कन्याकामो घृताक्तानि युग्मशो ग्रथितानि तु ।  
जातीपुष्पाणि जुहुयाद्ग्रामार्थी तिलतण्डुलान्   ॥००६।  
वश्यकर्मणि शाखोढवासापामार्गमेव च ।  
विषासृङ्मिश्रसमिधो व्याधिघातस्य भार्गव ॥००७।  
क्रुद्धस्तु जुहुयात्सम्यक् शत्रूणां बधकाम्यया   ।  
सर्वव्रीहिमयीं कृत्वा राज्ञः प्रतिकृतिं द्विज   ॥००८।  
सहस्रशस्तु जुहुयाद्राजा वशगतो भवेत् ।  
वस्त्रकामस्य पुष्पाणि दर्वा व्याधिविनाशिनी ॥००९।  
ब्रह्मवर्चसकामस्य वासोग्रञ्च विधीयते ।  
प्रत्यङ्गिरेषु जुहुयात्तुषकण्टकभस्मभिः ॥०१०।  
विद्वेषणे च पक्ष्माणि काककौशिकयोस् तथा ।  
कापिलञ्च घृतं हुत्वा तथा चन्द्रग्रहे द्विज ॥०११।  
वचाचूर्णेन सम्पातात्समानीय च तां वचां ।  
सहस्रमन्त्रितां भुक्त्वा मेधावी जायते नरः ॥०१२।  
एकादशाङ्गुलं शङ्कु लौहं खादिरमेव च[^१]   ।  
द्विषतो बधोसीति जपन्निखनेद्रिपुवेश्मनि ॥०१३।  
उच्चाटनमिदं कर्म शत्रूणां कथितं तव ।  
चक्षुष्या इति जप्त्वा च विनष्टञ्चक्षुराप्नुयात्   ॥०१४।  
उपयुञ्जत इत्य् एदनुवाकन्तथान्नदं ।  
तनूनपाग्ने सदिति दूर्वां हुत्वार्तिवर्जितः ॥०१५।  
भेषजमसीति दध्याज्यैर् होमः पशूपसर्गनुत्[^२]   ।  
    
:न्  
    
[^१]: खादिरमेव वेति ग॥ , घ॥ , ञ॥ च  
    
[^२]: पशूपसर्गहेति क॥ , छ॥ च  
:प् ४४८  
    
त्र्यम्वकं यजामहे होमः सौभाग्यवर्धनः ॥०१६।  
कन्यानाम गृहीत्वा तु कन्यलाभकरः परः ।  
भयेषु तु जपन्नित्यं भयेभ्यो विप्रमुच्यते ॥०१७।  
धुस्तूरपुष्पं सघृतं हुत्वा स्यात् सर्वकामभाक्   ।  
हुत्वा तु गुग्गुलं राम स्वप्ने पश्यति शङ्करं ॥०१८।  
युञ्जते मनो ऽनुवाकं जप्त्वा दीर्घायुराप्नुयात् ।  
विष्णोरवाटमित्येतत्[^१] सर्वबाधाविनाशनं ॥०१९।  
रक्षोघ्नञ्च यशस्यञ्च तथैव विजयप्रदं ।  
अयत्नो अग्निरित्येतत् सङ्ग्रामे विजयप्रदं ॥०२०।  
इदमापः प्रवहत स्नाने पापापनोदनं ।  
विश्वकर्मन्नु हविषा सूचीं लौहीन्दशाङ्गुलाम्   ॥०२१।  
कन्याया निखनेद्द्वारि सान्यस्मै न प्रदीयते ।  
देव सवितरेतेन जुहुयाद्बलकामो द्विजोत्तम ॥०२२।  
अग्नौ स्वाहेति जुहुयाद्बलकामो द्विजोत्तम ।  
तिलैर् यवैश् च धर्मज्ञ तथापामार्गतण्डुलैः   ॥०२३।  
सहस्रमन्त्रितां कृत्वा तथा गोरोचनां द्विज ।  
तिलकञ्च तथा कृत्वा जनस्य प्रियतामियात् ॥०२४।  
रुद्राणाञ्च तथा जप्यं सर्वाघविनिसूदनं ।  
सर्वकर्मकरो होमस् तथा सर्वत्र शन्तिदः ॥०२५।  
अजाविकानामश्वानां कुञ्जराणां तथा गवां   ।  
मनुष्याणान्नरेन्द्राणां बालानां योषितामपि   ॥०२६।  
ग्रामाणां नगरानाञ्च देशानामपि भार्गव   ।  
    
:न्  
    
[^१]: विष्णोर्विराटमित्येतदिति घ॥ , ञ॥ च । विष्टोरराटमित्येतदिति क॥ ,  
ज॥ , ट॥ च  
:प् ४४९  
    
उपद्रुतानां धर्मज्ञ व्याधितानां तथैव च ॥०२७।  
मरके समनुप्राप्ते रिपुजे च तथा भये ।  
रुद्रहोमः परा शान्तिः पायसेन घृतेन च ॥०२८।  
कुष्माण्डघृतहोमेन सर्वान् पापान् व्यपोहति ।  
शक्तुयावकभैक्षाशी नक्तं मनुजसत्तम ॥०२९।  
बहिःस्नानरतो मासान्मुच्यते ब्रह्महत्यया ।  
मधुवातेति मन्त्रेण होमादितो ऽखिलं लभेत् ॥०३०।  
दधि क्राव्नेति हुत्वा तु पुत्रान् प्राप्नोत्यसंशयं ।  
तथा घृतवतीत्येतदायुष्यं स्यात् घृतेन तु ॥०३१।  
स्वस्तिन इन्द्र इत्य् एतत्सर्वबाधाविनाशनं ।  
इह गावः प्रज्यायध्वमिति पुष्टिविवर्धनम् ॥०३२।  
घृताहुतिसहस्रेण तथा लक्ष्मीविनाशनं ।  
श्रुवेण देवस्य त्वेति हुत्वापामार्गतण्डुलं ॥०३३।  
मुच्यते विकृताच्छीघ्रमभिचारान्न संशयः ।  
रुद्र पातु पलशस्य समिद्भिः कनकं लभेत् ॥०३४।  
शिवो भवेत्यग्न्युत्पाते व्रीहिभिर्जुहुयान्नरः ।  
याः सेना इति चैतच्च तस्करेभ्यो भयापहम् ॥०३५।  
यो अस्मभ्यमवातीयाद्धुत्वा कृष्णतिलान्नरः   ।  
सहस्रशो ऽभिचाराच्च मुच्यते विकृताद्द्विज ॥०३६।  
अन्नेनान्नपतेत्येवं हुत्वा चान्नमवाप्नुयात् ।  
हंसः शुचिः सदित्येतज्जप्तन्तोये ऽघनाशनं ॥०३७।  
चत्वारि भङ्गेत्येतत्तु सर्वपापहरं जले ।  
देवा यज्ञेति जप्त्वा तु ब्रह्मलोके महीयते ॥०३८।  
:प् ४५०  
    
वसन्तेति च हुत्वाज्यं आदित्याद्वरमाप्नुयात् ।  
सुपर्णोसीति चेत्यस्य कर्मव्याहृतिवद्भवेत् ॥०३९।  
नमः स्वाहेति त्रिर्जप्त्वा बन्धनान्मोक्षमाप्नुयात्   ।  
अन्तर्जले त्रिरावर्त्य द्रुपदा सर्वपापमुक् ॥०४०।  
इह गावः प्रजायध्वं मन्त्रोयं बुद्धिवर्धनः   ।  
हुतन्तु सर्पिषा दध्ना पयसा पायसेन वा ॥०४१।  
शतम् य[^१] इति चैतेन हुत्वा पर्णफलाणि च ।  
आरोग्यं श्रियमाप्नोति जीवितञ्च चिरन्तथा ॥०४२।  
ओषधीः प्रतिमोदग्ध्वं[^२] वपने लवने ऽर्थकृत्   ।  
अश्वावती पायसेन होमाच्छान्तिमवाप्नुयात् ॥०४३।  
तस्मा इति च मन्त्रेन बन्धनस्थो विमुच्यते ।  
युवा सुवासा इत्य् एव वासांस्याप्नोति चोत्तमम् ॥०४४।  
मुञ्चन्तु मा शपथ्यानि सर्वान्तकविनाशनम्[^३] ।  
मा माहिंसीस्तिलाज्येन हुतं रिपुविनाशनं[^४] ॥०४५।  
नमो ऽस्तु सर्वसर्पेभ्यो घृतेन पायसेन तु ।  
कृणुधवं राज इत्य् एतदभिचारविनाशनं ॥०४६।  
दूर्वाकाण्डायुतं हुत्वा काण्डात् काण्डेति मानवः   ।  
ग्रामे जनपदे वापि मरकन्तु शमन्नयेत् ॥०४७।  
रोगार्तो मुच्यते रोगात् तथा दुःखात्तु दुःखितः   ।  
    
:न्  
    
[^१]: शतञ्चेति ट॥ । शतं वेति क॥  
    
[^२]: औषधयः प्रतिमोदध्यमिति ज॥  
    
[^३]: सर्वकिल्विषनाशनमिति घ॥ , ञ॥ च  
    
[^४]: विघ्नविनाशनमिति क॥ , छ॥ च  
:प् ४५१  
    
औडुम्बरीश् च समिधो मधुमान्नो वनस्पतिः ॥०४८।  
हुत्वा सहस्रशो राम धनमाप्नोति मानवः ।  
सौभाग्यं महदाप्नोति व्यवहारे तथा त्रयम् ॥०४९।  
अपां गर्भमिति हुत्वा देवं वर्षापयेद्ध्रुवम् ।  
अपः पिवेति च तथा हुत्वा दधि घृतं मधु ॥०५०।  
प्रवर्तयति धर्मज्ञ महावृष्टिमनन्तरं ।  
नमस्ते रुद्र इत्य् एतत् सर्वोपद्रवनाशनं ॥०५१।  
सर्वशान्तिकरं प्रोक्तं महापातकनाशनं ।  
अध्यवोचदित्यनेन रक्षणं व्याधितस्य तु ॥०५२।  
रक्षोघ्नञ्च यशस्यञ्च चिरायुःपुष्टिवर्धनम्   ।  
सिद्धार्थकानां क्षेपेण पथि चैतज्जपन् सुखी ॥०५३।  
असौ यस्ताम्र इत्य् एतत् पठन्नित्यं दिवाकरं ।  
उपतिष्ठेत धर्मज्ञ सायं प्रातरतन्द्रितः ॥०५४।  
अन्नमक्षयमाप्नोति दीर्घमायुश् च विन्दति ।  
प्रमुञ्च[^१] धन्वन्नित्येतत् षड्भिरायुधमन्त्रणं   ॥०५५।  
रिपूणां भयदं युद्धेनात्रकार्या विचारणा   ।  
मानो महान्त इत्य् एवं बालानां शान्तिकारकं   ॥०५६।  
नमो हिरण्यवाहवे इत्य् अनुवाकसप्तकम् ।  
राजिकां कटुतैलाक्तां जुहुयाच्छत्रुनाशनीं   ॥०५७।  
नमो वः किरिकेभ्यश् च पद्मलक्षाहुतैर् नरः ।  
राज्यलक्ष्मीमवाप्नोति तथा बिल्वैः सुवर्णकम् ॥०५८।  
इमा रुद्रायेति तिलैर् होमाच्च धनमाप्यते ।  
    
:न्  
    
[^१]: प्रयुञ्जेति ग॥ , घ॥ , ञ॥ च  
:प् ४५२  
    
दूर्वाहोमेन चान्येन सर्वव्याधिविवर्जितः ॥०५९।  
आशुः शिशान इत्य् एतदायुधानाञ्च रक्षणे ।  
सङ्ग्रामे कथितं राम सर्वशत्रुनिवर्हणं ॥०६०।  
राजसामेति जुहुयात् सहस्रं पञ्चभिर्द्विज ।  
आज्याहुतीनां धर्मज्ञ चक्षूरोगाद्विमुच्यते ॥०६१।  
शन्नो वनस्पते गेहे होमः स्याद्वास्तुदोषनुत् ।  
अग्न आयूंसि हुत्वाज्यं द्वेषं नाप्नोति केनचित् ॥०६२।  
अपां फेनेति लाजाभिर्हुत्वा जयमवाप्नुयात् ।  
भद्रा इतीन्द्रियैर् हीनो जपन् स्यात् सकलेन्द्रियः ॥०६३।  
अग्निश् च पृथिवी चेति वशीकरणमुत्तमम् ।  
अध्वनेति जपन् मन्त्रं व्यवहारे जयी भवेत् ॥०६४।  
ब्रह्म राजन्यमिति च कर्मारम्भे तु सिद्धिकृत् ।  
संवत्सरोसीति धृतैर् लक्षहोमादरोगवान् ॥०६५।  
केतुं कृण्वन्नितीत्येतत् सङ्ग्रामे जयवर्धनम् ।  
इन्द्रोग्निर्धर्म इत्य् एतद्रणे धर्मनिबन्धनम्[^१] ॥०६६।  
धन्वा नागेति मन्त्रश् च धनुर्ग्राहनिकः परः ।  
यजीतेति तथा मन्त्रो विज्ञेयो ह्य् अभिमन्त्रणे ॥०६७।  
मन्त्रश्चाहिरथेत्येतच्छराणां[^२] मन्त्रणे भवेत्   ।  
वह्नीनां पितरित्येतत्तूर्णमन्त्रः प्रकीर्तितः   ॥०६८।  
युञ्जन्तीति तथाश्वानां योजने मन्त्र उच्यते ।  
आशुः शिशान इत्य् एतद्यत्रारम्भणमुच्यते ॥०६९।  
    
:न्  
    
[^१]: धर्मविवर्धनमिति ज॥  
    
[^२]: मन्त्रश् च हि रथ ह्य् एतच्छराणामिति क॥ , छ॥ ,च  
:प् ४५३  
    
विष्णोः क्रमेति मन्त्रश् च रथारोहणिकः परः   ।  
आजङ्घेतीति चाश्वानां ताडनीयमुदाहृतं   ॥०७०।  
याः सेना अभित्वरीति परसैन्यमुखे जपेत् ।  
दुन्दुभ्य इति चाप्येतद्दुन्दुभीताड्नं भवेत् ॥०७१।  
एतैः पूर्वहुतैर् मन्त्रैः कृत्वैवं विजयी भवेत्   ।  
यमेन दत्तमित्यस्य कोटिहोमाद्विचक्षणः ॥०७२।  
रथमुत्पादयेच्छीघ्रं सङ्ग्रामे विजयप्रदम् ।  
आ कृष्णेति तथैतस्य कर्मव्याहृतिवद्भवेत् ॥०७३।  
शिवसङ्कल्पजापेन[^१] समाधिं मनसो लभेत् ।  
पञ्चनद्यः पञ्चलक्षं हुत्वा लक्ष्मीमवाप्नुयात्   ॥०७४।  
यदा बधून्दक्षायणां मन्त्रेणानेन मन्त्रितम्   ।  
सहस्रकृत्वः कनकं धारयेद्रिपुवारणं ॥०७५।  
इमं जीवेभ्य द्रति च शिलां लोष्ट्रञ्चतुर्दिशं   ।  
क्षिपेद्गृहे तदा तस्य न स्याच्चौरभयं निशि ॥०७६।  
परिमेगामनेनेति[^२] वशीकरणमुत्तमं ।  
हन्तुमभ्यागतस्तत्र वशीभवति मानवः ॥०७७।  
भक्ष्यताम्वूलपुष्पाद्यं मन्त्रितन्तु प्रयच्छति ।  
यस्य धर्मज्ञ वशगः सोम्य शीघ्रं भविष्यति   ॥०७८।  
शन्नो मित्र इतीत्येतत् सदा सर्वत्र शान्तिदं ।  
गणानां त्वा गणपतिं कृत्वा होमञ्चतुष्पथे   ॥०७९।  
वशीकुर्याज्जगत्सर्वम् सर्वधान्यैर् असंशयम् ।  
    
:न्  
    
[^१]: शिवसङ्कल्प इत्य् एतदिति घ॥ , ज॥ च  
    
[^२]: पराङ्ने गायनेनेतीति क॥  
:प् ४५४  
    
हिरण्यवर्णाः शुचयो मन्त्रोयमभिषेचने ॥०८०।  
शन्नो देवीरभिष्टये तथा शान्तिकरः परः   ।  
एकचक्रेति मन्त्रेण हुतेनाज्येन भागशः[^१] ॥०८१।  
ग्रहेभ्यः शान्तिमाप्नोति प्रसादं न च संशयः   ।  
गावो भग इति द्वाभ्यां हुत्वाज्यङ्गा अवाप्नुयात् ॥०८२।  
प्रवादांशः सोपदिति[^२] गृहयज्ञे विधीयते ।  
देवेभ्यो वनस्पत इति द्रुमयज्ञे विधीयते ॥०८३।  
गायत्री वैष्णवी ज्ञेया तद्विष्णोः परमम्पदं   ।  
सर्वपापप्रशमनं सर्वकामकरन्तथा[^३] ॥०८४।  
\{इत्य् आगेनेये महापुराणे यजुर्विधानं नामोनषष्ट्यधिकद्विशततमो ऽध्यायः ॥  }
    