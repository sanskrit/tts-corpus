+++
title = "१०३ जीर्णशिवलिङ्गोद्धारः"

+++

\{अथ त्र्यधिकशततमो ऽध्यायः\}

जीर्णोद्धारः  
    
ईश्वर उवाच  
जीर्णादीनाञ्च लिङ्गानामुद्धारं विधिना वदे   ।  
लक्ष्मोज्झितञ्च भग्नञ्च स्थूलं वज्रहतं तथा   ॥००१।  
सम्पुटं स्फुटितं व्यङ्गं लिङ्गमित्येवमादिकं   ।  
इत्यादिदुष्टलिङ्गानां योज्या पिण्डी[^३] तथा वृषः   ॥००२।  
चालितञ्चलितं लिङ्गमत्यर्थं[^४] विषमस्थितं ।  
दिड्मूढं पातितं लिङ्गं मध्यस्थं पतितं तथा   ॥००३।  
एवंविधञ्च संस्थाप्य[^५] निर्ब्रणञ्च भवेद्यदि ।  
नद्यादिकप्रवाहेन तदपाक्रियते यदि ॥००४।  
ततो ऽन्यत्रापि संस्थाप्य विधिदृष्टेन कर्मणा   ।  
    
:न्  
    
[^१]: न्यूनादिदोषनाशार्थं कृत्वेति झ॥ । न्यूनादिदोषनाशाय  
हुत्वेति घ॥ , ज॥ च  
    
[^२]: कर्तर्भोगवत इति ख॥ , छ॥ च  
    
[^३]: त्याज्या पिण्डीति घ॥  
    
[^४]: निम्नमित्यर्थमिति ज॥  
    
[^५]: सन्त्याज्यमिति झ॥  
:प् ३४९  
    
सुस्थितं दुस्थितं वापि[^१] शिवलिङ्गं न चालयेत् ॥००५।  
शतेन स्थापनं कुर्यात् सहस्रेण तु चालनं[^२] ।  
पूजादिभिश् च संयुक्तं जीर्णाद्यमपि सुस्थितं[^३]   ॥००६।  
याम्ये मण्डपमीशे वा प्रत्यग्द्वारैकतोरणं   ।  
विधाय द्वारपूजादि स्थण्डिले मन्त्रपूजनं[^४] ॥००७।  
मन्त्रान् सन्तर्प्य सम्पूज्य वास्तुदेवातुं पूर्ववत् ।  
दिग्बलिं च वहिर्दत्वा समाचम्य स्वयं गुरुः ॥००८।  
ब्राह्मणान् भोजयित्वा तु शम्भुं[^५] विज्ञापयेत्ततः   ।  
दुष्टलिङ्गमिदं शम्भोः शान्तिरुद्धारणस्य चेत्[^६]   ॥००९।  
रुसिस्तवादिविधिना[^७] अधितिष्ठस्व मां शिव ।  
एवं विज्ञाप्य देवेशं शान्तिहोमं समाचरेत् ॥०१०।  
मध्वाज्यक्षीरदूर्वाभिर्मूलेनाष्टाधिकं शतं   ।  
ततो लिङ्गं च संस्थाप्य पूजयेत् स्थिण्डिले[^८] तथा   ॥०११।  
ॐ व्यापकेश्वरायेति नाट्यन्तं शिववादिना[^९] ।  
    
:न्  
    
[^१]: दुस्थितं चापीति ग॥  
    
[^२]: सहस्रेण च चालयेदिति ग॥  
    
[^३]: जीर्णाद्यमपि संस्थितमिति ख॥ , छ॥ च । पूजया रहितं  
यत्तदन्निष्ठमपि दुःस्थितमिति ख॥ , घ॥ , पुस्तके ऽधिकः  
पाठः  
    
[^४]: स्थण्डिलेशप्रपूजनमिति ख॥ , ग॥ , ङ॥ , छ॥ , झ॥ च । स्थण्डिले  
सम्प्रपूजनमिति घ॥ , ज॥ च  
    
[^५]: सर्वमिति क॥  
    
[^६]: शान्तिरुद्धरणे न्यसेदिति ख॥ , ग॥ , घ॥ , छ॥ च  
    
[^७]: रुचिस्तवास्ति विधिनेति ख॥ , ङ॥ , छ॥ , ज॥ च  
    
[^८]: स्थण्डिलमिति ख॥ , घ॥ , छ॥ , ज॥ च  
    
[^९]: ॐ व्यापकेश्वरायेति तत्त्वेनाभ्यन्तरादिने इति ख॥ । ॐ  
व्यापकेश्वरायेति नात्यन्तशिववाचिनेति घ॥ । ॐ व्यापकेश्वरायेति  
तत्त्वेनात्यन्तवादिने इति छ॥  
:प् ३५०

ॐ व्यापकं हृदयेश्वराय नमः[^१] । ॐ व्यापकेश्वराय  
शिरसे नमः[^२] । इत्य् आद्यङ्गमन्त्राः[^३]  
ततस्तत्राश्रितं तत्त्वं श्रावयेदस्त्रमस्ततः[^४] ॥०१२।  
सत्त्वः कोपीह[^५] यः कोपिलिङ्गमाश्रित्य तिष्ठति   ।  
लिङ्गन्त्यक्त्वा शिवाज्ञाभिर्यत्रेष्टं तत्र गच्छतु   ॥०१३।  
विद्याविद्येश्वरैर् युक्तः स भवोत्र[^६] भविष्यति ।  
सहस्रं प्रतिभागे च ततः पाशुपताणुना[^७] ॥०१४।  
हुत्वा शान्त्यम्बुना प्रोक्ष्य स्पृष्ट्वा कुशैर् जपेत्ततः[^८]   ।  
दत्वार्घं च विलोमेन तत्त्वतत्त्वाधिपांस् तथा ॥०१५।  
अष्टमूर्तीश्वरान् लिङ्ग[^९] पिण्डिकासंस्थितान् गुरुः   ।  
विसृज्य स्वर्णपाशेन वृषस्कन्धस्थया तथा ॥०१६।  
रज्वा वध्वा तया नीत्वा शिवमन्तं गृणन् जनैः   ।  
तज्जले निक्षिपेन् मन्त्री पुष्ठ्यर्थं जुहुयाच्छतं   ॥०१७।  
तृप्तये दिक्पतीनाञ्च वास्तुशुद्धौ[^१०] शतं शतं   ।  
रक्षां विधाय तद्धाम्नि महापाशुपता ततः   ॥०१८।  
लिङ्गमन्यत्ततस्तत्र विधिवत् स्थापयेद् गुरुः ।  
असुरैर् मुनिभिर्गोत्रस्तन्त्रविद्भिः[^११] प्रतिष्ठितं ॥०१९।  
    
:न्  
    
[^१]: ॐ व्यापकेश्वराय हृदयाय नम इति ख॥ , ग॥ च । ॐ  
व्यापकेश्वर हृदया नम इति झ॥ , घ॥ च  
    
[^२]: शिरसे स्वाहेति ज॥  
    
[^३]: इत्य् अङ्गमन्त्रा इति ख॥ , ङ॥ , च । इत्य् आदिमन्त्रा इति छ॥  
    
[^४]: स्नापयेदस्त्रमन्त्रत इति छ॥ । धारयेदस्त्रमन्त्रत इति ज॥  
    
[^५]: सिद्ध्वः कोपीहेति घ॥  
    
[^६]: शम्भुरत्रेति घ॥ , ज॥ च । प्रभुरत्रेति ख॥ , छ॥ च  
    
[^७]: पाशुपतात्मनेति ख॥ , ग॥ , छ॥ च  
    
[^८]: दर्भैर् जपेत्तत इति ङ॥  
    
[^९]: मूर्तिमूर्तीश्वरान् लिङ्गे इति ख॥ , घ॥ , ङ॥ , छ॥ च  
    
[^१०]: वास्तुमध्ये घ॥  
    
[^११]: तत्त्वविद्भिरिति ख॥ , घ॥ , छ॥ , ज॥ च  
:प् ३५१  
    
जीर्णं वाप्यथवा भग्नं[^१] विधिनापि नचालयेत्   ।  
एष एव विधिः कार्योजीर्णधामसमुद्धृतौ ॥०२०।  
खड्गे मन्त्रगणं न्यस्य कारयेत् मन्दिरान्तरं ।  
सङ्कोचे मरणं प्रोक्तं विस्तारो तु धनक्षयः   ॥०२१।  
    
तद्द्रव्यं श्रेष्ठद्रव्यं वा तत् सकार्यं  
तत्प्रमाणकं  
    
\{इत्य् आग्नेये महपुराणे जीर्णोद्धारो नाम त्र्यधिकशततमो ऽध्यायः ॥  }
    