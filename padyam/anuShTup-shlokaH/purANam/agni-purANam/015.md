+++
title = "०१५"

+++

\{अथ पञ्चदशो ऽध्यायः\}

पाण्डवचरितवर्णनम्  
    
अग्निर् उवाच  
युधिष्ठिरे तु राज्यस्थे आश्रमादाश्रमान्तरम् ।  
धृतराष्ट्रो वनमगाद् गान्धारी च पृथा द्विज   ॥००१।  
विदुरस्त्वग्निना दग्धो वनजेन दिवङ्गतः ।  
एवं विष्णुर्भुवो भारमहरद्दानवादिकम् ॥००२।  
धर्मायाधर्मनाशाय निमित्तीकृत्य पाण्डवान्   ।  
स विप्रशापव्याजेन मुषलेनाहरत् कुलम् ॥००३।  
यादवानां भारकरं वज्रं राज्येभ्यषेचयत् ।  
देवदेशात् प्रभासे स देहं त्यक्त्वा स्वयं हरिः ॥००४।  
इन्द्रलोके ब्रह्मलोके पूज्यते स्वर्गवासिभिः ।  
बलभद्रोनन्तमूर्तिः पातालस्वर्गमीयिवान् ॥००५।  
अविनाशी हरिर्देवो ध्यानिभिर्ध्येय एव सः ।  
विना तं द्वारकास्थानं प्लावयामास सागरः   ॥००६।  
संस्कृत्य यादवान् पार्थो दत्तोदकधनादिकः ।  
स्त्रियोष्टावक्रशापेन भार्या विष्णोश् च याः स्थिताः   ॥००७।  
पुनस्तच्छापतो नीता गोपालैर् लगुडायुधैः ।  
अर्जुनं हि तिरस्कृत्य पार्थः शोकञ्चकार ह ॥००८।  
व्यासेनाश्वासितो मेने बलं मे कृष्णसन्निधौ ।  
    
:न्  
    
[^१]: मौषलेनेति ख, चिह्नितपुस्तकपाठः  
    
[^२]: स्वर्गमाप्नुयादिति ख, ग, चिह्नितपुस्तकद्वयपाठः  
:प् ३८  
    
हस्तिनापुरमागत्य पार्थः सर्वं न्यवेदयत् ॥००९।  
युधिष्ठिराय स भ्रात्रे पालकाय नृणान्तदा ।  
तद्धनुस्तानि चास्त्राणि स रथस्ते च वाजिनः ॥०१०।  
विना कृष्णेन तन्नष्टं दानञ्चाश्रोत्रिये यथा   ।  
तच् छ्रुत्वा धर्मराजस्तु राज्ये स्थाप्य परीक्षितम् ॥०११।  
प्रस्थानं प्रस्थितो धीमान् द्रौपद्या भ्रातृभिः सह   ।  
संसारानित्यतां ज्ञात्वा जपन्नष्टशतं हरेः   ॥०१२।  
महापथे तु पतिता द्रौपदी सहदेवकः ।  
नकुलः फाल्गुनो भीमो राजा शोकपरायणः ॥०१३।  
इन्द्रानीतरथारूढः सानुजः स्वर्गमाप्तवान्   ।  
दृष्ट्वा दुर्योधनादींश् च वासुदेवं च हर्षितः   ॥०१४।  
एतत्ते भारतं प्रोक्तं यः पठेत्स दिवं व्रजेत् ॥०१४एफ़्।

\{इत्य् आदिमहापुराणे आग्नेये महाभारतवर्णनं नाम पञ्चदशो ऽध्यायः  }
    