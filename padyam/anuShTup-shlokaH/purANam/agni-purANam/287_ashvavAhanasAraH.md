+++
title = "२८७ अश्ववाहनसारः"

+++

\{अथ सप्ताशीत्यधिकद्विशततमो ऽध्यायः\}

अश्ववाहनसारः  
    
धन्वन्तरिर् उवाच  
अश्ववाहनसारञ्च वक्ष्ये चाश्वचिकित्सनम् ।  
वाजिनां सङ्ग्रहः कार्यो धर्मकमार्थसिद्धये   ॥००१।  
अश्विनी श्रणं हस्तं उत्तरात्रितयन्तथा ।  
नक्षत्राणि प्रशस्तानि हयानामादिवाहने ॥००२।  
हेमन्तः शिशिरश् चैव वसन्तश्चाश्ववाहने ।  
ग्रीष्मेशरदि वर्षासु निषिद्धं वाहनं हये   ॥००३।  
तीव्रैर् न च परैर् दण्डैर् अदेशे न च ताडयेत् ।  
कीलास्थिसङ्कुले चैव विषमे कण्टकान्विते ॥००४।  
:प् ६४  
    
वालुकापङ्गसञ्च्छन्ने गर्तागर्तप्रदूषिते ।  
अचित्तज्ञो विनोपायैर् वाहनं कुरुतेतु हः ॥००५।  
स वाह्यते हयेनैव पृष्ठस्थः कटिकां  
विना[^१]  
छन्दं विज्ञापयेत् कोपि सकृती धीमतां वरः   ॥००६।  
अभ्यासादभियोगाच्च विनाशास्त्रं स्ववाहकः ।  
स्नातस्य प्रङ्मुखस्याथ देवान् वपुषि योजयेत् ॥००७।  
प्रणवादिनमोन्तेन स्ववीजेन यथाक्रमम् ।  
ब्रह्मा चित्ते वले विष्णुर्वैनतेयः पराक्रमे ॥००८।  
पार्श्वे रुद्रा गुरुर्बुद्धौ विश्वेदेवाथ मर्मसु ।  
दृगावर्ते दृशीन्द्वर्कौ कर्णयोरश्विनौ तथा ॥००९।  
जठरे ऽग्निः स्वधा स्वेदे वग्जिह्वायां जवे ऽनिलः   ।  
पृष्ठतो नाकपृष्ठस्तु खुराग्रे सर्वपर्वताः   ॥०१०।  
ताराश् च रोमकूपेषु हृदि चान्द्रमसी कला ।  
तेजस्यग्नीरतिः श्रोण्यां ललाटे च जगत्पतिः ॥०११।  
ग्रहाश् च हेषिते चैव तथैवोरसि वासुकिः ।  
उपोषितो ऽर्चयेत् सादी हयं दक्षश्रुतौ जपेत् ॥०१२।  
हय गन्धर्वराजस्त्वं शृणुष्व वचनं गम ।  
गन्धर्वकुलजातस्त्वं माभूस्त्वं कुलदूषकः   ॥०१३।  
द्विजानां सत्यवाक्येन सोमस्य गरुडस्य च ।  
रुद्रस्य वरुणस्यैव पवनस्य बलेन च ॥०१४।  
हुताशनस्य दीप्त्या च स्मर जातिं तुरङ्गम ।  
स्मर राजेन्द्रपुत्रस्त्वं सत्यवाक्यमनुस्मर ॥०१५।  
    
:न्  
    
[^१]: कणिकां विनेति क॥ , ञ॥ च  
:प् ६५  
    
स्मर त्वं वारुणीं कन्यां स्मर त्वं कौस्तुभं मणिं   ।  
क्षिरोदसागरे चैव मथ्यमाने सुरासुरैः ॥०१६।  
तत्र देवकुले जातः स्ववाक्यं परिपालय ।  
कुले जातस्त्वमश्वानां मित्रं मे भव शास्वतम्   ॥०१७।  
शृणु मित्र त्वमेतच्च सिद्धो मे भव वाहन ।  
विजयं रक्ष माञ्चैव समरे सिद्धिमावह ॥०१८।  
तव पृष्ठं समारुह्य हता दैत्याः सुरैः पुरा   ।  
अधुना त्वां समारुह्य जेष्यामि रिपुवाहिनीं ॥०१९।  
कर्णजापन्ततः कृत्वा विमुह्य च तथा प्यरीन्[^१]   ।  
पर्यानयेद्धयं सादी वहयेद्युद्धतो जयः ॥०२०।  
सञ्जाताः स्वशरीरेण[^२] दोषाः प्रायेण वाजिनां   ।  
हन्यन्ते ऽतिप्रयत्नेन गुणाः सादिवरैः पुनः ॥०२१।  
सहजा इव दृश्यन्ते गुणाः सादिवरोद्भवाः ।  
नाशयन्ति गुणानन्ये सादिनः सहजानपि ॥०२२।  
गुणानेको विजानाति वेत्ति दोषांस् तथापरः ।  
धन्यो धीमान् हयं वेत्ति मन्दधीः ॥०२३।  
अकर्मज्ञो ऽनुपायज्ञो वेगासक्तो ऽतिकोपनः ।  
घनदण्डरतिच्छिद्रे यः ममोपि न शस्यते ॥०२४।  
उपायज्ञो ऽथ चित्तज्ञो विशुद्धो दोषनाशनः ।  
गुणार्जनपरो नित्यं सर्वकर्मविशारदः ॥०२५।  
प्रग्रहेण गृहीत्वाथ प्रविष्टो वाहभूतलम् ।  
सव्यापसव्यभेदेन वाहनीयः स्वसादिना ॥०२६।  
    
:न्  
    
[^१]: तथासुरनिति ज॥ , ञ॥ , ट॥ च  
    
[^२]: सह जाताः शरीरेणेति ञ॥  
:प् ६६  
    
आरुह्य सहसा नैव ताड्नीयो हयोत्तमः ।  
ताडनादुभयमाप्नोति भयान्मोहश् च जायते ॥०२७।  
प्रातः सादी प्लुतेनैव वल्गामुद्धृत्य चालयेत् ।  
मन्दं मन्दं विना नालं धृतवल्गो दिनान्तरे   ॥०२८।  
प्रोक्तमाश्वसनं सामभेदो ऽश्वेन नियोज्यते ।  
कषादिताड्नं दण्डो दानं कालसहिष्णुता   ॥०२९।  
पर्वपूर्वविशुद्धौ तु विदध्यादुत्तरोत्तरम् ।  
जिह्वातले विनायोगं विदध्याद्वाहने हये ॥०३०।  
गुणेतरशतां वल्गां सृक्कण्या सह गाहयेत् ।  
विस्मार्य वाहनं कुर्याच्छिथिलानां शनैः शनैः   ॥०३१।  
हयं जिह्वाङ्गमाहीने जिह्वाग्रन्थिं विमोचयेत् ।  
गाटतां मोचयेत्तावद्यावत् स्तोभं न सुञ्चति ॥०३२।  
कुर्याच्छतमुरस्त्राणमविलालञ्च मुञ्चति ।  
ऊर्धाननः स्वभाद्यस्तस्योरस्त्राणमश्लथम् ॥०३३।  
विधाय वाहयेद्दृष्ट्या लीलया सादिसत्तमः ।  
तस्य सव्येन पूर्वेण संयुक्तं सव्यवल्गया ॥०३४।  
यः कुर्यात्पश्चिमं पादं गृहीतस्तेन दक्षिणः   ।  
क्रमेणानेन यो सेवां कुरुते वामवल्गया ॥०३५।  
पादौ तेनापि पादः स्याद्गृहीतो वाम एव हि ।  
अग्रे चेच्चरणे त्यक्ते जायते सुदृढासनं ॥०३६।  
यौ हृतौ दुष्करे चैव मोटके नाटकायनं ।  
सव्यहीनं खलीकारो हनेन गुणने तथ ॥०३७।  
स्वहावं हि तुरङ्गस्य मुखव्यावर्तनं पुरः ।  
:प् ६७  
    
न चैवेत्थं तुरङ्गाणां पादग्रहणहेतवः   ॥०३८।  
विश्वस्तं हयमालोक्य गाढमापीड्य चासनं   ।  
रोकयित्वा मुखे पादं ग्राह्यतो लोकनं हितं ॥०३९।  
गाढमापीड्य रागाभ्यां वल्गामाकृष्य गृह्यते   ।  
तद्वन्धनाद् युग्मपादं[^१] तद्वद्वक्वनमुच्यते ॥०४०।  
संयोज्य वल्गया पादान् वल्गामामोच्य वाञ्छितम् ।  
वाह्यपार्ष्णिप्रयोगात्तु[^२] यत्र तत्ताडनं मतम्   ॥०४१।  
प्रलयाविप्लवे ज्ञात्वा क्रमेणानेन बुद्धिमान् ।  
मोटनेन चतुर्थेन विधिरेष बिधीयते ॥०४२।  
नाधत्ते ऽधश् च पादं यो ऽश्वो लघुनि मण्डले ।  
मोटनोद्वक्कनाभ्यान्तु ग्राहयेत् पादमीशितं ॥०४३।  
वटयित्वासने[^३] गाटं मन्दमादाय यो ब्रजेत् ।  
ग्राह्यते सङ्ग्रहाद्यत्र तत्सङ्ग्रहणमुच्यते ॥०४४।  
हत्वा पर्श्वे प्रहारेण स्थानस्थो व्यग्रमानसम् ।  
वल्गामाकृष्य पादेन ग्राह्यकण्टकपायनम्[^४]   ॥०४५।  
उत्थितो यो ऽङ्घ्रणानेन पार्ष्ण्निपादात्तुरङ्गमः   ।  
गृह्यते यत् खलीकृत्य खलीकारः स चेष्यते ॥०४६।  
गतित्रये पियः पादमादत्ते नैव वाञ्छितः ।  
हत्वा तु यत्र दण्डेन ग्राह्यते गहनं हि तत् ॥०४७।  
खलीकृत्य चतुष्केण तुरङ्गो वल्गयान्यया ।  
उच्छास्य ग्राह्यते ऽन्यत्र तत्स्यादुच्छासनं पुनः ॥०४८।  
    
:न्  
    
[^१]: भठकालाद्यनुत्पादमिति ज॥  
    
[^२]: बाह्यपार्श्वे प्रयोगात्त्विति ख॥  
    
[^३]: वण्टयित्वासने इति ख॥  
    
[^४]: ग्राहकण्टकपायनमिति ख॥  
:प् ६८  
    
स्वभावं बहिरस्यन्तं तस्यां दिशि पदायनं ।  
नियोज्य ग्राहयेत्तत्तु मुखव्यापर्तनं मतम् ॥०४९।  
ग्राहयित्वा ततः पादं त्रिविधासु यथाक्रमम् ।  
साधयेत् पञ्चधारासु क्रमशो मण्डलादिषु ॥०५०।  
आजनोर्धाननं वाहं शिथिलं वाहयेत् सुधीः   ।  
अङ्गेषु लाघवं यावत्तावत्तं वाहयेद्धयं   ॥०५१।  
मृदुः स्कन्धे लघुर्वक्त्रे शिथिलः सर्वसन्धिषु   ।  
यदा ससादिनो वश्यः सङ्गृह्णीयात्तदा हयं   ॥०५२।  
न त्यजेत् पश्चिमं पादं यदा साधुर्भवेत्तदा ।  
तदाकृष्टिर्विधातव्या पाणिभ्यामिह बल्गया ॥०५३।  
तत्रत्रिको यथा तिष्ठेदुद्ग्रीवोश्वः समाननः   ।  
धरायां पश्चिमौ पादौ अन्तरीक्षे यदाश्रयौ   ॥०५४।  
तदा सन्धरणं कुर्याद्गाठवाहञ्च मुष्टिना   ।  
सहसैवं समाकृष्टो यस्तुरङ्गो न तिष्ठति ॥०५५।  
शरीरं विक्षिपन्तञ्च साधयेन्मण्डलभ्रमैः   ।  
क्षिपेत् स्कन्धञ्च यो वाहं स च स्थाप्यो हि वल्गया ॥०५६।  
गोमयं लवणं मूत्रं क्वथितं मृत्समन्वितम्   ।  
अङ्गलेपो मक्षिकादिदंशश्रमविनाशनः ॥०५७।  
मध्ये भद्रादिजातीनां मण्डो देयो हि सादिना ।  
दर्शनं भोततीक्षस्य निरुत्साहः क्षुधा हयः   ॥०५८।  
यथा वश्यस् तथा शिक्षा विनश्यन्त्यतिवाहिताः ।  
अवाहिता न मिध्यन्ति तुङ्गवक्त्रांश् च वाहयेत् ॥०५९।  
सम्पीड्य जानुयुग्मेन स्थिरमुष्टिस्तुरङ्गमं ।  
:प् ६९  
    
गोमूत्राकुटिला वेणी पद्ममण्डलमालिका ॥०६०।  
पञ्चोलूखलिका कार्या गर्वितास्ते ऽतिकीर्तिताः[^१] ।  
सङ्क्षिप्तञ्चैव विक्षिप्तं कुञ्चितञ्च यथाचितम्[^२]   ॥०६१।  
वल्गितावल्गितौ चैव षोटा चेत्थमुदाहृतम् ।  
वीथीधनुःशतं यावदशीतिर् नवतिस् तथा ॥०६२।  
भद्रः सुसाध्यो वाजी स्यान्मन्दो दण्डैकमानसः   ।  
मृगजङ्घो[^३] मृगो वाजी सङ्कीर्णस्तत्समन्वियात्   ॥०६३।  
शर्करामधुलाजादः सुगन्धो ऽश्वः शुचिर्द्विजः   ।  
तेजस्वी क्षत्रियश्चाश्बो विनीतो बुद्धिमांश् च यः   ॥०६४।  
शूद्रो ऽशुचिश् चलो मन्दो विरूपो विमतिः खलः ।  
वल्गया धार्यमाणो ऽश्वो लालकं यश् च दर्शयेत्   ॥०६५।  
धारासु योजनीयो ऽसौ प्रग्रहग्रहमोक्षणैः ।  
अश्वादिलक्षणम् वक्ष्ये शालिहोत्रो यथावदत् ॥०६६।  
    
\{इत्य् आग्नेये महापुराणे अश्ववाहनसारो नाम सप्ताशीत्यधिकद्विशततमो ऽध्यायः ॥  }
    
:न्  
    
[^१]: गोर्जितास्ते ऽतिकीर्तिता इति ख॥  
    
[^२]: यथाञ्चितमिति ञ॥  
    
[^३]: मृगञ्जय इति ख॥ , ञ॥ च  
:प् ७०  
    