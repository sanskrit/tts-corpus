+++
title = "००२ मत्स्यावतारवर्णनम्"

+++

\{अथ द्वितीयो ऽध्यायः\}

मत्स्यावतारवर्णनं  
    
वशिष्ठ उवाच  
मत्स्यादिरूपिणं विष्णुं ब्रूहि सर्गादिकारणम्   ।  
पुराणं ब्रह्म चाग्नेयं यथा विष्णोः पुरा श्रुतम्   ॥००१।  
    
अग्निर् उवाच  
मत्स्यावतारं वक्ष्ये ऽहं वसिष्ठ शृणु वै हरेः   ।  
अवतारक्रिया दुष्ट- नष्ट्यै सत्पालनाय हि ॥००२।  
आसीदतीतकल्पान्ते ब्राह्मो नैमित्तिको लयः ।  
समुद्रोपप्लुतास्तत्र लोका भूरादिका मुने ॥००३।  
मनुर्वैवस्वतस्तेपे तपो वै भुक्तिमुक्तये ।  
एकदा कृतमालायां कुर्वतो जलतर्पणं ॥००४।  
तस्याञ्जल्युदके मत्स्यः स्वल्प एको ऽभ्यपद्यत ।  
क्षेप्तुकामं जले प्राह न मां क्षिप नरोत्तम[^३]   ॥००५।  
    
:न्  
    
[^१]: ब्रह्मावगम्यते इति ख, ग, घ, चिह्नितपुस्तकत्रयपाठः  
    
[^२]: अगोत्रचरणं परमिति ग, चिह्नितपुस्तकपाठः  
    
[^३]: न मां क्षिप नृपोत्तम इति ख, ग, घ,  
चिह्नितपुस्तकत्रयपाठः  
:प् ३  
    
ग्राहादिभ्यो भयं मे ऽद्य[^१] तच् छ्रुत्वा कलशे ऽक्षिपत्   ।  
स तु वृद्धः पुनर्मत्स्यः प्राह तं देहि मे वृहत्   ॥००६।  
स्थानमेतद्वचः श्रुत्वा राजाथोदञ्चने ऽक्षिपत् ।  
तत्र वृद्धो ऽब्रवीद्भूपं पृथु देहि पदं मनो   ॥००७।  
सरोवरे पुनः क्षिप्तो ववृधे तत्प्रमाणवान् ।  
ऊचे देहि वृहत् स्थानं[^२] प्राक्षिपच्चाम्बुधौ ततः[^३]   ॥००८।  
लक्षयोजनविस्तीर्णः क्षणमात्रेण सो ऽभवत् ।  
मत्स्यं तमद्भुतं दृष्ट्वा विस्मितः प्राब्रवीन् मनुः   ॥००९।  
को भवान् ननु वै विष्णुर्[^४] नारायण नमोस्तुते ।  
मायया मोहयसि मां किमर्थं त्वं जनार्दन ॥०१०।  
मनुनोक्तो ऽब्रवीन्मत्स्यो मनुं वै पालने रतम् ।  
अवतीर्णो भवायास्य जगतो दुष्टनष्टये ॥०११।  
सप्तमे दिवसे त्वब्धिः प्लावयिष्यति वै जगत् ।  
उपस्थितायां नावि त्वं वीजादीनि विधाय च ॥०१२।  
सप्तर्षिभिः परिवृतो निशां ब्राह्मीं चरिष्यसि   ।  
उपस्थितस्य मे शृङ्गे निबध्नीहि महाहिना ॥०१३।  
इत्युक्त्वान्तर्दधे मत्स्यो[^५] मनुः कालप्रतीक्षकः[^६]   ।  
स्थितः समुद्र उद्वेले नावमारुरुहे तदा ॥०१४।  
एकशृङ्गधरो मत्स्यो हैमो नियुतयोजनः ।  
    
:न्  
    
[^१]: मे ऽत्र इति ख, चिह्नितपुस्तकपाठः  
    
[^२]: पुनः स्थानमिति ख, चिह्नितपुस्तकपाठः  
    
[^३]: अम्बुधौ मनुरिति ख, घ, चिह्नितपुस्तकद्वयपाठः  
    
[^४]: ननु विष्णुस्त्वमिति ख, ग, घ, चिह्नितपुस्तकत्रयपाठः  
    
[^५]: इत्य् उक्तान्तर्हितो मत्स्य इति घ, चिह्नितपुस्तकपाठः  
    
[^६]: इत्य् उक्त्वा देवमत्स्यात्मा बृहत्कारणसङ्गत इति ग,  
चिह्नितपुस्तकपाठः  
:प् ४  
    
नावम्बबन्ध तच्छृङ्गे[^१] मत्स्याख्यं च पुराणकम्   ॥०१५।  
शुश्राव मत्स्यात्पापघ्नं संस्तुवन् स्तुतिभिश् च तं[^२]   ।  
ब्रह्मवेदप्रहर्तारं हयग्रीवञ्च दानवं ॥०१६।  
अवधीत्, वेदमत्स्याद्यान् पालयामास केशवः ।  
प्राप्ते कल्पे ऽथ वाराहे कूर्मरूपो ऽभवद्धरिः ॥०१७।  
    
\{इत्य् आदिमहापुराणे आग्नेये मत्स्यावतारो नाम द्वितीयो ऽध्यायः  ॥  \}
    