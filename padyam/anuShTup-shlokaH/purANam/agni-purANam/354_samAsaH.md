+++
title = "३५४ समासः"

+++

\{अथ चतुःपञ्चशदधिकत्रिशततमो ऽध्यायः\}

समासः  
    
स्कन्द उवाच  
षोढा समासं वक्ष्यामि अष्टाविंशतिधा पुनः   ।  
नित्यानित्यविभागेन लुग्लोपेन च द्विधा ॥००१।  
कुम्भकारश् च नित्यः स्याद्धेमकारादिकस् तथा ।  
राज्ञः पुमान् राजपुमान् नित्यो ऽयञ्च समासकः   ॥००२।  
    
:न्  
    
[^१]: अर्थस्येति ज॥  
:प् २५३  
    
कष्टश्रितो लुक्समासः कण्ठेकालादिकस्त्वलुक्   ।  
स्यादष्टधा तत्पुरुषः प्रथमाद्यसुपा सह   ॥००३।  
प्रथमातत्पुरुषो ऽयं पूर्वं कायस्य विग्रहे ।  
पूर्वकायो ऽपरकायो ह्य् अधरोत्तरकायकः ॥००४।  
अर्धं कणाया अर्धकणा भिक्षातूर्यमथेदृशम्   ।  
आपन्नजीविकस्तद्वत् द्वितीया चाधराश्रितः ॥००५।  
वर्षम्भोग्यो वर्षभोग्यो धान्यार्थश् च तृतीयया   ।  
चतुर्थी स्याद्विष्णुबलिर्वृकभीतिश् च पञ्चमी   ॥००६।  
राज्ञः पुमान् राजपुमान् षष्ठी वृक्षफलं तथा   ।  
सप्तमी चाक्षशौण्डो ऽयमहितो नञ्समासकः   ॥००७।  
कर्मधारयः सप्तधा नीलोत्पलमुखाः स्मृताः   ।  
विशेषणपूर्वपदो विशेष्योत्तरतस् तथा ॥००८।  
वैयाकरणखमूचिः शीतोष्णं द्विपदं शुभम्   ।  
उपमानपूर्वपदः शङ्खपाण्डर इत्य् अपि ॥००९।  
उपमानोत्तरपदः पुरुशव्याघ्र इत्य् अपि ।  
सम्भावनापूर्वपदो गुणवृद्धिरितीदृशम् ॥०१०।  
गुण इति वृद्धिर्वाच्या सुहृदेव सुवन्धुकः ।  
अवधारणपूर्वपदो बहुब्रीहिश् च सप्तधा ॥०११।  
द्विपदश् च बहुव्रीहिरारूढ्भवनो नरः ।  
अर्चिताशेषपूर्वोयं बह्वङ्घ्रिः परिकीर्तितः   ॥०१२।  
एते विप्राश्चोपदशाः सङ्ख्योत्तरपदस्त्वयम् ।  
सङ्ख्योभयपदो यद्वद्द्वित्रा द्व्येकत्रयो नरः ॥०१३।  
सहपूर्वपदो ऽयं स्यात् समूलोद्धृतकस्तरुः ।  
:प् २५४  
    
व्यतिहारलक्षणार्थः केशाकेशि नखानखि ॥०१४।  
दिग्लक्ष्या स्याद्दक्षिणपूर्वा द्विगुराभाषितो द्विधा   ।  
एकवद्भावि द्विशृङ्गं पञ्चमूली त्वेकधा ॥०१५।  
द्वन्द्वः समासो द्विविधो हीतरेतरयोगकः ।  
रुद्रविष्णू समाहारो भेरीपटहमीदृशम्   ॥०१६।  
द्विधाख्यातो ऽव्ययीभावो नामपूर्वपदो यथा ।  
शाकस्य मात्रा शाकप्रति यथाव्ययपूर्वकः ॥०१७।  
उपकुम्भञ्चोपरथ्यं प्राधान्येन चतुर्विधः ।  
उत्तरपदार्थमुख्यो द्वन्द्वश्चोभयमुख्यकः ।०१८।  
पूर्वार्थेशो ऽव्ययीभावो बहुव्रीहिश् च वाह्यगः   ॥०१८एफ़्।

\{इत्य् आग्नेये महापुराणे व्याकरणे समासो नाम चतुःपञ्चाशदधिकत्रिशततमो ऽध्यायः  }
    