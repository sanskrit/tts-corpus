+++
title = "१४३ युद्धजयार्णवीयकुब्जिकाक्रमपूजा"

+++

\{अथ त्रिचत्वारिंशदधिकशततमो ऽध्यायः\}

कुब्जिकापूजा  
    
ईश्वर उवाच  
कुब्जिकाक्रमपूजाञ्च[^१] वक्ष्ये सर्वार्थसाधनीं   ।  
यया जिताः सुरा देवैः शस्त्राद्यैर् आज्यसंयुतैः   ॥००१।  
    
:न्  
    
[^१]: कुब्जिकाचक्रपूजाच्चेति ख॥ , छ॥ च  
:प् ९५  
    
मायाबीजं च गुह्याङ्गे षट्कमस्त्रं करे न्यसेत्   ।  
काली कालीति हृदयं दुष्टचाण्डालिका शिरः   ॥००२।  
ह्रौं स्फें ह स ख क छ ड ॐ कारो भैरवः शिखा   ।  
भेलखी कवचं दूती नेत्राख्या रक्तचण्डिका ॥००३।  
ततो गुह्यक्रुञ्जिकास्त्रं मण्डले स्थानके यजेत् ।  
अग्नौ कूर्चशिरो रुद्रे नैरृत्ये ऽथ शिखानिले ॥००४।  
कवचम्मध्यतो नेत्रं अस्त्रन्दिक्षु च मण्डले ।  
द्वात्रिंशता कर्णिकायां स्रों  
हसक्षमलनववषडसचात्ममन्त्रवीजकं ॥००५।  
ब्रह्माणी चैव माहेशो कौमारी वैष्णवी तथा   ।  
वाराही चैव माहेन्द्री चामुण्डा चण्डिकेन्द्रकात्   ॥००६।  
यजेद्रवलकसहान् शिवेन्दाग्नियमे ऽद्निपे ।  
जले तु कुसुममालामद्रिकाणां च पञ्चकं ॥००७।  
जालन्धरं पूर्णगिरिं कामरूपं क्रमाद्यजेत्   ।  
मरुदेशाग्निनैरृत्ये मध्ये वै वज्रकुब्जिकां ॥००८।  
अनादिविमलः पूज्यः सर्वज्ञविमलस्तुतः ।  
प्रसिद्धविमलश्चाथ संयोगविमलस्तुतः ॥००९।  
समयाख्यो ऽथ विमल एतद्विमलपञ्चकं ।  
मरुदीशाननैरृत्ये वह्नौ चोत्तरशृङ्गके ॥०१०।  
कुब्जार्थं खिङ्खिनी षष्ठा सोपन्ना सुस्थिरा तथा   ।  
रत्नसुन्दरी चैशाने शृङ्गे चाष्टादिनाथकाः   ॥०११।  
मित्र ओडीशषष्ठ्याख्यौ वर्षा अग्न्यम्बुपे ऽनिले   ।  
भवेद्गगनरत्नं स्याच्चाप्ये कवचरत्नकं ॥०१२।  
:प् ९६  
    
ब्रुं मर्त्यः पञ्चनामाख्यो[^१] मरुदीशानवह्निगः   ।  
याम्याग्नेये पञ्चरत्नं ज्येष्ठा रौद्री तथान्तिका   ॥०१३।  
तिस्रो ह्य् आसां महावृद्धाः पञ्चप्रणवतो ऽखिलाः   ।  
सप्तविंशत्यष्टविंशभेदात् सम्पूजनं द्विधा   ॥०१४।  
ॐ ऐं गूं क्रमगणपतिं प्रणवं वटुकं यजेत्   ।  
चतुरस्रे मण्डले च दक्षिणे गणपं यजेत् ॥०१५।  
वामे च वटुकं कोणे गुरून् सोडशनाथकान् ।  
वायव्यादौ चाष्ट दश प्रतिषट्कोणके ततः   ॥०१६।  
ब्रह्माद्याश्चाष्ट परितस्तन्मध्ये च नवात्मकः   ।  
कुब्जिका कुलटा चैव क्रमपूजा तु सर्वदा ॥०१७।  
    
\{इत्य् आग्नेये महापुराणे युद्धजयार्णवे कुब्जिकाक्रमपूजा नाम त्रिचत्वारिंशदधिकशततमो ऽध्यायः ॥  }
    