+++
title = "१३२ युद्धजयार्णवीयसेवाचक्रं"

+++

\{अथ द्वात्रिंशदधिकशततमो ऽध्यायः\}

सेवाचक्रं  
    
ईश्वर उवाच  
सेवाचक्रं प्रवक्ष्यामि लाभालाभानुसूचकं[^२]   ।  
पिता माता तथा भ्राता दम्पती च विशेषतः ॥००१।  
    
:न्  
    
[^१]: मन्त्रश् चैव तु इति ख॥ , घ॥ , ज॥ , ञ॥ च  
    
[^२]: लाभालाभार्थसूचकमिति झ॥ , ञ॥ च  
:प् ६८  
    
तस्मिंश् चक्रे तु विज्ञेयं यो यस्माल्लभते फलं ।  
षडूर्ध्वाः स्थापयेद्रेखा भिन्नाश्चाष्तौ तु तिर्यगाः   ॥००२।  
कोष्ठकाः पञ्चत्रिंशच्च तेषु वर्णान् समालिखेत्   ।  
स्वरान् पञ्च समुद्धृत्य स्पर्शान् पश्चात् समालिखेत्   ॥००३।  
ककारादिहकारान्तान् हीनाङ्गांस्त्रीन्विवर्जयेत् ।  
सिद्धः साध्यः सुसिद्धश् च अरिर्मृत्युश् च नामतः   ॥००४।  
अरिर्मृत्युअश् च द्वावेतौ वर्जयेत् सर्वकर्मसु ।  
एषां मध्ये यदा नाम लक्षयेत्तु प्रयत्नतः ॥००५।  
आत्मपक्षे[^१] स्थिताः सत्त्वाः सर्वे ते शुभदायकाः   ।  
द्वितीयः पोषकाश् चैव तृतीयश्चार्थदायकः   ॥००६।  
आत्मनाशश् चतुर्थस्तु[^२] पञ्चमो मृत्युदायकः   ।  
स्थानमेवार्थलाभाय मित्रभृत्यादिवान्धवाः   ॥००७।  
सिद्धः साध्यः सुसिद्धश् च सर्वे ते फलदायकाः   ।  
अरिर्भृत्यश् च द्वावेतौ वर्जयेत् सर्वकर्मसु[^३] ॥००८।  
अकारान्तं यथा प्रोक्तं अ+इ+उ+ए+ओ विदुस् तथा ।  
पुनश् चैवांशकान् वक्ष्ये वर्गाष्टकसुसंस्कृतान्   ॥००९।  
देवा अकारवर्गे दैत्याः कवर्गमाश्रिताः ।  
नागाश् चैव चवर्गाः स्युर्गन्धवाश् च टवर्गजाः   ॥०१०।  
    
:न्  
    
[^१]: स्वार्थपक्षे इति ख॥ , घ॥ , ज॥ , ञ॥ च । स्वात्मपक्षे इति झ॥  
    
[^२]: स्वार्थनाशश् चतुर्थस्तु इति ख॥ , घ॥ , ङ॥ , ज॥ , ञ॥ च  
    
[^३]: अरिर्मृत्युरित्यादिः, सर्वकर्मसु इत्य् अन्तः पाठः छ॥ पुस्तके  
नास्ति  
:प् ६९  
    
तवर्गे ऋषयः प्रोक्ताः पवर्गे राक्षसाः स्मृताः   ।  
पिशाचाश् च यवर्गे च शवर्गे मानुषाः स्मृताः   ॥०११।  
देवेभ्यो बलिनो दैत्या दैत्येभ्यः पन्नगास् तथा[^१] ।  
पन्नगेभ्यश् च गन्धर्वा गन्धर्वादृषयो वराः   ॥०१२।  
ऋषिभ्यो राक्षसाः शूरा राक्षसेभ्यः पिशाचकाः   ।  
पिशाचेभ्यो मानुषाः स्युर्दुर्बलं वर्जयेद्बली   ॥०१३।  
पुनर्मित्रविभागन्तु ताराचक्रं क्रमाच्छृणु ।  
नामाद्यक्षरमृक्षन्तु स्फुटं कृत्वा तु पर्वतः   ॥०१४।  
ऋक्षे तु संस्थितास्तारा नवत्रिका यथाक्रमात् ।  
जन्म सम्पद्विपत् क्षेमं नामर्क्षात्तारका इमाः   ॥०१५।  
प्रत्यरा धनदा षष्ठी नैधनामैत्रके परे ।  
परमैत्रान्तिमा तारा जन्मतारा त्वशोभना ॥०१६।  
सम्पत्तारा महाश्रेष्ठा विपत्तारा तु निष्फला   ।  
क्षेमतारा सर्वकार्ये प्रत्परा अर्थनाशिनी[^२] ॥०१७।  
धनदा राज्यलाभादि नैधना कार्यनाशिनी ।  
मैत्रतारा च मित्राय परमित्रा हितावहा[^३] ॥०१८।  
ताराचक्रं ।  
मात्रा वै स्वरसञ्ज्ञा स्यान्नाममध्ये क्षिपेत् प्रिये   ।  
विंशत्या च हरेद्भागं यच्छेषं तत् फलं भवेत्   ॥०१९।  
उभयोर्त्रासमध्ये तु लक्षयेच्च धनं ह्य् ऋणं   ।  
हीनमात्रा ह्य् ऋणं ज्ञेयन्धनं मात्राधिकं पुनः   ॥०२०।  
    
:न्  
    
[^१]: पन्नगास्तत्र इति क॥ , ग॥ , घ॥ , ङ॥ , ञ॥ च । पन्नगाः स्मृता इति  
झ॥  
    
[^२]: प्रत्यरा चात्मनाशिनी इति छ॥  
    
[^३]: हिताय चेति ङ॥  
:प् ७०  
    
धनेन मित्रता नॄणां ऋणेनैव ह्य् उदासता ।  
सेवाचक्रमिदं प्रोक्तं लाभालाभादिदर्शकं ॥०२१।  
मेषमिथुनयोः प्रीतिर्मैत्री मिथुनसिंहयोः ।  
तुलासिंहौ महामैत्री एवं धनुर्घटे पुनः ॥०२२।  
मित्रसेवां न कुर्वीत मित्रौ मीनवृषौ मतौ ।  
वृषकर्कटयोर्मैत्री कुलीरघटयोस् तथा ॥०२३।  
कन्यावृश्चिकयोरेवन्तथा मकरकीटयोः ।  
मीनमकरयोर्मैत्री तृतीयैकादशे स्थिता ॥०२४।  
तुलामेषौ महामैत्री विद्विष्टो वृषवृश्चिकौ   ।  
मिथुनधनुषोः प्रीतिः कर्कटमकरयोस् तथा   ॥०२५।  
मृगकुम्भकयोः प्रीतिः कनामीनौ तथैव च  ॥२६॥  
    
\{इत्य् आग्नेये महापुराणे युद्धजयार्णवे सेवाचक्रं नाम द्वात्रिंशदधिकशततमो ऽध्यायः ॥  }
    