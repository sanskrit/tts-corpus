+++
title = "०९७ शिवलिङ्गप्रतिष्ठाविधिः"

+++

\{अथ सप्तनवतितमो ऽध्यायः\}

शिवप्रतिष्ठाकथनं  
    
ईश्वर उवाच  
[^३]प्रातर् नित्पविधिं कृत्वा द्वारपालप्रपूजनं ।  
प्रविश्य प्रग्विधानेन देहशुद्ध्यादिमाचरेत् ॥००१।  
दिक्पतींश् च समभ्यर्च्य शिवकुम्भञ्च वर्धनीं   ।  
    
:न्  
    
[^१]: सत्याधिवासनमिति ज॥  
    
[^२]: दीक्षान्तञ्च समभ्यर्च्येति ज॥  
    
[^३]: वासुदेव दयाशील लीलया मां समुद्धर । घरोद्धारे समर्थोसि  
ममोद्धारे कियञ्छ्रमः ॥ इति श्लोको ख॥ , छ॥ पुस्तकेधिकोत्रास्ति  
:प् ३२७  
    
अष्टमुष्टिकया[^१] लिङ्गं वह्निं सन्पर्प्य च क्रमात्   ॥००२।  
शिवाज्ञातस्ततो गच्छेत् प्रासादं शस्त्रमुच्चरन्[^२] ।  
तद्गतान् प्रक्षिपेद्विघ्नान् हुम्फडन्तशराणुना[^३]   ॥००३।  
न मध्ये स्थापयेल्लिङ्गं बेधदोषविशङ्कया ।  
तस्मान् मध्यं परित्यज्य यवार्धेन यवेन वा ॥००४।  
किञ्चिदीशानमाश्रित्य शिलां मध्ये निवेशयेत् ।  
मूलेन तामनन्ताख्यां सर्वाधारस्वरूपिणीं[^४]   ॥००५।  
सर्वगां सृष्टियोगेन विन्यसेदचलां शिलां ।  
अथवानेन मन्त्रेण शिवस्यासनरूपिणीं ॥००६।  
ॐ नमो व्यापिनि भगवति स्थिरे ऽचले ध्रुवे ।  
    
ह्रं लं ह्रीं स्वाहा[^५]  
त्वया शिवाज्ञया शक्ते स्थातव्यमिह सन्ततं ॥००७।  
इत्युक्त्वा च समभ्यर्च्य[^६] निरुध्याद्रौद्रमुद्रया[^७] ।  
वज्रादीनि च रत्नानि तथोशीरादिकौषधीः ॥००८।  
लोहान् हेमादिकांस्यन्तान् हरितालादिकांस् तथा ।  
धान्यप्रभृतिशस्त्रांश् च पूर्वमुक्ताननुक्रमात्   ॥००९।  
प्रभारागत्वदेहत्ववीर्यशक्तिमयानिमान्[^८] ।  
भावयेन्नेकचित्तस्तु लोकपालेशसंवरैः[^९] ॥०१०।  
पूर्वादिषु च गर्तेषु[^१०] न्यसेदेकैकशः क्रमात्[^११]   ।  
    
:न्  
    
[^१]: अष्टपुत्रियेति ख॥ , घ॥ , छ॥ च । अष्टपुष्पिकयेति ग॥ , ङ॥ , च ।  
अष्टपुष्टिकया इति ज॥  
    
[^२]: प्रासादमस्त्रमुच्चरन् इति ख॥ , ङ॥ च । प्रसादं शास्त्रमुच्चरन्निति  
ग॥ , ज॥ च  
    
[^३]: हुं फडन्तशिवात्मनेति ख॥ , ग॥ , छ॥ च । हुं  
फडन्तशिवाणुनेति ज॥  
    
[^४]: सर्वाधानस्वरूपिणीमिति ज॥  
    
[^५]: ह्रं लं ह्रं स्वाहेति ख॥ , छ॥ , च । ॐ ह्रां लं हां स्वाहेति  
ज॥  
    
[^६]: इत्य् उक्त्वा तं समभ्यर्च्येति ख॥ , छ॥ च । इत्य् उन्मूलं समभ्यर्चेति ग॥ ।  
इत्य् उच्चार्य समभ्यर्च्येति ङ॥  
    
[^७]: विरुन्ध्याद्रोधमुद्रयेति ख॥ , ग॥ , ङ॥ च  
    
[^८]: वीर्याशक्तिमनुक्रमादिति घ॥  
    
[^९]: लोकपालेशसञ्चरैर् इति घ॥  
    
[^१०]: पूर्वादिवत्स्वगर्तेषु इति ङ॥  
    
[^११]: प्रभारागेत्यादिः न्यसेदेकैकशः क्रमादिति पाठः,  
छपुस्तके नास्ति  
:प् ३२८  
    
हेमजं तारजं कूर्मं वृषं वा द्वारसम्मुखं[^१]   ॥०११।  
सरित्तटमृदा युक्तं पर्वताग्रमृदाथवा[^२] ।  
प्रक्षिपेन्मध्यगर्तादौ[^३] यद्वा मेरुं सुवर्णजं   ॥०१२।  
मधूकाक्षतसंयुक्तमञ्जनेन समन्वितं ।  
पृथिवीं राजतीं यद्वा यद्वा हेमसमुद्भवां   ॥०१३।  
सर्ववीजसुवर्णाभ्यां समायुक्तां विनिक्षिपेत्[^४]   ।  
स्वर्णजं राजतं वापि सर्वलोहसमुद्भवं[^५] ॥०१४।  
सुवर्णं कृशरायुक्तं पद्मनालं[^६] ततो न्यसेत्   ।  
देवदेवस्य शक्त्यादिमूर्तिपर्यन्तमासनं ॥०१५।  
प्रकल्प्य पायसेनाथ लिप्त्वा[^७] गुग्गुलुनाथवा ।  
श्वभ्रमाच्छाद्य वस्त्रेण तनुत्रेणास्त्ररक्षितं[^८]   ॥०१६।  
दिक्पतिभ्यो बलिं[^९] दत्वा समाचान्तो ऽथ देशिकः ।  
शेवेन वा शिलाश्वभ्रसङ्गदोषनिवृत्तये[^१०] ॥०१७।  
शस्त्रेण वा शतं सम्यग् जुहुयात् पूर्णया सह ।  
    
:न्  
[^१]: द्वारसम्पुटमिति ग।  
    
[^२]: मृदा पुन इति ग॥  
    
[^३]: मध्यगर्तायामिति ख॥ , घ॥ , ङ॥ च  
    
[^४]: मधूकाक्षतेत्त्यादिः, विनिक्षिपेदित्यन्तः पाठो ग॥ पुस्तके  
नास्ति  
    
[^५]: सर्वलोहसमन्वितमिति ग॥  
    
[^६]: पञ्चधान्यमिति ख॥ , घ॥ च  
    
[^७]: लिप्तेति घ॥ , ङ॥ च  
    
[^८]: श्वभ्रमाच्छाद्य वस्त्रेण तन्मात्रेण स्वरक्षितमिति ख॥ , ङ॥ च ।  
यन्त्रमाच्छाद्य शस्त्रेण तनुत्रेण स्वरक्षितमिति ज॥ ।  
श्वभ्रेत्त्यादिपाठो छ॥ पुस्तके नास्ति  
    
[^९]: दिक्पालादिभ्यो बलिमिति ड॥  
    
[^१०]: शिलास्तत्र सङ्गदोषनिवृत्तये इति घ॥ , ज॥ च ।  
शिलाश्वभ्रमङ्गदोषवृत्तये इति ख॥ , छ॥ च  
:प् ३२९  
    
एकैकाहुतिदानेन सन्तर्प्य वास्तुदेवताः ॥०१८।  
समुत्थाप्य हृदादेवमासनं मङ्गलादिभिः ।  
गुरुर्देवाग्रतो गच्छेन्मूर्तिपैश् च दिशि स्थितैः[^१] ॥०१९।  
चतुर्भिः सह कर्तव्या देवयज्ञस्य[^२] पृष्ठतः   ।  
प्रासादादि[^३] परिभ्रम्य भद्राख्यद्वारसम्मुखं   ॥०२०।  
लिङ्गं संस्थाप्य दत्वार्घ्यं प्रासादं सन्निवेशयेत्[^४]   ।  
द्वारेण द्वारबन्धेन द्वारदेशेन तच्छिला ॥०२१।  
द्वारबन्धे शिखाशून्ये तदर्धेनाथ तदृते[^५] ।  
वर्जयन्[^६] द्वारसंस्पर्शं द्वारेणैव महेश्वरं   ॥०२२।  
देवगृहसमारम्भे कोणेनापि प्रवेशयेत् ।  
अयमेव विधिर्ज्ञेयो व्यक्तलिङ्गे ऽपि सर्वतः ॥०२३।  
गृहे प्रवेशनं द्वारे लोकैर् अपि समीरितं ।  
अपद्वारप्रवेशेन विदुर्गोत्रक्षयं गृहं[^७] ॥०२४।  
अथ पीठे[^८] च संस्थाप्य लिङ्गं द्वारस्य सम्मुखं   ।  
तूर्यमङ्गलनिर्घेषैर् दूर्वाक्षतसमन्वितं ॥०२५।  
समुत्तिष्ठं हृदेत्युक्त्वा महापाशुपतं पठेत्   ।  
    
:न्  
    
[^१]: मूर्तिपैः स्वदिशि स्थितैर् इति ज॥  
    
[^२]: बन्धुभिः सह कर्तव्या देवयानस्येति ख॥ । बन्धुभिः सहकारे च  
देवालयस्य इति ग॥ , ज॥ च  
    
[^३]: प्रासादार्धमिति ज॥  
    
[^४]: सम्प्रवेशयेदिति घ॥  
    
[^५]: तदर्धेनाथ घातयेत् इति झ॥ । तदर्धेनाथ तत्सुते इति ग॥ । तदर्धेनाथ  
तद्यतिमिति घ॥ । तदर्धे वाथ तत्सुतमिति ज॥ । तदर्धे नाथ तद्युते इति  
ङ॥  
    
[^६]: बन्धने इति ख॥ । बन्ध्यन् इति घ॥ । रक्षयन् इति झ॥ । वर्जयेदिति छ॥  
    
[^७]: वित्तगोत्रक्षयं गुहमिति ग॥  
    
[^८]: अथ चैवं इति ज॥ , झ॥ , घ॥ च  
:प् ३३०  
    
अपनीय घटं श्वभ्राद्[^१] देशिको मूर्तिपैः सह   ॥०२६।  
मन्त्रं सन्धारयित्वा तु[^२] विलिप्तं[^३] कुङ्कुमादिभिः   ।  
शक्तिशक्तिमतोरैक्यं ध्यात्वा चैव तु रक्षितं[^४]   ॥०२७।  
लयान्तं[^५] मूलमुच्चार्य स्पृष्ट्वा श्वभ्रे निवेशयेत्[^५]   ।  
अंशेन ब्रह्मभागस्य यद्वा अंशद्वयेन च ॥०२८।  
अर्धेन वाष्टमांशेन सर्वस्याथ प्रवेशनं[^७]   ।  
विधाय सीसकं नाभिदीर्घाभिः[^८] सुसमाहितः   ॥०२९।  
श्वभ्रं[^९] वालुकयापुर्य ब्रूयात् स्थिरीभवेति च[^१०]   ।  
ततो लिङ्गे स्थिरीभूते ध्यात्वा[^११] सकलरूपिणं ॥०३०।  
मूलमुच्चार्य शक्त्यन्तं सृष्ट्या च निष्कलं[^१२] न्यसेत्   ।  
स्थाप्यमानं यदा लिङ्गं याम्यां दिशमथाश्रयेत्[^१३]   ॥०३१।  
तत्तद्दिगीशमन्त्रेण पूर्णान्तं दक्षिणान्वितं   ।  
    
:न्  
    
[^१]: घटं तत्र इति झ॥  
    
[^२]: मन्त्रं सन्धारयित्वाथ इति ख॥ । पत्रस्थं धारयित्वा तु, इति  
घ॥  
    
[^३]: सुलिप्तमिति ग॥  
    
[^४]: लक्षितमिति घ॥ , ज॥ , झ॥ , च  
    
[^५]: नमोन्तमिति ड॥  
    
[^६]: शक्तिमुद्रे निवेशयेदिति ज॥  
    
[^७]: अर्धेन चाष्टमांशेन सर्वस्याधः प्रवेशनम् इति ज॥  
    
[^८]: सीसकं वाग्भिर्दीर्घाभिरिति छ॥ । सीसकं चापि दीर्घारिति  
ज॥  
    
[^९]: अथेति क॥ , ङ॥ , छ॥ च  
    
[^१०]: लयामन्तमित्यादिः, स्थिरीभवेति च इत्य् अन्तः  
सार्धश्लोकद्वयात्मकः पाठो झ॥ पुस्तके नास्ति  
    
[^११]: ध्यायेदिति घ॥  
    
[^१२]: सृष्ट्यादिविकलमिति झ॥ । सृष्ट्यादिनिष्फलमिति ख॥ , घ॥ , च  । सृष्ट्यादि निष्फलमिति ग॥ , ड॥ च  
    
[^१३]: ततो लिङ्गे इत्य् आदिः, दिशमथाश्रयेदित्यन्तः पाठो ज॥ पुस्तके  
नास्ति  
:प् ३३१  
    
सव्ये स्थाने च वक्रे च[^१] चलिते स्फुटितेपि वा ॥०३२।  
जुहुयान् मूलमन्त्रेण बहुरूपेण[^२] वा शतं ।  
कुञ्चान्येष्वपि दोषेषु शिवशान्तिं समाश्रयेत्[^३]   ॥०३३।  
युक्तं न्यासादिभिर्लिङ्गं[^४] कुर्वन्नेवं न दोषभाक्   ।  
पीठबन्धमतः कृत्वा लक्षणस्यांशलक्षणं[^५]   ॥०३४।  
गौरीमन्त्रं लयं नीत्वा सृष्ट्या पिण्डीञ्च विन्यसेत्   ।  
सम्पूर्य पार्श्वसंसिद्धिं वालुकावज्रलेपनं[^६]   ॥०३५।  
ततो मूर्तिधरैः सार्धं गुरुः शान्तिं घटोर्ध्वतः   ।  
संस्थाप्य कलशैर् अन्यैस्तद्वत्[^७] पञ्चामृतादिभिः   ॥०३६।  
विलिप्य चन्दनाद्यैश् च[^८] सम्पूज्य जगदीश्वरं ।  
उमामहेशमन्त्राभ्यां तौ स्पृशेल्लिङ्गमुद्रया   ॥०३७।  
ततस्त्रितत्त्वविन्यासं षडर्चादिपुरःसरं[^९] ।  
कृत्वा मूर्तिं तदीशानामङ्गानां ब्रह्मणामथ   ॥०३८।  
ज्ञानी लिङ्गे[^१०] क्रियापीठे विनास्य स्नापयेत्ततः   ।  
गन्धैर् विलिप्य सन्धूप्य व्यापित्वे शिवे न्यसेत् ॥०३९।  
स्रग्धूपदीपनैवेद्यैर् हृदयेन फलानि च ।  
    
:न्  
    
[^१]: वक्रेणेति ख॥  
    
[^२]: चतूरूपेण इति झ॥  
    
[^३]: स्थाप्यमानमित्यादिः, शान्तं समाश्रयत् इत्य् अन्तः पाठी  
ग॥ , ङ॥ , पुस्तके नास्ति  
    
[^४]: उक्तन्यासविधिं लिङ्गे इति ख॥ । उक्तन्यासविधौ लिङ्गे इति ग॥  
    
[^५]: पीठ बन्धमधः कृत्वा कुर्वन्नेव न दोषभाक् इति ख॥ , ग॥  
च । पीठ बन्धमतः कृत्वा लक्षणस्याङ्गलक्षणमिति  
घ॥  
    
[^६]: पार्श्वसिद्धिं च वालुकाव्रजलेपनमिति ज॥  
    
[^७]: सप्तारन्यकलशैर् अन्यैः स्तुत्वा इति झ॥  
    
[^८]: चतुराज्यैश् च इति झ॥  
    
[^९]: षडर्घादिपुरःसरमिति झ॥ । षडग्रादिपुरःसरमिति  
ख॥  
    
[^१०]: ज्ञानलिङ्गे इति झ॥  
:प् ३३२  
    
विनिवेद्य यथाशक्ति समाचम्य महेश्वरं ॥०४०।  
दत्वार्घं च जपं कृत्वा[^१] निवेद्य वरदे करे[^२] ।  
चन्द्रार्कतारकं यावन् मन्त्रेण शैवमूर्तिपैः[^३]   ॥०४१।  
स्वेच्छयैव त्वया नाथ स्थातव्यमिह मन्दिरे ।  
प्रणम्येव वहिर्गत्वा[^४] हृदा वा प्रणवेन वा ॥०४२।  
संस्थाप्य वृषभं पश्चात् पूर्ववद्वलिमाचरेत्   ।  
न्यूनादिदोषमोषाय[^५] ततो मृत्युजिता शतं ॥०४३।  
शिवेन सशिवो हुत्वा शान्त्यर्थं पायसेन च ।  
ज्ञानाज्ञानकृतं यच्च तत् पूरय महाविभो[^६] ॥०४४।  
हिरण्यपशुभूम्यादि[^७] गीतवाद्यादिहेतवे ।  
अम्बिकेशाय तद् भक्त्या शक्त्या सर्वं निवेदयेत् ॥०४५।  
दानं महोत्सवं पश्चात् कुर्याद्दिनचतुष्टयं   ।  
त्रिसन्ध्यं त्रिदिनं मन्त्री होमयेन् मूर्तिपैः सह ॥०४६।  
चतुर्थेहनि पूर्णाञ्च चरुकं बहुरूपिणा ।  
निवेद्य सर्वकुण्डेषु सम्पाताहुतिसोधितम्[^८] ॥०४७।  
दिनचतुष्टयं यावत्तन्निर्माल्यन्तदूर्धतः ।  
निर्माल्यापनयं कृत्वा स्नापयित्वा तु[^९] पूजयेत् ॥०४८।  
पूजा सामान्यलिङ्गेषु कार्या साधारणाणुभिः[^१०]   ।  
    
:न्  
    
[^१]: जलं हुत्वा इति ग॥  
    
[^२]: निवेद्य वरदेवके इति ज॥  
    
[^३]: मन्त्रेशैर् मूर्तिपैः सह इति झ॥ । मन्त्रेशैर् मूर्तिजैः सह इति  
घ॥  
    
[^४]: वहिष्कृत्वा इति झ॥ । वहिर्हत्वा इति घ॥  
    
[^५]: न्यूनादिदोषमोक्षायेति ज॥ । न्यानादिदोषनाशायेति ङ॥  
    
[^६]: महाप्रभो इति झ॥  
    
[^७]: हिरण्यवस्त्रधूपादि इति झ॥  
    
[^८]: पायसाहुतिसोधितमिति झ॥ । सम्पाताहुतिशोधनमिति ग॥  
    
[^९]: स्नापयित्वा च इति ग॥  
    
[^१०]: साधारणांशुभिरिति ख॥ । साधारणादिकमिति ग॥  
:प् ३३३  
    
विहाय लिङ्गचैतन्यं कुर्यात् स्थाणुविसर्जनं ॥०४९।  
असाधारणलिङ्गेषु क्षमस्वेति विसर्जनं ।  
आवाहनमभिव्यक्तिर्विसर्गः शक्तिरूपता ॥०५०।  
प्रतिष्ठान्ते क्वचित् प्रोक्तं स्थिराद्याहुतिसप्तकं ।  
स्थिरस् तथाप्रमेयश्चानादिबोधस्तथैव च ॥०५१।  
नित्योथ सर्वगश् चैवाविनाशी दृष्ट एव च[^१] ।  
एते गुणा महेशस्य सन्निधानाय कीर्तिताः[^२] ॥०५२।  
ॐ नमः शिवाय स्थिरो भवेत्याहुतीनां क्रमः   ।  
एवमेतञ्च सम्पाद्य विधाय शिवकुम्भवत्[^३] ॥०५३।  
कुम्भद्वयञ्च तन्मध्यादेककुम्भाम्भसा भवं ।  
संस्नाप्य तद् द्वितीयन्तु कर्तृस्नानाय धारयेत् ॥०५४।  
दत्वा बलिं समाचम्य वहिर्गच्छेत् शिवाज्ञया[^४] ।  
जगतीवाह्यतश् चण्डमैशान्यान्दिशि मन्दिरे ॥०५५।  
धामगर्भप्रमाणे च[^५] सुपीठे[^६] कल्पितासने ।  
पूर्ववन् न्यासहोमादि विधाय ध्यानपूर्वकं ॥०५६।  
संस्थाप्य विधिवत्तत्र ब्रह्माङ्गैः[^७] पूजयेत्ततः   ।  
अङ्गानि पूर्वयुक्तानि[^८] ब्रह्माणी त्वर्चना यथा[^९]   ॥०५७।  
    
:न्  
    
[^१]: विलासी तृप्त एव च इति ख॥ , ङ॥ , छ॥ , ज॥ च । अविनाशी तृप्त एव च  
इति ङ॥  
    
[^२]: सन्निधाय प्रकीर्तिता इति ख॥ , छ॥ च  
    
[^३]: ॐ नम इत्य् आदि, शिवकुम्भवत् इत्य् अन्तः पाठो झ॥ पुस्तके नास्ति ।  
शिवाय शिवकुम्भवत् इति ग॥  
    
[^४]: वहिः कुम्भे शिवाज्ञया इति झ॥  
    
[^५]: वामगर्भप्रमाणेन इति झ॥  
    
[^६]: स्वपीठे इति ग॥  
    
[^७]: ब्रह्माद्यैर् इति ग॥ , झ॥ च  
    
[^८]: पूर्वमुक्तानि इति ख॥ , ग॥ , ङ॥ , छ॥ च । पूर्वभुक्तानीति ज॥  
    
[^९]: त्वधुना यथा इति ख॥  
:प् ३३४  
    
एवं सद्योजाताय ॐ ह्रूं फट्[^१] नमः । ॐ विं  
वामदेवाय ह्रूं फट् नमः । ॐ बुं[^२] अघोराय ह्रूं  
फट् नमः । ॐ[^३] तत्पुरुषाय वौमीशानाय च ह्रूं फट्  ॥  
जपं विवेद्य[^४] सन्तर्प्य विज्ञाप्य नतिपूर्वकं ।  
देवः सन्निहितो यावत्तावत्त्वं सन्निधो भव ॥०५८।  
न्यूनाधिकञ्च यत्किञ्चित् कृतमज्ञानतो मया[^५] ।  
तवत्प्रसादेन चण्डेश तत् सर्वं परिपूरय ॥०५९।  
वाणलिङ्गे वाणरोहे[^६] सिद्धलिङ्गे स्वयम्भुवि ।  
प्रतिमासु च सर्वासु न चण्डो ऽधिकृतो भवेत् ॥०६०।  
अद्वैतभावनायुक्ते स्थण्डिलेशविधावपि[^७] ।  
अभ्यर्च्य चण्डं ससुतं यजमानं हि भार्यया ॥०६१।  
पूर्वस्थापितकुम्भे न स्नापयेत् स्नापकः[^८] स्वयं   ।  
स्थापकं यजमानोपि सम्पूज्य च[^९] महेशवत्[^१०] ॥०६२।  
वित्तशाठ्यं विना दद्याद् भूहिरण्यादि[^११] दक्षिणां   ।  
    
:न्  
    
[^१]: ॐ सद्योजाताय हूं फट् इति झ॥ । एवं सद्योजाताय ॐ ह्रूं  
फट् नम इति ख॥ , छ॥ च । ॐ एवं सद्यो जाताय हूं फट् नम इति  
ग॥ , ज॥ च  
    
[^२]: ॐ वं इति झ॥  
    
[^३]: ॐ एवं चेति छ॥ । ॐ एवं चेदिति ङ॥ । ॐ वै इति ज॥  
    
[^४]: धूपं निवेद्य इति घ॥  
    
[^५]: कृतमज्ञानतोपि वा इति ग॥  
    
[^६]: बाणलिङ्गे चले लोहे इति ज॥  
    
[^७]: स्थण्डिले सन्निधावपि इति ज॥ , झ॥ च  
    
[^८]: स्थापक इति ज॥  
    
[^९]: प्रपूज्य च इति ज॥  
    
[^१०]: महेश्वरमिति ख॥ , छ॥ च  
    
[^११]: गोहिरण्यादि इति ज॥ , झ॥ च  
:प् ३३५  
    
मूर्तिमान् विधिवत् पश्चात् जापकान् ब्राह्मणांस् तथा   ॥०६३।  
देवज्ञं शिल्पिनं प्रार्च्य दीनानाथादि[^१] भोजयेत्   ।  
यदत्र सम्मुखीभावे स्वेदितो भगवन्मया ॥०६४।  
क्षमस्व नाथ तत् सर्वं कारुण्याम्बुनिधं मम[^२]   ।  
इति विज्ञप्तियुक्ताय यजमानाय सद्गुरुः ॥०६५।  
प्रतिष्ठापुण्यसद्भावं[^३] स्फुरत्तारकसप्रभं[^४]   ।  
कुशपुष्पाक्षतोपेतं स्वकरेण समर्पयेत् ॥०६६।  
ततः पाशपतोपेतं[^५] प्रणम्य परमेश्वरं ।  
ततो ऽपि बलिभिर्भूतान् सन्निधाय निबोधयेत् ॥०६७।  
स्थातव्यं भवता तावद् यावत् सन्निहितो हरः[^६] ।  
गुरुर्वस्त्रादिसंयुक्तं गृह्णीयाद्यागमण्डपं   ॥०६८।  
सर्वोपकरणं शिल्पी तथा स्नापनमण्डपं[^७]   ।  
अन्ये देवादयः स्थाप्या मन्त्रैर् आगमसम्भवैः ॥०६९।  
आदिवर्णस्य भेदाद्वा[^८] सुतत्त्वव्याप्तिभाविताः[^९]   ।  
साध्य[^१०] प्रमुखदेवाश् च सरिदोषधयस् तथा ॥०७०।  
क्षेत्रपाः किन्नराद्याश् च पृथिवीतत्त्वमाश्रिताः   ।  
    
:न्  
    
[^१]: दीनानाथांश्चेति ज॥  
    
[^२]: देव त्वं नाथ तत् सर्वं कारुण्यान् मनवे नम इति झ॥  
    
[^३]: प्रतिष्ठायज्ञसम्भारमिति ग॥  
    
[^४]: स्फुरत्तारकसन्निभमिति  
    
[^५]: ततः पशुपतिं जप्त्वा इति ख॥ , ग॥ च  
    
[^६]: भव इति ख॥ , घ॥ च  
    
[^७]: गुरुर्वस्त्राणीत्यादिः, स्नानमण्डपमित्यन्तः पाठो झ॥  
पुस्तके नास्ति  
    
[^८]: आदिवर्णस्य शेषाद्वा इति झ॥  
    
[^९]: स्वातन्त्र्या व्याप्तिरीरिता इति ग॥ । स्वतत्त्वव्याप्तिभाविता इति छ॥ ।  
स्वतन्त्रव्याप्तिभेदत इति ज॥  
    
[^१०]: जाप्य इति झ॥  
:प् ३३६  
    
स्नानं सरस्वतीलक्ष्मीनदीनामम्भसि क्वचित् ॥०७१।  
भुवनाधिपतीनाञ्च स्थानं यत्र व्यवस्थितिः ।  
अण्डवृद्धिप्रधानान्तं त्रितत्त्वं ब्रह्मणः पदं   ॥०७२।  
तन्मात्रादिप्रधानान्तं[^१] पदमेतत् त्रिकं हरेः[^२]   ।  
नाट्येशगणमातॄणां यक्षेशशरजन्मनां   ॥०७३।  
अण्डजाः शुद्धविद्यान्तं पदं गणपतेस् तथा   ।  
मायांशदेशशक्त्यनतं शिवा शिवोप्तरोचिषां[^३]   ॥०७४।  
पदमीश्वरपर्यन्तं व्यक्तार्चासु च कीर्तितं ।  
कूर्माद्यं कीर्तितं यच्च यच्च रत्नादिपञ्चकं[^४]   ॥०७५।  
प्रतिक्षिपेत् पीठगर्ते च पञ्चब्रह्मशिलां विना ।  
षड्भिर्विभाजिते गर्ते[^५] त्यक्त्वा भावञ्च पृष्ठतः   ॥०७६।  
स्थापनं पञ्चमांशे च यदि वा वसुभाजिते ।  
स्थापनं सप्तमे भागे प्रतिमासु सुखावहं ॥०७७।  
धारणाभिर्विशुद्धिः स्यात् स्थापने लेपचित्रयोः ।  
स्नानादि मानसन्तत्र शिलारत्नादिवेशनं[^६] ॥०७८।  
नेत्रोद्घाटनमन्त्रेष्टमासनादिप्रकल्पनं ।  
पूजा निरम्बुभिः पुष्पैर् यथा चित्रं न दुष्यति   ॥०७९।  
विधिस्तु चललिङ्गेषु सम्प्रत्येव निगद्यते ।  
    
:न्  
    
[^१]: तन्मात्रादिप्रयाणान्तमिति ख॥  
    
[^२]: तत्त्वमेकं चित्रं हरेरिति घ॥  
    
[^३]: स्नानं सरस्वतीत्यादिः, रोचिषामित्यन्तः पाठो झ॥ पुस्तके  
नास्ति  
    
[^४]: यद्रत्नादिकपञ्चकमिति ज॥  
    
[^५]: षडभिर्भाजिते गर्भे इति ङ॥  
    
[^६]: शिलावाहादिवेशनं इति झ॥ । शिलारत्ननिवेशनमिति ख॥  
:प् ३३७  
    
पञ्चभिर्वा त्रिभिर्वापि पृथक् कुर्याद्[^१] विभाजिते[^२] ॥०८०।  
भगत्रयेण भागांशो भवेद्भागद्वयेन वा ।  
स्वपीठेष्वपि[^३] तद्वत् स्याल्लिङ्गेषु तत्त्वभेदतः   ॥०८१।  
सृष्टिमन्त्रेण संस्कारो विधिवत् स्फाटिकादिषु   ।  
किञ्च ब्रह्मशिलारत्नप्रभूतेश्चानिवेदनं[^४] ॥०८२।  
योजनं पिण्डिकायाश् च मनसा परिकल्पयेत् ।  
स्वयम्भूवाणलिङ्गादौ[^५] संस्कृतौ नियमो न हि   ॥०८३।  
स्नापनं संहितामन्त्रैर् न्यासं होमञ्च कारयेत् ।  
नदीसमुद्ररोहाणां स्थापनं पूर्ववन् मतं   ॥०८४।  
ऐहिकम् मृण्मयं लिङ्गं पिष्टकादि च तक्षणात्[^६]   ।  
कृत्वा सम्पूजयेच्छुद्धं सीक्षणादिविधानतः[^७]   ॥०८५।  
समादाय ततो मन्त्रानात्मानं सन्निधाय च ।  
तज्जले प्रक्षिपेल्लिङ्गं वत्सरात् कामदं भवेत् ॥०८६।  
विष्ण्वादिस्थापनं चैव पृयङ्मन्त्रैः समाचरेत्   ।  
    
\{इत्य् आग्नेये महापुराणे शिवप्रतिष्ठा[^८] नाम सप्तनवतितमो ऽध्यायः ॥  }
    
:न्  
    
[^१]: पृथक् पीठे इति ख॥ , ग॥ , घ॥ च  
    
[^२]: स्थापनमित्यादिः, कुर्याद् विभाजिते इत्य् अन्तः पाठो ङ।पुस्तके  
नास्ति  
    
[^३]: स्वपीठे स्नपिते इति ख॥  
    
[^४]: प्रभूतेप्यधिवेशनमिति घ॥  
    
[^५]: वाणलिङ्गानामिति ज॥  
    
[^६]: पिष्टकादि च तत्क्रमादिति छ॥ , ज॥ च  
    
[^७]: मृष्टिमन्त्रेणेत्यादिः दीक्षणादिविधानत इत्य् अन्तः  
पाठो ग॥ पुस्तके नास्ति  
    
[^८]: शिवपूजा इति क॥  
:प् ३३८  
    