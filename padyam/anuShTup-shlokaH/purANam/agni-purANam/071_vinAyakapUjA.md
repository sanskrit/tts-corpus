+++
title = "०७१ विनायकपूजा"

+++

\{अथ एकसप्ततितमो ऽध्यायः\}

गणेशपूजाविधिः  
    
ऐश्वर उवाच  
गणपूजां प्रवक्ष्यामि निर्विघ्नामखिलार्थदां[^१]   ।  
गणाय स्वाहा हृदयमेकदंष्ट्राय वै शिरः   ॥००१।  
गजकर्णिने च[^२] शिखा गजवक्त्राय वर्म च ।  
महोदराय स्वदन्तहस्तायाक्षि[^३] तथास्त्रकम् ॥००२।  
गणो गुरुः पादुका च शक्त्यनन्तौ च धर्मकः ।  
मुख्यास्थिमण्डलं[^४] चाधश्चोर्ध्वच्छदनमर्चयेत्   ॥००३।  
पद्मकर्णिकवीजांश् च ज्वालिनीं नन्दयार्चयेत् ।  
सूर्येशा कामरूपा च उदया कामवर्तिनी ॥००४।  
    
:न्  
    
[^१]: निर्विघ्नां पापनाशिनीमिति ग, घ,  
चिह्नितपुस्तकद्वयपाठः  
    
[^२]: बलकर्णिने चेति ख, ग, घ, ङ, चिह्नितपुस्तकपाठः  
    
[^३]: महोदराये दण्डहस्तायाक्षि इति ङ, चिह्नितपुस्तकपाठः  
    
[^४]: मुख्यास्तिमण्डलमिति ख, ङ, चिह्नितपुस्तकद्वयपाठः  
:प् २०३  
    
सत्यां च विघ्ननाशा च आसनं गन्धमृत्तिका ।  
यं शोषा रं च दहनं प्लवो लं वं तथामृतम्   ॥००५।  
लम्बोदराय विद्महे महोदराय धीमहि तन्नो दन्ती प्रचोदयात्   ।  
गणपतिर्गणाधिपो गणेशो गणनायकः ।००६।  
गणक्रीडो वक्रतुण्ड एकदंष्ट्रो महोदरः   ॥००६एफ़्।  
गजवक्त्रो लम्बुक क्षिर्विकटो विघ्ननाशनः[^१] ।  
धूम्रवर्णा महेन्द्राद्याः पूज्या गणपतेः स्मृताः   ॥००७।  
    
\{इत्य् आदिमहापुराणे आग्नेये विनायकपूजाकथनं नाम एकसप्ततितमो ऽध्यायः ॥  }
    