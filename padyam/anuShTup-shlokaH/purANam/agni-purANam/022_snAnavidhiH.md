+++
title = "०२२ स्नानविधिः"

+++

\{अथ द्वाविंशो ऽध्यायः\}

स्नानविधिकथनं  
    
नारद उवाच  
वक्ष्ये स्नानं क्रियाद्यर्थं नृसिंहेन तु मृत्तिकां   ।  
गृहीत्वा तां द्विधा कृत्वा मनःस्नानमथैकया   ॥००१।  
निमज्याचम्य विन्यस्य सिंहेन कृतरक्षकः[^२] ।  
    
:न्  
    
[^१]: ह्रीं त्वरितायै, ह्रीं ऐं क्लीं सौ त्रिपुरा इति ख,  
चिह्नितपुस्तकपाठः  
    
[^२]: कृतरक्षण इति घ, चिह्नितपुस्तकपाठः  
:प् ५५  
    
विधिस्नानं ततः कुर्यात् प्राणायामपुरःसरं   ॥००२।  
हृदि ध्यायन् हरिज्ञानं[^१] मन्त्रेणाष्टाक्षरेण हि   ।  
त्रिधा पाणितले मृत्स्नां दिग्बन्धं सिंहजप्ततः   ॥००३।  
वासदेवप्रजप्तेन तीर्थं सङ्कल्प्य चालभेत् ।  
गात्रं वेदादिना मन्त्रैः सम्मार्ज्याराध्य मूर्तिना   ॥००४।  
कृत्वाघमर्षणं वस्त्रं परिधाय समाचरेत् ।  
विन्यस्य मन्त्रैर् द्विर्मार्ज्य पाणिस्थं जलमेव च ॥००५।  
नारायणेन संयम्य वायुमाघ्राय चोत्सृजेत् ।  
जलं ध्यायन् हरिं पश्चाद्दत्वार्घ्यं द्वादशाक्षरं   ॥००६।  
जप्त्वान्याञ्छतशस्तस्य योगपीठादितः क्रमात् ।  
मन्त्रान् दिक्पालपर्यन्तानृषीन् पितृगणानपि ॥००७।  
मनुष्यान् सर्वभूतानि स्थावरान्तान्यथावसेत् ।  
न्यस्य चाङ्गानि संहृत्य मन्त्रान्यागगृहं व्रजेत्   ॥००८।  
एवमन्यासु पूजासु मूलाद्यैः स्नानमाचरेत् ॥००८एफ़्।

\{इत्य् आदिमहापुराणे आग्नेये स्नानविधिकथनं नाम द्वाविंशोध्यायः  }
    