+++
title = "२२१आ"

+++

\{अथ एकविंशाधिकद्विशततमो ऽध्यायः\}

पुष्कर उवाच  
भृत्यः कुर्यात्तु राजाज्ञां शिष्यवत्सच्छ्रियः पतेः   ।अप्_२२१आ।  
न क्षिपेद्वचनं राज्ञो अनुकूलं प्रियं वदेत् ॥अप्_२२१आ।००१।  
रहोगतस्य वक्तव्यमप्रियं यद्धितं भवेत् ।अप्_२२१आ।  
न नियुक्तो हरेद्वित्तं नोपेक्षेत्तस्य मानकं ॥अप्_२२१आ।००२।  
राज्ञश् च न तथाकार्यं वेशभाषाविचेष्टितं   ।अप्_२२१आ।  
अन्तःपुरचराध्यक्षो वैरभूतैर् निराकृतैः   ॥अप्_२२१आ।००३।  
:प् ३०४  
    
संसर्गं न व्रजेद्भृत्यो राज्ञो गुह्यञ्च गोपयेत्   ।अप्_२२१आ।  
प्रदर्श्य कौशलं किञ्चिद्राजानन्तु विशेषयेत् ॥अप्_२२१आ।००४।  
राज्ञा यच्छ्रावितं गुह्यं न तल्लोके प्रकाशयेत् ।अप्_२२१आ।  
आज्ञाप्यमाने वान्यस्मिन् किङ्करोमीति वा वदेत् ॥अप्_२२१आ।००५।  
वस्त्रं रत्नमलङ्कारं राज्ञा दत्तं च धारयेत्[^१]   ।अप्_२२१आ।  
नानिर्दिष्टो[^२] द्वारि विशेन्नायोग्ये भुवि राजदृक्   ॥अप्_२२१आ।००६।  
जृम्भान्निष्ठीवनङ्कासं कोपं पर्यन्तिकाश्रयं   ।अप्_२२१आ।  
भृकुटीं वातमुद्गारं तत्समीपे विसर्जयेत्[^३]   ॥अप्_२२१आ।००७।  
स्वगुणाख्यापने युक्त्या परानेव प्रयोजयेत्[^४] ।अप्_२२१आ।  
शाठ्यं लौल्यं सपैशून्यं नास्तिक्यं क्षुद्रता तथा   ॥अप्_२२१आ।००८।  
चापल्यञ्च परित्याज्यं नित्यं राजानुजीविना ।अप्_२२१आ।  
श्रुतेन विद्याशिल्पैश् च संयोज्यात्मानमात्मना   ॥अप्_२२१आ।००९।  
राजसेवान्ततः कुर्याद्भूतये भूतिवर्धनः[^५]   ।अप्_२२१आ।  
नमस्कार्याः सदा चास्य पुत्रवल्लभमन्त्रिणः   ॥अप्_२२१आ।०१०।  
सचिवैर् नास्य विश्वासो राजचित्तप्रियञ्चरेत् ।अप्_२२१आ।  
त्यजेद्विरक्तं रक्तात्तु वृत्तिमीहेत राजवित् ॥अप्_२२१आ।०११।  
अपृष्टश्चास्य न ब्रूयात् कामं कुर्यात्तथापदि   ।अप्_२२१आ।  
प्रसन्नो वाक्यसङ्ग्राही रहस्ये न च शङ्कते ॥अप्_२२१आ।०१२।  
    
:न्  
    
[^१]: राज्ञादत्तं न धारयेदिति ख॥  
    
[^२]: नानिर्दिष्ते इति ख॥ , ग॥ , घ॥ , ञ॥ च  
    
[^३]: विवर्जयेदिति ग॥ , घ॥ , ज॥ , ट॥ च  
    
[^४]: नियोजयेदिति ग॥ , घ॥ , ञ॥ च  
    
[^५]: भूतिवर्धनीमिति ग॥ , ट॥ च  
:प् ३०५  
    
कुशलादिपरिप्रश्नं सम्प्रयच्छति चासनं ।अप्_२२१आ।  
तत्कथाश्रवणाद्धृष्टो अप्रियाण्यपि नन्दने   ॥अप्_२२१आ।०१३।  
अल्पं दत्तं प्रगृह्णाति स्मरेत् कथान्तरेष्वपि   ।अप्_२२१आ।  
इति रक्तस्य कर्तव्यं सेवामन्यस्य वर्जयेत् ॥अप्_२२१आ।०१४।  
    
\{इत्य् आग्नेये महापुराणे अनुजीविवृत्तं नाम विंशत्यधिकद्विशततमो ऽध्यायः ॥  }
    