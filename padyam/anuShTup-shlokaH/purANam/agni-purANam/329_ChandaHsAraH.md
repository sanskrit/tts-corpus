+++
title = "३२९ छन्दःसारः"

+++

\{अथोनत्रिंशदधिकत्रिशततमो ऽध्यायः\}

छन्दःसारः  
    
अग्निर् उवाच  
पाद आपदपूरणे गायत्र्यो वसवः स्मृताः ।  
जगत्या आदित्याः पादो विराजो दिश ईरिताः ॥००१।  
विष्णुतो रुद्राः पादः स्याच्छन्द एकादिपादकं   ।  
आद्यं चतुष्पाच्चतुर्भिस्त्रिपात् सप्ताक्षरैः क्वचित्   ॥००२।  
सा गायत्री पदे नीवृत् तत्प्रतिष्ठादि षट् त्रिपात्   ।  
बर्धमाना षडष्टाष्टा त्रिपात् षड्वसुभूधरैः   ॥००३।  
गायत्री त्रिपदा नीवृत् नागी नवनवर्तुभिः ।  
वाराही रसद्विरसा छन्दश्चाथ तृतीयकम् ॥००४।  
द्विपाद् द्द्वादशवस्वन्तैः त्रिपात्तु त्रैष्टुभैः स्मृतम्   ।  
उष्णिक् छन्दो ऽष्टवसुकैः पादैर् वेदे प्रकीर्तितः   ॥००५।  
ककुबुष्णिगष्टसूर्यवस्वर्णां त्रिभिरेव सः   ।  
पुनरुष्णिक् सूर्यवसुवस्वर्णैश् च त्रिपाद्भवेत् ॥००६।  
परोष्णिक् परतस्तस्माच्चतुष्पादात् त्रिभिर्भवेत् ।  
साष्टाक्षरैर् अनुष्टुप् स्यात् चतुष्पाच्च त्रिपात् क्वचित्   ॥००७।  
अष्टार्कसूर्यवर्णैः स्यात् मध्ये ऽन्ते च क्वचिद्भवेत्   ।  
वृहतीजगत्यस्त्रयो गायत्र्याः पूर्वको यदि ॥००८।  
तृतीयः पथ्या भवति द्वितीयान्यं कुसारिणी   ।  
स्कन्धौ ग्रीवा क्रौष्टुके स्याद् यक्षे स्यद्वो वृहत्यपि   ॥००९।  
:प् १८६  
    
उपरिष्टाद्वृहत्यन्ते पुरस्ताद्वृहती पुनः ।  
क्वचिन्नवकाश् चत्वारो दिग्विदिक्ष्वष्टवर्णिकाः   ॥०१०।  
महावृहती जागतैः स्यात् त्रिभिः सतो वृहत्यपि   ।  
भण्डिलः पङ्क्रिच्छन्दः स्यात्  
सूर्यार्काष्टाष्टवर्णकैः ॥०११।  
पूर्वौ वेदयुजौ सतः पङ्क्तिश् च विपरीतकौ ।  
प्रस्तारपङ्क्तिः पुरतः पवादास्तारपङ्क्तिका ॥०१२।  
अक्षरपङ्क्तिः पञ्चकाश् चत्वारश्चाल्पशो द्वयं   ।  
पदपङ्क्तिः पञ्च भवेच्चतुष्कं षट्ककत्रयम्   ॥०१३।  
षट्कपञ्चभिर्गायत्रैः षड्भिश् च जगती भवेत्   ।  
एकेन त्रिष्टुव्ज्योतिष्मती तथैव जगतीरिता ॥०१४।  
पुरस्ताज्योतिः प्रथमे मध्ये ज्योतिश् च मध्यतः ।  
उपरिष्टाज्योतिरन्त्यादेकस्मिन् पञ्चके तथा ॥०१५।  
भवेच्छन्दः शङ्कुमती षट्के छन्दःककुद्मती   ।  
त्रिपादशिशुमध्या स्यात् सा पिपीलिकमध्यमा[^१] ॥०१६।  
विपरीता यवमध्या त्रिवृदेकेन वर्जिता ।  
भूमिजैकेनाधिकेन द्विहीना च चिराद्भवेत् ॥०१७।  
अवराट्स्याद्द्वाभ्यामधिकं सन्दिग्धो दैवतादितः   ।  
आदिपादान्निश् चयः स्याच्छन्दसं देवता क्रमात्   ॥०१८।  
अग्निः सूर्यः शशी जीवो वरुणश् चन्द्र एव च   ।  
विश्वेदेवाश् च षड्जाद्याः स्वराः षड्जो वृषः  
क्रमात् ॥०१९।  
गान्धारो मध्यमश् चैव पञ्चमो धैवतस् तथा ।  
निषादवर्णाः श्वेतश् च सारङ्गश् च पिसङ्गकः   ॥०२०।  
    
:न्  
    
[^१]: सपिपीलिकमध्यगेति ख॥  
:प् १८७  
    
कृष्णो नीलो लोहितश् च गौरी गायत्रिमुख्यके ।  
गौरीचनाभाः कृतयो ज्योतिश्छन्दो हि श्यामलं   ॥०२१।  
अग्निर्वैश्यः काश्यपश् च गौतमाङ्गिरसौ क्रमात्   ।  
भार्गवः कौशिकश् चैव वाशिष्टो गोत्रमीरितं   ॥०२२।  
    
\{इत्य् आग्नेये महापुराणे छन्दःसारो नामोनत्रिंशदधिकत्रिशततमो ऽध्यायः ॥  }
    