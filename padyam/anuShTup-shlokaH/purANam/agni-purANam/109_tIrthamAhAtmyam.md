+++
title = "१०९ तीर्थमाहात्म्यम्"

+++

\{अथ नवाधिकशततमो ऽध्यायः\}

तीर्थमाहात्म्यं  
    
अग्निर् उवाच  
माहात्म्यं सर्वतीर्थानां वक्ष्ये यद्भक्तिमुक्तिदं   ।  
यस्य हस्तौ च पादौ च मनश् चैव सुसंयतं[^१] ॥००१।  
विद्या तपश् च कीर्तिश् च स तीर्थफलमश्नुते ।  
    
:न्  
    
[^१]: स्वसंयतमिति घ॥  
:प् ३७१  
    
प्रतिग्राहादुपावृत्तो लघ्वाहारो जितेन्द्रियः ॥००२।  
निष्पपस्तीर्थयात्री तु सर्वयज्ञफलं लभेत् ।  
अनुपोष्य त्रिरात्रीणि तीर्थान्यनभिगम्य च ॥००३।  
अदत्वा काञ्चनं गाश् च दरिद्रो नाम जायते ।  
तीर्थाभिओगमने[^१] तत् स्याद्यद्यज्ञेनाप्यते फलं ॥००४।  
पुष्करं परमं तीर्थं सान्निध्यं हि त्रिसन्ध्यकं   ।  
दशकोटिसहस्राणि तीर्थानां विप्र पुष्करे ॥००५।  
ब्रह्मा सह सुरैर् आस्ते मुनयः सर्वमिच्छवः ।  
देवाः प्राप्ताः सिद्धिमत्र स्नाताः पितृसुरार्चकाः[^२]   ॥००६।  
अश्वमेधफलं प्राप्य[^३] ब्रह्मलोकं प्रयान्ति ते ।  
कार्त्तिक्यामन्नदानाच्च निर्मलो ब्रह्मलोकभाक्[^४] ॥००७।  
पुष्करे दुष्करं गन्तुं[^५] पुष्करे दुष्करं तपः   ।  
दुष्करं पुष्करे दानं वस्तुं चैव सुदुष्करं[^६]   ॥००८।  
तत्र वासाज्जपच्छ्राद्धात् कुलानां शतमुद्धरेत् ।  
जम्बुमार्गं च तत्रैव तीर्थन्तण्डुलिकाश्रमं   ॥००९।  
कर्णाश्रमं[^७] कोटितीर्थं नर्मदा चार्वुदं परं   ।  
तीर्थञ्चर्मण्वती सिन्धुः सोमनाथः प्रभासकं   ॥०१०।  
सरस्वत्यब्धिसङ्गश् च[^८] सागरन्तीर्थमुत्तमं ।  
    
:न्  
    
[^१]: तीर्थादिगमने इति घ॥  
    
[^२]: पितृसुरार्चिता इति ख॥  
    
[^३]: अश्वमेधफलश्चास्येति ख॥ , ग॥ , छ॥ च । अश्वमेधफलं चाप्येति  
घ॥  
    
[^४]: ब्रह्मलोककमिति ख॥ , ग॥ , ङ॥ , छ॥ च  
    
[^५]: दुष्करं गन्तुमिति ख॥  
    
[^६]: वस्तुं तत्र सुदुष्करमिति ज॥  
    
[^७]: कण्वाश्रममिति घ॥  
    
[^८]: सरस्वत्यब्धिसञ्ज्ञयेति ग॥ , घ॥ , ज॥ च  
:प् ३७२  
    
पिण्डारकं द्वारका च गोमती सर्वसिद्धिदा ॥०११।  
भूमितीर्थं ब्रह्मतुङ्गं[^१] तीर्थं पञ्चनदं परं   ।  
भीमतीर्थं[^२] गिरीन्द्रञ्च देविका पापनाशिनी   ॥०१२।  
तीर्थं विनशनं पुण्यं नागोद्भेदमघार्दनं   ।  
तीर्थं कुमारकोटिश् च सर्वदानीरितानि च ॥०१३।  
कुरुक्षेत्रं गमिष्यामि कुरुक्षेत्रे वसाम्यहं ।  
य एवं सततं ब्रूयात्सो ऽमलः प्राप्नुयाद्दिवं   ॥०१४।  
तत्र विष्ण्वादयो देवास्तत्र वासाद्धरिं व्रजेत्[^३] ।  
सरस्वत्यां सन्निहित्यां स्नानकृद्ब्रह्मलोकभाक्[^४]   ॥०१५।  
पांशवोपि कुरुक्षेत्रे नयन्ति परमां गतिं ।  
धर्मतीर्थं सुवर्णाख्यं गङ्गाद्वारमनुत्तमं   ॥०१६।  
तीर्थं कणखलं पुण्यं भद्रकर्णह्रदन्तथा[^५]   ।  
गङ्गासस्वतीसङ्गं ब्रह्मावर्तमघार्दनं ॥०१७।  
भृगुतुङ्गञ्च कुब्जाम्रं गङ्गोद्भेदमघान्तकं[^६]   ।  
वाराणसी वरन्तीर्थमविमुक्तमनुत्तमं ॥०१८।  
कपालमोचनं तीर्थन्तीर्थराजं प्रयागकं ।  
गोमतीगङ्गयोः सङ्गं गङ्गा सर्वत्र नाकदा   ॥०१९।  
तीर्थं राजगृहं पुण्यं शालग्राममघान्तकं   ।  
    
:न्  
    
[^१]: ऋषितीर्थं ब्रह्मतुङ्गमिति घ॥ । भूमितीर्थं  
ब्रह्मसञ्ज्ञमिति छ॥  
    
[^२]: भीमातीर्थमिति घ॥  
    
[^३]: वामाद्दिवं ब्रजेदिति ज॥  
    
[^४]: ब्रह्मलोकग इति ख॥ , ग॥ , घ॥ , ङ॥ , छ॥ , ज॥ च  
    
[^५]: तत्र कर्णह्रदं तथेति ख॥ । भद्रकं तु ह्रदं तथेति ग॥ , ङ॥  
च  
    
[^६]: गङ्गोद्भेदमवन्तिकमिति ज॥  
:प् ३७३  
    
वटेशं वामन्न्तीर्थं कालिकासङ्गमुत्तमं[^१]   ॥०२०।  
लौहित्यं करतोयाख्यं शोणञ्चाथर्षभं परं   ।  
श्रीपर्वतं कोल्वगिरिं[^२] सह्याद्रिर्मलयो गिरिः ॥०२१।  
गोदावरी तुङ्गभद्रा कावेरो वरदा नदी ।  
तापी पयोष्णी रेवा च दण्डकारण्यमुत्तमं   ॥०२२।  
कालञ्जरं मुञ्जवटन्तीर्थं सूर्पारकं परं   ।  
मन्दाकिनी चित्रकूटं शृङ्गवेरपुरं परं[^३]   ॥०२३।  
अवन्ती परमं तीर्थमयोध्या पापनाशनी ।  
नैमिषं परमं तीर्थं भुक्तिमुक्तिप्रदायकं[^४]   ॥०२४।

\{इत्य् आग्नेये महापुराणे तीर्थयात्रा माहात्म्यं नाम नवाधिकशततमो ऽध्यायः  }
    