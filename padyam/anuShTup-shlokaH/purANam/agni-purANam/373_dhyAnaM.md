+++
title = "३७३ ध्यानं"

+++

\{अथ त्रिसप्तत्यधिकत्रिशततमो ऽध्यायः\}

ध्यानम्  
    
अग्निर् उवाच  
ध्यै चिन्तायां स्मृतो धातुर्विष्णुचिन्ता मुहूर्मुहुः   ।  
अनाक्षिप्तेन मनसा ध्यानमित्यभिधीयते ॥००१।  
आत्मनः समनस्कस्य मुक्ताशेषोपधस्य च ।  
ब्रह्मचिन्तासमा शक्तिर्ध्यानं नाम तदुच्यते ॥००२।  
ध्येयालम्बनसंस्थस्य सदृशप्रत्ययस्य च ।  
प्रत्यान्तरनिर्मुक्तः प्रत्ययो ध्यानमुच्यते ॥००३।  
ध्येयावस्थितचित्तस्य प्रदेशे यत्र कुत्रिचित् ।  
ध्यानमेतत्समुद्दिष्टं प्रत्ययस्यैकभावना ॥००४।  
एवं ध्यानसमायुक्तः खदेहं यः परित्यजेत् ।  
कुलं स्वजनमित्राणि समुद्धृत्य हरिर्भवेत् ॥००५।  
एवं मुहूर्तमर्धं वा ध्यायेद् यः श्रद्धया हरिं   ।  
सोपि यां गतिमाप्नोति न तां सर्वैर् महामखैः ॥००६।  
    
:न्  
    
[^१]: भोगनद्यभिवेशेनेति ञ॥  
:प् ३२०  
    
ध्याता ध्यानं तथा ध्येयं यच्च ध्यानप्रयोजनं   ।  
एतच्चतुष्टयं ज्ञात्वा योगं युञ्जीत तत्त्ववित् ॥००७।  
योगाभ्यासाद्भवेन्मूक्तिरैश्वर्यञ्चाष्टधा महत्   ।  
ज्ञानवैराग्यसम्पन्नः श्रद्दधानः क्षमान्वितः   ॥००८।  
विष्णुभक्तः सदोत्साही ध्यातेत्थं पुरुषः स्मृतः   ।  
मूर्तामूर्तं परम्ब्रह्म हरेर्ध्यानं हि चिन्तनम्   ॥००९।  
सकलो निष्कलो ज्ञेयः सर्वज्ञः परमो हरिः ।  
अणिमादिगुणैश्वर्यं मुक्तिर्ध्यानप्रयोजनम् ॥०१०।  
फलेन योजको विष्णुरतो ध्यायेत् परेश्वरं ।  
गच्छंस्तिष्ठन् स्वपन् जाग्रदुन्मिषन् निमिषन्नपि   ॥०११।  
शुचिर्वाप्यशुचिर्वापि ध्यायेत् शततमीश्वरम् ।  
स्वदेहायतनस्यान्ते मनसि स्थाप्य केशवम् ॥०१२।  
हृत्पद्मपीठिकामध्ये ध्यानयोगेन[^१] पूजयेत् ।  
ध्यानयज्ञः परः शुद्धः सर्वदोषविवर्जितः   ॥०१३।  
तेनेष्ट्वा मुक्तिमाप्नोति वाह्यशुद्धैश् च नाध्वरैः   ।  
हिंसादोषविमुक्तित्वाद्विशुद्धिश्चित्तसाधनः ॥०१४।  
ध्यानयज्ञः परस्तस्मादपवर्गफलप्रदः ।  
तस्माद्शुद्धं सन्त्यज्य ह्य् अनित्यं वाह्यसाधनं   ॥०१५।  
यज्ञाद्यं कर्म सन्त्यज्य योगमत्यर्थमभ्यसेत् ।  
विकारमुक्तमव्यक्तं भोग्यभोगसमन्वितं ॥०१६।  
चिन्तयेद्धृदये पूर्वं क्रमादादौ गुणत्रयं ।  
तमः प्रच्छाद्य रजसा सत्त्वेन च्छादयेद्रजः ॥०१७।  
    
:न्  
    
[^१]: ध्यानमार्गेणेति ख॥ , ज॥ च  
:प् ३२१  
    
ध्यायेत्त्रिमण्डलं पूर्वं कृष्णं रक्तं सितं क्रमात्   ।  
सत्त्वोपाधिगुणातीतः पुरुषः पञ्चविंशकः[^१]   ॥०१८।  
ध्येयमेतदशुद्धञ्च त्यक्त्वा शुद्धं विचिन्तयेत् ।  
ऐश्वर्यं पङ्कजं दिव्यं पुरुशोपरि संस्थितं   ॥०१९।  
द्वादशाङ्गुलविस्तीर्णं शुद्धं विकशितं सितं   ।  
नालमष्टाङ्णूलं तस्य नाभिकन्दसमुद्भवं   ॥०२०।  
पद्मपत्राष्टकं ज्ञेयमणिमादिगुणाष्टकम्   ।  
कर्णिकाकेशरं नालं ज्ञानवैराग्यमुत्तमम् ॥०२१।  
विष्णुधर्मश् च तत्कन्दमिति पद्मं विचिन्तयेत् ।  
तद्धर्मज्ञानवैराग्यं शिवैश्वर्यमयं परं   ॥०२२।  
ज्ञात्वा पद्मासनं सर्वं सर्वदुःखान्तमाप्नुयात्   ।  
तत्पद्मकर्णिकामध्ये शुद्धदीपशिखाकृतिं[^२]   ॥०२३।  
अङ्गुष्ठमात्रममलं ध्यायेदोङ्कारमीश्वरं   ।  
कदम्बगोलकाकारं तारं रूपमिव स्थितं ॥०२४।  
ध्यायेद्वा रश्मिजालेन दीप्यमानं समन्ततः ।  
प्रधानं पुरुषातीतं स्थितं पद्मस्थमीश्वरं   ॥०२५।  
ध्यायेज्जपेच्च सततमोङ्कारं परमक्षरं ।  
मनःस्थित्यर्थमिच्छान्ति स्थूलध्यानमनुक्रमात् ॥०२६।  
तद्भूतं निश् चलीभूतं लभेत् सूक्ष्मे ऽपि संस्थितं   ।  
नाभिकन्दे स्थितं नालं दशाङ्गुलसमायतं ॥०२७।  
नालेनाष्टदलं पद्मं द्वादशाङ्गुलविस्तृतं   ।  
    
:न्  
    
[^१]: सत्त्वोपाधिसमायुक्तः सदा ध्येयश् च केशव इति ख॥  
    
[^२]: लब्धदीपशिखाकृतिमिति ख॥ , ञ॥ च  
:प् ३२२  
    
सकर्णिके केसराले सूर्यसोमाग्निमण्डलं ॥०२८।  
अग्निमण्डलमध्यस्थः शङ्खचक्रगदाधरः   ।  
पद्मी चतुर्भुजो विष्णुरथ वाष्टभुजो हरिः   ॥०२९।  
शार्ङ्गाक्षवलयधरः पाशाङ्कुशधरः परः   ।  
स्वर्णवर्णः श्वेतवर्णः सश्रोवत्सः सकौस्तुभः   ॥०३०।  
वनमाली स्वर्णहारी स्फुरन्मकरकुण्डलः ।  
रत्नोज्ज्वलकिरीटश् च पीताम्बरधरो महान् ॥०३१।  
सर्वाभरणभूषाढ्यो वितस्तर्वा यथेच्छया ।  
अहं ब्रह्म ज्योतिरात्मा वाउदेवो बिमुक्त ॐ ॥०३२।  
ध्यानाच्छ्रान्तो जपेन्मन्त्रं जपाच्छ्रान्तश् च चिन्तयेत्   ।  
जपध्यानादियुक्तस्य विष्णुः शीघ्रं प्रसीदति   ॥०३३।  
जपयज्ञस्य वै यज्ञाः कलां नार्हन्ति षोडशीं   ।  
जपिनं नोपसर्पन्ति व्याधयश्चाधयो ग्रहाः ।०३४।  
भुक्तिर्मुर्क्तिर्मृत्युजयो जपेन प्राप्नुयात् फलं[^१] ॥०३४एफ़्।  
    
\{इत्य् आग्नेये महापुराणे ध्यानं नाम त्रिसप्तत्यधिकत्रिशततमो ऽध्यायः ॥  }
    
:न्  
    
[^१]: प्राप्नुयाद्धरिमिति ख॥ । प्राप्यते फलमिति ञ॥  
:प् ३२३  
    