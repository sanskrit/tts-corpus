+++
title = "०९१ नानामन्त्रकथनम्"

+++

\{अथैकनवतितमो ऽध्यायः\}

विविधमन्त्रादिकथनं  
    
ईश्वर उवाच  
अभिषिक्तः शिवं विष्णुं पूजयेद्भास्करादिकान्   ।  
शङ्खभेर्यादिनिर्घोषैः स्नापयेत् पञ्चगव्यकैः   ॥००१।  
    
:न्  
    
[^१]: स्वयं वीक्ष्येति ग, चिह्नितपुस्तकपाठः  
:प् २८६  
    
यो देवान्देवलोकं स याति स्वकुलमुद्धरन् ।  
वर्षकोटिसहस्रेषु यत् पापं स्मुपार्जितं ॥००२।  
घृताभ्यङ्गेन देवानां भस्मीभवति पावके ।  
आढकेन घृताद्यैश् च देवान् स्नाप्य सुरो भवेत् ॥००३।  
चन्दनेनानुलिप्याथ गन्धाद्यैः पूजयेत्तथा ।  
अल्पायासनं स्तुतिभिस्तुता देवास्तु सर्वदा ॥००४।  
अतीतानागतज्ञानमन्त्रधीभुक्तिमुक्तिदाः ।  
गृहीत्वा प्रश्नसूक्ष्मार्णे हृते द्वाभ्यां शुभाशुभं   ॥००५।  
त्रिभिर्जीवो मूलधातुश् चतुर्भिर्ब्राह्मणादिधीः   ।  
यञ्चादौ भूततत्त्वादि शेषे चैवं जपादिकं ॥००६।  
एकत्रिकातित्रिकान्ते पदे द्विपमकान्तके ।  
अशुभं मध्यमं मध्येष्विन्द्रस्त्रिषु नृपः शुभः   ॥००७।  
सङ्ख्यावृन्दे जीविताब्दं यमो ऽब्ददशहा ध्रुवं   ।  
सूर्येभास्येशदुर्गाश्रीविष्णुमन्त्रैर् लिखेत् कजे ॥००८।  
कठिन्या जप्तया स्पृष्टे गोमूत्राकृतिरेखया ।  
आरभ्यैकं त्रिकं यावत्त्रिचतुष्कावसानकं ॥००९।  
मरुद् व्योम मरुद्वीजैश् चतुःषष्टिपदे तथा ।  
अक्षाणां पतनात् स्पर्शाद्विषमादौ शुभादिकं   ॥०१०।  
एकत्रिकादिमारभ्य अन्ते चाष्टत्रिकं तथा ।  
ध्वजाद्यायाः समा हीना विषमाः शोभनादिदाः[^१]   ॥०११।  
आइपल्लवितैः काद्यैः षोडशस्वरपूर्वगैः ।  
आद्यैस्तैः सस्वरैः काद्यैस्त्रिपुरानाममन्त्रकाः   ॥०१२।  
ह्रीं वीजाः प्रणवाद्याःस्पुर् नमो ऽन्ता यत्र पूजने   ।  
मन्त्रा विंशतिसाहस्राः शतं षष्ठ्यधिकं ततः   ॥०१३।  
    
:न्  
    
[^१]: शोभनादिकाः इति ङ, चिह्नितपुस्तकपाठः  
:प् २८७  
    
आं ह्रीं मन्त्राः सरस्वत्याश् चण्डिकायास्तथैव च   ।  
तथा गौर्याश् च दुर्गाया आं श्रीं मन्त्राः श्रियस् तथा   ॥०१४।  
तथाक्षौं क्रौं मन्त्राः सूर्यस्य[^१] आं हौं मन्त्राः  
शिवस्य च ।  
आं गं मन्त्रा गणेशस्य आं मन्त्राश् च तथा हरेः   ॥०१५।  
शतार्धैकाधिकैः काद्यैस् तथा षोडशभिः खरैः   ।  
काद्यैस्तैः सस्वरैसाद्यैः कान्तैर् मन्त्रास् तथाखिलाः   ॥०१६।  
रवीशदेवीविष्णूनां स्वाब्धिदेवेन्द्रवर्तनात् ।  
शतत्रयं षष्ट्यधिकं प्रत्येकं मण्डलं क्रमात्   ।०१७।  
अभिषिक्तो जपेद् ध्यायेच्छिष्यादीन् दीक्षयेद्गुरुः   ॥०१७एफ़्।  
    
\{इत्य् आदिमहापुराणे आग्नेये नानामन्त्रादिकथनं नाम एकनवतितमो ऽध्यायः ॥  }
    