+++
title = "०६५ सभागृहस्थापनम्"

+++

\{अथ पञ्चषष्टितमो ऽध्यायः\}

सभास्थापनकथनं  
    
भगवानुवाच  
सभादिस्थानं वक्ष्ये तथैव तेषां प्रवर्तनं   ।  
भूमौ परीक्षितायाञ्च वास्तुयागं समाचरेत् ॥००१।  
स्वेच्छया तु सभां कृत्वा स्वेच्छया स्थापयेत् सुरान्   ।  
    
:न्  
    
[^१]: तोयं समुत्सृजेदेवमिति ख, चिह्नितपुस्तकपाठः  
    
[^२]: गोकुलं पाययेद् द्विजानिति ङ, चिह्नितपुस्तकपाठः  
:प् १९१  
    
चतुष्पथे ग्रामादौ[^१] च न शून्ये कारयेत् सभां   ॥००२।  
निर्मलः कुलमुद्धृत्य कर्ता स्वर्गे विमोदते ।  
अनेन विधिना कुर्यात् सप्तभौमं हरेर्गृहं ॥००३।  
यथा राज्ञां तथान्येषां पूर्वाद्याश् च ध्वजादयः   ।  
कोणभुजान् वर्जयित्वा चतुःशालं तु वर्तयेत् ॥००४।  
त्रिशालं वा द्विशालं वा एकशालमथापि वा ।  
व्ययाधिकं न कुर्वीत व्ययदोषकरं हि तत् ॥००५।  
आयाधिके भवेत् पीडा तस्मात् कुर्यात् समं द्वयं   ।  
करराशिं समस्तन्तु कुर्याद्वसुगुणं गुरुः ॥००६।  
सप्तार्चिषा हृते भागे गर्गविद्याविचक्षणः ।  
अष्टधा भाजिते तस्मिन् यच्छेषं स व्ययो गतः ॥००७।  
अथवा करराशिं तु हन्यात् सप्तार्चिषा बुधः ।  
वसुभिः संहृते भागे पृथ्व्यादि[^२] परिकल्पयेत् ॥००८।  
ध्वजो धूम्रस् तथा सिंहः श्वा वृषस्तु खरो गजः   ।  
तथा ध्वाङ्क्षस्तु पूर्वादावुद्भवन्ति विकल्पयेत् ॥००९।  
त्रिशालकत्रयं शस्तं उदक्पूर्वविवर्जितं ।  
याम्यां परगृहोपेतं द्विशालं लभ्यते सदा ॥०१०।  
याम्ये शालैकशालं तु प्रत्यक्शालमथापि वा ।  
एकशालद्वयं शस्तं शेषास्त्वन्ये भयावहाः   ॥०११।  
चतुःशालं सदा शस्तं सर्वदोषविवर्जितं ।  
एकभौमादि कुर्वीत भवनं सप्तभौमकं ॥०१२।  
द्वारवेद्यादिरहितं पूरणेन विवर्जितं ।  
देवगृहं देवतायाः प्रतिष्ठाविधिना सदा ॥०१३।  
    
:न्  
    
[^१]: पूश् चतुष्पथग्रामादाविति ख, चिह्नितपुस्तकपाठः  
    
[^२]: ध्वजादि इति ख, चिह्नितपुस्तकपाठः  
:प् १९२  
    
संस्थाप्य मनुजानाञ्च समुदायोक्तकर्मणा ।  
प्रातः सर्वौषधीस्नानं कृत्वा शुचिरतन्द्रितः   ॥०१४।  
मधुरैस्तु द्विजान् भोज्य पूर्णकुम्भादिशोभितं ।  
सतोरणं स्वस्ति वाच्य द्विजान् गोष्ठहस्तकः[^१] ॥०१५।  
गृही गृहं प्रविशेच्च दैवज्ञान् प्रार्च्य[^२] संविशेत्   ।  
गृहे पुष्टिकरं मन्त्रं पठेच्चेमं समाहितः   ॥०१६।  
ॐ नन्दे नन्दय वाशिष्ठे वसुभिः प्रजया सह ।  
जये भार्गवदायदे प्रजानां विजयावहे ॥०१७।  
पूर्णे ऽङ्गिरसदायादे पूर्णकामं कुरुध्व मां   ।  
भद्रे काश्यपदायादे कुरु भद्रां मतिं मम ॥०१८।  
सर्ववीजौषधीयुक्ते सर्वरत्नौषधीवृते ।  
रुचिरे नन्दने नन्दे वासिष्ठे रम्यतामिह ॥०१९।  
प्रजापतिसुते देवि चतुरस्रे महीयसि ।  
सुभगे सुव्रते देवि गृहे काश्यपि रम्यतां ॥०२०।  
पूजिते परमाचार्यैर् गन्धमाल्यैर् अलङ्कृते ।  
भवभूतिकरे देवि गृहे भार्गवि रम्यतां ॥०२१।  
अव्यक्ते व्याकृते पूर्णे मुनेरङ्गिरसः सुते ।  
इष्टके त्वं प्रयच्छेष्टं प्रतिष्ठां कारयाम्यहं   ॥०२२।  
देशस्वामिपुरस्वामिगृहस्वामिपरिग्रहे ।  
मनुष्यधनहस्त्यश्वपशुवृद्धिकरी भव ॥०२३।  
    
\{इत्य् आदिमहापुराणे आग्नेये सभागृहस्थापनं नाम पञ्चषष्टितमो ऽध्यायः ॥  }
    
:न्  
    
[^१]: गोपुच्छहस्तक इति घ, चिह्नितपुस्तकपाठः  
    
[^२]: देवाज्ञां प्राप्य इति ग, चिह्नितपुस्तकपाठः  
:प् १९३  
    