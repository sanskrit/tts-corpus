+++
title = "१२६ युद्धजयार्णवीयनक्षत्रनिर्णयः"

+++

\{अथ षड्विंशत्यधिकशततमो ऽध्यायः\}

नक्षत्रनिर्णयः  
    
ईश्वर उवाच  
वक्ष्याम्यृक्षात्मकं पिण्डं शुभाशुभविबुद्धये   ।  
यस्मिन्नृक्षे भवेत् सूर्यस्तदादौ त्रीणि मूर्धनि[^१]   ॥००१।  
एकम्मुखे द्वयन्नेत्रे हस्तपादे चतुष्टयं ।  
हृदि पञ्च सुते जानौ आयुर्बुद्धिं विचिन्तयेत् ॥००२।  
शिरस्थे तु भवेद्राज्यं पिण्डतो वक्त्रयोगतः ।  
नेत्रयोः कान्तसौभाग्यं हृदये द्रव्यसङ्ग्रहः   ॥००३।  
हस्ते धृतं तस्करत्वङ्गतासुरध्वगः[^२] पदे ।  
कुम्भाष्तके भानि लिख्य[^३] सूर्यकुम्भस्तु रिक्तकः   ॥००४।  
अशुभः सूर्यकुम्भः स्याच्छुभः पूर्वादिसंस्थितः   ।  
फणिराहुं[^४] प्रवक्ष्यामि जयाजयविवेकदं ॥००५।  
अष्टाविंशांल्लिखेद्विन्दून् पुनर्भाज्यस्त्रिभ्स्त्रिभिः   ।  
अथ ऋक्षाणि चत्वारि रेखास्तत्रैव दापयेत् ॥००६।  
यस्मिन्नृक्षे स्थितो राहुस्तदृक्षं फणिमूर्धनि[^५]   ।  
तदादि विन्यसेद् भानि सप्तविंशक्रमेण तु ॥००७।  
वक्त्रे सप्तगते ऋक्षे म्रियते सर्व आहवे ।  
    
:न्  
    
[^१]: त्रीणि मस्तके इति ज॥  
    
[^२]: गतायुरध्वगः पदे इति ख॥  
    
[^३]: भानि लिखेदिति घ॥ , ज॥ च  
    
[^४]: कालराहुमिति ङ॥  
    
[^५]: कालमूर्धनीति ङ॥ , ज, च  
:प् ५५  
    
स्कन्धे भङ्गं विजानीयात्सप्तमेषु च मध्यतः   ॥००८।  
उदरस्थेन[^१] पूजा च जयश् चैवात्मनस् तथा ।  
कटिदेशे स्थिते योधे आहवे हरते परान् ॥००९।  
पुच्छस्थितेन कीर्तिः स्याद्राहुदृष्टे च भे मृतिः   ।  
पुनरन्यं प्रवक्ष्यामि रविराहुबलन्तव ॥०१०।  
रविः शुक्रो बुधश् चैव सोमः सौरिर्गुरुस् तथा[^२]   ।  
लोहितः संहिकश् चैव एते यामार्धभागिनः ॥०११।  
सौरिं रविञ्च राहुञ्च कृत्वा यत्नेन पृष्ठतः   ।  
स जयेत् सैन्यसङ्घातं द्यूतमध्वानमाहवं ॥०१२।  
रोहिणी चोत्तरास्तिस्रो मृगः पञ्च स्थिराणि हि ।  
अश्विनी रेवती स्वाती धनिष्ठा शततारका ॥०१३।  
क्षिप्राणि पञ्चभान्येव यात्रार्थी चैव[^३] योजयेत्   ।  
अनुराधाहस्तमूलं मृगः पुष्यं पुनर्वसुः   ॥०१४।  
सर्वकार्येषु चैतानि ज्येष्ठा चित्रा विशाखया ।  
पुर्वास्तिस्रो ऽग्निर्भरणी मघार्द्राश्लेषादारुणाः   ॥०१५।  
स्थावरेषु स्थिरं ह्य् ऋक्षं यात्रायां क्षिप्रमुत्तमं   ।  
सौभाग्यार्थे मृदून्येव उग्रेषूग्रन्तु कारयेत् ॥०१६।  
दारुणे दारुणं कुर्याद्वक्ष्ये चाधोमुखादिकं   ।  
कृत्रिका भरण्यश्लेषा विशाखा पितृनैरृतम्   ॥०१७।  
    
:न्  
    
[^१]: उदरस्थे चेति ख॥  
    
[^२]: कटिदेश इत्य् आदिः, सौरिर्गुरुस्तथेत्यन्तः पाठः घ॥ पुस्तके  
नास्ति  
    
[^३]: यात्राध्वनि चेति ख॥ , घ॥ च  
:प् ५६  
    
पूर्वात्रयमधोवक्त्रं कर्म चाधोमुखञ्चरेत्[^१] ।  
एषु कूपतडागादि विद्याकर्म भिषक्क्रिया ॥०१८।  
स्थापनन्नौकाभूपादिविधानं[^२] खननन्तथा ।  
रेवती चाश्विनी चित्रा हस्ता स्वाती पुनर्वसुः ॥०१९।  
अनुराधा मृगो ज्येष्ठा नव वै पार्श्वतोमुखाः   ।  
एषु राज्याभिषेकञ्च पट्टबन्धङ्गजाश्वयोः   ॥०२०।  
आरामगृहप्रासादं प्राकारं क्षेत्रतोरणं   ।  
ध्वजचिह्नपताकाश् च[^३] सर्वानेतांश् च कारयेत् ॥०२१।  
द्वादशी सूर्यदग्धा तु चन्द्रेणैकदशी तथा ।  
भौमेन दशमी दग्धा तृतीया वै बुधेन च ॥०२२।  
षष्टी च गुरुणा दग्धा द्वितीया भृगुणा तथा   ।  
सप्तमी सूर्यपुत्रेण त्रिपुष्करमथो वदे ॥०२३।  
द्वितीया द्वादशी चैव सप्तमी वै तृतीयया[^४] ।  
रविर्भौमस् तथा[^५] शौरिः षडेतास्तु त्रिपुष्कराः[^६]   ॥०२४।  
विशाखा कृत्तिका चैव उत्तरे द्वे पुनर्वसुः ।  
पूर्वभाद्रपदा चैव षडेते तु त्रिपुष्कराः ॥०२५।  
लाभो हानिर्जयो वृद्धिः पुत्रजन्म तथैव च ।  
नष्टं भ्रष्टं विनष्टं वा तत्सर्वन्त्रिगुणं[^७] भवेत्   ॥०२६।  
    
:न्  
    
[^१]: चाधोमुखं भवेदिति ख॥  
    
[^२]: नौकाद्यूतादिविधानमिति ग॥ , घ॥ , ङ॥ च  
    
[^३]: वज्रचिह्नपताकाश्चेति झ॥  
    
[^४]: तृतीयकेति ङ॥ , ज॥ च  
    
[^५]: गुरुर्भौमस्तथेति क॥ , ग॥ , घ॥ , ङ॥ च  
    
[^६]: षडेतास्त्रिषु पुष्करा इति क॥ , ख॥ , ङ॥ , छ॥ च  
    
[^७]: तत्सर्वं द्विगुणमिति ख॥ , छ॥ च  
:प् ५७  
    
अश्विनी भरणी चैव अश्लेषा पुष्यमेव च ।  
खातिश् चैव विशाखा च श्रवणं सप्तमं पुनः   ॥०२७।  
एतानि दृढचक्षूंषि पश्यनति च दिशो दश   ।  
यात्रासु दूरगस्यापि आगमः पुण्यगोचरे ॥०२८।  
आषाढे रेवती चित्रा केकराणि पुनर्वसुः ।  
एषु पञ्चसु ऋक्षेषु[^१] निर्गतस्यागमो भवेत् ॥०२९।  
कृत्तिका रोहिणी सौम्यं फल्गुनी च मघा तथा   ।  
मूलं ज्येष्ठानुराधा च धनिष्ठा शततारकाः   ॥०३०।  
पूर्वभाद्रपदा चैव चिपिटानि च तानि हि[^२] ।  
अध्वानं व्रजमानस्य पुनरेवागमो भवेत् ॥०३१।  
हस्त उत्तरभाद्रश् च आर्द्राषाढा तथैव च ।  
नष्टार्थाश् चैव दृश्यन्ते सङ्ग्रामो नैव विद्यते   ॥०३२।  
पुनर्वक्ष्यामि गण्डान्तमृक्षमध्ये यथा स्थितम्   ।  
रेवत्यन्ते चतुर्नाडी[^३] अश्विन्यादिचतुष्टयम् ॥०३३।  
उभयोर्याममात्रन्तु वर्जयेत्तत् प्रयत्नतः ।  
अश्लेषान्ते मघादौ तु घटिकानां चतुष्टयम्   ॥०३४।  
द्वितीयं गण्डमाख्यातं तृतीयं भैरवि शृणु   ।  
ज्येष्ठाभमूलयोर्मध्ये उग्ररूपन्तु यामकम् ॥०३५।  
    
:न्  
    
[^१]: केकरेषु च ऋक्षेषु इति छ॥  
    
[^२]: चिपिटानि च भानि हि इति क॥ , छ॥ च  
    
[^३]: रेवत्यन्ते चतुष्कन्तु इति ख॥ , ग॥ , घ॥ , ङ॥ , छ॥ , ज॥ च  
:प् ५८  
    
न कुर्याच्छुभकर्माणि यदीच्छेदात्मजीवितं ।  
दारके जातकाले च[^१] म्रियेते पितृमातरो ॥०३६।  
    
\{इत्य् आग्नेये महापुराणे नक्षत्रनिर्णयो नाम षड्विंशत्यधिकशततमो ऽध्यायः ॥  }
    