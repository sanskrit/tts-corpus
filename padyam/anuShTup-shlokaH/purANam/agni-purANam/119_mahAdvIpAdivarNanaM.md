+++
title = "११९ महाद्वीपादिवर्णनं"

+++

\{अथैकोनविंशत्यधिकशततमो ऽध्यायः\}

महाद्वीपादि  
    
अग्निर् उवाच  
लक्षयोजनविस्तारं जम्बूद्वीपं समावृतम् ।  
    
:न्  
    
[^१]: शक्तिमानृक्षपर्वत इति घ॥ , छ॥ च । शुक्तिमानृक्षपर्वत इति  
ज॥  
    
[^२]: नव भेदा भवन्त्यस्येति झ॥  
    
[^३]: शक्तिमत इति ख॥ , ग॥ , घ॥ , झ॥ च  
:प् २२  
    
लक्ष्ययोजनमनेन क्षीरोदेन समन्ततः ॥००१।  
संवेष्ट्य क्षारमुदधिं प्लक्षद्वीपस् तथा स्थितः[^१]   ।  
सप्त मेधातिथेः पुत्राः प्लक्षद्वीपेश्वरास् तथा   ॥००२।  
स्याच्छान्तभयः शिशिरः सुखोदय इतः परः   ।  
आनन्दश् च शिवः क्षेमो ध्रुवस्तन्नामवर्षकं   ॥००३।  
मर्यादाशैलो गोमेधश् चन्द्रो नारददुन्द्भी ।  
सोमकः सुमनाः शैलो वैभ्राजास्तज्जनाः शुभाः   ॥००४।  
नद्यः प्रधानाः सप्तात्र प्लक्षाच्छाकान्तिकेषु च   ।  
जीवनं पञ्चसास्रं धर्मो वर्णाश्रमात्मकः[^२]   ॥००५।  
आर्यकाः कुरवश् चैव विविंशा भाविनश् च ते ।  
विप्राद्यास्तैश् च सोमो ऽर्च्यो द्विलक्षश्चाब्धिलक्षकः   ॥००६।  
मानेनेक्षुरसोदेन वृतो द्विगुणशाल्मलः ।  
वपुष्मतः सप्त पुत्राः शाल्मलेशास् तथाभवन्   ॥००७।  
श्वेतो ऽथ हरितश् चैव जीमूतो लोहितः क्रमात् ।  
वैद्युतो मानसश् चैव सुप्रभो नाम वर्षकः ॥००८।  
द्विगुणो द्विगुणेनैव सुरोदेन समावृतः ।  
कुमुदश्चानलश् चैव[^३] तृतीयस्तु वलाहकः ॥००९।  
द्रोणः कङ्को ऽथ[^४] महिषः ककुद्मान् सप्त निम्नगाः   ।  
कपिलाश्चारुणाः पीताः कृष्णाः  
स्युर्ब्राह्मणादयः ॥०१०।  
वायुरूपं यजन्ति स्म सुरोदेनायमावृतः[^५] ।  
    
:न्  
    
[^१]: द्वीपस् तथा स्मृत इति झ॥  
    
[^२]: वर्णाश्रमात्मज इति ख॥ , घ॥ , ज॥ च  
    
[^३]: कुमुदश्चोन्नतश् चैवेति ख॥ , ग॥ , घ॥ , ङ॥ च  
    
[^४]: कर्को ऽथेति क॥  
    
[^५]: सुरोदेन समावृत इति घ॥  
:प् २३  
    
ज्योतिष्मतः कुशेशाः स्युरुद्गिजो धेनुमान् सुतः   ॥०११।  
द्वैरथो लंवनो धैर्यः कपिलश् च प्रभाकरः ।  
विप्राद्या दधिमुख्यास्तु ब्रह्मरूपं यजन्ति ते ॥०१२।  
विद्रुमो[^१] हेमशैलश् च द्युतिमान् पुष्पवांस् तथा   ।  
कुशेशयो हरिः शैलो वर्षार्थं मन्दराचलः   ॥०१३।  
वेष्टितो ऽयं घृतोदेन क्रौञ्चद्वीपेन सो ऽप्यथ ।  
क्रौञ्चेश्वराः द्युतिमतः पुत्रास्तन्नामवर्षकाः   ॥०१४।  
कुशलो मनोनुगश्चोष्णः प्रधानो ऽथान्धकारकः   ।  
मुनिश् च दुन्दुभिः सप्त सप्त शैलाश् च निम्नगाः[^२]   ॥०१५।  
क्रौञ्चश् च वाम्नश् चैव तृतीयश्चान्धकारकः[^३]   ।  
देववृत् पुण्डरीकश् च दुन्दुभिर्द्विगुणो मिथः   ॥०१६।  
द्वीपा द्वीपेषु ये शैला यथा द्वीपानि ते तथा ।  
पुष्कराः पुष्कला धन्यास्तीर्था[^४] विप्रादयो हरिम्   ॥०१७।  
यजन्ति क्रौञ्चद्वीपस्तु दधिमण्डोदकावृतः ।  
संवृतः शाकद्वीपेन हव्याच्छाकेश्वराः सुताः   ॥०१८।  
जलदश् च कुमारश् च सुकुमारो मणीवकः ।  
कुशोत्तरथो मोदाकी द्रुमस्तन्नामवर्षकाः ॥०१९।  
उदयाख्यो जलधरो रैवतः श्यामकोद्रकौ ।  
आम्विकेयस् तथा रम्यः केशरी सप्त निम्नगाः ॥०२०।  
    
:न्  
    
[^१]: रुद्राभ इति क॥ । विक्रम इति ख॥ , छ॥ च  
    
[^२]: कुशल इत्य् आदिः, निम्नगा इत्य् अन्तः पाठो झ॥ पुस्तके नास्ति  
    
[^३]: तृतीयश्चानुकारक इति घ॥ , झ॥ च  
    
[^४]: पुष्कलावत्यां तीर्था इति घ॥  
:प् २४  
    
मगा मगधमनस्या[^१] मन्दगाश् च द्विजातयः[^२]   ।  
यजन्ति सूर्यरूपं तु[^३] शाकः क्षीराब्धिना वृतः   ॥०२१।  
पुष्करेणावृतः सो ऽपि द्वौ पुत्रौ सवनस्य च ।  
मसावीतो धातकिश् च वर्षे द्वे नामचिह्निते[^४] ॥०२२।  
एको ऽद्रिर्मानसाख्यो ऽत्र मध्यतो वलयाकृतिः ।  
योजनानां सहस्राणि विस्तारोच्छ्रायतः समः ॥०२३।  
जीवनं दशसाहस्रं सुरैर् ब्रह्मात्र पूज्यते ।  
स्वादूदकेनोदधिना वेष्टितो द्वीपमानतः ॥०२४।  
ऊनातिरिक्तता चापां समुद्रेषु न जायते ।  
उदयास्तमनेष्विन्दोः पक्षयोः शुक्लकृष्णयोः   ॥०२५।  
दशोत्तराणि पञ्चैव[^५] अङ्गुलानां शतानि वै ।  
अपां वृद्धिक्षयौ दृष्टौ सामुद्रीणां[^६] महामुने   ॥०२६।  
स्वादूदका बहुगुणा[^७] भूर्हैमी जन्तुवर्जिता ।  
लोकालोकस्ततः शैलो योजनायुतविस्तृतः ॥०२७।  
लोकालोकस्तु तमसावृतो ऽथाण्डकटाहतः ।  
भूमिः साण्डकटाहेन पञ्चाशत्कोटिविस्तरा[^८]   ॥०२८।  
    
\{इत्य् आग्नेये महपुराणे द्वीपादिवर्णनं नामैकोनविंशत्यधिकशततमो ऽध्यायः ॥  }
    
:न्  
    
[^१]: आगाम्यगधमालस्या इति ख॥ , छ॥ च  
    
[^२]: द्विजादय इति क॥ , ख॥ , ग॥ , छ॥ च  
    
[^३]: सूर्यरूपन्ते इति घ॥ , ज॥ च  
    
[^४]: वर्षे द्वे भागचिह्निते इति झ॥  
    
[^५]: पञ्चात्रेति ग॥ , ङ॥ च  
    
[^६]: समुद्राणामिति ग॥ , ङ॥ , झ॥ च  
    
[^७]: स्वादूदका द्वित्रिगुणेति ख॥ , छ॥ च । स्वादूदका तु द्विगुणेति घ॥ ,  
ज॥ च । स्वादूदका तु द्विगुणेति ग॥ , ङ॥ च  
    
[^८]: पञ्चाशत्कोटिविस्तृतेति छ॥  
:प् २५  
    