+++
title = "१७८ तृतीयाव्रतानि"

+++

\{अथाष्टसप्तत्यधिकशततमो ऽध्यायः\}

तृतीयाव्रतानि  
    
अग्निर् उवाच  
तृतीयाव्रतान्याख्यास्ये भुक्तिमुक्तिप्रदानि ते ।  
ललितायां तृतीयायां मूलगौरीव्रतं शृणु   ॥००१।  
तृतीयायां चैत्रशुक्ले ऊढा गौरी हरेण हि ।  
तिलस्नातो ऽर्चयेच्छम्भुं गौर्या हैमफलादिभिः ॥००२।  
नमो ऽस्तु पाटलायैव पादौ देव्याः शिवस्य च ।  
शिवायेति च सङ्कीर्त्य जयायै गुल्फयोर्यजेत् ॥००३।  
त्रिपुरघ्नाय रुद्राय भान्यै जङ्घयोर्द्वयओः ।  
शिवं रुद्रायेश्वराय[^१] विजयायैव जानुनी ॥००४।  
ईशायेति कटिं देव्याः[^२] शङ्करायेति शङ्करम्   ।  
    
:न्  
    
[^१]: शिवं रुद्राय विश्वायेति ख॥ , छ॥ च । शिवं भद्रायेश्वरायेति ज॥  
, झ॥ , ञ॥ , ट॥ च  
    
[^२]: ईशाय कट्यां देव्याश् च इति ङ॥ । ईशायेति तातो देव्या इति  
घ॥  
:प् २०२  
    
कुक्षिद्वयञ्च कोटव्यै शूलिनम् शूलपाणये ॥००५।  
मङ्गलायै नमस्तुभ्यमुदरञ्चाभिपूजयेत् ।  
सर्वात्मने नमो रुद्रमैशान्यै च कुचद्वयं ॥००६।  
शिवं देवात्मने तद्वत् ह्रादिन्यै[^१] कण्ठमर्चयेत्   ।  
महादेवाय च शिवमनन्तायै करद्वयं ॥००७।  
त्रिलोचनायेति हरं बाहुं कालानलप्रिये[^२] ।  
सौभाग्यायै महेशाय भूषणानि प्रपूजयेत् ॥००८।  
अशोकमधुवासिन्यै ईश्वरायेति चौष्ठकौ ।  
चतुर्मुखप्रिया चास्यं हराय स्थाणवे नमः ॥००९।  
नमो ऽर्धनारीशहरममिताङ्ग्यै च नासिकां ।  
नम उग्राय लोकेशं ललितेति पुनर्भ्रुवौ ॥०१०।  
सर्वाय पुरहन्तारं[^३] वासन्त्यै चैव तालुकं[^४] ।  
नमः श्रीकण्ठनाथायै शितिकण्ठाय केशकं   ॥०११।  
भीमोग्राय सुपूपिण्यै शिरः सर्वात्मने नमः   ।  
मल्लिकाशोककमलकुन्दन्तगरमालती[^५] ॥०१२।  
कदम्बकरवीरञ्च[^६] वाणमम्लानकुङ्कुमं ।  
सिन्धुवारञ्च मासेषु सर्वेषु क्रमशः स्मृतं   ॥०१३।  
उमामहेश्वरौ पूज्य सौभाग्याष्टकमग्रतः[^७]   ।  
    
:न्  
    
[^१]: शिवं वेदात्मने तद्वद्रूपिण्यै इति घ॥ , ज॥ , ञ॥ च  
    
[^२]: हरञ्चान्तकालानलप्रिये इति ख॥ , घ॥ , ज॥ , ञ॥ च  
    
[^३]: पुरहर्तारमिति घ॥  
    
[^४]: वासन्यै च तथालकमिति छ॥ , ट॥ च  
    
[^५]: मल्लिकाशोककमलच्छदं तगरमालती इति ख॥ , घ॥ , ज॥ च  
    
[^६]: कुन्दञ्च करवीरञ्चेति ख॥ , घ॥ , ज॥ च  
    
[^७]: मल्लिकाशोकेत्यादिः, सौभाग्याष्टकमग्रतः इत्य् अन्तः छ॥  
पुस्तके नास्ति  
:प् २०३  
    
स्थापयेद्[^१] घृतनिष्पावकुसुम्भक्षीरजीवकं   ॥०१४।  
तरुराजेक्षुलवणं[^२] कुस्तुम्बुरुमथाष्टमं   ।  
चैत्रे शृगोदकं प्राश्य देवदेव्यग्रतः स्वपेत् ॥०१५।  
प्रातः स्नात्वा समभ्यर्च्य विप्रदाम्पत्यमर्चयेत्[^३]   ।  
तदष्टकं द्विजे दद्याल्ललिता प्रीयतां मम[^४]   ॥०१६।  
शृङ्गोदकं[^५] गोमयं च मन्दारं बिल्वपत्रकं   ।  
कुशोदकं दधि क्षीरं कार्त्तिके पृषदाज्यकम्   ॥०१७।  
गोमूत्राज्यं कृष्णतिलं पञ्चगव्यं क्रमाशनं   ।  
ललिता विजया भद्रा भवानी कुमुदा शिवा ॥०१८।  
वासुदेवी तथा गौरी मङ्गला कमला सती ।  
चैत्रादौ दानकाले च प्रीयतामिति वाचयेत् ॥०१९।  
फलमेकं पवित्राज्यं[^६] व्रतान्ते शयानं ददेत् ।  
उमामहेश्वरं हैमं वृषभञ्च गवा सह ॥०२०।  
गुरुञ्च मिथुनान्यर्च्य[^७] वस्त्राद्यैर् भुक्तिमुक्तिभाक्[^८]   ।  
सौभाग्यारोग्यरूपायुः सौभाग्यशयनव्रतान् ॥०२१।  
नभस्ये वाथ वैशाखे कुर्यान्मार्गशिरस्यथ[^९] ।  
    
:न्  
    
[^१]: अर्पयेदिति ख॥ , छ॥ च  
    
[^२]: तृणराजेक्षुलवणमिति ख॥ , छ॥ , ट॥ च  
    
[^३]: द्विजदाम्पत्यमर्चयेदिति ख॥ , घ॥ , छ॥ , ट॥ च  
    
[^४]: ललिता प्रीयतामिति ट॥  
    
[^५]: पृष्ठोदकमिति ञ॥ । कूपोदकमिति ज॥ , झ॥ च  
    
[^६]: परित्याज्यमिति क॥ , ज॥ , ठ॥ च । परित्यज्येति ख॥ , छ॥ च । परिग्राह्यमिति  
ङ॥  
    
[^७]: गुरुं मिथुनमभर्च्येति ङ॥  
    
[^८]: वस्त्राद्यैः सर्वमाप्नुयादिति ख॥ , घ॥ , ङ॥ , छ॥ , झ॥ , ञ॥ , ट॥  
च  
    
[^९]: कुर्याद्वा मार्गशीर्षके इति ङ॥ , ञ॥ च  
:प् २०४  
    
शुक्लपक्षे तृतीयायाम् ललितायै नमो यजेत् ॥०२२।  
प्रतिपक्षं ततः प्रार्च्य व्रतान्ते[^१] मित्युनानि च ।  
चतुर्विंशतिमभ्यर्च्य वस्त्राद्यैर् भुक्तिमुक्तिभाक् ॥०२३।  
उक्तो मार्गो द्वितीयो ऽयं सौभाग्यव्रतमावदे ।  
फाल्गुणादितृतीयायां लवणं यस्तु वर्जयेत् ॥०२४।  
समाप्ते शयनन्दद्याद्गृहश्चोपस्करान्वितं ।  
सम्पूज्य विप्रमिथुनं भवानी प्रीयतामिति[^२] ॥०२५।  
सौभाग्यार्थं तृतीयोक्ता गौरीलोकादिदायिनी ।  
माघे भाद्रे च वैशाखे तृतीयाव्रतकृत्तथा ॥०२६।  
दमनकतृतीयाकृत् चैत्रे दमनकैर् यजेत् ।  
आत्मतृतीया मार्गस्य प्रार्च्येच्छाभोजनादिना ॥०२७।  
गौरी काली उमा भद्रा दुर्गा कान्तिः सरस्वती ।  
वैष्णवी लक्ष्मीः प्रकृतिः शिवा नारायणी क्रमात्[^३]   ॥०२८।  
मार्गतृतीयामारभ्य सौभाग्यं स्वर्गमाप्नुयात्  ॥२९॥  
    
\{इत्य् आग्नेये महापुराणे तृतीयाव्रतानि नाम अष्टसप्तत्यधिकशततमो ऽध्यायः ॥  }
    
:न्  
    
[^१]: वर्षान्ते इति ख॥ , ङ॥ , ट॥ च  
    
[^२]: अलङ्काराणि सर्वाणि भवानो प्रीयतामिति ट॥  
    
[^३]: दमनकतृतीयाकृदित्यादिः नारायणी क्रमादित्यन्तः  
पाठः ज॥ पुस्तके नास्ति  
:प् २०५  
    