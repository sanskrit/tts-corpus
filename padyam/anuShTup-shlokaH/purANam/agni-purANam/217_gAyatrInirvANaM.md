+++
title = "२१७ गायत्रीनिर्वाणं"

+++

\{अथ सप्तदशाधिकद्विशततमो ऽध्यायः\}

गायत्रीनिर्वाणं  
    
अग्निर् उवाच  
लिङ्गमूर्तिं शिवं स्तुत्वा गायत्र्या योगमाप्तवान्   ।  
निर्वाणं[^१] परमं ब्रह्म वसिष्ठो ऽन्यश् च शङ्करात्[^२]   ॥००१।  
नमः कनकलिङ्गाय[^३] वेदलिङ्गाय वै नमः ।  
नमः परमलिङ्गाय[^४] व्योमलिङ्गाय वै नमः   ॥००२।  
नमः सहस्रलिङ्गाय वह्निलिङ्गाय वै नमः ।  
नमः पुराणलिङ्गाय श्रुतिलिङ्गाय वै नमः   ॥००३।  
नमः पाताललिङ्गाय ब्रह्मलिङ्गाय वै नमः ।  
नमो रहस्यलिङ्गाय सप्तद्वीपोर्धलिङ्गिने ॥००४।  
नमः सर्वात्मलिङ्गाय सर्वलोकाङ्गलिङ्गिने ।  
नमस्त्वव्यक्तलिङ्गाय बुद्धिलिङ्गाय वै नमः ॥००५।  
नमो ऽहङ्कारकिङ्गाय भूतलिङ्गाय वै नमः ।  
नम इन्द्रियलिङ्गाय नमस्तन्मात्रलिङ्गिने ॥००६।  
नमः पुरुषलिङ्गाय भावलिङ्गाय वै नमः   ।  
    
:न्  
    
[^१]: निर्मलमिति ख॥  
    
[^२]: वशिष्तोप्येव शङ्करादिति ख॥ , घ॥ च  
    
[^३]: कमललिङ्गायेति ट॥  
    
[^४]: नमः पवनलिङ्गायेति ख॥ , ग॥ , घ॥ , ङ॥ , ट॥ च  
:प् २८९  
    
नमो रजोर्धलिङ्गाय सत्त्वलिङ्गाय[^१] वै नमः[^२] ॥००७।  
नम्स्तेभवलिङ्गाय नमस्त्रैगुण्यलिङ्गिने ।  
नमो ऽनागतलिङ्गाय तेजोलिङ्गाय वै नमः ॥००८।  
नमो वायूर्ध्वलिङ्गाय[^३] श्रुतिलिङ्गाय वै नमः   ।  
नमस्ते ऽथर्वलिङ्गाय सामलिङ्गाय[^४] वै नमः ॥००९।  
नमो यज्ञाङ्गलिङ्गाय यज्ञलिङ्गाय वै नमः ।  
नमस्ते तत्त्वलिङ्गाय देवानुगतलिङ्गिने[^५] ॥०१०।  
दिश नः परमं योगमपत्यं मत्समन्तथा ।  
ब्रह्म चैवाक्षयं देव शमञ्चैव परं विभो[^६]   ॥०११।  
अक्षयन्त्वञ्च वंशस्य धर्मे च मतिमक्षयां   ।  
    
 अग्निर् उवाच  
वसिष्ठेन स्तुतः शम्भुस्तुष्टः श्रीपर्वते पुरा   ॥०१२।  
वसिष्ठाय वरं दत्त्वा तत्रैवान्तरधीयत ॥१३॥  
    
\{इत्य् आग्नेये महापुराणे गायत्रीनिर्वाणं नाम सप्तदशाधिकद्विशततमो ऽध्यायः ॥  }
    
:न्  
    
[^१]: तत्त्वलिङ्गायेति ख॥ , छ॥ च  
    
[^२]: नम इन्द्रियलिङ्गायेत्यादिः सत्त्वलिङ्गाय वै नम इत्य् अन्तः  
पाठः ज॥ पुस्तके नास्ति  
    
[^३]: नमो वागूर्ध्वलिङ्गायेति घ॥  
    
[^४]: नमस्ते सर्वलिङ्गाय नामलिङ्गायेति ख॥ , छ॥ च  
    
[^५]: नमो ऽनागतलिङ्गायेत्यादिः देवानुगतलिङ्गिने इत्य् अन्तः  
पाठः ज॥ पुस्तके नास्ति  
    
[^६]: परमात्मा परंविभो इति ज॥  
:प् २९०  
    