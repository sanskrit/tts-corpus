+++
title = "१९२ चतुर्दशीव्रतानि"

+++

\{अथ द्विनवत्यधिकशततमो ऽध्यायः\}

चतुर्दशीव्रतानि  
    
अग्निर् उवाच  
व्रतं वक्ष्ये चतुर्दश्यां भुक्तिमुक्तिप्रदायकं[^१]   ।  
कार्त्तिके तु चतुर्दश्यां निराहारो यजेच्छिवम् ॥००१।  
वर्षभोगधनायुष्मान्[^२] कुर्वन् शिवचतुर्दशीम्   ।  
मार्गशीर्षे सिते ऽष्टाभ्यां तृतीयायां मुनिव्रतः   ॥००२।  
    
:न्  
    
[^१]: भुक्तिमुक्तिप्रदं शृणु इति ख॥ , घ॥ , ज॥ , झ॥ , ञ॥ , ट॥ च ।  
भुक्तिमुक्तिसुखप्रदमिति ङ॥  
    
[^२]: भोगबलायुष्मानिति ङ॥  
:प् २२३  
    
द्वादश्यां वा चतुर्दश्यां फलाहारो यजेत् सुरं[^१]   ।  
त्यक्त्वा फलानि दद्यात्तु कुर्वन् फलचतुर्दशीं ॥००३।  
चतुर्दश्यां मथाष्टम्यां पक्षयोः  
शुक्लकृष्णयोः ।  
अनश्नन् पूजयेच्छम्भुं स्वर्ग्युभयचतुर्दशीं ॥००४।  
कृष्णाष्टम्यान्तु नक्तेन तथा कृष्णचतुर्दशीं   ।  
इह भोगानवाप्नोति परत्र च शुभाङ्गतिं ॥००५।  
कार्तिके च चतुर्दश्यां कृष्णायां स्नानकृत् सुखी   ।  
आराधिते महेन्द्रे तु ध्वजाकारासु यष्टिषु[^२] ॥००६।  
ततः शुक्लचतुर्दश्यामनन्तं पूजयेद्धरिं ।  
कृत्वादर्भमयं चैव वारिधानी समन्वितं ॥००७।  
शालिप्रस्थस्य पिष्टस्य पूपनाम्नः कृतस्य च   ।  
अर्धं विप्राय दातव्यमर्धमात्मनि योजयेत्[^३] ॥००८।  
कर्तव्यं सरितां चान्ते कथां कृत्वा[^४] हरेरिति ।  
अनन्तसंसारमहासमुद्रे मग्नान् समभ्युद्धर वासुदेव   ॥००९।  
अनन्तरूपे विनियोजयस्व अनन्तरूपाय नमो नमस्ते ।  
अनेन पूजयित्वाथ सूत्रं बद्धा तु मन्त्रितं ॥०१०।  
स्वके करे वा कण्ठे वा त्वनन्तव्रतकृत् सुखी ॥११॥  
    
\{इत्य् आग्नेये महापुराणे नानाचतुर्दशीव्रतानि नाम द्विनवत्यधिकशततमो ऽध्यायः ॥  }
    
:न्  
    
[^१]: यजेत् स्वयमिति घ॥  
    
[^२]: वर्षं भोगधनायुष्मानित्यादिः ध्वजाकारासु यष्टिषु  
इत्य् अन्तः पाठः झ॥ पुस्तके नास्ति  
    
[^३]: भोजनमिति घ॥ , ङ॥ , ज॥ , झ॥ , ञ॥ , ट॥ च  
    
[^४]: कथां श्रुत्वेति झ॥  
:प् २२४  
    