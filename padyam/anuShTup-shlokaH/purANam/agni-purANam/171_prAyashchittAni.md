+++
title = "१७१ प्रायश्चित्तानि"

+++

\{अथ एकसप्तत्यधिकशततमो ऽध्यायः\}

प्रायश्चित्तानि  
    
पुष्कर उवाच  
प्रायश्चित्तं रहस्यादि वक्ष्ये शुद्धिकरं पर ।  
पौरुषेण तु सूक्तेन मासं जप्यादिनाघहा ॥००१।  
मुच्यते पातकैः सर्वैर् जप्त्वा त्रिरघमर्षणं ।  
वेदजप्याद्वायुयमाद् गायत्र्या व्रततो ऽद्यहा[^१] ॥००२।  
मुण्डनं सर्वकृच्छ्रेषु स्नानं होमो हरेर्यजिः   ।  
उत्थितस्तु दिवा तिष्ठेदुपविष्टस् तथा निशि ॥००३।  
एतद्वीरासनं प्रोक्तं कृच्छ्रकृत्तेन पापहा ।  
अष्टभिः प्रत्यहं ग्रासैर् यतिचान्द्रायणं स्मृतं   ॥००४।  
प्रातश् चतुर्भिः सायञ्च शिशुचान्द्रायणं स्मृतं   ।  
यथाकथञ्चित् पिण्डानाम् चत्वारिंशच्छतद्वयं   ॥००५।  
मासेन भक्षयेदेतत् सुरचान्द्रायणं चरेत् ।  
त्र्यहमुष्णं पिवेदापस्त्यहमुष्णं पयः पिवेत्   ॥००६।  
त्र्याहमुष्णं घृतं पीत्वा वायुभक्षो भवेत् त्र्यहं   ।  
तप्तकृच्छ्रमिदं प्रोक्तं शीतैः शीतं प्रकीर्तितं   ॥००७।  
कृच्छ्रातिकृच्छ्रं पयसा दिवसानेकविंशतिं ।  
गोमूत्रं गोमयं क्षीरं दधि सर्पिः कुशोदकं   ॥००८।  
    
:न्  
    
[^१]: जपतो ऽवधहेति ख॥ , घ॥ , ज॥ च  
:प् १८०  
    
एकरात्रोपवासश् चकृच्छ्रं शान्तपनं स्मृतं   ।  
एतच्च प्रत्याभ्यस्तं महाशान्तपनं स्मृतं ॥००९।  
त्र्यहाभ्यस्तमथैकैकमतिशान्तपनं स्मृतं ।  
कृच्छ्रं पराकसञ्ज्ञं स्याद्द्वादशाहमभोजनं   ॥०१०।  
एकभक्तं त्र्यहाभ्यस्तं क्रमान्नक्तमयाचितं ।  
प्राजापत्यमुपोष्यान्ते पादः स्यात् कृच्छ्रपादकः   ॥०११।  
फलैर् मासं फलं कृच्छ्रं बिल्वैः श्रीक्च्छ्र ईरितः   ।  
पद्माक्षैः स्यादामलकैः पुष्पकृच्छ्रं तु पुष्पकैः   ॥०१२।  
पत्रकृच्छ्रन्तथा पत्रैस्तोयकृच्छ्रं जलेन तु ।  
मूलकृच्छ्रन्तथा मूलैर् दृध्न क्षीरेण तक्रतः   ॥०१३।  
मासं वायव्यकृच्छ्रं स्यात्पाणिपूरान्नभोजनात्   ।  
तिलैर् द्वादशरात्रेण कृच्छ्रमाग्नेयमार्तिनुत् ॥०१४।  
पाक्षं प्रसृत्या लाजानां ब्रह्मकूर्चं तथा भवेत्   ।  
उपोषितश् चतुर्दृश्यां पञ्चदश्यामनन्तरं   ॥०१५।  
पञ्चगव्यं समश्नीयाद्धविष्याशीत्यनन्तरं   ।  
मासेन द्विर् नरः कृत्वा सर्वपापैः प्रमुच्यते ॥०१६।  
श्रीकामः पुष्टिकामश् च स्वर्गकामो ऽघनष्टये   ।  
देवताराधनपरः कृच्छ्रकारी स सर्वभाक् ॥०१७।  
    
\{इत्य् आग्नेये महापुरेणे रहस्यादिप्रायश्वित्तं नाम एकसप्तत्यधिकशततमो ऽध्यायः ॥  }
:प् १८१  
    