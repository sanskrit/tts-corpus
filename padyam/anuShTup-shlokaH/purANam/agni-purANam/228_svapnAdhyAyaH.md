+++
title = "२२८ स्वप्नाध्यायः"

+++

\{अथाष्टाविंशत्यधिकशततमो ऽध्यायः\}

स्वप्नाध्यायः  
    
पुष्कर उवाच  
स्वप्नं शौभाशुभं वक्ष्ये दुःखप्रहरणन्तथा   ।  
नाभिं विनान्यत्र गात्रे तृणवृक्षसमुद्भवः   ॥००१।  
चूर्णं मूर्ध्नि कांस्यानां मुण्डनं नग्नता तथा   ।  
मलिनाम्बरधारित्वमभ्यङ्गः पङ्कदिग्धता ॥००२।  
उच्चात् प्रपतनञ्चैव विवाहो गीतमेव च ।  
तन्त्रीवाद्यविनोदश् च दोलारोहणमेव च ॥००३।  
अर्जनं पद्मलोहानां सर्पाणामथ मारणं   ।  
    
:न्  
    
[^१]: शरद्यश्चेति ञ॥ , ट॥ च  
:प् ३३०  
    
रक्तपुष्पद्रुमाणाञ्च चण्डालस्य तथैव च ॥००४।  
वराहाश्वखरोष्ट्राणां तथा चारोहणक्रिया   ।  
भक्षणं पक्षिमांसानां तैलस्य कृशरस्य च[^१]   ॥००५।  
मातुः प्रवेशो जठरे चितारोहणमेव च ।  
शक्रध्वजाभिपतनं पतनं शशिसूर्ययोः ॥००६।  
दिव्यान्तरीक्षभौमानामुत्पातानाञ्च दर्शनं   ।  
देवद्विजातिभूपानां गुरूणाङ्कोप एव च ॥००७।  
नर्तनं हसनञ्चैव विवाहो गीतमेव च[^२] ।  
तन्त्रीवाद्यविहीनानां वाद्यानामपि वादनं ॥००८।  
स्रोतोवहाधोगमनं स्नानं गोमयवारिणा ।  
पङ्कोदकेन च तथा मशीतोयेन वाप्यथ ॥००९।  
आलिङ्गनं कुमारीणां पुरुषाञ्च मैथुनं[^३]   ।  
हानिश् चैव स्वगात्राणां विरेको वमनक्रिया ॥०१०।  
दक्षिणाशाप्रगमनं व्याधिनाभिभवस् तथा ।  
फलानामुपहानिश् च धातूनां भेदनं तथा   ॥०११।  
गृहाणाञ्चैव पतनं गृहसम्मार्जनन्तथा ।  
क्रीडा पिशाचक्रव्यादवानरान्त्यनरैर् अपि ॥०१२।  
परादभिभवश् चैव तस्माच्च व्यसनोद्भवः ।  
काषायवस्त्रधारित्वं तद्वस्त्रैः क्रीडनं तथा[^४]   ॥०१३।  
    
:न्  
    
[^१]: तन्त्रीवाद्यविनोदश्चेत्यादिः, तैलस्य कृशरस्य चेत्यन्तः  
पाठः छ॥ , झ॥ पुस्तकद्वये नास्ति  
    
[^२]: विवाहोत्सव एव चेति ज॥  
    
[^३]: तासामेव च मैथुनमिति ज॥  
    
[^४]: हानिश् चैवेत्यादिः। क्रीडनं तथेत्यन्तः पाठः ज॥ पुस्तके  
नास्ति  
:प् ३३१  
    
स्नेहपानावगाहौ च रक्तमाल्यानुलेपनं ।  
इत्यधान्यानि स्वप्नानि तेषामकथनं शुभं ॥०१४।  
भूजश् च स्वपनं तद्वत् कार्यां स्नानं द्विजार्चनं   ।  
तिलैर् होमो हरिब्रह्मशिवार्कगणपूजनं ॥०१५।  
तथा स्तुतिप्रपठनं पुंसूक्तादिजपस् तथा ।  
स्वप्नास्तु प्रथमे यामे[^१] संवत्सरविपाकिनः ॥०१६।  
षड्भिर्मासैर् द्वितीये तु त्रिभिर्मासैर् त्रियामिकाः   ।  
चतुर्थे त्वर्धमासेन दशाहादरुणोदये ॥०१७।  
एकस्यामथ चेद्रात्रौ शुभं वा यदि वाशुभं ।  
पश्चादृष्टस्तु यस्तत्र तस्य पाकं विनिर्दिशेत् ॥०१८।  
तस्मात्तु शोभने स्वप्ने पश्चात्स्वापो न शस्यते ।  
शैलप्रासादनागाश्ववृषभारोहणं हितं   ॥०१९।  
द्रुमाणां श्वेतपुष्पाणां गगने च तथा द्विज   ।  
द्रुमतृणोद्भवो नाभौ तथा च बहुबाहुता ॥०२०।  
तथा च बहुशीर्षत्वं पलितोद्भव एव च ।  
सुशुक्रमाल्यधारित्वं सुशुक्लाम्बरधारिता ॥०२१।  
चन्द्रार्कताराग्रहणं परिमार्जनमेव च ।  
शक्रध्वजालिङ्गनञ्च ध्वजोच्छ्रायक्रिया तथा ॥०२२।  
भूम्यबुधाराग्रहणं[^२] शत्रूणाञ्चैव विक्रिया   ।  
जयो विवादे द्यूते च सङ्ग्रामे च तथा द्विज ॥०२३।  
भक्षणञ्चार्द्रमांसानाम्पायसस्य च भक्षणं   ।  
दर्शनं रुधिरस्यापि स्नानं वा रुधिरेण च ॥०२४।  
    
:न्  
[^१]: प्रथमे भागे इति ख॥  
    
[^२]: भूम्यम्बुधीनां ग्रहणमिति क॥ , छ॥ , ञ॥ च  
:प् ३३२  
    
सरारुधिरमद्यानां पानं क्षीरस्य वाप्यथ ।  
अस्त्रैर् विचेष्टनं भूमौ निर्मलं गगनं तथा   ॥०२५।  
मुखेन दोहनं शस्तं महिषीणां तथा गवां   ।  
सिंहीनां हस्तिनीनाञ्च बडवानां तथैव च   ॥०२६।  
प्रसादो देवविप्रेभ्यो गुरुभ्यश् च तथा द्विज ।  
अम्भसा चाभिषेकस्तु गवां शृङ्गच्युतेन च ॥०२७।  
चन्द्राद् भ्रष्टेन वा राम ज्ञेयं राज्यप्रदं हि तत्   ।  
राज्याभिषेकश् च तथा छेदनं शिरसो ऽप्यथ ॥०२८।  
मरणं वह्निलाभश् च वह्निदाहो गृहादिषु ।  
लब्धेश् च राजलिङ्गानां तन्त्रीवाद्याभिवादनं   ॥०२९।  
यस्तु पश्यति स्वप्नान्ते राजानं कुञ्जरं हयं ।  
हिरण्यं वृषभङ्गाञ्च कुटुम्बस्तस्य वर्धते   ॥०३०।  
वृषेभगृहशैलाग्रवृक्षारोहणरोदनं   ।  
घृटविष्ठानुलेपो वा अगम्यागमनं तथा ॥०३१।  
सितवस्त्रं प्रसन्नाम्भः फली वृक्षो नभो ऽमलं  ॥३२॥  
    
\{इत्य् आग्नेये महापुराणे स्वप्नाध्यायी नाम अष्टाविंशत्यधिकद्विशततमो ऽध्यायः ॥  }
    