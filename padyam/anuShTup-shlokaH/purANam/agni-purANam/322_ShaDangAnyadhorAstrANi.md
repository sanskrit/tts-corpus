+++
title = "३२२ षडङ्गान्यधोरास्त्राणि"

+++

\{अथ द्वाविंशत्यधिकत्रिशततमो ऽध्यायः\}

षडङ्गान्यघोरास्त्राणि  
    
ईश्वर उवाच  
ॐ ह्रूं हंस+इति मन्त्रेण मृत्युरोगादि शास्यति   ।  
लक्षाहुतिभिर्दूर्वाभिः शान्तिं पुष्टिं प्रसाधयेत्   ॥००१।  
अथ वा प्रणवेनैव मायया वा षडानन ।  
दिव्यान्तरीक्षभौमानां शान्तिरुत्पातवृक्षके   ॥००२।  
ॐ नमो भगवति गन्ङे कालि २ महाकालि २ मांसशोणितभोजने  
रक्तकृष्णमुखि वशमानय मानुषान् स्वाहा ॥  
ॐ लक्षं जप्त्वा दशांशेन हुत्वा स्यात् सर्वकर्मकृत्   ।  
वशं नयति शक्रादीन्मानुषेष्वेषु क कथा   ॥००३।  
अन्तर्धानकरी विद्या मोहनी जृम्भनी तथा ।  
वशन्नयति शत्रूणां शत्रुबुद्धिप्रमोहिनी ॥००४।  
कामधेनुरियं विद्या सप्तधा परिकीर्तिता ।  
मन्त्रराजं प्रवक्ष्यामि शत्रुचौरादिमोहनम् ॥००५।  
महाभयेषु सर्वेषु स्मर्तव्यं हरपूजितं ।  
लक्षं जप्त्वा तिलैर् होमः सिद्ध्येदुद्धरकं शृणु   ॥००६।  
ॐ हले शूले एहि ब्रह्मसत्येन विष्णुसत्येन रुद्रसत्येन रक्ष मां  
वाचेश्वराय स्वाहा ॥  
दुर्गात्तारयते यस्मात्तेन दुर्गा शिवा मता ।  
    
ॐ चण्डकपालिनि दन्तान् किटि २ क्षिटि २ गुह्ये फट् ह्रीं  
अनेन मन्त्रराजेन क्षालयित्वा तु तण्डुलान् ॥००७।  
:प् १७१  
    
त्रिंशद्वारानि जप्तानि तच्चौरेषु प्रदापयेत् ।  
दन्तैश्चूर्णानि शुक्लानि पतितानि हि शुद्धये ॥००८।  
    
ॐ ज्वलल्लोचन कपिलजटाभारभास्वर विद्रावण त्रैलोक्यडामर २  
दर २ भ्रम २ आकट्ट २ तोटय २ मोटय २ दह २ पच २ एवं  
सिद्धिरुद्रो ज्ञापयति यदि ग्रहोपगतः स्वर्गलोकं देवलोकं वा  
आरामविहाराचलं तथापि तमावर्तयिष्यामि वलिं गृह्ण २  
ददामि ते स्वहेति  
क्षेत्रपालबलिं दत्वा ग्रहो न्यासाध्रदं व्रजेत् ।  
शत्रवो नाशमायान्ति रणे वैरगणक्षयः ॥००९।  
हंसबीजन्तु विन्यस्य विषन्तु[^१] त्रिविधं हरेत् ।  
अगुरुञ्चन्दनं कुष्ठं कुङ्कुमं नागकेशरम्   ॥०१०।  
नखं वै देवदारुञ्च समं कृत्वाथ दूपकः   ।  
माक्षिकेन समायुक्तो देहवस्त्रादिधूपनात् ॥०११।  
विवादे मोहने स्त्रीणां भण्डने कलहे शुभः   ।  
कन्याया वरणे भाग्येमायामन्त्रेण मन्त्रितः ॥०१२।  
ह्रीं रोचनानागपुष्पाणि कुङ्कुमञ्च महःशिला   ।  
ललाटे तिलकं कृत्वा यं पश्येत्स वशी भवेत् ॥०१३।  
शतावर्यास्तु चूर्णन्तु दुग्धपीतञ्च पुत्रकृत् ।  
नागकेशरचूर्णन्तु घृतपक्वन्तु पुत्रकृत् ॥०१४।  
पालाशवीजपानेन लमेत पुत्रकन्तथा ।  
    
ॐ उत्तिष्ठ चामुण्डे जम्भय २ मोहय २ अमुकं वशमानय २  
स्वाहा  
    
:न्  
    
[^१]: निघ्नान्त्वति ख॥ , छ॥ च  
:प् १७२  
    
षड्विंशा सिद्धविद्या सा नदीतीरमृदा स्त्रियम्   ॥०१५।  
कृत्वोन्मत्तरसेनैव नामालिख्यार्कपत्रके ।  
मूत्रोत्सर्गन्ततः कृत्वा जपेत्तामानयेत्स्त्रियम् ॥०१६।  
    
ॐ क्षुंसः वषट्  
महामृत्युञ्जयो मन्त्रो जप्याद्धोमाच्च पुष्टिकृत्   ।  
    
ॐ हंसः ह्रूं हूं स ह्रः सौम्ः  
मृतसञ्जीवनी विद्यां अष्टार्णा जयकृद्रणे   ॥०१७।  
मन्त्रा ईशानमुख्याश् च धर्मकामादिदायकाः   ।  
ईशानः सर्वविद्यानामीश्वरःसर्वभूतानां   ॥०१८।  
ब्रह्मणश्चाधिपतिर्ब्रह्म शिवो मे ऽस्तु सदाशिवः   ।  
    
ॐ तत्पुरुषाय विद्महे महादेवाय धीमहि तन्नो रुद्रः  
प्रचोदयात्  
ॐ अघोरेभ्यो ऽथ घोरेभ्यो धोरहरेभ्यस्तु सर्वतः ॥०१९।  
    
सर्वेभ्यो नमस्ते रुद्ररूपेभ्यः । ॐ वामदेवाय नमो ज्येष्ठाय  
नमः रुद्राय नमः । कालाय नमः कलविकरणाय नमो  
बलविकरणाय नमो बलप्रमथनाय नमः । सर्वभूतदमनाय  
नमो मनोन्मानाय नमः  
ॐ सद्योजातं प्रवक्ष्यामि सद्योजाताय वै नमः   ।  
भवे भवे ऽनादिभवे भजस्व मां भवोद्भव ॥०२०।  
पञ्चब्रह्माङ्गषट्कञ्च[^१] वक्ष्ये ऽहं भुक्तिमुक्तिदं   ।  
ॐ नमः परमात्मने पराय कामदाय परमेश्वराय योगाय  
योगसम्भवाय सर्वकराय कुरु २ सत्य २ भव २ भवोद्भव वामदेव  
सर्वकार्यकर पापप्रशमन सदाशिव प्रसन्न नमो ऽस्तु ते स्वाहा  ॥  
    
:न्  
    
[^१]: पञ्चब्रह्माङ्गफट्कारमिति ञ॥  
:प् १७३  
    
हृदयं सर्वार्थदन्तु सप्तत्यक्षरसंयुतं ।०२१।  
    
ॐ शिवः शिवाय नमः शिवः । ॐ हृदये ज्वालिनि स्वाहा  
शिखा । ॐ शिवात्मक महातेजः सर्वज्ञ प्रभुरावर्तय  
महाघोर कवच पिङ्गल नमः । महाकवच शिवाज्ञया हृदयं  
बन्ध २ घूर्णय २ चूर्णय २ सूक्ष्मवज्रधर वज्रपाश  
धनुर्वज्राशनिवज्रशरीर मम शरीरमनुप्रविश्य सर्वदुष्टान्  
स्तम्भय २ हूं  
अक्षराणान्तु कवचं शतं पञ्चाक्षराधिकम्   ॥०२१एफ़्।  
ॐ ओजसे नेत्रं ॐ प्रस्फुर २ तनुरूप २ चट २ प्रचट २ कट २  
वम २ घातय २ हूं फट् अघोरास्त्रम् ॥

\{इत्य् आग्नेये महापुराणे षडङ्गान्यघोरस्त्राणि नाम द्वाविंशत्यधिकत्रिशततमो ऽध्यायः  }
    