+++
title = "०१७ नवसर्गप्रदर्शनं"

+++

\{अथ सप्तदशो ऽध्यायः\}

सृष्टिविषयकवर्ननम्  
    
अग्निरुवाच्च  
जगत्सर्गादिकान् क्रीडान् विष्णोर्वक्ष्येधुना शृणु   ।  
स्वर्गादिकृत् स सर्गादिः सृष्ट्यादिः सगुणोगुणः   ॥००१।  
:प् ४०  
    
ब्रह्माव्यक्तं सदाग्रे ऽभूत् न खं रात्रिदिनादिकं   ।  
प्रकृतिं पुरुषं विष्णुः[^१] प्रविश्याक्षोभयत्ततः   ॥००२।  
स्वर्गकाले महत्तत्त्वमहङ्कारस्ततो ऽभवत् ।।  
वैकारिकस्तैजसश् च भूतादिश् चैव तामसः ॥००३।  
अहङ्काराच्छब्दमात्रमाकाशमभवत्ततः ।  
स्पर्शमात्रो ऽनिलस्तस्माद्रूपमात्रो ऽनलस्ततः ॥००४।  
रसमात्रा आप इतो गन्धमात्रा मही स्मृता[^२] ।  
अहङ्कारात्तामसात्तु तैजसानीन्द्रियाणि च ॥००५।  
वैकारिका दश देवा मन एकादशेन्द्रियम् ।  
ततः स्वयम्भूर्भगवान्[^३] सिसृक्षुर्विविधाः प्रजाः   ॥००६।  
अप एव ससर्जादौ तासु वीर्यमवासृजत्[^४] ।  
आपो नारा इति प्रोक्ता आपो वै नरसूनवः ॥००७।  
अयनन्तस्य ताः पूर्वन्तेन नारायणः स्मृतः   ।  
हिरण्यवर्णमभवत्[^५] तदण्डमुदकेशयम् ॥००८।  
तस्मिन् जज्ञे स्वयं ब्रह्मा स्वयम्भूरिति नः श्रुतम्   ।  
हिरण्यगर्भो[^६] भगवानुषित्वा परिवत्सरम् ॥००९।  
तदण्डमकरोत् द्वैधन्दिवं भुवमथापि च ।  
तयोः शकलयोर्मध्ये आकाशमसृजत् प्रभुः ॥०१०।  
अप्सु पारिप्लवां पृथिवीं दिशश् च दशधा दधे   ।  
तत्र कालं मनो वाचं कामं क्रोधमथो रतिम् ॥०११।  
    
:न्  
    
[^१]: विष्णुमिति ख, चिह्नितपुस्तकपाठः  
    
[^२]: गन्धमात्रा धरित्र्यभूदिति ख, ग, घ,  
चिह्नितपुस्तकत्रयपाठः  
    
[^३]: ततः स्वयम्भूर्भगवानित्यारभ्य स्रष्टुमिच्छन्  
प्रजापतिरित्यन्तपाठस्तु महाभारतीयहरिवंशपर्वण उद्धृत  
इति अध्यवसीयते उभयत्र क्रमेण पाठसाम्यात्  
    
[^४]: तासु बीजमथासृजदिति ख, चिह्नितपुस्तकपाठः  
    
[^५]: हिरण्यगर्भमभवदिति ख, चिह्नितपुस्तकपाठः  
    
[^६]: हिरण्यवर्ण इति ग, चिह्नित्गपुस्तकपाठः  
:प् ४१  
    
ससर्ज सृष्टिन्तद्रूपां स्रष्टुमिच्छन् प्रजापतिः   ।  
विद्युतोशनिमेघांश् च रोहितेन्द्रधनूंषि च ॥०१२।  
वयांसि च ससर्जादौ पर्जन्यञ्चाथ वक्त्रतः ।  
ऋचो यजूंषि सामानि निर्ममे यज्ञसिद्धये ॥०१३।  
साध्यास्तैर् अयजन्देवान् भूतमुच्चावचं भुजात्[^१] ।  
सनत्कुमारं रुद्रञ्च ससर्ज क्रोधसम्भवम् ॥०१४।  
मरीचिमत्र्यङ्गिरसं पुलस्त्यं पुलहं क्रतुम् ।।  
वसिष्ठं मानसाः सप्त ब्रह्माण इति निश्चिताः[^२]   ॥०१५।  
सप्तैते जनयन्ति स्म प्रजा रुद्राश् च सत्तम ।  
द्विधा कृत्वात्मनो देहमर्धेन पुरुषो ऽभवत् ॥०१६।  
अर्धेन नारी तस्यां स ब्रह्मा वै चासृजत् प्रजाः   ॥०१६एफ़्।

\{इत्य् आदिमहापुराणे आग्नेये जगत्सर्गवर्णनं नाम सप्तदशो ऽध्यायः  }
    