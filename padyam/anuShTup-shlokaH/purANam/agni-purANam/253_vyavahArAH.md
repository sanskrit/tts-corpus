+++
title = "२५३ व्यवहाराः"

+++

\{अथ त्रिपञ्चाशदधिकद्विशततमो ऽध्यायः\}

व्यवहारकथनं  
    
अग्निर् उवाच  
गृहीतार्थः क्रमाद्दाप्यो धनिनामधमर्णिकः   ।  
दत्वा तु ब्राह्मणायादौ नृपतेस्तदनन्तरम् ॥००१।  
:प् ४१३  
    
राज्ञाधमर्णिको दाप्यः साधिताद्दशकं स्मृतम्   ।  
पञ्चकन्तु शतं दाप्यः प्राप्तार्थो ह्य् उत्तमर्णकः   ॥००२।  
हीनजातिं परिक्षीणमृणार्थं कर्म कारयेत्   ।  
ब्राह्मणस्तु परिक्षीणः शनैर् दाप्यो यथोदयम्   ॥००३।  
दीयमानं न गृह्णाति प्रयुक्तं यः स्वकन्धनम्   ।  
मध्यस्थस्थापितं तत्स्याद्वर्धते न ततः परं ॥००४।  
ऋक्थग्राह ऋणं दाप्यो योषिद्ग्राहस्तथैव च ।  
पुत्रो ऽनन्याश्रितद्रव्यः पुत्रहीनस्य ऋक्थिनः ॥००५।  
अविभुक्तैः कुटुम्बार्थं यदृणन्तु कृतम्भवेत्   ।  
दद्युस्तदृक्थिनः प्रेते प्रोषिते वा कुटुम्बिनि ॥००६।  
न योषित् पतिपुत्राभ्यां न पुत्रेण कृतं पिता ।  
दद्यादृते कुटुम्बार्थान्न पतिः स्त्रीकृतं तथा   ॥००७।  
गोपशौण्डिकशैनूषरजकव्याधयोषितां ।  
ऋणं दद्यात्पतिस्त्वासां यस्माद्वृत्तिस्तदाश्रया   ॥००८।  
प्रतिपन्नं स्त्रिया देयं पत्या वा सह यत् कृतं ।  
स्वयं कृतं वा यदृणं नान्यस्त्री दातुमर्हति   ॥००९।  
पितरि प्रोषिते प्रेते व्यसाभिप्लुते ऽथ वा[^१] ।  
पुत्रपौत्रैर् ऋणन्देयं निह्नवे साक्षिभावितम् ॥०१०।  
सुराकामद्यूतकृतन्दण्डशुल्कावशिष्टकम्   ।  
वृथा दानं तथैवेह पुत्रो दद्यान्न पैतृकम् ॥०११।  
भ्रातॄणामथ दम्पत्योः पितुः पुत्रस्य चैव हि ।  
    
:न्  
    
[^१]: व्यसनाभिप्लुतेपि वेति ख॥ , घ॥ , ञ॥ च  
:प् ४१४  
    
प्रतिभाव्यमृणं ग्राह्यमविभक्तेन च स्मृतम्[^१]   ॥०१२।  
दर्शने प्रत्यये दाने प्रतिभाव्यं विधीयते ।  
आधौ तु वितथे दाप्या वितथस्य सुता अपि ॥०१३।  
दर्शनप्रतिभूर्यत्र मृतः प्रात्ययिको ऽपि वा ।  
न तत्पुत्रा धनं दद्युर्दद्युर्दानाय ये स्थिताः ॥०१४।  
बहवः स्युर्यदि स्वांशैर् दद्युः प्रतिभुवो धनम्   ।  
एकच्छायाश्रितेष्वेषु धनिकस्य यथा रुचि ॥०१५।  
प्रतिभूर्दापितो यत्र प्रकाशं धनिने धनम् ।  
द्विगुणं प्रतिदातव्यमृणिकैस्तस्य तद्भवेत् ॥०१६।  
स्वसन्ततिस्त्रीपशव्यं धान्यं द्विगुणमेव च ।  
वस्त्रं चतुर्गुणं प्रोक्तं रसश्चाष्टगुणस् तथा   ॥०१७।  
आधिः प्रणश्येत् द्विगुणे धने यदि न मोक्ष्यते ।  
काले कालकृतं नश्येत् फलभोग्यो न नश्यति ॥०१८।  
गोप्याधिभोग्यो नावृद्धिः सोपकारे ऽथ भाविते ।  
नष्टो देयो विनष्टश् च दैवराजकृतादृते ॥०१९।  
आधेः स्वीकरणात्सिद्धौरक्षमाणोप्यसारताम्   ।  
यातश्चेदन्य आधेयो धनभाग् वा धनी भवेत् ॥०२०।  
चरित्रं बन्धककृतं सवृद्धं दापयेद्वनं   ।  
सत्यङ्कारकृतं द्रव्यं द्विगुणं प्रतिदापयेत्   ॥०२१।  
उपस्थितस्य मोक्तव्य आधिर्दण्डो ऽन्यथा भवेत् ।  
प्रयोजके सति धनं कुलेन्यस्याधिमाप्नुयात् ॥०२२।  
तत्कालकृतमूल्यो वा तत्र तिष्ठेदवृद्धिकः ।  
:न्  
    
[^१]: प्रतिभाव्यमृणं साक्ष्यमविभक्तेन तत् स्मृतमिति ख॥ , ग॥ ,  
घ॥ , छ॥ , ज॥ , ट॥ च  
:प् ४१५  
    
विना धारणकाद्वापि विक्रीणीते ससाक्षिकम् ॥०२३।  
यदा तु द्विगुणीभूतमृणमाधौ तदा खलु ।  
मोच्यश्चाधिस्तदुत्पाद्य प्रविष्टे द्विगुणे धने ॥०२४।  
व्यसनस्थमनाख्याय हस्ते ऽन्यस्य यदर्पयेत् ।  
द्रव्यं तदौपनिधिकं प्रतिदेयं तथैव तत् ॥०२५।  
न दाप्यो ऽपहृतं तत्तु राजदैवकतस्करैः ।  
प्रेषश्चेन्मार्गिते दत्ते दाप्यो दण्डश् च तत्समम् ॥०२६।  
आजीवन् स्वेच्छया दण्ड्यो दाप्यस्तच्चापि सोदयं ।  
याचितावाहितन्यासे निक्षेपेष्वप्ययं विधिः ॥०२७।  
    
\{इत्य् आग्नेये महापुराणे व्यवहारो नाम त्रिपञ्चाशदधिकद्विशततमो ऽध्यायः ॥  }
    