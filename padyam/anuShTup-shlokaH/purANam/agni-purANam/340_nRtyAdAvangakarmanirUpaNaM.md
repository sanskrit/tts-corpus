+++
title = "३४० नृत्यादावङ्गकर्मनिरूपणं"

+++

\{अथ चत्वारिंशदधिकत्रिशततमो ऽध्यायः\}

नृत्यादावङ्गकर्मनिरूपणं  
    
अग्निर् उवाच  
चेष्टाविशेषमप्यङ्गप्रत्यङ्गे कर्म चानयोः   ।  
शरीरारम्भमिच्छन्ति प्रायः पूर्वो ऽवलाश्रयः   ॥००१।  
लीला विलासो विछित्तिर्विभ्रमं किलकिञ्चितं ।  
मोट्टायितं कुट्टमितं विव्वोको ललितन्तथा ॥००२।  
विकृतं क्रीडितं केलिरिति द्वादशधैव सः ।  
लीलेष्टजनचेष्टानुकरणं संवृतक्षये   ॥००३।  
विशेषान् दर्शयन् किञ्चिद्विलासः सद्भिरिष्यते ।  
हसितक्रान्दितादीनां सङ्करः किलकिञ्चितं ॥००४।  
विकारः कोपि विव्वोको ललितं सौकुमार्यतः ।  
शिरः पाणिरुरः पार्श्वङ्कटिरङ्घ्रिरिति क्रमात्   ॥००५।  
अङ्गानि भ्रूलतादीनि प्रत्यङ्गान्यभिजानते ।  
    
:न्  
    
[^१]: सङ्क्षिप्तकरपातौ चेति ज॥  
:प् २१२  
    
अङ्गप्रत्यङ्गयोः कर्म प्रयत्नजनितं विना ॥००६।  
न प्रयोगः क्वचिन्मुख्यन्तिरश्चीनञ्च तत् क्वचित् ।  
आकम्पितं कम्पितञ्च[^१] धूतं विधूतमेव च ॥००७।  
परिवाहितमाधूतमवधूतमथाचितं ।  
निकुञ्चितं परावृत्तमुत्क्षिप्तञ्चाप्यधोगतम् ॥००८।  
ललितञ्चेति विज्ञेयं त्रयोदशविधं शिरः ।  
भ्रूकर्म सप्तधा ज्ञेयं पातनं भ्रूकुटीमुखं   ॥००९।  
दृष्तिस्त्रिधा रमस्थायिसञ्चारिप्रतिबन्धना ।  
षट्त्रिंशद्भेदविधुरा रसजा तत्र चाष्टधा   ॥०१०।  
नवधा तारकाकर्म भ्रमणञ्चलनादिकं ।  
षोढा च नासिका ज्ञेया निश्वासो नवधा मतः   ॥०११।  
षोटौष्ठकर्मकं पापं सप्तधा चिवुकक्रिया   ।  
कलुषादिमुखं षोढा ग्रीवा नवविधा स्मृता   ॥०१२।  
असंयुतः संयुतश् च भूम्ना हस्तः प्रमुच्यते   ।  
पताकस्त्रिपाताकश् च तथा वै कर्तरीमुखः ॥०१३।  
अर्धचन्द्रोत्करालश् च शुकतुण्डस्तथैव च ।  
सुष्टिश् च शिखरश् चैव कपित्थः खेटकामुखः   ॥०१४।  
सूच्यास्यः पद्मकोषो हि शिराः समृगशीर्षकाः   ।  
काम्मूलकालपद्मौ[^२]* च चतुरभ्रमरौ तथा ॥०१५।  
हंसास्यहंसपक्षौ च सन्दंशमुकुलौ तथा ।  
    
:न्  
    
[^१]: आकल्पितं कल्पितञ्चेति ख॥  
    
[^२]: काङ्गूलकालपद्माविति ञ॥  
    
 काम्मूलकालपद्मौ काङ्गूलकालपद्मौ एतत्पाठद्वयं न  
समीचीनं  
:प् २१३  
    
उर्णनाभस्ताम्रचूडश् चतुर्विंशतिरित्यमी ॥०१६।  
असंयुतकराः प्रोक्ताः संयुतास्तु त्रयोदश ।  
अञ्जलिश् च कपोतश् च कर्कटः स्वस्तिकस् तथा ॥०१७।  
कटको वर्धमानश्चाप्यसङ्गो निषधस् तथा ।  
दोलः पुष्पपुटश् चैव तथा मकर एव च ॥०१८।  
गजदन्तो वहिस्तम्भो वर्धमानो ऽपरे कराः ।  
उरः पञ्चविधं स्यात्तु आभुग्ननर्तनादिकम् ॥०१९।  
उदरन्दुरतिक्षामं खण्डं पूर्णमिति त्रिधा   ।  
पार्श्वयोः पञ्चकर्माणि जङ्घाकर्म च पञ्चधा   ।०२०।  
अनेकधा पादकर्म नृत्यादौ नाटके स्मृतम् ॥०२०एफ़्।  
    
\{इत्य् आग्नेये महापुराणे अलङ्कारे नृत्यादावङ्गकर्मनिरूपणम् नाम चत्वरिंशदधिकत्रिशततमो  }
ऽध्यायः ॥  
    