+++
title = "२०६ अगस्त्यार्घ्यदानव्रतं"

+++

\{अथ षडधिकद्विशततमो ऽध्यायः\}

अगस्त्यार्घ्यदानकथनं  
    
अग्निर् उवाच  
अगस्त्यो भगवान्विष्णुस्तमभ्यर्च्याप्नुयाद्धरिं ।  
अप्राप्ते भास्करे कन्यां सत्रिभागैस्त्रिभिर्दिनैः ॥००१।  
    
:न्  
    
[^१]: हरिं लेभे तेनैतदिति ग॥ । हरिं प्राप तेनैतदिति ङ॥ । हरिं  
प्राप्तस्तेनैतदिति ज॥ , ट॥ च  
[^२]: पूजनात्पञ्च उपवासादजव्रतमिति ग॥ , घ॥ , ङ॥ , ज॥ , ञ॥ , ड॥  
च  
:प् २४९  
    
अर्घ्यं दद्यादगस्त्याय पूजयित्वा ह्य् उपोषितः ।  
काशपुष्पमयीं मूर्तिं प्रदोषे विन्यसेद् घटे   ॥००२।  
मुनेर्यजेत्तां कुम्भस्थां रात्रौ कुर्यात् प्रजागरं   ।  
अगस्त्य मिनिशार्दूल तेजोराशे महामते[^१] ॥००३।  
इमां मम कृतां पूजां गृह्णीष्व प्रियया सह   ।  
आवाह्यार्घ्ये च सम्मुख्यं प्रार्चयेच्चन्दनादिना ॥००४।  
जलाशयसमीपे तु प्रातर्नीत्वार्घ्यमर्पयेत् ।  
काशपुष्पप्रतीकाश अग्निमारुतसम्भव[^२] ॥००५।  
मित्रावरुणयोः पुत्र कुम्भयोने नमो ऽस्तु ते ।  
आतापिर्भक्षितो येन वातापिश् च महासुरः ॥००६।  
समुद्रः शोषितो येन सो ऽगस्त्यः सम्मुखो ऽस्तु मे ।  
अगस्तिं प्रार्थयिष्यामि कर्मणा मनसा गिरा ॥००७।  
अर्चयिस्याम्यहं मैत्रं परलोकाभिकाङ्क्षया ।  
द्वीपान्तरसमुत्पन्नं देवानां परमं प्रियं   ॥००८।  
राजानं सर्ववृक्षाणां चन्दनं प्रतिगृह्यतां[^३]   ।  
धर्मार्थकाममोक्षाणां भाजनी पापनाशनी   ॥००९।  
सौभाग्यारोग्यलक्ष्मीदा पुष्पमाला प्रगृह्यतां   ।  
धूपो ऽयं गृह्यतां देव भक्तिं मे ह्य् अचलाङ्कुरु   ॥०१०।  
ईप्सितं मे वरं देहि परत्र च शुभाङ्गतिं ।  
सुरासुरैर्मुनिश्रेष्ठ सर्वकामफलप्रद ॥०११।  
    
:न्  
    
[^१]: तेजोराशे महाद्युते इति ग॥ , घ॥ , छ॥ , ज॥ , झ॥ , ञ॥ , ट॥ च ।  
तेजोराशे जगत्पते इति ङ॥  
    
[^२]: वह्निमारुतसम्भवेति झ॥  
    
[^३]: चन्दनं मे प्रगृह्यनामिति ज॥ , ञ॥ च  
:प् २५०  
    
वस्त्रव्रीहिफलैर्हेम्ना दत्तस्त्वर्घ्यो ह्य् अयं[^१] मया ।  
अगस्त्यं बोधयिष्यामि यन्मया मनसोद्धृतं[^२]   ॥०१२।  
फलैरर्घ्यं प्रदास्यामि गृहाणार्घ्यं महामुने   ।  
अगस्त्य एवं खनमानः खनित्रैः प्रजामपत्यं  
बलमीहमानः ।०१३।  
उभौ कर्णावृषिरुग्रतेजाः पुपोष सत्या देवेष्वाशिषो  
जगाम ॥०१३एफ़्।  
राजपुत्रि नमस्तुभ्यं मुनिपत्नी महाव्रते ।  
अर्घ्यं गृह्णीष्व देवेशि लोपामुद्रे यशस्विनि ॥०१४।  
पञ्चरत्नसमायुक्तं हेमरूप्यसमन्वितं ।  
सप्तधान्यवृतं[^३] पात्रं दधिचन्दनसंयुतं   ॥०१५।  
अर्घ्यं दद्यादगस्त्याय स्त्रीशूद्राणामवैदिकं   ।  
अगस्त्य मुनिशार्दूल तेजोराशे च सर्वद ॥०१६।  
इमां मम कृतां पूजां गृहीत्वा व्रज शान्तये   ।  
त्यजेदगस्त्र्यमुद्दिश्य धान्यमेकं फलं रसं ॥०१७।  
ततो ऽन्नं भोजयेद्विप्रान् घृतपायसमोदकान् ।  
गां वासांसि सुवर्णञ्च[^४] तेभ्यो दद्याच्च दक्षिणां   ॥०१८।  
घृतपायसयुक्तेन पात्रेणाच्छादिताननं ।  
सहिरण्यञ्च तं कुम्भं ब्राह्मणायोपकल्पयेत्[^५]   ॥०१९।  
    
:न्  
    
[^१]: दत्तस्त्वर्घ्यो ऽक्षय इति ङ॥  
    
[^२]: मनसेप्सितमिति ग॥ , घ॥ , झ॥ च । मनसेहितमिति ङ॥  
    
[^३]: सप्तधान्ययुतमिति ज॥  
    
[^४]: प्रतिमाञ्च सुवर्णञ्चेति क॥  
    
[^५]: ब्राह्मणायोपपादयेदिति घ॥ , ङ॥ , ज॥ , ञ॥ च  
:प् २५१  
    
सप्तवर्षाणि दत्वार्घ्यं सर्वे सर्वमवाप्नुयुः   ।  
नीरा पुत्रांश् च सौभाग्यं पतिं कन्या नृपोद्भवं   ॥०२०।  
    
\{इत्य् आग्नेये महापुराणे अगस्त्यार्घ्यदानव्रतं नाम षडधिकद्विशततमो ऽध्यायः ॥  }
    