+++
title = "१२१ ज्योतिःशास्त्रं"

+++

\{अथैकविंशाधिकशततमो ऽध्यायः\}

ज्योतिःशास्त्रं  
    
अग्निर् उवाच  
ज्योतिःशास्त्रं प्रवक्ष्यामि शुभाशुभविवेकदं   ।  
चातुर्लक्षस्य सारं यत् तज् ज्ञात्वा सर्वविद्भवेत् ॥००१।  
षडष्टके[^३] विवाहो न न च द्विद्वादशे स्त्रियाः   ।  
न त्रिकोणे ह्य् अथ प्रीतिः[^४] शेषे च समसप्तके ॥००२।  
    
:न्  
    
[^१]: ज्ञानविज्ञानजृम्भितमिति ज॥  
    
[^२]: शुभाशुभाशयो हरिरिति ख॥ , छ॥ च  
    
[^३]: षट्काष्टके इति ख॥ , ग॥ , घ॥ , ङ॥ , ज॥ च  
    
[^४]: न त्रिकोणेषु प्रीतिः स्यादिति ज॥  
:प् ३०  
    
द्विद्वादशे त्रिकोणे च मैत्रीक्षेत्रपयोर्यदि ।  
भवेदेकाधिपत्यञ्च ताराप्रीतिरथापि वा ॥००३।  
तथापि कार्यः संयोगो न तु षट्काष्टके पुनः   ।  
जीवे भृगौ चास्तमिते म्रियते च पुमान् स्त्रिया ॥००४।  
गुरुक्षेत्रगते सूर्ये सूर्यक्षेत्रगते गुरौ ।  
विवाहं न प्रशंसन्ति कन्यावैधव्यकृद्भवेत् ॥००५।  
अतिचारे त्रिपक्षं स्याद्वक्रे मासचतुष्टयं ।  
व्रतोद्वाहौ न कुर्वीत गुरोर्वक्रातिचारयोः ॥००६।  
चैत्रे पौषे न रिक्तासु हरौ सुप्ते कुजे रवौ ।  
चन्द्रक्षये चाशुभं स्यात् सन्ध्याकालः शुभावहः   ॥००७।  
रोहिणी चोत्तरा मूलं स्वाती हस्तो ऽथ रेवती ।  
तुले न मिथुने शस्तो विवाहः परिकीर्तितः ॥००८।  
विवाहे कर्णबेधे च व्रते पुंसवने तथा ।  
प्राशने चाद्यचूडायां बिद्धर्क्षञ्च विवर्जयेत्[^१]   ॥००९।  
श्रवणे मूलपुष्ये च सूर्यमङ्गलजीवके ।  
कुम्भे सिंहे च मिथुने कर्म पुंसवनं स्मृतं   ॥०१०।  
हस्ते मूले मृगे पौष्णे बुधे शुक्रे च निष्कृतिः   ।  
अर्केन्दुजीवभृगुजे मूले ताम्बूलभक्षणं ॥०११।  
अन्नस्य प्राशनं शुक्रे जीवे मृगे च मौनके[^२] ।  
हस्तादिपञ्चके पुष्पे कृत्तिकादित्रये तथा ॥०१२।  
    
:न्  
    
[^१]: विद्धमृक्षं विवर्जयेत् इति ख॥ , ग॥ , घ॥ , ङ॥ , छ॥ , ज॥ च  
    
[^२]: जीवे मकरमीनके इति झ॥  
:प् ३१  
    
अश्विन्यामथ रेवत्यां नवान्नफलभक्षणं ।  
पुष्पा हस्ता तथा ज्येष्ठा रोहिणी श्रवणाश्विनौ   ॥०१३।  
स्वातिसौम्ये च भैषज्यं कुर्यादन्यत्र वर्जयेत् ।  
पूर्वात्रयं[^१] मघा याम्यं पावनं[^२] श्रवणत्रयं   ॥०१४।  
भौमादित्यशनेर्वारे स्नातव्यं रोगमुक्तितः ।  
पार्थिवे चाष्टह्रीङ्कारं मध्ये नाम च दिक्षु च   ॥०१५।  
ह्रीं पुटं पार्थिवे दिक्षु ह्रीं विदिक्षु लिखेद्वसून्   ।  
गोरोचनाकुङ्कुमेन भूर्जे वस्त्रे गले धृतं ॥०१६।  
शत्रवो वशमायान्ति मन्त्रेणानेन निश्चितं ।  
श्रीं ह्रीं सम्पुटं नाम श्रीं ह्रीं पत्राष्टके  
क्रमात् ॥०१७।  
गोरोचनाकुङ्कुमेन भुर्जे ऽथ सुभगावृते ।  
गोमध्यवागमः पत्रे हरिद्राया रसेन च ॥०१८।  
शिलापट्टे ऽरीन् स्तम्भयति भूमावधोमुखीकृटं   ।  
ॐ हूं सः[^३] सम्पुटन्नाम ॐ हूं सः[^४] पत्राष्टके  
क्रमात् ॥०१९।  
गोरोचनाकुङ्कुमेन भूर्जे मृत्युनिवारणं ।  
एकपञ्चनवप्रीत्यै[^५] द्विषत्द्वादशयोगकाः ॥०२०।  
त्रिसप्तैकादशे लाभो वेदाष्टद्वादशे रिपुः ।  
तनुर्धनञ्च सहजः सुहृत् सुतो रिपुस् तथा ॥०२१।  
जाया निधनधर्मौ च कर्मायव्ययकं क्रमात् ।  
    
:न्  
    
[^१]: पूर्वात्रिकमिति ज॥  
    
[^२]: पावकमिति ङ॥  
    
[^३]: ॐ ह्रं स इति छ॥  
    
[^४]: ॐ जूं स इति ख॥ । ॐ ह्रं स इति छ॥  
    
[^५]: एकपञ्चनवशान्त्यै इति ज॥  
:प् ३२  
    
स्फुटं मेसादिलग्नेषु नवताराबलं वदेत् ॥०२२।  
जन्म सम्पद्विपत् क्षेमं प्रत्यरिः साधकः क्रमात्   ।  
निधनं मित्रप्रममित्रं ताराबलं विदुः ॥०२३।  
धारे ज्ञगुरुशुक्राणां सूर्याचन्द्रमसोस् तथा   ।  
माघादिमसाषट्के तु क्षीरमाद्यं प्रशस्यते   ॥०२४।  
कर्णबेधो बुधे जीवे पुष्ये श्रवणचित्रयोः ।  
पञ्चमे ऽब्दे चाध्ययनं षष्ठीं प्रतिपदन्त्यजेत्   ॥०२५।  
रिक्तां पञ्चदशीं भौमं प्रार्च्य वाणीं हरिं श्रियं   ।  
माघादिमासषत्के तु[^१] मखलाबन्धनं शुभं   ॥०२६।  
चूडाकरणकाद्यञ्च श्रवणादौ न शस्यते ।  
अस्तं याते गुरो शुक्रे क्षीणे च शशलाञ्छने ॥०२७।  
उपनीतस्य विप्रस्य मृत्युं जाड्यं विनिर्दिशेत् ।  
क्षौरर्क्षे शुभवारे च समावर्तनमिष्यते ॥०२८।  
शुभक्षेत्रे विलग्नेषु शुभयुक्तेक्षितेषु च ।  
अश्विनीमघाचित्रासु स्वातीयाम्योत्तरासु च ॥०२९।  
पुनर्वसौ तथा पुष्ये धनुर्वेदः प्रशस्यते ।  
भरण्यार्द्रा मघाश्लेषा वह्निभगर्क्षयोस् तथा   ॥०३०।  
जिजीविषुर् न कुर्वीत वस्त्रप्रावरणं नरः ।  
गुरौ शुक्रे बुधे वस्त्रं विवाहादौ न भादिकं ॥०३१।  
रेवत्यश्विधनिष्ठासु हस्तादिषु च पञ्चसु ।  
शङ्खविद्रुमरत्नानां परिधानं प्रशस्यते ॥०३२।  
    
:न्  
    
[^१]: माघादिमासषट्केषु इति झ ।  
:प् ३३  
    
याम्यसर्पधनिष्ठासु[^१] त्रिषु पूर्वेषु वारुणे[^२]   ।  
क्रीतं हानिकरं द्रव्यं विक्रीतं लाभकृद्भवेत्   ॥०३३।  
अश्विनीस्वातिचित्रासु रेवत्यां वारुणे हरौ ।  
क्रीतं लाभकरं द्रवयं विक्रीतं हानिकृद्भवेत्   ॥०३४।  
भरणी त्रीणि पूर्वाणि आर्द्राश्लेषा मघानिलाः   ।  
वह्निज्येष्टाविशाखासु स्वामिनो नोपतिष्ठते ॥०३५।  
द्रव्यं दत्तं प्रयुक्तं वा यत्र निक्षिप्यते धनं   ।  
उत्तरे श्रवणे शाक्रे कुर्याद्राजाभिषेचनं ॥०३६।  
चैत्रं ज्येष्ठं तथा भाद्रमाश्विनं पौषमेव च   ।  
माघं चैव परित्यज्य शेषमासे गृहं शुभं   ॥०३७।  
अश्विनी रोहिणी मूलमुत्तरात्रयमैन्दवं ।  
स्वाती हस्तानुराधा च गृहारम्भे प्रशस्यते ॥०३८।  
आदित्यभौमवर्जन्तु वापीप्रासादके तथा ।  
सिंहराशिगते जीवे गुर्वादित्ये मलिम्लुचे ॥०३९।  
बाले वृद्धे ऽस्तगे शुक्रे गृहकर्म विवर्जयेत् ।  
अग्निदाहो भयं रोगो राजपीडा धनक्षतिः ॥०४०।  
सङ्ग्रहे तृणकाष्ठानां कृते श्रवणपञ्चके   ।  
गृहप्रवेशनं कुर्याद्धनिष्ठोत्तरवारुणे ॥०४१।  
नौकाया घटने द्वित्रिपञ्चसप्तत्रयोदशी ।  
नृपदर्शी धनिष्ठासु हस्तापौष्णाश्विनीषु च   ॥०४२।  
पूर्वात्रयन्धनिष्ठार्द्रा वह्निः सौम्यविशाखयोः   ।  
    
:न्  
    
[^१]: याम्यसर्पविशाखासु इति घ॥ , ज॥ च  
    
[^२]: पूर्वेषु चानले इति ग॥ , घ॥ , ङ॥ च  
:प् ३४  
    
अश्लेषा चाश्विनी चैव यात्रासिद्धिस्तु सम्पदा[^१] ॥०४३।  
त्रिषूत्तरेषु रोहिण्यां सिनीबाली चतुर्दशी ।  
श्रवणा चैव हस्ता च चित्रा च वैष्णवी तथा ॥०४४।  
गोष्ठयात्रां न कुर्वीत प्रवेशं नैव कारयेत्   ।  
अनिलोत्तररोहिण्यां मृगमूलपुनर्वसौ ॥०४५।  
पुष्यश्रवणहस्तेषु कृषिकर्म समाचरेत्[^२] ।  
पुनर्वसूत्तरास्वातीभगमूलेन्द्रवारुणे[^३] ॥०४६।  
गुरोः शुक्रस्य वारे वा वारे च[^४] सोमभास्वतोः ।  
वृषलग्ने च कर्तव्यङ्कन्यायां मिथुने तथा ॥०४७।  
द्विपञ्च[^५] दशमी सप्त तृतीया च त्रयोदशी ।  
रेवतीरोहिणीन्द्राग्निहस्तमैत्रोत्तरेषु[^६] च ॥०४८।  
मन्दारवर्जं वीजानि वापयेत् सम्पदर्थ्यपि[^७] ।  
रेवतीहस्तमूलेषु श्रवणे भगमैत्रयोः ॥०४९।  
पितृदैवे तथा सौम्ये धान्यच्छेदं मृगोदये ।  
हस्तचित्रादितिस्वातौ रेवत्यां श्रवणत्रये ॥०५०।  
स्थिरे लग्ने[^८] गुरोर्वारे अथ[^९] भार्गवसौम्ययोः ।  
याम्यादितिमघाज्येष्ठासूतरेषु प्रवेशयेत् ॥०५१।  
    
:न्  
    
[^१]: यात्रासिद्धिषु सम्पद इति ग॥ , ज॥ च  
    
[^२]: समारभेदिति घ॥ , ङ॥ च  
    
[^३]: भगमूले च वारुणे इति ख॥ , छ॥ च  
    
[^४]: वारे वा इति ज॥  
    
[^५]: त्रिपञ्चेति ज॥  
    
[^६]: हस्तमैत्रोत्तरासु इति ज॥  
    
[^७]: वापयेत् संयतो ऽपि चेति ख॥ , छ॥ , ज॥ च  
    
[^८]: चरे लग्ने इति झ॥  
    
[^९]: गुरोर्वारेथवा इति घ॥ , ज॥ च  
:प् ३५  
    
ॐ धनदाय[^१] सर्वधनेशाय देहि मे धनं स्वाहा[^२] । ॐ नवे  
वर्षे इलादेवि लोकसंवर्धनि कामरूपिणि देहि मे धनं स्वाहा  ॥  
पत्रस्थं लिखितं धान्यराशिस्थं धान्यवर्धनं   ।  
त्रिपूर्वासु विशाखायां धनिष्ठावारुणे ऽपि च   ॥०५२।  
एतेषु षट्सु विज्ञेयं धान्यनिष्क्रमणं बुधैः   ।  
देवतारामवाप्यादिप्रतिष्ठोदङ्मुखे रवौ ॥०५३।  
मिथुनस्थे रवौ दर्शाद्यादि स्याद् द्वादशी तिथिः   ।  
सदा तत्रैव कर्तव्यं शयनं चक्रपाणिनः ॥०५४।  
सिंहतौलिङ्गते[^३] चार्के दर्शाद्यद्वादशीद्वयं   ।  
आदाविन्द्रसमुप्त्यानं प्रबोधश् च हरेः क्रमात्   ॥०५५।  
तथा कन्यागते भानौ[^४] दुर्गोप्त्याने तथाष्टमी   ।  
त्रिपादेषु च ऋक्षेषु यदा भद्रा तिथिर्भवेत् ॥०५६।  
भौमादित्यशनैश्चारि विज्ञेयं तत् त्रिपुष्करं ।  
सर्वकर्मण्युपादेया विशुद्धिश् चन्द्रतरयोः[^५] ॥०५७।  
जन्माश्रितस्त्रिषष्ठश् च सप्तमो दशमस् तथा ।  
एकादशः शशी येषान्तेषामेव शुभं वदेत्   ॥०५८।  
शुक्लपक्षे द्वीतीयश् च पञ्चमो नवमः शुभः   ।  
मित्रातिमित्रसाधकसपत्क्षेमादितारकाः ॥०५९।  
    
:न्  
    
[^१]: ॐ श्रीं धनदायेति ज॥  
    
[^२]: ऽऽनवे वर्षे गुरोर्वारे अथ भार्गवसौम्ययोःऽऽ एष पाठोत्र छ॥  
पुस्तकेधिको ऽस्ति  
    
[^३]: सिंहतौलिगते इति ख॥  
    
[^४]: कन्याराशिगते भानौ इति घ॥  
    
[^५]: विशुद्धिश् चन्द्रसूर्ययोरिति ज॥  
:प् ३६  
    
जन्मना मृत्युमाप्नोति विपदा धनसङ्क्षयं ।  
प्रत्यरौ मरणं विद्यान्निधने याति पञ्चतां ॥०६०।  
कृष्णाष्टमीदिनादूर्ध्वं  
यावच्छुक्लाष्टमीदिनं[^१] ।  
तावत् कालं शशी क्षीणः पूर्णस्तत्रोपरि स्मृतः   ॥०६१।  
वृषे च मिथुने भानौ जीवे चन्द्रेन्द्रदैवते[^२] ।  
पौर्णमासी गुरोर्वारे महाज्यौष्ठी प्रकीर्तिता   ॥०६२।  
ऐन्द्रे गुरुः शशी चैव प्राजापत्ये रविस् तथा ।  
पूर्णिमा ज्येष्ठमासस्य महाज्यौष्ठी प्रकीर्तिता   ॥०६३।  
स्वात्यन्तरे यन्त्रनिष्ठे शक्रस्योत्थापयेद् ध्वजं ।  
हर्यृक्षपादे[^३] चाश्विन्यां सप्ताहान्ते विसर्जयेत्   ॥०६४।  
सर्वं हेमसमन्दानं सर्वे ब्रह्मसमा द्विजाः ।  
सर्वं गङ्गासमन्तोयं राहुग्रस्ते दिवाकरे ॥०६५।  
ध्वाङ्क्षी महोदरी घोरा मन्दा मन्दाकिनी द्विजाः[^४]   ।  
राक्षसी च क्रमेणार्कात्सङ्क्रान्तिर्नामभिः स्मृता   ॥०६६।  
बालवे कौलवे नागे तैतिले करणे यदि ।  
उत्तिष्ठन् सङ्क्रमत्यर्क्रस्तदा लोकः[^५] सुखी भवेत्   ॥०६७।  
गरे ववे वणिग्विष्टौ किन्तुघ्ने शकुनौ व्रजेत् ।  
राज्ञो दोषेण लोको ऽयम्पीड्यते सम्पदा समं ॥०६८।  
चतुष्पाद्विष्टिवाणिज्ये शयितः सङ्क्रमेद्रविः   ।  
    
:न्  
    
[^१]: कृष्णाष्टमीदलादूर्ध्वं यावच्छुक्लाष्टमीदलमिति  
ड॥  
    
[^२]: जीवे चन्द्रेन्द्रदैवतमिति ज॥  
    
[^३]: इन्द्राद्यपाद इति ख॥ , ग॥ च । हर्याद्यपादे इति ड॥  
    
[^४]: मन्दाकिनी तथेति ख॥ , घ॥ , छ॥ च । मन्दाकिनीति चेति झ॥  
    
[^५]: तथा लोक इति ख॥  
:प् ३७  
    
दुर्भिक्षं राजसङ्ग्रामो दम्पत्योः संशयो भवेत्   ॥०६९।  
आधाने जन्मनक्षत्रे व्याधौ क्लेशादिकं भवेत् ।  
कृत्तिकायान्नवदिनन्त्रिरात्रं रोहिणीषु च ॥०७०।  
मृगशिरःपञ्चरात्रं आर्द्रासु[^१] प्राणनाशनं   ।  
पुनर्वसौ च पुष्ये च सप्तरात्रं विधीयते ॥०७१।  
नवरात्रं तथाश्लेषा श्मशानान्तं मघासु च   ।  
द्वौ मासौ पूर्वफाल्गुन्यामुत्तरासु त्रिपञ्चकम्[^२]   ॥०७२।  
हस्ते तु दृश्यते चित्रा अर्धमासन्तु पीडनम् ।  
मासद्वयन्तथा स्वातिर्विशाखा विंशतिर्दिनं ॥०७३।  
मैत्रे चैव दशाहानि ज्येष्ठास्वेवार्धमासकम् ।  
मूले न जायते मोक्षः पूर्वाषाढा त्रिपञ्चकम्[^३]   ॥०७४।  
उत्तरा दिनविंशत्या द्वौ मासौ श्रवणेन च ।  
धनिष्ठा चार्धमासञ्च वारुणे च दशाहकम्   ॥०७५।  
न च भाद्रपदे मोक्ष उत्तरासु त्रिपञ्चकम् ।  
रेवती दशरात्रञ्च अहोरात्रन्तथाश्विनी ॥०७६।  
भरण्यां प्राणहानिः स्याद् गायत्रीहोमतः शुभं   ।  
पञ्चधान्यतिलाज्याद्यैर् धेनुदानन्द्विजे शमं ॥०७७।  
दशा सूर्यस्य षष्ठाब्दा इन्दोः पञ्चदशैव तु   ।  
अष्टौ वर्षाणि भौमस्य दशसप्तदशा बुधे ॥०७८।  
    
:न्  
    
[^१]: आर्द्रायामिति ग॥ , ज॥ च  
    
[^२]: उत्तरासु त्रिरात्रकमिति झ॥  
    
[^३]: पूर्वाषाढादिनपञ्चकमिति क॥ । हस्तेतु दृश्यन्ते इत्य् आदिः,  
पूर्वाषाढात्रिपञ्चकमित्यन्तः पाठः ड॥ , छ॥ ,  
पुस्तकद्वये नास्ति  
:प् ३८  
    
दशाब्दानि दशा पङ्गोरूनविंशद्गुरोर्दृशा   ।  
राहोर्द्वादशवर्षाणि भार्गवस्यैकविंशतिः   ॥०७६।  
    
\{इत्य् आग्नेये महापुराणे ज्योतिःशस्त्रसारो नाम एकविंशत्यधिकशततमो ऽध्यायः ॥  }
    