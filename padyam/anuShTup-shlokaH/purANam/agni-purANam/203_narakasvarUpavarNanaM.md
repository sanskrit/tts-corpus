+++
title = "२०३ नरकस्वरूपवर्णनं"

+++

\{अथ त्र्यधिकद्विशततमो ऽध्यायः\}

नरकस्वरूपम्  
    
अग्निर् उवाच  
पुष्पाद्यैः पूजनाद्विष्णोर् न याति नरकान्दवे   ।  
आयुषो ऽन्ते नरः प्राणैरनिच्छन्नपि मुच्यते ॥००१।  
जलमग्निर्विषं शस्त्रं क्षुद्व्याधिः पतनं गिरेः   ।  
निमित्तं किञ्चिदासाद्य देही प्राणैर्विमुच्यते ॥००२।  
अन्यच्छरीरमादत्ते यातनीयं स्वकर्मभिः ।  
भुङ्क्ते ऽथ पापकृत् दुःखं सुखं धर्माय सङ्गतः   ॥००३।  
नीयते यमदूतैस्तु यमं प्राणिभयङ्करैः ।  
कुपथे दक्षिणद्वारि धर्मिकः पश्चिमादिभिः   ॥००४।  
यमाज्ञप्तैः किङ्करैस्तु पात्यते नरकेषु च[^२] ।  
    
:न्  
    
[^१]: आसनं मूर्तिषोढाङ्गमिति ख॥  
    
[^२]: पात्यते नरकेष्वपि इति ख॥ । पात्यते नरके सदा इति ङ॥ ।पीड्यते  
नरके ऽधुनेति घ॥ , छ॥ च  
:प् २४३  
    
स्वर्गे तु नीयते धर्माद् वसिष्ठाद्युक्तिसंश्रयात्   ॥००५।  
गोघाती तु महावीच्यां वर्षलक्षन्तु पीड्यते   ।  
आमकुम्भे महादीप्ते ब्रह्महा भूमिहारकः ॥००६।  
महाप्रलयकं यावद्रौरवे पीड्यते शनैः ।  
स्त्रीबालवृद्धहन्ता तु यावदिन्द्राश् चतुर्दश ॥००७।  
महारौरवके रौद्रे गृहक्षेत्रादिदीपकः ।  
दह्यते कल्पमेकं स चौरस्तामिस्रके पतेत् ॥००८।  
नैककल्पन्तु शूलाद्यैर्भिद्यते यमकिङ्करैः ।  
महातामिस्रके सर्पजलौकाद्यैश् च पीड्यते ॥००९।  
यावद्भूमिर्मातृहाद्या असिपत्रवने ऽसिभिः[^१] ।  
नैककल्पन्तु नरके करम्भवालुकासु च ॥०१०।  
येन दग्धो जनस्तत्र दह्यते वालुकादिभिः ।  
काकोले कृमिविष्ठाशी एकाकी मिष्टभोजनः   ॥०११।  
कुट्टले मूत्ररक्ताशी पञ्चयज्ञक्रियोज्झितः ।  
सुदुर्गन्धे रक्तभोजी भवेच्चाभक्ष्यभक्ष्यकः   ॥०१२।  
तैलपाके तु तिलवत् पीड्यते परपीडकः ।  
तैलपाके तु पच्येत शरणागतघातकः ॥०१३।  
निरुच्छासे दाननाशी रसविक्रयको ऽध्वरे ।  
नाम्ना वज्रकवाटेन महापाते तदानृती ॥०१४।  
महाज्वाले पापबुद्धिः क्रकचे ऽगम्यगामिनः ।  
सङ्करी गुडपाके च[^२] प्रतुदेत् परमर्मनुत् ॥०१५।  
    
:न्  
    
[^१]: असिपत्रवने ऽग्निभिरिति ङ॥  
    
[^२]: गुरुपाके चेति ख॥ , ज॥ च  
:प् २४४  
    
क्षारह्रदे[^१] प्राणिहन्ता क्षुरधारे च भूमिहृत्   ।  
अम्बरीषे गोस्वर्णहृद् द्रुमच्छिद्वज्रशस्त्रके ॥०१६।  
मधुहर्ता परीतापे कालसूत्रे परार्थहृत् ।  
कश्मले ऽत्यन्तमांसाशी उग्रगन्धे ह्य् अपिण्डदः   ॥०१७।  
दुर्धरे तु काचभक्षी वन्दिग्राहरताश् च ये ।  
मञ्जुषे नरके लोहे ऽप्रतिष्ठे श्रुतिनिन्दकः ॥०१८।  
पूतिवक्त्रे कूटसाक्षी परिलुण्ठे धनापहा ।  
बालस्त्रीवृद्धघाती च कराले ब्राह्मणार्तिकृत्   ॥०१९।  
विलेपे मद्यपो विप्रो महाताम्रे तु मेदिनः[^२] ॥२०॥  
तथाक्रम्य पारदारान् ज्वलन्तीमायसीं शिलां   ।  
शाल्मलाख्ये तमालिङ्गेन् नारी बहुनरङ्गमा ॥०२१।  
आस्फोटजिह्वोद्धरणं स्त्रीक्षणान् नेत्रभेदनं   ।  
अङ्गारराशौ क्षिप्यन्ते मातृपुत्र्यादिगामिनः   ॥०२२।  
चौराः क्षुरैश् च भिद्यन्ते स्वमांसाशी च मांसभुक्   ।  
मासोपवासकर्ता वै न याति नरकन्नरः ॥०२३।  
एकादशीव्रतकरो भीष्मपञ्चकसद् व्रती ।  
    
\{इत्य् आग्नेये महापुराणे नरकस्वरूपवर्णनं नाम त्र्यधिकद्विशततमो ऽध्यायः ॥  }
    
:न्  
    
[^१]: क्षारकूपे इति ख॥ , छ॥ च  
    
[^२]: महाप्रेते तु भेदन इति ख॥ , ग॥ , घ॥ , ड॥ , छ॥ , ज॥ च  
:प् २४५  
    