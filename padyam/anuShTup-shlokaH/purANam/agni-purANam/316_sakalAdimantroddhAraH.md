+++
title = "३१६ सकलादिमन्त्रोद्धारः"

+++

\{अथ षोडशाधिकत्रिशततमो ऽध्यायः\}

सकलादिमन्त्रोद्धारः  
    
ईश्वर उवाच  
सकलं निष्कलं शून्यं कलाढ्यं स्वमलङ्कृतम्   ।  
क्षपणं क्षयमन्तस्थं कण्ठोष्ठं चाष्टमं  
शिवम् ॥००१।  
प्रासादस्य[^२] पराख्यस्य स्मृतं रूपं[^३] गुहाष्टधा   ।  
    
:न्  
    
[^१]: रिपुदुष्टादि वारयेदिति क॥ , ट॥ च  
    
[^२]: प्रसादस्येति ख॥  
    
[^३]: स्मृतिरूपमिति ख॥  
:प् १५५  
    
सदाशिवस्य शब्दस्य रूपस्याखिलसिद्धये ॥००२।  
अमृतश्चांशुभांश्चेन्दुश्चेश्वरश्चोग्र ऊहकः   ।  
एकपादेन ओजाख्य औषधश्चांशुमान् वशी ॥००३।  
अकारादेः क्षकारश् च ककारादेः क्रमादिमे   ।  
कामदेवः शिखण्डी च गणेशः कालशङ्करौ   ॥००४।  
एकनेत्रो द्विनेत्रश् च त्रिशिखो दीर्घबाहुकः[^१] ।  
एकपादर्धचन्द्रश् च बलपो योगिनीप्रियः ॥००५।  
शक्तीश्वरो महाग्रन्थिस्तर्पकः स्थाणुदन्तुरौ ।  
निधीशो नन्दी पद्मश् च तथान्यः शाकिनीप्रियः   ॥००६।  
सुखविम्बो भीषनश् च कृतान्तः प्राणसञ्ज्ञकः   ।  
तेजस्वी शक्र उदधिः श्रीकण्ठः सिम्ह एव च   ॥००७।  
शशाङ्को विश्वरूपश् च क्षश् च स्यान्नरसिंहकः   ।  
सूर्यमात्रासमाक्रान्तं विश्वरूपन्तु कारयेत् ॥००८।  
अंशुमत्संयुतं कृत्वा शशिवीजं विनायुतम्   ।  
ईशानमोजसाक्रान्तं प्रथमन्तु समुद्धरेत् ॥००९।  
तृतीयं पुरुषं विद्धि दक्षिणं पञ्चमं तथा   ।  
सप्तमं वामदेवन्तु सद्योजातन्ततःपरं ॥०१०।  
रसयुक्तन्तु नवमं ब्रह्मपञ्चपञ्चकमीरितम् ।  
ओङ्काराद्याश् चतुर्थ्यन्ता नमोन्ताः सर्वमन्त्रकाः   ॥०११।  
सद्योदेवा द्वितीयन्तु हृदयञ्चाङ्गसंयुतम् ।  
चतुर्थन्तु शिरो विद्धि ईश्वरन्नामनामतः ॥०१२।  
ऊहकन्तु शिखा ज्ञेया विश्वरूपसमन्विता ।  
    
:न्  
    
[^१]: त्रिशिखी चोर्ध्ववाहुक इति ख॥ , छ॥ च  
:प् १५६  
    
तन्मन्त्रमष्टमं ख्यातं नेत्रन्तु दशमं मतम्   ॥०१३।  
अस्त्रं शशी समाख्यातं शिवसञ्ज्ञं शिखिध्यजः   ।  
नमः स्वाहा तथा वौषत् हूं च फत्कक्रमेण तु   ॥०१४।  
जातिफट्कं हृदादीनां प्रासादं मन्त्रमावदे[^१]   ।  
ईशानाद्रुद्रसङ्ख्यातं प्रोद्धरेच्चांशुरञ्जितम्   ॥०१५।  
औषधाक्रान्तशिरसमूहकस्योपरिस्थितं ।  
अर्धचन्द्रोर्धनादश् च विन्दुद्वितयमध्यगं ॥०१६।  
तदन्ते विश्वरूपन्तु कुटिलन्तु त्रिधा ततः ।  
एवं प्रासादमन्त्रश् च सर्वकर्मकरो मनुः ॥०१७।  
शिखावीजं समुद्धृत्य फट्कारान्तन्तु चैव फट्   ।  
अर्धचन्द्रासनं ज्ञेयं कामदेवं ससर्पकम् ॥०१८।  
महापाशुपतास्त्रन्तु सर्वदुष्टप्रमर्दनम् ।  
प्रासादः सकलः प्रोक्तो निष्कलः प्रोच्यते ऽधुना   ॥०१९।  
औषधं विश्वरूपन्तु रुद्राख्यं सूर्यमण्डलम्   ।  
चन्द्रार्धं नादसंयोगं[^२] विसञ्ज्ञं कुटिलन्ततः   ॥०२०।  
निष्कलो भुक्तिमुक्तौ स्यात्पञ्चाङ्गो ऽयं सदाशिवः   ।  
अंशुमान् विश्वरूपञ्च आवृतं शून्यरञ्जितम्   ॥०२१।  
ब्रह्माङ्गरहितः शून्यस्तस्य मूर्तिरसस्तरुः ।  
विघ्ननाशाय भवति पूजितो बालबालिशैः ॥०२२।  
अंशुमान् विश्वरूपाख्यमूहकस्योपरि स्थितम् ।  
कलाढ्यं सकलस्यैव पूजाङ्गादि च सर्वतः ॥०२३।  
नरसिंहं कृतान्तस्थं तेजस्विप्राणमूर्धगम्   ।  
    
:न्  
    
[^१]: मन्त्रमादरेदिति ञ॥  
    
[^२]: चन्द्रार्धनादसंयुक्तमिति ख॥  
:प् १५७  
    
अंशुमानूहकाक्रान्तमधोर्धं स्वसलङ्घृतम्   ॥०२४।  
चन्द्रार्धनादनादान्तं ब्रह्मविष्णुविभूशित   ।  
उदधिं नरसिंहञ्च सूर्यमात्राविभेदितम् ॥०२५।  
यदा कृतं तदा तस्य ब्रह्माण्यङ्गानि पूर्ववत्   ।  
ओजाख्यमंशुमद्युक्तं प्रथमं वर्णमुद्धरेत्   ॥०२६।  
अशुमच्चांशुनाक्रान्तं द्वितीयं वर्णनायकम्   ।  
अंशुमानीश्वरन्तद्वत् तृतीयं मुक्तिदायकम्   ॥०२७।  
ऊहकञ्चांशुनाक्रान्तं वरुणप्रानतैजसम् ।  
पञ्चमन्तु समाख्यातं कृतान्तन्तु ततः परम्   ॥०२८।  
अंशुमानुदकप्राणः सप्तमं वर्णमुद्धृतम्   ।  
पद्ममिन्दुसमाक्रान्तं नन्दीशमेकपादधृक् ॥०२९।  
प्रथमञ्चान्ततो योज्यं क्षपणं दशवीजकम्   ।  
अस्यार्धं तृतीयञ्चैव पञ्चमं सप्तमं तथा   ॥०३०।  
सद्योजातन्तु नवमं द्वितीयाद्धृदयादिकम् ।  
दशार्णप्रणवं यत्तु फडन्तञ्चास्त्रमुद्धरेत्   ॥०३१।  
नमस्कारयुतान्यत्र ब्रह्माङ्गानि तु नान्यथा ।  
द्वितीयादष्टौ यावदष्टौ विद्येश्वरा मताः   ॥०३२।  
अनन्तेशश् च सूक्ष्मश् च तृतीयश् च शिवोक्तमः   ।  
एकमूर्च्येकरूपस्तु त्रिमूर्तिरपरस् तथा ॥०३३।  
श्रीकण्ठश् च शिखण्डी च अष्टौ  
विद्येश्वराःस्मृताः ।  
शिखण्डिनो ऽप्यनन्तान्तं मन्त्रान्तं मूर्तिरीरिता   ॥०३४।

\{इत्य् आग्नेये महापुराणे सकलादिमन्त्रोद्धारो नाम षोडशाधिकत्रिशततमो ऽध्यायः  }
:प् १५८  
    