+++
title = "२६३ देवपूजावैश्वदेवादिबलिः"

+++

\{अथ त्रिषष्ट्यधिकद्विशततमो ऽध्यायः  \}
    
देवपूजावैश्वदेवबलिः  
    
पुष्कर उवाच  
देवपूजादिकं कर्म वक्ष्ये चोत्पातमर्दनम् ।  
आपोहिष्टेति तिसृभिः स्नातो ऽर्घ्यं विओष्णवेर्पयेत्   ॥००१।  
हिरण्यवर्णा इति च पाद्यञ्च तिसृभिर्द्विज ।  
शन्न आपो ह्य् आचमनमिदमापो ऽभिषेचनं ॥००२।  
रथे अक्षे च तिसृभिर्गन्धं युवेति[^१] वस्त्रकं ।  
पुष्पं पुष्पवतीत्येवं धूपन्धूपोसि चाप्यथ   ॥००३।  
तेजोसि शुक्रं दीपं स्यान्मधुपर्कं दधीति च ।  
हिरण्यगर्भ इत्य् अष्टावृचः प्रोक्ता निवेदने ॥००४।  
अन्नस्य मनुजश्रेष्ठ पानस्य च सुगन्धिनः ।  
चामरव्यजनोपानच्छत्रं यानासने तथा ॥००५।  
    
:न्  
    
[^१]: गन्धं स्वधेति क॥ , ग॥ ,घ॥ , ज॥ च  
:प् ४६४  
    
यत् किञ्चिदेवमादि स्यात्सावित्रेण निवेदयेत् ।  
पौरुषन्तु जपेत् सूक्तं तदेव जुहुयात्तथा ॥००६।  
अर्चाभवे तथा वेद्याञ्जले पूर्णघते तथा ।  
नदीतीरे ऽथ कमले शान्तिः स्याद्विष्णुपूजनात्   ॥००७।  
ततो होमः प्रकर्तव्यो दीप्यमाने विभावसौ ।  
परिसम्मृज्य पर्युक्ष्य परिस्तीर्य परिस्तरैः ॥००८।  
सर्वान्नाग्रं समुद्धृत्य जुहुयात् प्रयतस्ततः ।  
वासुदेवाय देवाय प्रभवे चाव्ययाय च ॥००९।  
अग्नये चैव सोमाय मित्राय वरुणाय च ।  
इन्द्राय च महाभाग इन्द्राग्निभ्यां तथैव च ॥०१०।  
विश्वेभ्यश् चैव देवेभ्यः प्रजानां पतये नमः   ।  
अनुमत्यै तथा राम धन्वन्तरय एव च ॥०११।  
वास्तोष्पत्यै ततो देव्यै ततः स्विष्टिकृते ऽग्नये ।  
सचतुर्थ्यन्तनाम्ना[^१] तु हुत्वैतेभ्यो बलिं हरेत् ॥०१२।  
तक्षोपतक्षमभितः पूर्वेणाग्निमतः परम्   ।  
अश्वानामपि धर्मज्ञ ऊर्णानामानि चाप्यथ ॥०१३।  
निरुन्धी धूम्रिणीका च अस्वपन्ती[^२] तथैव च ।  
मेघपत्नी[^३] च नामानि सर्वेषामेव भार्गव ॥०१४।  
आग्नेयाद्याः क्रमेणाथ ततः शक्तिषु निक्षिपेत्   ।  
नन्दिन्यै च सुभाग्यै च सुमङ्गल्यै च भार्गव ॥०१५।  
    
:न्  
    
[^१]: स चतुर्थीकनाम्नेति पाठः साधुः  
    
[^२]: अश्वपर्णीति ज॥  
    
[^३]: मेघपर्णीति ज॥  
:प् ४६५  
    
भद्रकाल्यै ततो दत्वा स्थूणायाञ्च तथा श्रिये ।  
हिरण्यकेश्यै च तथा वनस्पतय एव च ॥०१६।  
धर्माधर्ममयौ द्वारे गृहमध्ये ध्रुवाय च ।  
मृत्यवे च वहिर्दद्याद्वरुणायोदकाशये ॥०१७।  
भूतेभ्यश् च बहिर्दद्याच्छरणे धनदाय च ।  
इन्द्रायेन्द्रपुरुषेभ्यो दद्यात् पूर्वेण मानवः ॥०१८।  
यमाय तत्पुरुषेभ्यो दद्याद्दक्षिणतस् तथा ।  
वरुणाय तत्पुरुषेभ्यो दद्यात्पश्चिमतस् तथा ॥०१९।  
सोमाय सोमपुरुषेभ्य उदग्दद्यादनन्तरं ।  
ब्रह्मणे ब्रह्मपुरुषेभ्यो मध्ये दद्यात्तथैव च ॥०२०।  
आकाशे च तथा चोर्ध्वे स्थण्डिलाय क्षितौ तथा ।  
दिवा दिवाचरेभ्यश् च रात्रौ रात्रिचरेषु च ॥०२१।  
बलिं वहिस् तथा दद्यात्सायं प्रातस्तु प्रत्यहं ।  
पिण्डनिर्वपणं कुर्यात् प्रातः सायन्न कारयेत्   ॥०२२।  
पित्रे तु प्रथमं दद्यात्तत्पित्रे तदनन्तरम् ।  
प्रपितामहाय तन्मात्रे पितृमात्रे ततो ऽर्पयेत् ॥०२३।  
तन्मात्रे दक्षिणाग्रेषु कुशेष्वेवं यजेत् पितॄन्   ।  
इन्द्रवारुणवायव्या याम्या वा नैरृताय ये ॥०२४।  
ते काकाः पितृगृहन्तु इमं पिण्डं मयोद्वृतम्   ।  
काकपिण्डन्तु मन्त्रेण शुनः पिण्डं प्रदापयेत्   ॥०२५।  
विवस्वतः कुले जातौ द्वौ श्यावशबलौ[^१] शुनौ ।  
तेषां पिण्डं प्रदास्यामि पथि रक्षन्तु मे सदा   ॥०२६।  
    
:न्  
    
[^१]: श्यामशबलाविति ज॥ , ञ॥ , ट॥ च  
:प् ४६६  
    
सौरभेय्यः[^१] सर्वहिताः पवित्राः पापनाशनाः[^२]   ।  
प्रतिगृह्णन्तु मे ग्रासं गावस्त्रैलोक्यमातरः ॥०२७।  
ग्रोग्रासञ्च स्वस्त्ययनं कृत्वा भिक्षां प्रदापयेत्   ।  
अतिथीन्दीनान् पूजयित्वा गृही भुञ्जीत च स्वयं   ॥०२८।  
    
ॐ भूः स्वाहा ॐ भूवः स्वाहा ॐ स्वः स्वाहा ॐ  
भूर्भुवः स्वः स्वाहा  
ॐ देवकृतस्यैनसो ऽवयजनमसि स्वाहा ॐ पितृकृतस्यैनसो  
ऽवयजनमसि स्वाहा ॐ आत्मकृतस्यैनसो ऽवयजनमसि स्वाहा ॐ  
मनुष्यकृतस्यैनसो ऽवयजनमसि स्वाहा ॐ एनस एनसो ऽवयजनमसि  
स्वाहा । यच्चाहमेनो विद्वांश् चकार यच्चविद्वांस्तस्य सर्वस्यैनसो  
ऽवयजनमसि स्वाहा अग्नये स्विष्टिकृते स्वाहा ॐ प्रजापतये स्वाहा  ॥  
विष्णुपूजावैश्वदेवबलिस्ते कीर्तितो मया ॥२९॥  
    
\{इत्य् आग्नेये महापुराणे देवपूजावैश्वदेवबलिर्नाम त्रिषष्ट्यधिकद्विशततमो ऽध्यायः ॥  }
    