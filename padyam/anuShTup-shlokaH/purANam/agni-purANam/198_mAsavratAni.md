+++
title = "१९८ मासव्रतानि"

+++

\{अथाष्टनवत्यधिकशततमो ऽध्यायः\}

मासव्रतानि  
अग्निर् उवाच  
मासव्रतकमाख्यास्ये भुक्तिमुक्तिप्रदायकं ।  
आषाढादिचतुर्मासमभ्यङ्गं वर्जयेत् सुधीः   ॥००१।  
वैशाखे पुष्पलवणन्त्यक्त्वा गोदो नृपो भवेत् ।  
गोदो मासोपवासी च[^१] भीमव्रतकरो हरिः[^२] ॥००२।  
आषाढादिचतुर्मासं प्रातःस्नायी च विष्णुगः   ।  
माघे मास्यथ चैत्रे वा गुडधेनुप्रदो भवेत् ॥००३।  
गुडव्रतस्तृतीयायां गौरीशः स्यान्महाव्रती   ।  
मार्गशीर्षादिमासेषु नक्तकृद्विष्णुलोकभाक्   ॥००४।  
एकभक्तव्रती तद्वद् द्वादशीव्रतकं पृठक्[^३]   ।  
फलव्रती चतुर्मासं फलं त्यक्त्वा प्रदापयेत् ॥००५।  
श्रावणादिचतुर्मासं व्रतैः सर्वं लभेद्व्रती   ।  
आषाढस्य सिते पक्षे एकादश्यामुपोषितः ॥००६।  
चातुर्मास्यव्रतानान्तु कुर्वीत परिकल्पनं ।  
आषाढ्याञ्चाथ सङ्क्रान्तौ कर्कटस्य[^४] हरिं यजेत्   ॥००७।  
इदं व्रतं मया देव गृहीतं पुरतस्तव ।  
    
:न्  
    
[^१]: मासे यवाशो चेति ख॥  
    
[^२]: भीमव्रतपरो हरिरिति ङ॥  
    
[^३]: द्वादशीव्रतकं परमिति ङ॥  
    
[^४]: आषाढगं वृषसङ्क्रान्त्यां कर्कटे चेति झ॥  
:प् २३३  
    
निर्विघ्नां सिद्धिमायातु प्रसन्ने त्वयि केशव ॥००८।  
गृहीते ऽस्मिन् व्रते देव यद्यपूर्णे म्रिये ह्य् अहं ।  
तन्मे भवतु सम्पूर्णं त्वत्प्रसादाज्जनार्दन ॥००९।  
मांसादि त्यक्त्वा[^१] विप्रः स्यात्तैलत्यागी हरिं यजेत्   ।  
एकान्तरोपवासी च त्रिरात्रं विष्णुलोकभाक् ॥०१०।  
चान्द्रायणी विष्णुलोकी मौनी स्यान् मुक्तिभाजनं   ।  
प्राजापत्यव्रती स्वर्गी शक्तुयावकभक्षकः ॥०११।  
गुग्धाद्याहारवान् स्वर्गी पञ्चगव्याम्बुभ्क्तथा ।  
शाकमूलफलाहारी नरो विष्णुपुरीं व्रजेत्[^२]   ॥०१२।  
मांसवर्जी यवाहारो रसवर्जी हरिं व्रजेत् ।  
कौमुदव्रतमाख्यास्ये आश्विने समुपोषितः ॥०१३।  
द्वादश्यां पूजयेद्विष्णुं प्रलिप्याब्जोत्पलादिभिः   ।  
घृतेन तिलतैलेन दीपनैवेद्यमर्पयेत् ॥०१४।  
ॐ नमो वासुदेवाय मालत्या मालया यजेत् ।  
धर्मकामार्थमोक्षांश् च प्राप्नुयात् कौमुदव्रती   ॥०१५।  
सर्वं लभेद्धरिं प्रार्च्य मासोपवासकव्रती ।  
    
\{इत्य् आग्नेये महापुराणे मासव्रतानि नाम अष्टनवत्यधिकशततमो ऽध्यायः ॥  }
    
:न्  
[^१]: मत्स्यादि त्यक्त्वेति ख॥ , घ॥ , छ॥ च । मत्स्यत्यागी तु इति ङ।  
    
[^२]: विष्णुपुरं व्रजेदिति ख॥ , ट॥ च  
:प् २३४  
    