+++
title = "२०५ भीष्मपञ्चकव्रतं"

+++

\{अथ पञ्चाधिकद्विशततमो ऽध्यायः\}

भीष्मपञ्चकव्रतं  
    
अग्निर् उवाच  
भीष्मपञ्चकमाख्यास्ये व्रतराजन्तु सर्वदं ।  
कार्त्तिकस्यामले पक्षे एकादश्यां समचरेत् ॥००१।  
दिनानि पञ्चत्रिःस्नाती पञ्चव्रीहितिलैस् तथा[^१] ।  
तर्पयेद्देवपित्रादीन् मौनी सम्पूजयेद्धरिं ॥००२।  
पञ्चगव्येन संस्नाप्य देवं पञ्चामृतेन च ।  
चन्दनाद्यैः समालिप्य गुग्गुलुं सघृतन्दहेत् ॥००३।  
दीपं दद्याद्दिवारात्रौ नैवेद्यं परमान्नकं   ।  
ॐ नमो वासुदेवाय जपेदष्टोत्तरं शतं ॥००४।  
    
:न्  
    
[^१]: यवव्रीहितिलैस्तथेति घ॥ , ङ॥ , छ॥ , ज॥ च  
:प् २४८  
    
जुहुयाच्च घृताभ्यक्तांस्तिलव्रीहींस्ततो व्रती ।  
षडक्षरेण मन्त्रेण स्वाहाकारान्वितेन च ॥००५।  
कमलैः पूजयेत् पादौ द्वितीये बिल्वपत्रकैः ।  
जानु सक्थि तृतीये ऽथ नाभिं भृङ्गरजेन तु ॥००६।  
वाणबिल्वजवाभिस्तु चतुर्थे पञ्चमे ऽहनि ।  
मालत्या भूमिशायी स्यादेकादश्यान्तु गोमयं   ॥००७।  
गोमूत्रं दधि दुग्धं च पञ्चमे पञ्चगव्यकं   ।  
पौर्णमास्याञ्चरेन्नक्तं भुक्तिं मुक्तिं लभेद्व्रती   ॥००८।  
भीष्मः कृत्वा हरिं प्राप्तस्तेनैव[^१] भीष्मपञ्चकं   ।  
ब्राह्मणः पूजनाद्यैश् च उपवासादिकं व्रतं[^२]   ॥००९।  
    
\{इत्य् आग्नेये महापुराणे भीष्मपञ्चकं नाम पञ्चाधिकद्विशततमो ऽध्यायः ॥  }
    