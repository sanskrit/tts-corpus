+++
title = "२७७ पुरुवंशः"

+++

\{अथ सप्तसप्रत्यधिकद्विशततमो ऽध्यायः\}

पुरुवंशवर्णनं  
    
अग्निर् उवाच  
पुरोर्जनमेजयो ऽभूत्प्राचीन्नन्तस्तु तत्सुतः ।  
प्राचीन्नन्तान्मनस्त्युस्तु तस्माद्वीतमयो नृपः   ॥००१।  
शुन्धुर्वीतमयाच्चाभूच्छुन्धोर्बहुविधः[^१] सुतः   ।  
बहुविधाच्च संयातिरहोवादी च तत्सुतः ॥००२।  
तस्य पुत्रो ऽथ भद्राशोअ भद्राश्वस्य दशात्मजाः   ।  
ऋचेयुश् च कृषेयुश् च सन्नतेयुस् तथात्मजः ॥००३।  
घृतेयुश् च चितेयुश् च स्थण्डिलेयुश् च सत्तमः ।  
धर्मेयुः सन्नतेयुश् च कृचेयुर्मतिनारकः ॥००४।  
तंसुरोघः प्रतिरथः पुरस्तो मतिनारजाः ।  
आसीत्पतिरथात्कण्वः कण्वान्मेधातिथिस्त्वभूत्   ॥००५।  
तंसुरोघाच्च चत्वारो दुष्मन्तो ऽथ प्रवीरकः ।  
सुमन्तश्चानयो वीरो दुष्मन्ताद्भरतो ऽभवत् ॥००६।  
शकुन्तलायान्तु बली यस्य नाम्ना तु भारताः ।  
सुतेषु मातृकोपेन नष्टेषु भरतस्य च ॥००७।  
ततो मरुद्भिरानीय पुत्रः स तु वृहस्पतेः ।  
सङ्क्रामितो भरद्वाजः क्रतुभिर्वितथो ऽभवत् ॥००८।  
स चापि वितथः पुत्रान् जनयामास पञ्च वै ।  
    
:न्  
    
[^१]: शग्भुर्वीतमयाश्चाभूच्छम्भोर्बहुविध इति ख॥ , ज॥ , च॥  
:प् २४  
    
सुहोत्रञ्च सुहोतारङ्गयङ्गर्भन्तथैव च ॥००९।  
कपिलश् च महात्मानं सुकेतुञ्च सुतद्वयम् ।  
कौशिकञ्च गृत्सपतिं तथा गृत्सपतेः सुताः   ॥०१०।  
ब्रह्माणाः क्षत्रिया वैश्याः काशे दीर्घतमाः[^१]  
सुताः ।  
ततो धन्वन्तरिश्चासीत्तत्सुतो ऽभूच्च केतुमान् ॥०११।  
केतुमतो हेमरथो दिवोदास इतिश्रुतः ।  
प्रतर्दनो दिवोदासाद्भर्गवत्सौ प्रतर्दनात् ॥०१२।  
वत्सादनर्क आसीच्च अनर्कात् क्षेमको ऽभवत् ।  
क्षेमकद्वर्षकेतुश् च वर्षकेतोर्विभुः स्मृतः[^२]   ॥०१३।  
विभोरानर्तः पुत्रो ऽभूद्विभोश् च सुकुमारकः ।  
सुकुमारात्सत्यकेतुर्वत्सभूमिस्तु वत्सकात् ॥०१४।  
सुहोत्रस्य वृहत्पुत्रो वृहतस्तनयास्त्रयः ।  
अजमीढो द्विमीढश् च पुरुमीढश् च वीर्यवान्   ॥०१५।  
अजमीढस्य केशिन्यां जज्ञे जह्नुः प्रतापवान्[^३]   ।  
जह्नोरभूदजकाश्वो बलाकाश्वस्तदात्मजः ॥०१६।  
वलाकाश्वस्य कुशिकः कुशिकात् गाधिरिन्द्रकः ।  
गाधेः सत्यवती कन्या विश्वामित्रः सूतोत्तमः   ॥०१७।  
देवरातः कतिमुखा विश्वामित्रस्य ते सुताः ।  
शुनःशेफो ऽष्टकश्चान्यो ह्य् अजमीढात् सुतो ऽभवत्   ॥०१८।  
नीलिन्यां शान्तिरपरः पुरुजातिः सुशान्तितः   ।  
    
:न्  
    
[^१]: काशदीर्घतमा इति ज॥  
    
[^२]: सुत इति ख॥ , छ॥ , ज॥ , च  
    
[^३]: प्रभाववानिति ख॥  
:प् २५  
    
पुरुजातेस्तु वाह्याश्वो वाह्याश्च्वात् पञ्च पार्थिवाः   ॥०१९।  
मुकुलः सृञ्जयश् चैव राजा वृहदिषुस् तथा ।  
यवीनरश् च[^१] कृमिलः पाञ्चाला इति विश्रुताः   ॥०२०।  
मुकुलस्य तु मौकुल्याः क्षेत्रोपेता द्विजातयः ।  
चञ्चाश्वो मुकुलाज्जज्ञे चञ्चाश्वान्मिथुनं ह्य् अभुत्   ॥०२१।  
दिवोदासो ह्य् अहल्या च अहल्यायां शरद्वतात् ।  
शतानन्दः शतानन्दात् सत्यधृन्मिथुनन्ततः   ॥०२२।  
कृपः कृपी किवोदासान्मैत्रेयः सोमपस्ततः   ।  
सृञ्जयात् पञ्चधनुषः सोमदत्तश् च तत्सुतः   ॥०२३।  
सहदेवः सोमदत्तात् सहदेवात्तु सोमकः ।  
आसीच्च सोमकाज्जन्तुर्जन्तोश् च पृषतः सुतः ॥०२४।  
पृषताद्द्रुपदस्तस्माद्धृष्टद्युम्नो ऽथ तत्सुतः   ।  
धृष्ठकेतुश् च धूमिन्यामृक्षो ऽभूदजमीढतः   ॥०२५।  
ऋक्षात्सम्वरणो जज्ञे कुरुः सम्वरणात्ततः   ।  
यः प्रयागादपाक्रम्य कुरुक्षेत्रञ्चकार ह ॥०२६।  
कुरोः सुधन्वा सुधनुः परिक्षिच्चारिमेजयः ।  
सुधन्वनः सुहोत्रो ऽभूत् सुहोत्राच्च्यवनो ह्य् अभूत् ॥०२७।  
वशिष्ठपरिचाराभ्यां सप्तासन् गिरिकासुताः   ।  
वृहद्रथः कुशो वीरो यदुः प्रत्यग्रहो बलः   ॥०२८।  
मत्स्यकाली कुशाग्रो ऽतो ह्य् आसीद्राज्ञो वृहद्रथात्   ।  
कुशाग्राद्वृषभो जज्ञे तस्य सत्यहितः सुतः ॥०२९।  
सुधन्वा तत्सुतश्चोर्ज ऊर्जादासीच्च सम्भवः ।  
    
:न्  
    
[^१]: यवीनचश्चेति ख॥, छ॥ , ञ॥ , च  
:प् २६  
    
सम्भवाच्च जरासन्धः सहदेवश् च तत्सुतः ॥०३०।  
सहदेवादुदापिश् च उदापेः श्रुतकर्मकः ।  
परिक्षितस्य दायादो धार्मिको जनमेजयः ॥०३१।  
जनमेजयात्त्रसदस्युर्जह्नोस्तु सुरथः सुतः ।  
श्रुतसेनोग्रसेनौ च भीमसेनश् च नामतः ॥०३२।  
जनमेजयस्य पुत्रौ तु सुरथो महिमांस् तथा ।  
सुरथाद्विदूरथो ऽभूदृक्ष आसीद्विदूरथात् ॥०३३।  
ऋक्षस्य तु द्वितीयस्य भीमसेनो ऽभवत्सुतः ।  
प्रतीपो भीमसेनात्तु प्रतीपस्य तु शान्तनुः ॥०३४।  
देवापिर्वाह्लिकश् चैव सोमदत्तस्तु शान्तनोः ।  
वाह्लिकात्सोमदत्तो ऽभुद्भूरिर्भूरिस्रवाः शलः   ॥०३५।  
गङ्गायां शान्तनोर्भीष्मः काल्यायां विचित्रवीर्यकः   ।  
कृष्णद्वैपायनश् चैव क्षेत्रे वैचित्रवीर्यके ॥०३६।  
धृतरष्ट्रञ्च पाण्डुञ्च विदुरञ्चाप्यजीजनत्   ।  
पाण्डोर्युधिष्ठिरः कुन्त्यां भीमश् चैवार्जुनस्त्रयः   ॥०३७।  
नकुलः सहदेवश् च पाण्डोर्माद्य्राञ्च दैवतः   ।  
अर्जुनस्य च सौभद्रः परिक्षिदभिमन्युतः ॥०३८।  
द्रौपदी पाण्डवानाञ्च प्रिया तस्यां युधिष्ठिरात्   ।  
प्रतिविन्ध्यो भीमसेनाच्छ्रुतकीर्तिर्धनञ्जयात्[^१] ॥०३९।  
सहदेवाच्छ्रुतकर्मा शतानीकस्तु नाकुलिः ।  
भीमसेनाद्धिडिम्बायामन्य आसीद् घटीत्कचः   ॥०४०।  
एते भूता भविष्याश् च नृपाः सङ्ख्या न विद्यते   ।  
    
:न्  
    
[^१]: अत्र पाठः पतितः धनञ्जयात् क उत्पन्न इति  
विशेषाप्राप्तेः  
:प् २७  
    
गताः कालेन कालो हि हरिस्तं पूजयेद्द्विज ॥०४१।  
होममग्नौसमुद्दिश्य कुरु सर्वप्रदं यतः ॥०४१एफ़्।  
    
\{इत्य् आग्नेये महापुराणे पुरुवंशवर्णनं नाम सप्तसप्तत्यधिकद्विशततमो ऽध्यायः ॥  }
    