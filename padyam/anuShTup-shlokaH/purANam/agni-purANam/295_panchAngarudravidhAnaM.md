+++
title = "२९५ पञ्चाङ्गरुद्रविधानं"

+++

\{अथ पञ्चनवत्यधिकद्विशततमो ऽध्यायः\}

पञ्चाङ्गरुद्रविधानं  
    
अग्निर् उवाच  
वक्ष्ये रुद्रविधानन्तु पञ्चाङ्गं सर्वदं परं   ।  
हृदयं शिवसङ्कल्पः शिवः सूक्तन्तु पौरुषम्   ॥००१।  
शिखाभ्यः सम्भृतं सूक्तमाशुः कवचमेव च   ।  
शतरुद्रियमस्त्रञ्च रुद्रस्याङ्गानि पञ्च हि ॥००२।  
पञ्चाङ्गान्न्यस्य तं ध्यात्वा जपेद्रुद्रांस्तः क्रमात्   ।  
यज्जाग्रत इति सूक्तं यदृचं मानसं विदुः ॥००३।  
ऋषिः स्याच्छिवमङ्कल्पश्छन्दस्त्रिष्टुवुदाहृतं   ।  
शिवः सहस्रशीर्षेति तस्य नारायणो ऽप्यृषिः   ॥००४।  
देवता पुरुषो ऽनुष्टुप्छन्दो ज्ञेयञ्च त्रैष्टुभम्   ।  
अभ्यश्रसम्भृतं सूक्तमृषिरुत्तरगोनरः[^१]   ॥००५।  
आद्यानान्तिमृणां त्रिष्टुप्छन्दो ऽनुष्ठुव्द्वयोरपि   ।  
    
:न्  
    
[^१]: उत्तरगोनस इति ज॥ , ट॥ च  
:प् ९७  
    
छन्दस्त्रिष्टुभमन्त्यायाः पुरुषो ऽस्यापि देषता   ॥००६।  
आशुरिन्त्रो द्वादशानां छन्दस्त्रिष्टुवुदाहृतं   ।  
ऋषिः प्रोक्तः प्रतिरथः सूक्ते सप्तदशार्चके   ॥००७।  
पृथक् पृथक् देवताः स्युः पुरुविदङ्गदेवता   ।  
अवशिष्टदैवतेषु छन्दो ऽनुष्टुवुदाहृतं   ॥००८।  
असौ यमो भवित्रीन्द्रः पुरुलिङ्गोक्तदेवताः[^१] ।  
पङ्क्तिच्छन्दो ऽथ मर्माणि त्वपलिङ्गोक्तदेवताः ॥००९।  
रौद्राध्याये च सर्वस्मिन्नार्षं स्यात् परमेष्वपि   ।  
प्रजापतिर्वा देवानां कुत्सस्य तिसृणाम् पुनः ॥०१०।  
मनोद्वयोरुमैका स्याद्रुद्रो रुद्राश् च देवताः ।  
आद्योनुवाको ऽथ पूर्व एकरुद्राख्यदैवतः ॥०११।  
छन्दो गायत्र्यमाद्याया अनुष्टुप् तिसृणामृचाम्   ।  
तिसृणाञ्च तथा पङ्क्तिरनुष्टुवथ संस्मृतम्   ॥०१२।  
द्वयोश् च जगतीछन्दो रुद्राणामप्यशीतयः ।  
हिरण्यवाहवस्तिस्रो नमो वः किरिकाय च ॥०१३।  
पञ्चर्चो रुद्रदेवाः स्युर्मन्त्रे रुद्रानुवाककः[^२]   ।  
विंशके रुद्रदेवास्ताः प्रथमा वृहती स्मृता   ॥०१४।  
ऋग्द्वितीया त्रिजगती त्रिष्टुवेव च ।  
अनुष्टुभो यजुस्तिस्र आर्यादिज्ञः सुसिद्धिभाक् ॥०१५।  
त्रैलोक्यमोहनेनापि विषव्याध्यरिमर्दनं[^३] ।  
    
:न्  
    
[^१]: भवित्रीति त्रिष्टुब् लिङ्गोक्तदेवतेति ख॥  
    
[^२]: रुद्रात्मवाचक इति ज॥ , ट॥ च  
    
[^३]: विषव्याधिविमर्दनमिति ज॥  
:प् ९८  
    
इं श्रीं ह्रीं ह्रौं हूं[^१] त्रैलोक्यमोहनाय विष्णवे  
नमः ।०१६।  
अगुष्टुभं नृसिंहेन विषव्याधिविनाशनं   ॥०१६एफ़्।  
ॐ इं इं[^२] उग्रवीरं मंहाविष्णुं ज्वलन्तं  
सर्वतोमुखं ।  
नृसिंहं भीषणं मृत्युमृत्युम्नमाम्यहं   ॥०१७।  
अयमेव तु पञ्चाङ्गो मन्त्रः सर्वार्थसाधकः ।  
द्वादशाष्टाक्षरौ मन्त्रौ विषव्याधिविमर्दनौ   ॥०१८।  
कुब्जिका त्रिपुरा गौरी चन्द्रिका[^३] विषहारिणी ।  
प्रसादमन्त्रो विषहृदायुरारोग्यवर्धनः ॥०१९।  
सौरो विनायकस्तद्वद्रुद्रमन्त्राः सदाखिलाः ॥०१९एफ़्।  
    
\{इत्य् आग्नेये महापुराणे पञ्चाङ्गरुद्रविधानन्नाम पञ्चनवत्यधिकद्विशततमो ऽध्यायः ॥  }
    