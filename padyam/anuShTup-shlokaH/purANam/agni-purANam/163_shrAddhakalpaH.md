+++
title = "१६३ श्राद्धकल्पः"

+++

\{अथ त्रिषष्ठ्यधिकशततमो ऽध्यायः\}

श्राद्धकल्पकथनं  
    
पुष्कर उवाच  
श्राद्धकल्पं प्रवक्ष्यामि भुक्तिमुक्तिप्रदं शृणु   ।  
निमन्त्र्य विप्रान् पूर्वेद्युः स्वागतेनापराह्णतः   ॥००१।  
प्राच्योपवेशयेत् पीठे युग्मान्दैवे ऽथ पित्रके ।  
अयुग्मान् प्राङ्मुखान्दैवे त्रीन् पैत्रे चैकमेव वा ॥००२।  
मातामहानामप्येवन्तन्त्रं वा वैश्यदेविकं ।  
प्राणिप्रक्षालनं दत्त्वा विष्टरार्थं कुशानपि   ॥००३।  
आवाहयेदनुज्ञातो विश्वे देवास इत्य् ऋचा ।  
यवैरन्ववकीर्याथ(?) भाजने सपवित्रके ॥००४।  
शन्नोदेव्या पयः क्षिप्त्वा यवोसीति यवांस् तथा   ।  
यादिव्या इतिमन्त्रेण हस्ते ह्य् अर्घं विनिक्षिपेत् ॥००५।  
दत्वोदकं गन्धमाल्यं धूपदानं प्रदीपकं   ।  
अपसव्यं ततः कृत्वा पितॄणामप्रदक्षिणं   ॥००६।  
:प् १५०  
    
द्विगुणांस्तु कुशान् कृत्वा ह्य् उशन्तस्त्वेत्यृचा पितॄन्   ।  
आवाह्य तदनुज्ञातो जपेदायान्तु नस्ततः ॥००७।  
यवार्थास्तु तिलैः कार्याः कुर्यादर्घ्यादि पूर्ववत्   ।  
दत्त्वार्घ्यं संश्रवान् शेषान् पात्रे कृत्वा विधानतः   ॥००८।  
पितृभ्यः स्थानमसीति न्युब्जं पात्रं करोत्यधः   ।  
अग्नौ करिष्य आदाय पृच्छत्यन्नं घृतप्लुतं   ॥००९।  
कुरुष्वेति ह्य् अनुज्ञातो हुत्वाग्नौ पितृयज्ञवत् ।  
हुतशेषं प्रदद्यात्तु भाजनेषु समाहितः ॥०१०।  
यथालाभोपपन्नेषु रौप्येषु तु विशेषतः ।  
दत्वान्नं पृथिवीपात्रमिति पात्राभिमन्त्रणं   ॥०११।  
कृत्वेदं विष्णुरित्यन्ने द्विजाङ्गुष्ठं निवेशयेत्   ।  
सव्याहृतिकां गायत्रीं मधुवाता इति त्यचं ॥०१२।  
जप्त्वा यथासुखं वाच्यं भुञ्जीरंस्ते ऽपि वाग्यताः   ।  
अन्नमिष्टं हविष्यञ्च दद्याज्जप्त्वा पवित्रकं   ॥०१३।  
अन्नमादाय तृप्ताः स्थ शेषं चैवान्नमस्य च   ।  
तदन्नं विकिरेद् भूमौ दद्याच्चापः सकृत् सकृत्   ॥०१४।  
सर्वमन्नमुपादाय सतिलं दक्षिणामुखः ।  
उच्छिष्टसन्निधौ पिण्डान् प्रदद्यात् पितृयज्ञवत्   ॥०१५।  
मातामहानामप्येवं दद्यादाचमनं ततः ।  
स्वस्ति वाच्यं ततः कुर्यादक्षय्योदकमेव च ॥०१६।  
दत्वा तु दक्षिणां शक्त्या स्वधाकारमुदाहरेत्   ।  
वाच्यतामित्यनुज्ञातः स्वपितृभ्यः स्वधोच्यतां[^१]   ॥०१७।  
    
:न्  
    
[^१]: मातामहानामित्यादिः, स्वपितृभ्यः स्वधोच्यतामित्यन्तः  
पाठः झ॥ पुस्तके नास्ति  
:प् १५१  
    
कुर्युरस्तु स्वधेत्युक्ते भूमौ सिञ्चेत्ततो जलं ।  
प्रीयन्तामिति वा दैवं विश्वे देवा जलं ददेत् ॥०१८।  
दातारो नो ऽभिवर्धन्तां वेदाः सन्ततिरेव च ।  
श्रद्धा च नो माव्यगमद्बहुदेयं च नो ।स्त्विति ॥०१९।  
इत्युक्त्वा तु प्रिया वाचः प्रणिपत्य विसर्जयेत् ।  
वाजे वाज इति प्रीतपितृपूर्वं विसर्जनं[^१] ॥०२०।  
यस्मिंस्तु संश्रवाः पूर्वमर्घपात्रे निपातिताः   ।  
पितृपात्रं तदुत्तानं कृत्वा विप्रान् विसर्जयेत् ॥०२१।  
प्रदक्षिणमनुब्रज्य भक्त्वा तु पितृसेवितं ।  
ब्रह्मचारी भवेत्तान्तु रजनीं ब्राह्मणैः सह   ॥०२२।  
एवं प्रदक्षिणं कृत्वा वृद्धौ नान्दीमुखान् पितॄन्   ।  
यजेत दधिकर्कन्धुमिश्रान् पिण्डान् यवैः क्रिया   ॥०२३।  
एकोद्दिष्टं दैवहीनमेकार्घैकपवित्रकं ।  
आवाहनाग्नौकरणरहितं ह्य् अपसव्यवत् ॥०२४।  
उपतिष्ठतामित्यक्षय्यस्थाने पितृविसर्जने ।  
अभिरम्यतामिति वदेद् ब्रूयुस्ते ऽभिरताः स्म ह ॥०२५।  
गन्धोदकतिलैर् युक्तं कुर्यात् पात्रचतुष्टयं ।  
अर्घार्थपितृपात्रेषु प्रेतपात्रं प्रसेचयेत् ॥०२६।  
ये समाना इति द्वाभ्यां शेषं पूर्ववदाचरेत् ।  
एतत् सपिण्डीकरणमेकोद्दिष्टं स्तिया सह[^२] ॥०२७।  
अर्वाक्सपिण्डीकरणं यस्य संवत्सराद् भवेत् ।  
    
:न्  
    
[^१]: पितृपूर्वं विसर्जयेदिति ख॥ , छ॥ , झ॥ च  
    
[^२]: स्त्र्या अपीति ख॥ , छ॥ च  
:प् १५२  
    
तस्याप्यन्नं सोदकुम्भं दद्यात् संवत्सरं द्विजे   ॥०२८।  
मृताहनि च कर्तव्यं प्रतिमासन्तु वत्सरं ।  
प्रतिसंवत्सरं कार्यं श्राद्धं वै मासिकान्नवत्   ॥०२९।  
हविष्यान्नेन वै मासं पायसेन तु वत्सरं ।  
मात्स्यहारिणकौरभ्रशाकुनच्छागपार्षतैः[^१]   ॥०३०।  
ऐणरौरववाराहशाशैर् मांसैर् यथाक्रमं ।  
मासवृद्ध्याभितृप्यन्ति दत्तैर् एव[^२] पितामहाः   ॥०३१।  
खड्गामिषं महाशल्कं मधुयुक्तान्नमेव च[^३]   ।  
लोहामिषं कालशाकं मांसं वार्धीनसस्य च   ॥०३२।  
यद्ददाति गयास्थञ्च सर्वमानन्त्यमुच्यते[^४] ।  
तथा वर्षात्रयोदश्यां मघासु च न संशयः   ॥०३३।  
कन्यां प्रजां वन्दिनश् च पशून् मुख्यान् सुतानपि   ।  
घृतं कृषिं च वाणिज्यं द्विशफैकशफं तथा   ॥०३४।  
ब्रह्मवर्चस्विनः पुत्रान् स्वर्णरूप्ये सकुप्यके ।  
ज्ञातिश्रैष्ठ्यं सर्वकामानाप्नोति श्राद्धदः सदा   ॥०३५।  
प्रतिपत्प्रभृतिष्वेतान्वर्जयित्वा चतुर्दशीं ।  
शस्त्रेण तु हता ये वै तेषां तत्र प्रदीयते ॥०३६।  
स्वर्गं[^५] ह्य् अपत्यमोजश् च शौर्यं क्षेत्रं बलं तथा   ।  
पुत्रश्रैष्ठ्यं ससौभाग्यमपत्यं मुख्यतां सुतान्   ॥०३७।  
    
:न्  
    
[^१]: मात्स्याविहारिणौरभ्रशाकुनच्छागपार्षतैर् इति छ॥  
    
[^२]: दत्तैर् इहेति घ॥ , ङ॥ , ञ॥ च  
    
[^३]: मधुमुद्गान्नमेव वेति ङ॥  
    
[^४]: सर्वमानन्त्यमश्नुते इति घ॥ , ङ॥ च  
    
[^५]: स्वर्णमिति ख॥ , छ॥ च  
:प् १५३  
    
प्रवृत्तचक्रतां पुत्रान् वाणिज्यं प्रसुतां तथा   ।  
अरोगित्वं यशो वीतशोकतां परमाङ्गतिं ॥०३८।  
घनं विद्यां भिषकसिद्धिं रूप्यं गाश्चाप्यजाविकं   ।  
अश्वानायुश् च विधिवत् यः श्राद्धं सम्प्रयच्छति   ॥०३९।  
कृत्तिकादिभरण्यन्ते स कामानाप्नुयादिमान् ।  
वसुरुद्रादितिसुताः पितरः श्राद्धदेवताः ॥०४०।  
प्रीणयन्ति मनुष्याणां[^१] पितॄन् श्राद्धेन तर्पिताः   ।  
आयुः प्रजां धनं[^२] विद्यां स्वर्गं मोक्षं सुखानि च   ॥०४१।  
प्रयच्छन्ति तथा राज्यं प्रीता नॄणां पितामहाः[^३]  ॥४२॥  
    
\{इत्य् आग्नेये महापुराणे श्राद्धकल्पो नाम त्रिषष्ट्यधिकशततमो ऽध्यायः ॥  }
    