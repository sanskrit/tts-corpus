+++
title = "०८९ एकतत्त्वदीक्षा"

+++

\{अथोननवतितमो ऽध्यायः\}

एकतत्त्वदीक्षाकथनं  
    
ईश्वर उवाच  
अथैकतात्त्विकी दीक्षा लघुत्वादुपदिश्यते ।  
सूत्रबन्धादि कुर्वीत यथायोगं निजात्मना ॥००१।  
कालाग्न्यादिशिवान्तानि तत्त्वानि परभावयेत् ।  
समतत्त्वे समग्राणि सूत्रे मणिगणानिव ॥००२।  
आवाह्य शिवतत्त्वादि गर्भाधानादि पूर्ववत् ।  
मूलेन किन्तु कुर्वीत सर्वशुल्कसमर्पणं ॥००३।  
प्रददीत ततः पूर्णां तत्त्ववातोपगर्भितां ।  
एकयैव यया शिष्यो निर्वाणमधिगच्छति ॥००४।  
योजनायै शिवे चान्यां स्थिरत्वापादनाय च ।  
दत्वा पूर्णां प्रकुर्वीत शिवकुम्भाभिषेचनं   ॥००५।

\{इत्य् आदिमहपुराणे आग्नेये एकतत्त्वदीक्षाकथनं नाम ऊननवतितमो ऽध्यायः  }
:प् २८४  
    