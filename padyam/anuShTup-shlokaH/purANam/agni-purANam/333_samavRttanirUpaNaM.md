+++
title = "३३३ समवृत्तनिरूपणं"

+++

\{अथ त्रयस्त्रिंशदधिकत्रिशततमो ऽध्यायः\}

समवृत्तनिरूपणं  
    
अग्निर् उवाच  
यतिर्विच्छेद इत्य् उक्तस्तत्तन्मध्यान्तयौ गणौ ।  
यौसः कुमारलालिता तौ गौ चित्रपदा स्मृता ॥००१।  
विद्युन्माला मममागणैर् भूतगणैर् भवेत् ।  
माणवका क्रीडितकं वनौ हलमुखी वसः ॥००२।  
स्याद्भुजङ्गशिशुसूतानौ मेहनं मरुतं ननौ   ।  
भवेच्छुद्धविराड्वृत्तं समौ जगौ ॥००३।  
:प् १९२  
    
पणवोमलयोमः[^१] स्याज्जौ गौ मयूरसारिणी ।  
सत्तामभसगा वृत्तं भजताद्युपरिस्थिता ॥००४।  
रुक्मवती भससगाविन्द्रावज्रा तजौ गजौ ।  
जतौ जगौ गूपपूर्वावाद्यन्ताद्युपजातयः ॥००५।  
दोधकं भगभागौ स्यात् शालिनी मतभागगौ ।  
यतिः समुद्रा ऋषयः वातोर्मी मभतागगौ   ॥००६।  
चतुःस्वरा स्याद्भ्रमरी विलासिता मभौनलौ ।  
समुद्रा अथ ऋषयो वनौ लौगौ रथोद्धता ॥००७।  
सामताधनभागोगोवृत्ताननसमाश् च सः ।  
श्येनी वजवनागः स्याद्रम्या नपरगागगः ॥००८।  
जगती वंशस्था वृत्तं जतौ जावथ तौ जवौ ।  
इन्द्रवंशा तोटकं सैश् चतुर्भिः प्रतिपादतः   ॥००९।  
भवेद्द्रुतविलम्बिता नभौ भवावथौ नलौ ।  
स्यौ श्रीपुठो वसुवेदा जलोगतिजलौ जमौ ॥०१०।  
जसौ वसर्ववश्चाथ ततं ननमराः स्मृतं ।  
कुसुमविचित्रा न्यौ द्यौ नौ नौ रौ स्याच्चलाम्बिका[^२] ॥०११।  
भुजङ्गप्रयातं थैः स्याच्चतुर्भिः स्रग्विनीभवैः   ।  
प्रमिताक्षरा गजौ सौ कान्तोत्पीडा मतौ समौ[^३]   ॥०१२।  
वैश्वदेवी[^४] ममयायाः पञ्चाङ्गा नवमालिनी   ।  
    
:न्  
    
[^१]: मलघाग इति ख॥  
    
[^२]: चरणात्मिका इति ख॥ । चञ्चलाम्बिका इति ट॥  
    
[^३]: ममाविति ख॥  
    
[^४]: विश्वदेवीति ख  
:प् १९३  
    
नजौ भयौ प्रतिपादं गणा यदि जगत्यपि ॥०१३।  
प्रहर्षणी मवजवा गोपतिर्वह्निदिक्षु च ।  
रुचिरा जभसजगा च्छिन्ना वेदैर् ग्रहैः स्मृता ॥०१४।  
मत्तमयूरं मतया सगौ वेदरहे यतिः ।  
गौरीनलनसागः स्यादसम्बाधा नतौ नगौ ॥०१५।  
गोग इन्द्रियनवकौ ननौ वसनगाः स्वराः ।  
स्वराश्चापराजिता स्यान्ननभाननगाः स्वराः   ॥०१६।  
द्विःप्रहरणकलिता[^१] वसन्ततिलका नभौ ।  
जौ गौ सिंहोन्नता सा स्यान्मुनेरुद्धर्षणी च सा   ॥०१७।  
चन्द्रावर्ता ननौ सोमावर्तर्तुनवकः स्मृतः ।  
मणिगुणनिकरा सौ मालिनौ नौ मयौ ययः ॥०१८।  
यतिर्वसुस्वरा भौ वौ नतलमित्रसग्रहाः[^२] ।  
ऋषभगजविलासितं ज्ञेया शिखरिणी जगौ ॥०१९।  
रसभालभृगुरुद्राः पृथ्वीजसजसा जनौ ।  
गोवसुग्रहविच्छिन्ना पिङ्गलेनेरिता पुरा ॥०२०।  
वंशपत्रपतितं स्याद् भवना भौ नगौ सदिक् ।  
हरिणी नसमारः सो नगौ रसचतुःस्वराः ॥०२१।  
मन्दाक्रान्ता नभनतं तगौगछिरसस्वराः ।  
कुसुमितलता वेल्लिता यययाः शराः ॥०२२।  
रथाः स्वराः प्रतिरथससजाः सतताश् च गः   ।  
शार्दूलविक्रीडितं स्यादादित्यमुनयो यतिः ॥०२३।  
    
:न्  
    
[^१]: द्विःप्रहरणञ्चलितेति ख॥  
    
[^२]: लननागात्रसग्रहा इति ञ॥  
:प् १९४  
    
कृतिः सुवदना मोरो भनया भनगाः सुराः   ।  
यतिर्मुनिरसाश्चाथ इति वृत्तं क्रमात् स्मृतम् ॥०२४।  
स्नग्धरा मरतानोमोयपौ त्रिःसप्तका यतिः ।  
समुद्रकं भरजानोवनगो दशभास्कराः ॥०२५।  
अश्वललितं नजभा जभजा भनमीशतः ।  
मत्ताक्रीडा ममनना नौनग्नौ गोष्टमातिथिः   ॥०२६।  
तन्वी भनतसाभोभो लयो वाणसुरार्ककाः ।  
क्रौञ्चपदा भमतता नौ नौ वाणशराष्टतः   ॥०२७।  
भुजङ्गविजृम्भितं ममतना ननवासनौ ।  
गोष्टेशमुनिभिश्छेदो ह्य् उपहाराख्यमीदृअशम्   ॥०२८।  
मननानतानः सो गगौ ग्रहरसो रसात्[^१] ।  
नौ सप्तरोदण्डदः स्याच्चण्डवृष्टिप्रघातकं[^२]   ॥०२९।  
रेफवृद्ध्या णणवा स्युर्व्यालजीमूतमुख्यकाः   ।  
शेषे वै प्रचिता ज्ञेया गाथाप्रस्तार उच्यते ॥०३०एफ़्।  
    
\{इत्य् आग्नेये महापुराणे समवृत्तनिरूपणं नाम त्रयस्त्रिंशदधिकत्रिशततमो ऽध्यायः  }
    