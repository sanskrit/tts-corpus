+++
title = "३१४ स्तम्भनादिमन्त्राः"

+++

\{अथ चतुर्दशाधिकत्रिशततमो ऽध्यायः\}

स्तम्भनादिमन्त्राः  
    
अग्निर् उवाच  
स्तम्भनं मोहनं वश्यं विद्वेषोच्चाटनं वदे   ।  
विषव्याधिमरोगञ्च मारणं शमनं पुनः   ॥००१।  
भूर्जे कूर्मं समालिख्य ताडनेन षड्ङ्गुलम्   ।  
मुखपादचतुर्ष्केषु ततो मन्त्रं न्यसेद्द्विजः ॥००२।  
चतुष्पादेषु क्रीं कारं ह्रीं कारं मुखमध्यतः   ।  
गर्भे विद्यां ततो लिख्य साधकं पृष्ठतो लिखेत्   ॥००३।  
:प् १५२  
    
मालामन्त्रैस्तु संवेष्ट्य इष्टकोपरि सन्न्यमेत् ।  
विधाय कूर्मपृष्ठेन करालेनाभिसम्पठेनत्   ॥००४।  
महाकूर्मं पूजयित्वा पादप्रोक्षन्तु निक्षिपेत् ।  
ताडयेद्वामपादेन स्मृत्वा शत्रुञ्च सप्तधा ॥००५।  
ततः सञ्जायते शत्रोस्तम्भनं मुखरागतः ।  
कृत्वा तु भैरवं रूपं मालामन्त्रं समालिखेत्   ॥००६।  
ॐ शत्रुसुखस्तम्भनी कामरूपा आलीढकरी  
    
ह्रीं फें फेत्कारिणी मम शत्रूणां देवदत्तानां  
मुखं स्तम्भय २ मम सर्वविद्वेषिणां मुखस्तम्भनं कुरु २  
ॐ हूं फें फेत्कारिणि स्वाहा  
फट् हेतुञ्च समालिख्य तज्जपान्तं महाबलं ।  
वामेनैव नगं शूलं संलिखेद्दक्षिणे करे ॥००७।  
लिखेन्मन्त्रमघोरस्य सङ्ग्रामे स्तम्भयेदरीन् ।  
ॐ नमो भगवत्यै भगमालिनि विस्फुर २ स्पन्द २ नित्यक्लिन्ने द्रव २ हूं  
सः क्रीं काराक्षरे स्वाहा ॥  
एतेन रोचनाद्यैस्तु तिलकाम्मोहयेज्जगत् ॥००८।  
    
ॐ फें हूं फट् फेत्कारिणि ह्रीं ज्वल २ त्रैलोक्यं मोहय २  
गुह्यकालिके स्वाहा  
अनेन तिलकं कृत्वा राजादीनां वशीकरं ।  
गर्धभस्य रजो गृह्य कुसुमं सूतकस्य च ॥००९।  
नारीरजः क्षिपेद्रात्रौ शय्यादौ द्वेषकृद्भवेत्   ।  
गोखुरञ्च तथा शृङ्गमश्वस्य च खुरं तथा   ॥०१०।  
शिरः सर्पस्य सङ्क्षिप्तं हृहेषूच्चाटनं भवेत्   ।  
:प् १५३  
    
करवीरशिफा पीता ससिद्धार्था च मरणे ॥०११।  
व्यालछुच्छुन्दरीरक्तं करवीरं तदर्थकृत् ।  
सरटं षट्पदञ्चापि तथा कर्कटवृश्चिकम्   ॥०१२।  
चूर्णीकृत्य क्षिपेत्तैले तदभ्यङ्गश् च कुष्ठकृत्   ।  
    
ॐ नवरहाय सर्वशत्रून् मम साधय २ मारय २ ॐ सों मं  
वुं चुं ॐ शं वां कें ॐ स्वहा  
अनेनार्कशतैर् अर्च्य श्मशाने तु निधापयेत् ॥०१३।  
भूर्जे वा प्रतिमायां वा मारणाय रिपोर्ग्रहाः   ।  
    
ॐ कुञ्जरी ब्रह्माणी । ॐ मञ्जरी माहेश्वरी । ॐ वेताली  
कौमारी ॐ काली वैष्णवी । ॐ अघोरा वाराहि । ॐ वेताली  
इन्त्राणी उर्वशी । ॐ जयानी यक्षिणी । नवमातरो हे मम  
शत्रुं गृह्णत २  
भूर्जे नाम रिपोर्लिख्य श्मशाने पूजिते म्रियेत् ॥०१४।

\{इत्य् आग्नेये महापुराणे स्तम्भनादिमन्त्रा नाम चतुर्दशाधिकत्रिशततमो ऽध्यायः  }
    