+++
title = "३१९ मण्डलानि"

+++

\{अथोनविंशत्यधिकत्रिशततमो ऽध्यायः\}

मण्डलानि  
ईश्वर उवाच  
सर्वतो भद्रकान्यष्टमण्डलानि वदे गुह ।  
शक्तिमासाधयेत् प्राचीमिष्टायां विषुवे सुधीः   ॥००१।  
चित्रास्वात्यन्तरेणाथ दृष्टसूत्रेण वा पुनः   ।  
पूर्वापरायतं सूत्रमास्फाल्य मध्यतो ऽङ्कयेत् ॥००२।  
    
:न्  
    
[^१]: द्विपर्णकमिति ख॥  
:प् १६२  
    
कोटिद्वयन्तु तन्मध्यादङ्कयेद्दक्षिणोत्तरम् ।  
मध्ये द्वयं प्रकर्तव्य स्फालयेद्दक्षिनोत्तरम् ॥००३।  
शतक्षेत्रार्धमानेन कोणसम्पातमादिशेत् ।  
एवं सूत्रचतुष्कस्य स्फालनाच्चतुरस्रकम् ॥००४।  
जायते तत्र कर्तव्यं भद्रस्वेदकरं शुभम् ।  
वसुभक्तेन्दु द्विपदे क्षेत्रे वीथी च भागिका ॥००५।  
द्वारं द्विपदिकं पद्ममानाद्धै सकपोलकम् ।  
कीणबन्धविचित्रन्तु द्विपदं तत्र वर्तयेत् ॥००६।  
शुक्लं पद्मं कर्णिका तु पीता चित्रन्तु केशरम् ।  
रक्ता वीथी तत्र कल्प्या द्वारं लोकेशरूपकं ॥००७।  
रक्तकोणं विधौ नित्ये नैमित्तिकाब्जकं शृणु ।  
असंसक्तन्तु संसक्तं द्विधाब्जं भुक्तिमुक्तिकृत्   ॥००८।  
असंसक्तं मुमुक्षूणां संसक्तं तत्त्रिधा पृथक्   ।  
बालो युवा च वृद्धश् च नामतः फलसिद्धिदाः   ॥००९।  
पद्मक्षेत्रे तु सूत्राणि दिग्विदिक्षु विनिक्षिपेत् ।  
वृत्तानि पञ्चकल्पानि पद्मक्षेत्रसमानि तु ॥०१०।  
प्रथमे कर्णिका तत्र पुष्करैर् नवभिर्युता ।  
केशराणि चतुर्विंशद्वितीये ऽथ तृतीयके ॥०११।  
दलसन्धिर्गजकुम्भ निभान्तर्यद्दलाग्रकम् ।  
पञ्चमे व्योमरूपन्तु संसक्तं कमलं स्मृतं   ॥०१२।  
असंसक्ते दलाग्रे तु दिग्भागैर् विस्तराद्भजेत् ।  
भागद्वयपरित्यागाद्वस्वंशैर् वर्तयेद्दलम् ॥०१३।  
सन्धिविस्तरसूत्रेण तन्मूलादञ्जयेद्दलम् ।  
:प् १६३  
    
सव्यासव्यक्रमेणैव वृद्धमेतद्भवेत्तथा ॥०१४।  
अथ वा सन्धिमध्यात्तु भ्रामयेदर्धचन्द्रवत् ।  
सन्धिद्वयाग्रसूत्रं वा बालपद्मन्तथा भवेत् ॥०१५।  
सन्धिसूत्रार्धमानेन पृष्ठतः परिवर्तयेत् ।  
तीक्ष्णाग्रन्तु सुवातेन कमलं भुक्तिमुक्तिदम् ॥०१६।  
भुक्तिवृद्धौ च वश्यादौ बालं पद्मं समानकं   ।  
नवनाभं नवहस्तं भागैर् मन्त्रात्मकैश् च तत्   ॥०१७।  
मध्ये ऽब्जं पट्टिकावीजं द्वारेणाब्जस्य मानतः   ।  
कण्ठोपकण्ठमुक्तानि तद्वाह्ये वीथिका मता   ॥०१८।  
पञ्चभागान्विता[^१] सा तु समन्ताद्दशभागिका ।  
दिग्विदिक्ष्वष्ट पद्मानि द्वारपद्मं सवीथिकम्   ॥०१९।  
तद्वाह्ये पञ्च पदिका वीथिका यत्र भूषिता ।  
पद्मवद्द्वारकण्ठन्तु पदिकञ्चौष्ठकण्ठकं   ॥०२०।  
कपोलं पदिकं कार्यं दिक्षु द्वारत्रयं स्पुटम्   ।  
कोणबन्धं त्रिपत्तन्तु द्विपट्टं वज्रवद्भवेत् ॥०२१।  
मध्यन्तु कमलं शुक्लं पीतं रक्तञ्च नीलकम्   ।  
पीतशुक्लञ्च धूम्रञ्च रक्तं पीतञ्च मुक्तिदम्   ॥०२२।  
पूर्वादौ कमलान्यष्ट शिवविष्ण्वादिकं जपेत्   ।  
प्रासादमध्यतो ऽभ्यर्च्य शक्रादीनब्जकादिषु ॥०२३।  
अस्त्राणि वाह्यवीथ्यान्तु विष्ण्वादीनश्वमेघभाक्   ।  
पवित्रारोहणादौ च महामण्डलमालिखेत् ॥०२४।  
अष्टहस्तं पुरा क्षेत्रं रसपक्षैर् विवर्तयेत् ।  
    
:न्  
    
[^१]: पञ्चभागमितेति ख॥ , छ॥ च  
:प् १६४  
    
द्विपदं कमलं मध्ये वीथिका पदिका ततः ॥०२५।  
दिग्विदिक्षु ततो ऽष्टौ च नीलाब्जानि विवर्तयेत् ।  
मध्यपद्मप्रमाणेन त्रिंशत्पद्मानि तानि तु ॥०२६।  
दलसन्धिविहीनानि नीलेन्दीवरकानि च ।  
तत्पृष्ठे पदिका वीथी स्वस्तिकानि तदूर्ध्वतः   ॥०२७।  
द्विपदानि तथा चाष्टौ कृतिभागकृतानि तु ।  
वर्तयेत् स्वस्तिकांस्तत्र वीथिका पूर्ववद्वहिः ॥०२८।  
द्वाराणि कमलं यद्वदुपकण्ठ्युतानि[^१] तु ।  
रक्तं कोणं पीतवीथी नीलं पद्मञ्चमण्डले   ॥०२९।  
स्वस्तिकादि विचित्रञ्च सर्वकामप्रदं गुह ।  
पञ्चाब्जं पञ्चहस्तं स्यात् समन्ताद्दशभाजितम्   ॥०३०।  
द्विपदं कमलं वीथी पट्टिका दिक्षु पङ्कजम्   ।  
चतुष्कं पृष्ठतो वीथी पदिका द्विपदान्यथा   ॥०३१।  
कण्ठोपकण्ठयुक्तानि द्वारान्यब्जन्तु मध्यतः   ।  
पञ्चाब्जमण्डले ह्य् अस्मिन् सितं पीतञ्च पूर्वकम्   ॥०३२।  
वैदूर्याभं दक्षिणाब्जं कुन्दाभं वारुणं कजम्   ।  
उत्तराब्जन्तु शङ्खाभमन्यत् सर्वं विचित्रकम् ॥०३३।  
सर्वकामप्रदं वक्ष्ये दशहस्तन्तु मण्डलम् ।  
विकारभक्तन्तुर्याश्रं द्वारन्तु द्विपदं भवेत् ॥०३४।  
मध्ये पद्मं पूर्ववच्च विघ्नध्वंसं वदाम्यथ   ।  
चतुर्हस्तं पुरं कृत्वा वृत्रञ्चैव करद्वयम् ॥०३५।  
वीथीका हस्तमात्रन्तु स्वस्तिकैर् वहुभिर्वृता ।  
    
:न्  
    
[^१]: तद्वदुपकण्ठयुतानीति ख॥ , ञ॥ च  
:प् १६५  
    
हस्तमात्राणि द्वाराणि विक्षु वृत्तं सपद्मकम्   ॥०३६।  
पद्मानि पञ्च शुक्लानि मध्ये पूज्यश् च निष्कलः   ।  
हृदयादीनि पूर्वादौ विदिक्ष्वस्त्राणि वै यजेत् ॥०३७।  
प्राग्वच्च पञ्च ब्रह्माणि बुद्ध्याधारमतो वदे ।  
शतभागे तिथिभागे पद्मं लिङ्गाष्टकं दिशि   ॥०३८।  
मेखलाभागसंयुक्तं कण्ठं द्विपदिकं भवेत्   ।  
आचार्यो बुद्धिमाश्रित्य कल्पयेच्च लतादिकम् ॥०३९।  
चतुःषट्पञ्चमाष्टादि खाछिखाद्यादि मण्डलम्   ।  
खाक्षीन्दुसूर्यगं सर्वं खाक्षि चैवेन्दुवर्णनात्   ॥०४०।  
चत्वारिंशदधिकानि चतुर्दशशतानि हि ।  
मण्डलानि हरेः शम्भोर्देव्याः सूर्यस्य सन्ति च   ॥०४१।  
दशसप्तविभक्ते तु लतालिङ्गोद्भवं शृणु ।  
दिक्षु पञ्चत्रयञ्चैकं त्रयं पञ्च च लोमयेत्[^१]   ॥०४२।  
ऊर्ध्वगे द्विपदे लिङ्गमन्दिरं पार्श्वकोष्ठयोः   ।  
मध्येन द्बिपदं पद्ममथ चैकञ्च पङ्कजं ॥०४३।  
लिङ्गस्य पार्श्वयोर्भद्रे पदद्वारमलोपनात् ।  
तत्पार्श्वशोभाः षड्लोप्य लताः शेषास् तथा हरेः   ॥०४४।  
ऊर्ध्वं द्विपदिकं लोप्य हरेर्भद्राष्टकं स्मृतम्   ।  
रश्मिमानसमायुक्तवेदलोपाच्च शोभिकम् ॥०४५।  
पञ्चविंशतिकं पद्मं ततः पीठमपीठकम्   ।  
द्वयं द्वयं रक्षयित्वा उपशोभास् तथाष्ट च   ॥०४६।  
देव्यादिख्यापकं भद्रं वृहन्मध्ये परं लघु   ।  
    
:न्  
    
[^१]: लोपयेदिति ञ॥ । लोपयेदिति ट  
:प् १६६  
    
मध्ये नवपदं पद्मं कोणे भद्रचतुष्टयम्   ॥०४७।  
त्रयोदशपदं शेषं बुद्ध्याधारन्तु मण्डलं   ।  
शतपत्रं षष्ट्यधिकं बुद्ध्याधारं हरादिषु   ॥०४८।

\{इत्य् आग्नेये महापुराणे मण्डलानि नामोनविंशत्यधिकत्रिशततमो ऽध्यायः  }
    