+++
title = "१२८ युद्धजयार्णवीयकोटचक्रं"

+++

\{अथ अष्टाविंशत्यधिकशततमो ऽध्यायः\}

कोटचक्रम्  
    
ईअवर उवाच  
कोटचक्रं प्रवक्ष्यामि चतुरस्रं पुरं लिखेत् ।  
चतुरस्रं पुनर्मध्ये तन्मध्ये चतुरस्रकम् ॥००१।  
:प् ६१  
    
नाडीत्रितयचिह्नाढ्यं मेषाद्याः पूर्वदिङ्मुखाः   ।  
कृत्तिका पूर्वभागे तु अश्लेषाग्नेयगोचरे ॥००२।  
भरणी दक्षिणे देया विशाखां नैरृते न्यसेत्   ।  
अनुराधां पश्चिमे च श्रवणं वायुगोचरे ॥००३।  
धन्बिष्ठाञ्चोत्तरे न्यस्य ऐशान्यां रेवतीं तथा   ।  
वाह्यनाड्यां स्थितान्येव अष्टौ ह्य् ऋक्षाणि यत्नतः   ॥००४।  
रोहिणीपुष्यफल्गुण्यः स्वाती ज्येष्ठा क्रमेण तु   ।  
अभिजिच्छततारा तु अश्विनी मध्यनाडिका ॥००५।  
कोटमध्ये तु या नाडी कथयामि प्रयत्नतः ।  
मृगश्चाभ्यन्तरे पूर्वं तस्याग्नेये पुनर्वसुः   ॥००६।  
उत्तराफल्गुनी याम्ये चित्रा नैरृतसंस्थिता ।  
मूलन्तु पश्चिमे न्यस्योत्तराषाढान्तु वायवे ॥००७।  
पूर्वभाद्रपदा सौम्ये रेवती ईशगोचरे ।  
कोटस्याभ्यन्तरे नाडी ह्य् ऋक्षाष्टकसमन्विता   ॥००८।  
आर्द्रा हस्ता तथाषाढा चतुष्कञ्चोत्तरात्रिकम्   ।  
मध्ये स्तम्भचतुष्कन्तु दद्यात् कोटस्य कोटरे ॥००९।  
एवं दुर्गस्य विन्यासं वाह्ये स्थानं दिशाधिपात्   ।  
आगन्तुको यदा योद्धा ऋक्षवान् स्यात्फलान्वितः   ॥०१०।  
कोटमध्ये ग्रहाः सौम्या यदा ऋक्षान्विताः पुनः   ।  
जयं मध्यस्थितानान्तु भङ्गमागामिनो विदुः ॥०११।  
प्रवेशभे प्रवेष्टव्यं निर्गमभे च निर्गमेत् ।  
भृगुः सौम्यस् तथा भौम ऋक्षान्तं सकलं यदा   ॥०१२।  
तदा भङ्गं विजानीयाज्जयमागन्तुकस्य च ।  
:प् ६२  
    
प्रवेशर्क्षचतुष्के तु सङ्ग्रामञ्चारभेद् यदा ॥०१३।  
तदा सिद्ध्यति तद्दुर्गं न कुर्यात्तत्र विस्मयम् ॥१४॥  
    
\{इत्य् आग्नेये महापुराणे युद्धजयार्णवे कोटचक्रं नामाष्टाविंशत्यधिकशततमो ऽध्यायः ॥  }
    