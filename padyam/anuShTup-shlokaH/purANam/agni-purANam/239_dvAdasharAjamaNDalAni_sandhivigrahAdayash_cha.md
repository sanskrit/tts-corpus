+++
title = "२३९ द्वादशराजमण्डलानि सन्धिविग्रहादयश् च"

+++

\{अथोनचत्वारिंशदधिकद्विशततमो ऽध्यायः\}

षाड्गुण्यं  
    
राम उवाच  
मण्डलं चिन्तयेत् मुख्यं राजा द्वादशराजकं   ।  
अरिर्मित्रमरेर्मित्रं मित्रमित्रमतः परं ॥००१।  
    
:न्  
    
[^१]: राज्यं राष्ट्रञ्चेति ख॥ , छ॥ , ञ॥ च  
    
[^२]: लक्षयेदिति ञ॥  
:प् ३६६  
    
तथारिमित्रमित्रञ्च विजिगीषोः पुरः स्मृताः[^१]   ।  
पार्ष्णिग्राहः स्मृतः पश्चादाक्रन्दस्तदनन्तरं   ॥००२।  
आसारावनयोश् चैवं विजगीषाश् च मण्डलं   ।  
अरेश् च विजिगीषोश् च मध्यमो भूम्यनन्तरः ॥००३।  
अनुग्रहे संहतयोर् निग्रहे व्यस्तयोः प्रभुः ।  
मण्डलाद्वहिरेतेषामुदासीनो बलाधिकः ॥००४।  
अनुग्रहे संहतानां व्यस्तानां च बुधे प्रभुः   ।  
सन्धिञ्च विग्रहं यानमासानदि वदामि ते ॥००५।  
बलवद्विग्रहीतेन सन्धिं कुर्याच्छिवाय च ।  
कपाल उपहारश् च सन्तानः सङ्गतस् तथा ॥००६।  
उपन्यासः प्रतीकारः संयोगः पुरुषान्तरः   ।  
अदृष्टनर आदिष्ट आत्मापि स उपग्रहः ॥००७।  
परिक्रमस् तथा छिन्नस् तथा च परदूषणं ।  
स्कन्धोपयेयः सन्धिश् च सन्धयः षोडशेरिताः   ॥००८।  
परस्परोपकारश् च मैत्रः सम्बन्धकस् तथा[^२] ।  
उपहाराश् च चत्वारस्तेषु मुख्याश् च सन्धयः   ॥००९।  
बालो वृद्धो दीर्घरोगस् तथा बन्धुवहिष्कृतः   ।  
मौरुको भीरुकजनो लुब्धो लुब्धजनस् तथा ॥०१०।  
विरक्तप्रकृतिश् चैव विषयेष्वतिशक्तिमान् ।  
अनेकचित्तमन्त्रश् च देवब्राह्मणनिन्दकः ॥०११।  
दैवोपहतकश् चैव दैवनिन्दक एव च ।  
दुर्भिक्षव्यसनोपेतो बलव्यसनसङ्कुलः ॥०१२।  
    
:न्  
    
[^१]: पुरःस्थिता इति ख॥ , छ॥ च  
    
[^२]: मैत्रः सुखकरस्तथेति ग॥  
:प् ३६७  
    
स्वदेशस्थो बहुरिपुर्मुक्तः कालेन यश् च ह ।  
सत्यधर्मव्यपेतश् च विंशतिः पुरुषा अमी ॥०१३।  
एर्तैः सन्धिं न कुर्वीत विगृह्णीयात्तु केबलं   ।  
परस्परापकारेण पुंसां भवति विग्रहः ॥०१४।  
आत्मनो ऽभ्युदयाकाङ्क्षी पीड्यमानः परेण वा   ।  
देशकालबलोपेतः प्रारभेतेह विग्रहं[^१] ॥०१५।  
राज्यस्त्रीस्थानदेशानां ज्ञानस्य च बलस्य च ।  
अपहारी[^२] मदो मानः पीडा वैषयिकी तथा   ॥०१६।  
ज्ञानात्मशक्तिधर्माणां[^३] विघातो दैवमेव च   ।  
मित्रार्थञ्चापमानश् च तथा बन्धुविनाशनं ॥०१७।  
भूतानुग्रहविच्छेदस् तथा मण्डलदूषणं ।  
एकार्थाभिनिवेशत्वमिति विग्रहयोनयः ॥०१८।  
सापत्न्यं वास्तुजं स्त्रीजं वाग्जातमपराधजं   ।  
वैरं पञ्चविधं प्रोक्तं साधनैः प्रशमन्नयेत्   ॥०१९।  
किञ्चित्फलं निष्फलं वा सन्दिग्धफलमेव च ।  
तदात्वे दोषजननमायत्याञ्चैव निष्फलं ॥०२०।  
आयत्याञ्च तदात्वे च दोषसञ्जननं तथा ।  
अपरिज्ञातवीर्येण परेण स्तोभितो ऽपि वा ॥०२१।  
परार्थं स्त्रीनिमित्तञ्च दीर्घकालं द्विजैः सह   ।  
अकालदैवयुक्तेन बलोद्धतसखेन च ॥०२२।  
    
:न्  
    
[^१]: आत्मन इत्य् अदिः, विग्रहमित्यन्तः पाठः ग॥पुस्तके नास्ति  
    
[^२]: अवहार इति घ॥  
    
[^३]: ज्ञानार्थशक्तिधर्माणामिति ञ॥  
:प् ३६८  
    
तदात्वे फलसंयुक्तमायत्यां फलवर्जितं ।  
आयत्यां फलसंयुक्तं तदात्वे निष्फलं तथा   ॥०२३।  
इतीमं षोडशविधन्नकुर्यादेव विग्रहं ।  
तदात्वायतिसंशुद्धं कर्म राजा सदाचरेत् ॥०२४।  
हृष्टं पुष्टं बलं मत्वा गृह्णीयाद्विपरीतकं   ।  
मित्रमाक्रन्द आसारो यदा स्युर्दृढभक्तयः ॥०२५।  
परस्य विपरीतञ्च तदा विग्रहमाचरेत् ।  
विगृह्य सन्धाय तथा सम्भूयाथ प्रसङ्गतः   ॥०२६।  
उपेक्षया च निपुणैर् यानं पञ्चविधं स्मृतं   ।  
परस्परस्य सामर्थ्यविघातादासनं स्मृतं ॥०२७।  
अरेश् च विजगीषोश् च यानवत् पञ्चधा स्मृतम् ।  
बलिनीर्द्विषतोर्मध्ये वाचात्मानं समर्पयन् ॥०२८।  
द्वैधीभावेन तिष्ठेत काकाक्षिवदलक्षितः   ।  
उभयोरपि सम्पाते सेवेत बलवत्तरं ॥०२९।  
यदा द्वावपि नेच्छेतां संश्लेषं जातसंविदौ   ।  
तदोपसर्पेत्तच्छत्रुमधिकं वा स्वयं व्रजेत्[^१] ॥०३०।  
उच्छिद्यमानो बलिना निरुपायप्रतिक्रियः ।  
कुलोद्धतं सत्यमार्यमासेवेत बलोत्कटं[^२] ॥०३१।  
तद्दर्शनोपास्तिकता नित्यन्तद्भावभाविता ।  
तत्कारितप्रश्रियता वृत्तं संश्रयिणः श्रुतं   ॥०३२।  
    
\{इत्य् आग्नेये महापुराणे षाड्गुण्यं नाम एकोनचत्वार्तिंशदधिकद्विशततमो ऽध्यायः ॥  }
    
:न्  
    
[^१]: उभयोरित्यादिः, स्वयं व्रजेदित्यन्तः पाठः ज॥ पुस्तके  
नास्ति  
    
[^२]: बलोत्करमिति ग॥ , घ॥ , ज॥ , ञ॥ च  
:प् ३६९  
    