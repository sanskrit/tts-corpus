+++
title = "१७६ प्रतिपद्व्रतानि"

+++

\{अथ षट्सप्तत्यधिकशततमो ऽध्यायः\}

प्रतिपद्व्रतानि  
    
अग्निर् उवाच  
वक्ष्ये प्रतिपदादीनि व्रतान्यखिलदानि ते ।  
कार्त्तिकाश्वयुजे चैत्रे प्रतिपद्ब्रह्मणस्तिथिः ॥००१।  
पञ्चदश्यान्निराहारः प्रतिपद्यर्चयेदजं ।  
ॐ तत् सद्ब्रह्मणे नमो गायत्र्या वाव्दमेककं ॥००२।  
अक्षमालाश्रुवन्दक्षे[^१] वामे श्रुचकमण्डलु[^२]   ।  
लम्बकूर्चञ्च जटिलं हैमं ब्रह्माणमर्चयेत् ॥००३।  
शक्त्या क्षीरं प्रदद्यात्तु ब्रह्मा मे प्रीयतामिति   ।  
निर्मलो भोगभ्क् स्वर्गे भूमौ विप्रो धनी भवेत् ॥००४।  
धन्यं व्रतं प्रवक्ष्यामि अधन्यो धन्यतां व्रजेत्   ।  
मार्गशीर्षे प्रतिपदि नक्तं हुत्वा प्युपोषितः[^३]   ॥००५।  
अग्नये नम इत्य् अग्निं प्रार्च्याव्दं सर्वभाग् भवेत् ।  
प्रतिपद्येकभक्ताशी समाप्ते कपिलाप्रदः ॥००६।  
वैश्वानरपदं याति शिखिव्रतमिदं स्मृतं ।  
    
\{इत्य् आग्नेये महापुराणे प्रतिपद्व्रतानि नाम षट्सप्तत्यधिकशततमो ऽध्यायः ॥  }
    
:न्  
    
[^१]: अक्षमालाश्रुचं दक्षे इति छ॥  
    
[^२]: वामे दण्डकमण्डलु इति छ॥ , झ॥ । वामे श्रुवकमण्डलु इति  
छ॥  
    
[^३]: नक्तं कृच्चाभ्युपोषित इति ग॥  
:प् १९९  
    