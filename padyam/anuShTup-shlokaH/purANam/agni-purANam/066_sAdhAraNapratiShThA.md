+++
title = "०६६ साधारणप्रतिष्ठा"

+++

\{अथ षट्षष्टितमो ऽध्यायः\}

साधारणप्रतिष्ठाविधानं  
    
भगवानुवाच  
समुदायप्रतिष्ठाञ्च वक्ष्ये सा वासुदेववत् ।  
आदित्या वसवो रुद्राः साध्या विश्वे ऽश्विनौ तथा ॥००१।  
ऋषयश् च तथा सर्वे वक्ष्ये तेषां विशेषकं   ।  
यस्य देवस्य यन्नाम तस्याद्यं गृह्य चाक्षरं ॥००२।  
मात्राभिर्भेदयित्वा तु दीर्घाण्यङ्गानि भेदयेत्[^१]   ।  
प्रथमं कल्पयेद्वीजं सविन्दुं प्रणवं नतिं[^२]   ॥००३।  
सर्वेषां मूलमन्त्रेण पूजनं स्थापनं तथा   ।  
नियमव्रतकृच्छ्राणां मठसङ्क्रमवेश्मनां   ॥००४।  
मासोपवासं द्वादश्यां इत्य् आदिस्थापनं वदे ।  
शिलां पूर्णघटं कांस्यं सम्भारं स्थापयेत्ततः   ॥००५।  
ब्रह्मकूर्चं समाहृत्य श्रपेद् यवमयं चरुं ।  
क्षीरेण कपिलायास्तु तद्विष्णोरिति साधकः ॥००६।  
प्रणवेनाभिघार्यैव दर्व्या सङ्घट्टयेत्ततः ।  
साधयित्वावतार्याथ विष्णुमभ्यर्च्य होमयेत् ॥००७।  
व्याहृता चैव गायत्र्या तद्विप्रासेति होमयेत् ।  
विश्वतश् चक्षुर्वेद्यैर् भूरग्नये तथैव च ॥००८।  
सूर्याय प्रजापतये अन्तरिक्षाय होमयेत् ।  
द्यौः स्वाहा ब्रह्मणे स्वाहा पृथिवी महाराजकः   ॥००९।  
तस्मै सोमञ्च राजानं इन्द्राद्यैर् होममाचरेत् ।  
    
:न्  
    
[^१]: अङ्गानि कल्पयेदिति ख, ङ, चिह्नितपुस्तकद्वयपाठः  
    
[^२]: प्रणवं गतिमिति ख, चिह्नितपुस्तकपाठः  
:प् १९४  
    
एवं हुत्वा[^१] चरोर्भागान् दद्याद्दिग्बलिमादरात् ॥०१०।  
समिधो ऽष्टशतं हुत्वा पालाशांश्चाज्यहोमकं   ।  
कुर्यात् पुरुषसूक्तेन इरावती तिलाष्टकं ॥०११।  
हुत्वा तु ब्रह्मविष्ण्वीशदेवानामनुयायिनां ।  
ग्रहाणामाहुतीर्हुत्वा लोकेशानामथो पुनः ॥०१२।  
पर्वतानां नदीनाञ्च समुद्राणां तथा।अहुतीः   ।  
हुत्वा च व्याहृतीर्दद्द्यात् स्रुवपूर्णाहुतित्रयं ॥०१३।  
वौषडन्तेन मन्त्रेण वैष्णवेन पितामह ।  
पञ्चगव्यं चरुं प्राश्य दत्वाचार्याय दक्षिणां   ॥०१४।  
तिलपात्रं हेमयुक्तं सवस्त्रं गामलङ्कृतां   ।  
प्रीयतां भगवान् विष्णुरित्युत्सृजेद्व्रतं बुधः   ॥०१५।  
मासोपवासादेरन्यां प्रतिष्ठां वच्मि पूर्णतः   ।  
यज्ञेनातोष्य देवेशं श्रपयेद्वैष्णवं चरुं   ॥०१६।  
तिलतण्डुलनीवारैः श्यामाकैर् अथवा यवैः ।  
आज्येनाधार्य चोत्तार्य होमयेन्मूर्तिमन्त्रकैः ॥०१७।  
विष्ण्वादीनां मासपानां तदन्ते होमयेत् पुनः   ।  
    
ॐ विष्णवे स्वाहा । ॐ विष्णवे[^२] निभूयपाय स्वाहा । ॐ  
विष्णवे शिपिविष्टाय स्वाहा । ॐ नरसिंहाय स्वाहा । ॐ  
पुरुषोत्तमाय स्वाहा  
द्वादशाश्वत्थसमिधो होमयेद्घृतसम्प्लुताः ॥०१८।  
विष्णो रराटमन्त्रेण ततो द्वादश चाहुतीः ।  
    
:न्  
    
[^१]: एवं दत्वा इति ख, ङ, चिह्नितपुस्तकपाठः । एतान् दत्वा इति घ,  
चिह्नितपुस्तकपाठः  
    
[^२]: ॐ विष्णवे प्रवृषाय स्वाहा इति घ,  
चिह्नितपुस्तकपाठः  
:प् १९५  
    
इदं विष्णुरिरावती चरोर्द्वादश आहुतीः ॥०१९।  
हुत्वा चाज्याहुतीस्तद्वत्तद्विप्रासेति होमयेत् ।  
शेषहोमं ततः कृत्वा दद्यात् पूर्णाहुतित्रयं   ॥०२०।  
युञ्जतेत्यनुवाकन्तु[^१] जप्त्वा प्राशीत वै चरुं ।  
प्रणवेन स्वशब्दान्ते कृत्वा पात्रे तु पैप्पले ॥०२१।  
ततो मासाधिपानान्तु विप्रान् द्वादश भोजयेत् ।  
त्रयोदश गुरुस्तत्र तेभ्यो दद्यात्त्रयोदश ॥०२२।  
कुम्भान् स्वाद्वम्बुसंयुक्तान्[^२] सच्छत्रोपानहान्वितान्   ।  
गावः प्रीतिं समायान्तु प्रचरन्तु प्रहर्षिताः   ।  
इति गोपथमुत्सृज्य यूपं तत्र निवेशयेत् ॥०२४।  
दशहस्तं प्रपा।अराममठसङ्क्रमणादिषु ।  
गृहे च होममेवन्तु कृत्वा सर्वं यथाविधि ॥०२५।  
पूर्वोक्तेन विधानेन प्रविशेच्च गृहं गृही ।  
अनिवारितमन्नाद्यं सर्वेष्वेतेषु कारयेत् ॥०२६।  
द्विजेभ्यो दक्षिणा देया यथाशक्त्या विचक्षणैः   ।  
आरामं कारयेद्यस्तु नन्दने स चिरं वसेत् ॥०२७।  
मठप्रदानात् स्वर्लोके शक्रलोके वसेत्ततः ।  
प्रपादानाद्वारुणेन सङ्क्रमेण वसेद्दिवि ॥०२८।  
इष्टकासेतुकारी च गोलोके मार्गकृद्गवां ।  
नियमव्रतकृद्विष्णुः कृच्छ्रकृत्सर्वपापहा   ॥०२९।  
गृहं दत्वा वसेत्स्वर्गे यावदाभूतसम्प्लवं ।  
    
:न्  
    
[^१]: अञ्जतेत्यनुवाकस्तु इति ग, ङ, चिह्नितपुस्तकपाठः  
    
[^२]: स्वाद्वन्नसंयुक्तानिति ख, ग, घ, ङ,  
चिह्नितपुस्तकचतुष्टयपाठः  
:प् १९६  
    
समुदायप्रतिष्ठेष्टा शिवादीनां गृहात्मनां   ॥०३०।  
    
\{इत्य् आदिमहापुराणे आग्नेये समुदायप्रतिष्ठाकथनं नाम षट्षष्टितमो ऽध्यायः ॥  }
    