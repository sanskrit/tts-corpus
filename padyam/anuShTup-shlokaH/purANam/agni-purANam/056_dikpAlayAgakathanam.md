+++
title = "०५६ दिक्पालयागकथनम्"

+++

\{अथ षट्पञ्चाशत्तमो ऽध्यायः\}

दिक्पालयागकथनं  
    
भगवानुवाच  
प्रतिष्ठापञ्चकं वक्ष्ये प्रतिमात्मा तु पूरुषः   ।  
प्रकृतिः पिण्डिका लक्ष्मीः प्रतिष्ठा योगकस्तयोः   ॥००१।  
इच्छाफलार्थिभिस्तस्मात्प्रतिष्ठा क्रियते नरैः ।  
गर्भसूत्रं तु निःसार्य[^२] प्रासादस्याग्रतो गुरुः   ॥००२।  
अष्टषोडशविंशान्तं मण्डपञ्चाधमादिकम्   ।  
स्नानं कलशार्थञ्च यागद्रव्यार्थमर्धतः ॥००३।  
त्रिभागेणार्धभागेन वेदिं कुर्यात्तु शोभनाम् ।  
    
:न्  
    
[^१]: प्रतिमाद्रव्यमुच्यते इति ख, ङ, चिह्नितपुस्तकपाठः  
    
[^२]: गर्भसूत्रन्तु निर्मायेति ङ, चिह्नितपुस्तकपाठः  
:प् १५८  
    
कलशैर् घटिकाभिश् च वितानाद्यैश् च भूषयेत् ॥००४।  
पञ्चगव्येन सम्प्रोक्ष्य सर्वद्रव्याणि धारयेत् ।  
अलङ्कृतो गुरुर्विष्णुं ध्यात्वात्मानं प्रपूजयेत्   ॥००५।  
अङ्गुलीयप्रभृतिभिर्मूर्तिपान् वलयादिभिः ।  
कुण्डे कुण्डे स्थापयेच्च मूर्तिपांस्तत्र पारगान्   ॥००६।  
चतुष्कोणे चार्धकोणे वर्तुले पद्मसन्निभे ।  
पूर्वादौ तोरणार्थन्तु पिप्पलोडुम्बरौ वटं ॥००७।  
प्लक्षं सुशोभनं पूर्वं सुभद्रन्दक्षतोरणं   ।  
सुकर्म च सुहोत्रञ्च आप्ये सौम्ये समुच्छ्रयम् ॥००८।  
पञ्चहस्तं तु संस्थाप्य स्योनापृथ्वीति पूजयेत् ।  
तोरणस्तम्भमूले तु कलशान्मङ्गलाङ्कुरान् ॥००९।  
प्रदद्यादुपरिष्टाच्च कुर्याच्चक्रं सुदर्शनं ।  
पञ्चहस्तप्रमाणन्तु ध्वजं कुर्याद्द्विचक्षणः   ॥०१०।  
वैपुल्यं चास्य कुर्वीत षोडशाङ्गुलसन्मितं ।  
सप्तहस्तोच्छ्रितं वास्य कुर्यात् कुण्डं सुरोत्तम[^१]   ॥०११।  
अरुणोग्निनिभश् चैव कृष्णः शुक्लोथ पीतकः   ।  
रक्तवर्णस् तथा श्वेतः श्वेतवर्णादिकक्रमात्[^२]   ॥०१२।  
कुमुदः कुमुदाक्षश् च पुण्डरीकोथ वामनः   ।  
शङ्कुकर्णः सर्वनेत्रः सुमुखः सुप्रतिष्ठितः   ॥०१३।  
पूज्या कोटिगुणैर् युक्ताः पूर्वाद्या ध्वजदेवताः   ।  
जलाढकसुपूरास्तु पक्वविम्बोपमा घटाः ॥०१४।  
    
:न्  
    
[^१]: समाहित इति ङ, चिह्नितपुस्तकपाठः  
    
[^२]: श्वेतवर्नक्रमात् ध्वजा इति ङ, चिह्नितपुस्तकपाठः ।  
कृष्णवर्णः क्रमाद्ध्वजा इति ङ,  
चिह्नितपुस्तकपाठः  
:प् १५९  
    
अष्टाविंशाधिकशतं कालमण्डनवर्जिताः   ।  
सहिरण्या वस्त्रकण्ठाः सोदकास्तोरणाद्वहिः   ॥०१५।  
घटाः स्थाप्याश् च पूर्वादौ वेदिकायाश् च कोणगान्   ।  
चतुरः स्थापयेत् कुम्भानाजिघ्रेति च मन्त्रतः ॥०१६।  
कुम्भेष्वावाह्य शक्रादीन् पूर्वादौ पूजयेत् क्रमात्   ।  
इन्द्रागच्छ देवराज वज्रहस्त गजस्थित ॥०१७।  
पूर्वद्वारञ्च मे रक्ष देवैः सह नमोस्तु ते ।  
त्रातारमिन्द्रमन्त्रेण अर्चयित्वा यजेद् बुधः ॥०१८।  
आगच्छाग्रे शक्तियुत[^१] च्छागस्थ बलसंयुत ।  
रक्षाग्नेयीं दिशं देवैः पूजां गृह नमोस्तु ते   ॥०१९।  
अग्निमूर्धेतिमन्त्रेण[^२] यजेद्वा आग्नेय नमः ।  
महिषस्थ यमागच्छ दण्डहस्त महाबल ॥०२०।  
रक्ष त्वं दक्षिणद्वारं वैवस्वत नमोस्तु ते ।  
वैवस्वतं सङ्गमनमित्यनेन यजेद्यमं ॥०२१।  
नैरृतागच्छ खड्गाढ्य बलवाहनसंयुत[^३] ।  
इदमर्घ्यमिदं पाद्यं रक्ष त्वं नैरृतीं दिशं   ॥०२२।  
एष ते नैरृते मन्त्रेण यजेदर्घ्यादिभिर् नरः ।  
मकरारूढ वरुण पाशहस्त महाबल ॥०२३।  
आगच्छ पश्चिमं द्वारं रक्ष रक्ष नमोस्तु ते ।  
उरुं हि राजा वरुणं यजेदर्घ्यादिभिर्गुरुः ॥०२४।  
आगच्छ वायो सबल ध्वजहस्त सवाहन ।  
वायव्यं रक्ष देवैस्त्वं समरुद्भिर् नमोस्तु ते ॥०२५।  
    
:न्  
    
[^१]: शक्तिहस्त इति ङ, चिह्नितपुस्तकपाठः  
    
[^२]: अग्निमूर्ध्वेति अर्घ्याद्यैर् इति ख, चिह्नितपुस्तकपाठः  
    
[^३]: नरवाहनसंयुत इति ख, ङ, चिह्नितपुस्तकपाठः  
:प् १६०  
    
वात इत्य् आदिभिश्चार्वेदोन्नमो वायवेपि वा ।  
आगच्छ सोम सबला गदाहस्त सवाहन ॥०२६।  
रक्ष त्वमुत्तरद्वारं सकुवेर नमोस्तु ते ।  
सोमं राजानमिति वा यजेत्सोमाय वै नमः ॥०२७।  
आगच्छेशान सबल शूलहस्त वृषस्थित ।  
यज्ञमण्डपस्यैशानीं दिशं रक्ष नमोस्तु ते   ॥०२८।  
ईशानमस्येति यजेदीशानाय नमोपि वा ।  
ब्रह्मन्नागच्छ हंसस्थ स्रुक्स्रुवव्यग्रहस्तक ॥०२९।  
सलोकोर्ध्वां दिशं रक्ष यज्ञस्याज नमोस्तु ते ।  
हिरण्यगर्भेति यजेन्नमस्ते ब्रह्मणेपि वा ॥०३०।  
अनन्तागच्छ चक्राढ्य कूर्मस्थाहिगणेश्वर ।  
अधोदिशं रक्ष रक्ष अनन्तेश नमोस्तु ते ।०३१।  
नमोस्तु सर्पेति यजेदनन्ताय नमोपि वा ॥०३१एफ़्।  
    
\{इत्य् आदिमहापुराणे आग्नेये दिक्पतियागो नाम षट्पञ्चाशत्तमोध्यायः ॥  }
    