+++
title = "०९३ वास्तुपूजा"

+++

\{अथ त्रिनवतितमो ऽध्यायः\}

वास्तुपूजादिविधानम्  
    
ईश्वर उवाच  
ततः प्रासादमासूत्र्य वर्तयेद्वास्तुमण्डपं[^५]   ।  
कुर्यात् कोष्ठचतुःषष्टिं क्षेत्रे वेदास्रके समे   ॥००१।  
कोणेषु विन्यसेद् वंशौ[^६] रज्जवो ऽष्टौ विकोणगाः   ।  
    
:न्  
[^१]: ॐ इं उं इति घ॥ , ङ्। च  
    
[^२]: पञ्चगव्येन संसिक्तान् इति ग॥  
    
[^३]: न्यूनादिदोषनाशार्थमिति घ॥  
    
[^४]: यजेदस्रेण शुद्ध्यर्थमाहुतीनामिति घ॥  
    
[^५]: वास्तुमण्डलमिति ग। ङ॥ । तत इति श्लोकार्धं घ॥ पुस्तके  
नास्ति  
    
[^६]: विन्यसेद्वंशमिति ख॥  
:प् २९५  
    
द्विपदाः षट्पदास्तास्तु वास्तुन्तत्रार्चयेद् यथा ॥००२।  
आकुञ्चितकचं[^१] वास्तुमुत्तानमसुराकृतिं[^२] ।  
स्मरेत् पूजासु कुड्यादिनिवेशे उत्तराननं ॥००३।  
जानुनी कूर्परौ शक्थि दिशि वातहुताशयोः ।  
पैत्र्यां पादपुटे रौद्र्यां शिरो ऽस्य हृदये ऽञ्जलिः   ॥००४।  
अस्य देहे समारूढा देवताः पूजिताः शुभाः   ।  
अष्टौ कोणाधिपास्तत्र कोणार्धेष्वष्टसु स्थिताः[^३]   ॥००५।  
षट्पदास्तु मरीच्याद्या दिक्षु पूर्वादिषु क्रमात्   ।  
मध्ये चतुष्पदो ब्रह्मा शेषास्तु पदिकाः[^४] स्मृताः   ॥००६।  
समस्तनाडीसंयोगे महामर्मानुजं फलं ।  
त्रिशूलं स्वस्तिकं वज्रं[^५] महास्वस्तिकसम्पुटौ   ॥००७।  
त्रिकुटुं[^९] मणिबन्धं च सुविशुद्धं पदं तथा   ।  
इति द्वादश मर्माणि वास्तोर्भित्त्यादिषु त्यजेत् ॥००८।  
साज्यमक्षतमीशाय पर्जन्यायाम्बुजोदकं ।  
ददीताथ जयन्ताय पताकां कुङ्कुमोज्ज्वलां[^७]   ॥००९।  
रत्नवारि महेन्द्राय रवौ धूम्रं वितानकं ।  
सत्याय घृतगोधूममाज्यभक्तं भृशाय च ॥०१०।  
विमांसमन्तरीक्षाय शुक्तुन्तेभ्यस्तु पूर्वतः ।  
मधुक्षीराज्यसम्पूर्णां प्रदद्याद्वह्नये श्रुचं   ॥०११।  
लाजान् पूर्णं सुवर्णाम्बु वितथाय निवेदयेत् ।  
    
:न्  
    
[^१]: आकुञ्चितकरमिति घ॥  
    
[^२]: कुर्यादित्यादिः मुत्तानमसुराकृतिमित्यन्तः  
श्लोकद्वयात्मकपाठो ग॥ पुस्तकके नास्ति  
    
[^३]: कोणार्धेषु व्यवस्थिता इति घ॥  
    
[^४]: पादिका इति ख॥  
    
[^५]: मुष्टिकं वक्त्रमिति ख॥  
    
[^६]: त्रिकोष्ठमिति ग॥  
    
[^७]: ददीतेति अर्धश्लोको ग॥ पुस्तके नास्ति  
:प् २९६  
    
दद्याद् गृहक्षते क्षौद्रं[^१] यमराजे पलौदनं[^२]   ॥०१२।  
गन्धं गन्धर्वनाथाय जिह्वां भृङ्गाय पक्षिणः   ।  
मृगाय पद्मपर्णानि[^३] याम्यामित्यष्टदेवताः[^४]   ॥०१३।  
पित्रे तिलोदकं क्षीरं वृक्षजं दन्तधावनं   ।  
दौवारिकाय देवाय प्रदद्याद् धेनुमुद्रया[^५] ॥०१४।  
सुग्रीवाय दिशेत् पूपान् पुष्पदन्ताय दर्भकं ।  
रक्तं प्रचेतसे पद्ममसुराय[^६] सुरासवं ॥०१५।  
घृतं गुडौदनं शेषे रोगाय घृतमण्डकान्   ।  
लाजान् वा पश्चिमाशायां देवाष्टकमितीरितं   ॥०१६।  
मारुताय ध्वजं पीतं नागाय नागकेशरं ।  
मुख्ये भक्ष्याणि भल्लाटे मुद्गसूपं सुसंस्कृतं   ॥०१७।  
सोमाय पायसं साज्यं शालूकमूषये[^७] दिशेत्   ।  
लोपीमदितये दित्यै पुरीमित्युत्तराष्टकं[^८] ॥०१८।  
मोदकान् ब्रह्मणः प्राच्यां षट्पादाय मरीचये   ।  
सवित्रे रक्तपुष्पाणि वह्न्यधःकोणकोष्ठके ॥०१९।  
तदधःकोष्ठके दद्यात् सावित्र्यै च कुशोदकं[^९]   ।  
दक्षिणे चन्दनं[^१०] रक्तं षट्पदाय विवस्वते   ॥०२०।  
हरिद्रौदनमिन्द्राय रक्षोधःक्रीणकोष्ठके ।  
    
:न्  
    
[^१]: भूतक्षये रौद्रमिति ख॥ , छ॥ च । गृहकृते क्षौद्रमिति  
घ॥  
    
[^२]: फलौदनमिति ख। घ॥ च  
    
[^३]: यवपर्णानीति घ॥ । पद्मवर्णानीति ख॥ छ॥ च  
    
[^४]: याम्यामित्यष्टदेवता इति ख॥  
    
[^५]: प्रदद्यादघमुद्रयेति ख॥ । प्रदद्याद्वनमुद्रयेति घ॥ , छ॥ च  
    
[^६]: पद्मं सम्बरायेति घ॥  
    
[^७]: शालूकं शृणयेति ख॥ , छ॥ च  
    
[^८]: पुरीमित्यवराष्टकमिति ग॥  
    
[^९]: सवित्रे च कुशोदकमिति ग॥  
    
[^१०]: सावित्र्यै चन्दनमिति ग॥  
:प् २९७  
    
इन्द्रजयाय मिश्रान्नमिन्द्राधस्तान्निवेदयेत् ॥०२१।  
वरुण्यां षट्पदासीने मित्रे सङुडमोदनं   ।  
रुद्राय घृतसिद्धान्नं वायुकोणाधरे पदे ॥०२२।  
तदधो रुद्रदासाय मासं मार्गमथोत्तरे ।  
ददीत माषनैवेद्यं[^१] षट्पदस्थे धराधरे[^२]   ॥०२३।  
आपाय शिवकोणाधः तद्वत्साय च तत्स्थले[^३] ।  
क्रमाद्दद्याद्दधिक्षीरं पूजयित्वा विधानतः   ॥०२४।  
चतुष्पदे निविष्टाय ब्रह्मणे मध्मदेशतः ।  
पञ्चगव्याक्षतोपेतञ्चरुं साज्यं निवेदयेत् ॥०२५।  
ईशादिवायुपर्यन्तकोणेष्वथ यथाक्रमं ।  
वास्तुवाह्ये चरक्याद्याश् चतस्रः पूजयेद् यथा ॥०२६।  
चरक्यै[^४] सघृतं मांसं विदार्यै[^५] दधिपङ्कजे   ।  
पूतनायै पलं पित्तं रुधिरं च निवेदयेत् ॥०२७।  
अस्थीनि पापराक्षस्यै रक्तपित्तपलानि च ।  
ततो माषौदनं[^६] प्राच्यां स्कन्दाय विनिवेदयेत् ॥०२८।  
अर्यम्णे दक्षिणाशायां पूपान् कृसरया युतान्   ।  
जम्भकाय[^७] च वारुण्यामामिषं रुधिरान्वितं   ॥०२९।  
उदीच्यां पिलिपिञ्जाय[^८] रक्तान्नं कुसुमानि च ।  
यजेद्वा सकलं वास्तुं कुशदध्यक्षतेर्जलैः ॥०३०।  
    
:न्  
    
[^१]: मांसनैवेद्यमिति ख॥ , छ॥ , च  
    
[^२]: वराधरे इति घ॥  
    
[^३]: आपवत्सचतुष्टये इति ख॥ । तद्वत्सायै च तत्तले इति घ॥ , ज॥ च  
    
[^४]: वाराह्यै इति ङ॥ , छ॥ च  
    
[^५]: विपचे इति ख॥ , छ॥ च  
    
[^६]: ततो मांसौदनमिति ख। घ॥ छ॥ च  
    
[^७]: कुम्भकायेति छ॥  
    
[^८]: पिलिपिच्छायेति ङ॥ । लिपिपिञ्जायेति छ॥  
:प् २९८  
    
गृहे च नगरादौ च एकाशीतिपदैर् यजेत् ।  
त्रिपदा रज्जवः कार्याः षट्पदाश् च विकोणके   ॥०३१।  
ईशाद्याः पादिकास्तस्मिन्नागद्याश् च द्विकोष्ठगाः[^१]   ।  
षट्पदस्था मरीच्याद्या ब्रह्मा नवपदः स्मृतः   ॥०३२।  
नगरग्रामखेटादौ वास्तुः शतपदो ऽपि[^२] वा ।  
वंशद्वयं कोणगतं दुर्जयं दुर्धरं सदा   ॥०३३।  
यथा देवालये न्यसस् तथा शतपदे हितः ।  
ग्रहाः स्कन्दादयस्तत्र विज्ञेयाश् चैव षट्पदाः   ॥०३४।  
चरक्याद्या भूतपदा रज्जुवंशादि पूर्ववत् ।  
देशसंस्थापने[^३] वास्तु चतुस्त्रिंशच्छतं[^४] भवेत्   ॥०३५।  
चतुःषष्टिपदो[^५] ब्रह्मा मरीच्याद्याश् च देवताः   ।  
चतुःपञ्चाशत्पदिका आपाद्यष्टौ रसाग्निभिः   ॥०३६।  
ईशानाद्या नवपदाः स्कन्दाद्याः शक्तिकाः[^६] स्मृताः   ।  
चरक्याद्यास्तद्वदेव रज्जुवंशादि पूर्ववत्[^७] ॥०३७।  
ज्ञेयो वंशसहस्रैस्तु वास्तुमण्डलगः पदैः ।  
न्यासो नवगुणस्तत्र कर्तव्यो देशवास्तुवित् ॥०३८।  
पञ्चचिंशत्पदो वास्तुर्वैतालाख्यश्चितौ स्मृतः   ।  
अन्यो नवपदो वास्तुः षोडशाङ्घ्रिस् तथापरः   ॥०३९।  
षडस्रत्र्यस्रवृत्तादेर्मध्ये स्याच्चतुरस्रकं ।  
    
:न्  
    
[^१]: नागाद्याश्चार्धकोष्टगा इति ख॥ , छ॥ च  
    
[^२]: शतपदे ऽपीति ग॥  
    
[^३]: दशमं स्थापने इति ख॥ , ग॥ , घ॥ , ङ॥ , छ॥ च  
    
[^४]: चतुर्विंशच्छतमिति ग॥  
    
[^५]: चतुःषष्टिपदे इति घ॥  
    
[^६]: ईशानाद्याः शिवपदा स्कन्दाद्याः पदिका इति घ॥  
    
[^७]: समञ्च स्थापने वास्तुश् चतुस्त्रिंशच्छतं भवेदिति घ॥ पुस्तके  
ऽधिकः पाठः । चतुःषष्टिपदो ब्रह्मा इत्य् आदिः,  
रज्जुवंशादि पूर्ववत् इत्य् अन्तः पाठो ग॥ पुस्तके नास्ति  
:प् २९९  
    
खाते वास्तोः समं पृष्ठे[^१] न्यासे ब्रह्मशिलात्मके   ॥०४०।  
शाषाकस्य निवेशे च[^२] मूर्तिसंस्थापने तथा ।  
पायसेन तु नैवेद्यं सर्वेषां वा प्रदापयेत् ॥०४१।  
उक्तानुक्ते तु वै वास्तुः पञ्चहस्तप्रमाणतः ।  
गृहप्रासादमानेन वास्तुः श्रेष्ठस्तु सर्वदा[^४]   ॥०४२।  
    
\{इत्य् आदिमहपुराणे आग्नेये वास्तुपूजाकथनं नाम त्रिनवतितमो ऽध्यायः ॥  }
    