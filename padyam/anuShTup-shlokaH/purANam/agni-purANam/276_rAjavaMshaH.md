+++
title = "२७६ राजवंशः"

+++

\{अथ षट्सप्तत्यधिकद्विशततमो ऽध्यायः\}

राजवंशवर्णनं  
    
अग्निर् उवाच  
तुर्वसोश् च सुतो वर्गो गोभानुस्तस्य चात्मजः[^१] ।  
गोभानोरासीत्[^२] त्रैशानिस्त्रैशानेस्तु करन्धमः   ॥००१।  
करन्धमान्मरुत्तोभूद् दुष्मन्तस्तस्य चात्मजः ।  
दुष्मन्तस्य वरूथो ऽभूद्गाण्डीरस्तु वरूथतः   ॥००२।  
गाण्डीराच्चैव गान्धारः पञ्च जानपदास्ततः   ।  
गान्धाराः केरलाश्चोलाः पाण्ड्याः कोला[^३] महाबलाः   ॥००३।  
द्रुह्यस्तु वभ्रुसेतुश् च बभ्रुसेतोः पुरोवसुः ।  
ततो गान्धारा गान्धारैर् धर्मो धर्माद् घृतो ऽभवत्   ॥००४।  
घृतात्तु विदुषस्तस्मात् प्रचेतास्तस्य वै शतम् ।  
आनद्रश् च सभानरश्चाक्षुषः परमेषुकः   ॥००५।  
सभानरात् कालानलः कालानलजस्रृञ्जयः ।  
पुरञ्जयः सृञ्जयस्य तत्पुत्रो जनमेजयः ॥००६।  
तत्पुत्रस्तु महाशालस्तत्पुत्रो ऽभुन्महामनाः ।  
तस्मादुशीनरो ब्रह्मन्नृगायान्तु नृगस्ततः ॥००७।  
नरायान्तु नरश्चासीत् कृमिस्तु कृमितः सुतः   ।  
    
:न्  
    
[^१]: शोभानुस्तस्य चात्मज इति ख ॥  
    
[^२]: शोभानोरासीदिति ख ॥  
    
[^३]: कर्णा इति ज॥ , ट॥ च ॥  
:प् २२  
    
दशायां सुब्रतो जज्ञे दृशद्वत्यां शिविस् तथा   ॥००८।  
शिवे पुत्रास्तु चत्वारः पृथुदर्भश् च वीरकः   ।  
कैकेयो भद्रकस्तेषां नाम्रा जनपदाः शुभाः   ॥००९।  
तितिक्षुरुशीनरजस्तितिक्षोश् च रुषद्रथः ।  
रुषद्रथादभूत्पैलः पैलाच्च सुतपाः सुतः   ॥०१०।  
महायोगि बलिस्तस्मादङ्गो वङ्गश् च मुख्यकः ।  
पुण्ड्रः कलिङ्गो बालेयो बलिर्योगी बलान्वितः ॥०११।  
अङ्गाद्दधिवाहनो ऽभूत्[^१] तस्माद्दिविरथो नृपः   ।  
दिविरथाद्धर्मरथस्तस्य चित्ररथः सुतः ॥०१२।  
चित्ररथात्सत्यरथो लोमपदश् च तत्सुतः ।  
लोमपादाच्चतुरङ्गः पृथुलाक्षश् च तत्सुतः   ॥०१३।  
पृथुलाक्षाच्च चम्पो ऽभूच्चम्पाद्धर्यङ्गको ऽभवत्   ।  
हर्यङ्गाच्च भद्ररथो बृहत्कर्मा च तत्सुतः ॥०१४।  
तस्मादभूद्वॄहद्भानुर्वृहद्भानोर्बृहात्मवान्   ।  
तस्माज्जयद्रथो ह्य् आसीज्जयद्रथाद्वृहद्रथः ॥०१५।  
वृहद्रथाद्विश्वजिच्च कर्णो विश्वजितो ऽभवत् ।  
कर्णस्य वृषसेनस्तु पृथुसेनस्तदात्मजः ।०१६।  
एतो ऽङ्गवंशजा भूपाः पूरोर्वंशं विबोध मे   ॥०१६एफ़्।

\{इत्य् आग्नेये महापुराणे राजवंशवर्णनं नाम षट्सप्तत्यधिकद्विशततमो ऽध्यायः  }
    
:न्  
    
[^१]: दधिवामनोभूदिति ख॥ , छ॥ , ञ॥ , च॥  
:प् २३  
    