+++
title = "०८४ निर्वाणदीक्षा"

+++

\{चतुरशीतितमो ऽध्यायः\}

निर्वाणदीक्षाविधानं  
    
ईश्वर उवाच  
अथ प्रातः समुत्थाय कृतस्ननादिको गुरुः ।  
दध्यार्द्रमांसमद्यादेः प्रशस्ताभ्यवहारिता   ॥००१।  
गजाश्वरोहणं स्वप्ने शुभं शुक्लांशुकादिकं[^१]   ।  
तैलाभ्यङ्गादिकं हीनं होमो घोरेण शान्तये[^२]   ॥००२।  
नित्यकर्मद्वयं कृत्वा प्रविश्य मखमण्डपं   ।  
स्वाचान्तो नित्यवत् कर्म कुर्यान्नैमित्तिके विधौ ॥००३।  
ततः संशोध्य चात्मानं शिवहस्तं तथात्मनि   ।  
विन्यस्य कुम्भगं प्रार्च्य इन्द्रादीनामनुक्रमात् ॥००४।  
मण्डले स्थण्डिले वापि प्रकुर्वीत शिवर्चनं ।  
तर्पणं पूजनं वह्नेः पूर्णान्तं मन्त्रतर्पणं   ॥००५।  
दुःखप्रदोषमोषाय शस्त्रेणाष्टाधिकं शतं   ।  
हुत्वा हूं सम्पुटेनैव विदध्यात् मन्त्रदीपनं ॥००६।  
अन्तर्बलिविधानञ्च मध्ये स्थण्डिलकुम्भयोः ।  
कृत्वा शिष्यप्रवेशाय लब्धानुज्ञो वहिर्व्रजेत् ॥००७।  
कुर्यात्समयवत्तत्र मण्डलारोपणादिकं ।  
सम्पातहोमं तन्नाडीरूपदर्भकरानुगं ॥००८।  
तत्सन्निधानाय तिस्त्रो हुत्वा मूलाणुना।अहुतीः ।  
कुम्भस्थं शिवमभ्यर्च्य पाशसूत्रमुपाहरेत्[^३] ॥००९।  
    
:न्  
    
[^१]: शुक्लाम्बरादिकमिति ख, चिह्नितपुस्तकपाठः  
    
[^२]: अस्मल्लब्धपञ्चपुस्तकेषु दध्यार्द्रमांसमद्यादेरित्यारभ्य होमो  
घोरेण शान्तये इत्य् अन्तः पाठः पूर्वेणानन्वित इव  
प्रतिभाति  
    
[^३]: पाशसूत्रं समाहरेदिति ङ, चिह्नितपुस्तकपाठः  
:प् २६२  
    
स्वदक्षिणोर्ध्वकायस्य शिष्यस्याभ्यर्चितस्य च ।  
तच्छिखायां निबध्नीयात् पादाङ्गुष्ठावलम्बितं   ॥०१०।  
तं निवेश्य निवृत्तेस्तु व्याप्तिमालोक्य चेतसा ।  
ज्ञेयानि भुवनान्यस्यां शतमष्टाधिकं ततः   ॥०११।  
कपालो ऽजश् च बुद्धश् च वज्रदेहः प्रमर्दनः[^१]   ।  
विभूतिरव्ययः शास्ता पिनाकी त्रिदशाधिपः ॥०१२।  
अग्नी रुद्रो हुताशो च पिङ्गलः खादको हरः ।  
ज्वलनो दहनो बभ्रुर्भस्मान्तकक्षपान्तकौ ॥०१३।  
याम्यमृत्युहरो धाता विधाता कार्यरञ्जकः ।  
कालो धर्मो ऽप्यधर्मश् च संयोक्ता च वियोगकः ॥०१४।  
नैरृतो मारणो[^२] हन्ता क्रूरदृष्टिर्भयानकः   ।  
ऊर्ध्वांशको विरूपाक्षो धूम्रलोहितदंष्ट्रवान्   ॥०१५।  
बलश्चातिबलश् चैव पाशहस्तो महाबलः ।  
श्वेतश् च जयभद्रश् च दीर्घबाहुर्जलान्तकः[^३] ॥०१६।  
वडवास्यश् च भीमश् च दशैते वारुणाः स्मृताः   ।  
शीघ्रो लघुर्वायुवेगः सूक्ष्मस्तीक्ष्णः क्षपान्तकः   ॥०१७।  
पञ्चान्तकः पञ्चशिखः कपर्दी मेघवाहनः   ।  
जटामुकुटधारी च नानारत्नधरस् तथा ॥०१८।  
निधीशो रूपवान् धन्यो सौम्यदेहः प्रसादकृत् ।  
प्रकाशो ऽप्यथ लक्ष्मीवान् कामरूपो दशोत्तरे ॥०१९।  
विद्याधरो ज्ञानधरः सर्वज्ञो वेदपारगः ।  
मातृवृत्तश् च पिङ्गाक्षो भूतपालो बलिप्रियः   ॥०२०।  
:न्  
    
[^१]: प्रवर्धन इति ङ, चिह्नितपुस्तकपाठः  
    
[^२]: वरुण इति ख, चिह्नितपुस्तकपाठः  
    
[^३]: जनान्तक इति ङ, चिह्नितपुस्तकपाठः  
:प् २६३  
    
सर्वविद्याविधता च सुखदुःखहरा दश ।  
अनन्तः पालको धीरः[^१] पातालाधिपतिस् तथा ॥०२१।  
वृषो वृषधरो वीर्यो ग्रसनः[^२] सर्वतोमुखः   ।  
लोहितश् चैव विज्ञेया दश रुद्राः फणिस्थिताः ॥०२२।  
शम्भुर्विभुर्गणाध्यक्षस्त्र्यक्षस्त्रिदशवन्दितः   ।  
संहारश् च विहारश् च लाभो लिप्सुर्विचक्षणः ॥०२३।  
अत्ता कुहककालाग्निरुद्रो[^३] हाटक एव च ।  
कुष्माण्डश् चैव सत्यश् च ब्रह्मा विष्णुश् च सप्तमः   ॥०२४।  
रुद्रश्चाष्टाविमे रुद्राः कटाहाभ्यन्तरे स्थिताः   ।  
एतेषामेव नामानि भुवनानामपि स्मरेत् ॥०२५।  
भवोद्भवः सर्वभूतः सर्वभूतसुखप्रदः ।  
सर्वसान्निध्यकृद् ब्रह्मविष्णुरुद्रशरार्चितः ॥०२६।  
    
संस्तुत पूर्वस्थित ॐ साक्षिन् ॐ रुद्रान्तक ॐ पतङ्ग ॐ  
शब्द ॐ सूक्ष्म ॐ शिव सर्वसर्वद सर्वसान्निध्यकर  
ब्रह्मविष्णुरुद्रकर ॐ नमः शिवाय ॐ नमो नमः[^४]  
अष्टाविंशति पादानि व्योमव्यापि मनो गुह ।  
सद्योहृदस्त्रनेत्राणि मन्त्रवर्णाष्टको मतः   ॥०२७।  
    
:न्  
    
[^१]: घोर इति ङ, चिह्नितपुस्तकपाठः  
    
[^२]: वीर्याप्रसन्न इति ख, ग, चिह्नितपुस्तकपाठः  
    
[^३]: अथ शुक्लककालाग्निरुद्र इति ख, चिह्नितपुस्तकपाठः  
    
[^४]: अनर्चित संस्तुत पूर्वस्थित साक्षिन् तुङ्ग २ पतङ्ग २ ज्ञान २  
शब्द सूक्ष्म शिव सर्वद सर्वाध्यक्षकर ब्रह्मविष्णुरुद्र ॐ  
नमः शिवाय ॐ नमो नमः ॐ नमः शिवाय ॐ नमो  
नमः इति । अनर्चित संस्तुत पूर्वविन्द ॐ साक्षिण ॐ रुद्रान्तक  
ॐ पतङ्ग ॐ ज्ञान ॐ शब्द ॐ सूक्ष्म ॐ शिव ॐ सर्व  
ॐ सर्वद ॐ सर्वसान्निध्यकर ब्रह्मविष्णु रुद्रकर ॐ नमः  
शिवाय ॐ नमो नम इति च, चिह्नितपुस्तकपाठः  
:प् २६४  
    
वीजाकारो मकारश् च[^१] नाड्याविडापिङ्गलाह्वये   ।  
प्राणापानावुभौ वायू घ्राणोपस्थौ तथेन्द्रिये   ॥०२८।  
गन्धस्तु विषयः प्रोक्तो गन्धादिगुणपञ्चके ।  
पार्थिवं मण्डलं पीतं वज्राङ्गं चतुरस्रकं   ॥०२९।  
विस्तारो योजनानान्तु कोटिरस्य शताहता ।  
अत्रैवान्तर्गता ज्ञेया योनयो ऽपि चतुर्दश ॥०३०।  
प्रथमा सर्वदेवानां मन्वाद्या देवयोनयः ।  
मृगपक्षी च पशवश् चतुर्धा तु सरीसृपाः   ॥०३१।  
स्थावरं पञ्चमं सर्वं योनिः षष्ठी अमानुषी[^२]   ।  
पैशाचं राक्षसं याक्षं गान्धर्वं चैन्द्रमेव च   ॥०३२।  
सौम्यं प्राणेश्वरं[^३] ब्राह्ममष्टमं परिकीर्तितं   ।  
अष्टानां पार्थिवन्तत्त्वमधिकारास्पदं मतं   ॥०३३।  
लयस्तु प्रकृतौ बुद्धौ भोगो ब्रह्मा च कारणं ।  
ततो जाग्रदवस्थानैः समस्तैर् भुवनादिभिः ॥०३४।  
निवृत्तिं गर्भितां ध्यात्वा स्वमन्त्रेण नियोज्य च ।  
ॐ हां ह्रूं हां[^४] निवृत्तिकलापाशाय हूं फट् तत  
ॐ हां हां[^५] निवृत्तिकलापाशाय  
स्वाहेत्यनेनाङ्कुशमुद्रया पूरकेणाकृष्य ॐ ह्रूं  
ह्रां ह्रूं[^६] निवृत्तिकलापाशाय हूं फडित्यनेन  
संहारमुद्रया कुम्भकेनाधः-[!!!]  
    
:न्  
    
[^१]: वीजोङ्कारो मकरश्चेति ग, ङ, चिह्नितपुस्तकपाठः  
    
[^२]: योनिः षष्ठी सुमानुषी इति ख, चिह्नितपुस्तकपाठः ।  
योनिः षष्टीषु मानुषी इति ग, ङ,  
चिह्नितपुस्तकपाठः  
    
[^३]: प्रजेश्वरमिति ङ, चिह्नितपुस्तकपाठः  
    
[^४]: ॐ हां हूं हामिति ख, चिह्नितपुस्तकपाठः  
    
[^५]: तत ॐ हां हां हामिति ख, चिह्नितपुस्तकपाठः  
    
[^६]: ॐ हूं ह्रूं हूमिति ख, चिह्नितपुस्तकपाठः  
:प् २६५

स्थानादादाय ॐ ॐ ह्रां हां[^१] निवृत्तिकलापाशाय नम  
इत्य् अनेनोद्भवमुद्रया रेचकेन कुम्भे संस्थाप्य ॐ हां  
निवृत्तिकलापाशाय नम इत्य् अनेनार्घ्यं दत्वा सम्पूज्य विमुखेनैव  
स्वाहान्तेनै सन्निधानायाहुतित्रयं सन्तर्पणाहुतित्रयं च दत्वा  
ॐ हां ब्रह्मणे नम इति ब्रह्माणमावाह्य सम्पूज्य च  
स्वाहान्तेन सन्तर्प्य  
ब्रह्मन् तवाधिकारे ऽस्मिन् मुमुक्षुं दोक्ष्ययाम्यहं   ॥०३५।  
भाव्यं त्वयानुकूलेन विधिं विज्ञापयेदिति ।  
आवाहयेत्ततो देवीं रक्षां वागीश्वरीं हृदा   ॥०३६।  
इच्छाज्ञानक्रियारूपां षड्विधां ह्य् एककारणं   ।  
पूजयेत्तर्पयेद्देवीं प्रकारेणामुना ततः ॥०३७।  
वागीश्वरीं विनिःशेषयोनिविक्षोभकारणं   ।  
हृत्सम्पुटार्थवीजादिहूं फडन्तशराणुना   ॥०३८।  
ताडयेद्धृदये तस्य प्रविशेत्स[^२] विधानवित् ।  
ततः शिष्यस्य चैतन्यं हृदि वह्निकणोपमं ॥०३९।  
निवृत्तिस्थं युतं पाशैर् ज्येष्ठया विभजेद्यथा   ।  
ॐ हां हूं हः हूं फट्  
ॐ हां स्वाहेत्यनेनाथ पूरकेणाङ्कुशमुद्रया   ॥०४०।  
तदाकृष्य स्वमन्त्रेण गृहीत्वा।अत्मनि योजयेत् ।  
    
ॐ हां ह्रूं हां[^३] आत्मने नमः  
पित्रोर्विभाव्य संयोगं चैतन्यं रेचकेन तत् ॥०४१।  
ब्रह्मादिकारणत्यागक्रमान्नीत्वा शिवास्पदं ।  
    
:न्  
    
[^१]: ॐ हूं ह्रीं हामिति ख, चिह्नितपुस्तकपाठः  
    
[^२]: प्रविश्येच्चेति ख, ङ, चिह्नितपुस्तकपाठः  
    
[^३]: ॐ हां हां क्षं हामिति ख, चिह्नितपुस्तकपाठः  
:प् २६६  
    
गर्भाधानार्थमादाय युगपत् सर्वयोनिषु ॥०४२।  
क्षिपेद्वागीश्वरीयोनौ वामयोद्भवमुद्रया ।  
    
ॐ हां हां हां आत्मने नमः[^१]  
पूजयेदप्यनेनैव तर्पयेदपि पञ्चधा ॥०४३।  
अन्ययोनिषु सर्वासु देहशुद्धिं हृदा चरेत् ।  
नात्र पुंसवनं स्त्र्यादिशरीरस्यापि सम्भवात् ॥०४४।  
सीमन्तोन्नयनं वापि दैवान्यङ्गानि देहवत् ।  
शिरसा जन्म कुर्वीत जुगुप्सन् सर्वदेहिनां ॥०४५।  
तथैव भावयेदेषामधिकारं शिवाणुना[^२] ।  
भोगं कवचमन्त्रेण शस्त्रेण विषयात्मना ॥०४६।  
मोहरूपमभेदश् च लयसज्ञं विभावयेत् ।  
शिवेन श्रोतसां शुद्धिं हृदा तत्त्वविशोधनं   ॥०४७।  
पञ्च पञ्चाहुतीः कुर्यात्[^३] गर्भाधानादिषु क्रमात्   ।  
मायया मलकर्मादिपाशबन्धनिवृत्तये ॥०४८।  
निष्कृत्यैव हृदा पश्चाद् यजेत शतमाहुतीः   ।  
मलशक्तिनिरोधेन पाशानाञ्च वियोजनं ॥०४९।  
स्वाहान्तायुधमन्त्रेण पञ्चपञ्चाहुतीर्यजेत् ।  
मायाद्यन्तस्य पाशस्य सप्तवारास्त्रजप्तया ॥०५०।  
कर्तर्या छेदनं कुर्यात् कल्पशस्त्रेण तद्यथा ।  
    
ॐ हूं निवृत्तिकलापाशाय हूं फट्  
    
:न्  
    
[^१]: ॐ हं हं हां आत्मने नम इति ख, चिह्नितपुस्तकपाठः  
    
[^२]: शिखात्मने ख, चिह्नितपुस्तकपाठः  
    
[^३]: पञ्चपञ्चाहुतीर्दद्यादिति ग, ङ, चिह्नितपुस्तकपाठः  
:प् २६७  
    
बन्धकत्वञ्च निर्वर्त्य हस्ताभ्याञ्च शराणुना[^१]   ॥०५१।  
विसृज्य वर्तुलीकृत्य घृतपूर्णे स्रुवे धरेत् ।  
दहेदनुकलास्त्रेण केवलास्त्रेण भस्मसात् ॥०५२।  
कुर्यात् पञ्चाहुतीर्दत्वा पाशाङ्कुशनिवृत्तये ।  
    
ॐ हः अस्त्राय हूं फट्  
प्रायश्चित्तं ततः कुर्यादस्त्राहुतिभिरष्टभिः   ॥०५३।  
अथावाह्य विधातारं पूजयेत्तर्पयेत्तथा ।  
    
तत ॐ हां शब्दस्पर्शशुद्धब्रह्मन् गृहाण  
स्वाहेत्याहुतित्रयेणाधिकारमस्य समर्पयेत्  
दग्धनिःशेषपापस्य[^२] ब्रह्मन्नस्य पशोस्त्वया ॥०५४।  
बन्धाय न पुनः स्थेयं शिवाज्ञां श्रावयेदिति   ।  
ततो विसृज्य धातारं नाड्या दक्षिणया शनैः   ॥०५५।  
संहारमुद्रयात्मानं कुम्भकेन निजात्मना ।  
राहुयुक्तैकदेशेन चन्द्रविम्बेन सन्निभं ॥०५६।  
आदाय योजयेत् सूत्रे रेचकेनोद्भवाख्यया ।  
पूजयित्वार्घ्यपात्रस्थतोयविन्दुसुधोपमं ॥०५७।  
विसृज्य पितरौ दद्याद्वौषडन्तशिवाणुना ।  
पूरणाय विधिः पूर्णा निवृत्तिरिति शोधिता ॥०५८।  
    
\{इत्य् आदिमहापुराणे आग्नेये निर्वाणदीक्षायां निवृत्तिकलाशोधनं नाम चतुरशीतितमो ऽध्यायः ॥  }
    
:न्  
    
[^१]: शिवात्मनेति ख, चिह्नितपुस्तकपाठः  
    
[^२]: दग्धनिःशेषपाशस्य इति ख, ङ, चिह्नितपुस्तकपाठः  
:प् २६८  
    