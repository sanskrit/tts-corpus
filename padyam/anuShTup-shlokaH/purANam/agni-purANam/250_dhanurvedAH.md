+++
title = "२५० धनुर्वेदाः"

+++

\{अथ पञ्चाशदधिकद्विशततमो ऽध्यायः\}

धनुर्वेदकथनम्  
    
अग्निर् उवाच  
जितहस्तो जितमतिर्जितदृग्लक्ष्यसाधकः ।  
नियतां सिद्धिमासाद्य ततो वाहनमारुहेत् ॥००१।  
दशहस्तो भवेत् पाशो वृत्तः करमुखस् तथा ।  
गुणकार्पासमुञ्जानां भङ्गस्नाय्वर्कवर्मिणाम्   ॥००२।  
अन्येषां सुदृढानाञ्च सुकृतं परिवेष्टितम्   ।  
तथा त्रिंशत्समं पाशं बुधः कुर्यात् सुवर्तितम्   ॥००३।  
कर्तव्यं शिक्षकैस्तस्य स्थानं कक्षासु वै तदा   ।  
वामहस्तेन सङ्गृह्य दक्षिणेनोद्धरेत्ततः ॥००४।  
कुण्डलस्याकृतिं कृत्वा भ्राम्यकं मस्तकोपरि   ।  
:प् ४०२  
    
क्षिपेत् तूर्णमये तूर्णं पुरुषे चर्मवेष्टिते[^१]   ॥००५।  
वल्गिते च प्लुते चैव तथा प्रव्रजितेषु च ।  
समयोगविधिं कृत्वा[^२] प्रयुञ्जीत सुशिक्षितम् ॥००६।  
विजित्वा तु यथान्यायं ततो बन्धं समाचरेत् ।  
कट्याम्बद्ध्वा ततः खड्गं वामपार्श्वावलम्बितम्   ॥००७।  
दृढं विगृह्य वामेन निष्कर्षेद्दक्षिणेन तु   ।  
षडङ्गुलपरीणाहं सप्तहस्तसमुच्छ्रितं ॥००८।  
अयोमय्यः शलाकाश् च वर्माणि विविधानि च ।  
अर्धहस्ते समे चैव तिर्यगूर्ध्वगतं तथा ॥००९।  
योजयेद्विधिना येन तथात्वङ्गदतः शृणु ।  
तूणचर्मावनद्धाङ्गं स्थापयित्वा नवं दृढं   ॥०१०।  
करेणादाय लगूडं दक्षिणाङ्गुलकं नवं   ।  
उद्यम्य घातयेद्यस्य नाशस्तेन शिशोर्दृढं ॥०११।  
उभाभ्यामथ हस्ताभ्यां कुर्यात्तस्य निपातनं ।  
अक्लेशेन ततः कुर्वन् बधे सिद्धिः प्रकीर्तिता ॥०१२।  
वाहानां श्रमकरणं प्रचारार्थं पुरा तव  ॥१३॥  
    
\{इत्य् आग्नेये महापुराणे धनुर्वेदो नाम पञ्चाशदधिकद्विशततमो ऽध्यायः ॥  }
    
:न्  
    
[^१]: वर्मवेष्टिते इति घ॥  
    
[^२]: ज्ञात्वेति ट॥  
:प् ४०३  
    