+++
title = "०३१ कुशापामर्जनकथनम्"

+++

\{अथ एकत्रिंशो ऽध्यायः\}

मार्जनविधानं  
    
अग्निर् उवाच  
रक्षां स्वस्य परेषाञ्च वक्ष्ये तां मार्जनाह्वयां   ।  
यया विमुच्यते दुःखैः सुखञ्च प्राप्नुयान्नरः[^२]   ॥००१।  
ॐ नमः परमार्थाय पुरुषाय महात्मने ।  
अरूपबहुरूपाय व्यापिने परमात्मने ॥००२।  
निष्कल्मषाय शुद्धाय ध्यानयोगरताय च ।  
नमस्कृत्य प्रवक्ष्यामि यत् तत्सिध्यतु मे वचः ॥००३।  
वराहाय नृसिंहाय वामनाय महामुने ।  
नमस्कृत्य प्रवक्ष्यामि यत्तत्सिध्यतु मे वचः ॥००४।  
    
:न्  
    
[^१]: मन्त्रजं फलमश्नुते इति ख, चिह्नितपुस्तकपाठः  
    
[^२]: सुखं ब्रह्माप्नुयान्नरः इति ख, चिह्नितपुस्तकपाठः  
:प् ८७  
    
त्रिविक्रमाय रामाय वैकुण्ठाय नराय च ।  
नमस्कृत्य प्रवक्ष्यामि यत्तत् सिध्यतु मे वचः ॥००५।  
वराह नरसिंहेश वामनेश त्रिविक्रम ।  
हरग्रीवेश सर्वेश हृषीकेश हराशुभम् ॥००६।  
अपराजितचक्राद्यैश् चतुर्भिः परमायुधैः ।  
अखण्डितानुभावैस्त्वं[^१] सर्वदुष्टहरो भव ॥००७।  
हरामुकस्य दुरितं सर्वञ्च कुशलं कुरु ।  
मृत्युबन्धार्तभयदं दुरितस्य च यत् फलम् ॥००८।  
पराभिध्यानसहितैः प्रयुक्तञ्चाभिचारकम् ।  
गदस्पर्शमहारोगप्रयोगं जरया जर ॥००९।  
ॐ नमो वासुदेवाय नमः कृष्णाय खड्गिने   ।  
नमः पुष्करनेत्राय केशवायादिचक्रिणे ॥०१०।  
नमः कमलकिञ्जल्कपीतनिर्मलवाससे ।  
महाहररिपुस्कन्धसृष्टचक्राय चक्रिणे ॥०११।  
द्ंष्ट्रोद्धृतक्षितिभृते[^२] त्रयीमूर्तिमते नमः   ।  
महायज्ञवराहाय शेषभोगाङ्कशायिने ॥०१२।  
तप्तहाटककेशाग्रज्वलत्पावकलोचन ।  
वज्राधिकनखस्पर्शं दिव्यसिम्ह नमोस्तु ते ॥०१३।  
काश्यपायातिह्रस्वाय ऋग्यजुःसामभूषित ।  
तुभ्यं वामनरूपायाक्रमते गां[^३] नमो नमः   ॥०१४।  
वराहाशेषदुष्टानि सर्वपापफलानि वै ।  
मर्द मर्द महादंष्ट्र मर्द मर्द च तत्फलम् ॥०१५।  
    
:न्  
    
[^१]: अखण्डितात्मभावैस्त्वमिति ख, चिह्नितपुस्तकपाठः  
    
[^२]: दंष्ट्रोद्धृतभूमिभर्त्रे इति ख, चिह्नितपुस्तकपाठः  
    
[^३]: सृजते गामिति ख, चिह्नितपुस्तकपाठः  
:प् ८८  
    
नरसिम्ह करालाख्य दन्तप्रान्तानलोज्ज्वल ।  
भञ्ज भञ्ज निनादेन दुष्टान्यस्यार्तिनाशन ॥०१६।  
ऋग्यजुःसामगर्भाभिर्वाग्भिर्वामनरूपधृक् ।  
प्रशमं सर्वदुःखानि नयत्त्वस्य जनार्दनः ॥०१७।  
ऐकाहिकं द्व्याहिकञ्च तथा त्रिदिवसं ज्वरम् ।  
चातुर्थकन्तथात्युग्रन्तथैव सततज्वरम् ॥०१८।  
दोषोत्थं सन्निपातोत्थं तथैवागन्तुकं ज्वरम् ।  
शमं नयाशु गोविन्द च्छिन्धि च्छिन्ध्यस्य वेदनाम्[^१]   ॥०१९।  
नेत्रदुःखं शिरोदुःखं दुःखञ्चोदरसम्भवम्   ।  
अन्तःश्वासमतिश्वासं[^२] परितापं सवेपथुम् ॥०२०।  
गुदघ्राणाङ्घ्रिरोगांश् च कुष्ठरोगांस् तथा क्षयं[^३]   ।  
कामलादींस् तथा रोगान् प्रमेहांश्चातिदारुणान्   ॥०२१।  
भगन्दरातिसारांश् च मुखरोगांश् च वल्गुलीम् ।  
अश्मरीं मूत्रकृच्छ्रांश् च रोगानन्यांश् च दारुणान्   ॥०२२।  
ये वातप्रभवा रोगा ये च पित्तसमुद्भवाः ।  
कफोद्भवाश् च ये केचित् ये चान्ये सान्निपातिकाः ॥०२३।  
आगन्तुकाश् च ये रोगा लूता विस्फोटकादयः ।  
ते सर्वे प्रशमं यान्तु वासुदेवापमार्जिताः[^५] ॥०२४।  
विलयं यान्तु ते सर्वे विष्णोरुच्चारणेन च ।  
क्षयं गछ्हन्तु चाशेषास्ते चक्राभिहता हरेः   ॥०२५।  
    
:न्  
    
[^१]: छिन्द छिन्दास्य वेदनामिति ग, चिह्नितपुस्तकपाठः  
    
[^२]: अनिश्वासमतिश्वासमिति ग, चिह्नितपुस्तकपाठः  
    
[^३]: तथैव च इति ग, चिह्नितपुस्तकपाठः  
    
[^४]: ये रोगाः पित्तसम्भवा इति ग, चिह्नितपुस्तकपाठः  
    
[^५]: वासुदेवपराजिता इति ख, चिह्नितपुस्तकपाठः  
:प् ८९  
    
अच्युतानन्तगोविन्दनामोच्चारणभीषिताः ।  
नश्यन्ति सकला रोगाः सत्यं सत्यं वदाम्यहम् ॥०२६।  
स्थावरं जङ्गमं वापि कृत्रिमं चापि यद्विषम्   ।  
दन्तोद्भवं नखभवमाकाशप्रभवं विषम् ॥०२७।  
लूतादिप्रभवं यच्च विषमन्यत्तु दुःखदं ।  
शमं नयतु तत् सर्वं कीर्तितोस्य जनार्दनः ॥०२८।  
ग्रहान् प्रेतग्रहांश्चापि तथा वै डाकिनीग्रहान्[^१]   ।  
वेतालांश् च पिशाचांश् च गन्धर्वान् यक्षराक्षसान्[^२]   ॥०२९।  
शकुनीपूतनाद्यांश् च तथा वैनायकान् ग्रहान्   ।  
मुखमण्डीं तथा क्रूरां रेवतीं वृद्धरेवतीम्   ॥०३०।  
वृद्धकाख्यान् ग्रहांश्चोग्रांस् तथा मातृग्रहानपि   ।  
बालस्य विष्णोश् चरितं हन्तु बालग्रहानिमान् ॥०३१।  
वृद्धाश् च ये ग्रहाः केचिद्ये च बालग्रहाः क्वचित्   ।  
नरसिंहस्य ते दृष्ट्या दग्धा ये चापि यौवने ॥०३२।  
सदा[^३] करालवदनो नरसिंहो महाबलः ।  
ग्रहानशेषान्निःशेषान् करोतु जगतो हितः ॥०३३।  
नरसिम्ह महासिम्ह ज्वालामालोज्ज्वलानन ।  
ग्रहानशेषान् सर्वेश खाद खादाग्निलोचन ॥०३४।  
ये रोगा ये महोत्पाता यद्विषं ये महाग्रहाः ।  
यानि च क्रूरभृतानि ग्रहपीडाश् च दारुणाः   ॥०३५।  
शस्त्रक्षतेषु ये दोषा ज्वालागर्दभकादयः ।  
तानि सर्वाणि सर्वात्मा परमात्मा जनार्दनः ॥०३६।  
    
:न्  
    
[^१]: तथा वेतालिकान् ग्रहानिति घ, चिह्नितपुस्तकपाठः  
    
[^२]: गन्धर्वान् राक्ससानपि इति ख, चिह्नितपुस्तकपाठः  
    
[^३]: शटा इति ख, ङ, चिह्नितपुस्तकद्वयपाठः  
:प् ९०  
    
किञ्चिद्रूपं समास्याय वासुदेवास्य नाशय ॥३७॥  
क्षिप्त्वा सुदर्शनञ् चक्रं ज्वालामालातिभीषणम्   ।  
सर्वदुष्टोपशमनं कुरु देववराच्युत ॥०३८।  
सुदर्शन महाज्वाल च्छिन्धि च्छिन्धि महारव[^१] ।  
सर्वदुष्टानि रक्षांसि क्षयं यान्तु विभीषण   ॥०३९।  
प्राच्यां प्रतीच्यां च दिशि दक्षिणोत्तरतस् तथा   ।  
रक्षाङ्करोतु सर्वात्मा नरसिंहः सुगर्जितः[^२]   ॥०४०।  
दिवि भुव्यन्तरीक्षे च पृष्ठतः पार्श्वतोग्रतः   ।  
रक्षाङ्करोतु भगवान् बहुरूपी जनार्दनः ॥०४१।  
यथा विष्णुर्जगत्सर्वं सदेवासुरमानुषं ।  
तेन सत्येन दुष्टानि शममस्य व्रजन्तु वै[^३] ॥०४२।  
यथा विष्णौ स्मृते सद्यः सङ्क्षयं यान्ति पातकाः   ।  
सत्येन तेन सकलं दुष्टमस्य प्रशाम्यतु ॥०४३।  
परमात्मा यथा विष्णुर्वेदान्तेषु च गीयते ।  
तेन सत्येन सकलं दुष्टमस्य प्रशाम्यतु ॥०४४।  
यथा यज्ञेश्वरो विष्णुर्देवेष्वपि हि गीयते ।  
सत्येन तेन सकलं यन्मयोक्तं तथास्तु तत् ॥०४५।  
शान्तिरस्तु शिवञ्चास्तु दुष्टमस्य प्रशाम्यतु ।  
वासुदेवशरीरोत्थैः कुशैर् निर्मथितं मया[^४] ॥०४६।  
अपमार्जतु गोविन्दो नरो नारायणस् तथा ।  
तथास्तु सर्वदुःखानां प्रशमो जपनाद्धरेः   ॥०४७।  
    
:न्  
    
[^१]: महाबल इति ख, चिह्नितपुस्तकपाठः  
    
[^२]: स्वर्गर्जितैर् इति ग, ङ, चिह्नितपुस्तकद्वयपाठः  
    
[^३]: प्रयान्तु वै इति ग, चिह्नितपुस्तकपाठः  
    
[^४]: कुशैर् निर्णाशितमिति ख, ग, चिह्नितपुस्तकद्वयपाठः  
:प् ९१  
    
अपमार्जनकं शस्त्रं सर्वरोगादिवारणम् ।  
अयं हरिः कुशो विष्णुर्हता रोगा मया तव ॥०४८।

\{इत्य् आदिमहापुराणे आग्नेये कुशापमार्जनं नाम एकत्रिंशो ऽध्यायः  }
    