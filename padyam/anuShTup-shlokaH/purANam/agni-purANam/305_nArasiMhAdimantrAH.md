+++
title = "३०५ नारसिंहादिमन्त्राः"

+++

\{अथ पञ्चाधिकत्रिशततमो ऽध्यायः\}

नारसिंहादिमन्त्राः  
    
अग्निर् उवाच  
स्तम्भो विद्वेषणोच्चाट उत्सादो भ्रममारणे ।  
व्याधिश्चेति स्मृतं क्षुत्रं तन्मोक्षो वक्ष्यते शृणु   ॥००१।  
    
ॐ नमो भगवते उन्मत्तरुद्राय भ्रम २ भ्रामय २ अमुकं वित्रासय  
उद्भ्रामय २ रौद्रेण रूपेण हूं फठ् ठ २  
श्मशाने निशि जप्तेन त्रिलक्षं मधुना हुनेत् ।  
चिताग्नौ धूर्तसमिदुभिर्भ्राम्यते सततं रिपुः ॥००२।  
हेमगैरिकया कृष्णा प्रतिमा हैमसूचिभिः ।  
जप्त्वा विध्येच्च तत्कण्ठे हृदि वा मियते रिपुः ॥००३।  
खरबालचिताभस्म ब्रह्मदण्डी च मर्कटी ।  
गृहे वा मूर्ध्नि तच्चूर्णं जप्तमुत्सादकृत क्षिपेत्   ॥००४।  
भृग्वाकाशौ सदीप्ताग्निर्भृगुर्वह्निश् च वर्म फट्   ।  
    
एवं सहस्रारे हूं फट् आचक्राय स्वाहा हृदयं विचक्राय  
शिवः  
शिखाचक्रायाथ कवचं विचक्रायाथ नेत्रकम् ॥००५।  
:प् १२५  
    
सञ्चक्रायास्त्रमुदिष्टं ज्यालाचक्राय पूर्ववत् ।  
शार्ङ्गं सुदर्शनं क्षुद्रग्रहहृत् सर्वसाधनम्   ॥००६।  
मूर्धाक्षिमुखहृद्गुह्यपादे ह्य् अस्याक्षरान्न्यसेत्   ।  
चक्राब्जासनमग्न्याभं दंष्ट्रणञ्च चतुर्भुजम्   ॥००७।  
शङ्खचक्रगदापद्मशलाकाङ्कुशपाणिनम् ।  
चापिनं पिङ्गकेशाक्षमरव्याप्तत्रिपिष्टपं   ॥००८।  
नाभिस्तेनाग्निना विद्धा नश्यन्ते व्याधयो ग्रहाः   ।  
पीतञ्चक्रं गदा रक्ताः स्वराः श्याममवान्तरं   ॥००९।  
नेमिः श्वेता वहिः कृष्णवर्णरेखा च पार्थिवी   ।  
मध्येतरेमरे वर्णानेवं चक्रद्वयं[^१] लिखेत् ॥०१०।  
आदावानीय कुम्भोदं गोचरे सन्निधाय च ।  
दत्त्वा सुदर्शनं तत्र याम्ये चक्रे हुनेत् क्रमात् ॥०११।  
आज्यापामार्गसमिधो ह्य् अक्षतं तिलसर्षपौ ।  
पायसं गव्यमाज्यञ्च सहस्राष्टकसङ्ख्यया   ॥०१२।  
हुतशेषं क्षिप्तेत् कुम्भे प्रतिद्रव्यं विधानवित् ।  
प्रस्थानेन कृतं पिण्डं कुम्भे तस्मिन्निवेशयेत्   ॥०१३।  
विष्णादि सर्वं तत्रैव न्यसेत् तत्रैव दक्षिणे ।  
    
नमो विष्णुजनेभ्यः सर्वशान्तिकरेभ्यः प्रतिगृह्णन्तु  
शान्तये नमः  
दद्यादनेन मन्त्रेण हुतशेषाम्भसा बलिं ॥०१४।  
फलके कल्पिते पात्रे पलाशं क्षीरशाखिनः ।  
गव्यपूर्णे निवेश्यैव दिक्ष्वेवं होमयेद्द्विजैः ॥०१५।  
सदक्षिणमिदं होमद्वयं भूतादिनाशनम् ।  
    
:न्  
    
[^१]: वर्णद्वयमिति ख॥  
:प् १२६  
    
गव्याक्तपत्रलिखितैर् निष्पर्णैः क्षुद्रमुद्धृतम्   ॥०१६।  
दूर्वाभिरायुषे पद्मैः श्रिये पुत्रा उडुग्बरैः   ।  
गोसिद्ध्यै सर्पिषा गोष्ठे मेधायै सर्वशाखिना   ॥०१७।  
    
ॐ क्षौं नमो भगवते नारसिंहाय ज्वालामालिने  
दीप्तदंष्ट्रायाग्निनेत्राय सर्वरक्षोघ्नाय  
सर्वभूतविनाशाय सर्वज्वरविनाशाय दह २ पच २ रक्ष २ हूं  
फट्  
मन्त्रोयं नारसिंहस्य मकलाघ्निवारणः ।  
जप्यादिना हरेत् क्षुद्रग्रहमारीविषामयान् ।०१८।  
चूर्णमण्डूकवयसा जलाग्निस्तम्भकृद्भवेत् ॥०१८एफ़्।

\{इत्य् आग्नेये महापुराणे नारसिंहादिमन्त्रा नाम पञ्चाधिकत्रिशततमो ऽध्यायः  }
    