+++
title = "०९० निर्वाणदीक्षाङ्गीभूताभिषेककथनं"

+++

\{अथ नवतितमो ऽध्यायः\}

अभिषेकादिकथनं  
    
ईश्वर उवाच  
शिवमभ्यर्च्याभिषेकं कुर्याच्छिष्यादिके श्रिये ।  
कुम्भानीशादिकाष्ठासु क्रमशो नव विन्यसेत् ॥००१।  
तेषु क्षारोदं क्षीरोदं दध्युदं घृतसागरं   ।  
इक्षुकादम्बरीस्वादुमस्तूदानष्टसागरान्[^१] ॥००२।  
निवेशयेद् यथासङ्ख्यमष्टौ विद्येश्वरानथ ।  
एकं शिखण्डिनं रुद्रं श्रीकण्ठन्तु द्वितीयकं   ॥००३।  
त्रिमूर्तमेकरुद्राक्षमेकनेत्रं शिवोत्तमं ।  
सप्तमं सूक्ष्मनामानमनन्तं रुद्रमष्टमं   ॥००४।  
मध्ये शिवं समुद्रञ्च शिवमन्त्रं च विन्यसेत् ।  
यागालयान् दिगीशस्य रचिते स्नानमण्डपे ॥००५।  
कुर्यात् करद्वयायामां वेदीमष्टाङ्गुलोच्छ्रितां   ।  
श्रीपर्णाद्यासने तत्र विन्यस्यानन्तमानसं ॥००६।  
शिष्यं निवेश्य पूर्वास्यं सकलीकृत्य पूजयेत्   ।  
काञ्जिकौदनमृद्भस्मदूर्वागोमयगोलकैः ॥००७।  
सिद्धार्थदधितोयैश् च कुर्यान्निर्मञ्छनं ततः ।  
क्षारोदानुक्रमेणाथ हृदा विद्येशशम्बरैः   ॥००८।  
कलसैः स्नापयेच्छिष्यं स्वधाधारणयान्वितं   ।  
परिधाप्य सिते वस्त्रे निवेश्य शिवदक्षिणे ॥००९।  
पूर्वोदितासने शिष्यं पुनः पूर्ववदर्चयेत् ।  
उष्णीषं योगपट्टञ्च मुकुटं कर्तरीं घटीं   ॥०१०।  
अक्षमालां पुस्तकादि शिवकाद्यधिकारकं ।  
    
:न्  
    
[^१]: स्वादुगर्गोदानष्टसागरानिति क, ख, चिह्नितपुस्तकपाठः  
:प् २८५  
    
दीक्षाव्याख्याप्रतिष्ठाद्यं ज्ञात्वाद्यप्रभृति त्वया   ॥०११।  
सुपरीक्ष्य[^१] विधातव्यमाज्ञां संश्रावयेदिति   ।  
अभिवाद्य ततः शिष्यं प्रणिपत्य महेश्वरं ॥०१२।  
विघ्नज्वालापनोदार्थं कुर्याद्विज्ञापनां यथा ।  
अभिषेकार्थमादिष्टस्त्वयाहं गुरुमूर्तिना ॥०१३।  
संहितापारगः सो ऽयमभिषिक्तो मया शिव ।  
तृप्तये मन्त्रचक्रस्य पञ्चपञ्चाहुतीर्यजेत् ॥०१४।  
दद्यात् पूर्णां ततः शिष्यं स्थापयेन्निजदक्षिणे   ।  
शिष्यदक्षिणपाणिस्था अङ्गुष्ठाद्यङ्गुलीः क्रमात्   ॥०१५।  
लाञ्छयेदुपबद्धाय दग्धदर्भाग्रशम्बरैः ।  
कुसुमानि करे दत्वा प्रणामं कारयेदमुं ॥०१६।  
कुम्भे ऽनले शिवे स्वस्मिसंस्ततस्कृत्यमाविशेत् ।  
अनुग्राह्यास्त्वया शिष्याः शास्त्रेण सुपरीक्षिताः   ॥०१७।  
भूपवन्मानवादीनामभिषेकादभीप्सितं ।  
आं श्रां श्रौं पशुं हूं फडिति अस्त्रराजाभिषेकतः   ॥०१८।  
    
\{इत्य् आदिमहापुराणे आग्नेये अभिषेकादिकथनं नाम नवतितमो ऽध्यायः ॥  }
    