+++
title = "०९५ शिवलिङ्गप्रतिष्ठासामग्री"

+++

\{अथ पञ्चनवतितमो ऽध्यायः\}

प्रतिष्ठा सामग्रीविधानं  
    
ईश्वर उवाच  
वक्ष्ये लिङ्गप्रतिष्ठां च प्रासादे भुक्तिमुक्तिदां   ।  
ताश् चरेत् सर्वदा मुक्तौ भुक्तौ देवदिने सति ॥००१।  
विना चैत्रेण माघादौ प्रतिष्ठा मासपञ्चके ।  
    
:न्  
    
[^१]: मुदा इति ख॥ छ॥ च  
    
[^२]: कामदे देवीति घ॥  
    
[^३]: जयेत्रेत्यर्धश्लोकः छ॥ पुस्तके नास्ति  
    
[^४]: ॐ जय एनं सदेति ख॥ छ॥ च  
    
[^५]: मम इति ङ॥  
    
[^६]: रक्तातिरक्तदोषघ्न इति छ॥ । रक्तात्रिरक्तदोषघ्ने इति ख॥  
    
[^७]: सन्तिष्ठास्मिन्नीशरूपिणीति घ॥ । शर्परूपिणीति ज॥  
    
[^८]: तत्त्वे तत्त्वत्रयमिति घ॥  
    
[^९]: सर्वदा मुक्तौ देवादेवे ग्रहे सतीति घ॥ । सर्वदा मुक्त्यै भुक्त्यै  
दैवदिने सतीति ङ॥  
:प् ३०२  
    
गुरुशुक्रोदये कार्या प्रथमे करणेत्रये ॥००२।  
शुक्लपक्षे विशेषेण कृष्णे वा पञ्चमन्दिनं[^१]   ।  
चतुर्थीं नवमीं षष्ठीं वर्जयित्वा चतुर्दशीं   ॥००३।  
शोभनास्तिथयः शषाः क्रूरवारविवर्जिताः   ।  
शतभिषा धनिष्ठार्द्रा अनुरोधोत्तरत्रयं[^२]   ॥००४।  
रोहिणी श्रवणश्चेति[^३] स्थिरारम्भे महोदयाः ।  
लग्नञ्च कुम्भसिंहालितुलास्त्रीवृषधन्विनां ॥००५।  
शस्तो जीवो नवर्क्षेषु सप्तस्थानेषु सर्वदा ।  
बुधः षडष्टदिक्सप्ततुर्येषु विनर्तुं[^४] शितः   ॥००६।  
सप्तर्तुत्रिदशादिस्थः[^५] शशाङ्कोबलदः सदा[^६]   ।  
रविर्दशत्रिषट्संस्थो राहुस्त्रिदशषड्गतः ॥००७।  
षट्त्रिस्थानगताः शस्ता मन्दाङ्गारार्ककेतवः   ।  
शुभ्राः क्रूरश् च पापाश् च सर्व एकादशस्थिताः   ॥००८।  
एषां दृष्टिर्मुनौ पूर्णा[^७] त्वार्धिकी ग्रहभूतयोः   ।  
पादिकी रामदिक्स्थाने चतुरष्टौ[^८] पादवर्जिता ॥००९।  
पादान्यूनचतुर्नाडी भोगः स्यान्मीनमेषयोः   ।  
वृषकुम्भौ च भुञ्जाते चतस्रः पादवर्जिताः   ॥०१०।  
मकरो मिथुनं पञ्च चापालिहरिकर्कटाः ।  
पादीनाः षट् तुलाकन्ये घटिकाः सार्धपञ्च च   ॥०११।  
    
:न्  
    
[^१]: कृष्णेप्यापञ्चमं दिनमिति ख॥ , छ॥ च ।  
कृष्णेप्यापञ्चमाद्दिनादिति घ॥  
    
[^२]: अनुराधोत्तरात्रयमिति च॥  
    
[^३]: श्रवणश् चैते इति च॥  
    
[^४]: बुधः षडृतुतुर्येषु दिक्सप्ताह विनेति छ॥ । बुधः  
षड्द्व्यष्टतुर्षेषु दिक्सप्तषड् विनेति ख॥  
    
[^५]: सप्तायत्रिदशादिस्थ इति ख॥ छ॥ च  
    
[^६]: बुधः षडष्टदिगित्यादिः, बलदः सदा इत्य् अन्तः  
पाठो ग॥ पुस्तके नास्ति  
    
[^७]: एवं दृष्टिवले पूर्णादिति छ॥ । एवं दृष्टिवले पूर्णेति  
ख॥  
    
[^८]: वस्वष्टौ इति ख॥, छ॥ च  
:प् ३०३  
    
केशरी वृषभः कुम्भः स्थिराः स्युः सिद्धिदायकाः   ।  
चरा धनुस्तुलामेषा द्विःस्वभावास्तृतीयकाः[^१]   ॥०१२।  
शुभः[^२] शुभग्रहैर् दृष्टः शस्तो लग्नः  
शुभाश्रितः[^३] ।  
गुरुशुक्रबुधे युक्तो लग्नो दद्याद्बलायुधी[^४] ॥०१३।  
राज्यं शौर्यं[^५] बलं पुत्रान् यशोधर्मादिकं बहु   ।  
प्रथमः सप्तमस्तुर्यो दशमः केन्द्र उच्यते ॥०१४।  
गुरुशुक्रबुधास्तत्र सर्वसिद्धिप्रसादकाः ।  
त्र्येकादशचतुर्थस्था[^६] लग्नात् पापग्रहाः शुभाः   ॥०१५।  
अतोप्यनीचकर्माथं[^७] योज्यास्तिथ्यादयो बुधैः ।  
धाम्नः पञ्चगुणां भूमिं त्यक्त्वा वा धानसम्मितां[^८]   ॥०१६।  
हस्ताद् द्वादशसोपानात्[^९] कुर्यान्मण्डमग्रतः   ।  
चतुरस्रं चतुर्द्वारं स्नानार्थन्तु[^१०] तदर्धतः   ॥०१७।  
एकास्यं चतुरास्यं वा रौद्र्यां प्राच्युत्तरेथवा[^११]   ।  
हास्तिको दशहस्तो वै मण्डपोर्ककरो ऽथवा ॥०१८।  
द्विहस्तोत्तरया वृद्ध्या[^१२] शेषं स्यान्मण्डपाष्टकं   ।  
    
:न्  
    
[^१]: कर्कटो मकरो द्विस्थः प्रव्रज्याकार्यनाशकाः ।  
गुरुशक्रबुधास्तत्र सर्वसिद्धिप्रदायका इति ग। घ॥ पुस्तके ऽधिकः  
पाठः  
    
[^२]: स्थिर इति ग॥  
    
[^३]: शुभान्वित इति ख॥ , छ॥ च  
    
[^४]: धनायुषीति ग॥  
    
[^५]: राज्यं सौख्यमिति ख॥  
    
[^६]: द्व्येकादशचतुर्थस्था इति छ॥ । त्र्येकादशेत्यर्धश्लोको ग॥ पुस्तके  
नास्ति  
    
[^७]: अतोन्येनिष्ठकर्मार्थमिति ख॥ , घ॥ , छ॥ च  
    
[^८]: त्यक्त्वा वा चापसम्मितामिति ख॥ । त्यक्त्वा वा रामसम्मितामिति  
छ॥  
    
[^९]: हस्ताद्वा दशसोपानादिति ख॥ । हस्तान् वा दश सोपानादिति ख॥  
    
[^१०]: स्नानार्हं चेति ङ॥  
    
[^११]: प्राच्युतरे तथेति ङ॥  
    
[^१२]: द्विहस्तोत्तरयावृत्त्या इति घ॥  
:प् ३०४  
    
वेदी चतुष्करा मध्ये कोणस्तम्भेन संयुता[^१] ॥०१९।  
वेदीपादान्तरं त्यक्त्वा[^२] कुण्डानि नव पञ्च वा   ।  
एकं वा शिवकाष्ठायां[^३] प्राच्यां वा तद्गुरोः परं   ॥०२०।  
मुष्टिमात्रं शतार्धे स्याच्छते चारत्रिमात्रकं[^४]   ।  
हस्तं सहस्रहोमे स्यान्नियुते तु द्विहास्तिकं[^५] ॥०२१।  
लक्षे चतुष्कारं कुण्डं कोटिहोमे ऽष्टहस्तकं   ।  
भगाभमग्नौ[^६] खण्डेन्दु दक्षे त्र्यस्रञ्च नैरृते   ॥०२२।  
षडस्रं वायवे पद्मं[^७] सौम्ये चाष्टास्रकं शिवे   ।  
तिर्यक्पातशिवं खातमूर्ध्वं[^८] मेखलया सह ॥०२३।  
तद्वहिर्मेखलास्तिस्रो वेदवह्नियमाङ्गुलैः[^९] ।  
अङ्गुलैः षड्भिरेका वा कुण्डाकारास्तु मेखलाः   ॥०२४।  
तासामुपरि योनिः स्यान्मध्ये ऽश्वत्थदलाकृतिः ।  
उच्छ्रायेणाङ्गुलं तस्माद्विस्तारेणाङ्गुलाष्टकं[^१०]   ॥०२५।  
दैर्घ्यं कुण्डार्धमानेन कुण्डकण्ठसमो ऽधरः   ।  
पूर्वाग्नियाम्यकुण्डानां योनिः स्यादुत्तरानना   ॥०२६।  
पूर्वानना तु शेषाणामैशान्ये ऽन्यतरा तयोः   ।  
    
:न्  
    
[^१]: कोणस्तम्भेषु संयुतेति क॥ , ग॥ , घ॥ च । कोणस्तम्भेषु सन्मतेति  
ङ॥ । कोणस्तम्भेनुसंयुतेति ख॥ , छ॥ च  
    
[^२]: वेदी पादान्तरं त्यक्तेति घ॥ , ङ॥ , च  
    
[^३]: शिवकाष्टादौ इति ग॥  
    
[^४]: शतार्धस्य शते वह्निमात्रकमिति छ॥ । शतार्धस्य शते  
वारत्रिमात्रकमिति घ॥ । शतार्धस्य शते वा वह्निमात्रकमिति  
ङ॥  
    
[^५]: द्विहस्तकमिति ख॥  
    
[^६]: खद्गाभमग्नौ इति ख॥ , ग॥ , ङ॥ , छ॥ च  
    
[^७]: पद्मे इति ख॥ , घ॥ च  
    
[^८]: तिर्यक् पातसममूर्ध्वमिति ख॥ , ग॥ , घ॥ च  
    
[^९]: वेदवह्नियवाङ्गुलैर् इति घ॥  
    
[^१०]: तस्य विस्तरेणाङ्गुलाष्टकमिति घ॥  
:प् ३०५  
    
कुण्डानां यश् चतुर्विंशो भागः सोङ्गुल इत्य् अतः   ॥०२७।  
प्लक्षोदुम्वरकाश्वत्थवटजास्तोरणाः क्रमात् ।  
शान्तिभूतिबलारोग्यपूर्वाद्या नामतः क्रमात् ॥०२८।  
पञ्चषट्सप्तहस्तानि हस्तखातस्थितानि च ।  
तदर्धविस्तराणि स्युर्युतान्याम्रदलादिभिः ॥०२९।  
इन्द्रायुधोपमा रक्ता कृष्णा धूम्रा शशिप्रभा   ।  
शुक्लाभा[^१] हेमवर्णा च पताका स्फाटिकोपमा   ॥०३०।  
पूर्वादितोब्जजे[^२] रक्ता नीलानन्तस्य[^३] नैरृते ।  
पञ्चहस्तास्तदर्धाश् च ध्वजा दीर्घाश् च विस्तराः   ॥०३१।  
हस्तप्रदेशिता दण्डा ध्वजानां पञ्चहस्तकाः   ।  
वल्मीकाद्दन्तिदन्ताग्रात्तथा[^४] वृषभशृङ्गतः   ॥०३२।  
पद्मषण्डाद्वराहाञ्च गोष्ठादपि चतुष्पथात्   ।  
मृत्तिका द्वादश ग्राह्या वैकुण्ठेष्टौ पिनाकिनि   ॥०३३।  
न्यग्रोधोदुम्वराश्वत्थचूतजम्वुत्वगुद्भवं ।  
कषायपञ्चकं ग्राह्यमार्तवञ्च फलाष्टकं   ॥०३४।  
तीर्थाम्भांसि सुगन्धीनि[^५] तथा सर्वौषधीजलं   ।  
शस्तं पुष्पफलं वक्ष्ये रत्नगोशृङ्गवारि[^६] च   ॥०३५।  
स्नानायापाहरेत्[^७] पञ्च पञ्चगव्यामृतं तथा   ।  
पिष्टनिर्मितवस्त्रादिद्रव्यं निर्मञ्जनाय[^८] च ॥०३६।  
    
:न्  
    
[^१]: शुक्राभेति ख॥  
    
[^२]: पूर्वादिनो ध्वजे इति ग॥  
    
[^३]: नीलानन्ते ऽथेति ग॥  
    
[^४]: वल्मीकाद्धस्तिदन्ताग्रात्तयेति छ॥  
    
[^५]: तीर्थतोयसुगन्धीनि इति ङ॥  
    
[^६]: वर्गे गोशृङ्गवारि चेति छ॥  
    
[^७]: स्नानायोपहरेदिति ख॥ , छ॥ , घ॥ च  
    
[^८]: पिष्टनिर्मितरुद्रादिद्रव्यं निर्मञ्जनायेति ग॥ ।  
पिष्टनिर्मितवज्रादिकं निर्मथनायेति ज॥  
:प् ३०६  
    
सहस्रशुषिरं कुम्भं मण्डलाय च रोचना[^१]   ।  
शतमोषधिमूलानां विजया लक्ष्मणा बला ॥०३७।  
गुडूच्यतिबला पाठा सहदेवा शतावरी ।  
ऋद्धिः[^२] सुवर्चसा[^३] वृद्धिः स्नाने प्रोक्ता पृथक् पृथक्   ॥०३८।  
रक्षायै तिलदर्भौघो[^४] भस्मस्नानन्तु केवलं ।  
यवगोधूमविल्वानां[^५] चूर्णानि च विचक्षणः   ॥०३९।  
विलेपनं[^६] सकर्पूरं स्नानार्थं कुम्भगण्डकान्[^७]   ।  
खट्वाञ्च तूलिकायुग्मं सोपधानं सवस्त्रकं   ॥०४०।  
कुर्याद्वित्तानुसारेण शयने लक्ष्यकल्पने[^८] ।  
घृतक्षौद्रयुतं पात्रं कुर्यात् स्वर्णशलाकिकां   ॥०४१।  
वर्धनीं शिवकुम्भञ्च लोकपालघटानपि ।  
एकं निद्राकृते कुम्भं शान्त्यर्थं कुण्डसङ्ख्यया[^९]   ॥०४२।  
द्वारपालादिधर्मादिप्रशान्तादिघटानपि ।  
वस्तुलक्ष्मीगणेशानां कलशानपरानपि ॥०४३।  
धान्यपुञ्जकृताधारान् सवस्त्रान्[^१०] स्रग्विभूषितान्   ।  
    
:न्  
    
[^१]: मङ्गलाय च रोचनेति ग॥ । मङ्गलाय च रोचनमिति ज॥  
    
[^२]: सिद्धिरिति घ॥  
    
[^३]: सुवर्चलेति ज॥  
    
[^४]: तिलगर्भाद्यमिति ख॥ , घ॥ , ङ॥ , छ॥ च । तिलदर्भाज्यमिति ज॥  
    
[^५]: यवगोधूमचूर्णानामिति घ॥ । पञ्चगोधूमविल्वानामिति छ॥  
    
[^६]: लेपनञ्चेति ज॥  
    
[^७]: कुम्भमण्डकानिति ख॥ । कुम्भगड्डुकानिति घ॥ ।  
कुम्भगुण्डुकानिति ङ॥  
    
कुम्भसण्डकानिति छ॥ । कुम्भखण्डकानिति ज॥  
    
[^८]: प्रायेण लक्ष्यकल्पने इति ग॥ । शयने लक्ष्यकं परे इति ज॥  
    
[^९]: कुण्डसन्मितमिति ज॥  
    
[^१०]: सर्वांश्चेति घ॥ , ज॥ च  
:प् ३०७  
    
सहिरण्यान् समालब्धान् गन्धपानीयपूरितान् ॥०४४।  
पूर्णपात्रफलाधारान्[^१] पल्लवाद्यान्[^२] सलक्षणान्   ।  
वस्त्रैर् आच्छादयेत् कुम्भानाहरेद्गौरसर्षपान् ॥०४५।  
विकिरार्थन्तथा लाजान् ज्ञानखड्गञ्च पूर्ववत् ।  
सापिधानां चरुस्थालीं दर्वीं च ताम्रनिर्मितां[^३]   ॥०४६।  
घृतक्षौद्रान्वितं पात्रं पादाभ्यङ्गकृते तथा   ।  
विष्टरांस्त्रिशतादर्भदलैर् बाहुप्रमाणकान्[^४]   ॥०४७।  
चतुरश् चतुरस्तद्वत् पालाशान् परिधीनपि ।  
तिलपात्रं हविःपात्रमर्धपात्रं पवित्रकं ॥०४८।  
फलविंशाष्टमानानि घटो धूपप्रदानकं[^५]   ।  
श्रुक्श्रुवौ पिटकं पीठं व्यजनं शुष्कमिन्धनं   ॥०४९।  
पुष्पं पत्रं गुग्ग्लञ्च घृतैर् दौपांश् च धूपकं   ।  
अक्षतानि त्रिसूत्रीञ्च गव्यमाज्यं यवांस्तिलान् ॥०५०।  
कुशाः शान्त्यै त्रिमधुरं समिधो दशपर्विकाः   ।  
बाहुमात्रश्रुवं हस्तम्[^६] अर्कादिग्रहशान्तये ॥०५१।  
समिधो ऽर्कपलाशोत्थाः खादिरामार्गपिप्पलाः[^७]   ।  
उदुम्वरशमीदूर्वाकुशोत्थाः शतमष्ट च   ॥०५२।  
तदभावे यवतिला गृहोपकरणं तथा ।  
स्थालीदर्वीपिधानादि देवादिभ्यो ऽंशुकद्वयं ॥०५३।  
मुद्रामुकुटवासांसि हारकुण्डलकङ्कणान् ।  
    
:न्  
    
[^१]: पूर्वपात्रफलाधारानिति छ॥  
    
[^२]: पल्लवाग्रानिति ख॥ , घ॥ , ज॥ च  
    
[^३]: कुर्वीत ताम्रनिर्मितामिति ख॥  
    
[^४]: दलैर् बाहुमात्रप्रमाणत इति ग॥  
    
[^५]: घण्टाधूपप्रदानकमिति घ॥ , छ॥ च  
    
[^६]: बाहुमात्रां स्रुचं हस्तानामिति छ॥  
    
[^७]: खादिरापाङ्गपिप्पला इति ख॥ , छ॥ , च । खादिरापामार्कपिप्पला इति  
घ॥  
:प् ३०८  
    
कुर्यादाचार्यपूजार्थं[^१] वित्तशाठ्यं विवर्जयेत्   ॥०५४।  
तत्पादपादहीना च मूर्तिभृदस्त्रजापिनां[^२] ।  
पूजा स्याज्जापिभिस्तुल्या[^३] विप्रदैवज्ञशिल्पिनां ॥०५५।  
वज्रार्कशान्तौ[^४] नीलातिनीलमुक्ताफलानि च[^५] ।  
पुष्पपद्मादिरागञ्च वैदूर्यं रत्नमष्टमं[^६]   ॥०५६।  
उषीरमाधवक्रान्तारक्तचन्दनकागुरुं ।  
श्रीखण्डं सारिकङ्कुष्ठं[^७] शङ्क्षिनी ह्य्  
ओषधीगुणः[^८] ॥०५७।  
हेमताम्रमयं रक्तं राजतञ्च[^९] सकांस्यकं   ।  
शीसकञ्चेति लोहानि हरितालं मनःशिला ॥०५८।  
गैरिकं हेममाक्षीकं पारदो[^१०] वह्निगैरिकं ।  
गन्धकाभ्रकमित्यष्टौ[^११] धातवो ब्रीहयस् तथा   ॥०५९।  
गोधूमान् सतिलान्माषान्मुद्गानप्याहरेद्यवान् ।  
नीवारान् श्यामकानेवं ब्रीहयो ऽप्यष्ट कीर्तिताः   ॥०६०।  
    
\{इत्य् आग्नेये महापुराणे प्रतिष्ठासामग्री नाम पञ्चनवतितमो ऽध्यायः ॥  }
    
:न्  
    
[^१]: कुर्यादाचार्यपूजाद्यमिति घ॥  
    
[^२]: मूर्तिभृच्छस्त्रजापिनामिति घ॥  
    
[^३]: पूजास्यात् पितृभिस्तुल्येति घ॥ , ज॥ च  
    
[^४]: वस्त्रार्ककान्तौ इति ङ॥ , छ॥ , च  
    
[^५]: नीलाभं नीलमुक्ताफलानि चेति ख॥ । नीलादिनीलमुक्ताफलानि  
चेति ग॥ । नीलाभं नीलं मुक्ताफलानि वेति ज॥  
    
[^६]: रत्नमष्टकमिति घ॥ , ङ॥ , ज॥ च  
    
[^७]: सारिका कुष्ठमिति ख॥ , छ॥ , च । साविकं कुष्ठमिति ज॥  
    
[^८]: शङ्खिनीत्योषधीगण इति ङ॥ , ज॥ , च  
    
[^९]: हेमताम्रमयो रङ्गराजजञ्चेति ख॥  
    
[^१०]: पारदे इति ख॥ , छ॥ च  
    
[^११]: गन्धकत्रिकमित्यष्टौ इति घ॥  
:प् ३०९  
    