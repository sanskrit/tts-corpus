+++
title = "०३८ देवालयनिर्माणफलम्"

+++
    
\{अथ अष्टत्रिंशो ऽध्यायः\}

देवालयनिर्माणफलं  
    
अग्निर् उवाच  
वासुदेवाद्यालयस्य कृतौ वक्ष्ये फलादिकं ।  
चिकीर्षोर्देवधामादि सहस्रजनिपापनुत् ॥००१।  
मनसा सद्मकर्तॄणां शतजन्माघनाशनं ।  
येनुमोदन्ति कृष्णस्य क्रियमाणं नरा गृहं[^१]   ॥००२।  
तेपि पापैर् विनिर्मुक्ताः प्रयान्त्यच्युतलोकतां ।  
समतीतं भविष्यञ्च कुलानामयुतं नरः ॥००३।  
विष्णुलोकं नयत्याशु कारयित्वा हरेर्गृहं ।  
वसन्ति[^२] पितरो दृष्ट्वा[^३] विष्णुलोके ह्य् अलङ्कृताः   ॥००४।  
विमुक्ता नारकैर् दुःखैः कर्तुः कृष्णस्य मन्दिरं   ।  
ब्रह्महत्यादिपापौघघातकं देवतालयं ॥००५।  
फलं यन्नाप्यते यज्ञैर् धाम कृत्वा तदाप्यते ।  
देवागारे कृते सर्वतीर्थस्नानफलं लभेत् ॥००६।  
देवाद्यर्थे हतानाञ्च रणे यत्तत्फलादिकं ।  
शाठ्येन पांशुना वापि कृतं धाम च नाकदं   ॥००७।  
    
:न्  
    
[^१]: गृहादिकं ग, घ, चिह्नितपुस्तकद्वयपाठः  
    
[^२]: नन्दन्ति इति ख, ग, चिह्नितपुस्तकद्वयपाठः । वल्गन्ति इति ङ,  
चिह्नितपुस्तकपाठः  
    
[^३]: हृष्टा इति ख, ग, चिह्नितपुस्तकद्वयपाठः  
:प् १०९  
    
एकायतनकृत् स्वर्गी त्र्यगारी ब्रह्मलोकभाक् ।  
पञ्चागारी शम्भुलोकमष्टागाराद्धरौ स्थितिः   ॥००८।  
षोडशालयकारी तु[^१] भुक्तिमुक्तिमवाप्नुयात् ।  
कनिष्ठं मध्यमं श्रेष्ठं कारयित्वा हरेर्गृहं   ॥००९।  
स्वर्गं च वैष्णवं लोकं मोक्षमाप्नोति च क्रमात्   ।  
श्रेष्ठमायतनं विष्णोः कृत्वा यद्धनवान् लभेत्   ॥०१०।  
कनिष्ठेनैव तत् पुण्यं प्राप्नोत्यधनवान्नरः   ।  
समुत्पाद्य धनं कृत्या स्वल्पेनापि[^२] सुरालयं ॥०११।  
कारयित्वा हरेः पुण्यं सम्प्राप्नोत्यधिकं वरं   ।  
लक्षणाथ सहस्रेण शतेनार्धेन वा हरेः ॥०१२।  
कारयन् भवनं याति यत्रास्ते गरुडध्वजः ।  
बाल्ये तु क्रीडमाणा ये पांशुभिर्भवनं हरेः   ॥०१३।  
वासुदेवस्य कुर्वन्ति तेपि तल्लोकगामिनः ।  
तीर्थे चायतने पुण्ये सद्धक्षेत्रे तथाष्टमे ॥०१४।  
कर्तुरायतनं विष्णोर्यथोक्तात्त्रिगुणं फलं ।  
बन्धूकपुष्पविन्यासैः सुधापङ्केन वैष्णवं   ॥०१५।  
ये विलिम्पन्ति भवनं ते यान्ति भगवत्पुरं ।  
पतितं पतमानन्तु तथार्धपतितं नरः ॥०१६।  
समुद्धृत्य हरेर्धाम प्राप्नोति द्विगुणं फलं ।  
पतितस्य तु यः कर्ता पतितस्य च रक्षिता ॥०१७।  
विष्णोरायतनस्येह नरो विष्णुलोकभाक् ।  
इष्टकानिचयस्तिष्ठेद् यावदायतने हरेः ॥०१८।  
सकुलस्तस्य वै कर्ता विष्णुलोके महीयते ।  
    
:न्  
    
[^१]: षोडशागारकारी तु इति ग, चिह्नितपुस्तकपाठः  
    
[^२]: स्वल्पेनैवेति ख, चिह्नितपुस्तकपाठः  
:प् ११०  
    
स एव पुण्यवान् पूज्य इह लोके परत्र च ॥०१९।  
कृष्णस्य वासुदेवस्य यः कारयति केतनं ।  
जातः स एव सुकृती कुलन्तेनैव पावितं ॥०२०।  
विष्णुरुद्रार्कदेव्यादेर्गृहकर्ता स कीर्तिभाक् ।  
किं तस्य वित्तनिचयैर् मूढस्य परिरक्षितः ॥०२१।  
दुःखार्जितैर् यः कृष्णस्य न कारयति केतनं   ।  
नोपभोग्यं धनं यस्य पितृविप्रदिवौकसां ॥०२२।  
नोपभोगाय बन्धूनां व्यर्थस्तस्य धनागमः ।  
यथा ध्रुवो नृणां मृत्युर्वित्तनाशस् तथा ध्रुवः   ॥०२३।  
मूढस्तत्रानुबध्नाति जीवितेथ चले घने ।  
यदा वित्तं न दानाय नोपभोगाय देहिनां ॥०२४।  
नापि कीर्त्यै न धर्माथं तस्य स्वाम्येथ को गुणः   ।  
तस्माद्वित्तं समासाद्य दैवाद्वा पौरुषादथ ॥०२५।  
दद्यात् सम्यग् द्विजाग्र्येभ्यः कीर्तनानि च कारयेत् ।  
दानेभ्यश्चाधिकं यस्मात् कीर्तनेभ्यो वरं यतः   ॥०२६।  
अतस्तत्कारयेद्धीमान् विष्ण्वादेर्मन्दिरादिकं ।  
विनिवेश्य हरेर्धाम भक्तिमद्भिर् नरोत्तमैः ॥०२७।  
निवेशितं भवेत् कृत्स्नं त्रैलोक्यं सचराचरं ।  
भूतं भवयम् भविष्यञ्च स्थूलं सूक्ष्मं तथेतरत्[^१]   ॥०२८।  
आब्राह्मस्तम्बपर्यन्तं सर्वं विष्णोः समुद्भवं   ।  
तस्य देवादिदेवस्य सर्वगस्य[^२] महात्मनः ॥०२९।  
निवेश्य भवनं विष्णोर् न भूयो भुवि जायते ।  
यथा विष्णोर्धामकृतौ फलं तद्वद्दिवौकसां   ॥०३०।  
    
:न्  
    
[^१]: तथैव च इति ग, चिह्नितपुस्तकपाठः  
    
[^२]: सर्वेशस्य इति ख, चिह्नितपुस्तकपाठः  
:प् १११  
    
शिवब्रह्मार्कविघ्नेशचण्डीलक्ष्म्यादिकात्मनां   ।  
देवालयकृतेः पुण्यं प्रतिमाकरणेधिकं[^३]   ॥०३१।  
प्रतिमास्थापने यागे फलस्यान्तो न विद्यते ।  
मृण्मयाद्दारुजे पुण्यं दारुजादिष्ट्काभवे   ॥०३२।  
इष्टकोत्थाच्छैलजे स्याद्धेमादेरधिकं फलं ।  
सप्तजन्मकृतं पापं प्रारम्भादेव नश्यति ॥०३३।  
देवालयस्य स्वर्गी स्यान्नरकं न स गच्छति ।  
कुलानां शतमुद्धृत्य विष्णुलोकं नयेन्नरः   ॥०३४।  
यमो यमभटानाह देवमन्दिरकारिणः ।  
    
यम उवाच  
प्रतिमापूजादिकृतो नानेया नरकं नराः ॥०३५।  
देवालयाद्यकर्तार आनेयास्ते तु गोचरे[^१] ।  
विसारध्वं यथान्यायन्नियोगो मम पाल्यतां [^२] ॥०३६।  
नाज्ञाभङ्गं करिष्यन्ति भवतां जन्तवः क्वचित्   ।  
केवलं ते जगत्तातमनन्तं समुपाश्रिताः ॥०३७।  
भवद्भिः परिहर्तव्यास्तेषां नात्रास्ति संस्थितिः   ।  
ये च भगवता लोके तच्चित्तास्तत्परायणाः ॥०३८।  
पूजयन्ति सदा विष्णुं ते वस्त्याज्याः सुदूरतः   ।  
यस्तिष्ठन् प्रस्वपन् गच्छन्नुत्तिष्ठन् स्खलिते स्थिते[^४]   ॥०३९।  
सङ्कीर्तयन्ति गोविन्दं ते वस्त्याज्याः सुदूरतः ।  
नित्यनैमित्तिकैर् देवं ये यजन्ति जनार्दनम् ॥०४०।  
नावलोक्या भवद्भिस्ते तद्गता यान्ति तद्गतिम् ।  
    
:न्  
    
[^१]: आनेयास्त्वविशेषत इति ग, चिह्नितपुस्तकपाठः  
    
[^२]: नियमो मे ऽनुपाल्यतामिति ख, चिह्नितपुस्तकपाठः  
    
[^३]: जन्तवः क्वचिदिति ख, चिह्नितपुस्तकपाठः  
:प् ११२  
    
ये पुष्पधूपवासोभिर्भूषणैश्चातिवल्लभैः   ॥०४१।  
अर्चयन्ति न ते ग्राह्या नराः कृष्णालये गताः[^१]   ।  
उपलेपनकर्तारः सम्मार्जनपराश् च ये ॥०४२।  
कृष्णालये परित्यज्यास्तेषां पुत्रास् तथा कुलम्   ।  
येन चायतनं विष्णोः कारितं तत्कुलोद्भवम् ॥०४३।  
पुंसां शतं नावलोक्यं भवद्भिर्दुष्टचेतसा   ।  
यस्तु देवालयं विष्णोर्दारुशैलमयं तथा ॥०४४।  
कारयेन् मृण्मयं वापि सर्वपापैः प्रमुच्यते ।  
अहन्यहनि यज्ञेन यजतो यन् महाफलम् ॥०४५।  
प्राप्नोति तत् फलं विष्णोर्यः कारयति केतनं ।  
कुलानां शतमागामि समतीतं तथा शतं ॥०४६।  
कारयन् भगवद्धाम नयत्यच्युतलोकतां ।  
सप्तलोकमयो विष्णुस्तस्य यः कुरुते गृहं ॥०४७।  
तारयत्यक्षयांल्लोकानक्षयान् प्रतिपद्यते ।  
इष्टकाचयविन्यासो यावन्त्यब्दानि तिष्ठति ॥०४८।  
तावद्वर्षसहस्राणि तत्कर्तुर्दिवि संस्थितिः ।  
प्रतिमाकृद्विष्णुलोकं स्थापको लीयते हरौ ।०४९।  
देवसद्मप्रतिकृतिप्रतिष्ठाकृत्तु गोचरे ॥०४९एफ़्।  
    
अग्निर् उवाच  
यमोक्ता नानयंस्तेथ प्रतिष्ठादिकृतं हरेः   ।  
हयशीर्षः प्रतिष्ठार्थं[^२] देवानां ब्रह्मणे ऽब्रवीत्   ॥०५०।  
    
\{इत्य् आदिमहापुराणे आग्नेये देवालयादिमाहात्म्यवर्णनं नाम अष्टत्रिंशोध्यायः ॥  }
    
:न्  
    
[^१]: कृष्णाश्रये गता इति ख, घ, ङ,  
चिह्नितपुस्तकत्रयपाठः  
    
[^२]: प्रतिष्ठाद्यमिति ख, ङ, चिह्नितपुस्तकद्वयपाठः  
:प् ११३  
    