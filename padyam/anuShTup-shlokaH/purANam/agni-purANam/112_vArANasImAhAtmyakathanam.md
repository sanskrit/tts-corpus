+++
title = "११२ वाराणसीमाहात्म्यकथनम्"

+++

\{अथ द्वादशाधिकशततमो ऽध्यायः\}

वाराणसीमाहात्म्यम्  
    
अग्निर् उवाच  
वाराणसी[^३] परं तीर्थं गौर्यै प्राह महेश्वरः   ।  
भुक्तिमुक्तिप्रदं पुण्यं वसतां गृणतां हरिं[^४]   ॥००१।  
    
रुद्र उवाच  
गौरीक्षेत्रं न मुक्तं वै अविमुक्तं ततः स्मृतं   ।  
    
:न्  
[^१]: अन्नदानाद्दिवमिति ख॥ , ग॥ , घ॥ , ङ॥ , छ॥ , ज॥ च  
    
[^२]: तीर्थं वानरकं परमिति ख॥ , ग॥ , घ॥ , ङ॥ च  
    
[^३]: वाराणसीमिति ख॥ , घ॥ च  
    
[^४]: वसतां शृणुतां हरिमिति ग॥ , घ॥ , ङ॥ च  
:प् ३७७  
    
जप्तं तप्तं दत्तममविमुक्ते विलाक्षयं ॥००२।  
अश्मना चरणौ हत्वा वसेत्काशीन्न हि त्यजेत्[^१] ।  
हरिश् चन्द्रं परं गुह्यं गुह्यमाम्नातकेश्वरं[^२]   ॥००३।  
जप्येश्वरं परं गुह्यं[^३] गुह्यं श्रीपर्वतं तथा   ।  
महालयं[^४] परं गुह्यं भृगुश् चण्डेश्वरं[^५] तथा   ॥००४।  
केदारं परमं गुह्यमष्टौ सन्त्यविमुक्तके ।  
गुह्यानां परमं गुह्यमविमुक्तं परं मम ॥००५।  
द्वियोजनन्तु पूर्वं स्याद् योजनार्धं तदन्यथा[^६] ।  
वरणा च नदी चासीत् तयोर्मध्ये[^७] वाराणसी ॥००६।  
अत्र स्नानं जपो होमो मरणं देवपूजनं ।  
श्राद्धं दानं निवासश् च यद्यत् स्याद्भुक्तिमुक्तिदं[^८]   ॥००७।  
    
\{इत्य् आग्नेये महापुराणे वाराणसीमाहात्म्यं नाम द्वादशाधिकशततमो ऽध्यायः ॥  }
    
:न्  
    
[^१]: काशीं तु न हि सन्त्यजेदिति ज॥  
    
[^२]: परं गुह्यमविमुक्तं परं ममेति ज॥  
    
[^३]: जयेश्वरं परं गुह्यमिति ख॥  
    
[^४]: महाबलमिति क॥  
    
[^५]: भूमिचण्डेश्वरमिति ग॥  
    
[^६]: तथान्यथेति झ॥  
    
[^७]: द्वयोर्मध्ये इति ख॥  
    
[^८]: यद्वत् स्याद्भुक्तिमुक्तिदमिति ङ॥  
:प् ३७८  
    