+++
title = "२१८ राजाभिषेकः"

+++

\{अथाष्टादशाधिकद्विशततमो ऽध्यायः\}

राजाभिषेककथनं  
    
अग्निर् उवाच  
पुष्करेण च रामाय राजधर्मं हि पृच्छते ।  
यथादौ कथितं तद्वद्वशिष्ट कथयामि ते ॥००१।  
    
पुष्कर उवाच  
राजधर्मं प्रवक्ष्यामि सर्वस्मात् राजधर्मतः   ।  
राजा भवेत्[^१] शत्रुहन्ता प्रजापालः सुदण्डवान्   ॥००२।  
पालयिष्यति वः सर्वान् धर्मस्थान् व्रतमाचरेत् ।  
संवत्सरं स वृणुयात् पुरोहितमथ द्विजं[^२] ॥००३।  
मन्त्रिणश्चाखिलात्मज्ञान्महिषीं धर्मलक्षणां   ।  
संवत्सरं नृपः काले ससम्भारो ऽभिषेचनं   ॥००४।  
कुर्यान्मृते नृपे नात्र कालस्य नियमः स्मृतः   ।  
तिलैः सिद्धार्थकैः स्नानं सांवत्सरपुरोहितौ   ॥००५।  
घोषयित्वा जयं राज्ञो राजा भद्रासने स्थितः ।  
अभयं घोषयेद् दुर्गान्मोचयेद्राज्यपालके ॥००६।  
पुरोधसाभिषेकात् प्राक् कार्यैन्द्री शान्तिरेव च ।  
उपवास्यभिषेकाहे वेद्यग्नौ जुहुयान्मनून्[^३] ॥००७।  
    
:न्  
    
[^१]: राजा हरिति छ॥ , ख॥ , घ॥ , ज॥ , ञ॥ , ट॥ च  
    
[^२]: पुरोहितमथर्त्विजमिति ख॥ , घ॥ , छ॥ , ज॥ , ट॥ च  
    
[^३]: जुहुयादमूनिति ङ॥  
:प् २९१  
    
वैष्णवानैन्द्रमन्त्रांस्तु सावित्रीन् वैश्वदैवतान्   ।  
सौम्यान् स्वस्त्ययनं शर्मायुष्याभयदान्मनून्   ॥००८।  
अपराजिताञ्च कलसं वह्नेर्दक्षिणपार्श्वगं ।  
सम्पातवन्तं हैमञ्च पूजयेद्गन्धपुष्पकैः ॥००९।  
प्रदक्षिणावर्तशिखस्तप्तजाम्बूनदप्रभः ।  
रथौघमेघनिर्घोषो विधूमश् च हुताशनः ॥०१०।  
अनुलोमः सुगन्धश् च स्वस्तिकाकारसन्निभः ।  
प्रसन्नार्चिर्महाज्वालः स्फुलिङ्गरहितो हितः ॥०११।  
न व्रजेयुश् च मध्येन मार्जारमृगपक्षिणः ।  
पर्वताग्रमृदा तावन्मूर्धानं शोधयेन्नृपः   ॥०१२।  
वल्मीकाग्रमृदा कर्णौ वदनं केशवालयात् ।  
इन्द्रालयमृदा[^१] ग्रीवां हृदयन्तु नृपाजिरात्   ॥०१३।  
करिदन्तोद्धृतमृदा दक्षिणन्तु तथा भुजं ।  
वृषशृङ्गोद्धृतमृदा वामञ्चैव तथा भुजं   ॥०१४।  
सरोमृदा तथा पृष्ठमुदरं सङ्गमान् मृदा   ।  
नदीतटद्वयमृदा पार्श्वे संशोधयेत्तथा[^२]   ॥०१५।  
वेश्याद्वारमृदा राज्ञः कटिशौचं विधीयते   ।  
यज्ञस्थानात्तथैवोरू गोस्थानाज्जानुनी तथा ॥०१६।  
अश्वस्थानात्तथा जङ्घे रथचक्रमृदाङ्घ्रिके ।  
मूर्धानं पञ्चगव्येन भद्रासनगतं नृपं   ॥०१७।  
अभिषिञ्चेदमात्यानां चतुष्टयमथो घटैः   ।  
    
:न्  
    
[^१]: चन्द्रालयमृदेति ज॥  
    
[^२]: सरोमृदेत्यादिः संशोधयेत्तथेत्यन्तः पाठः ज॥ पुस्तके  
नास्ति  
:प् २९२  
    
पूर्वतो हेमकुम्भेन घृतपूर्णेन ब्राहणः   ॥०१८।  
रूप्यकुम्भेन याम्ये च क्षीरपूर्णेन क्षत्रियः   ।  
दध्ना च ताम्रकुम्भेन वैश्यः पश्चिमगेन च ॥०१९।  
मृण्मयेन जलेनोदक् शूद्रामात्यो ऽभिषिचयेत् ।  
ततो ऽभिषेकं नृपतेर्बह्वृचप्रवरो द्विजः ॥०२०।  
कुर्वीत मधुना विप्रश्छन्दोगश् च कुशोदकैः ।  
सम्पातवन्तं कलशं तथा गत्वा पुरोहितः ॥०२१।  
विधाय वह्निरक्षान्तु सदस्येषु यथाविधि ।  
राजश्रियाभिषेके च ये मन्त्राः परिकीर्तिताः ॥०२२।  
तैस्तु दद्यान्महाभाग ब्राह्मणानां स्वनैस् तथा   ।  
ततः पुरोहितो गच्छेद्वेदिमूलन्तदेव तु[^१] ॥०२३।  
शतच्छिद्रेण पात्रेण सौवर्णेनाभिषेचयेत् ।  
या ओषधीत्योषधीभीरथेत्युक्त्वेति गन्धकैः   ॥०२४।  
पुष्पैः पुष्पवतीत्येव ब्राह्मणेति च वीजकैः[^२]   ।  
रत्नैर् आशुः शिशानश् च ये देवाश् च कुशोदकैः   ॥०२५।  
यजुर्वेद्यथर्ववेदी[^३] गन्धद्वारेति संस्पृशेत् ।  
शिरः कण्ठं रोचनया सर्वतीर्थोदकैर् द्विजाः   ॥०२६।  
गीतवाद्यादिनिर्घोषैश्चामरव्यजनादिभिः ।  
सर्वौषधिमयं कुम्भं धारयेयुर्नृपाग्रतः   ॥०२७।  
तं पश्येद्दर्पणं राजा घृतं वै मङ्गलादिकं   ।  
अभ्यर्च्य विष्णुं ब्रह्माणमिन्द्रादींश् च ग्रहेश्वरान्[^४]   ॥०२८।  
    
:न्  
    
[^१]: वेदिमूलन्तथैव तु इरि ख॥  
    
[^२]: दीपकैर् इति ङ॥  
    
[^३]: यजुर्वेद्यथ ऋग्वेदी इति ङ॥  
    
[^४]: ग्रहादिकानिति ख॥ , ग॥ , घ॥ च  
:प् २९३  
    
व्याघ्रचर्मोत्तरां शय्यामुपविष्टः पुरोहितः   ।  
मधुपर्कादिकं दत्त्वा पट्टबन्धं प्रकारयेत्   ॥०२९।  
राज्ञोमुकुटबन्धञ्च पञ्चचर्मोत्तरं ददेत् ।  
ध्रुवाद्यैर् इति च विशेद् वृषजं वृषदंशजं   ॥०३०।  
द्वीपिजं सिंहजं व्याघ्रजातञ्चर्म तदासने ।  
अमात्यसचिवादींश् च प्रतीहारः प्रदर्शयेत् ॥०३१।  
गोजाविगृहदानाद्यैः सांवत्सरपुरोहितौ ।  
पूजयित्वा द्विजान् प्रार्च्य ह्य् अन्यभूगोन्नमुख्यकैः   ॥०३२।  
वह्निं प्रदक्षिणीकृत्य गुरुं नत्वाथ पृष्ठतः   ।  
वृषमालभ्य गां वत्सां पूजयित्वाथ मन्त्रितं   ॥०३३।  
अश्वमारुह्य नागञ्च पूजयेत्तं समारुहेत् ।  
परिभ्रमेद्राजमार्गे बलयुक्तः प्रदक्षिणं ॥०३४।  
पुरं विशेच्च दानाद्यैः प्रार्च्य सर्वान् विसर्जयेत्  ॥३५॥  
    
\{इत्य् आग्नेये महापुराणे राजाभिषेको नाम अष्टादशाधिकद्विशततमो ऽध्यायः ॥  }
    