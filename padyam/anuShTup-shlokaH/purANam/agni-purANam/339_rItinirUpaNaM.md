+++
title = "३३९ रीतिनिरूपणं"

+++

\{अथोनचत्वारिंशदधिकत्रिशततमो ऽध्यायः\}

रीतिनिरूपणं  
    
अग्निरुचाच  
वाग्विद्यासम्प्रतिज्ञाने रीतिः सापि चतुर्विधा ।  
पाञ्चाली गौडदेशीया वैदर्भी लाटजा तथा   ॥००१।  
उपचारयुता मृद्वी पाञ्चाली ह्रस्वविग्रहा ।  
अनवस्थितसन्दर्भा गौडीया दीर्घविग्रहा ॥००२।  
उपचारैर् न बहुभिरुपचारैर् विवर्जिता ।  
नातिकोमलसन्दर्भा वैदर्भी मुक्तविग्रहा ॥००३।  
लाटीया स्फुटसन्धर्भा नातिविस्फुरविग्रहा ।  
परित्यक्तापि भूयोभिरुपचारैर् उदाहृता ॥००४।  
क्रियास्वविषमा वृत्तिर्भारत्यारभटी तथा ।  
कौशिकी सात्वती चेति सा चतुर्धा प्रतिष्ठिता ॥००५।  
वाक्प्रधाना नरप्राया स्त्रीयुक्ता प्राकृतोक्तिता ।  
भरतेन प्रणीतत्वाद् भारती रीतिरुच्यते ॥००६।  
चत्वार्यङ्गानि भारत्या वीथी प्रहसनन्तथा ।  
प्रस्तावना नाटकादेर्वीथ्यङ्गाश् च त्रयोदश ॥००७।  
उद्घातकं तथैव स्याल्लपितं स्याद्द्वितीयकम् ।  
असत्प्रलापो वाक्श्रेणी[^१] नालिका विपणन्तथा ॥००८।  
व्याहारस्तिमतञ्चैव[^२] छलावस्कन्दिते तथा ।  
    
:न्  
    
[^१]: वाग्वेणीति क॥ , ञ॥ , ट॥ च  
    
[^२]: व्याहारस्त्रिगतञ्चैवेति ख॥  
:प् २११  
    
गण्डो ऽथ मृदवश् चैव त्रयोदशमथाचितम् ॥००९।  
तापसादेः प्रहसनं परिहासपरं वचः ।  
मायेन्द्रजालयुद्धादिबहुलारभटी स्मृता ।०१०।  
मङ्क्षिप्तकारपातौ च[^१] वस्तूत्थापनमेव च ॥०१०एफ़्।

\{इत्य् आग्नेये महापुराणे अलङ्कारे रीतिनिरूपणं नामोनचत्वारिंशदधिकत्रिशततमो ऽध्यायः  }
    