+++
title = "१५५ आचाराध्यायः"

+++

\{अथ पञ्चपञ्चाशदधिकशततमो ऽध्यायः\}

आचारः  
    
पुष्कर उवाच  
ब्राह्मे मुहूर्ते चोत्थाय विष्ण्वादीन् दैवतान् स्मरेत्   ।  
उभे मूत्रपुरीषे तु दिवा कुर्यादुदङ्मुखः ॥००१।  
रातौ च दक्षिणे कुर्यादुभे सन्ध्ये यथा दिवा ।  
न मार्गादौ जले वीप्यां सतृणायां सदाचरेत्   ॥००२।  
:प् १२४  
    
शौचं कृत्वा मृदाचम्य भक्षयेद्दन्तधावनं   ।  
नित्यं नैमित्तिकं काम्यं क्रियाङ्गं मलकर्षणं   ॥००३।  
क्रियास्नानं तथा षष्ठं षोढास्नानं प्रकीर्तितं   ।  
अस्नातस्याफलं कर्म प्रातःस्नानं चरेत्ततः   ॥००४।  
भूमिष्ठमुद्धृतात् पुण्यं ततः प्रस्रवणोदकं   ।  
ततो ऽपि सारसं पुण्यं तस्मान्नादेयमुच्यते ॥००५।  
तीर्थतोयं ततः पुण्यं गाङ्गं पुण्यन्तु सर्वतः   ।  
संशोधितमलः पूर्वं निमग्नश् च जलाशये ॥००६।  
उपस्पृश्य ततः कुर्यादम्भसः परिमार्जनं ।  
हिरण्यवर्णास्तिसृभिः शन्नो देवीति चाप्यथ ॥००७।  
आपोहिष्ठेति तिसृभिरिदमापस्तथैव च ।  
ततो जलाशये मग्नः कुर्यादन्तर्जलं जपं ॥००८।  
तत्राघमर्षणं सूक्तं द्रुपदां वा तथा जपेत्   ।  
युञ्जते मन इत्य् एवं सूक्तं सूक्तं वाप्यथ पौरुषं   ॥००९।  
गायत्रीं तु विशेषेण अघमर्षणसूक्तके ।  
देवता भाववृत्तस्तु ऋषिश् चैवाघमर्षणः   ॥०१०।  
छन्दश्चानुष्टुभं तस्य भाववृत्तो हरिः स्मृतः   ।  
आपीडमानः शाटीं तु देवतापितृतर्पणं[^१]   ॥०११।  
पौरुषेण तु सूक्तेन ददेच्चैवोदकाञ्जलिं ।  
ततो ऽग्निहवनं[^२] कुर्याद्दानं दत्वा[^३] तु शक्तितः   ॥०१२।  
    
:न्  
    
[^१]: तत्राघमर्षणमित्यादिः देवतापितृतर्पणमित्यन्तः  
पाठः झ॥ पुस्तके नास्ति  
    
[^२]: ततो ऽग्निहरणमिति ङ॥ , छ॥ च  
    
[^३]: दीपं दत्वेति झ॥  
:प् १२५  
    
ततः समभिगच्छेत योगाक्षेमार्थमीश्वरं ।  
आसनं शयनं यानं जायापत्यङ्कमण्डलुः   ॥०१३।  
आत्मनः शुचिरेतानि परेषां न शुचिर्भवेत् ।  
भाराक्रान्तस्य गुर्विण्याः पन्था देयो गुरुष्वपि   ॥०१४।  
न पश्येच्चार्कमुद्यन्तन्नास्तं यान्तं न चाम्भसि   ।  
नेक्षेन्नग्नां स्त्रियं कूपं शूनास्थानमघौघिनं   ॥०१५।  
कार्पासाथि तया भस्म नाक्रामेद् यच्च कुत्सितं ।  
अन्तःपुरं वित्तिगृहं परदौत्यं ब्रजेन्न हि[^१] ॥०१६।  
नारोहेद्विषमान्नावन्न वृक्षं न च पर्वतं   ।  
अर्थायतनशास्त्रेषु तथैव स्यात् कुतूहली ॥०१७।  
लोष्टमर्दो तृणच्छेदी नखखादी विनश्यति ।  
मुखादिवादनं नेहेद् विना दीपं न रात्रिगः[^२]   ॥०१८।  
नाद्वारेण विशेद्वेश्म न च वक्त्रं विरागयेत् ।  
कथाभङ्गं न कुर्वीत न च वासोविपर्ययं ॥०१९।  
भद्रं भद्रमिति ब्रूयान्नानिष्टं कीर्तयेत् क्वचित्   ।  
पालाशमासनं वर्ज्यं देवादिच्छायया[^३] व्रजेत्   ॥०२०।  
न मध्ये पूज्ययोर्यायात् नोच्छिष्टस्तारकादिदृक् ।  
नद्यान्नान्यां नदीं ब्रूयान्न कण्डूयेद् द्विहस्तकं   ॥०२१।  
असन्तर्प्य पितॄन् देवान्नदीपारञ्च न व्रजेत् ।  
मलादिप्रक्षिपेन्नाप्सु[^४] न नग्नः स्नानमाचरेत् ॥०२२।  
    
:न्  
    
[^१]: परभृतो भवेन्न हि इति झ॥  
    
[^२]: लोष्टमद्दीत्यादिः, न रात्रिग इत्य् अन्तः पाठः, ग।पुस्तके  
नास्ति  
    
[^३]: देवाद्रिच्छाययेति ख॥ , छ॥ , ग॥ च  
    
[^४]: मलादिक्षेपयेन्नाप्सु इति ख॥ , ट॥ च  
:प् १२६  
    
ततः समभिगच्छेत योगक्षेमार्थमीश्वरं ।  
स्रजन्नात्मनाप्पनयेत् खरादिकरजस्त्यजेत् ॥०२३।  
हीनान्नावहसेत् गच्छेन्नादेशे नियसेच्च तैः ।  
वैद्यराजनदीहीने म्लेच्छस्त्रीबहुनायके ॥०२४।  
रजस्वलादिपतितैर् न भाषेत केशवं स्मरेत् ।  
नासंवृतमुखः कुर्याद्धासं[^१] जृम्भां तथा  
क्षुतं ॥०२५।  
प्रभोरप्यवमनं खद्गोपयेद्वचनं बुधः ।  
इन्द्रियाणां नानुकूली वेदरोधं न कारयेत् ॥०२६।  
नोपेक्षितव्यो व्याधिः स्याद्रिपुरल्पो ऽपि[^२] भार्गव ।  
रथ्यातिगः सदाचामेत्[^३] विभृयान्नाग्निवारिणी   ॥०२७।  
न हुङ्कुर्याच्छिवं पूज्यं पादं पादेन नाक्रमेत्   ।  
प्रत्यक्षं वा परोक्षं वा कस्य चिन्नाप्रियं वदेत्   ॥०२८।  
वेदशास्त्रनरेन्द्रर्षिदेवनिन्दां विवर्जयेत् ।  
स्त्रीणामीर्षा[^४] न कर्तव्या त्रिश्वासन्तासु वर्जयेत्   ॥०२९।  
धर्मश्रुतिं देवरतिं[^५] कुर्याद्धर्मादि नित्यशः[^६]   ।  
सोमस्य पूजां जन्मर्क्षे विप्रदेवादिपूजनं ॥०३०।  
    
:न्  
    
[^१]: कुर्याद्धास्यमिति ख॥ ,ट॥ च  
    
[^२]: रिपुर्वत्सोपि इति ङ॥  
    
[^३]: समाचामेदिति छ॥  
    
[^४]: स्त्रीणामिच्छेति क॥  
    
[^५]: देवनतिमिति ग॥ , घ॥ , ङ॥ , ञ॥ , ट॥ च । वेदनतिमिति ख॥ ,छ॥ च  
    
[^६]: भद्रं भद्रमिति ब्रूयादित्यादिः, कुर्याद्धर्मादि नित्यश इत्य्  
अन्तः पाठः झ॥ पुस्तके नास्ति  
:प् १२७  
    
षष्ठीचतुर्दश्यष्टम्यामभ्यङ्गं वर्जयेत्तथा   ।  
दूराद्गृहान् मूत्रविष्ठे नोत्तमैवैरमाचरेत् ॥०३१।  
    
\{इत्य् आग्नेये महापुराणे आचाराध्यायो नाम पञ्चपञ्चाशदधिकशततमो ऽध्यायः ॥  }
    