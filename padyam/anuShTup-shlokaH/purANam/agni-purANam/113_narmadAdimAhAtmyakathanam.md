+++
title = "११३ नर्मदादिमाहात्म्यकथनम्"

+++

\{अथ त्रयोदशाधिकशततमो ऽध्यायः\}

नर्मदादिमाहात्म्यम्  
    
अग्निर् उवाच  
नर्मदादिकमाहात्म्यं वक्ष्येहं नर्मदां परां[^१]   ।  
सद्यः पुनाति गाङ्गेयं दर्शनाद्वारि नार्मदं   ॥००१।  
विस्तराद्योजनशतं योजनद्वयमायता ।  
षष्टिस्तीर्थसहस्राणि षष्टिकोट्यस् तथापराः   ॥००२।  
पर्वतस्य समन्तात्तु तिष्ठन्त्यमरकण्टके[^२] ।  
कावेरीसङ्गमं पुण्यं श्रीपर्वतमतः शृणु   ॥००३।  
गौरी श्रीरूपिणी तेपे तपस्तामब्रवीद्धरिः[^३]   ।  
अवाप्स्यसि त्वमध्यात्म्यं नाम्ना श्रीपर्वतस्तव ॥००४।  
समन्ताद्योजनशतं महापुण्यं भविष्यति ।  
अत्र दानन्तपो जप्यं[^४] श्राद्धं सर्वमथाक्षयं[^५]   ॥००५।  
    
:न्  
    
[^१]: नर्मदापरमिति झ॥  
    
[^२]: निर्यान्त्यमरकण्टके इति झ॥  
    
[^३]: तपस्तामब्रवीद्धर इति ग॥  
    
[^४]: अत्र दानं तथा जप्यमिति झ॥  
    
[^५]: सर्वमथाक्षरमिति ख॥ , छ॥ च  
:प् ३७९  
    
मरणं शिवलोकाय सर्वदं तीर्थमुत्तमं ।  
हरो ऽत्र क्रीडते देव्या हिरण्यकशिपुस् तथा ॥००६।  
तपस्तप्त्वा बली चाभून्मुनयः सिद्धिमाप्नुवन्[^१]   ।  
    
\{इत्य् आग्नेये महापुराणे नर्मदाश्रीपर्वतादिमाहात्म्यं नाम त्रयोदशाधिकशततमो ऽध्यायः ॥  }
    