+++
title = "२८८ अश्वचिकित्सा"

+++

\{अथाष्टाशीत्यधिकद्विशततमो ऽध्यायः\}

अश्वचिकित्सा  
    
शालिहोत्र उवाच  
अश्वानां लक्षणं वक्ष्ये  
चिकित्साञ्चैव[^१]सुश्रुत  
हीनदन्तो विदन्तश् चकराली कृष्णतालुकः ॥००१।  
कृष्णजिह्वश् च यमजोजातमुष्कश् च यस् तथा ।  
द्विशफश् च तथा शृङ्गी त्रिवर्णो व्याघ्रवर्णकः   ॥००२।  
खरवर्णो भस्मवर्णो जातवर्णश् च काकुदी ।  
श्वित्री च काकसादी च खरसारस्तथैव च ॥००३।  
वानराक्षः कृष्णशटः कृष्णगुह्यस्तथैव च   ।  
कृष्णप्रोथश् च शूकश् च यश् च तित्तिरिसन्निभः   ॥००४।  
विषमः श्वेतपादश् च ध्रुवावर्तविवर्जितः ।  
अशुभावर्तसंयुक्तो वर्जनीयस्तुरङ्गमः ॥००५।  
रन्ध्रोपरन्ध्रयोर्द्वौ द्वौ द्वौ द्वौ मस्तकवक्षसोः   ।  
प्रयाणे च ललाटे च कण्ठावर्ताः शुभा दश   ॥००६।  
मृक्कण्याञ्च ललाटे च कर्णमूले निगालके ।  
बाहुमूले गले श्रेष्ठा आवर्तास्त्वशुभाः परे   ॥००७।  
शुकेन्द्रगोपचन्द्राभा ये च वायससन्निभाः ।  
सुवर्णवर्णाः स्निग्धाश् च प्रशस्यास्तु सदैव हि   ॥००८।  
दीर्घग्रीवाक्षिकूटाश् च ह्रस्वकर्णाश् च शोभनाः   ।  
    
:न्  
    
[^१]: चिकित्सन्तवेति ञ॥  
:प् ७१  
    
राक्षान्तुरङ्गमा यत्र[^१] विजयं वर्जयेत्ततः ॥००९।  
पालितस्तु हयो दन्ती शुभदो दुःखदो ऽन्यथा ।  
श्रियः पुत्रास्तु गन्धर्वा वाजिनो रत्नमुत्तमम् ॥०१०।  
अश्वमेधे तु तुरगः पवित्रत्वात्तु हूयते ।  
वृषो निम्बवृहत्यौ च गुडूची च समाक्षिका   ॥०११।  
सिंहा गन्धकारी पिण्डी स्वेदश् च शिरसस् तथा   ।  
हिङ्गु पुष्करमूलञ्च नागरं साम्लवेतसं ॥०१२।  
पिप्पलीसैन्धवयुतं शूलघ्नं चीष्णवारिणा   ।  
नागरातिविषा मुस्ता सानन्ता बिल्वमालिका ॥०१३।  
क्वाथमेषां पिवेद्वाजी सर्वातीसारनाशनम् ।  
प्रियङ्गुसारिवाभ्याञ्च युक्तमाजं शृतं[^२] पयः   ॥०१४।  
पर्याप्तशर्करं पीत्वा श्रमाद्वाजी विमुच्यते ।  
द्रोणिकायान्तु दातव्या तैलवस्तिस्तुरङ्गमे ॥०१५।  
कोष्ठजा च शिरा वेध्या तेन तस्य सुखं भवेत् ।  
दाऋइमं त्रिफला व्योषं गुडञ्च समभाविकम्   ॥०१६।  
पिण्डमेतत् प्रदातव्यमश्वानां काशनाशनम्   ।  
प्रियङ्गुलोध्रमधुभिः पिवेद्वृषरसं हयः   ॥०१७।  
क्षीरं वा पञ्चकोलाद्यं काशनाद्धि प्रमुच्यते   ।  
प्रस्कन्धेषु च सर्वेषु श्रेय आदौ विशोधणम् ॥०१८।  
अभ्यङ्गोद्वर्तनैः स्नेहं नस्यवर्तिक्रमः स्मृतः   ।  
ज्वरितानां तुरङ्गाणां पयसैव क्रियाक्रमः   ॥०१९।  
लोध्रकन्धरयोर्मूलं मातुलाङ्गाग्निनागराः   ।  
    
:न्  
    
[^१]: राज्ञीतुरङ्गमा यत्रेति ख॥  
    
[^२]: घृतमिति ख॥  
:प् ७२  
    
कुष्ठहिङ्गुवचारास्नालेपोयं शोथनाशनः   ॥०२०।  
मञ्जिष्ठा मधुकं द्राक्षावृहत्यौ रक्तचन्दनम्   ।  
त्रपुषीवीजमूलानि शृङ्गाटककशेरुकम् ॥०२१।  
अजापयःशृतमिदं सुशीतं शर्करान्वितं   ।  
पीत्वा नीरशनो वाजी रक्तमेहात् प्रमुच्यते ॥०२२।  
मन्याहनुनिगालस्थशिराशोथो गलग्रहः ।  
अभ्यङ्गः कटुतैलेन[^१] तत्र तेष्वेव शस्यते ॥०२३।  
गलग्रहगदो शोथः प्रायशो गलदेशके ।  
प्रत्यक्पुष्पी तथा बह्निः सैन्धवं सौरसो रसः   ॥०२४।  
कृष्णाहिङ्गुयुतैर् एभिः कृत्वा नस्यं न सीदति   ।  
निशे ज्योतिष्मती पाठा कृष्णा कुष्ठं वचा मधु   ॥०२५।  
जिह्वास्तम्भे च लेपो ऽयं गुडमूत्रयुतो हितः ।  
तिलैर् यष्ट्या रजन्या च निम्बपत्रैश् च योजिता ॥०२६।  
क्षौद्रेण शोधनी पिण्डी सर्पिषा व्रणरोपणी   ।  
अभिघातेन खञ्जन्ति ये ह्य् अश्चास्तीव्रवेदनाः ॥०२७।  
परिषेकक्रिया तेषां तैलेनाशु रुजापहा ।  
दोषकोपाभिघाताभ्यां पक्वभिन्ने व्रणक्रमः   ॥०२८।  
अश्वत्थोडुम्बरप्लक्षमधूकवटकल्कनैः ॥२९॥  
प्रभूतसलिलः क्वाथः सुखोष्णः व्रणशोधनः   ।  
शताह्वा नागरं रास्ना मञ्जिष्ठाकुष्ठसैन्धवैः   ॥०३०।  
देवदारुवचायुग्मरजनीरक्तचन्दनैः ।  
तैलसिद्धं कषायेण गुडूच्याः पयसा सह ॥०३१।  
    
:न्  
    
[^१]: तिलतैलेनेति ख॥  
:प् ७३  
    
म्रक्षेण वस्तिनश्ये च योज्यं सर्वत्र लिङ्गिने ।  
रक्तस्रावो जलौकाभिर् नेत्रान्ते नेत्ररोगितः ॥०३२।  
खादितोडुम्बराश्वत्थकषायेण च साधनम् ।  
धात्रीदुरालभातिक्ताप्रियङ्गुकुङ्कुमैः समैः   ॥०३३।  
गुडूच्या च कृतः कल्को हितो युक्तावलम्बिने ।  
उत्पाते च शिले श्राव्ये शुष्कशेफे तथैव च ॥०३४।  
क्षिप्रकारिणि दोषे च सद्यो विदलमिष्यते[^१] ।  
गोशकृन्मञ्जिकाकुष्ठरजनीतिलमर्षपैः ॥०३५।  
गवां मूत्रेण पिष्टैश् च मर्दनं कण्डुनाशनम्   ।  
शीतो मधुयुतः क्वाथो नाशिकायां सशर्करः   ॥०३६।  
रक्तपित्तहरः पानादश्वकर्णैस्तथैव च ।  
सप्तमे सप्तमे देयमश्वानां लवणं दिने ॥०३७।  
तथा भुक्तवतान्देया अतिपाने तु वारुणी ।  
जीवनीयैः समधुरैर् मृद्वीकाशर्करायुतैः   ॥०३८।  
सपिप्पलीकैः शरदि प्रतिपानं सपद्मकैः ।  
विडङ्गापिप्पलीधान्यशताह्वालोध्रसैन्धवैः   ॥०३९।  
मचित्रकैस्तुरङ्गाणां प्रतिपानं हिमागमे ।  
लोध्रप्रियङ्गुकामुस्तापिप्पलीविश्वभेषजैः ॥०४०।  
सक्षौद्रैः प्रतिपानं स्याद्वसन्ते कफनाशनम्   ।  
प्रियङ्गुपिप्पलीलोध्रयष्ट्याक्षैः समहौषधैः   ॥०४१।  
निदाघे सगुडा देया मदिरा प्रतिपानके ।  
    
:न्  
    
वेधनमिस्यत इति ज॥ , ञ॥ च  
:प् ७४  
    
लोध्रकाष्ठं सलवणं पिप्पल्यो विश्वभेषजम्   ॥०४२।  
भवेत्तैलयुतैर् एभिः प्रतिपानं घनागमे ।  
निदाघोद्वृतपित्तार्ताः शरत्सु पुष्टशोणिताः   ॥०४३।  
प्रावृड्भिन्नपुरीषाश् च पिवेयुर्वाजिनो घृतम्   ।  
पिवेयुर्वाजिनस्तैलं कफवाय्वधिकास्तु ये ॥०४४।  
स्नेहव्यापद्भवो येषां कार्यं तेषां विरूक्षणम्   ।  
त्र्यहं यवागूरूक्षा स्याद् भोजनं तक्रसंयुतम्   ॥०४५।  
शरन्निदाघयोः सर्पिस्तैलं शीतवसन्तयोः ।  
वर्षासु शिशिरे चैव वस्तौ यमकमिष्यते ॥०४६।  
गुर्वभिष्यन्दिभक्तानि व्यायामं स्नाजमातपम् ।  
वायुवर्जञ्च वाहस्य स्नेहपीतस्य वर्जितम् ॥०४७।  
स्नानं पानं शकृत्क्रूष्ठमश्वानां सलिलागमे   ।  
अत्यर्थं दुर्दिने काले पानमेकं प्रशस्यते ॥०४८।  
युक्तशीतातपे काले द्विःपानं स्नपनं सकृत् ।  
ग्रीष्मे त्रिस्नानपानं स्यच्चिरं तस्यायगाहनम् ॥०४९।  
निस्तूषाणां प्रदातव्या यवानां चतुराटकी   ।  
चणकव्रीहिमौद्गानि कलायं वापि दापयेत् ॥०५०।  
अहोरात्रेण चार्धस्य यवसस्य तुला दश ।  
अष्टौ शुष्कस्य दातव्याश् चतस्रो ऽथ वुषस्य वा   ॥०५१।  
दूर्वा पित्तं यवः कासं वुषश् च श्लोष्मसञ्चयम्   ।  
नाशयत्यर्जुनः श्वासं तथा मानो बलक्षयम्   ॥०५२।  
वातिकाः पैत्तिकाश् चैव श्लेष्मजाः सान्निपातिकाः   ।  
न रोगाः पीडयिष्यन्ति दूर्वाहारन्तुरङ्गमम्   ॥०५३।  
:प् ७५  
    
द्वौ रज्जुबन्धौ दुष्टानां पक्षयोरुभयोरपि ।  
पश्चाद्धनुश् च कर्तर्व्यो दूरकीलव्यपाश्रयः ॥०५४।  
वासेयुस्त्वास्तृते स्थाने कृतधूपनभूमयः ।  
यत्रोपन्यस्तयवसाः सप्रदीपाः सुरक्षिताः ।०५५।  
कृकवाक्वजकपयो धार्यश्चाश्वगृहे मृगाः   ॥०५५एफ़्।

\{इत्य् आग्नेये महापुराणे अश्वायुर्वेदो नामाष्टाशीत्यधिकद्विशततमो ऽध्यायः  }
    