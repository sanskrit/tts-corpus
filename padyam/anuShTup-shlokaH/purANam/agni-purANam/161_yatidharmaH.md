+++
title = "१६१ यतिधर्मः"

+++

\{अथैकषष्ट्यधिकशततमो ऽध्यायः\}

यतिधर्मः  
    
पुष्कर उवाच  
यतिर्धर्मं प्रवक्ष्यामि ज्ञानमोक्षादिदर्शकं   ।  
चतुर्धमायुषो भागं प्राप्य सङ्गात् परिवर्जयेत्[^४]   ॥००१।  
यदह्नि विरजेद्धीरस्तदह्नि[^५] च परिव्रजेत् ।  
प्रजापत्यां निरूप्येष्टिं सर्वदेवसदक्षिणां   ॥००२।  
आत्मन्यग्नीन् समारोप्य प्रव्रजेद्ब्राह्मणो गृहात् ।  
    
:न्  
    
[^१]: दृष्ट्वावश्यमिति ङ॥  
    
[^२]: तपश्चोग्रं वने चरेदिति ङ॥  
    
[^३]: भजेद्दिशमजिम्हग इति ङ॥  
    
[^४]: सङ्गान् परित्यजेदिति ङ॥  
    
[^५]: विरजेद्वापि तदह्नि इति ङ॥  
:प् १४४  
    
एक एव चरेन्नित्यं ग्रासमन्नाथमाश्रयेत् ॥००३।  
उपेक्षको ऽसिञ्चयिको मुनिर्ज्ञानसमन्वितः ।  
कपालं वृक्षमूलञ्च[^१] कुचेलमसहायाता ॥००४।  
समता चैव सर्वस्मिन्नेतन्मुक्तस्य[^२] लक्षणं ।  
नाभिनन्देन मरणं नाभिनन्देत जीवनं[^३] ॥००५।  
कालमेव प्रतीक्षेत निदेशं भृतको यथा ।  
दृष्टिपूतं न्यसेत्पादं वस्त्रपूतं जलं पिवेत्   ॥००६।  
सत्यपूतां वदेद्वाचं मनःपूतं समाचरेत् ।  
अलावुदारुपत्राणि मृण्मयं वैष्णवं यतेः   ॥००७।  
विधूमे न्यस्तमुषले व्यङ्गारे भुक्तवज्जने ।  
वृत्ते शरावसम्पाते भिक्षां नित्यं यतिश् चरेत्   ॥००८।  
मधूकरमसङ्क्लिप्तं प्राक्प्रणीतमयाचितं ।  
तात्कालिकञ्चोपपन्नं भैक्षं पञ्चविधं स्मृतं   ॥००९।  
पाणिपात्री भवेद्वापि पात्रे पात्रात् समाचरेत् ।  
अवेक्षेत गतिं नॄणां कर्मदोषसमुद्भवां   ॥०१०।  
शुद्धभावश् चरेद्भर्मं यत्र तत्राश्रमे रतः   ।  
समः सर्वेषु भूतेषु न लिङ्गं धर्मकारणं   ॥०११।  
फलं कतकवृक्षस्य यद्यप्यम्बुप्रसादकं ।  
न नामग्रहणादेव तस्य वारि प्रसीदति ॥०१२।  
    
:न्  
    
[^१]: वृक्षमूलानि ख॥ , घ॥ , छ॥ , झ॥ च । वृक्षमूलादि इति  
ट॥  
    
[^२]: एतच्छुद्धस्येति ङ॥  
    
[^३]: जीवितमिति ख॥ , घ॥ , ङ॥ , छ॥ , ज॥ च  
:प् १४५  
    
अजिह्मः पण्डकः पङ्गुरन्धो बधिर एव च ।  
सद्भिश् च मुच्यते मद्भिरज्ञानात् संसृतो द्विजः   ॥०१३।  
अह्नि रात्र्याञ्च यान् जन्तून् हिनस्त्यज्ञानतो यतिः ।  
तेषां स्नात्वा विशुद्ध्यर्थं प्राणायामान् षडाचरेत्[^१]   ॥०१४।  
अस्थिस्थूणं स्नायुयुतं मांसशोणितलेपनं   ।  
चर्मावनद्धं दुर्गन्धं पूर्णं मूत्रपुरीषयोः   ॥०१५।  
जराशोकसमाविष्टं रोगायतनमातुरं ।  
रजस्वलमनित्यञ्च भूतावासमिमन्त्यजेत् ॥०१६।  
धृतिः क्षमा दमो ऽस्तेयं[^२] शौचमिन्द्रियनिग्रहः   ।  
ह्रीर्विद्या सत्यमक्रोधो दशकं धर्मलक्षणं   ॥०१७।  
चतुर्विधं भैक्षवस्तु कुटीरकवहूदके ।  
हंसः परमहंसश् च यो यः पश्चात् स उत्तमः   ॥०१८।  
एकदण्डी त्रिदण्डी वा[^३] योगी मुच्यते बन्धनात्   ।  
अहिंसा सत्यमस्तेयं ब्रह्मचर्यापरिग्रहौ ॥०१९।  
यमाः पञ्चाथ नियमाः शौचं सन्तोषणन्तपः   ।  
स्वाध्यायेश्वरपूजा च पद्मकाद्यासनं यतेः[^४]   ॥०२०।  
प्राणायामस्तु द्विविधः स गर्भो ऽगर्भ एव च ।  
जपध्यानयुतो गर्भो विपरीतस्त्वगर्भकः ॥०२१।  
प्रत्येकं त्रिविधं सोपि पूरकुम्भकरेचकैः ।  
पूरणात् पूरको वायोर् निश् चलत्वाच्च कुम्भकः ॥०२२।  
    
:न्  
    
[^१]: समाचरेदिति ख॥ , छ॥ च  
    
[^२]: दयास्तेयमिति ङ॥  
    
[^३]: त्रिदण्डी चेति ङ॥  
    
[^४]: पद्मकाद्यासनं महत् इति ट॥  
:प् १४६  
    
रेचनाद्रेचकः प्रोक्तो मात्राभेदेन च त्रिधा ।  
द्वादशात्तु चतुर्विंशः षट्त्रिंशन्मात्रिको ऽपरः   ॥०२३।  
तालो लघ्वक्षरो मात्रा प्रणवादि चरेच्छनैः ।  
प्रत्याहारो जापकानां ध्यानमीश्वरचिन्तनं ॥०२४।  
मनोधृतिर्धारणा स्यात् समाधिर्ब्रह्मणि स्थितिः   ।  
अयमात्मा परं ब्रह्म सत्यं ज्ञानमनन्तकं ॥०२५।  
विज्ञानमानन्दं ब्रह्म तत्त्वमस्य।अहमस्मि तत् ।  
परम् ब्रह्म ज्योतिरात्मा वासुदेवो विमुक्त ॐ ॥०२६।  
देहेन्द्रियमनोबुद्धिप्राणाहङ्कारवर्जितं ।  
जाग्रत्स्वप्नसुसुप्त्यादिमुक्तं[^१] ब्रह्म तुरोयकं ॥०२७।  
नित्यशुद्धबुद्धयुक्तसत्यमानन्दमद्वयं[^२] ।  
अहं ब्रह्म परं ज्योतिरक्षरं सर्वगं हरिः ॥०२८।  
सो ऽसावादित्यपुरुषः सो ऽसावहमखण्ड ॐ ।  
सर्वारम्भपरित्यागी समदुःखसुखं क्षमी   ॥०२९।  
भावशुद्धश् च ब्रह्माण्डं भित्त्वा ब्रह्म भवेन्नरः   ।  
आषढ्यां पौर्णमास्याञ्च चातुर्मास्यं व्रतञ्चरेत्   ॥०३०।  
ततो ज्रजेत् नवम्यादौ ह्य् ऋतुसन्धिषु वापयेत् ।  
प्रायश्चित्तं यतीनाञ्च ध्यानं वायुयमस् तथा   ॥०३१।  
    
\{इत्य् आग्नेये महापुराणे यतिर्धर्मा नामैकषष्ट्यधिकशततमो ऽध्यायः ॥  }
    
:न्  
    
[^१]: आग्रत्स्वप्नसुसुप्त्यान्तमुक्तमिति ङ॥ , छ॥ , ञ॥ च  
    
[^२]: इत्य् आग्नेये अशौचनिर्णय इत्य् आदिः, सत्यमानन्दमद्वयमित्यन्तः  
पाठो ग॥ पुस्तके नास्ति  
:प् १४७  
    