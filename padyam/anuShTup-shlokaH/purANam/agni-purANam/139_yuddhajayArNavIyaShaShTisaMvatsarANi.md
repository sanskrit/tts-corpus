+++
title = "१३९ युद्धजयार्णवीयषष्टिसंवत्सराणि"

+++

\{अथोनचत्वारिंशदधिकशततमो ऽध्यायः\}

षष्टिसंवत्सराः  
    
ईश्वर उवाच  
षष्ट्यब्दानां प्रवक्ष्यामि शुभाशुभमतः शृणु   ।  
प्रभवे यज्ञकर्माणि विभवे सुखिनो जनाः ॥००१।  
शुक्ले च सर्वशस्यानि प्रमोदेन प्रमोदिताः ।  
प्रजापतौ प्रवृद्धिः स्यादङ्गिरा भोगवर्धनः   ॥००२।  
श्रीमुखे वर्धते लोको भावे भावः प्रवर्धते ।  
पूरणो पूरते शक्रो धाता सर्वौषधीकरः ॥००३।  
ईश्वरः क्षेम आरोग्यबहुधान्यसुभिक्षदः   ।  
प्रमाथी मध्यवर्षस्तु विक्रमे शस्यसम्पदः ॥००४।  
वृषो वृष्यति सर्वांश् च चित्रभानुश् च चित्रतां   ।  
:प् ८७  
    
स्वर्भानुः क्षेममारोग्यं तारणे जलदाः शुभाः   ॥००५।  
पार्थिवे शस्यसम्पत्तिरतिवृष्टिस् तथा जयः ।  
सर्वजित्युत्तमा वृष्टिः सर्वधारी सुभिक्षदः   ॥००६।  
विरोधी जलदान् हन्ति विकृतश् च भयङ्करः ।  
खरे भवेत् पुमान् वीरो नन्दने नन्दते प्रजा ॥००७।  
विषयः शत्रुहन्ता च शत्रुरोगादि मर्दयेत् ।  
ज्वरार्तो मन्मथे लोको दुष्करे दुष्करा प्रजाः ॥००८।  
दुर्मुखे दुर्मुखो लोको[^१] हेमलम्बे न सम्पदः ।  
संवत्सरो महादेवि विलम्बस्तु सुभिक्षदः ॥००९।  
विकारी शत्रुकोपाय विजये सर्वदा क्वचित् ।  
प्लवे प्लवन्ति तोयानि शोभने शुभकृत्प्रजा ॥०१०।  
राक्षसे निष्ठुरो लोको विविधन्धान्यमानने ।  
सुवृष्टिः पिङ्गले क्वापि काले ह्य् उक्तो धनक्षयः   ॥०११।  
सिद्धार्थे सिद्ध्यते सर्वं रौद्रे रौद्रं प्रवर्तते ।  
दुर्मतौ मध्यमा वृष्टिर्दुन्दुभिः क्षेमधान्यकृत्   ॥०१२।  
स्रवन्ते रुधिरोद्गारी रक्ताक्षः क्रोधने जयः ।  
क्षये क्षीणधनो लोकः[^२] षष्टिसंवत्सराणि तु   ॥०१३।  
    
\{इत्य् आग्नेये महापुराणे युद्धजयार्णवे षष्टिसंवत्सराणि नाम ऊनचत्वारिंशदधिकशततमो ऽध्यायः ॥  }
    
:न्  
    
[^१]: दुर्मुखे मुख्रो लोक इति ख॥ , घ॥ , ङ॥ , ञ॥ च  
    
[^२]: क्षीणधवो लोक इति क॥ । क्षीणजनो लोक इति ज॥  
:प् ८८  
    