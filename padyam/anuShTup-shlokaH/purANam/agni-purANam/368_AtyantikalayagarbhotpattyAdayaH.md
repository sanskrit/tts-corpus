+++
title = "३६८ आत्यन्तिकलयगर्भोत्पत्त्यादयः"

+++

\{अथाष्टषष्ट्यधिकत्रिशततमो ऽध्यायः\}

आत्यन्तिकलयगर्भोत्पत्तिनिरूपणं  
    
अग्निर् उवाच  
आत्यन्तिकं लयं वक्ष्ये ज्ञानादात्यन्तिको लयः ।  
आध्यात्मिकादिसन्तापं ज्ञात्वा स्वस्य विरागतः ॥००१।  
:प् ३०१  
    
आध्यात्मिकस्तु सन्तापःशारीरो मानसो द्विधा ।  
शारीरो बहुभिर्भेदैस्तापो ऽसौ श्रूयतां द्विज ॥००२।  
त्यक्त्वा जीवो भोगदेहं गर्भमाप्रोति कर्मभिः ।  
आतिवाहिकसञ्ज्ञस्तु देहो भवति वै द्विज ॥००३।  
केवलं स मनुष्याणां मृत्युकाल उपस्थिते ।  
याम्यैः पुम्भिर्मनुष्याणां तच्छरीरं द्विजोत्तमाः   ॥००४।  
नीयते याम्यमार्गेण प्राणिनां मुने ।  
ततः स्वर्याति नरकं स भ्रमेद्घटयन्त्रवत् ॥००५।  
कर्मभूमिरियं ब्रह्मन् फलभूमिरसौ स्मृता ।  
यमो योनीश् च नरकं निरूपयति कर्मणा ॥००६।  
पूरणीयाश् च तेनैव यमञ्चैवानुपश्यतां ।  
वायुभूताः प्राणिनश् च गर्भन्ते प्राप्नुवन्ति हि   ॥००७।  
यमदूतैर् मनुष्यस्तु नीयते तञ्च पश्यति ।  
धर्मी च पूज्यते तेन पापिष्ठस्ताड्यते गृहे ॥००८।  
शुभाशुभं कर्म तस्य चित्रगुप्तो निरूपयेत् ।  
बान्धवानामशौचे तु देहे खल्वातिवाहिके ॥००९।  
तिष्ठन्नयति धर्मज्ञ दत्तपिण्डाशनन्ततः ।  
तन्यक्त्वा प्रेतदेहन्तु प्राप्यान्यं प्रेतलोकतः[^१] ॥०१०।  
वसेत् क्षुधा तृषा युक्त आमश्राद्धान्नभुङ्नरः   ।  
आतिवाहिकेदेहात्तु प्रेतपिण्डैर् विना नरः ॥०११।  
न हि मोक्षमवाप्नोति पिण्डांस्तत्रैव सो ऽश्रुते ।  
कृते सपिण्डीकरणे नरः संवत्सरात्परं ॥०१२।  
    
:न्  
    
[^१]: प्रेतलौकिके इति ख॥  
:प् ३०२  
    
प्रेतदेहं समुतमृज्य भोगदेहं प्रपद्यते ।  
भोगदेहावुभौ प्रोक्तावशुभशुभसञ्ज्ञितौ ॥०१३।  
भुक्त्वा तु भोगदेहेन कर्मबन्धान्निपात्यते ।  
तं देहं परतस्तस्माद्भक्षयन्ति निशाचराः ॥०१४।  
पापे तिष्ठति चेत् स्वर्गं तेन भुक्तं तदा द्विज ।  
तदा द्वितीयं गृह्णाति भोगदेहन्तु पापिनां ॥०१५।  
भुक्त्वा पापन्तु वै पश्चाद्येन भुक्तं त्रिपिष्टपं   ।  
शुचीनां श्रीमतां गेहे स्वर्गभ्रष्टो ऽभिजायते   ॥०१६।  
पुण्ये तिष्ठति चेत्पापन्तेन भुक्तं तदा भवेत् ।  
तस्मिन् सम्भक्षिते देहे शुभं गृह्णाति विग्रहम्   ॥०१७।  
कर्मण्यल्पावशेषे तु नरकादपि मुच्यते ।  
मुक्तस्तु नरकाद्याति तिर्यग्योनिं न संशयः ॥०१८।  
जीवः प्रविष्टो गर्भन्तु कलले ऽप्यत्र तिष्ठति[^२]   ।  
घनीभूतं द्वितीये तु तृतीये ऽवयवास्ततः ॥०१९।  
चतुर्थे ऽस्थीनि त्वङ्मांसम्पञ्चमे रोमसम्भवः   ।  
षष्ठे चेतो ऽथ जीवस्य दुःखं विन्दति सप्तमे   ॥०२०।  
जरायुवेष्टिते देहे मूर्ध्नि बद्धाञ्जलिस् तथा ।  
मध्ये क्लीवस्तु वामे स्त्री दक्षिणे पुरुषस्थितिः   ॥०२१।  
तिष्ठत्युदरभागे तु पृष्ठस्याभिमुखस् तथा   ।  
यस्यां तिष्ठत्यसौ योनौ तां स वेत्ति न संशयः   ॥०२२।  
सर्वञ्च वेत्ति वृत्तान्तमारभ्य नरजम्मनः ।  
    
:न्  
    
[^१]: गच्छतीति क॥  
:प् ३०३  
    
अन्धकारञ्च महतीं पीडां विन्दति मानवः   ॥०२३।  
मातुराहारपीतन्तु सप्तमे मास्युपाश्नुते ।  
अष्टमे नवमे मासि भृशमुद्विजत तथा ॥०२४।  
व्यवाये पीडामाप्नोति मातुर्व्यायामके तथा ।  
व्याधिश् च व्याधितायां स्यान्मुहूर्तं शतवर्षवत्   ॥०२५।  
सन्तप्यते कर्मभिस्तु कुरुते ऽथ मनोरथान् ।  
गर्भाद्विनिर्गतो ब्रह्मन् मोक्षज्ञानं करिष्यति ॥०२६।  
सूतिवातैर् अधीभूतो निःसरेद्योनियन्त्रतः ।  
पीड्यमानो मासमात्रं करस्पर्शेन दुःखितः   ॥०२७।  
खशब्दात् क्षुद्रश्रोतांसि देहे श्रोत्रं विविक्तता   ।  
श्वासोच्छासौ गतिर्वायोर्वक्रसंस्पर्शनं तथा[^१]   ॥०२८।  
अग्नेरूपं दर्शनं स्यादूष्मा पङ्क्तिश् च पित्तकं   ।  
मेधा वर्णं बलं छाया तेजः शौर्यं शरीरके   ॥०२९।  
जलात्स्वेदश् च रसनन्देहे वै सम्प्रजायते ।  
क्लेदो वसा रसा तक्रं शुक्रमूत्रकफादिकं ॥०३०।  
भूमेर्ध्राणं केशनखं गौरवं स्थिरतो ऽस्थितः   ।  
मातृजानि मृदून्यत्र त्वङ्मांसहृदयानि च   ॥०३१।  
नाभिर्मज्जा[^२] शकृन्मेदः क्लेदान्यामाशयानि च   ।  
पितृजानि शिरास्नायुशुक्रञ्चैवात्मजानि तु ॥०३२।  
कामक्रोधौ भयं हर्षो धर्माधर्मात्मता तथा   ।  
आकृतिः स्वरवर्णौ तु मेहनाद्यं तथा च यत् ॥०३३।  
    
:न्  
    
[^१]: श्वासोच्छासौ सनिर्वापौ वाह्यसंस्पर्शनमिति ञ॥  
    
[^२]: नाभिर्मेडमिति ख॥ , ञ॥ च  
:प् ३०४  
    
??? ।  
??? ॥०३४।  
तामसानि तथाज्ञानं प्रमादालस्यतृट्क्षुधाः   ।  
मोहमात्सर्यवैगुण्यशोकायासभयानि च ॥०३५।  
कामक्रोधौ तथा शौर्यं यज्ञेप्सा बहुभाषिता   ।  
अहङ्कारः परावज्ञा राजसानि महामुने ॥०३६।  
धर्मेप्सा मोक्षकामित्वं परा भक्तिश् च केशवे ।  
दाक्षिण्यं व्यवसायित्वं सात्विकानि विनिर्दिशेत् ॥०३७।  
चपलः क्रोधनो भीरुर्बहुभाषो कलिप्रियः ।  
स्वप्ने गगनगश् चैव बहुवातो नरो भवेत् ॥०३८।  
अकालपलितः क्रोर्धो महाप्राज्ञो रणप्रियः ।  
स्वप्ने च दीप्तिमत्प्रेक्षी बहुपित्तो नरो भवेत् ॥०३९।  
स्थिरमित्रः स्थिरोत्साहः स्थिराङ्गो द्रविणान्वितः   ।  
स्वप्ने जलसितालोकी बहुश्ले ष्मा नरो भवेत् ॥०४०।  
रसस्तु प्राणिनां देहे जीवनं रुधिरं तथा ।  
लेपनञ्च तथा मांसमेधस्नेहकरन्तु तत् ॥०४१।  
धारणन्त्व् अस्थि मज्जा स्यात्पूरणं वीर्यवर्धनं   ।  
शुक्रवीर्यकरं ह्य् ओजः प्राणकृज्जीवसंस्थितिः   ॥०४२।  
ओजः शुक्रात् सारतरमापीतं हृदयोपगं ।  
षडङ्गशक्थिनी बाहुर्मूर्धा जठरमीरितं   ॥०४३।  
षट्त्वचा वाह्यतो यद्वदन्या रुधिरधारिका ।  
विलासधारिणी चान्या चतुर्थी कुण्डधारिणी   ॥०४४।  
पञ्चमी विद्रधिस्थानं षष्ठी प्राणधरा मता   ।  
कलासप्तमौ मांसधरा द्वितीया रक्तधारिणी ॥०४५।  
यकृत्प्लीहाश्रया चान्या मेदोधरास्थिधारिणी   ।  
:प् ३०५  
    
मज्जाश्लेष्मपुरीषाणां धरा पक्वाशयस्थिता   ।०४६।  
षष्ठी पित्तधरा शुक्रधरा शुक्राशयापरा   ॥०४६एफ़्।

\{इत्य् आग्नेये महापुराणे आत्यन्तिकलयगर्भोत्पत्तिनिरूपणं नामाष्टष्ट्यधिकत्रिशततमो ऽध्यायः  }
    