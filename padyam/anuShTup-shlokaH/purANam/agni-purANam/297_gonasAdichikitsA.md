+++
title = "२९७ गोनसादिचिकित्सा"

+++

\{अथ सप्तनवत्यधिकद्विशततमो ऽध्यायः\}

गोनसादिचिकित्सा  
    
अग्निरुचाच  
गोनसादिचिकित्साञ्च वशिष्ठ शृणु वच्मि ते ।  
    
ह्रीं ह्रीं अमलपक्षि स्वाहा  
ताम्बूलखादनान्मन्त्री हरेन्मण्डलिनो विषं   ॥००१।  
लशुनं रामठफलं कुष्ठाग्निव्योषकं विषे   ।  
स्नुहीक्षीरं गव्यघृतं पक्षं पीत्वाहिजे विषे   ॥००२।  
अथ राजिलदष्टे च पेया कृष्णा समैन्धवा ।  
आज्यक्षौद्रशकृत्तोयं पुरीतत्या विषापहं   ॥००३।  
सकृष्णाखण्डदुग्धाज्यं पातव्यन्तेन माक्षिकं   ।  
व्योषं पिच्छं विडालास्थि नकुलाङ्गरुहैः समैः   ॥००४।  
चूर्णितैर् मेषदुग्धाक्तैर् धूपः सर्वविषापहः   ।  
:प् १०१  
    
रोमनिर्गुण्डिकाकोकवर्णैर् वा लशुनं समं ॥००५।  
मुनिपत्रैः कृतस्वेदं दष्टं काञ्चिकपाचितैः   ।  
मूषिकाः षोडश प्रोक्ता रसङ्कार्पासजम्पिवेत्   ॥००६।  
सतैलं मूषिकार्तिघ्नं फलिनीकुसुमन्तथा ।  
सनागरगुडम्भक्ष्यं तद्विषारोचकापहं ॥००७।  
चिकित्सा विंषतिर्भूता लूताविषहरो गणः ।  
पद्मकं पाटली कुष्ठं नतमूशीरचन्दनं   ॥००८।  
निर्गुण्डी शारिवा शेलु लूतार्तं सेचयेज्जलैः ।  
गुञ्जानिर्गुण्डिकङ्कोलपर्णं शुण्ठी निशाद्वयं   ॥००९।  
करञ्जास्थि च तत्पङ्कैः[^१] वृश्चिकार्तिहरं शृणु   ।  
मञ्जिष्ठा चन्दनं व्योषपुष्पं शिरीषकौमुदं   ॥०१०।  
संयोज्याश् चतुरो योगा लेपादौ वृश्चिकापहाः ।  
    
ॐ नमो भगवते रुद्राय चिवि २[^२] छिन्द २ किरि २ भिन्द २ खड्गे न छेदय  
[^२]: शूलेन भेदय २ चक्रेण दारय २ ॐ ह्रूं फट्  
मन्त्रेण मन्त्रितो देयो गर्धभादीन्निकृन्तति ॥०११।  
त्रिफलोशीरमुस्ताम्बुमांसीपद्मकचन्दनं ।  
अजाक्षीरेण पानादेर्गर्धभादेर्विषं हरेत् ॥०१२।  
हरेत् शिरीषपञ्चाङ्गं व्योषं शतपदीविषं   ।  
सकन्धरं शिरीषास्थि हरेदुन्दूरजं विषं   ॥०१३।  
व्योषं ससर्पिः पिण्डीतमूलमस्य विषं हरेत्   ।  
    
:न्  
    
[^१]: तत्पक्षैर् इति ज॥ , ञ॥ , ट॥ च  
    
[^२]: चिरि २ इति ज॥  
:प् १०२  
    
क्षारव्योषवचाडिङ्गुविडङ्गं सैन्धवन्नतं   ॥०१४।  
अम्बष्ठातिबलाकुष्ठं सर्वकीटविषं हरेत्   ।  
यष्टिव्योषगुडक्षीरयोगः[^१] शूनो विषापहः   ॥०१५।  
ॐ सुभद्रायै नमः ॐ सुप्रभायै नमः ।  
यान्यौषधानि गृह्यन्ते विधानेन विना जनैः ॥०१६।  
तेषां वीजन्त्व्या ग्राह्यमिति ब्रह्माब्रवीच्च ताम्   ।  
ताम्प्रणम्यौषधीम्पश्चात् यवान् प्रक्षिप्य मुष्टिना   ॥०१७।  
दश जप्त्वा मन्त्रमिदं नमस्कुर्यात्तदौषधं ।  
त्वामुद्धराम्यूर्ध्वनेत्रामनेनैव च भक्षयेत् ॥०१८।  
नमः पुरुषसिंहाय नमो गोपालकाय च ।  
आत्मनैवाभिजानाति रणे कृष्णपराजयं ॥०१९।  
एतेन सत्यवाक्येन अगदो मे ऽस्तु सिध्यतु ।  
    
नमो वैदूर्यमाते तन्न २ रक्ष मां सर्वविषेभ्यो गौरि गान्धारि  
चाण्डालि मातङ्गिनि स्वाहा हरिमाये  
औषधादौ प्रयोक्तव्यो मन्त्रो ऽयं स्थावरे विषे ॥०२०।  
भुक्तमात्रे स्थिते ज्वाले पद्मं शीताम्बुसेवितं ।  
पाययेत्सघृतं क्षौद्रं विषञ्चेत्तदनन्तरं   ॥०२१।

\{इत्य् आग्नेये महापुराणे गोनसादिचिकित्सा नाम सप्तनवत्यधिकद्विशततमो ऽध्यायः  }
    
:न्  
    
[^१]: षष्टिव्योषगुडक्षीरयोग इति क॥ , ज॥ , ञ॥ , ट च  
:प् १०३  
    