+++
title = "३२४ अंशकादिः"

+++

\{अथ चतुर्विंशत्यधिकत्रिशततमो ऽध्यायः\}

अंशकादिः  
    
ईश्वर उवाच  
रुद्राक्षकटकं धार्यं विषमं सुसमं दृडम्   ।  
एकत्रिपञ्चवदनं यथालाभन्तु धारयेत् ॥००१।  
द्विचतुःषण्मुखं शस्तमव्रणं तीव्रकण्ठकं   ।  
दक्षवाहौ शिखादौ च धारयेच्चतुराननं ॥००२।  
अब्रह्मचारी ब्रह्मचारी अस्नातः स्नातको भवेत् ।  
हैमी वा मुद्रिका धार्या[^१] शिवमन्त्रेण चार्च्य तु   ॥००३।  
    
:न्  
    
[^१]: कार्येति ख॥  
:प् १७७  
    
शिवः शिखा तथा ज्योतिः सवित्रश्चेतिगोचराः ।  
गोचरन्तु कुलं ज्ञेयं तेन लक्ष्यस्तु दीक्षितः   ॥००४।  
प्राजापत्यो महीपालः कपोतो ग्रन्थिकः शिवे ।  
कुटिलाश् चैव वेतालाः पद्महंसाः शिखाकुले   ॥००५।  
धृतराष्ट्रा वकाः काका गोपाला ज्योतिसञ्ज्ञके   ।  
कुटिका साठराश् चैव गुटिका दण्डिनो ऽपरे ॥००६।  
सावित्री गोचरे चैवमेकैकस्तु चतुर्विधः ।  
सिद्धाद्यंशकमाख्यास्ये येन मन्त्रःसुसिद्धिदः   ॥००७।  
भूमौ तु मातृका लेख्याः कूटषण्डाववर्जिताः   ।  
मन्त्राक्षराणि विश्लिष्य अनुस्वारं नयेत् पृथक्   ॥००८।  
साधकस्य तु या सञ्ज्ञा तस्या विश्लेषणं चरेत्   ।  
मन्त्रस्यादौ तथा चान्ते साधकार्णानि योजयेत् ॥००९।  
सिद्धः साध्यः सुशिद्धो ऽरिः सञ्ज्ञातो गणयेत् क्रमात्   ।  
मन्त्रस्यादौ तथा चान्ते सिद्धिदः स्याच्छतांशतः   ॥०१०।  
सिद्धादिश्चान्तसिद्धश् च तत्क्षणादेव सिध्यति ।  
सुसिद्धादिः सुसिद्धन्तःसिद्धवत् परिकल्पयेत् ॥०११।  
अरिमादौ तथान्ते च दूरतः परिवर्जयेत् ।  
सिद्धः सुसिद्धश् चैकार्थे अरिः साध्यस्तथैव च ॥०१२।  
आदौ सिद्धः स्थितो मन्त्रे तदन्ते तद्वदेव हि ।  
मध्ये रिपुसहस्राणि न दोषाय भवन्ति हि ॥०१३।  
मायाप्रसादप्रणवेनांशकः ख्यातमन्त्रके ।  
ब्रह्मांशको ब्रह्मविद्या विष्ण्वङ्गो[^१] वैष्णवः  
स्मृतः ॥०१४।  
    
:न्  
    
[^१]: विष्ण्वम्श इति ञ॥  
:प् १७८  
    
रुद्रांशको भवेद्वीर इन्द्रांशश्चेश्वरप्रियः   ।  
नागांशो नागस्तब्धाक्षो यक्षांशो भूषणप्रियः   ॥०१५।  
गन्धर्वांशो ऽतिगीतादि भीमांशो राक्षसांशकः   ।  
दैर्यांशः स्याद् युद्धकार्यो मानी विद्याधरांशकः   ॥०१६।  
पिशाचांशो मलाक्रान्तो मन्त्रं दद्यान्निरीक्ष्य च   ।  
मन्त्र एकात् फडन्तः स्यात् विद्यापञ्चाशतावधि   ॥०१७।  
बाला विंशाक्षरान्ता च रुद्रा द्वाविंशगायुधा   ।  
तत ऊर्ध्वन्तु ये मन्त्रा दृद्धा यावच्छतत्रयं ॥०१८।  
अकारादिहकारन्ताः क्रमात् पक्षौ सितासितौ ।  
अनुस्वारविसर्गेण विना चैव स्वरा दश ॥०१९।  
ह्रस्वाः शुक्ला दीर्घाः श्यामांस्तिथयः  
प्रतिपम्मुखाः ।  
उदिते शान्तिकादीनि भ्रमिते वश्यकादिकम् ॥०२०।  
भ्रामिते सन्धयो द्वेषोच्चाटने स्तम्भने ऽस्तकम् ।  
इहावाहे शान्तिकाद्यं पिङ्गले कर्षणादिकम्[^१]   ॥०२१।  
मारणोच्चाटनादीनि विषुवे पञ्चधा पृथक् ।  
अधरस्य गृहे पृथ्वी ऊर्ध्वे तेजो ऽन्तरा द्रवः ॥०२२।  
रन्ध्रपार्श्वे वहिर्वायुः सर्वं व्याप्य महेश्वरः   ।  
स्तम्भनं पार्थिवे शान्तिर्जले वश्यादि तेजसे ।०२३।  
वायौ स्याद् भ्रमणं शून्ये पुण्यं कालं समभ्यसेत्   ॥०२३एफ़्।

\{इत्य् आग्नेये महापुराणे अंशकादिर्नाम चतुर्विंशत्यधिकत्रिशततमो ऽध्यायः  }
    
:न्  
    
[^१]: कर्षकादिकमिति ख॥ , छ॥ च  
:प् १७९  
    