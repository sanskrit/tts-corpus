+++
title = "२१३ पृथ्वीदानानि"

+++

\{अथ त्रयोदशाधिकद्विशततमो ऽध्यायः\}

पृथ्वीदानानि  
    
अग्निर् उवाच  
पृथ्वीदानं प्रवक्ष्यामि पृथिवी त्रिविधा मता   ।  
शतकोटिर्योजनानां सप्तद्वीपा ससागरा ॥००१।  
जम्बुद्वीपावधिः सा च उत्तमा मेदिनीरिता ।  
उत्तमां पञ्चभिर्भारैः काञ्चनैश् च प्रकल्पयेत्   ॥००२।  
तदर्धान्तरजं कूर्मं तथा पद्मं समादिशेत्   ।  
उत्तमा कथिता पृथ्वी द्व्यंशेनैव तु मध्यमा ॥००३।  
कन्यसा च त्रिभागेन[^१] त्रिहान्या कूर्मपङ्कजे ।  
पलानान्तु सहस्रेण कल्पयेत् कल्पपादपं ॥००४।  
मूलदण्डं सपत्रञ्च फलपुष्पसमन्वितं ।  
    
:न्  
    
[^१]: स्वल्पा सा तु त्रिभागेनेति ङ॥ , ट॥ च  
:प् २७६  
    
पञ्चस्कन्धन्तु सङ्कल्प्य पञ्चानान्दापयेत् सुधीः   ॥००५।  
एतद्दाता ब्रह्मलोके पितृभिर्मोदते चिरं ।  
विष्ण्वग्रे कामधेनुन्तु पलानां पञ्चभिः शतैः   ॥००६।  
ब्रह्मविष्णुमहेशाद्या देवा धेनौ व्यवस्थिताः   ।  
धेनुदानं सर्वदानं सर्वद ब्रह्मलोकदं ॥००७।  
विष्ण्वग्रे कपिलां दत्त्वा तारयेत् सकलं कुलं ।  
अलङ्कृत्य स्त्रियं दद्यादश्वमेधफलं लभेत्[^१]   ॥००८।  
भूमिं दत्त्वा सर्वभाक् स्यात् सर्वशस्यप्ररोहिणीम्   ।  
ग्रामं वाथ पुरं वापि[^२] खेटकञ्च दद्त् सुखी   ॥००९।  
कार्त्तिक्यादौ[^३] वृषोत्सर्गं कुर्वंस्तारयते कुलं[^४]  ॥१०॥  
    
\{इत्य् आग्नेये महापुराणे पृथ्वीदानानि नाम त्रयोदशाधिकद्विशततमो ऽध्यायः ॥  }
    