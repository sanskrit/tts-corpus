+++
title = "१४० युद्धजयार्णवीयषोडशपदका"

+++

\{अथ चत्वारिंशदधिकशततमो ऽध्यायः\}

वश्यादियोगाः  
    
ईश्वर उवाच  
वश्यादियोगान् वक्ष्यामि लिखेद् द्व्यष्टपदे त्विमान्   ।  
भृङ्गराजः सहदेवी[^१] मयूरस्य शिखा तथा   ॥००१।  
पुत्रञ्जीवकृतञ्जली ह्य् अधःपुष्पा रुदन्तिका ।  
कुमारी रुद्रजटा[^२] स्याद्विष्णुक्रान्ता शितो ऽर्ककः   ॥००२।  
लज्जालुका मोहलता कृष्णधुस्तूरसञ्ज्ञिता[^३] ।  
गोरक्षः कर्कटो चैव मेषशृङ्गी स्नुही तथा   ॥००३।  
ऋत्विजो १६ वह्नये ३ नागाः ८ पक्षौ २ मुनि ३ मनू १४ शिवः ११   ।  
वसवो ८ दिक् १० रसा ६ वेदा ४ ग्रह ९ र्तु६रवि १२ चन्द्रमाः १   ॥००४।  
तिथयश् च १५ क्रमाद्भागा ओषधीनां प्रदक्षिणं   ।  
प्रथमेन चतुष्केण धूपश्चोद्वर्तनं परं ॥००५।  
तृतीयेनाञ्जनं कुर्यात् स्नानं कुर्याच्चतुष्कतः   ।  
भृङ्गराजानुलोमाच्च चतुर्धा लेपनं स्मृतं   ॥००६।  
मुनयो दक्षणे पार्श्वे युगाद्याश्चोत्तराः स्मृताः   ।  
भुजगाः पादसंस्थाश् च ईश्वरा मूर्ध्नि संस्थिताः   ॥००७।  
मध्येन सार्कशशिभिर्धूपः स्यात् सर्वकार्यके ।  
एतैर् विलिप्तदेहस्तु त्रिदशैर् अपि पूज्यते[^४] ॥००८।  
    
:न्  
    
[^१]: सहदेवा इति ख॥ , घ॥ , ङ॥ , छ॥ च  
    
[^२]: कुमारी वज्रजटा इति छ॥  
    
[^३]: कृष्णधुस्तूरसञ्जिकेति ख॥  
    
[^४]: त्रिदशैर् अपि गृह्यते इति घ॥ , ङ॥ च  
:प् ८९  
    
धूपस्तु षोडशाद्यस्तु गृहाद्युद्वर्तने स्मृतः   ।  
युगाद्याश्चाञ्जने प्रोक्ता वाणाद्याः स्नानकर्मणि   ॥००९।  
रुद्राद्या भक्षणे प्रोक्ताः पक्षाद्याः पानके स्मृताः   ।  
ऋत्विग्वेदर्तुनयनैस्तिलकं लोकमोहनं ॥०१०।  
सूर्यत्रिदशपक्षैश् च शैलैः स्त्री लेपतो वशा ।  
चन्द्रेन्द्रफणिरुद्रैश् च योनिलेपाद्वशाः स्त्रियः   ॥०११।  
तिथिदिग्युगवाणैश् च गुटिका तु वशङ्करी ।  
भक्ष्ये भोज्ये तथा पाने दातव्या गुटिका वशे ॥०१२।  
ऋत्विग्ग्रहाक्षिशैलैश् च शस्त्रस्तम्भे मुखे धृता   ।  
शैलेन्द्रवेदरन्ध्रैश् च अङ्गलेपाज्जले वसेत् ॥०१३।  
वाणाक्षिमनुरुद्रैश् च गुटिका क्षुत्तृषादिनुत्   ।  
त्रिषोडशदिशावाणैर् लेपात् स्त्री दुर्भगा शुभा   ॥०१४।  
त्रिदशाक्षिदिशानेत्रैर् लेपात् क्रीडेच्च पत्रगैः ।  
त्रिदशाक्षेशभुजगैर् लेपात् स्त्री सूयते सुखं ॥०१५।  
सप्तदिङ्मुनिरन्ध्रैश् च द्यूतजिह्वस्त्रलेपतः ।  
त्रिदशाक्ष्यब्धिमुनिभिर्ध्वजलेपात्[^१] रतौ सुतः ॥०१६।  
ग्रहाब्धिसर्प्यत्रिदशैर् गुटिका स्याद् वशङ्करी ।  
ऋत्विक्पदस्थितौषध्याः प्रभावः प्रतिपादितः   ॥०१७।  
    
\{इत्य् आग्नेये महापुराणे युद्धजयार्णवे षोडशपदका नाम चत्वारिंशदधिकशततमो ऽध्यायः ॥  }
    
:न्  
    
[^१]: त्रिदशाक्ष्यन्धिमनुभिर्ध्वजलेपादिति ग॥ , घ॥ , ङ॥ , छ॥ च  
:प् ९०  
    