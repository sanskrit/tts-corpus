+++
title = "२१४ मन्त्रमाहात्म्यं"

+++

\{अथ चतुर्दशाधिकद्विशततमो ऽध्यायः\}

मन्त्रमाहत्म्यकथनं  
    
अग्निर् उवाच  
नाडीचक्रं प्रवक्ष्यामि यज्ज्ञानाज् ज्ञायते हरिः   ।  
नाभेरधस्ताद्यत् कन्दमङ्कुरास्तत्र निर्गताः ॥००१।  
:न्  
    
[^१]: नरमेधफलं लभेदिति ग॥ , ङ॥ , ञ॥ च  
    
[^२]: पुरीं वापीति ख॥  
    
[^३]: कार्त्तिकादाविति ख॥ , ट॥ च  
[^४]: कुर्वन् सन्तारयेत् कुलमिति ग॥ , घ॥ , ङ॥ , ट॥ च  
:प् २७७  
    
द्वासप्ततिसहस्राणि नाभिमध्ये व्यवस्थिताः ।  
तिर्यगूर्ध्वमधश् चैव व्याप्तन्ताभिः समन्ततः   ॥००२।  
चक्रवत्संस्थिता ह्य् एताः प्रधाना दशनाडयः   ।  
इडा च पिङ्गला चैव सुसुम्णा च तथैव च ॥००३।  
गान्धारी हस्तिजिह्वा च पृथा चैव यथा तथा ।  
अलम्बुषा हुहुश् चैव शङ्खिनी दशमी स्मृता   ॥००४।  
दश प्राणवहा ह्य् एता नाडयः परिकीर्तिताः   ।  
प्राणो ऽपानः समानश् च उदानो व्यान एव च ॥००५।  
नागः कूर्मो ऽथ कृकरो देवदत्तो धनञ्जयः ।  
प्राणस्तु प्रथमो वायुर्दशानामपि स प्रभुः ॥००६।  
प्राणः प्राणयते प्राणं विसर्गात् पूरणं प्रति   ।  
नित्यमापूरयत्येष प्राणिनामुरसि स्थितः ॥००७।  
निःश्वासोच्छ्वासकासैस्तु प्राणो जीवसमाश्रितः   ।  
प्रयाणं कुरुते यस्मात्तस्मात् प्राणः प्रकीर्तितः   ॥००८।  
अधो नयत्यपानस्तु आहारञ्च नृणामधः ।  
मूत्रशुक्रवहो वायुरपानस्तेन कीर्तितः ॥००९।  
पीतभक्षितमाघ्रातं रक्तपित्तकफानिलं ।  
समन्नयति गात्रेषु समानो नाम मारुतः ॥०१०।  
स्पन्दयत्यधरं वक्त्रं नेत्ररागप्रकोपनं ।  
उद्वेजयति मर्माणि उदानो नाम मारुतः ॥०११।  
व्यानो विनामयत्यङ्गं व्यानो व्याधिप्रकोपनः ।  
प्रतिदानं तथा कण्ठाद्व्यापानाद्व्यान उच्यते   ॥०१२।  
उद्गारे नाग इत्य् उक्तः कूर्मश्चोन्मीलने स्थितः ।  
:प् २७८  
    
कृकरो भक्षणे चैव देवदत्तो विजृम्भिते ॥०१३।  
धनञ्जयः स्थितो घोषे मृतस्यापि न मुञ्चति ।  
जीवः प्रयाति दशधा नाडीचक्रं हि तेन तत् ॥०१४।  
सङ्क्रान्तिर्विषुवञ्चैव अहोरात्रायनानि च ।  
अधिमास ऋणञ्चैव ऊनरात्र धनन्तथा[^१] ॥०१५।  
ऊनरात्रं भवेद्धिक्का अधिमासो विजृम्भिका ।  
ऋणञ्चात्र भवेत् कासो निश्वासो धनमुच्यते[^२] ॥०१६।  
उत्तरं दक्षिणं ज्ञेयं वामं दक्षिणसञ्ज्ञितं   ।  
मध्ये तु विषुवं प्रोक्तं पुटद्वयविनिःस्मृतं   ॥०१७।  
सङ्क्रान्तिः पुनरस्यैव स्वस्थानात् स्थानयोगतः ।  
सुसुम्णा मध्यमे ह्य् अङ्गे इडा वामे प्रतिष्ठिता   ॥०१८।  
पिङ्गला दक्षिणे विप्र ऊर्ध्वं प्राणो ह्य् अहः स्मृतं   ।  
अपानो रात्रिरेवं स्यादेको वायुर्दशात्मकः ॥०१९।  
आयामो देहमध्यस्थः सोमग्रहणमिष्यते ।  
देहातितत्त्वमायामं आदित्यग्रहणं विदुः ॥०२०।  
उदरं पूरयेत्तावद्वायुना यावदीप्सितं ।  
प्राणायामी भवेदेष पूरका देहपूरकः ॥०२१।  
पिधाय सर्वद्वाराणि निश्वासोच्छ्वासवर्जितः ।  
सम्पूरणकुम्भवत्तिष्ठेत् प्राणायामः स कुम्भकः   ॥०२२।  
मुञ्चेद्वायुं ततस्तूर्ध्वं श्वासेनैकेन मन्त्रवित् ।  
उच्छ्वासयोगयुक्तश् च वायुमूर्द्वं विरेचयेत् ॥०२३।  
    
:न्  
    
[^१]: बलन्तथेति ञ॥  
    
[^२]: बलमुच्यते इति ञ॥ , झ॥ च  
:प् २७९  
    
उच्चरति स्वयं यस्मात् स्वदेहावस्थितः शिवः ।  
तस्मात् तत्त्वविदाञ्चैव स एव जप उच्च्यते ॥०२४।  
अयुते द्वे सहस्रैकं षट्शतानि तथैव च ।  
अहोरात्रेण योगीन्द्रो जपसङ्ख्यां करोति सः ॥०२५।  
अजपा नाम गायत्री ब्रह्मविष्णुमहेश्वरी ।  
अजपां जपते यस्तां पुनर्जन्म न विद्यते ॥०२६।  
चन्द्राग्निरविसंयुक्ता आद्या कुण्डलिनी मता ।  
हृत्प्रदेशे तु सा ज्ञेया अङ्कुराकारसंस्थिता ॥०२७।  
सृष्टिन्यासो भवेत्तत्र स वै सर्गावलम्बनात् ।  
स्रवन्तं चिन्तयेत्तस्मिन्नमृतं सात्त्विकोत्तमः ॥०२८।  
देहस्थः सकलो ज्ञेयो निष्फलो देहवर्जितः[^१] ।  
हंसहंसेति यो ब्रूयाद्धंसो देवः सदाशिवः   ॥०२९।  
तिलेषु च यथा तैलं पुष्पे गन्धः समश्रितः   ।  
पुरुषस्य तथा देहे स वाह्याभ्यन्तरां स्थितः ॥०३०।  
ब्रह्मणो हृदये स्थानं कण्ठे विष्णुः समाश्रितः   ।  
तालुमध्ये[^२] स्थितो रुद्रो ललाटे तु महेश्वरः ॥०३१।  
प्राणाग्रन्तु शिवं विद्यात्तस्यान्ते तु परापरं ।  
पञ्चधा सकलः प्रोक्तो विपरीतस्तु निष्फलः ॥०३२।  
प्रासादं नादमुत्थाप्य शततन्तु जपेद्यदि ।  
षण्मासात्सिद्धिमाप्नोति योगयुक्तो न संशयः ॥०३३।  
गमागमस्य ज्ञानेन सर्वपापक्षयो भवेत् ।  
    
:न्  
    
[^१]: देहपूजित इति ख॥ , घ॥ , छ॥ च  
    
[^२]: तालुमूले इति ख॥  
:प् २८०  
    
अणिमादिगुणैश्वर्यं षड्भिर्मासैर् अवाप्नुयात्   ॥०३४।  
स्थूलः सूक्ष्मः परश्चेति प्रासादः कथितो मया   ।  
ह्रस्वो दीर्घः प्लुतश्चेति प्रासादं लक्षयेत्त्रिधा   ॥०३५।  
ह्रस्वो दहति पापानि दीर्घो मोक्षप्रदो भवेत् ।  
आप्यायने प्लुतश्चेति मूर्ध्नि विन्दुविभूषितः ॥०३६।  
आदावन्ते च ह्रस्वस्य फट्कारो मारणे हितः ।  
आदावन्ते च हृदयमाकृष्टौ सम्प्रकीर्तितम् ॥०३७।  
देवस्य दक्षिणां मूर्तिं पञ्चलक्षं स्थितो जपेत्   ।  
जपान्ते घृतहोमस्तु दशसाहस्रिको भवेत् ॥०३८।  
एवमाप्यायितो मन्त्रो वश्योच्चाटादि कारयेत् ।  
ऊर्ध्वे शून्यमधः शून्यं मध्ये शून्यं निरामयं   ॥०३९।  
त्रिशून्यं यो विजानाति मुच्यते ऽसौ ध्रुवं द्विजः ।  
प्रासादं यो न जानाति पञ्चमन्त्रमहातनुं ॥०४०।  
अष्टत्रिंशत्कलायुक्तं न स आचार्य उच्यते ।  
तथोङ्कारञ्च गायत्रीं रुद्रादीन् वेत्त्य।असौ गुरुः   ॥०४१।  
    
\{इत्य् आग्नेये महापुराणे मन्त्रमाहात्म्यं नाम चतुर्दशाधिकद्विशततमो ऽध्यायः ॥  }
:प् २८१  
    