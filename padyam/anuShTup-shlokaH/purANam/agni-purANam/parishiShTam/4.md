+++
title = "४"

+++

\{अथ चतुर्थो ऽध्यायः\}

सृष्टि-प्रकरणं  
    
भरद्वाज उवाच  
रुद्रसर्गन्तु मे ब्रुहि विस्तरेण महामते ।  
अनुसर्गं मरीच्याद्याः ससृजुस्ते कथं पुनः   ॥००१।  
:प् ३६९  
    
मित्रावरुणपुत्रत्वं वशिष्ठस्य कथं भवेत् ।  
ब्रह्मणो मनसः पूर्वमुत्पन्नस्य महागते ॥००२।  
    
सूत उवाच  
रुद्रसृष्टिन्तु वक्ष्यामि तत्सर्गञ्चैव सत्तं ।  
प्रतिसर्गं मुनीनान्तु विस्तराद्गदतः शृणु ॥००३।  
कल्पादावात्मनस्तुल्यं सुतं प्रध्यायतस्ततः ।  
प्रादुरासीत् प्रभोरङ्गे कुमारो नीललोहितः ॥००४।  
अर्धनारीश्वरवपुः प्रचण्डो ऽति शरीरवान् ।  
तेजसा भासयन् सर्वा दिशश् च विदिशस् तथा ॥००५।  
तं दृष्ट्वा तेजसा दीप्तं प्रत्युवाच प्रजापतिः   ।  
विभज्यात्मानमद्य त्वं मम वाक्यान्महामते ॥००६।  
इत्युक्तो ब्रह्मणा तेन रुद्रस्तत्र प्रतापवान् ।  
स्त्रीभावं पुरुषत्वञ्च पृथक् पृथगथाकरोत्   ॥००७।  
विभेद पुरुषत्वञ्च दशधा वैकथा तु सः ।  
तेषां नामानि वक्ष्यामि शृणु मे द्विजसत्तम   ॥००८।  
अजैकपादहिर्व्रध्नः कपाली रुद्र एव च ।  
हरश् च वहुरूपश् च त्र्यम्बकश्चापराजितः ॥००९।  
वृषाकपिश् च शम्भुश् च कपर्दो रैवतस् तथा ।  
एकादशैते कथिता रुद्रास्त्रिभुवनेश्वराः ॥०१०।  
स्त्रीत्वञ्चैव तथा रुद्रो विभेद दशधैकधा ।  
तमेव वहुरूपेण पत्नीत्वेन व्यवस्थिता ॥०११।  
तपस्तप्त्वा जले घोरमुत्तानः स यदा पुरा ।  
तदा स सृष्टवान्देवो रुद्रस्तत्र प्रतापवान् ॥०१२।  
तपोबलेन विप्रेन्द्र भूतानि विविधानि च ।  
:प् ३७०  
    
पिशाचान् कश्मलांश् चैव सिंहोष्ट्रमकराननान्   ॥०१३।  
वेतालप्रमुखानन्यानन्यांश् चैव सहस्रशः ।  
तेन सृष्टास्तु कैलासे ब्रह्मभूतास्थितनह[^१] ॥०१४।  
विनायकानां रुद्राणां व्रिंशत्कोट्यर्धमेव च   ।  
नारकाख्यविनाशाय सृष्टवान्स्कन्दमेव च ॥०१५।  
एवम्प्रकारो रुद्रो ऽसौ मया ते कीर्तितः प्रभुः ।  
अनुसर्गं मरीच्यादेः कथयामि निबोध मे ॥०१६।  
देवद्याः स्थावरान्ताश् च प्रजाः सृष्टाः स्वयम्भुवा   ।  
यदाX स्यX ताः सर्वाः नाभ्यवर्धन्त धीमतः   ॥०१७।  
तदा स मानसान् पुत्रान् सदृशानात्मनो ऽसृजत् ।  
मरीचिमत्र्यङ्गिरसं पुलस्त्यं पुलहं क्रतुं ॥०१८।  
प्रचेतसं वशिष्ठञ्च ??? ??? ??? ??? महामतिं   ।  
नव ब्रह्मण इत्य् एते पुराणे निश् चयं गताः ॥०१९।  
अग्निनश् च पितरश् चैव ब्रह्मपुत्रो तु मानसौ ।  
सृष्टिकाले महाभाग धर्मं स्वायम्भुवं मनुं   ॥०२०।  
शतरूपाञ्च सृष्ट्वा तु कन्यां स मनवे ददौ   ।  
तस्माच्च पुरुषाद्देवी शतरूपा व्यजायत ॥०२१।  
प्रियव्रतोत्तानपादौ प्रसुतीञ्चैव कन्यकां ।  
ददौ प्रसूतिं दक्षाय मनुः खायम्भुवः सूतां   ॥०२२।  
प्रसूतिश् च तदा दक्षाच्चत्वारो विंशतिस् तथा ।  
ससर्ज कन्यकास्तासां शृणु नामानि मे ऽधुना ॥०२३।  
श्रद्धा सूतिर्धृतिस्तुष्टिः पुष्टिर्मेधा क्रिया तथा   ।  
    
:न्  
    
[^१]: पाठो ऽयं न साधुः  
:प् ३७१  
    
बुद्धिर्लज्जा वपुः शान्तिः सिद्धिः कीर्तिस्त्रयोदश   ॥०२४।  
पत्न्यर्थं प्रतिजग्राह धर्मो दाक्षायणीः प्रभुः   ।  
श्रद्धादीनान्तु पत्नीनां जाताः कामादयः सुताः   ॥०२५।  
धर्मस्य पुत्रपौत्राद्यैर् धर्मवंशो विवर्धितः ।  
तासु शिष्टा यवीयस्यस्तासां नामानि कीर्तये ॥०२६।  
सम्भूतिश्चानुभूया च स्मृतिः प्रीतिः क्षमा तथा   ।  
सन्नतिश्चाथ सत्या च उर्जा ख्यातिर्द्विजोत्तम ॥०२७।  
स्वाहा च दशमी ज्ञेया स्वधा चैकादशी स्मृता   ।  
एताश् च दत्ता दक्षेण ऋषीणां भावितात्मनां   ॥०२८।  
मरीच्यादीनाञ्च ये पुत्रास्तानहं कथयामि ते ।  
पत्री मरीचेः सम्भूतिर्जज्ञे सा कश्यपं मुनिं   ॥०२९।  
स्मृतिश्चाङ्गिरसः पत्नी प्रसूता कन्यकास् तथा   ।  
सिनीवाली कुहश् चैव राका चानुमतिस् तथा ॥०३०।  
अनसूया तथैवात्रेर्जज्ञे पुत्रानकन्मषान् ।  
सोमं दुर्वाससञ्चैव दत्तात्रेयञ्च योगिनं ॥०३१।  
प्रीत्यां पुलस्त्यभार्यायां दादानिस्तत्सुतो ऽभवत् ।  
तस्य वै विश्रवाः पुत्रस्तत्पुत्रा रावणादिकाः ॥०३२।  
??? ??? ??? राक्षसाः प्रोक्ता लङ्कापुरनिवासिनः   ।  
येषां बधाय लोकेषु विष्णुः क्षीरोदनीरधौ   ॥०३३।  
ब्रह्माद्यैः प्रार्थितो देवैर् अवतारमिहाकरोत् ।  
कर्दमश्चाम्बरीषश् च सहिष्णुश्चे सुतत्रयम् ॥०३४।  
क्षमा तु सुसुवे भार्या पुलस्त्यस्य प्रजापतेः ।  
:प् ३७२  
    
क्रतोस्तु सत्वतिर्भार्या वालिखिल्वानसूयत ॥०३५।  
षष्टि तानि सहस्रानि ऋषीणामूर्ध्वरेतसां   ।  
अङ्गुष्ठपर्वमानानां ज्वलद्भास्करतेजसां   ॥०३६।  
प्रचेतसो ऽथ सत्यायां सत्यसन्ध्यास्त्रयः सुताः ।  
जातास्तत्पुत्रपौत्राश् च शतशो ऽथ सहस्रशः ॥०३७।  
उर्जायाञ्च वसिष्ठस्य सप्ताजायन्त वै सुताः ।  
राजा चोर्ध्ववाहुश् च सरनश्चानघन्तिमे[^१] ॥०३८।  
सुर्रूपाः शुक्र इत्य् एते सर्वे सप्तर्षयो ऽभवन् ।  
भृगोःख्यात्यां समुत्पन्ना लक्ष्मीर्विष्णुपरिग्रहा   ॥०३९।  
तथा धाताविधातार्रौ खात्यां जातौ सुतौ भृगोः   ।  
आयतिर्नियतिश् चैव मेरोः कन्ये सुशोभने ॥०४०।  
धाताविधात्रोस्ते भार्ये तयोर्जातौ सुताबुभौ ।  
प्राणश् चैवमृकण्डुश् च मार्कण्डेयो मृकण्डुजः   ॥०४१।  
येन मृत्युर्जितो विप्र पुरा नारायणाय या ।  
ततो देवशिवा जज्ञे प्राणस्यापि सुतो ऽभवत् ॥०४२।  
द्युतिमानिति विख्यातः सञ्जयस्तत्सुतो ऽभवत् ।  
ततो वंशो महाभाग भार्गवो विस्तरं गतः ॥०४३।  
यश्चासावग्निनामा च ब्रह्मणस्तनयो ऽग्रजः ।  
तस्मात् स्वाहा सुताल्लेभे त्रीनुदारौजसो द्विजाः ॥०४४।  
पावकं पवमानञ्च शुचिञ्चापि जलाशिनं ।  
तेषान्तु वंशजान् वक्ष्ये षट्चत्वारिंशदीरितान्   ॥०४५।  
    
:न्  
    
[^१]: पाठो ऽयं आदर्शदोषेणापरिशुद्धः  
:प् ३७३  
    
कथ्यन्ते वहुशश् चैते पिता पौत्रत्रयञ्च यत् ।  
एवमेकोनपञ्चाशदन्वयात् परिकीर्तिताः ॥०४६।  
पितेरो ब्रह्मणा सृष्टा व्याख्याता ये मया तव   ।  
तेभ्यः स्वधा सुते जज्ञे मेना वै धरणीधरा ॥०४७।  
प्रजाः सृजेति व्यादिष्टः पूर्वं दक्षः स्वयम्भुवा   ।  
यथा ससर्ज भूतानि तथा मे शृणु सत्तम ॥०४८।  
भूतानि मनसा पूर्वं दक्षX ??? असृजन्सुने ।  
देवानृषीन् सगन्धर्वानसुरान् पन्नगांस्तदा ॥०४९।  
पदास्य सृजमानस्य न व्यवर्धन्त वै प्रजाः ।  
तदा सञ्चिन्त्य स मुनिः सृष्टिहेतोः प्रजापतिः   ॥०५०।  
मैथुनेनैव धर्मेण सिसृक्षुर्विविधाः प्रजाः   ।  
असिक्नी यद्वृहत्कन्या वीरणस्य प्रजापतेः ॥०५१।  
षष्टि दक्षो ऽसृजत् कन्या वैरिण्यामितिं नः श्रुतिः   ।  
ददौ स दश धर्माय कश्यपाय त्रयोदश ॥०५२।  
सप्तविंशति सोमाय चतस्रो विष्णुनेमिने ।  
द्वे चैव बुद्धपुत्राय द्वे चैवाङ्गिरसे तदा ॥०५३।  
द्वे कृशाश्वाय विदुषे तदपत्यानि मे शृणु ।  
विश्वेदेवास्तु विश्वाय साध्यासाध्यानसुयत ॥०५४।  
मरुत्यान्तु मरुत्वन्तो वसो ऽस्तु वसवः स्मृताः ।  
भानोस्तु भानवो देवा मुहूर्तायां मुहूर्तजाः   ॥०५५।  
नद्यायाञ्चैव घोपाख्यो नागवीथ्याञ्च जामिजाः   ।  
पृथिवीविषयं पूर्वमरुन्धत्यां व्यजायत ॥०५६।  
:प् ३७४  
    
सङ्कल्पायान्तु सङ्कल्पः पुत्रो यज्ञे महामते ।  
ये त्वनेकवसुप्राणा देवज्योतिःपुरोगमाः ॥०५७।  
वसवो ऽष्टौ समाख्यातास्तेषां नामानि मे शृणु   ।  
आपो ध्रवश् च सोमश् च धरश् चैवानिलो ऽनलः ॥०५८।  
प्रत्यूषश् च प्रभाषश् च वसवो ऽष्टौ प्रकीर्तिताः   ।  
तेषां पुत्राश् च पौत्राश् च शतशो ऽथ सहस्रशः   ॥०५९।  
साध्याश् च वहवः प्रोक्तास्तत्पुत्राश् च सहस्रशः   ।  
अदितिर्दितिर्दनुश् चैव अरिष्टा सुरसा तथा ॥०६०।  
सुरभिर्विनता चैव ताम्रा क्रोधा खसा इरा ।  
कद्रुर्मुनिश् च धर्मज्ञ तदपत्यानि मे शृणु ॥०६१।  
अदित्यां कश्यपाज्जाताः पुत्रा द्वादश शोभनाः   ।  
तानहं नामतो वक्ष्ये शृणुष्व गदतो मम ॥०६२।  
मर्गो ऽंशुरर्यमान् चैव मित्रो ऽथ वरुणस् तथा ।  
सविता चैव धाता च विवस्वांश् च महामते ॥०६३।  
त्वष्टा पूषा तथैवेन्द्रो द्वादश विष्णुरुच्यते   ।  
दित्याः पुत्रद्वयं जज्ञे कश्यपादिति नः श्रुतं   ॥०६४।  
हिरण्याक्षो महाकायो वाराहेण तु यो हतः ।  
अन्ये च वहवो दैत्या दितिपुत्रा महाबलाः ॥०६५।  
अरिष्टायान्तु गन्धर्वाज् जज्ञिरे । । । । । ।  
सुरसायामथोत्पन्ना विद्याधरगणा वहुः ॥०६६।  
गास्तु वै जनयामास सुरभ्यां कश्यपो मुनिः ।  
विनतायान्तु पुत्रौ द्वौ प्रख्यातौ गरुडारुणौ ॥०६७।  
:प् ३७५  
    
गरुडो देवदेवस्य विष्णोरमिततेजसः ।  
वाहनत्वं गतः प्रीत्या अरुणः सूर्यासारथिः   ॥०६८।  
ताम्रायाः कश्यपाज्जाताः षट्पुत्रास्तान् निबोध मे   ।  
अश्व+उष्ट्रा गर्दभाश् च हस्तिनो गवया मृगाः   ॥०६९।  
क्रोधायां जज्ञिरे तद्वत् पशवो दुष्टजातयः ।  
इरा वृक्षलतावल्लीतृणजात्यश्वपुत्रिकाः ॥०७०।  
खसा तु यक्षरक्षांसि मुनेरप्सरसस् तथा ।  
कद्रुपुत्रा महानागा दन्दशूका विषोर्वणाः   ॥०७१।  
सप्तविंशति याः प्रोक्ताः सोमपत्न्यो ऽथ सुव्रताः   ।  
तासां पुत्रा महासत्वा बुधाद्या अभवन्द्विज ॥०७२।  
अरिष्टनेमिपत्नीनामपत्यानीह षोडश ।  
वहुपुत्रस्य विदुषः ताम्रायां विद्युदादयः ॥०७३।  
प्रत्यङ्गिरःसुताः श्रेष्ठा ऋषयो ऋषिसत्कृताः   ।  
कृशाश्वस्य तु देवर्षेर्देवप्रहरणाः सुताः   ॥०७४।  
एते युगसहस्रान्ते जायन्ते पुनरेव हि ।  
एते कश्यपदायादाः कीर्तिताः स्थाणुजङ्गमाः   ॥०७५।  
एतेषां पुत्रपौत्राद्यैर् वृद्धा सृष्टिः प्रजापतेः   ।  
स्थिरौ स्थितस्य देवस्य नारसिंहस्य धीमतः ॥०७६।  
एता विभृतयो विप्र मया ते परिकीर्तिताः ।  
कथिता दक्षकन्यानां मया ते ऽपत्यसन्ततिः ।०७७।  
श्रद्धावान् यः स्मरेदेतान् यशःसन्तानवान् भवेत्   ॥०७७एफ़्।  
सर्गानुसर्गौ कथितौ मया ते समासतः सृष्टिविवृद्धिहेतोः   ।  
:प् ३७६  
    
पठन्ते ये विष्णुपराः सदा नराः इदं द्विजास्ते विमला  
भवन्ति च ॥०७८।  
    
\{इत्य् आग्नेये महापुराणे सृष्टिप्रकरणं नाम चतुर्थो ऽध्यायः} ॥  
    