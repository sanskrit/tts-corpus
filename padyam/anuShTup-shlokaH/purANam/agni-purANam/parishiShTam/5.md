+++
title = "५"

+++

\{अथ पञ्चमो ऽध्यायः\}

वासिष्ठस्य मित्रावरुणपुत्रत्वकथनं  
    
सूत उवाच  
सृष्टिस्ते कथिता विष्णोर्मया ते जगतो द्विज ।  
देवदानवयक्षाद्या यथोत्पन्ना महात्मना ॥००१।  
यमुदिश्य त्वया पृष्ठः पुराहमृषिसन्निधौ   ।  
मित्रावरुणपुत्रत्वं वसिष्ठस्य कथन्त्विति ॥००२।  
तदहं कथयिष्यामि पुण्याख्यानं पुरातनं   ।  
शृणुष्वैकाग्रमनसा भरद्वाज मयेरितं ॥००३।  
सर्वधर्मार्थतत्वज्ञः सर्ववेदिदांवरः ।  
पारागः सर्वविद्यानां दक्षो नाम प्रजापतिः   ॥००४।  
तेन दत्ताः शुभाः कन्याः कश्यपाय त्रयोदश   ।  
तासां नामानि वक्ष्यामि निबोध च ममाधुना ॥००५।  
अदितिर्दितिर्दनुः काष्ठा मुहूर्ता सिंहिका मुने ।  
स्रुता क्रोष्टा च सुरभिर्विनता सुरसा--- ॥००६।  
कद्रुश् च सुरसा चैव यातुदेवी शुनी स्मृता ।  
दक्षस्यैता दुहितरस्ताः प्रादात् कश्यपाय सः ॥००७।  
:प् ३७७  
    
तासां ज्येष्ठा वरिष्ठा च अदितिर्नामनामतः   ।  
अदितिः सुसुवे पुत्रान् द्वादशाग्निसमप्रभान् ॥००८।  
तेषां नामानि वक्ष्यामि शृणुत द्विजसत्तमाः   ।  
यैर् इदं वासवं नक्तं वर्तते क्रमशः सदा ॥००९।  
भर्गो ऽंशुश्चार्यमा चैव मित्रो ऽथ वरुणस् तथा ।  
सविता चैव धाता च विवस्वांश् च महामत ॥०१०।  
त्वष्टा पूषा ततैवेन्द्रो विष्णुर्द्वादशमः स्मृतः   ।  
एते वै द्वादशादित्या वर्षन्ति---पतन्ति च ॥०११।  
तस्यास्तु मध्यमः पुत्रो वरुणो नामनामतः ।  
लोकपाल इतिख्यातो वारुण्यां दिशि शब्द्यते ॥०१२।  
पश्चिमस्य समुद्रस्य प्रतीच्यां दिशि राजते ।  
जातरूपमयः श्रीमानस्तो नाम शिलोच्चयः ॥०१३।  
सर्वरत्नमयैः शृङ्गैः धातुप्रस्रवणान्वितैः   ।  
संयुक्तोभाति शैलो ऽसौ नानारत्नमयः शुभः   ॥०१४।  
महोदरीगुहाभिश् च सिंहसार्दूलनादितः ।  
नानाविविक्तभूमीषु देवगन्धर्वसेवितः ॥०१५।  
यस्मिन् गते दिनकरे तमसा पूर्यते जगत् ।  
तस्य शृङ्गे महादिव्या जाम्बुनदमयी शुभा ॥०१६।  
रम्या मणिमयैस्तम्भैर् विहिता विश्वकर्मणा ।  
पुरी सुखावती नाम समृद्धा भोगसाधनैः ॥०१७।  
तस्यां वरुण आदित्यो दीप्यमानः स्वतेजसा ।  
पाति सर्वानिमान् लोकान्नियुक्तो ब्रह्मणा स्वयं ॥०१८।  
:प् ३७८  
    
उपास्यमानीगन्धर्वैस्तथैवाप्सरसाङ्गणैः ।  
दिव्यगन्धानुदीप्ताङ्गो दिव्याभरणभूषितः   ॥०१९।  
कदाचिद्वरुणो यातो मित्रेण सहितो वनं ।  
कुरुक्षेत्रे शभे ऽरण्ये सदा ब्रह्मर्षिसेविते ॥०२०।  
नानापुष्पफलोपेते नानार्थो --- समन्विते ।  
आश्रमायX दृश्यन्ते मुनीनामूर्धरेतसां ॥०२१।  
तस्मिंस्तीर्थे समाश्रित्य वहुपुष्पफलोदके ।  
चीरकृष्णाजिनधरौ चेरतुस्तप उत्तमं ॥०२२।  
तत्रैकस्मिन् वनोद्देशे विमलो ऽथ ह्रदः शुभः ।  
बहुगुल्मलताकीर्णो नानापक्षिनिषेवितः ॥०२३।  
नानातरुवनच्छन्नो नलिन्या चोपशोभितः ।  
पौण्डरीक इतिख्यातो मीनकच्छपसेवितः ॥०२४।  
चेरतुर्मित्रावरुणौ भ्रातरौ ब्रह्मचारिणौ ।  
तन्तु देशं गतौ देशात् विचरन्तौ यदृच्छया ॥०२५।  
ताभ्यां तत्र तदाकृष्टा उर्वशी तु वराप्सराः   ।  
स्नापयन्ती सहितान्याभिः सखीभिः सा वरानना   ॥०२६।  
गायन्ती दिहसन्ती च मनोज्ञा मधुरस्वना ।  
गौरी कमलगर्भाभा स्निग्धा कृष्णशिरोरुहा   ॥०२७।  
पद्मपत्रविशालाक्षी रक्तोष्ठी मृदुभाषिणी   ।  
शङ्खकुन्देन्दुसदृशैर् दन्तैर् अविरलैः समैः   ॥०२८।  
सुभ्रुः सुनासा सुनखा सुरनाटा मनस्विनी ।  
करसम्मितमध्याङ्गी पीनोरुजघनस्थली ॥०२९।  
:प् ३७९  
    
तन्वङ्गी मधुरालापा सुमध्या चारुहासिनी ।  
रक्तोत्पलकरापादामुपदी विनयान्विता ॥०३०।  
पूर्णचन्द्रनिभा बाला मत्ताकुञ्जरगामिनी ।  
दृष्ट्वा तन्व्यास्तु तद्रूपं तौ देवौ विषयङ्गतौ   ॥०३१।  
तस्या हास्येन लास्येन स्मितेन ललितेन च ।  
मृदुना वामनाचैव[^१] शीतलेन सुगन्धिना ॥०३२।  
मत्तभ्रमरगीतेन पुंस्कोकिलरुतेन च ।  
सुस्वरेण हि गीतेन उर्वश्या मधुरेण च ।०३३।  
ईक्षितौ च कटाक्षेण स्कन्दतुस्ता वुभावपि[^२] ॥०३३एफ़्।  
वसिष्ठ मित्रावरुणात्मजो ऽसि तत्रोचुरागत्य हि विश्वदेवाः   ।  
रेतस्त्रभागं कमलेच वन्तौ वसिष्ठ सेवन्तु पितामहोजं[^३]   ॥०३४।  
तत्त्रिधा पतितं रेतः कमले ऽथ स्थले जले ।  
कमले ऽथ वसिष्ठस्तु जातो हि मुनिसत्तम ।०३५।  
स्थले त्वगस्त्यः सम्भूतो जले मत्स्यो महाद्युतिः ॥०३५एफ़्।  
स तत्र जातो महिमान् वसिष्ठः ।  
कुम्भेत्वगस्त्यः सलिले च मत्स्यः ॥०३६।  
स्थले तावपि तप्येते पुनरुग्रतरन्तपः ।  
    
:न्  
    
[^१]: पाठो ऽयं न साधुः  
    
[^२]: पाठो ऽयं न समीचोनः  
    
[^३]: श्लोक्य् अयं आदर्शदोषेण शोधयितुमशक्यः  
:प् ३८०  
    
तपसा प्राप्तकामो ऽसौ परं ज्योतिः सनातनं ॥०३७।  
तपस्यन्तौ सुरश्रेष्ठौ ब्रह्मागत्येदमब्रवीत् ।  
मित्रावरुणौ देवौ पुत्रवन्तौ महाद्युती ॥०३८।  
सिद्धिर्भवत्वतिशया युवयोर्वैष्णवी पुनः ।  
खाधिकारे तु स्थीयेतामधुना लोकसाक्षिणौ ॥०३९।  
इत्युक्त्वान्तर्दधे ब्रह्मा तौ स्थित्रौ स्वाधिकारके ।  
एवं ते कथितं विप्र वसिष्ठस्य महात्मनः ॥०४०।  
मित्रावरुणपुत्रत्वमगस्त्यस्य च धीमतः ।  
इदं पुंसीयमाख्यानं पुराणं पापनाशनं   ॥०४१।  
सामात्यपुत्रो नृपतिः श्रुत्वा पापात् प्रमुच्यते ।  
पुत्रकामाश् चये केचित् शृण्वन्तीदं शुचिव्रताः   ॥०४२।  
अचिरादेव पुत्रांस्तु लभन्ते नात्र संशयः ।  
यश् चैतत् पठते नित्यं हव्यकव्ये द्विजोत्तम ॥०४३।  
देवाश् च पितरस्तस्य तृप्ता यान्ति यथासुखं ।  
यश् चैतत् पठते नित्यं प्रातरुत्थाय मानवः ॥०४४।  
विन्दते सुमहापुत्रान् स्वर्गलोकञ्च गच्छति ।  
वरं मयेरितं पुरा वेदपरैर् उदीरितं ॥०४५।  
पठिष्यते यस्तु शृणोति सर्वदा ।  
स यातिशुद्धो ऽधिकलोकमञ्जसा ॥०४६।  
    
\{इत्य् आग्नेये महापुराणे वसिष्ठस्य मित्रावरुणपुत्रत्वकथनं नाम पञ्चमो ऽध्यायः ॥  }
:प् ३८१  
    