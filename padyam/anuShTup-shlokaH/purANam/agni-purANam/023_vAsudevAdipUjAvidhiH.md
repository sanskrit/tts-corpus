+++
title = "०२३ वासुदेवादिपूजाविधिः"

+++

\{अथ त्रयोविंशोध्यायः  \}
    
पूजाविधिकथनं  
    
नारद उवाच  
वक्ष्ये पूजाविधिं विप्रा यत् कृत्वा सर्वमाप्नुयात्   ।  
प्रक्षालिताङ्घ्रिराचम्य वाग्यतः कृतरक्षकः   ॥००१।  
    
:न्  
    
[^१]: ध्यायं हरिं देवमिति घ।चिह्नितपुस्तकपाठः  
:प् ५६  
    
प्राङ्मुखः स्वस्तिकं बद्ध्वा पद्माद्यपरमेव च   ।  
यं वीजं नाभिमध्यस्थं धूम्रं चण्डानिलात्मकं   ॥००२।  
विशेषयेदशेषन्तु[^१] ध्यायेत् कायात्तु कल्मषं   ।  
क्षौं हृत्पङ्कजमध्यस्थं वीजं तेजोनिधिं स्मरन्   ॥००३।  
अधोर्ध्वतिर्यग्गाभिस्तु ज्वालाभिः कल्मषं दहेत् ।  
शशाङ्काकृतिवद्ध्यायेदम्बरस्थं सुधाम्बुभिः   ॥००४।  
हृत्पद्मव्यापिभिर्देहं स्वकमाप्लावयेत्सुधीः[^२]   ।  
सुसुम्नायोनिमार्गेण सर्वनाडीविसर्पिभिः ॥००५।  
शोधयित्वा न्यसेत्तत्त्वं करशुद्धिरथास्त्रकं ।  
व्यापकं हस्तयोरादौ दक्षिणाङ्गुष्ठतोङ्गकं   ॥००६।  
मूलं देहे द्वादशाङ्गं न्यसेन्मन्त्रैर् द्विषट्ककैः   ।  
हृदयं च शिरश् चैव शिखा वर्मास्त्रलोचने ॥००७।  
उदरं च तथा पृष्ठं बाहुरुजानुपादकं   ।  
मुद्रां दत्त्वा स्मरेत् विष्णुं जप्त्वाष्टशतमर्चयेत्   ॥००८।  
वामे तु वर्धनीं न्यस्य पूजाद्रव्यं तु दक्षिणे   ।  
प्रक्षाल्यास्त्रेण चार्घ्येण गन्धपुष्पान्विते न्यसेत्   ॥००९।  
चैतन्यं सर्वगं ज्योतिरष्टजप्तेन वारिणा ।  
फडन्तेन तु संसिच्य हस्ते ध्यात्वा हरिं परे[^३] ॥०१०।  
धर्मं ज्ञानं च वैराग्यमैश्वर्यं वह्निदिङ्मुखाः   ।  
अधर्मादीनि गात्राणि पूर्वादौ योगपीठके ॥०११।  
कूर्मं पीठे ह्य् अनन्तञ्च यमं[^४] सूर्यादिमण्डलं   ।  
    
:न्  
    
[^१]: विशोषयेदशेषन्तु इति ङ, चिह्नितपुस्तकपाठः  
    
[^२]: स्वकामान् दाहयेत् सुधीः इति ख, चिह्नितपुस्तकपाठः  
स्वकमाह्लादयेत् सुधीरिति ङ, चिह्नितपुस्तकपाठः  
    
[^३]: स्थलं तेन तु संसिच्य हस्ते ध्यात्वा हरिं पठेदिति ङ,  
चिह्नितपुस्तकपाठः  
    
[^४]: पद्ममिति ख, ग, ङ, चिह्नितपुस्तकत्रयपाठः  
:प् ५७  
    
विमलाद्याः केशरस्थानुग्रहा कर्णिका स्थिता ॥०१२।  
पूर्वं स्वहृदये ध्यात्वा आवाह्यार्चैश् च मण्डले   ।  
अर्घ्यं पाद्यं तथाचामं मधुपर्कं पुनश् च तत्   ॥०१३।  
स्नानं वस्त्रोपवीतञ्च भूषणं गन्धपुष्पकं   ।  
धूपदीपनैर् वेद्यानि पुण्डरीकाक्षविद्यया ॥०१४।  
यजेदङ्गानि पूर्वादौ द्वारि पूर्वे परेण्डजं ।  
दक्षे चक्रं गदां सौम्ये कोणे शङ्खं धनुर्न्यसेत्   ॥०१५।  
देवस्य वामतो दक्षे चेषुधी खड्गमेव च ।  
वामे चर्म श्रियं[^१] दक्षे पुष्टिं वामेग्रतो न्यसेत्   ॥०१६।  
वनमालाञ्च श्रीवत्सकौस्तुभौ दिक्पतीन्वहिः ।  
स्वमन्त्रैः पूजयेत् सर्वान् विष्णुरर्घोवसानतः[^२]   ॥०१७।  
व्यस्तेन च समस्तेन अङ्गैर् वीजेन वै यजेत् ।  
जप्त्वा प्रदक्षिणीकृत्य स्तुत्त्वार्ध्यञ्च समर्प्य च   ॥०१८।  
हृदये विन्यसेद्ध्यात्वा अहं ब्रह्म हरिस्त्विति ।  
आगच्छावाहने योज्यं क्षमस्वेति विसर्जने ॥०१९।  
एवमष्टाक्षराद्यैश् च पूजां कृत्वा विमुक्तिभाक्   ।  
एकमूर्त्यर्चनं प्रोक्तं नवव्यूहार्चनं शृणु   ॥०२०।  
अङ्गुष्ठकद्वये न्यस्य वासुदेवं बलादिकान् ।  
तर्जन्यादौ शरीरेथ शिरोललाटवक्त्रके ॥०२१।  
हृन्नाभिगुह्यजान्वङ्घ्रौ मध्ये पूर्वादिकं यजेत्[^३]   ।  
एकपीठं नवव्यूहं नवपीठञ्च पूर्ववत् ॥०२२।  
    
:न्  
    
[^१]: वामे वर्म श्रियमिति ख, चिह्नितपुस्तकपाठः  
    
[^२]: अस्मल्लब्धपुस्तकेषु विष्णुरर्घोवसानत इति विष्णावर्घौ च  
मानतः इति च पाठो वर्तते । अयन्स्वसमीचीन इव प्रतिभाति  
विष्णुमर्घ्यासनादिभिरिति तु युक्तः पाठः  
    
[^३]: मध्यगुल्फादितः पिस्फच इति ङ, चिह्नितपुस्तकपाठः  
:प् ५८  
    
नवाब्जे नवमूर्त्या च नवव्यूहञ्च पूर्ववत् ।  
इष्टं मध्ये ततः स्थाने वासुदेवञ्च पूजयेत् ॥०२३।

\{इत्य् आदिमहापुराणे आग्नेये आदिमूर्त्यादिपूजाविधिर्नाम त्रयोविंशो ऽध्यायः  }
    