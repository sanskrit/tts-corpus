+++
title = "२०८ व्रतदानादिसमुच्चयः"

+++

\{अथाष्टाधिकद्विशततमो ऽध्यायः\}

व्रतदानादिसमुच्चयः  
    
अग्निर् उवाच  
व्रतदानानि सामान्यं प्रवदामि समासतः ।  
तिथौ प्रतिपदादौ च सूर्यादौ कृत्तिकासु च ॥००१।  
विष्कम्भादौ च मेषादौ काले च ग्रहणादिके ।  
यत् काले यद् व्रतं दानं यद् द्रव्यं नियमादि यत् ॥००२।  
तद् द्रव्याख्यञ्च कालाख्यं सर्वं वै विष्णुदैवतं   ।  
रवीशब्रह्मलक्ष्म्याद्याः[^२] सर्वे विष्णोर्विभूतयः   ॥००३।  
तमुद्दिश्य व्रतं दानं पूजादि स्यात्तु सर्वदं ।  
जगत्पते समागच्छ आसनं पाद्यमर्घ्यकं ॥००४।  
मधुपर्कं तथाचामं स्नानं वस्तञ्च गन्धकं   ।  
    
:न्  
    
[^१]: भोजनानि इति ग॥ , ज॥ च  
    
[^२]: रवीशब्रह्मलोकेशा इति ज॥  
:प् २५३  
    
पुष्पं धूपश् च दीपश् च नैवेद्यादि नमो ऽस्तु ते   ॥००५।  
इति पूजाव्रते दाने दानवाक्यं समं शृणु ।  
अद्यामुकसगोत्राय विप्रायामुकशर्मणे ॥००६।  
एतद् द्रव्यं विष्णुदैवं सर्वपापोपशान्तये।  
आयुरारोग्यवृद्ध्यर्थं सौभाग्यादिविवृद्धये[^१]   ॥००७।  
गोत्रसन्ततिवृद्ध्यर्थं विजयाय धनाय च ।  
धर्मायैश्वर्यकामाय तत्पापशमनाय च ॥००८।  
संसारमुक्तये दानन्तुभ्यं सम्प्रददे ह्य् अहं ।  
एतद्दानप्रतिष्ठार्थं तुभ्यमेतद् ददाम्यहं   ॥००९।  
एतेन प्रीयतां नित्यं सर्वलोकपतिः प्रभुः ।  
यज्ञदानव्रतपते विद्याकीर्त्यादि देहि मे ॥०१०।  
धर्मकामार्थमोक्षांश् च देहि मे मनसेप्सितं   ।  
यः पठेच्छृणुयान्नित्यं व्रतदानसमुच्चयं   ॥०११।  
स प्राप्तकामो विमलो भुक्तिमुक्तिमवाप्नुयात् ।  
तिथिवारर्क्षसङ्क्रान्तियोगमन्वादिकं व्रतं ॥०१२।  
नैकधा वासुदेवादेर्नियमात् पूजनाद्भवेत् ।  
    
\{इत्य् आगेन्ये महापुराणे व्रतदानसमुच्चयो नाम अष्टाधिकद्विशततमो ऽध्यायः ॥  }
    
:न्  
    
[^१]: सौभाग्याय सुष्टद्वये इति क॥ , छ॥ , ट, च । सौभाग्याय सुबुद्धये  
इति घ॥ , ज॥ , ञ॥ च  
:प् २५४  
    