+++
title = "३५६ उनादिसिद्धरूपं"

+++

\{अथ षट्पञ्चाशदधिकत्रिशततमो ऽध्यायः\}

उणादिसिद्धरूपम्  
    
कुमार उवाच  
उणादयो ऽभिधास्यन्ते प्रत्यया धातुतः परे ।  
उणि कारुश् च शिल्पी स्यात् जायुर्मायुश् च पित्तकं   ॥००१।  
गोमायुर्वायुर्वेदेषु वहुलं स्युरुणादयः ।  
    
:न्  
    
[^१]: पाठो ऽयम् पौनरुक्त्यदोषेण दुष्टः  
    
[^२]: खयं सुष्ठुतरा यथेति ज॥ । अमुमुत्तरा यथेति ट॥  
    
 पाठो ऽयम्, एतत्पाठस्थलाभिसिक्तपाठान्तरञ्च न सम्यक्  
प्रतिभाति  
:प् २५८  
    
आयुः स्वादुश् च हेत्वाद्याः किंशारुर्धान्यशूककः   ॥००२।  
कृकवाकुः कुक्कुटः स्याद् गुरुर्भर्ता मरुस् तथा   ।  
शयुश्चाजगरो ज्ञेयः स हरायुधमुच्यते ॥००३।  
स्वरुर्वञ्ज्ञं त्रपुरुसि समसारं फल्गुरीरितं ।  
गृध्नश् च क्रनि किरचि मन्दिरं तिमिरं तमः ॥००४।  
इलचि सलिलं वारि कल्याणं भण्डिलं स्मृतं   ।  
बुधो विद्वान् क्वसौ स्याच्च शिविरं गुप्तसंस्थितिः ॥००५।  
ओतुर्विडालश् च तुनि अभिधानादुगादयः ।  
कर्णः कामी च गृहभूर्वास्तुर्जैवातृकः स्मृतः   ॥००६।  
अनड्वान् वहतेर्विनि स्याज्जातौ जीवार्णवौषधं   ।  
नौ वह्निरिननि हरिणः मृगः कामी च भाजनम्[^१]   ॥००७।  
कम्बोजो भाजनम्भाण्डं सरण्डश् च चतुष्पदः   ।  
तरुरेरण्डः सङ्घातो वरूडः साम निर्भरं   ॥००८।  
स्फारं प्रभूतं स्यान्नान्तप्रत्यये चीरवल्कलं   ।  
कातरो भीरुरुग्रस्तु प्रचण्डो जवसं तृणं ॥००९।  
जगच्चैव तु भूर्लोको कृशानुर्ज्योतिरर्ककः ।  
वर्वरः कुटिलो धूर्तश् चत्वरञ्च चतुष्पथं ॥०१०।  
चीवरं भिक्षुप्रावृत्तिरादित्यो मित्र ईरितः ।  
पुत्र सूनुः पिता तातः पृदाकुर्व्याघ्रवृश्चिके   ।०११।  
गर्तो ऽवटो ऽथ भरतो नटो ऽपरेप्युणादयः ॥०११एफ़्।

\{इत्य् आग्नेये महापुराणे व्याकरणे उणादिसिद्धरूपं नाम षत्पञ्चाशटधिकत्रिशततमो ऽध्यायः  }
    
:न्  
    
[^१]: पाठो ऽयं न साधु सङ्गच्छते  
:प् २५९  
    