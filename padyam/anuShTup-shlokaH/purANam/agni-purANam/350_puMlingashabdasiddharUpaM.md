+++
title = "३५० पुंलिङ्गशब्दसिद्धरूपं"

+++

\{अथ पञ्चाशदधिकत्रिशततमो ऽध्यायः\}

सुब्विभक्तसिद्धरूपं  
    
स्कन्द+उवाच  
विभक्तिसिद्धरूपञ्च कात्यायन वदामि ते ।  
द्वे विभक्ती सुप्तिङश् चय सुपः सप्त विभक्तयः ॥००१।  
सु+औजसिति प्रथमा अमौट्शसो द्वितीया ।  
टाभ्यां भिसिति तृतीया ङेभ्याम्भ्यसश् चतुर्थ्यपि   ॥००२।  
ङसिभ्याम्भ्यसः पञ्चमी स्यात्ङसोमिति षष्ठ्यपि   ।  
ङि+ओस्सुविति सप्तमी स्यात् स्युः प्रातिपदिकात्पराः   ॥००३।  
द्विविधं प्रातिपदिकं ह्य् अजन्तञ्च हलन्तकं ।  
:प् २४१  
    
प्रत्येकं त्रिविधं तत् स्यात् पुमांस्त्री च नपुंसकं   ॥००४।  
दर्श्यन्ते नायकास्तेषामनुक्तानाञ्च वीर्यतः ।  
वृक्षः सर्वो ऽथ पूर्वश् च प्रथमश् च द्वितीयकः   ॥००५।  
तृतीयः खण्डपा वह्निः सखापतिरहर्पतिः   ।  
पटुर्नीर्ग्रामनीन्द्रश् च खलपूर्मित्रभूः स्वभूः   ॥००६।  
औश्रीः सुधीः पिता भ्राता ना कर्त क्रोष्टुनप्तृनप्तृकौ   ।  
सुरा रा गौस् तथा द्यौर्ग्लौः स्वरान्ताः पुंसि नायकाः   ॥००७।  
सुवाक् त्वक् पृषत् सम्राट् जन्मभाक् च अवेडपि ।  
आपो मरुद्भवन् दीव्यन् भवांश् च मघवान् पिवन्   ॥००८।  
भगवानधवानर्वान्वह्निमत् सर्वित्सुपृत् ।  
सुसीमा कुण्डी राजा च श्वा युवा मघवा तथा   ॥००९।  
पूषा सुकर्मा यज्वा च सुवर्मा च सुधर्मणा ।  
अर्यमा वृत्रहा पन्थाः सुककुदादिपञ्च च ॥०१०।  
प्रशान् सुतांश् च पञ्चाद्याः सुगीः सुराः सुपूरपि   ।  
चन्द्रमाः सुवचाः श्रेयान् विद्वांश्चेशनसा सह   ॥०११।  
पेचिवान् गौरवानड्वान् गोधूङ्मित्रद्रुहौ श्वलिट्   ।  
स्त्रियां जाया जरा बाला एड्का सह वृद्धया ॥०१२।  
क्षत्रिया बहुराजा च बहुदा माथ बालिका ।  
माया कौमुदगन्धा च सर्वा पूर्वा सहान्यया ॥०१३।  
द्वितीया च तृतीया च बुद्धिः स्त्री श्रीर् नदी सुधैः   ।  
भवन्ती चैव दीव्यन्ती भाती भान्ती च यान्यपि ॥०१४।  
शृण्वतौ तुदती कर्त्री तुदन्ती कुर्वती मही ।  
रुन्धती क्रीड्ती दन्ती पालयन्ती सुराण्यपि ॥०१५।  
:प् २४२  
    
गरुरी पुत्रवती नीश् च वधूर्देवतया भुवा ।  
तिस्रो द्वे कति वर्षाभूः स्वसा माता वरा गौः   ॥०१६।  
नौर्वाक्त्वक्प्राच्यवाक्षीति तिरश्ची समुदीच्यपि ।  
शरद्विद्युत् सरिद्योषित् अग्निवित् सस्पदा दृशत् ॥०१७।  
यैषा सा वेदवित्संवित् बह्वी राज्ञी त्वया मया ।  
सोमा पञ्चादयो राजी धूः पूश् चैव दिशा[^१] गिरा   ॥०१८।  
चतस्रो विदुषी चैव केयं दिक् दृक्च तादृशी ।  
असौ स्त्रियां नायकाश् च नायकाश् च नपुंसके ॥०१९।  
कुण्डं सर्वं सोमपञ्च दधि वारि खलप्वथ ।  
मधु त्रपु कर्तृ भक्तृ अतिवक्तृ पयः पुरः ॥०२०।  
प्राक्प्रत्यक् च तिर्यगुदक् जगद् जाग्रत्तथा सकृत् ।  
सुसम्पच्च सुदण्डीह अहः किञ्चेदमित्यपि ॥०२१।  
षट्सर्पिः श्रेयश् चत्वारि अदो ऽन्ये हीदृशाः परे   ।  
एतेभ्यः प्रथमादयश् च स्युः प्रातिपदिकात्पराः   ॥०२२।  
धातुप्रत्ययहीनं यत्स्यात् प्रातिपदिकन्तु तत् ।  
प्रातिपदिकात् स्वलिङ्गार्थवचने प्रथमा भवेत् ॥०२३।  
सम्बोधने च प्रथमा उक्ते कर्मणि कर्तरि ।  
कर्म यत् क्रियते तत्स्यात् द्वितीया कर्मणि स्मृता ॥०२४।  
क्रियते येन करणं कर्ता यश् च करोति सः ।  
अनुक्ते तिङ्कृत्तद्धितैस्तृतीया करणे भवेत् ॥०२५।  
कारके कर्तरि च सा सम्प्रदाने चतुर्थ्यपि ।  
यस्मै दित्सा धारयते सम्प्रदानं तदोरितं ॥०२६।  
    
:न्  
    
[^१]: दिवेति ज॥  
:प् २४३  
    
अपादानं यतो ऽपैति आदत्ते च भयं यतः ।  
अपादाने पञ्चमी स्यात् स्वस्वाम्यादौ च षष्ठ्यपि   ॥०२७।  
आधारो यो ऽधिकरणं विभक्तिस्तत्र सप्तमी ।  
एकार्थे चैकवनचं द्व्यर्थे द्विवचनं भवेत् ॥०२८।  
बहुषु बहुवचनं सिद्धरूपाण्यथो वदे ।  
वृक्षः सूर्यो ऽम्बुवाहो ऽर्क हेरवे हेद्विजातयः   ॥०२९।  
विप्रौ गजान्महेन्द्रेण यमाभ्यामनलैः कृतं   ।  
रामाय मुनिवर्याभ्यां केभ्यो धर्मात् हरौ रतिः   ॥०३०।  
शराभ्यां पुस्तकेभ्यश् च अर्थस्येश्वरयोर्गतिः ।  
बालानां सज्जने प्रीतिर्हंसयोः कमलेषु च ॥०३१।  
एवं काममहेशाद्याः शब्दा ज्ञेयाञ्च वृक्षवत्   ।  
सर्वे विश्वे च सर्वस्मै सर्वस्मात्कतरो मतः ॥०३२।  
सर्वेषां स्वञ्च विश्वस्मिन् शेषं रूपञ्च वृक्षवत्   ।  
एवञ्चोभयकतरकतमान्यतरादयः ॥०३३।  
पूर्वे पूर्वाश् च पूर्वस्मै पूर्वस्मात् सुसमागतः   ।  
पूर्वे बुद्धिश् च पूर्वस्मिन् शेषरूपन्तु सर्ववत् ॥०३४।  
एवं परावराद्याश् च दक्षिणोत्तरकान्तराः ।  
अपरश्चाधरो नेमाः प्रथमाः प्रथमे ऽर्कवत् ॥०३५।  
एवं चरमायतया अल्पार्धा नेम+आदयः ।  
द्वितीयस्मै द्वितीयाय द्वितीयस्मात् द्वितीयकात् ॥०३६।  
द्वितीयस्मिन् द्वितीये च तृतीयश् च तथार्कवत् ।  
सोमपाः सोमपौ ज्ञेयौ सोमपाः सोमपां व्रज   ॥०३७।  
कीलालपौ सोमपश् च सोमपा सोमपे दद ।  
:प् २४४  
    
सोमपाभ्यां सोमपाभ्यः सोमपः सोमपोः कुलं   ॥०३८।  
एवं कीलालपाद्याः स्युः कविरग्निस् तथारयः   ।  
हेकवे कविमग्नी तान् हरीन् सात्यकिना हृतं ॥०३९।  
रविभ्यां रविभिर्देहि वह्णये यः समागतः ।  
अग्नेरग्न्योस् तथाग्नीनां कवौ कव्योः कविष्व् अथ   ॥०४०।  
एवं सुसृतिरभ्रान्तिः सुकीर्तिः सुधृतिस् तथा ।  
सखा सखायौ सखायः हेसखे व्रज सत्पतिं ॥०४१।  
सखायञ्च सखायौ च सखीन् सख्या गतो दद ।  
सख्ये सख्युश् च सख्युश् च सख्योः शेषः कवेरिव   ॥०४२।  
पत्या पत्ये च पत्युश् च पत्युः पत्योस् तथाग्निवत् ।  
द्वौ द्वौ द्वाभ्यां द्वाभ्यां द्वित्वाद्यर्थे द्वयोर्द्वयोः   ॥०४३।  
त्रयस्त्रींश् च त्रिभिस्त्रिभ्यस्त्रयाणाञ्च त्रिषु क्रमात्   ।  
कविवत् कतिकतीतिशेषं वहुवचनं स्मृतम् ॥०४४।  
नीर्नियौ च नियो हेनीः नियं नियो नियो निया ।  
नीभ्यां नीभिर्निये नीभ्यः नियान्नियि नियोस् तथा   ॥०४५।  
सुश्रीः सुधीः प्रभृतयो ग्रामणीः पूजयेद्धरिं   ।  
ग्रामण्यौ ग्रामण्यो ग्रामण्यं ग्रामण्या ग्रामणीभिः   ॥०४६।  
ग्रामण्यो ग्रामण्यामेवं सेनानीप्रमुखाः सुभूः   ।  
सुभुवौ च स्वयम्भुवः स्वयम्भुञ्च स्वयम्भुवः   ॥०४७।  
स्वयम्भुवा स्वयम्भुवि एवं प्रतितेभुवादयः ।  
खलपूः खलप्वौ श्रेष्ठौ खलप्वञ्च खलप्वि च   ॥०४८।  
एवं शरपूमुखाः स्युः क्रोष्टा क्रोष्टार ईरिताः   ।  
क्रोष्टूंश् च क्रोष्टुना क्रोष्ट्रा क्रोष्टूनां  
क्रोष्टरीद्दृशं ॥०४९।  
:प् २४५  
    
पिता पितरौ पितरः हेपितः पितरौ शुभौ ।  
पितॄन् पितुः पितुः पित्रोः पितॄणां पितरीदृशं   ॥०५०।  
एवं भ्राता च जामातृमुखा नॄणां नृणां तथा   ।  
कर्ता कर्तारौ कर्तॄंश् च कर्तॄणां कर्तरीदृशं   ॥०५१।  
पितृवच्चैवमुद्गाता स्वसा नप्त्रादयः स्मृताः   ।  
सुराः सुरायौ सुरायः सुरायाञ्च सुराय्यपि ॥०५२।  
गौः गावौ गाङ्गा गवा च गोर्गवोश् च गवां गवि   ।  
एवं द्यौर्लौश्चापि तथा स्वरान्ताः पुंसि नायकाः   ॥०५३।  
सुवाक् सुवाचौ सुवाचा सुवाग्भ्याञ्च सुवाक्ष्वपि ।  
एवं दिक्प्रमुखाः प्राङ्च प्राञ्चौ प्राञ्चञ्च भो व्रज   ॥०५४।  
प्राग्भ्यां प्राग्भिः प्राचाञ्च प्राचि च प्राङ्सु प्राङ्क्ष्वपि   ।  
एवं ह्य् उदङुदीची वा सम्यङ् प्रत्यक्समीच्यपि ॥०५५।  
तिर्यङ्तिरश् च सध्र्यङ् च विश्वद्र्यङ् पूर्ववत् स्मृताः   ।  
अदद्र्यङदमुयङ् स्यात् तथामुमुयङीरितः ॥०५६।  
अदद्र्यञ्चो ह्य् अमुद्रीचः अदद्र्यग्भ्याञ्च पूर्ववत् ।  
तत्त्वतृट् तत्त्वतृषौ च तत्त्वतृङ्भ्यां समागतः   ॥०५७।  
तत्त्वतृषि तत्त्वतृट्सु एवं काष्ठतडादयः   ।  
भिषक् भिषग्भ्यां भिषजि जन्मभागादयस् तथा   ॥०५८।  
मरुत् मरुद्भ्यां मरुति एवं शुत्रुजिदादयः ।  
भवान् भवन्तौ भवतां भवंश् चैव भवत्यपि ॥०५९।  
महान्महान्तौ महतामेवं भगवदादयः ।  
एवं मघवान्मघवन्तौ अग्निचिच्चाग्निचित्यपि ॥०६०।  
अग्निचित्स्वेवमेवान्यत् वेदवित्तत्त्ववित्त्वपि ।  
:प् २४६  
    
वेदविदामेवमन्यत् यः समस्तेन सर्ववित् ॥०६१।  
राजा राजानौ राज्ञः रज्ञि राजनि राजन् ।  
यज्वा यज्वानस्तद्वत् करी दण्डी च दन्डिना ॥०६२।  
पन्थाः पन्थानौ च पथः पथिभ्यां पथि चेदृशम्   ।  
मन्था ऋभुक्षाः पथ्याद्याः पञ्च पञ्च च पञ्चभिः   ॥०६३।  
प्रतान् प्रतानौ प्रतान्भ्यां हेप्रतांश् च सुशर्मणः   ।  
आपः अपः अद्भिरप्येवं प्रशांश् चैव प्रशाम्यपि   ॥०६४।  
कः केन सर्ववत् केषु अयं चेमे इमान्नयः ।  
अनेन चाभ्यामेभिश् च अस्मै चेभ्यः स्वमस्य च ॥०६५।  
अनयोरेषामेषु स्याच्चत्वारश् चतुर्स् तथा ।  
चतुर्णाञ्च चतुर्ष्व् अस्ति सुगीः श्रेष्ठः सुगिर्यपि   ॥०६६।  
सुद्यौः सुदिवौ सुद्युभ्यां दिड्विषौ विट्सु यादृशः   ।  
यादृग्भ्याञ्चैव विड्भ्याञ्च षट् षट् षणाञ्च  
षट्स्वपि ॥०६७।  
सुवचाः सुवचसा च सुवचोभ्यामथेदृशम् ।  
हे सुवचो हे उशनन् उशना वोशनस्यपि ॥०६८।  
पुरदंशा अनेहा हेविद्वन् विद्वाम्स उत्तमाः ।  
विदुषे नमो विद्वद्भ्यां विद्वत्सु च वभूविवान् ॥०६९।  
एवञ्च पेचिवान् श्रेयान् श्रेयांसौ श्रेयसस् तथा ।  
असौ अमू अमी श्रेष्ठा अमुं अमूनिहामुना ॥०७०।  
अमीभिरमुस्मै वामुस्मादमुस्य वामुयोस् तथा ।  
अमीषाममुस्मिन्नित्येवं गोधुक् गोधुग्भिरागतः   ॥०७१।  
गोधुक्ष्वित्येवमन्येपि मित्रद्रुहो मित्रदुहा ।  
मित्रध्रुग्भ्यां मित्रध्रुग्भरेवं चित्तद्रुहादयः   ॥०७२।  
:प् २४७  
    
स्वलिट् स्वलिड्भ्यां स्वलिहि अनड्वाननडुत्सु च ।  
अजन्ताश् च हलन्ताश् च पुंस्यथो ऽथ स्त्रियां वदे ॥०७३।

\{इत्य् आग्नेये महापुराणे व्यकरणे पुंलिङ्गशब्दसिद्धरूपं नाम पञ्चाशदधिकत्रिशततमो ऽध्यायः  }
    