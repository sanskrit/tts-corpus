+++
title = "०९६ शिवलिङ्गाधिवासनविधिः"

+++

\{अथ षण्णवतितमो ऽध्यायः\}

अधिवासनविधिः  
    
ईश्वर उवाच  
स्नात्वा नित्यद्वयं कृत्वा[^१] प्रणवार्घकरो गुरुः[^२]   ।  
सहायैर् मूर्तिपैर् विप्रैः[^३] सह गच्छेन्मखालयं   ॥००१।  
क्षान्त्यादितोरणांस्तत्र पूर्ववत् पूजयेत् क्रमात् ।  
प्रदक्षिणक्रमादेषां शाखायां द्वारपालकान्   ॥००२।  
प्राचि नन्दिमहाकालौ याम्ये भृङ्गिविनायकौ[^४] ।  
वारुणे वृषभस्कन्दौ देवीचण्डौ ततोत्तरे[^५] ॥००३।  
तच्छाखामूलदेशस्थौ प्रशान्तशिशिरौ घटौ ।  
पर्जन्याशोकनामानौ भूतं सञ्जीवनामृतौ[^६]   ॥००४।  
धनदश्रीप्रदौ[^७] द्वौ द्वौ पूजयेदनुपूर्वशः[^८]   ।  
स्वनामभिश् चतुर्थ्यन्तैः प्रणवादिनमोन्तगैः ॥००५।  
लोकग्रहवसुद्वाःस्थस्रवन्तीनां[^६] द्वयं द्वयं   ।  
    
:न्  
[^१]: नित्यक्रियां कृत्वेति ङ्।  
    
[^२]: प्रणवार्घ्यकरो मुनिरिति ग॥ । पुनरर्घ्यकरो मुनिरिति ङ॥  
    
[^३]: सहायैर् ऋत्विग्विप्रैश्चेति ख॥ , घ॥ च । सहायैर् भूपतिविप्रैर् इति  
ज॥  
    
[^४]: भृङ्गविनायकाविति छ॥  
    
[^५]: वृषोत्तरे इति ग॥ , घ॥ , ङ॥ च  
    
[^६]: भूतसञ्जीवनासुतौ इति छ॥ । भूतसञ्जीवनामृतौ इति ख॥ , ज॥  
च  
    
[^७]: धनदद्विपदौ इति ख॥ । धनदौ द्विपदौ इति घ॥ । धनदश्चापदौ इति  
ज॥  
    
[^८]: पूजयेदथ पूर्वश इति ग॥  
    
[^९]: लोकग्रहवसुद्वाःस्थहस्तादीनामिति ग॥  
:प् ३१०  
    
भानुत्रयं युगं वेदो लक्ष्मीर्गणपतिस् तथा[^१]   ॥००६।  
इति देवामखागारे[^२] तिष्ठन्ति प्रतितोरणं ।  
विघ्नसङ्घापनोदाय क्रतोः संरक्षणाय च ॥००७।  
वज्रं शक्तिं तथा दण्डं[^३] खड्गं[^३] पाशं ध्वजं  
गदां ।  
त्रिशूलं चक्रमम्भोजम्पताकास्वर्चयेत्[^४] क्रमात् ॥००८।  
    
ॐ ह्रूं फट् नमः । ॐ ह्रूं फट् द्वाःस्थशक्तये  
ह्रूं फट् नमः[^५] इत्य् आदिमन्त्रैः  
कुमुदः कुमुदाक्षश् च पुण्डरीकोथ वामनः   ।  
शङ्कुकर्णः सर्वनेत्रः सुमुखः[^६] सुप्रतिष्ठितः   ॥००९।  
ध्वजाष्टदेवताः[^७] पूज्याः पूर्वादौ[^८] भूतकोटिभिः   ।  
ॐ कौं कुमुदाय नम इत्य् आदिमन्त्रैः ॥०१०।  
हेतुकं त्रिपुरघ्नञ्च शक्त्याख्यं[^९] यमजिह्वकं[^१०]   ।  
कालं करालिनं षष्ठमेकाङ्घ्रिम्भीममष्टकं   ॥०११।  
तथैव पूजयेद् दिक्षु क्षेत्रपालाननुक्रमात् ।  
    
:न्  
    
[^१]: भानुत्रयं युगं वेदो लक्ष्मीकुलपतिस्तथेति ख॥ , ग॥ , छ॥ च ।  
भानुत्रययुगं वेदो वेदो लक्ष्मीपतिस्तथेति ज॥  
    
[^२]: देवामरागरे इति ख॥ , ग॥ , घ॥ , ङ॥ , छ॥ च  
    
[^३]: तथा कुण्डमिति ख॥ , छ॥ च । तथा चण्डमिति ज॥  
    
[^४]: पताकामर्चयेदिति ग॥ । पताकासु यजेदिति ङ॥  
    
[^५]: हुं फट् नमः, ॐ हुं फट् द्वाःस्थशक्तये हुं फट्  
नम इति ख॥ । ॐ क्रूं फट् नमः । ॐ क्रूं फट्  
द्वाःस्थशक्तये क्रूं फट् नम इति छ।। ॐ हुं फट् वक्राय  
हुं फट् नम इति ग॥ । ॐ हुं फट् वज्राय हुं फट् नम इति  
ङ॥  
    
[^६]: प्रमुख इति ज॥  
    
[^७]: ध्वजाश् च देवता इति ग॥  
    
[^८]: पूजादौ इति ङ॥ , ज॥ च  
    
[^९]: बुद्धाख्यमिति ग॥ । बुद्ध्याख्यमिति ज॥  
    
[^१०]: अजजिह्वकमिति ज॥  
:प् ३११  
    
बलिभिः कुसुमैर् धूपैः सन्तुष्टान् परिभावयेत्[^१]   ॥०१२।  
कम्बलास्तृतेषु वर्णेषु वंशस्थूणास्वनुक्रमात्[^२]   ।  
पञ्च क्षित्यादितत्त्वानि सद्योजातादिभिर्यजेत् ॥०१३।  
सदाशिवपदव्यापि मण्डपं[^३] धाम शाङ्करं   ।  
पताकाशक्तिसंयुक्तं[^४] तत्त्वदृष्ट्यावलोकयेत्[^५]   ॥०१४।  
दिव्यान्तरिक्षभूमिष्ठविघ्नानुत्सार्य पूर्ववत् ।  
प्रविशेत् पश्चिमद्वारा शेषद्वाराणि दर्शयेत्[^६]   ॥०१५।  
प्रदक्षिणक्रमाद्गत्वा निविष्टोवेदिदक्षिणे ।  
उत्तराभिमुखः कुर्याद् भूतशुद्धिं यथा पुरा   ॥०१६।  
अन्तर्यागं विशेषार्घ्यं मन्त्रद्रव्यादिशोधनं   ।  
कुर्वीत आत्मनः[^७] पूजां पञ्चगव्यादि पूर्ववत्   ॥०१७।  
साधारङ्कलसन्तस्मिन् विन्यसेत्तदनन्तरं ।  
विशेषाच्छिवतत्त्वाय तत्त्वत्रयमनुक्रमात् ॥०१८।  
ललाटस्कन्धपादान्तं शिवविद्यात्मकं परं ।  
रुद्रनारायणब्रह्मदैवतं निजसञ्चरैः[^८] ॥०१९।  
    
:न्  
    
[^१]: प्रविभावयेदिति ख॥ , छ॥ च  
    
[^२]: काक्षीतृणेषु वर्गेषु वंशे स्थूलाननुक्रमात् इति ख॥ ।  
काष्ठातृणेषु वर्णेषु वंशे स्थूलाननुक्रमात् इति छ॥ ।  
काक्षीतृणेषु वंशेषु स्थूणास्वन्येष्वनुक्रमात् इति घ॥  । कक्षां दृशेम्बरांशे च तृणानन्येष्वानुक्रमादिति ज॥ ।  
कन्यातृणेषु रत्नेषु वंशेस्थूणाननुक्रमादिति ङ॥  
    
[^३]: मण्डलमिति ङ॥  
    
[^४]: पिनाकशक्तिसंयुक्तामिति घ॥  
    
[^५]: तत्तु दृष्ट्यावलोकयेदिति ख॥ , छ॥ च  
    
[^६]: शेषद्वाराणि चङ्क्रमेदिति ख॥ , छ॥ च । शेषद्वाराणि  
पूजयेदिति छ॥  
    
[^७]: स्वात्मन इति ख॥ , घ॥ , छ॥ , ज॥ च  
    
[^८]: निजसंवरैर् इति ग॥ , ङ॥ च । निजसञ्चयैर् इति घ॥  
:प् ३१२

ॐ हं हां[^१]  
मूर्तीस्तदीश्वरांस्तत्र पूर्ववद्विनिवेशयेत् ।  
तद्व्यापकं शिवं साङ्गं शिवहस्तञ्च मूर्धनि   ॥०२०।  
ब्रह्मरन्ध्रप्रविष्टेन तेजसा वाह्यसान्तरं[^२] ।  
तमःपटलमाधूय प्रद्योतितदिगन्तरं[^३] ॥०२१।  
आत्मानं मूर्तिपैः सार्धं स्रग्वस्त्रकुसुमादिभिः[^४]   ।  
भूषयित्वा शिवोस्मीति ध्यात्वा बोघासिमुद्धरेत् ॥०२२।  
चतुष्पदान्तसंस्कारैः[^५] संस्कुर्यान्मखमण्डपं   ।  
विक्षिप्य विकिरादीनि कुशकूर्चोपसंहरेत्[^६] ॥०२३।  
आसनीकृत्य वर्धन्यां वास्त्वादीन् पूर्ववद्यजेत् ।  
शिवकुम्भास्त्रवर्धन्यौ पूजयेच्च स्थिरासने[^७] ॥०२४।  
स्वदिक्षु कलशारूढांल्लोकपालाननुक्रमात् ।  
वाहायुधादिसंयुक्तान् पूजयेद्विधिना यथा ॥०२५।  
ऐरावतगजारूढं स्वर्णवर्णं[^८] किरीटिनं   ।  
सहस्रनयनं शक्रं वज्रपाणिं विभावयेत् ॥०२६।  
सप्तार्चिषं च विभ्राणमक्षमालां कमण्डलुं   ।  
ज्वालामालाकुलं रक्तं[^९] शक्तिहस्तमजासनं ॥०२७।  
    
:न्  
    
[^१]: उं हां हां इति ख॥ , ग॥ , घ॥ , ङ॥ , छ॥ च । ॐ ईं आं इति  
घ॥ , ज॥ च  
    
[^२]: तेजसा वाह्यमन्तरमिति ख॥ । तेजसा वाह्याभ्यन्तरमिति छ॥ । तेजसा  
वाह्यमान्तरमिति ग॥ , घ॥ , ङ॥ च  
    
[^३]: प्रविष्टोनुदिगन्तरमिति घ॥ , ज॥ च  
    
[^४]: स्रग्वस्त्रमुकुटादिभिरिति घ॥ , ज॥ च  
    
[^५]: चतुष्पथार्णसंस्कारैर् इति छ॥  
    
[^६]: कुशदूर्वोपसंहरेदिति ग॥  
    
[^७]: शिवकुम्भास्त्रवर्धन्यां पूजयेदस्थिरासने इति घ॥ , ज॥ च  
    
[^८]: वर्णवस्त्रमिति ग॥ । स्वर्णवस्त्रमिति ख॥ , ज॥ , च  
    
[^९]: कालं मालाकुलं रक्तमिति ख॥ , ग॥ , ङ॥ , छ॥ च । कालं  
मालाकुलम्, व्यक्तमिति ग॥ । ज्वालामालाकुलं सक्तमिति घ॥  
:प् ३१३  
    
महिषस्थं दण्डहस्तं यमं कालानलं स्मरेत्   ।  
रक्तनेत्रं स्वरारूढं[^१] खड्गहस्तञ्च नैरृतं   ॥०२८।  
वरुणं मकरे श्वेतं नागपाशधरं स्मरेत् ।  
वायुं च हरिणे नीलं कुवेरं मेघसंस्थितं[^२]   ॥०२९।  
त्रिशूलिनं वृषे चेशं कूर्मेनन्तन्तु चक्रिणं   ।  
ब्राह्माणं हंसगं ध्यायेच्चतुर्वक्त्रं चतुर्भुजं   ॥०३०।  
स्तम्भमूलेषु कुम्भेषु वेद्यां धर्मादिकान्[^३] यजेत्   ।  
दिक्षु कुम्भेष्वनन्तादीन् पूजयन्त्यपि केचन ॥०३१।  
शिवाज्ञां श्रावयेत् कुम्भं भ्रामयेदात्मपृष्ठगं[^४]   ।  
पूर्ववत् स्थापयेदादौ कुम्भं तदनु वर्धनीं ॥०३२।  
शिवं स्थिरासनं[^५] कुम्भे शस्त्रार्थञ्च[^६] ध्रुवासनं   ।  
पूजयित्वा यथापूर्वं स्पृशेदुद्भवमुद्रया ॥०३३।  
निजयागं[^७] जगन्नाथ रक्ष भक्तानुकम्पया ।  
एभिः संश्राव्य रक्षार्थं कुम्भे खड्गं निवेशयेत्[^८]   ॥०३४।  
दीक्षास्थापनयोः कुम्भे स्थण्डिले मण्डले ऽथवा   ।  
मण्डलेभ्यर्च्य देवेशं व्रजेद्वै कुण्डसन्निधौ ॥०३५।  
कुण्डनाभिं पुरस्कृत्य निनिष्ठा मूर्तिधारिणः   ।  
गुरोरादेशतः कुर्युर् निजकुण्डेषु[^९] संस्कृतिं   ॥०३६।  
    
:न्  
    
[^१]: शवारूढमिति ग॥ , घ॥ , ङ॥ , ज॥ च  
    
[^२]: मानुषस्थितमिति घ॥  
    
[^३]: कर्मादिकानिति ज॥  
    
[^४]: भ्रामयेदनुपूज्य तमिति ज॥ । भ्रामयेदनुपृष्ठगमिति घ॥  
    
[^५]: स्थिरासने इति ख॥ , घ॥ च  
    
[^६]: शस्त्राणुञ्चेति ख॥ , ग॥ , छ॥ च  
    
[^७]: इमं यागमिति ङ॥  
    
[^८]: शङ्खन्निवेदयेदिति ग॥ । खड्गन्निवेदयेदिति घ॥ , ङ॥ च  
    
[^९]: कुर्युर् निजकुम्भेष्विति ख॥ , घ॥ , छ॥ , ज॥ च  
:प् ३१४  
    
जपेयुर्जापिनः सङ्ख्यं[^१] मन्त्रमन्ये तु संहितां[^२]   ।  
पठेयुर्ब्राह्मणाः शान्तिं स्वशाखावेदपारगाः   ॥०३७।  
श्रीसूक्तं पावमानीश् च[^३] मैत्रकञ्च वृषाकपिं   ।  
ऋग्वेदी सर्वदिग्भागे सर्वमेतत् समुच्चरेत्[^४] ॥०३८।  
देवव्रतन्तु भारुण्डं[^५] ज्येष्ठसाम रथन्तरं   ।  
पुरुषं गीतिमेतानि सामवेदी तु दक्षिणे ॥०३९।  
रुद्रं पुरुषसूक्तञ्च श्लोकाध्यायं विशेषतः   ।  
ब्राह्मणञ्च यजुर्वेदी पश्चिमायां समुच्चरेत्[^६]   ॥०४०।  
नीलरुद्रं तथाथर्वी सूक्ष्मासूक्ष्मन्तथैव च   ।  
उत्तरे ऽथर्वशीर्षञ्च[^७] तत्परस्तु समुद्धरेत् ॥०४१।  
आचार्यश्चाग्निमुत्पाद्य प्रतिकुण्डं प्रदापयेत्[^८]   ।  
वह्नेः पूर्वादिकान् भागान्[^९] पूर्वकुण्डादितः[^१०] क्रमात्   ॥०४२।  
धूपदीपचरूणाञ्च ददीताग्निं समुद्धरेत्[^११]   ।  
पूर्ववच्छिवमभ्यर्च्य शिवाग्नौ मन्त्रतर्पणं ॥०४३।  
देशकालादिसम्पत्तौ[^१२] दुर् निमित्तप्रशान्तये ।  
    
:न्  
    
[^१]: जापिनोसङ्ख्यमिति क॥ , ङ॥ , छ॥ च  
    
[^२]: अस्त्रमन्ये तु संस्थितमिति ग॥ । अस्त्रमन्ये तु संहितामिति ङ॥  
    
[^३]: पावमानीन्तु इति ज॥  
    
[^४]: सर्वमेतत् समुद्धरेदिति ख॥ , ग॥ , घ॥ , छ॥ , ज॥ च । सर्वमस्त्रं  
समुद्धरेदिति ङ॥  
    
[^५]: भावज्ञमिति छ॥ । श्रीकुण्डमिति ङ॥  
    
[^६]: समुद्धरेदिति ख॥ , घ॥ , ङ॥ , ज॥ च  
    
[^७]: उत्तरेथर्वसूक्तञ्चेति ग॥  
    
[^८]: प्रदीपयेदिति घ॥  
    
[^९]: पूर्वादिदिग्भागादिति ज॥ । पूर्वादिकाद्भागादिति घ॥  
    
[^१०]: सर्वकुण्डादित इति ख॥ , छ॥ , च  
    
[^११]: आचार्यश्चाग्निमुत्पाद्येत्यादिः ददीताग्निं समुद्धरेदित्यन्तः  
पाठो ग॥ पुस्तके नास्ति  
    
[^१२]: देशकालादिसङ्ख्याप्तौ इति घ॥  
:प् ३१५  
    
होमङ्कृत्वा तु मन्त्रज्ञः पूर्णां दत्त्वा शुभावहां   ॥०४४।  
पूर्ववच्चरुकं कृत्वा प्रतिकुण्डं निवेदयेत्[^१] ।  
यजमानालङ्कृतास्तु व्रजेयुः स्नानमण्डपं   ॥०४५।  
भद्रपीठे निधायेशं[^२] ताडयित्वावगुण्ठयेत्   ।  
स्नापयेत्[^३] पूजयित्वा तु मृदा काषायवारिणा ॥०४६।  
गोमूत्रैर् गोमयेनापि वारिणा चान्तरान्तरा ।  
भस्मना गन्धतोयेन फडन्तास्त्रेण वारिणा ॥०४७।  
देशिको मूर्तिपैः सार्धं कृत्वा कारणशोधनं[^४]   ।  
धर्मजप्तेन सञ्छाट्य[^५] पीतवर्णेन वाससा ॥०४८।  
सम्पूज्य सितपुष्पैश् च[^६] नयेदुत्तरवेदिकां ।  
तत्र दत्तासनायाञ्च शय्यायां सन्निवेश्य च[^७] ॥०४९।  
कुङ्कुमालिप्तसूत्रेण विभज्य गुरुरालिखेत् ।  
शलाकया सुवर्णस्य अक्षिणी शस्त्रकर्मणा[^८]   ॥०५०।  
अञ्जयेल्लक्ष्मकृत् पश्चाच्छास्त्रदृष्टेन कर्मणा   ।  
कृतकर्मा च शस्त्रेण लक्ष्मी शिल्पी समुत्क्षिपेत्[^९]   ॥०५१।  
त्र्यंशादर्धोथ[^१०] पादार्धादर्धाया ।  
    
अर्धयोथवा[^११]  
    
:न्  
    
[^१]: निवेशयेदिति ख॥ ,घ॥ च  
    
[^२]: भद्रपीठे निधायैनमिति ख॥ , छ॥ , च । तत्र पीठे विधायेशमिति  
ङ॥ । भद्रपीठे विधायेशमिति घ॥  
    
[^३]: स्नपयेदिति ख॥ , ग॥ , ङ॥ च  
    
[^४]: कृचा चाकारशोधनामिति घ॥ , ज॥ च  
    
[^५]: धर्मजप्तेन संस्थाप्येति ग॥ । धर्मजलेन सञ्छाद्येति ङ॥  
    
[^६]: सम्पूज्य सितवस्त्रैश्चेति ग॥ । सम्पूज्यसितपुष्पैस्तु इति घ॥  
    
[^७]: सन्निवेशयेदिति छ॥  
    
[^८]: शास्त्रकर्मणेति ख॥ , ग॥ , छ॥ , ज॥ च । शास्त्रवर्मणेति घ॥ ।  
शास्त्रकर्मणि इति ड॥  
    
[^९]: समुत्किरेत् इति घ॥ , ज॥ च  
    
[^१०]: त्र्यंशादप्यथेति घ॥ । त्र्यंशादधोथेति ज॥  
    
[^११]: अर्धतो ऽपिवेति ग॥ । अर्धतो वरमिति ज॥  
:प् ३१६  
    
सर्वकामप्रसिद्ध्यर्थं शुभं लक्ष्मावतारणं[^१]   ॥०५२।  
लिङ्गदीर्घविकारांशे त्रिभक्तं भागवर्णनात्[^२]   ।  
विस्तारो लक्ष्म देहस्य भवेल्लिङ्गस्य[^३] सर्वतः ॥०५३।  
यवस्य नवभक्तस्य भागैर् अष्टाभिरावृता[^६] ।  
हस्तिके[^५] लक्ष्मरेखा च गाम्भीर्याद् विस्तरादपि[^७]   ॥०५४।  
एवमष्टांशवृद्ध्या तु लिङ्गे सार्धकरादिके   ।  
भवेदष्टयवा[^८] पृथ्वी गम्भीरात्र च हास्तिके   ॥०५५।  
एवमष्टाम्श वृद्ध्या तु लिङ्गे सार्धकरादिके   ।  
भवेदष्टयवा पृथ्वी गम्भीरान्नवहास्तिके[^६]   ॥०५६।  
शाम्भवेषु[^१०] च लिङ्गेषु पादवृद्धेषु सर्वतः[^११]   ।  
लक्ष्म देहस्य विष्कम्भो भवेद्वै यववर्धनात् ॥०५७।  
गम्भीरत्वष्टयुवाभ्यां रेखापि त्र्यंशवृद्धितः[^१२]   ।  
सर्वेषु च भवेत् सूक्ष्मां लिङ्गमस्तकमस्तकं   ॥०५८।  
    
:न्  
    
[^१]: लक्ष्मावतारकमिति घ॥  
    
[^२]: त्रिभुक्ते भाववर्णनादिति क॥ । त्रिभुक्ते भागवर्जनादिति घ॥ । त्रिभक्ते  
भागवर्जनादिति ज॥ । त्रिभुक्ते भागवर्तनादिति ङ॥ । विभक्ते  
भाववर्णनादिति छ॥  
    
[^३]: भवेल्लिङ्गेषु सर्वत इति ख॥ , ग॥ , ङ। छ॥ च  
    
[^४]: नवभक्तस्य भागैर् अष्टाभिराहतेति ख॥ , छ॥ च । भवभक्तस्य  
भागैर् अष्टाभिराहतेति ज॥ । नवभक्तस्य भागैर्  
अष्टाभिरादृतेति घ॥  
    
[^५]: हास्तिकं इति ग॥ , घ॥ , च  
    
[^६]: गम्भीरा नवहास्तिके इति घ॥  
    
[^७]: लिङ्गे वृद्धिकरादिके इति ख॥ । लिङ्गेषु द्विकरादिषु इति ग॥ । लिङ्गे  
वृद्धिकरादिषु इति ख॥ , घ॥ च  
    
[^८]: भवेदष्टकरेति घ॥  
    
[^९]: गम्भीरा नवहास्तिके इति ग॥ । गम्भीरा नवहस्तके इति ज॥  
    
[^१०]: सोत्तरेषु इति ज॥  
    
[^११]: यवस्य नवभक्तस्येत्यादिः । पादवृद्धेषु सर्वत इत्य् अन्तः  
पाठो ङ॥ पुस्तके नास्ति  
    
[^१२]: द्व्यंशवृंहितेति ख॥ , घ॥ , छ॥ च । त्र्यंशवृंहितेति ङ॥ ।  
द्व्यंशवृद्धित इति ज॥  
:प् ३१७  
    
लक्ष्मक्षेत्रेष्टधाभक्ते मूर्ध्निभागद्वये शुभे[^१]   ।  
षड्भागपरिवर्तनमुक्त्वा भागद्वयन्त्वधः[^२]   ॥०५९।  
रेखात्रयेण सम्बद्धं[^३] कारयेत् पृष्टदेशगं   ।  
रत्नजे लक्षणोद्धारो यवौ हेमसमुद्भवे ॥०६०।  
स्वरूपं लक्षणन्तेषां प्रभा रत्नेषु निर्मला   ।  
नयनोन्मीलनं वक्त्रे[^४] सान्निध्याय च लक्ष्म तत् ॥०६१।  
लक्ष्मणोद्धाररेखाञ्च घृतेन मधुना तथा ।  
मृत्युञ्जयेन[^५] सम्पूज्य शिल्पिदोषनिवृत्तये ॥०६२।  
अर्चयेच्च[^६] ततो लिङ्गं स्नापयित्वा मृदादिभिः ।  
शिल्पिनन्तोषयित्वा तु दद्याद्गां गुरवे ततः ॥०६३।  
लिङ्गं धूपादिभिः प्राच्यं गायेयुर्भर्तृगास्त्रयः   ।  
सव्येन चापसव्येन सूत्रेणाथ कुशेन वा ॥०६४।  
स्मृत्वा च रोचनं दत्वा कुर्यान्निर्मञ्जनादिकं[^७]   ।  
गुडलवणधान्याकदानेन विसृजेच्च ताः ॥०६५।  
गुरुमूर्तिधरैः[^८] सार्धं हृदा वा प्रणवेन वा   ।  
मृत्स्नागोमयगोमूत्रभस्मभिः[^९] सलिलान्तरं ॥०६६।  
स्नापयेत् पञ्चगव्येन पञ्चामृतपुरःसरं[^१०] ।  
    
:न्  
    
[^१]: मूर्तिभागद्वये च्युते इति ज॥ । मूर्तिभगद्वये युते इति ज॥  
    
[^२]: मुक्त्वा भागद्वयं बुध इति ख॥ , ग॥ , घ॥ , ड॥ , छ॥ च  
    
[^३]: ससिद्धमिति ग॥ , ज॥ च  
    
[^४]: व्यक्ते इति ग॥ , घ॥ , ज॥ च  
    
[^५]: मृत्युञ्जयञ्चेति ग॥  
    
[^६]: अर्चयेत्तु इति ग॥ , ज॥ च  
    
[^७]: पुष्पावरोधनं दत्वा कुर्यान्निर्मन्थनादिकमिति ज॥ ।  
स्पृष्ट्वा च रोचनां दत्वा कुर्यान्निर्मञ्जनादिकमिति ङ॥  
    
[^८]: गुरुमूर्तिर्यवैर् इति ख॥ , ङ॥ , ज॥ च  
    
[^९]: ततो मृण्मयगोमूत्रभस्मभिरिति ग॥  
    
[^१०]: स्नापयेदित्यर्धश्लोको छ॥ पुस्तके नास्ति  
:प् ३१८  
    
विरूक्षणं कषायैश् च सर्वौषधिजलेन वा ॥०६७।  
शुभ्रपुष्पफलस्वर्णरत्नशृङ्गयवोदकैः[^१]   ।  
तथा धारासहस्रेण दिव्यौषधिजलेन च[^२] ॥०६८।  
तीर्थोदकेन गाङ्गेन चन्दनेन च वारिणा ।  
क्षीरार्णवादिभिः[^३] कुम्भैः शिवकुम्भजलेन च[^४]   ॥०६९।  
विरूक्षणं विलेपञ्च[^५] सुगन्धैश् चन्दनादिभिः   ।  
सम्पूज्य ब्रह्मभिः[^६] पुष्पैर् वर्मणा रक्तचीवरैः[^७]   ॥०७०।  
रक्तरूपेण[^८] नीराज्य रक्षातिलकपूर्वकं ।  
घृतौषधैर् जलदुग्धैश् च कुशाद्यैर् अर्घ्यसूचितैः   ॥०७१।  
द्रव्यैः स्तुत्यादिभिस्तुष्टमर्चयेत्[^९] पुरुषाणुना[^१०]   ।  
समाचम्य[^११] हृदा देवं ब्रूयादुत्थीयतां प्रभो   ॥०७२।  
देवं ब्रह्मरथेनैव क्षिप्रं द्रव्याणि तन्नयेत्[^१२]   ।  
मण्डपे पश्चिमद्वारे शय्यायां विनिवेशयेत् ॥०७३।  
शक्त्यादिशक्तिपर्यन्ते[^१२] विन्यसेदासने शुभे ।  
    
:न्  
    
[^१]: ओड्रपुष्पफलस्वर्णशृङ्गगवोदकैर् इति ग॥  
    
[^२]: दिव्यौषधिजलेन वा इति ग॥  
    
[^३]: क्षारार्णवादिभिरिति ङ॥ , छ॥ , ज॥ च  
    
[^४]: सरः कुम्भजलेन तु इति ज॥  
    
[^५]: विकर्षणं विलेपञ्चेति घ॥ , ज॥ च  
    
[^६]: बहुभिरिति ज॥  
    
[^७]: ब्रह्मणा रक्तचन्दनैर् इति ग॥ । ब्रह्मणा रक्तजीवकैर् इति ङ॥  
    
[^८]: बहुरूपेण इति ग॥ , घ॥ , ज॥ च  
    
[^९]: स्तुत्यादिभिस्तुत्यमर्घयेदिति ख॥ , छ॥ च  
    
[^१०]: पुरुषात्मनेति ख॥ , ग॥ , घ॥ , छ॥ च  
    
[^११]: समाचर्येति ग॥  
    
[^१२]: तर्पयेदिति ख॥ , छ॥ च  
    
[^१३]: शक्त्यादिमूर्तिपर्यन्ते इति ख॥ , घ॥ , ज॥ च  
:प् ३१९  
    
पश्चिमे पिण्डिकान्तस्य न्यसेद्ब्रह्मशलान्तदा[^१] ॥०७४।  
शस्त्रमस्त्र[^२] शतालब्धनिद्राकुम्भध्रुवासनं[^३]   ।  
प्रकल्प्य शिवकोणे च दत्वार्घ्यं हृदयेन तु ॥०७५।  
उत्थाप्योक्तासने लिङ्गं शिरसा पूर्वमस्तकं ।  
समारोप्य न्यसेत्तस्मिन्[^४] सृष्ट्या धर्मादिवन्दनं[^५]   ॥०७६।  
दद्याद्धूपञ्च सम्पूज्य तथा वासांसि वर्मणा   ।  
गृहोपकृतिनैवेद्यं हृदा दद्यात् स्वशक्तितः[^६]   ॥०७७।  
घृतक्षौद्रयुतं पात्रमभ्यङ्गाय पदान्तिके ।  
देशिकश् च स्थितस्तत्र षट्त्रिंशत्तत्त्वसञ्चयं[^७]   ॥०७८।  
शक्त्यादिभूमिपर्यन्तं स्वतत्त्वाधिपसंयुतं ।  
विन्यस्य पुष्पमालाभिस्त्रिखण्डं[^८] परिकल्पयेत् ॥०७९।  
मायापदेशशक्त्यन्तन्तुर्याशाष्टांशवर्तुलं[^९]   ।  
तत्रात्मतत्त्वविद्याख्यं[^१०] शिवं सृष्टिक्रमण तु[^११]   ॥०८०।  
एकशः प्रतिभागेषु ब्रह्मविष्णुहराधिपान् ।  
विन्यस्य मूर्तिमूर्तीशान् पूर्वादिक्रमतो यथा ॥०८१।  
क्ष्मावह्निर्यजमानार्कजलवायुनिशाकरान् ।  
    
:न्  
    
[^१]: ब्रह्मशिलान्तथेति ख॥ , ङ॥ , छ॥ , ज॥ च  
    
[^२]: शस्त्रमन्त्रेति ख॥ , ग॥ , घ॥ , ङ॥ , छ॥ च  
    
[^३]: निद्राकुम्भ ध्रुवासनमिति ज॥  
    
[^४]: व्यसेदस्मिन्निति ज॥  
    
[^५]: सृष्ट्या धर्मादिबन्धनमिति ख॥ ।  
सृष्ट्यादिरर्घ्यादिबन्धनमिति छ॥  
    
[^६]: गृहोपकृतीत्यर्धश्लोको ग॥ पुस्तके नास्ति  
    
[^७]: षड्लिङ्गतनुसञ्चयमिति ज॥ । षड्विंशतत्त्वसञ्चयमिति घ॥  
    
[^८]: त्रिशृङ्गमिति ग॥  
    
[^९]: मायाशादशशक्त्यन्ततूर्या ग्राह्या प्रवर्तनमिति ज॥ ।  
मायापदेशेति अर्धश्लोको घ॥ पुस्तके नास्ति  
    
[^१०]: तत्रानुतत्त्वविध्याख्यमिति ज॥  
    
[^११]: सृष्टिक्रमेण चेति ग॥  
:प् ३२०  
    
आकाशमूर्तिरूपांस्तान् न्यसेत्तदधिनायकान् ॥०८२।  
सर्वं पशुपतिं[^१] चोग्रं रुद्रं भवमखेश्वरं[^२]   ।  
महादेवञ्च भीमञ्च मन्त्रास्तद्वाचका इमे ॥०८३।  
लवशषचयसाश् च हकारश् च त्रिमात्रिकः ।  
प्रणवो हृदयार्णुर्वा मूलमन्त्रो ऽथवा क्वचित् ॥०८४।  
पञ्चकुण्डात्मके यागे[^३] मूर्तीः पञ्चाथवा न्यसेत्   ।  
पृथिवीजलतेजांसि वायुमाकाशमेव च ॥०८५।  
क्रमात्तदधिपान् पञ्च[^४] ब्रह्माणं धरणोधरं   ।  
रुद्रमीशं सदाख्यञ्च सृष्टिन्यायेन मन्त्रवित्[^५]   ॥०८६।  
मुमुक्षोर्वा निवृत्ताद्याः[^६] अजाताद्यास्तदीश्वराः[^७]   ।  
त्रितत्त्वं वाथ[^८] सर्वत्र न्यसेद्व्याप्त्यात्मकारणं[^९]   ॥०८७।  
शुद्धे चात्मनि विद्येशा अशुद्धे लोकनायकाः ।  
द्रष्टव्या मूर्तिपाश् चैव भोगिनी मन्त्रनायकाः   ॥०८८।  
पञ्चविंशत्तथैवाष्टपञ्चत्रीणि यथाक्रमं   ।  
एषान्तत्त्वं तदीशानामिन्द्रादीनां ततो[^१०] यथा   ॥०८९।  
ॐ हां शक्तितत्त्वाय नम इत्य् आदि[^११] । ॐ हां  
शक्तितत्त्वाधिपाय[^१२] नम इत्य् आदि । ॐ हां क्ष्मामूर्तये  
नमः । ॐ हां क्ष्मामूर्त्यधीशाय[^१३]  
    
:न्  
    
[^१]: गर्भे पशुपतिमिति ज॥  
    
[^२]: भवमथेश्वरमिति ग॥ ,छ॥ , ज॥ च  
[^३]: पञ्चदण्डात्मके मार्गे इति ज॥ । पञ्चदण्डात्मके यागे इति  
ङ॥  
    
[^४]: तदधिपालञ्चेति ख॥  
    
[^५]: सृष्टिन्यासेन मन्त्रविदिति ख॥ , घ॥ , ङ॥ च । सृष्टिन्यासेन  
पूर्वविदिति ज॥  
[^६]: मुमुञ्चोर्विनिवृत्ताद्या इति ख॥  
    
[^७]: अजात्याद्यास्तदीश्वरा इति ख॥  
    
[^८]: त्रितत्त्वं चाथेति घ॥ , ज॥ च  
    
[^९]: व्याप्यात्मकारणमिति ख॥ । व्याप्त्या स्वकारणमिति घ॥ , ङ॥  
च  
    
[^१०]: इन्द्रादीशान्तत इति ख॥ , घ॥ , छ॥ च  
    
[^११]: नम इतीति घ॥ , ज॥ च  
    
[^१२]: शब्दतत्त्वाधिपतये इति ख॥ , घ॥ , छ॥ च  
    
[^१३]: शूक्ष्ममूर्तये इति घ॥  
:प् ३२१

शिवाय नम इत्य् आदि । ॐ हां पृथिवीमूर्तये नमः । ॐ  
हां मूर्त्यधिपाय[^१] ब्रह्मणे नम इत्य् आदि । ॐ हां  
शिवतत्त्वाधिपाय[^२] रुद्राय नम इत्य् आदि  
नाभिकन्दात्समुच्चार्य घण्टानादविसर्पणं[^३]   ।  
ब्रह्मादिकारणत्यागाद् द्वादशान्तसमाश्रितं ॥०९०।  
मन्त्रञ्च मनसा भिन्नं प्राप्तानन्दरसोपमं ।  
द्वादशान्तात्समानीय निष्कलं[^४] व्यापकं शिवं   ॥०९१।  
अष्टत्रिंशत्कलोपेतं सहस्रकिरणोज्ज्वलं ।  
सर्वशक्तिमयं साङ्गं ध्यात्वा लिङ्गे[^५] निवेशयेत्   ॥०९२।  
जीवन्यासो भवेदेवं लिङ्गे सर्वार्थसाधकः ।  
पिण्डिकादिषु तु न्यासः[^६] प्रोच्यते साम्प्रतं यथा   ॥०९३।  
पिण्डिकाञ्च कृतस्नानां[^७] विलिप्ताञ्चन्दनादिभिः   ।  
सद्वस्त्रैश् च समाच्छाद्य[^८] रन्ध्रे च भगलक्षणे   ॥०९४।  
पञ्चरत्नादिसंयुक्तां[^९] लिङ्गस्योत्तरतः स्थितां   ।  
लिङ्गवत्कृतविन्यासां[^१०] विधिवत्सम्प्रपूजयेत् ॥०९५।  
कृतस्नानादिकान्तत्र लिङ्गमूले शिलां[^११] न्यसेत् ।  
कृतस्नानादिसंस्कारं शक्त्यन्तं वृषभं तथा   ॥०९६।  
    
:न्  
    
[^१]: पृथिवीमूर्त्यधिपतये इति ख॥ । पृथिवीमूर्त्यधिपायेति ज॥ , घ॥  
च  
    
[^२]: शिवतत्त्वायेति ज॥  
    
[^३]: घण्टानादविसर्पिणमिति घ॥ , ज॥ च  
    
[^४]: निष्फलमिति ख॥ , घ॥ , ङ॥ च  
    
[^५]: लिङ्गमिति ग॥ , घ॥ , ज॥ च  
    
[^६]: विन्यास इति ग॥  
    
[^७]: कृतस्नातामिति ख॥ , घ॥ , ज॥ च  
    
[^८]: सहस्रैः साहमासाद्येति ज॥  
    
[^९]: यवरत्नादिसंयुक्तामिति घ॥ , ज॥ च  
    
[^१०]: लिङ्गवत्कृतविन्यासमिति ख॥ , छ॥ च  
    
[^११]: कृतस्नानादिकामिति तद्वल्लिङ्गमूले शिलामिति ख॥ , घ॥ , ङ॥ च ।  
कृतस्नानादिकं तद्वल्लिङ्गमूले शिवामिति ज॥  
:प् ३२२  
    
प्रणवपूर्वं हुं पूं ह्रीं[^१] मध्यादन्यतमेन च   ।  
क्रियाशक्तियुतां पिण्डीं शिलामाधररूपिणीं   ॥०९७।  
भस्मदर्भतिलैः कुर्यात् प्राकारत्रितयन्ततः ।  
रक्षायै लोकपालांश् च सायुधान्याजयेद्वहिः[^२]   ॥०९८।  
    
ॐ हूं ह्रं[^३] क्रियाशक्तये नमः । ॐ हूं ह्रां  
हः[^४] महागौरी रुद्रदयिते स्वाहेति च[^५] पिण्डिकायां । ॐ  
हां[^६] आधारशक्तये नमः । ॐ हां वृषभाय  
नमः  
धारिकां दीप्तिमत्युग्रा ज्योत्स्ना चैता बलोत्कटाः   ।  
तथा धात्री विधात्री च न्यसेद्वा पञ्चनायिकाः   ॥०९९।  
वामा ज्येष्ठा क्रिया ज्ञाना[^७] बेधा तिस्रीथवा न्यसेत्   ।  
क्रियाज्ञाना तथेच्छा च[^८] पूर्ववच्छान्तिमूर्तिषु   ॥१००।  
तमो मोहा क्षमी निष्ठा मृत्युर्मायाभवज्वराः[^९]   ।  
पञ्च चाथ महामोहा घोरा च त्रितयज्वरा ॥१०१।  
    
:न्  
    
[^१]: प्रणवं पूर्वं हूं प्रौं ह्रीं इति ख॥ । प्रणवपूर्वं  
हूं सूं इति ग॥ । प्रणवपूर्वं क्रूं सूं क्लों क्रीं इति  
छ॥ । प्रणवं पूर्वहूं स्रीं सूं ह्रीं इति घ॥ ।  
प्रणवपूर्वं हूं सूं हूं इति ज॥  
    
[^२]: सायुधान् पूजयेत्तत इति ख॥ , छ॥ च । सायुधान् पूजयेद्वहिरिति ग॥ ,  
ङ॥ च । सायुधाश् च त्यजेद्वहिरिति घ॥ । सायुधान्याजग्रेद्वहिरिति  
ज॥  
    
[^३]: ॐ हूं ह्रीं इति ग॥ , ङ॥ च । ॐ ह्रीं इति घ॥ । ॐ ह्रीं  
ह्रीं स इति ग॥  
    
[^४]: ॐ हूं ह्रीं स इति ख॥ । ॐ क्रूं ह्रीं स इति घ॥ । ॐ  
ह्रीं ह्रीं स इति ग॥ । ॐ ह्रीं स इति घ॥ , ङ॥ च  
    
[^५]: स्वाहेति ख॥ , ग॥ , ङ॥ , छ॥ च  
    
[^६]: ॐ ह्रीं इति ख॥ , ग॥ , ङ॥ , छ॥ च  
    
[^७]: क्रिया मेधेति ङ॥  
    
[^८]: तथैवैच्छेति ङ॥  
    
[^९]: तमा मोहा क्षमा निष्ठा मृत्युर्माय भया ज्वरेति ख॥ ।  
उमा मोहा क्षमा नित्या मृत्युर्मायाभयाज्वरा इति ज॥  
:प् ३२३  
    
तिस्रोथवा क्रियाज्ञाना[^१] तथा बाधाधिनायिका ।  
आत्मादित्रिषु[^२] तत्त्वेषु तीव्रमूर्तिषु विन्यसेत् ॥०१०२।  
अत्रापि पिण्डिका ब्रह्मशिलादिषु यथाविधि ।  
गौर्यादिसंवरैर् एव[^३] पूर्ववत् सर्वमाचरेत्[^४] ॥०१०३।  
एवं विधाय विन्यासं गत्वा कुण्डान्तिकं ततः   ।  
कुण्डमध्ये महेशानं मेखलासु महेश्वरं   ॥०१०४।  
क्रियाशक्तिं तथान्यासु नादमोष्ठे च[^५] विन्यसेत्   ।  
घटं स्थण्डिलवह्नीशैः[^६] नाडीसन्धानकन्ततः[^७]   ॥०१०५।  
पद्मतन्तुसमां शक्तिमुद्वातेन समुद्यतां[^८] ।  
विशन्ती सूर्यमार्गेण निःसरन्तीं समुद्गतां[^९]   ॥०१०६।  
पुनश् च शून्यमार्गेण[^१०] विशतीं स्वस्य चिन्तयेत्   ।  
एवं सर्वत्र सन्धेयं मूर्तिपैश् च परस्परं ॥०१०७।  
सम्पूज्य धारिकां शक्तिं कुण्डे सन्तर्प्य च क्रमात्   ।  
तत्त्वतत्त्वेश्वरा मुर्तीर्मूर्तीर्शांश् च[^११] घृतादिभिः[^१२]   ॥०१०८।  
सम्पूज्य तर्पयित्वा तु सन्निधौ संहिताणुभिः[^१३]   ।  
    
:न्  
    
[^१]: क्रियाज्ञानीति ग॥ , घ॥ च  
    
[^२]: आज्ञादित्रिषु इति घ॥  
    
[^३]: गौर्यादिसञ्चरैर् एवेति घ॥ , ज॥ च  
    
[^४]: पूर्ववत् सर्वमर्चयेदिति ख॥ , छ॥ च । पूर्ववच्च समाचरेदिति ज॥ ।  
न्यासं पूर्ववदाचरे सदिदि ड॥  
    
[^५]: नादमध्ये चेति ज॥  
    
[^६]: घटं स्थण्डिलवर्गीशैर् इति ख॥ , छ॥ च  
    
[^७]: नाडीसम्भारकं तत इति ज॥  
    
[^८]: तत्त्वतत्त्वेश्वरा मूर्तिः स्वर्ग्या तेन समुच्यतामिति ख॥ , छ॥ च ।  
पञ्चतत्त्वसमां शक्तिं स्वधा तेन समुद्यतामिति ङ॥  
    
[^९]: समुद्गमानिति ज॥  
    
[^१०]: सूर्यमार्गेणेति छ॥  
    
[^११]: मूर्ति मूर्तीशांश्चेति ज॥  
    
[^१२]: घटस्थण्डिलेत्यादिः, घृतादिभिरत्यन्तः पाठो घ॥  
पुस्तके नास्ति  
    
[^१३]: संहितात्मभिरिति ख॥ । सहितात्मभिरिति छ॥ । सङ्घटाणुभिरिति  
ज॥  
:प् ३२४  
    
शतं सहस्रमर्धं वा पूर्णया सह होमयेत्[^१] ॥१०९।  
तत्त्वतत्त्वेश्वरा मूर्तिर्मूर्तीशांश् च करेणुकान्[^२]   ।  
तथा सन्तर्प्य सान्निध्ये जुहुयुर्मूर्तिपा अपि ॥११०।  
ततो ब्रह्मभिरङ्गैश् च[^३] द्रव्यकालानुरोधतः ।  
सन्तर्प्य शक्तिं कुम्भाम्भःप्रोक्षिते[^४] कुशमूलतः   ॥१११।  
लिङ्गमूलं च संस्पृश्य[^५] जपेयुर्होमसङ्ख्यया   ।  
सन्निधानं हृदा कुर्युर्वर्मणा चावगुण्ठनं   ॥११२।  
एवं संशोध्य ब्रह्मादि[^६] विष्ण्वन्तादि विशुद्धये   ।  
विधाय पूर्ववत्सर्वं होमसङ्ख्याजपादिकम् ॥११३।  
कुशमध्याग्रयोगेन लिङ्गमध्याग्रकं स्पृशेत् ।  
यथा यथा च सन्धानं तदिदानीमिहोच्यते ॥११४।  
    
ॐ हां हं ॐ ॐ ॐ एं ॐ भूं भूं वाह्यमूर्तये  
नमः[^७]  
    
:न्  
    
[^१]: एवं विधायेत्यादिः, पूर्णया सह होमयेदित्यन्तः  
सप्तश्लोकात्मकः पाठो ग॥ पुस्तके नास्ति  
    
[^२]: मूर्तिपांश् च करेणुकान् इति घ॥ , ङ॥ च  
    
[^३]: ब्रह्मभिरंशैश्चेति ख॥ , घ॥ च । ब्रह्मभिरज्ञैश्चेति छ॥ , ज॥  
च  
    
[^४]: सन्तर्प्य शक्तिकुम्भाम्भःप्रोक्षिते इति क॥ ।  
सन्तर्प्यशान्तिकुम्भस्थैः प्रोक्षिते इति ज॥ । सन्तर्प्य  
शान्तिकुम्भाम्भः प्रोक्षिते इति घ॥  
    
[^५]: सम्पूज्येति ख॥ , छ॥ च  
    
[^६]: ब्रह्मादीनिति ख॥ , ग॥ , घ॥ , छ च  
    
[^७]: ॐ हां हां ॐ ॐ ॐ बीं ॐ भूं भूं  
वास्तुमूर्तये नम इति ख॥ , छ॥ च । ॐ हां ॐ हां ॐ ॐ  
वां ॐ भूं हां वां क्ष्मामूर्तये नम इति ज॥ । घ॥ पुस्तके  
भूं भूं वां इति विशेषः । ॐ हां हां ॐ ॐ  
वां ॐ ॐ हूं हूं वाह्यमूर्तये नम इति ङ॥  
:प् ३२५

ओ हां वां आं ॐ आं षां ॐ भूं भूं वा[^१]  
वह्निमूर्तये नमः  
एवञ्च यजमानादिमूर्तिभिरभिसन्धेयं[^२] ।  
पञ्चमूर्त्यात्मकेप्येवं सन्धानं हृदयादिभिः   ॥११५।  
मूलेन स्वीयवीजैर् वा ज्ञेयन्तत्त्वत्रयात्मके[^३] ।  
शिलापिण्डो वृषेष्वेवं पूर्णाछिन्नं सुसंवरैः[^४]   ॥११६।  
भागाभागविशुद्ध्यर्थं होमं कुर्याच्छतादिकं[^५]   ।  
न्यूनादिदोषमोषाय शिवेनाष्टाधिकं शतं   ॥११७।  
हुत्वाथ[^६] यत् कृतं कर्म शिवश्रोत्रे[^७] निवेदयेत् ।  
एतत्समन्वितं[^८] कर्म त्वच्छक्तौ च मया प्रभो ॥११८।  
ॐ नमः भगवते रुद्राय रुद्र नमोस्तु ते[^९]।  
विधिपूर्णमपूर्णं वा स्वशक्त्यापूर्य[^१०] गृह्यतां   ॥११९।  
ॐ ह्रीं[^११] शाङ्करि पूरय[^१२] स्वाहा इति पिण्डिकायां   ।  
अथ लिङ्गे न्यसेज् ज्ञानी क्रियाख्यं पीठविग्रहे ॥१२०।  
आधाररूपिणीं शक्तिं न्यसेद् ब्रह्मशिलोपरि ।  
निबध्य[^१३] सप्तरात्रं वा पञ्चरात्रं त्रिरात्रकं   ॥१२१।  
    
:न्  
    
[^१]: ॐ हां हां वां ॐ ॐ वां ॐ भूं भूं वां इति  
ख॥ , ग॥ , छ च । ॐ हां हां वां ॐ ॐ वां ॐ ॐ ॐ  
वां हूं हूं वां इति ज । ॐ ॐ हां वां ॐ ॐ ॐ  
वां ॐ हूं हूं इति ङ॥  
    
[^२]: मूर्तिभिरपि सन्धेयमिति घ॥ , ज॥ च  
    
[^३]: ज्ञेयं तत्तु त्रयात्मकमिति ख॥ , छ॥ च । देयं तत्र त्रयात्मके इति  
ङ॥  
    
[^४]: पूर्णाच्छिन्नात्मकसंवरैर् इति ख॥ , छ॥ च । पूर्णाच्छिन्नं  
स्वयंवरैर् इति ङ॥  
    
[^५]: शताधिकमिति ग॥ , घ॥ च  
    
[^६]: स्तुत्वाथेति ङ॥  
    
[^७]: शिवाग्रे तदिति ङ॥  
    
[^८]: समर्पितमिति ख॥ , घ॥ , ज॥ च  
    
[^९]: रुद्राय रुद्रो रुद्र नमोस्तु ते इति ङ॥ , ज॥ च  
    
[^१०]: स्वशक्त्यापूज्येति ख॥ , छ॥ च  
    
[^११]: ॐ ह्रूं इति घ॥  
    
[^१२]: पूजयेति ख॥ , छ॥ , ङ॥ च  
    
[^१३]: निरुध्येति ख॥ , ज॥ , ङ॥ च  
:प् ३२६  
    
एकरात्रमथो वापि यद्वा सद्योधिवासनं[^१] ।  
विनाधिवासनं यागः कृतो ऽपि फलप्रदः ॥१२२।  
स्वमन्त्रैः प्रत्यहं देयमाहुतीनां शतं शतं   ।  
शिवकुम्भादिपूजाञ्च दिग्बिलञ्च निवेदयेत् ॥१२३।  
गुर्वादिसहितो वासो[^२] रात्रौ नियमपूर्वकम् ।  
अधिवासः स वसतेवधेर्भावः समीरितः ॥१२४।

\{इत्य् आग्नेये महापुराणे अधिवासनविधिर्नाम षण्णवतितमो ऽध्यायः  }
    