+++
title = "१३३ युद्धजयार्णवीयनानाबलानि"

+++

\{अथ त्रयस्त्रिंशदधिकशततमो ऽध्यायः\}

नानाबलानि  
    
ईश्वर उवाच  
गर्भजातस्य वक्ष्यामि क्षेत्राधिपस्वरूपकं ।  
नातिदीर्घः कृशः स्थूलः समाङ्गो गौरपैतिकः   ॥००१।  
:प् ७१  
    
रक्ताक्षो गुणवान् शूरो गृहे सूर्यस्य जायते ।  
सौभाग्यो मृदुसारश् च जातश् चन्द्रगृहोदये ॥००२।  
वाताधिको ऽतिलुब्धादिर्जातो भूमिभुवो गृहे ।  
बुद्धिमान् सुभगो मानी जातः सौम्यगृहोदये ॥००३।  
वृहत्क्रोधश् च शुभगो जातो गुरुगृहे नरः ।  
त्यागो भोगो च सुभगो जातो भृगुगृहोदये ॥००४।  
बुद्धिमाञ्छुभगो मानी जातश्चार्किगृहे नरः   ।  
सौम्यलग्ने तु सौम्यः स्यात् क्रूरः स्यात् क्रूरलग्नके   ॥००५।  
दशाफलङ्गौरि वक्ष्ये नामराशौ तु संस्थितं   ।  
गजाश्वधनधान्यानि राज्यश्रीर्विपुला भवेत् ॥००६।  
पुनर्धनागमश्चापि दशायां भास्करस्य तु ।  
दिव्यस्त्रीदा चन्द्रदशा भूमिलाभः सुखं कुजे   ॥००७।  
भूमिर्धान्यं धनं बौधे गजाश्वादिधनं गुरौ   ।  
खाद्यपानधनं द्शुक्रे शनौ व्याध्यादिसंयुतः   ॥००८।  
स्नानसेवादिनाध्वानं वाणिज्यं राहुर्दर्शने ।  
वामनाडीप्रवाहे स्यान्नाम चेद्विषमाक्षरं   ॥००९।  
तदा जयति सङ्ग्रामे शनिभौमससैंहिकाः ।  
दक्षनाडीप्रवाहेर्के वाणिज्ये चैव निष्फला ॥०१०।  
सङ्ग्रामे जयमाप्नोति समनामा नरो ध्रुवं ।  
अधश्चारे जयं विद्यादूर्ध्वचारे रणे मृतिं ॥०११।  
    
ॐ हूं ॐ ह्रूं ॐ स्फें अस्त्रं मोटय[^१] ॐ चूर्णय २  
ॐ सर्वशत्रुं मर्दय २ ॐ ह्रूं ॐ ह्रः फट्  
    
:न्  
    
 १ मोचयेति ख॥ , छ॥ च  
:प् ७२  
    
सप्तवारन्न्यसेन्मन्त्रं ध्यात्वात्मानन्तु भैर् अवं   ।  
चतुर्भुजन्दशभुजं विंशद्बाह्वात्मकं शुभं   ॥०१२।  
शूलखट्वाङ्गहस्तन्तु खड्गकट्टारिकोद्यतं   ।  
भक्षणं परसैन्यानामात्मसैन्यपराङ्मुखं   ॥०१३।  
सम्मुखं शत्रसैन्यस्य शतमष्टोत्तरं जपेत् ।  
जपाड्डमरुकाच्छब्दाच्छस्त्रं त्यक्त्वा पलायते ॥०१४।  
परसैन्यं शृणु भङ्गं प्रयोगेन पुनर्वदे ।  
श्मशानाङ्गारमादाय विष्टाञ्चोलूककाकयोः   ॥०१५।  
कर्पटे प्रतिमां लिख्य साध्यस्तैवाक्षरं यथा   ।  
नामाथ नवधा लिख्य रिपोश् चैव यथाक्रमं ॥०१६।  
मूर्ध्नि वक्त्रे ललाटे च हृदये गुह्यपादयोः ।  
पृष्ठे तु बाहुमध्ये तु[^१] नाम वै नवधा लिखेत्   ॥०१७।  
मोटयेद्युद्धकाले तु[^२] उच्चरित्वा तु विद्यय ।  
तार्क्ष्यचक्रं प्रवक्ष्यामि जयार्थं त्रिमुखाक्षरं[^३]   ॥०१८।  
क्षिप ॐ स्वाहा तार्क्षात्मा शत्रुरोगविषादिनुत्   ।  
दुष्टभूतग्रहार्तस्य व्याधितस्यातुरस्य च ॥०१९।  
करोति यादृशङ्कर्म तादृशं सिद्ध्यते खगात्   ।  
स्थावरं जङ्गमञ्चैव लूताश् च कृत्रिमं विषं   ॥०२०।  
तत्सर्वं नाशमायाति[^४] साधकस्यावलोकनात् ।  
    
:न्  
    
[^१]: बाहुमूले तु इति ग॥  
    
[^२]: मोचयेद्युद्धकाले तु इति ज॥ , झ॥ च  
    
[^३]: जयार्थं भूमुखाक्षरमिति ख॥ , ग॥ , घ॥ , ङ॥ , छ॥ , ज॥  
च  
    
[^४]: नाशमाप्नोतीति ज॥  
:प् ७३  
    
पुनर्ध्यायेन्महातार्क्ष्यं द्विपक्षं मानुषाकृतिं   ॥०२१।  
द्विभुजं वक्रचञ्चुं च[^१] गजकूर्मधरं प्रभुं   ।  
असङ्ख्योरगपादस्थमागच्छन्तं खमध्यतः ॥०२२।  
ग्रसन्तञ्चैव खादन्तं तुदन्तं चाहवे रिपून् ।  
चञ्च्वाहताश् च द्रष्टव्याः केचित्पादैश् च चूर्णिताः   ॥०२३।  
पक्षपातैश्चूर्णिताश् च केचिन्नष्टा दिशो दश   ।  
तार्क्ष्यध्यानान्वितो यश् च त्रिलोक्ये ह्य् अजयो भवेत्[^२] ॥०२४।  
पिच्छिकान्तु प्रवक्ष्यामि मन्त्रसाधनजां क्रियां   ।  
    
ॐ ह्रूं पक्षिन् क्षिप ॐ हूं सः महाबलपराक्रम  
सर्वसैन्यं भक्षय २ ॐ मर्दय २ ॐ चूर्णय २ ॐ विद्रावय २  
ॐ हूं खः ॐ भैरवो ज्ञापयति स्वाहा  
अमुञ्चन्द्रग्रहणे तु जपङ्कृत्वा तु पिच्छिकां ॥०२५।  
मन्त्रयेद् भ्रामयेत्सैन्यं सम्मुखं गजसिंहयोः   ।  
ध्यानाद्रवान् मर्दयेच्च सिंहारूढो मृगाविकान्   ॥०२६।  
शब्दाद्भङ्गं प्रवक्ष्यामि दूरं मन्त्रेण[^३] बोधयेत्   ।  
मातॄणां चरुकं दद्यात् कालरात्र्या विशेषतः   ॥०२७।  
श्मशानभस्मसंयुक्तं मालती चामरी तथा[^४]   ।  
कार्पासमूलमात्रन्तु तेन दूरन्तु बोधयेत् ॥०२८।  
    
ॐ अहे हे महेन्द्रि अहे महेन्द्रि भञ्ज हि ॐ जहि मसानंहि खाहि  
खाहि किलि किलि किलि ॐ हुं फट्  
    
:न्  
    
[^१]: वज्रचञ्चुं चेति ग॥ , घ॥ , ङ॥ , ञ॥ च  
    
[^२]: अभयो भवेदिति ग॥ , घ॥ , ङ॥ च  
    
[^३]: हरमन्त्रेणेति क॥ । मूलमन्त्रेणेति ख॥ , घ॥ , ज॥ , ञ॥ च  
    
[^४]: मालती वानरी तथेति छ॥ , ञ॥ च  
:प् ७४  
    
अरेर् नाशं दूरशब्दाज्जप्तया भङ्गविद्यया ।  
अपराजिता च धुस्तूरस्ताभ्यान्तु तिलकेन हि ॥०२९।  
    
ॐ किलि किलि विकिलि इच्छाकिलि भूतहनि शङ्खिनि उभे दण्दहस्ते रौद्रि  
माहेश्वरि उल्कामुखि ज्वालामुखि शङ्कुकर्णे शुष्कजङ्घे  
अलम्बुषे हर ॐ सर्वदुष्टान् खन ॐ यन्मन्निरीक्षयेद्देवि  
तांस्तान् मोहय ॐ रुद्रस्य हृदये स्थिता रौद्रि सौम्येन भावेन  
आत्मरक्षान्ततः कुरु स्वाहा  
वाह्यतो मातॄः संलिख्य सकलाकृतिवेष्टिताः   ।  
नागपत्रे[^१] लिखेद्विद्यां सर्वकामार्थसाधनीं   ॥०३०।  
हस्ताद्यैर् धारिता पूर्वं ब्रह्मरुद्रेन्द्रविष्णुभिः   ।  
गुरुसङ्ग्रामकाले तु विद्यया रक्षिताः सुराः ॥०३१।  
रक्षया नारसिंह्या च भैरव्या शक्तिरूपया ।  
सर्वे त्रैलोक्यमोहिन्या गौर्या देवासुरे रणे ॥०३२।  
वीजसम्पुटितं नाम कर्णिकायां दलेषु च ।  
पूजाक्रमेण चाङ्गानि रक्षायन्त्रं[^२] स्मृतं शुभे   ॥०३३।  
मृत्युञ्जयं प्रवक्ष्यामि नामसंस्कारमध्यग   ।  
कलाभिवेष्टितं पश्चात् सकारेण निबोधितं ॥०३४।  
जकारं विन्दुसंयुक्तं ओङ्कारेण समन्वितं ।  
धकारोदरमध्यस्थं वकारेण निबोधितं[^३] ॥०३५।  
    
:न्  
    
[^१]: नागयन्त्रे इति घ॥ , ञ॥ च  
    
[^२]: रक्षामन्त्रमिति ख॥ , ग॥ , ङ॥ , ज॥ च  
    
[^३]: ककारोदरमध्यस्थं चकारेणेति ख॥ । चकारोदरमध्यस्थं  
चकारेणेति ग॥ , झ॥ च । वकारोदरमध्यस्थं ठकारेणेति ङ॥ ,  
छ॥ च  
:प् ७५  
    
चन्द्रसम्पुटमध्यस्थं सर्वदुष्टविमर्दकम्[^१]   ।  
अथवा कर्णिकायाञ्च लिखेन्नाम च कारणम् ॥०३६।  
पूर्वे दले तथोङ्कारं स्वदक्षे चोत्तरे लिखेत् ।  
आग्नेय्यादौ च हूङ्कारन्दले षोडशके स्वरान् ॥०३७।  
चतुस्त्रिंशद्दले काद्यान् वाह्ये मन्त्रञ्च मृत्युजित् ।  
लिखेद्वैभूर्जपत्रे तु रोचनाकुङ्ग्कुमेन च ॥०३८।  
कर्पूरचन्दनाभ्याञ्च श्वेतसूतेण वेष्टयेत् ।  
सिक्थकेन परिच्छाद्य कलशोपरि पूजयेत् ॥०३९।  
यन्त्रस्य[^२] धारणाद्रागाः शाम्यन्ति रिपवो मृतिः   ।  
विद्यान्तु भेलखीं वक्ष्ये विप्रयोगमृतेर्हरीं[^३]   ॥०४०।  
    
ॐ वातले वितले विडालमुखि इन्द्रपुत्रि उद्भवो वायुदेवेन खीलि आजी  
हाजा मयि वाह इहादि दुःखनित्यकण्ठोच्चैर् मुहूर्तान्वया अह  
मां यस्महं उपाडि ॐ भेलखि ॐ स्वाहा  
नवदुर्गासप्तजप्तान्मुखस्तम्भो मुखस्थितात् ।  
    
ॐ चण्डि ॐ हूं फट् स्वाहा  
गृहीत्वा सप्तजप्तं तु खद्गयुद्धे ऽपराजितः ॥०४१।  
    
\{इत्य् आग्नेये महापुराणे युद्धजयार्णवे नानाबलानि नाम त्रयस्त्रिंशदधिकशततमो ऽध्यायः ॥  }
    
:न्  
    
[^१]: सर्वदुःखविमर्दकमिति झ॥  
    
[^२]: मन्त्रस्येति क॥ , ख॥ , ग॥ , छ॥ च  
    
[^३]: रिपुरोगमृतेर्हरीमिति ग॥ , घ॥ , ङ॥ , ज॥ , झ। ञ॥ च  
:प् ७६  
    