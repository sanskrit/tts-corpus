+++
title = "०३२ दीक्षितसंस्कारः"

+++

\{अथ द्वातिंशो ऽध्यायः\}

संस्कारकथनं  
    
अग्निर् उवाच  
निर्वाणादिषु दीक्षासु चत्त्वारिंशत्तथाष्ट च   ।  
संस्कारान् कारयेद्धीमान् शृणुतान्यैः सुरो भवेत्   ॥००१।  
गर्भाधानन्तु योन्यां वै ततः पुंसवनञ्चरेत् ।  
सीमन्तोन्नयनञ्चैव जातकर्म च नाम च ॥००२।  
अन्नाशनं ततश्चूडा ब्रह्मचर्यव्रतानि च ।  
चत्वारि वैष्णवी पार्थी भौतिकी श्रोत्रिकी तथा   ॥००३।  
गोदानं सूतकत्वञ्च पाकयज्ञाश् च सप्त ते[^१] ।  
अष्टका पार्वणश्राद्धं श्रावण्यग्रायणीति च   ॥००४।  
चैत्री चाश्वयुजी सप्त हविर्यज्ञांश् च तान् शृणु   ।  
आधानञ्चाग्निहोत्रञ्च दर्शो वै पौर्णमासकः ॥००५।  
चातुर्मास्यं पशुबन्धः सौत्रामणिरथापरः   ।  
सोमसंस्थाः सप्त शृणु अग्निष्टोमः क्रतूत्तमः   ॥००६।  
अत्यग्निष्टोम उक्थश् च षोडशो वाजपेयकः ।  
अतिरात्राप्तोर्यामश् च सहस्रेशाः सवा इमे ॥००७।  
हिरण्याङ्घ्रिर्हिरण्याक्षो हिरण्यमित्र इत्य् अतः ।  
    
:न्  
    
[^१]: सप्त च इति ग, ख, चिह्नितपुस्त्कद्वयपाठः  
:प् ९२  
    
हिरण्यपाणिर्हेमाक्षो हेमाङ्गो हेमसूत्रकः   ॥००८।  
हिरण्यास्यो हिरण्याङ्गो हेमजिह्वो हिरण्यवान् ।  
अश्वमेधो हि सर्वेशो गुणाश्चाष्टाथ तान् शृणु   ॥००९।  
दया च सर्वभूतेषु क्षान्तिश् चैव तथार्जवम् ।  
शौचं चैवमनायासो मङ्गलं चापरो गुणः   ॥०१०।  
अकार्पण्यञ्चास्पृहा च मूलेन जुहुयाच्छतम् ।  
सौरशाक्तेयविष्ण्वीशदीक्षास्त्वेते समाः स्मृताः   ॥०११।  
संस्कारैः संस्कृतश् चैतैर् भुक्तिमुक्तिमवाप्नुयात्   ।  
सर्वरोगाद्विनिर्मुक्तो देववद्वर्तते नरः ।०१२।  
जप्याद्धोमात्पूजनाच्च ध्यानाद्देवस्य चेष्टभाक्   ॥०१२एफ़्।

\{इत्य् आदिमहापुराणे आग्नेये अष्टचत्वारिंशत्संस्कारकथनं नाम द्वात्रिंशो ऽध्यायः  }
    