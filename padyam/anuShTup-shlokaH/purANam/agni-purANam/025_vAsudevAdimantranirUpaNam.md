+++
title = "०२५ वासुदेवादिमन्त्रनिरूपणम्"

+++

\{अथ पञ्चविंशो ऽध्यायः\}

वासुदेवादिमन्त्रनिरूपणं  
    
नारद उवाच  
वासुदेवादिमन्त्राणां पूजानां लक्षणं वदे   ।  
वासुदेवः सङ्कर्षणः प्रद्युम्नश्चानिरुद्धकः   ॥००१।  
नमो भगवते चादौ अ आ अं अः स्ववीजकाः[^१] ।  
ओङ्काराद्या नमोन्ताश् च नमो नारायणस्ततः ॥००२।  
ॐ तत् सत् ब्रह्मणे चैव ॐ नमो विष्णवे नमः ।  
ॐ क्षौं ॐ नमो भगवते नरसिंहाय वै नमः   ॥००३।  
ॐ भूर्नमो भगवते वराहाय नराधिपाः ।  
जवारुणहरिद्राभा नीलश्यामललोहिताः ॥००४।  
मेघाग्निमधुपिङ्गाभा वल्लभा नव नायकाः ।  
अङ्गानि स्वरवीजानां स्वनामान्तैर् यथाक्रमम् ॥००५।  
हृदयादीनि कल्पेत विभक्तैस्तन्त्रवेदिभिः ।  
व्यञ्जनादीनि वीजानि तेषां लक्षणमन्यथा   ॥००६।  
दीर्घस्वरैस्तु भिन्नानि नमोन्तान्तस्थितानि तु ।  
अङ्गानि ह्रस्वयुक्तानि उपाङ्गानीति वर्ण्यते ॥००७।  
विभक्तनामवर्णान्तस्थितानि वीजमुत्तमं[^२] ।  
दीर्घैर् ह्रस्वैश् च संयुक्तं साङ्गोपाङ्गंस्वरैः क्रमात्[^३]   ॥००८।  
व्यञ्जनानां क्रमो ह्य् एष हृदयादिप्रकॢप्तये ।  
स्ववीजेन स्वनामान्तैर् विभक्तान्यङ्गनामभिः ॥००९।  
    
:न्  
    
[^१]: द्वादशाक्षरवीजका इति ख, चिह्नितपुस्तकपाठः  
    
[^२]: स्थितवीजार्थमुत्तममिति ख, चिह्नितपुस्तकपाठः  
    
[^३]: दीर्घस्वरैश् च संयुक्तमङ्गोपाङ्गं स्वरैः क्रमादिति ख,  
चिह्नितपुस्तकपाठः  
    
[^४]: स्वरवीजेषु नामान्तैर् विभक्तान्यङ्गनामभिरिति ङ,  
चिह्नितपुस्तकपाठः  
:प् ६५  
    
युक्तानि हृदयादीनि द्वादशान्तानि पञ्चतः[^१] ।  
आरभ्य कल्पयित्वा तु जपेत् सिद्ध्यनुरूपतः ॥०१०।  
हृदयञ्च शिरश्चूडा कवचं नेत्रमस्त्रकं ।  
षडङ्गानि तु वीजानां मूलस्य द्वादशाङ्गकं   ॥०११।  
हृच्छिरश् च शिखा वर्म चास्त्रनेत्रान्तयोदरं ।  
प्रष्टबाहूरुजानूंश् च जङ्घा पादौ क्रमान्न्यसेत्   ॥०१२।  
कं टं पं शं वैनतेयः खं ठं फं घं  
गदामनुः[^२] ।  
गं डं बं सं पुष्ठिमन्तो घं ढं भं हं श्रियै  
नमः ॥०१३।  
वं शं मं क्षं[^३] पाञ्चजन्यं छं तं पं[^४]  
कौस्तुभाय च ।  
जं खं वं सुदर्शनाय श्रीवत्साय सं वं दं चं  
लं[^५] ॥०१४।  
ॐ धं वं वनमालायै महानन्ताय वै नमः[^६]   ।  
निर्वीजपदमन्त्राणां पदैर् अङ्गानि कल्पयेत् ॥०१५।  
जात्यन्तैर् नामसंयुक्तेर्हृदयादीनि पञ्चधा ।  
प्रणवं हृदयादीनि ततः प्रोक्तानि पञ्चधा ॥०१६।  
प्रणवं हृदयं पूर्वं परायेति शिरः शिखा   ।  
नाम्नात्मना तु[^७] कवचं अस्त्रं नामान्तकं भवेत्   ॥०१७।  
    
:न्  
    
[^१]: द्वादशार्णानि यत्नत इति ङ, चिह्नितपुस्तकपाठः  
    
[^२]: महागदा इति ङ,चिह्नितपुस्तकपाठः  
    
[^३]: ठं णं मं क्षं इति ङ, चिह्नितपुस्तकपाठः  
    
[^४]: दं भं पमिति ख, चिह्नितपुस्तकपाठः  
    
[^५]: श्रीवत्साय च पञ्चममिति ङ, चिह्नितपुस्त्कपाठः श्रीवत्सो  
वं चं दं ठं लं इति ग, चिह्नितपुस्तकपाठः  
    
[^६]: नमोनन्ताय वै नम इति ङ, चिह्नितपुस्तकपाठः  
    
[^७]: नाम्नामुना तु इति ख, ङ, चिह्नितपुस्त्कद्वयपाठः  
:प् ६६  
    
ॐ परास्त्रादिस्वनामात्मा[^१] चतुर्थ्यन्तो नमोन्तकः   ।  
एकव्यूहादिषड्विंशव्यूहात्तस्यात्मनो मनुः[^२]   ॥०१८।  
कनिष्टादिकराग्रेषु प्रकृतिं देहकेर्चयेत् ।  
पराय पुरुषात्मा स्यात् प्रकृत्यात्मा द्विरूपकः   ॥०१९।  
ॐ परयाम्न्यात्मने चैव वाय्वर्कौ च द्विरूपकः ।  
अग्निं त्रिमूर्तौ[^३] विन्यस्य व्यापकं करदेहयोः ॥०२०।  
वाय्वर्कौ करशाखासु सव्येतरकरद्वये ।  
हृदि मूर्तो तनावेष त्रिव्यूहे तुर्यरूपके ॥०२१।  
ऋग्वेदं व्यापकं हस्ते अङ्गुलीषु यजुर्न्यसेत् ।  
तलद्वयेथर्वरूपं शिरोहृच्चरणान्तकः ॥०२२।  
आकाशं व्यापकं न्यस्य करे देहे तु पूर्ववत् ।  
अङ्गुलीषु च वाय्वादि शिरोहृद्गुह्यपादके ॥०२३।  
वायुर्ज्योतिर्जलं पृथ्वी पञ्चव्यूहः समीरितः   ।  
मनः श्रोत्रन्त्वग्दृग्जिह्वा घ्राणं षड्व्यूह ईरितः   ॥०२४।  
व्यापकं मानसं न्यस्य ततोङ्गुष्टादितः क्रमात्   ।  
मूर्धास्यहृद्गुह्यपत्सु कथितः करुणात्मकः   ॥०२५।  
आदिमूर्तिस्तु सर्वत्र व्यापको जीवसञ्ज्ञितः ।  
भूर्भुवः स्वर्महर्जनस्तपः स्त्यञ्च सप्तधा ॥०२६।  
करे देहे न्यसेदाद्यमङ्गुष्टादिक्रमेण तु ।  
तलसंस्थः सप्तमश् च[^४] लोकेशो देहके क्रमात् ॥०२७।  
    
:न्  
    
[^१]: ॐ परास्त्रादित्यनामात्मा इति घ, चिह्नितपुस्तकपाठः  
    
[^२]: एवं व्यूहादिषड्विंशं व्यूहात्तस्यात्मनो मनुरिति ख,  
चिह्नितपुस्तकपाठः  
    
[^३]: अग्निं द्विमूर्तौ इति ख, चिह्नितपुस्त्कपाठः  
    
[^४]: तलस्थः सप्तमश् चैव इति ङ, चिह्नितपुस्तकपाठः  
:प् ६७  
    
देहे शिरोललाटास्यहृद्गुह्याङ्ग्रिषु संस्थितः   ।  
अग्निष्ठोमस्तथोक्थस्तु षोडशी वाजपेयकः ॥०२८।  
अतिरात्राप्तोर्यामञ्च[^१] यज्ञात्मा सप्तरूपकः ।  
धीरहं मनः शब्दश् च स्पर्शरूपरसास्ततः[^२]   ॥०२९।  
गन्धो बुद्धिर्व्यापकं तु करे देहे न्यसेत् क्रमात् ।  
न्यसेदन्त्यै च[^३] तलयोः के ललाटे मुखे हृदि ॥०३०।  
नाभौ गुह्ये च पादे च अष्टव्यूहः पुमान् स्मृतः[^४]   ।  
वीजो बुद्धिरहङ्कारो मनः शब्दो गुणोनिलः ॥०३१।  
रूपं रसो नवात्मायं जीव अङ्गुष्ठकद्वये ।  
तर्जन्यादिक्रमाच्छेषं यावद्वामप्रदेशिनीं ॥०३२।  
देहे शिरोललाटास्यहृन्नाभिगुह्यजानुषु ।  
पादयोश् च दशात्मायं इन्द्रो व्यापी समास्थितः   ॥०३३।  
अङ्गुष्ठकद्वये वह्निस्तर्जन्यादौ परेषु च ।  
शिरोललाटवक्त्रेषु हृन्नाभिगुह्यजानुषु ॥०३४।  
पादयोरेकदशात्मा मनः श्रोत्रं त्वगेव च ।  
चक्षुर्जिह्वा तथा घ्राणं वाक्पाण्यङ्घ्रिश् च पायुकः   ॥०३५।  
उपस्थं मानसो व्यापी श्रोत्रमङ्गुष्ठकद्वये   ।  
तर्जन्यादिक्रमादष्टौ अतिरिक्तं तलद्वये ॥०३६।  
उत्तमाङ्गुलललाटास्यहृन्नाभावथ गुह्यके ।  
उरुयुग्मे तथा जङ्घे गुल्फपादेषु च क्रमात् ॥०३७।  
    
:न्  
    
[^१]: अतिरात्राप्तयामश् च इति ख, चिह्नितपुस्त्कपाठः  
    
[^२]: रसास् तथा इति ख, चिह्नितपुस्तकपाठः  
    
[^३]: न्यसेदन्ते च इति ख, चिह्नितपुस्तकपाठः । न्यसेदष्टौ च इति ङ,  
चिह्नितपुस्तकपाठः  
    
[^४]: क्रमात् स्मृत इति ङ, चिह्नितपुस्तकपाट्ःअः  
:प् ६८  
    
विष्णुर्मधुहरश् चैव त्रिविक्रमकवामनौ ।  
श्रीधरोथ हृषीकेशः पद्मनाभस्तथैव च   ॥०३८।  
दामोदरः केशवश् च नारायणस्ततः परः ।  
माधवश्चाथ गोविन्दो विष्णुं वै व्यापकं न्यसेत्   ॥०३९।  
अङ्गुष्ठादौ तले द्वौ च पादे जानुनि वै कटौ ।  
शिरःशिखरकट्याञ्च जानुपादादिषु न्यसेत् ॥०४०।  
द्वादशात्मा पञ्चविंशः षड्विंशव्यूहकस् तथा   ।  
पुरुषो धीरहङ्कारो मनश्चित्तञ्च शब्दकः ॥०४१।  
तथा स्पर्शो रसो रूपं गन्धः श्रोत्रं त्वचस् तथा   ।  
चक्षुर्जिह्वा नासिका च वाक्पाण्यङ्घ्रिश् च पायवः   ॥०४२।  
उपस्थो भूर्जलन्तेजो वायुराकाशमेव च ।  
पुरुषं व्यापकं न्यस्य अङ्गुष्ठादौ दश न्यसेत्   ॥०४३।  
शेषान् हस्ततले न्यस्य शिरस्यथ ललाटके ।  
मुखहृन्नाभिगुह्योरुजान्वङ्घ्रौ करणोद्गतौ ॥०४४।  
पादे जान्वोरुपस्थे च हृदये मूर्ध्नि च क्रमात् ।  
परश् च पुरुषात्मादौ षड्विंशे पूर्ववत्परं   ॥०४५।  
सञ्चिन्त्य मण्डलैके तु प्रकृतिं पूजयेद्बुधः ।  
पूर्वयाम्याप्यसौम्येषु हृदयादीनि पूजयेत् ॥०४६।  
अस्त्रमग्न्यादिकोणेषु[^१] वैनतेयादि पूर्ववत् ।  
दिक्पालांश् च विधिस्त्वन्यः[^२] त्रिव्यूहेग्निश् च मध्यतः   ॥०४७।  
पूर्वादिदिग्बलावसोराज्यादिभिरलङ्कृतः ।  
कर्णिकायां नाभसश् च मानसः कर्णिकास्थितः   ॥०४८।  
    
:न्  
    
[^१]: अस्त्रमग्न्यादिपत्रेषु इति ख, ङ, चिह्नितपुस्तकद्वयपाठः  
    
[^२]: दिक्पालांश् च विधिस्तस्य इति ग, घ, चिह्नितपुस्तकपाठः  
दिक्पालादौ विधिस्तुल्य इति ङ, चिह्नितपुस्तकपाठः  
:प् ६९  
    
विश्वरूपं सर्वस्थित्यै[^१] यजेद्राज्यजयाय च ।  
सर्वव्यूहैः समायुक्तमङ्गैर् अपि च पञ्चभिः ॥०४९।  
गरुडाद्यैस्तथेन्द्राद्यैः सर्वान् कामानवाप्नुयात्   ।  
विश्वक्सेनं यजेन्नाम्ना वै वीजं व्योमसंस्थितं[^२]   ॥०५०।

\{इत्य् आदिमहापुराणे आग्नेये मन्त्रप्रदर्शनं नाम पञ्चविंशो ऽध्यायः  }
    