+++
title = "१६६ वर्णधर्माः"

+++

\{अथ षट्षष्ट्यधिकशततमो ऽध्यायः\}

वर्णधर्मादिकथनं  
    
पुष्कर उवाच  
वेदस्मार्तं प्रवक्ष्यामि धर्मं वै पञ्चधा स्मृतं[^१]   ।  
वर्णत्वमेकमाश्रित्य यो ऽधिकारः प्रवर्तते ॥००१।  
    
:न्  
    
[^१]: धर्मं वै परमामृतमिति ख॥ , छ॥ च  
:प् १५९  
    
वर्णधर्ंअः स विज्ञ्येयो यथोपनयनन्त्रिषु ।  
यस्त्वाश्रमं समाश्रित्य पदार्थः संविधीयते   ॥००२।  
उक्त आश्रमधर्मस्तु भिन्नपिण्डादिको यथा ।  
उभयेन निमित्तेन यो विधिः सम्प्रवर्तते ॥००३।  
नैमित्तिकः स विज्ञेयः प्रायश्चित्तविधिर्यथा ।  
ब्रह्मचारी गृही चापि वानप्रस्थो यतिर् नृप ॥००४।  
उक्त आश्रमधर्मस्तु धर्मः स्यात् पञ्चधा परः[^१]   ।  
षाड्गुण्यस्याभिधाने यो दृष्टार्थः स उदाहृतः   ॥००५।  
स त्रेधा मन्त्रयागाद्यदृष्टार्थ इति मानवाः   ।  
उभयार्थो व्यवहारस्तु दण्डधारणमेव च ॥००६।  
तुल्यार्थानां विकल्पः स्याद् यागमूलः प्रकीर्तितः   ।  
वेदे तु विहितो धर्मः स्मृतौ तादृश एव च ॥००७।  
अनुवादं स्मृतिः सूते[^२] कार्यार्थमिति मानवाः   ।  
गुणार्थः परिसङ्ख्यार्थो वानुवादो विशेषतः[^३]   ॥००८।  
विशेषदृष्ट एवासौ फलार्थ इति मानवाः ।  
स्यादष्टचत्वारिंशद्भिः संस्कारैर् ब्रह्मलोकगः   ॥००९।  
गर्भाधानं पुंसवनं सीमन्तोन्नयनः ततः   ।  
जातकर्म नामकृतिरन्नप्राशनचूडकं ॥०१०।  
संस्कारश्चोपनयनं वेदव्रतचतुष्टयं ।  
स्नानं स्वधर्मचारिण्या योगः स्याद्यज्ञपञ्चकं   ॥०११।  
    
:न्  
    
[^१]: धर्म एष सनातन इति ङ॥  
    
[^२]: अर्थवादं स्मृतिः सूत इति ख॥ , छ॥ च  
    
[^३]: वार्थवादो विशेषत इति ख॥ , छ॥ च  
:प् १६०  
    
देवयज्ञः पितृयज्ञो मनुष्यभूतयज्ञकौ ।  
ब्रह्मयज्ञः सप्तपाकयज्ञसंस्थाः पुरो ऽष्टकाः   ॥०१२।  
पार्वणश्राद्धं श्रावण्याग्रहायणी च चैत्र्यपि   ।  
आश्वयुजी सप्तहविर्यज्ञसंस्थास्ततः स्मृताः   ॥०१३।  
अग्न्याधेयमग्निहोत्रं[^१] दर्शः स्यात् पशुबन्धकः   ।  
चातुर्मास्याग्रहायेष्टिर्निरूढः पशुबन्धकः   ॥०१४।  
सौत्रामणिसप्तसोमसंस्थाग्निष्टोम आदितः ।  
अत्यग्निष्टोम उक्थश् च षोडशी वाजपेयकः   ॥०१५।  
अतिरात्रास् तथा स्तोम अष्टौ चात्मगुणास्ततः ।  
दया क्षमानसूया च अनायासो ऽथ मङ्गलं ॥०१६।  
अकार्पण्यास्पृहाशौचं यस्यैते स परं व्रजेत् ।  
प्रचारे मैथुने चैव प्रस्रावे दन्तधावने ॥०१७।  
स्नानभोजनकाले च पट्सु मौनं समाचरेत् ।  
पुनर्दानं पृथक्पानमाज्येन यपसा निशि ॥०१८।  
दन्तच्छेदनमुष्णं च सप्त शक्तुषु वर्जयेत् ।  
स्नात्वा पुष्पं न गृह्णीयाद् देवायोग्यन्तदीरितं   ॥०१९।  
अन्यगोत्रोप्यसम्बद्धः[^२] प्रेतस्याग्निन्ददाति यः ।  
पिण्डञ्चोदकदानञ्च स दशाहं समापयेत् ॥०२०।  
उदकञ्च तृणं भस्म द्वारम्पन्थास्तथैव च ।  
    
:न्  
    
[^१]: अग्न्याधानमग्निहोत्रमिति ख॥ , छ॥ च  
    
[^२]: अन्यगोत्रो ऽन्यसम्बन्ध इति ख॥ , घ॥ , ञ॥ च  
:प् १६१  
    
एभिरन्तरितं कृत्वा पङ्क्तिदोषो न विद्यते ॥०२१।  
पञ्च प्राणाहुतीर्दद्यादनामाङ्गुष्ठयोगतः  ॥२२॥  
    
\{इत्य् आग्नेये महापुराणे वर्णधर्मादिर्नाम षट्षष्ट्यधिकशततमो ऽध्यायः ॥  }
    