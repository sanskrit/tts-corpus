+++
title = "१६८ महापातकादयः"

+++

\{अथाष्टषष्ट्यधिकशततमो ऽध्यायः\}

महापातकादिकथनम्  
    
पुष्कर उवाच  
दण्डं कुर्यान्नृपो नॄणां प्रायश्चित्तमकुर्वतां   ।  
कामतो ऽकामतो वापि प्रायश्चित्तं कृतं चरेत् ॥००१।  
    
:न्  
    
[^१]: जातवेदोमुखैः सौरैर् इति ख॥  
    
[^२]: रिपुं हरेदिति ङ॥ , ञ॥ च  
:प् १६६  
    
मत्तक्रुद्धातुराणां च न भुञ्जीत कदाचन ।  
महापातकिनां स्पृष्टं यच्च स्पृष्टमुदक्यया   ॥००२।  
गणान्नं गणिकान्नं च[^१] वार्धुषेर्गायनस्य च   ।  
अभिशप्तस्य षण्डस्य यस्याश्चोपपतिर्गृहे ॥००३।  
रजकस्य नृशंसस्य वन्दिनः कितवस्य च ।  
मिथ्यातपस्विनश् चैव चौरदण्डिकयोस् तथा[^२] ॥००४।  
कुण्डगोलस्त्रीजितानां वेदविक्रयिणस् तथा ।  
शैलूषतन्त्रवायान्नं कृतघ्नस्यान्नमेव च ॥००५।  
कर्मारस्य निषादस्य चेलनिर्णेजकस्य च ।  
मिथ्याप्रव्रजितस्यान्नम्पुंश् चल्यास्तैलिकस्य च ॥००६।  
आरूढपतितस्यान्नं विद्विष्टान्नं च वर्जयेत् ।  
तथैव ब्राह्मणस्यान्नं ब्राह्मणेनानिमन्त्रितः   ॥००७।  
ब्राह्मणान्नञ्च शूद्रेण नाद्याच्चैव निमन्त्रितः   ।  
एषामन्यतमस्यान्नममत्या वा त्र्यहं क्षपेत् ॥००८।  
मत्या भुक्त्वा चरेत् कृच्छ्रं रेतोविण्मूत्रमेव च ।  
चण्डालश्वपचान्नन्तु भुक्त्वा चान्द्रायणं चरेत्   ॥००९।  
अनिर्दिशं च प्रेतान्नं गवाघ्रातं तथैव च ।  
शूद्रोच्छिष्टं शुनोच्छिष्टं पतितान्नं तथैव च   ॥०१०।  
तप्तकृच्छ्रं प्रकुर्वीत अशौचे कृच्छ्रमाचरेत् ।  
अशौचे यस्य यो भुङ्क्ते सोप्यशुद्धस् तथा भवेत् ॥०११।  
मृतपञ्चनखात् कूपादमेध्येन सकृद्युतात् ।  
    
:न्  
    
[^१]: गणानां गणिकानाञ्चेति ङ॥ , ञ॥ च  
    
[^२]: चौरदाम्भिकयोस्तथेति ञ॥  
:प् १६७  
    
अपः पीत्वा त्र्यहं तिष्ठेत् सोपवासो द्विजोत्तमः   ॥०१२।  
सर्वत्र शूद्रे पादः स्याद् द्वित्रयं वैश्यभूपयोः[^१]   ।  
विड्वराहखरोष्ट्राणां गोमायोः कपिकाकयोः   ॥०१३।  
प्राश्य मूत्रपुरीषाणि द्विजश्चान्द्रायणं चरेत्   ।  
शुष्काणि जग्ध्वा मांसानि[^२] प्रेतान्नं करकाणि च   ॥०१४।  
क्रव्यादशूकरोष्ट्राणां गोमायोः कपिकाकयोः   ।  
गोनराश्वखरोष्ट्राणां छत्राकं ग्रामकुक्कुटं   ॥०१५।  
मांसं जग्ध्वा कुञ्जरस्य तप्तकृच्छ्रेण शुद्ध्यति   ।  
आमश्राद्धे तथा भुक्त्वा ब्रह्मचारी मधु त्वदन्   ॥०१६।  
लशुनं गुञ्जनं चाद्यात् प्राजापत्यादिना शुचिः[^३]   ।  
भुक्त्वा चान्द्रायणं कुर्यान् मांसञ्चात्मकृतन्तथा   ॥०१७।  
पेलुगव्यञ्च पेयूषं तथा श्लेष्मातकं मृदं   ।  
वृथाकृशरसंयावपायसापूपशष्कुलीः   ॥०१८।  
अनुपाकृटमांसानि देवान्नानि हवींषि च ।  
गवाञ्च महिषीणां च वर्जयित्वा तथाप्यजां   ॥०१९।  
सर्वक्षीराणि वर्ज्याणि तासाञ्चैवाप्यन्निर्दशं   ।  
शशकः शल्यकी गोधा खड्गः कूर्मस्तथैव च   ॥०२०।  
भक्ष्याः पञ्चनखाः प्रोक्ताः परिशेषाश् च वर्जिताः   ।  
पाठीनरोहितान्मत्स्यान् सिंहतुण्डांश् च भक्षयेत्   ॥०२१।  
यवगोधूमजं सर्वं पयसश् चैव विक्रियाः ।  
वागषाड्गवचक्रादीन् सस्नेहमुषितं तथा ॥०२२।  
    
:न्  
    
[^१]: द्वितीयं वैश्यशूद्रयोरेति क॥ , ख॥ , ङ॥ , ञ॥ च  
    
[^२]: शुष्काणि दग्धमंसानि इति ङ॥  
    
[^३]: प्राजापत्याद्द्विजः शुचिरिति ख॥  
:प् १६८  
    
अग्निहोत्रपरीद्धाग्निर्ब्राह्मणः कामचारतः ।  
चान्द्रायणं चरेन्मासं वीरवध्वासनं हितं   ॥०२३।  
ब्रह्महत्या सुरापानं स्तेयं गुर्वङ्गनागमः   ।  
महान्ति पातकान्याहुः संयोगश् चैव तैः सह   ॥०२४।  
अनृते च समुत्कर्षो राजगामि च पैशुनं ।  
गुरोश्चालीकनिर्बन्धः समानं ब्रह्महत्यया[^१]   ॥०२५।  
ब्रह्मोज्झ्यवेदनिन्दा च कौटसाक्ष्यं सुहृद्बधः   ।  
गर्हितान्नाज्ययोर्जग्धिः[^२] सुरापानसमानि षट्   ॥०२६।  
निक्षेपस्यापहरणं नराश्वरजतस्य च ।  
भूमिवज्रमणीनाञ्च रुक्मस्तेयसमं स्मृतं   ॥०२७।  
रेतःसेकः स्वयोन्याषु कुमारीष्वन्त्यजासु च ।  
सख्युः पुत्रस्य च[^३] स्त्रीषु गुरुतल्पसमं विदुः   ॥०२८।  
गोबधो ऽयाज्य संयाज्यं पारदार्यात्मविक्रियः ।  
गुरुमातृपितृत्यागः स्वाध्ययाग्न्योः सुतस्य च   ॥०२९।  
परिवित्तितानुजेन परिवेदनमेव च ।  
तयोर्दानञ्च कन्यायास्तयोरेव च याजनं ॥०३०।  
कन्याया दूषणञ्चैव वार्धुष्यं व्रतलोपनं   ।  
तडागारामदाराणामपत्यस्य च विक्रियः ॥०३१।  
व्रात्यता बान्धवत्यागो भृताध्यापनमेव च ।  
भृताच्चाध्ययनादानमविक्रेयस्य विक्रयः ॥०३२।  
    
:न्  
    
[^१]: समानि ब्रह्महत्ययेति ख॥ , ङ॥ , ञ॥ च  
    
[^२]: गर्हितानामन्नजग्धिरिति ङ॥  
    
[^३]: सख्युः सुतस्य चेति ङ॥  
:प् १६९  
    
सर्वाकारेष्वधीकारो महायन्त्रप्रवर्तनं ।  
हिंसौषधीनां स्त्र्याजीवः क्रियालङ्गनमेव च   ॥०३३।  
इन्धनार्थमशुष्काणां दुमाणाञ्चैव पातनं   ।  
योषितां ग्रहणञ्चैव स्त्रीनिन्दकसमागमः ॥०३४।  
आत्मार्थञ्च क्रियारम्भो निन्दितान्नदनन्तथा ।  
अनाहिताग्नितास्तेयमृणानाञ्चानपक्रिया ॥०३५।  
असच्छास्त्राधिगमनं दौःशील्यं व्यसनक्रिया ।  
धान्यकुप्यपशुस्तेयं मद्यपस्त्रीनिषेवणं ॥०३६।  
स्त्रीशूद्रविट्क्षत्रबधो नास्तिक्यञ्चोपपातकं ।  
ब्राह्मणस्य रुजः कृत्यं घ्रातिरघ्रेयमद्ययोः   ॥०३७।  
जैम्भं पुंसि च मैथुन्यं जातिभ्रंशकरं स्मृतं   ।  
श्वखरोष्ट्रमृगेन्द्राणामजाव्योश् चैव मारणं[^१]   ॥०३८।  
सङ्कीर्णकरणं ज्ञेयं मीनाहिनकुलस्य च ।  
निन्दितेभ्यो धनादानं बाणिज्यं शूद्रसेवनं   ॥०३९।  
अपात्रीकरणं ज्ञेयमसत्यस्य च भाषणं ।  
कृमिकीटवयोहत्या मद्यानुगतभोजनं ॥०४०।  
फलैधःकुसुमस्तेयमधैर् यञ्च मलावहं ॥४१॥  
    
\{इत्य् आग्नेये महापुराणे महापातकादिकथनं नामाष्टषष्ट्यधिकशततमो ऽध्यायः ॥  }
    
:न्  
    
[^१]: मार्जारस्यैव मारणमिति ङ॥  
:प् १७०  
    