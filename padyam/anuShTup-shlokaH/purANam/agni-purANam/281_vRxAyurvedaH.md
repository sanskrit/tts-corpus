+++
title = "२८१ वृक्षायुर्वेदः"

+++

\{अथैकाशीत्यधिकद्विशततमो ऽध्यायः\}

वृक्षायुर्वेदः  
    
धन्वन्तरिर् उवाच  
वृक्षायुर्वेदमाख्यास्ये प्लक्षश्चोत्तरतः शुभः   ।  
प्राग्वटो याम्यतस्त्वाम्र आप्ये ऽश्वत्थः कर्मेण तु   ॥००१।  
दक्षिणां दिशमुत्पन्नाः समीपे कण्टकद्रुमाः   ।  
उद्यानं गृहवासे[^१] स्यात् तिलान् वाप्यथ पुष्पितान्   ॥००२।  
गृह्णीयाद्रोपयेद्वृक्षान् द्विजञ्चन्द्रं प्रपूज्य च   ।  
ध्रुवाणि पञ्च वायव्यं हस्तं प्राजेशवैष्णवं   ॥००३।  
नक्षत्राणि तथा मूलं शस्यन्ते द्रुमरोपणे ।  
प्रवेशयेन्नदीवाहान् पुष्करिण्यान्तु[^२] कारयेत् ॥००४।  
    
:न्  
    
[^१]: गृहवामे इति ञ॥  
    
[^२]: पुष्करिण्यान्त्विति पाठो न सम्यक् प्रतिभाति  
:प् ४२  
    
हस्ता मघा तथा मैत्रमाद्यं पुष्यं सवासवं   ।  
जलाशयसमारम्भे वारुणञ्चोत्तरात्रयम् ॥००५।  
सम्पूज्य वरुणं विष्णुं पर्जन्यं तत् समाचरेत्   ।  
अरिष्टाशोकपुन्नागशिरीषाः सप्रियङ्गवः   ॥००६।  
अशोकः कदली जम्बुस् तथा वकुलदाडिमाः ।  
सायं प्रातस्तु घर्मर्तौ शीतकाले दिनान्तरे ॥००७।  
वर्षारत्रौ भुवः शोषे सेक्तव्या रोपिता द्रुमाः   ।  
उत्तमं विंशतिर्हस्ता मध्यमं षोडशान्तरम्   ॥००८।  
स्थानात् स्थानान्तरं कार्यं वृक्षाणां द्वादशावरं   ।  
विफलाः स्युर्घना वृक्षाः शस्त्रेणादौ हि शोधनम्   ॥००९।  
विडङ्गघृतपङ्काक्तान् सेचयेच्छीतवारिणा ।  
फलनाशे कुलथैश् च मासैर् मुद्गैर् यवैस्तिलैः ॥०१०।  
घृतशीतपयःसेकः फलपुष्पाय सर्वदा ।  
आविकाजशकृच्चूर्णम् यवचूर्णं तिलानि च ॥०११।  
गोमांसमुदकञ्चैव सप्तरात्रं निधापयेत् ।  
उत्सेकः सर्ववृक्षाणां फलपुष्पादिवृद्धिदः   ॥०१२।  
मत्स्याम्भसा तु सेकेन वृद्धिर्भवति शाखिनः ।  
विडङ्गतण्डुलोपेतं मत्स्यं मांसं हि दोहदं   ।०१३।  
सर्वेषामविशेषेण वृक्षाणां रोगमर्दनम्   ॥०१३एफ़्।  
    
\{इत्य् आग्नेये महापुराणे वृक्षायुर्वेदो नामैकाशीत्यधिकद्विशततमो ऽध्यायः ॥  }
:प् ४३  
    