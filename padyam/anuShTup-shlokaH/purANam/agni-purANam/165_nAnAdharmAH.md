+++
title = "१६५ नानाधर्माः"

+++

\{अथ पञ्चषष्त्यधिकशततमो ऽध्यायः\}

नानाधर्माः  
    
अग्निर् उवाच  
ध्येय आत्मा स्थितो यो ऽसौ हृदये दीपवत् प्रभुः ।  
अनन्यविषयं कृत्वा मनो बुद्धिस्मृतीन्द्रियं   ॥००१।  
श्राद्धन्तु ध्यायिने देयं[^३] गव्यं दधि घृतं पयः   ।  
प्रियङ्गवो मसूराश् च वार्ताकुः कोद्रवो न हि ॥००२।  
सैंहिकयो यदा सूर्यं ग्रसते पर्वसन्धिषु ।  
हस्तिच्छाया तु सा ज्ञेया श्राद्धदानादिके ऽक्ष्या   ॥००३।  
    
:न्  
    
[^१]: सदा दुःस्थ इति ख॥ , छ॥ च  
    
[^२]: मनुष्याणामिति ङ॥  
    
[^३]: व्यापिने देयमिति ङ॥  
:प् १५६  
    
पित्रे चैव यदा सोमो हंसे चैव करे स्थिते ।  
तिथिर्वैवस्वतो नाम सा छाया कुञ्जरस्य तु ॥००४।  
अग्नौकरणशेषन्तु न दद्याद्वैश्वदेविके ।  
अग्न्यभावे तु विप्रस्य हस्ते दद्यात्तु दक्षिणे ॥००५।  
न स्त्री दुष्यति जारेण न विप्रो वेदकर्मणा ।  
बलात्कारोपभुक्ता चेद्वैरिहस्तगतापि वा[^१] ॥००६।  
सन्त्यजेद् दूषितान्नारीमृतुकाले न शुद्ध्यति ।  
य आत्मत्र्यतिरेकेण द्वितीयं नात्र पश्यति[^२] ॥००७।  
ब्रह्मभूतः स एवेह योगी चात्मरतो ऽमलः ।  
विषयेन्द्रियसंयोगात् केचिद् योगं वदन्ति वै ॥००८।  
अधर्मो धर्मबुद्ध्या तु गृहीतस्तैर् अपण्डितैः   ।  
आत्मनो मनसश् चैव संयोगञ्च तथा परे ॥००९।  
वृत्तिहीनं मनः कृत्वा क्षेत्रज्ञं परमात्मनि   ।  
एकीकृत्य विमुच्येत बन्धाद्योगो ऽयमुत्तमः ॥०१०।  
कुटुम्बैः पञ्चभिर्यामः षष्ठस्तत्र महत्तरः   ।  
देवासुरमनुष्यैर् वा स जेतुं नैव शक्यते[^३] ॥०११।  
वहिर्मुखानि सर्वाणि कृत्वा चाभिमुखानि वै ।  
मनस्येवेन्द्रियग्रामं मनश्चात्मनि योजयेत् ॥०१२।  
सर्वभावविनिर्मुक्तं क्षेत्रज्ञं ब्रह्मणि न्यसेत् ।  
एतज्ज्ञानञ्च ध्यानञ्च शेषो ऽन्यो ग्रन्थविस्तरः[^४]   ॥०१३।  
    
:न्  
    
[^१]: चौरहस्तगतापि वेति ख॥ , घ॥ , ञ च  
    
[^२]: द्वितीयं नानुपश्यतीति घ॥ , ट॥ च  
    
[^३]: स जेतुं न च शक्यत इति ग॥ , ङ॥ च  
    
[^४]: शेषा ये ग्रन्थविस्तरा इति ङ  
:प् १५७  
    
यन्नास्ति सर्वलोकस्य तदस्तीति विरुध्यते ।  
कथ्यमानं तथान्यस्य हृदये नावतिष्ठते ॥०१४।  
असंवेद्यं हि तद् ब्रह्म[^१] कुमारी स्त्रीमुखं यथा   ।  
अयोगी नैव जानाति जात्यन्धो हि घटं यथा ॥०१५।  
सत्र्यसन्तं द्विजं दृष्ट्वा स्थानाच्चलति भास्करः   ।  
एष मे मण्डलं भित्त्वा परं ब्रह्माधिगच्छति   ॥०१६।  
उपवासव्रतञ्चैव स्नानन्तीर्थं फलन्तपः ।  
द्विजसम्पादनञ्चैव सम्पन्नन्तस्य तत् फलं ॥०१७।  
एकाक्षरं परं ब्रह्म प्राणायामः परन्तपः   ।  
सावित्र्यास्तु परं नास्ति पावनं परमं स्मृतः   ॥०१८।  
पूर्वं स्त्रियः सुरैर् भुक्ताः सोमगन्धर्ववह्निभिः   ।  
भुञ्जते मानुषाः पश्चान्नैता दुष्यन्ति केनचित्   ॥०१९।  
असवर्णेन यो गर्भः स्त्रीणां योनौ निषिच्यते ।  
अशुद्धा तु भवेन्नारी यावत्छल्यं न मुञ्चति ॥०२०।  
निःसृते तु ततः शल्ये रजसा शुद्ध्यते ततः ।  
ध्यानेन सदृशन्नास्ति शोधनं पापकर्मणां   ॥०२१।  
श्वपाकेष्वपि भुञ्जानो ध्यानेन हि विशुद्ध्यति ।  
आत्मा ध्याता मनो ध्यानं ध्येयो विष्णुः फलं हरिः   ॥०२२।  
अक्षयाय यतिः श्राद्धे पङ्क्तिपावनपावनः   ।  
आरूढो नैष्ठिकन्धर्मं यस्तु प्रच्यवते द्विजः   ॥०२३।  
    
:न्  
    
[^१]: स्वसंवेद्यं हि तद् ब्रह्म इति ग॥ , ङ॥ च । सुसंवेद्यं हि तद् ब्रह्म  
इति ज॥ , ट॥ च । स्वयं वेद्यं हि तद् ब्रह्म इति घ॥ , ञ॥ च  
:प् १५८  
    
प्रायश्चित्तं न पश्यामि येन शुद्ध्येत्स आत्महा ।  
ये च प्रव्रजिताः पत्न्यां या चैषां वीजसन्ततिः   ॥०२४।  
विदुरा नाम चण्डाला जायन्ते नात्र संशयः   ।  
शतिको म्रियते गृध्रः श्वासौ द्वादशिकस् तथा ॥०२५।  
भासो विंशतिवर्षाणि सूकरो दशभिस् तथा ।  
अपुष्पो विफलो वृक्षो जायते कण्टकावृतः   ॥०२६।  
ततो दावाग्निदग्धस्तु स्थाणुर्भवति सानुगः ।  
ततो वर्षशतान्यष्टौ द्वे तिष्ठत्यचेतनः ॥०२७।  
पूर्णे वर्षसहस्रे तु जायते ब्रह्मराक्षसः ।  
प्लवेन लभते मोक्षं कुलस्योत्सादनेन वा ॥०२८।  
योगमेव निषेवेतेत नान्यं मन्त्रमघापहं ॥२९॥  
    
\{इत्य् आग्नेये महापुराणे नानाधमा नाम पञ्चषष्ट्यधिकशततमो ऽध्यायः ॥  }
    