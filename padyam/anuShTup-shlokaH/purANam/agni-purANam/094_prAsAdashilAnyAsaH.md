+++
title = "०९४ प्रासादशिलान्यासः"

+++

\{अथ चतुर्णवतितमो ऽध्यायः\}

शिलाविन्यासविधानं  
    
ईश्वर उवाच  
ईशादिषु चरक्याद्याः[^५] पूर्ववत् पूजयेद्वहिः   ।  
आहुतित्रितयं दद्यात् प्रतिदेवमनुक्रमात् ॥००२।  
दत्वा भूतबलिं लग्ने शिलान्यासमनुक्रमात् ।  
मध्यसूत्रे[^६] न्यसेच्छक्तिं कुम्भञ्चानन्तमुत्तमं[^७]   ॥००३।  
नकारारूढमूलेन कुम्भे ऽस्मिन् धारयेच्छिलां ।  
कुम्भानष्टौ सभद्रादीन् दिक्षु पूर्वादिषु क्रमात्   ॥००४।  
लोकपालाणुभिर्न्यस्य[^८] श्वभ्रेषु[^६] न्यस्तशक्तिषु   ।  
    
:न्  
    
[^१]: खातारम्भे समं पृष्ठे इति ङ॥ । खातो बालोः समः  
पृष्ठे इति छ॥  
    
[^२]: निवेशेनेति ख॥ , छ॥ च  
    
[^३]: परं हस्तप्रमानत इति छ॥  
    
[^४]: सर्वद इति ख॥ , घ॥ , छ॥ च । सर्वश इति ग॥ , च  
    
[^५]: ईशाद्यादिषु ब्रह्माद्या इति ग॥  
    
[^६]: मध्ये श्वभ्र इति घ॥  
    
[^७]: कुम्भञ्चानन्तमन्तिकमिति घ॥ , छ॥ च । कुम्भञ्चानन्तमन्तिममिति  
ङ॥  
    
[^८]: लोकपालात्मभिर्न्यस्येदिति ख॥ , छ॥ च । लोकपालाणुभिर्न्यस्येदिति  
ङ॥  
    
[^९]: सूत्रेष्विति क॥ । कुम्भेष्विति ग॥  
:प् ३००  
    
शिलास्तेष्वथ[^१] नन्दाद्याः क्रमेण[^२] विनियोजयेत्   ॥००५।  
शम्बरैर् मूर्तिनाथानां[^३] यथा स्युर्भित्तिमध्यतः   ।  
तासु धर्मादिकानष्टौ[^४] कोणात् कोणं विभागशः[^५]   ॥००६।  
सुभद्रादिषु नन्दाद्याश् चतस्रो ऽग्न्यादिकोणगाः   ।  
अजिताद्याश् च पूर्वादिजयादिष्वथ[^६] विन्यसेत् ॥००७।  
ब्रह्माणं चोपरि मस्य[^७] व्यापकं च महेश्वरं   ।  
चिन्तयेदेषु चाधानं व्योमप्रसादमध्यगं ॥००८।  
बलिन्दत्त्वा जपेदस्त्रं विघ्नदोषनिवारणं[^८] ।  
शिलापञ्चकपक्षे ऽपि मनागुद्दिश्यते यथा ॥००९।  
मध्ये पूर्णशिलान्यासः[^९] सुभद्रकलशे ऽर्धतः   ।  
पद्मादिषु च नन्दाद्याः कोणेष्वग्न्यादिषु क्रमात्   ॥०१०।  
मध्यभावे[^१०] चतस्रो ऽपि मातृवद्भावसम्मताः   ।  
ॐ पूर्णे त्वं महाविश्वे[^११] सर्वसन्दोहलक्षणे   ॥०११।  
सर्वसम्पूर्णमेवात्र कुरुष्वाङ्गिरसः सुते ।  
ॐ नन्दे त्वं नन्दिनी पुंसां त्वामत्र स्थापयाम्यहं   ॥०१२।  
प्रासादे तिष्ठ सन्तृप्ता यावच्चन्द्रार्कतारकं   ।  
आयुः कामं श्रियन्नन्दे देहि वासिष्ठ देहिनां[^१२]   ॥०१३।  
    
:न्  
    
[^१]: शिलाद्यास्तथेति क॥  
    
[^२]: क्रमश इति घ॥  
    
[^३]: शम्बरैर् मूर्तिनाधानामिति ख। छ॥ च । शम्बरैर्  
मूर्तिमाधानमिति ङ॥  
    
[^४]: तान् सुधर्मादिकानष्टौ इति ख॥  
    
[^५]: विभागत इति घ॥  
    
[^६]: पूर्वादिजयादिषु चेति ग॥  
    
[^७]: ब्रह्माणं चोपविन्यस्येति ख॥ , घ॥ , ङ॥ , छ॥ , च  
    
[^८]: विघ्नदोषनिवारकमिति ग॥  
    
[^९]: पूर्वशिलान्यास इति घ॥  
    
[^१०]: मध्याभावे इति ख॥ , ग॥ च  
    
[^११]: महाभागे इति ग॥  
    
[^१२]: देहि मामिति ख॥ , छ॥ च । देहि न इति घ॥  
:प् ३०१  
    
अस्मिन् रक्षा सदा[^१] कार्या प्रासादे यत्नतस्त्वया ।  
ॐ भद्रे त्वं सर्वदा भद्रं लोकानां कुरु काश्यपि   ॥०१४।  
आयुर्दा कामदा देवि[^२] श्रीप्रदा च सदा भव ।  
ॐ जये ऽत्र सर्वदा देवि श्रीदा।अयुर्दा च सदा भव[^३]   ॥०१५।  
ॐ जये ऽत्र सर्वदा[^४] देवि तिष्ठ त्वं स्थापिता मय[^५]   ।  
नित्यञ्जयाय भूत्यै च स्वामिनी भव भार्गवि ॥०१६।  
ॐ रिक्ते ऽतिरिक्तदोषघ्ने[^६] सिद्धिमुक्तिप्रदे शुभं ।  
सर्वदा सर्वदेशस्थे तिष्ठास्मिन् विश्वरूपिणि[^७] ॥०१७।  
गगनायतनन्ध्यात्वा तत्र तत्त्वत्रयं[^८] न्यसेत् ।  
प्रायश्चित्तन्ततो हुत्वा विधिना विसृजेन्मखं ॥०१८।  
    
\{इत्य् आदिमहापुराणे आग्नेये शिलान्यासकथनं नाम चतुर्णवतितमो ऽध्यायः ॥  }
    