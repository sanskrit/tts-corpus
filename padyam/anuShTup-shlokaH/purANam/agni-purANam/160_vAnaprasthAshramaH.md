+++
title = "१६० वानप्रस्थाश्रमः"

+++

\{अथ षष्ट्यधिकशततमो ऽध्यायः\}

वानप्रस्थाश्रमः  
    
पुष्कर उवाच  
वानप्रस्थयतीनाञ्च[^२] धर्मं वक्ष्ये ऽधुना शृणु   ।  
जटित्वमग्निहोत्रित्वं भूशय्याजिनधारणं ॥००१।  
वने वासः पयोमूलनीवारफलवृत्तिता ।  
प्रतिग्रहनिवृत्तिश् च त्रिःस्नानं ब्रह्मचारिता ॥००२।  
देवातिथीनां पूजा च धर्मो ऽयं वनवासिनः ।  
    
:न्  
    
[^१]: औषधादीति क॥  
    
[^२]: यतीनान्तु इति ङ॥  
:प् १४३  
    
गृही ह्य् अपत्यापत्यञ्च दृष्ट्वारण्यं[^१] समाश्रयेत्   ॥००३।  
तृतीयमायुषो भागमेकाकी वा सभार्यकः ।  
ग्रीष्मे पञ्चतपा नित्यं वर्षास्वभ्राविकाशिकः   ॥००४।  
आर्द्रवासाश् च हेमन्ते तपश्चोग्रञ्चरेद्बली[^२] ।  
अपरावृत्तिमास्थाय व्रजेद्दिशमजिह्मगः[^३] ॥००५।  
    
\{इत्य् आग्नेये महापुराणे वानप्रस्थाश्रमो नाम षष्ट्यधिकशततमो ऽध्यायः ॥  }
    