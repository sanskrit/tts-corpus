+++
title = "०७९: पवित्रारोहणम्"

+++

\{अथैकोनाशीतितमो ऽध्यायः\}

पवित्रारोहणविधिः  
    
ईश्वर उवाच  
अथ प्रातः समुत्थाय कृतस्नानः समाहितः ।  
कृतसन्ध्यार्चनो मन्त्री प्रविश्य मखमण्डपं   ॥००१।  
समादाय पवित्राणि अविसर्जितदैवतः ।  
ऐशान्यां भाजने शुद्धे स्थापयेत् कृतमण्डले   ॥००२।  
ततो विसर्ज्य देवेशं निर्माल्यमपनीय च ।  
पूर्ववद् भूतले शुद्धेकृत्वाह्निकमथ द्वयं ॥००३।  
आदित्यद्वारदिक्पालकुम्भेशानौ शिवे ऽनले[^१] ।  
नैमित्तिकीं सविस्तरां कुर्यात् पूजां विशेषतः   ॥००४।  
मन्त्राणां तर्पणं प्रायश्चित्तहोमं शरात्मना[^२]   ।  
अष्टोत्तरशतं कृत्वा दद्यात् पूर्णाहुतिं शनैः   ॥००५।  
    
:न्  
    
[^१]: आदित्यद्वारदिक्पालान् स्कन्देशानौ शिवे ऽनले इति ङ,  
चिह्नितपुस्तकपाठः  
    
[^२]: शराणुनेति घ, ङ, चिह्नितपुस्तकद्वयपाठः  
:प् २३८  
    
पवित्रं भानवे दत्वा समाचम्य ददीत च ।  
द्वारमालादिदिक्पालकुम्भवर्धनिकादिषु ॥००६।  
सन्निधाने ततः शम्भोरुपविश्य निजासने ।  
पवित्रमात्मने दद्याद्गणाय गुरुवह्नये ॥००७।  
ॐ कालात्मना त्वया देव यद्दिष्टं मामके विधौ[^१]   ।  
कृतं क्लिष्टं समुत्सृष्टं कृतं गुप्तञ्च यत्  
कृतं ॥००८।  
तदस्तु क्लिष्टमक्लिष्टं कृतं क्लिष्टमसंस्कृतं[^२]   ।  
सर्वात्मनामुना शम्भो पवित्रेण त्वदिच्छया ॥००९।  
ॐ पूरयमखव्रतं नियमेश्वराय स्वाहा ।  
आत्मतत्त्वे प्रकृत्यन्ते पालिते पद्मयोनिना ॥०१०।  
मूलं लयान्तमुच्चार्य पवित्रेणार्चयेच्छिवं ।  
विद्यातत्त्वे च विद्यान्ते विष्णुकारणपालिते ॥०११।  
ईश्वरान्तं समुच्चार्य पवित्रमधिरोपयेत् ।  
शिवान्ते शिवतत्त्वे च रुद्रकारणपालिते ॥०१२।  
शिवान्तं मन्त्रमुच्चार्य तस्मै देयं पवित्रकं ।  
सर्वकारणपालेषु शिवमुच्चार्य सुव्रतः[^३] ॥०१३।  
मूलं लयान्तमुच्चार्य दद्याद्गङ्गावतारकं[^४]   ।  
आत्मविद्याशिवैः प्रोक्तं मुमुक्षूणां पवित्रकं   ॥०१४।  
विनिर्दिष्टं बुभुक्षूणां शिवतत्त्वात्मभिः क्रमात्   ।  
स्वाहान्तं वा नमो ऽन्तं वा मन्त्रमेषामुदीरयेत्   ॥०१५।  
    
ॐ हां आत्मतत्त्वाधिपतये शिवाय स्वाहा  
    
:न्  
    
[^१]: प्रभुस्त्वं मामकेविधौ इति ङ, चिह्नितपुस्तकपाठः  
    
[^२]: हुतं यत्र वषट्कृतमिति ङ, चिह्नितपुस्तकपाठः  
    
[^३]: सर्वतत्त्वेषु सुव्रत इति ख, ग, ङ, चिह्नितपुस्तकत्रयपाठः  
    
[^४]: दद्यादङ्गावतारकमिति ख, चिह्नितपुस्तकपाठः  
:प् २३९

ॐ हां विद्यातत्त्वाधिपतये शिवाय स्वाहा  
    
ॐ हौं शिवतत्त्वाधिपतये शिवाय स्वाहा  
    
ॐ हौं सर्वतत्त्वाधिपतये शिवाय स्वाहा  
नत्वा गङ्गावतारन्तु प्रार्थयेत्तं कृताञ्जलिः   ।  
त्वङ्गतिः सर्वभूतानां संस्थितिस्त्वञ्चराचरे ॥०१६।  
अन्तश्चारेण भूतानां[^१] द्रष्टा त्वं परमेश्वर   ।  
कर्मणा मनसा वाचा त्वत्तो नान्या गतिर्मम ॥०१७।  
मन्त्रहीनं क्रियाहीनं द्रव्यहीनञ्च यत् कृतं   ।  
जपहोमार्चनैर् हीनं कृतं नित्यं मया तव ॥०१८।  
अकृतं वाक्यहीनं च तत् पूरय महेश्वरं[^२] ।  
सुपूतस्त्वं परेशान[^३] पवित्रं पापनाशनं ॥०१९।  
त्वया पवित्रितं सर्वं जगत् स्थावरजङ्गमं ।  
खण्डितं यन्मया देव व्रतं वैकल्पयोगतः ॥०२०।  
एकीभवतु तत् सर्वं तवाज्ञासूत्रगुम्फितं ।  
जपं निवेद्य देवस्य भक्त्या स्तोत्रं विधाय च ॥०२१।  
नत्वा तु गुरुणादिष्टं गृह्णीयान्नियमन्नरः   ।  
चतुर्मासं त्रिमासं वा त्र्यहमेकाहमेव च ॥०२२।  
प्रणम्य क्षमयित्वेशं गत्वा कुण्डान्तिकं व्रती   ।  
पावकस्थे शिवे ऽप्येवं पवित्राणां चतुष्टयं   ॥०२३।  
समारोप्य समभ्यर्च्य पुष्पधूपाक्षतादिभिः ।  
अन्तर्बलिं पवित्रञ्च रुद्रादिभ्यो निवेदयेत् ॥०२४।  
प्रविश्यान्तः शिवं स्तुत्वा सप्रणामं क्षमापयेत्   ।  
    
:न्  
    
[^१]: अन्तश् चर त्वं भूतानामिति ग, चिह्नितपुस्तकपाठः  
    
[^२]: परिपूर्णं करो तु मे इति ग, चिहितपुस्तकपाठः  
    
[^३]: अमृतस्त्वं परेशान इति ग, चिह्नितपुस्तकपाठः  
:प् २४०  
    
प्रायश्चित्तकृतं होमं कृत्वा हुत्वा च पायसं   ॥०२५।  
शनैः पूर्णाहुतिं दत्वा वह्निस्थं विसृजेच्छिवं   ।  
होमं व्याहृतिभिः कृत्वा रुन्ध्यान्निष्ठुरयानलं   ॥०२६।  
अग्न्यादिभ्यस्ततो दद्यादाहुतीनां चतुष्टयं ।  
दिक्पतिभ्यस्ततो दद्यात्[^१] सपवित्रं वहिर्बलिं ॥०२७।  
सिद्धान्तपुस्तके दद्यात् सप्रमाणं पवित्रकं ।  
    
ॐ हां भूः स्वाहा । ॐ हां भुवः स्वाहा । ॐ हां  
स्वः स्वाहा । ॐ हां भूर्भुवः स्वः स्वाहा  
होमं व्याहृतिभिः कृत्वा दत्वा।अहुतिचतुष्टयं   ॥०२८।  
    
ॐ हां अग्नये स्वाहा । ॐ हां सोमाय स्वाहा । ॐ हां  
अग्नीषोमाभ्यां स्वाहा । ॐ हां अग्नये स्विष्टकृते  
स्वाहा  
गुरुं शिवमिवाभ्यर्च्य वस्त्रभूषादिविस्तरैः ।  
समग्रं सफलं तस्य क्रियाकाण्डादि वार्षिकं   ॥०२९।  
यस्य तुष्टो गुरुः सम्यगित्याह परमेश्वरः ।  
इत्थं गुरोः समारोप्य हृदालम्बिपवित्रकं ॥०३०।  
द्विजातीन् भोजयित्वा तु भक्त्या वस्त्रादिकं ददेत् ।  
दानेनानेन देवेश प्रीयतां मे सदा शिवः ॥०३१।  
भक्त्या स्नानादिकं प्रातः कृत्वा शम्भोः समाहरेत्   ।  
पवित्राण्यष्टपुष्पैस्तं पूजयित्वा विसर्जयेत् ॥०३२।  
नित्यं नैमित्तिकं कृत्वा विस्तरेण यथा पुरा ।  
पवित्राणि समारोप्य प्रणम्याग्नौ शिवं यजेत् ॥०३३।  
प्रायश्चित्तं ततो ऽस्त्रेण हुत्वा[^२] पूर्णाहुतिं यजेत्   ।  
    
:न्  
    
[^१]: दिक्पालेभ्यस्ततो दत्वेति ख, चिह्नितपुस्तकपाठः  
    
[^२]: ततो ऽस्त्रेण कृत्वेति घ, चिह्नितपुस्तकपाठः  
:प् २४१  
    
भुक्तिकामः शिवायाथ कुर्यात् कर्मसमर्पणं   ॥०३४।  
त्वत्प्रसादेन कर्मेदं मास्तु फलसाधकं ।  
मुक्तिकामस्तु कर्मेदं मास्तु मे नाथ बन्धकं ॥०३५।  
वह्निस्थं नाडीयोगेन शिवं संयोजयेछिवे ।  
हृदि न्यस्याग्निसङ्घातं पावकं च विसर्जयेत् ॥०३६।  
समाचम्य प्रविश्यान्तः कुम्भानुगतसंवरान् ।  
शिवे संयोज्य साक्षेपं क्षमस्वेति विसर्जयेत् ॥०३७।  
विसृज्य लोकपालादीनादायेशात् पवित्रकं ।  
सति चण्डेश्वरे पूजां कृत्वा दत्वा पवित्रकं ॥०३८।  
तन्निर्माल्यादिकं तस्मै सपवित्रं समर्पयेत् ।  
अथवा स्थण्डिले चण्डं विधिना पूर्ववद्यजेत् ॥०३९।  
यत् किञ्चिद्वार्षिकं कर्म कृतं न्यूनाधिकं मया   ।  
तदस्तु परिपूर्णं मे चण्ड नाथ तवाज्ञया ॥०४०।  
इति विज्ञाप्य देवेशं नत्वा स्तुत्वा विसर्जयेत् ।  
त्यक्तनिर्माल्यकः शुद्धः स्नापयित्वा शिवं यजेत्   ।०४१।  
पञ्चयोजनसंस्थो ऽपि पवित्रं गुरुसन्निधौ ॥०४१एफ़्।  
    
\{इत्य् आदिमहापुराणे आग्नेये पवित्रारोहणं नाम एकोनाशीतितमो ऽध्यायः ॥  }
    