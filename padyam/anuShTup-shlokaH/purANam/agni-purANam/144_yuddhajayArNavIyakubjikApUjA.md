+++
title = "१४४ युद्धजयार्णवीयकुब्जिकापूजा"

+++

\{अथ चतुश् चत्वारिंशदधिकशततमो ऽध्यायः कुब्जिकापूजा  }
    
 ईश्वर उवाच  
श्रीमतीं कुब्जिकां वक्ष्ये धर्मार्थादिजयप्रदां   ।  
पूजयेन्मूलमन्त्रेण परिवारयुतेन वा ॥००१।  
ॐ ऐं ह्रौं श्रीं खैं ह्रें हसक्षमलचवयम्भगवति  
अम्बिके ह्रां ह्रीं क्ष्रीं क्षौं क्ष्रूं क्रीं कुब्जिके  
ह्रां ॐ ङञनणमे अघोरमुखि व्रां छ्रां  
    
:न्  
    
[^१]: खं मृत्यौ वुञ्चनामाख्य इति ज॥  
:प् ९७

छीं किलि २ क्षौं विच्चे ख्यों श्रीं क्रों ॐ ह्रों ऐं  
वज्रकुब्जिनि[^१] स्त्रीं त्रैलोक्यकर्षिणि ह्रीं कामाङ्गद्राविणि  
ह्रीं स्त्रीं महाक्षोभकारिणि ऐं ह्रीं क्ष्रीं ऐं  
ह्रों श्रीं फें क्षौं नमो भगवति क्ष्रौं कुब्जिके ह्रों  
ह्रों क्रैं ङञणनमे अघोरमुखि छ्राञ्छां विच्चे ॐ किलि  
[^२]:  
कृत्वा कराङ्गन्यासञ्च सन्ध्यावन्दनमाचरेत् ।  
वामा ज्येष्ठा तथा रौद्रीं सन्ध्यात्रयमनुक्रमात्   ॥००२।  
    
कुलवागीशि विद्महे महाकालीति धीमहि । तन्नः कौली  
प्रचोदयात्  
मन्त्राः पञ्च प्रणवाद्याः पादुकां पूजयामि च   ।  
मध्ये नाम चतुर्थ्यन्तं द्विनवात्मकवीजकाः ॥००३।  
नमोन्ता वाथ षष्ट्या तु सर्वे ज्ञेया वदामि तान्   ।  
कौलीशनाथः सुकला जन्मतः कुब्जिका ततः ॥००४।  
श्रीकण्ठनाथः कौलेशो गगनानन्दनाथकः   ।  
चटुला देवी मैत्रीशी कराली तूर्णनाथकः   ॥००५।  
अतलदेवी श्रीचन्द्रा देवीत्यन्तास्ततस्त्विमे ।  
भगात्मपुङ्गणदेवमोहनीं पादुकां यजेत् ॥००६।  
अतीतभुवनानन्दरत्नाढ्यां पादुकां यजेत् ।  
ब्रह्मज्ञानाथ कमला परमा विद्यया सह ॥००७।  
विद्यादेवीगुरुशुद्धिस्त्रिशुद्धिं प्रवदामि ते ।  
गगनश् चटुली चात्मा पद्मानन्दो मणिः कला   ॥००८।  
    
:न्  
    
[^१]: वह्निकुब्जिनि इति ख॥ , छ॥ च  
:प् ९८  
    
कमलो माणिक्यकण्ठो गगनः कुमुदस्ततः ।  
श्रीपद्मो भैरवानन्दो देवः कमल इत्य् अतः ॥००९।  
शिवो भवो ऽथ कृष्णश् च नवसिद्धाश् च षोडश   ।  
चन्द्रपूरो ऽथ गुल्मश् च शुभः कामो ऽतिमुक्तकः[^१]   ॥०१०।  
कण्ठो वीरः[^२] प्रयोगो ऽथ कुशलो देवभोगकः   ।  
विश्वदेवः खड्गदेवो रुद्रो धातासिरेव च ॥०११।  
मुद्रास्फीटी वंशपूरो भोजः षोडश सिद्धकाः   ।  
समयान्यस्तु देहस्तु षोढान्यासेन यन्त्रितः ॥०१२।  
प्रक्षिप्य मण्डले पुष्पं मण्डलान्यथ पूजयेत्   ।  
अनन्तञ्च महान्तञ्च सर्वदा शिवपादुकां ॥०१३।  
महाव्याप्तिश् च शून्यञ्च पञ्चतत्त्वात्ममण्डलं   ।  
श्रीकण्ठनाथपादुकां शङ्करानन्तकौ यजेत्   ॥०१४।  
सदाशिवः पिङ्गलश् च भृग्वानन्दश् च नाथकः   ।  
लाङ्गूलानन्दसंवर्तौ मण्डलस्थानके यजेत् ॥०१५।  
नैरृत्ये श्रीमहकालः पिनाकी च महेन्द्रकः   ।  
खड्गो भुजङ्गो वाणश् च अघासिः शब्दको वशः   ॥०१६।  
आज्ञारूपो नन्दरूपो बलिन्दत्वा क्रमं यजेत् ।  
    
ह्रीं खं खं हूं सौं वटुकाय अरु २ अर्घं पुष्पं  
धूपं दीपङ्गन्धं बलिं पूजां गृह्ण २ नमस्तुभ्यं ।  
ॐ ह्रां ह्रीं ह्रूं क्षें क्षेत्रपालाय अवतर २  
महाकपिलजटाभार भास्वरत्रिनेत्रज्वालामुख एह्येहि  
गन्ह्दपुष्पबलिपूजां गृह्ण २ खः खः ॐ कः ॐ  
लः ॐ महाडामराधिपतये[^३] स्वाहा  
    
:न्  
    
[^१]: कामो ऽथ मुक्तक इति ज॥ , छ॥ , ञ॥ च  
    
[^२]: वटो वीर इति ज॥ , छ॥ च  
    
[^३]: प्रमथाधिपतये इति ङ॥ । महामायाधिपतये इति ज॥  
:प् ९९  
    
बलिशेषे ऽथ यजेत् ह्रीं ह्रूं हां श्रीं वै त्रिकूटकं   ॥०१७।  
वामे च दक्षिणे ह्य् अग्रे याम्ये निशानाथपादुकाः   ।  
दक्षे तमोरिनाथस्य हग्रे कालानलस्य च ॥०१८।  
उड्डियाणं जालन्धरं पूर्णं वै कामरुपकं   ।  
गगनानन्ददेवञ्च स्वर्गानन्दं सवर्गकं[^१] ॥०१९।  
परमानन्ददेवञ्च[^२] सत्यानन्दस्य पादुकां[^३] ।  
नागानन्दञ्च वर्गाख्यमुक्तान्ते रत्नपञ्चकं ॥०२०।  
सौम्ये शिवे यजेत् षट्कं सुरनाथस्य पादुकां ।  
श्रीमत्समयकोटीशं विद्याकोटीश्वरं यजेत्   ॥०२१।  
कोटीशं विन्दुकोटीशं सिद्धकोटीश्वरन्तथा   ।  
सिद्धचतुष्कमाग्नेय्यां अमरीशेश्वरं यजेत् ॥०२२।  
चक्रीशनाथं कुरुङ्गेशं वृत्रेशञ्चन्द्रनाथकं[^४]   ।  
यजेद्गन्धादिभिश् चैतान् याम्ये विमलपञ्चकं ॥०२३।  
यजेदनादिविमलं सर्वज्ञविमलं ततः ।  
यजेद्योगीशविमलं सिद्धाख्यं समयाख्यकं ॥०२४।  
नैऋत्ये चतुरो देवान्[^५] जयेत् कन्दर्पनाथकं ।  
पूर्वाः शक्तीश् च सर्वाश् च[^६] कुब्जिकापादुकां यजेत्   ॥०२५।  
    
:न्  
    
[^१]: स्वर्गानन्दञ्च देवकमिति घ॥ , ञ॥ च  
    
[^२]: पन्नगानन्ददेवञ्चेति ञ॥ । पवनानन्ददेवञ्चेति ज॥  
    
[^३]: मर्त्यानन्दस्य पादुकामिति ख॥ , ग॥ , ङ॥ , झ॥ , ज॥ च  
    
[^४]: भूतोशं मन्त्रनायकमिति ज॥ । भूतीशं मन्त्रनायकमिति  
ञ॥  
    
[^५]: चतुरो वेदानिति ख॥ , छ॥ , ज॥ च  
    
[^६]: पूर्वान् सशक्तीन् सर्वांश्चेति ज॥ , ञ॥ च  
:प् १००  
    
नवातङ्केन मन्त्रेण पञ्चप्रणवकेन वा ।  
सहस्राक्षमनवद्यं विष्णुं शिवं सदा यजेत्[^१]   ॥०२६।  
पूर्वाच्छिवान्तं ब्रह्मादि ब्रह्माणी च महेश्वरी   ।  
कौमारी वैष्णवी चैव वाराही शक्रशक्तिका   ॥०२७।  
चामुण्डा च महालक्ष्मीः पूर्वादीशान्तमर्चयेत्   ।  
डाकिनी राकिनी पूज्या लाकिनी काकिनी तथा ॥०२८।  
शाकिनी याकिनी पूज्या वायव्यादुग्रषट्षु च   ।  
यजेद् ध्यात्वा ततो देवीं द्वात्रिंशद्वर्णकात्मकां   ॥०२९।  
पञ्चप्रणवकेनापि ह्रीं कारेणाथवा यजेत् ।  
नीलोत्पलदलश्यामा षड्वक्त्रा[^२] षट्प्रकारिका   ॥०३०।  
चिच्छक्तिक्तिरष्टादशाख्या बाहुद्वादशसंयुता   ।  
सिंहासनसुखासीना प्रेतपद्मोपरिस्थिता ॥०३१।  
कुलकोटिसहस्राढ्या कर्कोटो मेखलास्थितः ।  
तक्षकेणोपरिष्टाच्च गले हारश् च वासुकिः ॥०३२।  
कुलिकः कर्णयोर्यस्याः कूर्मः कुण्डलमण्डलह्ः   ।  
भ्रुवोः पद्मो मकापद्मो वामे नागः कपालकः   ॥०३३।  
अक्षसूत्रञ्च खट्वाङ्गं शङ्कं पुस्तञ्च दक्षिणे   ।  
त्रिशूलन्तदर्पणं खड्गं रत्नमालाङ्कुशन्धनुः[^३]   ॥०३४।  
श्वेतमूर्ध्वमुखन्देव्या ऊर्ध्वश्वेतन्तथापरं   ।  
पूर्वास्यं पाण्डरं क्रोधि दक्षिणं कृष्णवर्णकं   ॥०३५।  
    
:न्  
    
[^१]: सदाशिवं स्वयं यजेदिति ङ॥ , छ॥ , ज॥ च  
    
[^२]: षड्वर्णेति ज॥  
    
[^३]: वनमालङ्कुशं धनुरिति घ॥ , ङ॥ च  
:प् १०१  
    
हिमकुन्देन्दभं सौम्यं ब्रह्मा पादतले स्थितः ।  
विष्णुस्तु जघने रुद्रो हृदि कण्ठे तथेश्वरः   ॥०३६।  
सदाशिवो ललाटे स्याच्छिवस्तस्योर्ध्वतः स्थितः ।  
आघूर्णिता कुब्जिकैवन्ध्येया पूजादिकर्मसु ॥०३७।  
    
\{इत्य् आग्नेये महापुराणे युद्धजयार्णवे कुब्जिकापूजा नाम चतुश् चत्वारिंशदधिकशततमो ऽध्यायः ॥  }
    