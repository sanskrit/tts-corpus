+++
title = "१८२ सप्तमीव्रतानि"

+++
    
\{अथ द्व्यशीत्यधिकशततमो ऽध्यायः ॥  \}
    
सप्तमीव्रतानि  
    
अग्निर् उवाच  
सप्तमीव्रतकं वक्ष्ये सर्वेषां भुक्तिमुक्तिदं[^२]   ।  
माघमासे ऽब्जके शुक्ले सूर्यं प्रार्च्य विशोकभाक्   ॥००१।  
सर्वावाप्तिस्तु सप्तभ्यां मासि भाद्रे ऽर्कपूजनात् ।  
पौषे मासि सिते ऽनश्नन् प्रार्च्यार्कं पापनाशनं   ॥००२।  
कृष्णपक्षे तु माघस्य सर्वावाप्तिस्तु सप्तमी ।  
फाल्गुने तु सिते नन्दा सप्तमी चार्कपूजनात् ॥००३।  
मार्गशीर्षे सिते प्रार्च्य सप्तमी चापराजिता ।  
मार्गशीर्षे सिते चाव्दं पुत्रीया सप्तमी स्त्रियाः   ॥००४।  
    
\{इत्य् आग्नेये महापुराणे सप्तमीव्रतानि नाम द्व्यशीत्यधिकशततमो ऽध्यायः ॥  }
    
:न्  
    
[^१]: मार्गशीर्षे चरेद्व्रतमिति घ॥ , ज॥ , झ॥ , ट॥ च  
    
[^२]: सर्वथा भुक्तिमुक्तिदमिति घ॥ , ज॥ , झ॥ च  
:प् २०८  
    