+++
title = "१३० युद्धजयार्णवीयमण्डलं"

+++

\{अथ त्रिंशदधिकशततमो ऽध्यायः\}

घातचक्रं  
    
ईश्वर उवाच  
मण्डलानि प्रवक्ष्यामि चतुर्धा विजयाय हि ।  
कृत्तिका च मघा पुष्पं पूर्वा चैव तु फल्गुनी   ॥००१।  
विशाखा भरणी चैव पूर्वभाद्रपदा तथा ।  
आग्नेयमण्डलं भद्रे तस्य वक्ष्यामि लक्षणं   ॥००२।  
यद्यत्र चलते वायुर्वेष्टनं शशिसूर्ययोः ।  
भूमिकम्पो ऽथ निर्घातो ग्रहणं चन्द्रसूर्ययोः   ॥००३।  
धूमज्वाला दिशां दाहः केतोश् चैव प्रदर्शनं   ।  
रक्तवृष्टिश्चोपतापः पाषाणपतनन्तथा   ॥००४।  
नेत्ररोगो ऽतिसारश् च अग्निश् च प्रबलो भवेत् ।  
स्वल्पक्षीरास् तथा गावः स्वल्पपुष्पफला द्रुमाः   ॥००५।  
विनाशश् चैव शस्यानां स्वल्पवृष्टिं विनिर्दिशेत्   ।  
चातुर्वर्णाः प्रपीड्यन्ते क्षुधार्ता अखिला नराः   ॥००६।  
सैन्धवा यामुनाश् चैव गुर्जका भोजवाह्णिकाः   ।  
जालन्धरं च काश्मीरं सप्तमञ्चोत्तरापथम् ॥००७।  
देशाश् चैते विनश्यन्ति तस्मिन्नुत्पातदर्शने ।  
हस्ता चित्रा मघा स्वाती मृगो वाथ पुनर्वसुः ॥००८।  
उत्तराफल्गुनी चैव अश्विनी च तथैव च ।  
:प् ६४  
    
यदात्र भवते[^१] किञ्चिद्वायव्यन्तं विनिर्दिशेत् ॥००९।  
नष्टधर्माः प्रजाः सर्वा हाहाभूता विचेतसः   ।  
डाहलः कामरूपञ्च कलिङ्गः कोशलस् तथा   ॥०१०।  
अयोध्या च अवन्ती च नश्यन्ते कोङ्कणान्ध्रकाः   ।  
अश्लेषा चैव मूलन्तु पूर्वाषाढा तथैव च ॥०११।  
रेवती वारुणं ह्य् ऋक्षन्तथा भाद्रपदोत्तरा   ।  
यदात्र चलते[^२] किञ्चिद्वारुणं तं विनिर्दिशेत् ॥०१२।  
बहुक्षीरघृता गावो बहुपुष्पफला द्रुमाः   ।  
आरोग्यं तत्र जायेत बहुशस्या च मेदिनी ॥०१३।  
धान्यानि च समर्घानि सुखिक्षं पार्थिव भवेत् ।  
प्परस्परं नरेन्द्राणां सङ्ग्रामो दारुणो भवेत्   ॥०१४।  
ज्येष्ठा च रोहिणी चैव अनुराधा च वैष्णवम्   ।  
धनिष्ठा चोत्तराषाढा अभिजित् सप्तमन्तथा ॥०१५।  
यदात्र शलते[^३] किञ्चिन् माहेन्द्रं तं विनिर्दिशेत् ।  
प्रजाः समुदितास्तस्मिन् सर्वरोगविवर्जिताः ॥०१६।  
सन्धिं कुर्वन्ति राजानः सुभिक्षं पार्थिवं शुभम्   ।  
ग्रामस्तु द्विविधो ज्ञेयो मुखपुच्छकरो महान् ॥०१७।  
चन्द्रो राहुस् तथादित्य एकराशौ यदि स्थितः[^४] ।  
मुखग्रामस्तु विज्ञेयो यामित्रे पुच्छ उच्यते ॥०१८।  
    
:न्  
    
[^१]: यद्यत्र भ्वते इति ज॥  
    
२,३ यदात्र लभते इति छ॥  
    
[^४]: यथा स्थित इति ख॥ , ग॥ , घ॥ , ङ॥ , ज॥ च । यदा स्थित इति ज॥ , झ॥ च  
:प् ६५  
    
भानोः पञ्चदशे ह्य् ऋक्षे यदा चरति चन्द्रमाः   ।  
तिथिच्छेदे[^१] तु सम्प्राप्ते सोमग्रामं विनिर्दिशेत् ॥०१९।  
    
\{इत्य् आग्नेये महापुराणे युद्धजयार्णवे मण्डलं नाम त्रिंशदधिकशततमो ऽध्यायः ॥  }
    