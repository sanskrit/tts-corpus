+++
title = "१६४ नवग्रहहोमः"

+++

\{अथ चतुःषष्ट्यधिकशततमो ऽध्यायः\}

नवग्रहहोमः  
    
पुष्कर उवाच  
श्रीकामः शान्तिकामो वा ग्रहयज्ञं समारभेत्   ।  
वृष्ट्यायुःपुष्टिकामो वा तथैवाभिचरन् पुनः   ॥००१।  
    
:न्  
    
[^१]: मनुष्यादीनिति ख॥ , छ॥ च  
    
[^२]: आयुः प्रज्ञाधनमिति ज॥ । आयुः प्रजां बलमिति घ॥  
    
[^३]: प्रीताः पितृपितामहा इति ङ॥  
:प् १५४  
    
सूर्यः सोमो मङ्गलश् च बुधश्चाथ बृहस्पतिः   ।  
शुक्रः शनैश् चरो राहुः केतुश्चेति ग्रहाः स्मृताः   ॥००२।  
ताम्रकात् स्फटिकाद्रक्तचन्दनात् स्वर्णर्कादुभौ ।  
रजतादयसः शीशात् ग्रहाः कार्याः क्रमादिमे   ॥००३।  
सुवर्णैर् वायजेल्लिख्य गन्धमण्डलकेषु वा ।  
यथावर्णं प्रदेयानि वासांसि कुसुमानि च ॥००४।  
गन्धाश् च वलयश् चैव धूपो देयस्तु गुग्गुलुः ।  
कर्तव्या मन्त्रयन्तश् च चरवः प्रतिदैवतं ॥००५।  
आकृष्णेन इमं देवा अग्निर्मूर्धा दिवः ककुत्   ।  
उद्बुद्ध्यस्वेति च ऋचो यथासङ्ख्यं प्रकीर्तिताः   ॥००६।  
वृहस्पते अतियदर्यस्तथैवाल्पात् परिश्रुतः ।  
शन्नो देवीस् तथा काण्डात् केतुं कृन्वन्निमास् तथा   ॥००७।  
अर्कः पालाशः खदिरो ह्य् अपामार्गोथ[^१] पिप्पलः   ।  
उदुम्बरः शमी दुर्वा कुशाश् च समिधः क्रमात्   ॥००८।  
एकैकस्यात्राष्टशतमष्टाविंशतिरेव वा ।  
होतव्या मधुसर्पिर्भ्यां दध्ना चैव समन्विताः   ॥००९।  
गुडौदनं पायसं च हविष्यं क्षीरयष्टिकं   ।  
दध्योदनं हविः पूपान् मांसं चित्रान्नमेव च   ॥०१०।  
दद्याद्ग्रहक्रमदेतद्द्विजेभ्यो भोजनं बुधः ।  
शक्तितो वा यथालाभं सत्कृत्य विधिपूर्वकं ॥०११।  
धेनुः शङ्खस् तथानड्वान् हेम वासो हयस् तथा   ।  
    
:न्  
    
[^१]: खदिरस्त्वपामार्गो ऽथेति ग॥ , घ॥ , ञ॥ च  
:प् १५५  
    
कृष्णा गौरायसश्छाग एता वै दक्षिणाः क्रमात्   ॥०१२।  
यश् च यस्य यदा दूष्यः[^१] स तं यत्नेन पूजयेत्   ।  
ब्रह्मणैषां वरो दत्तः पूजिताः पूजितस्य च   ॥०१३।  
ग्रहाधीना नरेन्द्राणा[^२] मुछ्रयाः पतनानि च   ।  
भावभावो च जगतस्तस्मात् पूज्यतमा ग्रहाः ॥०१४।  
    
\{इत्य् आग्नेये महापुराणे नवग्रहहोमो नाम चतुःषष्ट्यधिकशततमो ऽध्यायः ॥  }
    