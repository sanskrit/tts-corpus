+++
title = "३६६ सामान्यनामलिङ्गानि"

+++

\{अथ षट्षष्ट्यधिकत्रिशततमो ऽध्यायः\}

सामान्यनामलिङ्गानि  
    
अग्निर् उवाच  
सामान्यान्य् अथ वक्ष्यामि नामलिङ्गानि तच्छृणु   ।  
सुकृती पुण्यवान् ध्नयो महेच्छस्तु महाशयः   ॥००१।  
प्रवीणनिपुणाभिज्ञविज्ञनिष्णातशिक्षिताः   ।  
स्युर्वदान्यस्थूललक्षदानशौण्डा बहुप्रदे ॥००२।  
कृती कृतज्ञः कुशल आसक्तोद्युक्त उत्सुकः ।  
इभ्य आढ्यः परिवृढो ह्य् अधिभूर्नायको ऽधिपः   ॥००३।  
लक्ष्मीवान् लक्ष्मणः श्रीलः स्वतन्त्रः स्वैर्य्  
अपावृतः ।  
खलपूः स्याद्वहुकरो दीर्घसूत्रश्चिरक्रियः ॥००४।  
जाल्मो ऽसमीक्ष्यकारी स्यात् कुण्ठो मन्दः क्रियासु यः   ।  
कर्मशूरः कर्मठः स्याद्भक्षको घस्मरो ऽद्मरः   ॥००५।  
लोलुपो गर्धलो गृध्रुर्विनीतप्रश्रितौ तथा ।  
धृष्टे धृष्णुर्वियातश् च निभृतः प्रतिभान्विते   ॥००६।  
प्रगल्भो भीरुको भीरुर्वन्दारुरभिवादके ।  
भूष्णुर्भविष्णुर्भविता ज्ञाता विदुरबिन्दुकौ   ॥००७।  
मत्तशौण्डोत्कटक्षीवाश् चण्डस्त्वत्यन्तकोपनः   ।  
:प् २९६  
    
देवानञ्चति देवद्र्यङ्विश्वद्र्यङ्विश्वगञ्चति ॥००८।  
यः सहाञ्चति स सध्र्यङ् स तिर्यङ् यस्तिरो ऽञ्चति ।  
वाचोयुक्तिः पटुर्वाग्मी वावदूकश् च वक्तरि ॥००९।  
स्याज्जल्पकस्तु वाचालो वाचाटो बहुगर्ह्यवाक् ।  
अपध्वस्तो धिक्कृतः स्याद्बद्धे कीलितसंयतौ ॥०१०।  
वरणः शब्दनो नान्दीवादी नान्वीकरः समाः   ।  
व्यसनार्तोपरक्रौ द्वौ बद्धे कीलितसंयतौ[^१] ॥०११।  
विहिस्तव्याकुलौ तुल्यौ नृशंसक्रूरघातुकाः ।  
पापो धूर्तो वञ्चकः स्यान्मूर्खे वैदेहवालिशौ   ॥०१२।  
कदर्ये कृपणक्षुद्रौ मार्गणो याचकार्थिनौ ।  
अहङ्कारवानहंयुः स्याच्छुभंयुस्तु शुभान्वितः   ॥०१३।  
कान्तं मनोरमं रुच्यं हृद्याभीष्टे ह्य् अभीप्सिते   ।  
असारं फल्गु शून्यं वै मुख्यवर्यवरेण्यकाः   ॥०१४।  
श्रेयान् श्रेष्ठः पुष्कलः स्यात्प्राग्र्याग्र्यग्रीयमग्रिमं   ।  
वड्रोरु विपुलं पीनपीव्नी तु स्थूलपीवरे ॥०१५।  
स्तोकाल्पक्षुल्लकाः सूक्ष्मं श्लक्ष्णं दभ्रं  
कृशन्तनु ।  
मात्राकुटीलवकणा भूयिष्ठं पुरुहं पुरु   ॥०१६।  
अखण्डं पूर्णसकलमुपकण्ठान्तिकाभितः   ।  
समीपे सन्निधाभ्यासौ नेदिष्टं सुसमीपकं   ॥०१७।  
सुदूरे तु दविष्ठं स्याद्वृत्तं निस्तलवर्तुले ।  
उच्चप्रांशून्नतोदग्रा ध्रुवो नित्यः सनातनः   ॥०१८।  
आविद्धं कुटिलं भुग्नं वेल्लितं वक्रमित्यपि ।  
    
:न्  
    
[^१]: पाठो ऽयं पुररुक्तिदोषेण दुष्टः  
:प् २९७  
    
चञ्चलं तरलञ्चैव कठोरं जठरं दृढं   ॥०१९।  
प्रत्यग्रो ऽभिनवो नव्यो नवीनो नूतनो नवः ।  
एकतानो ऽनन्यवृत्तिरुच्चण्डमविलम्बितं ॥०२०।  
उच्चावचं नैकभेदं सम्बाधकलिलं तथा ।  
तिमितं स्तिमितं क्लिन्नमभियोगत्वभिग्रहः ॥०२१।  
स्फातिर्वृद्धौ प्रथा ख्यातौ समाहारः समुच्चयः   ।  
अपहारस्त्वपचयो विहारस्तु परिक्रमः ॥०२२।  
प्रत्याहार उपादानं निर्हारो ऽभ्यवकर्षणं ।  
विघ्नो ऽन्तरायः प्रत्यूहः स्यादास्यात्वासना स्थितिः   ॥०२३।  
सन्निधिः सन्निकर्षः स्यात्मङ्क्रमो दुर्गसञ्चरः   ।  
उपलम्भस्त्वनुभवः प्रत्यादेशो निराकृतिः ॥०२४।  
परिरम्भःपरिष्वङ्गः संश्लेष उपगूहनं   ।  
अनुमा पक्षहेत्वाद्यैर् डिम्बे भ्रमरविप्लवौ ॥०२५।  
असन्निकृष्तार्थज्ञानं शब्दाद्धि शाब्दमीरितं   ।  
सादृश्यदर्शनात्तुल्ये बुद्धिः स्यादुपमानकं   ॥०२६।  
कार्यं दृष्ट्वा विना नस्यादर्थापत्तिः परार्थधीः   ।  
प्रतियोगिन्यागृहीते भुवि नास्तीत्यभावकः ।०२७।  
इत्यादिनामलिङ्गो हि हरिरुक्तो नृबुद्धये ॥०२७एफ़्।  
    
\{इत्य् आग्नेये महापुराणे सामान्यनामलिङ्गानि नाम षट्षष्ट्यधिकत्रिशततमो ऽध्यायः ॥  }
:प् २९८  
    