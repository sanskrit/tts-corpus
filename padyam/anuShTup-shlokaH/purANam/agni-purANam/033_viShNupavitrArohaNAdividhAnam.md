+++
title = "०३३ विष्णुपवित्रारोहणादिविधानम्"

+++

\{अथ त्रयस्त्रिंशो ऽध्यायः\}

पवित्रारोहणविधानं  
    
अग्निर् उवाच  
पवित्रारोहणं वक्ष्ये वर्षपूजाकलं हरेः ।  
आषाढादौ कार्तिकान्ते प्रतिपद्वनदा तिथिः[^१] ॥००१।  
श्रिया गौर्या गणेशस्य सरस्वत्या गुहस्य च ।  
मार्तण्डमातृदुर्गाणां नागर्षिहरिमन्मथैः   ॥००२।  
शिवस्य ब्रह्मणस्तद्वद्द्वितीयादितिथेः क्रमात् ।  
यस्य देवस्य यो भक्तः पवित्रा तस्य सा तिथिः ॥००३।  
आरोहणे तुल्यविधिः पृथक् मन्त्रादिकं यदि ।  
    
:न्  
    
[^१]: वर्धते तिथिरिति ख, चिह्नितपुस्तकपाठः  
:प् ९३  
    
सौवर्णे राजतं ताम्रं नेत्रकार्पासिकादिकं ॥००४।  
ब्राह्मण्या कर्तितं सूत्रं तदलाभे तु संस्कृतं   ।  
त्रिगुणं त्रिगुणीकृत्य तेन कुर्यात् पवित्रकं ॥००५।  
अष्तोत्तरशतादूर्ध्वं तदर्धं चोत्तमादिकं ।  
क्रियालोपाविघातार्थं यत्त्वयाभिहितं प्रभो ॥००६।  
मया तत् क्रियते देव यथा यत्र पावित्रकं ।  
अविघ्नं तु भवेदत्र कुरु नाथ जयाव्यय ॥००७।  
प्रार्थ्य तन्मण्डलायादौ गायत्र्या बन्धयेन्नरः   ।  
ॐ नारायणाय विद्महे वासुदेवाय धीमहि ॥००८।  
तन्नो विष्णुः प्रचोदयात् देवदेवानुरूपतः ।  
जानूरुनाभिनामान्तं प्रतिमासु पवित्रकं ॥००९।  
पादान्ता वनमाला स्यादष्टोत्त्रसहस्रतः[^१] ।  
माला तु कल्पसाध्यं वा द्विगुणं षोडशाङ्गुलात्   ॥०१०।  
कर्णिका केशरं पत्रं मन्त्राद्यं[^२] मण्डलान्तकं   ।  
मण्डलाङ्गुलमात्रैकचक्राब्जाद्यौ[^३] पवित्रकं   ॥०११।  
स्थण्डिले ऽङ्गुलमानेन आत्मनः सप्तविंशतिः   ।  
आचार्याणां च सूत्राणि पितृमात्रादिपुस्तके ॥०१२।  
नाभ्यन्तं द्वादशग्रन्थिं तथा गन्धपवित्रके ।  
द्व्यङ्गुलात् कल्पनादौ द्विर्माला चाष्टोत्तरं शतं   ॥०१३।  
अथवार्कचतुर्विंशषड्त्रिंशन्मालिका द्विजः ।  
अनामामध्यमाङ्गुष्ठैर् मन्दाद्यैः मालिकार्थिभिः [^४]   ॥०१४।  
    
:न्  
    
[^१]: पादान्तरेण माला स्यादष्टोत्तरसहस्रशः इति ग,  
चिह्नितपुस्तकपाठः  
    
[^२]: गदाद्यमिति घ, चिह्नितपुस्तकपाठः  
    
[^३]: चक्राङ्गदौ पवित्रके इति घ, चिह्नितपुतकपाठः  
    
[^४]: मन्दादौ इति ख, ग, चिह्नितपुस्तकद्वयपाठः मन्द्राद्यैर् इति घ,  
चिह्नितपुस्तकपाठः  
:प् ९४  
    
कनिष्टादौ द्वादश वा ग्रन्थयः स्युः पवित्रके   ।  
रवेः कुम्भहुताशादेः सम्भवे विष्णुवन्मतम्   ॥०१५।  
पीठस्य पीठमानं स्यान्मेखलान्ते च कुण्डकं   ।  
यथाशक्ति सूत्रग्रन्थिपरिचारेथ वैष्णवे ॥०१६।  
सूत्राणि वा सप्तदश सूत्रेण त्रिविभक्तके[^१] ।  
रोचनागुरुकर्पूरहरिद्राकुङ्कुमादिभिः ॥०१७।  
रञ्जयेच्चन्दनाद्यैर् वा स्नानसन्ध्यादिकृन्नरः ।  
एकादश्यां यागगृहे भगवन्तं हरिं जयेत् ॥०१८।  
समस्तपरिवाराय बलिं पीठे समर्चयेत् ।  
क्ष्यौं क्षेत्रपालाय द्वारान्ते द्वारोपरि तथा श्रियं   ॥०१९।  
धात्रे दक्षे विधात्रे च गङ्गाञ्च यमुनां तथा   ।  
शङ्खपद्मनिधी पूज्य मध्ये वास्त्वपसारणं   ॥०२०।  
सारङ्गायेति भूतानां भूतशुद्धिं स्थितश् चरेत्   ॥०२०एफ़्।  
ॐ ह्रूं हः फट् ह्रूं[^२] गन्धतन्मात्रं संहरामि  
नमः ॥  
    
ॐ ह्रूं हः फट् ह्रूं[^३] रसतन्मात्रं संहरामि  
नमः  
ॐ ह्रूं हः फट् ह्रूं[^४] रूपतन्मात्रं संहरामि  
नमः ॥  
    
ॐ ह्रूं हः फट् ह्रूं[^५] स्पर्शतन्मात्रं संहरामि  
नमः  
    
:न्  
    
[^१]: त्रिसूत्राणि च भद्रके इति घ, चिह्नितपुस्तकपाठः  
    
[^२]: ॐ हूं हः फट् हूमिति ग, चिह्नितपुस्तकपाठः ॐ ह्रां  
हः फट् ह्रूमिति ङ, चिह्नितपुस्तकपाठः  
    
[^२]: ॐ ह्रीं हः फट् ह्रूनिति ङ, चिह्नितपुस्तकपाठः  
    
[^३]: ॐ ह्रां हः ह्रूं इति ग, चिह्नितपुस्तकपाठः ॐ ह्रां  
हः फट् ह्रीमिति ङ, चिह्नितपुस्तकपाठः  
    
[^४]: ॐ ह्रां हः फट् इति ग, चिह्नितपुस्तकपाठः  
:प् ९५  
    
ॐ ह्रूं हः फट् ह्रूं[^१] शब्दतन्मात्रं संहरामि  
नमः ॥  
पञ्चोद्घातैर् गन्धतन्मात्ररूपं भूमिमण्डलं   ।  
चतुरस्रञ्च पीतञ्च कठिनं वज्रलाञ्छितम् ॥०२१।  
इन्द्राधिदैवतं पादयुग्ममध्यगतं स्मरेत् ।  
शुद्धञ्च रसतन्मात्रं प्रविलिप्याथ संहरेत् ॥०२२।  
रसमात्ररूपमात्रे क्रमेणानेन पूजकः ॥०२२एफ़्।  
    
ॐ ह्रीं हः फट् ह्रूं[^२] रसतन्मात्रं संहरामि  
नमः  
    
ॐ ह्रूं हः फट्[^३] रूपतन्मात्रं संहरामि नमः  
    
ॐ ह्रीं हः फट् ह्रूं स्पर्शतन्मात्रं संहरामि  
नमः  
    
ॐ ह्रीं हः फट् ह्रूं[^४] शब्दतन्मात्रं संहरामि  
नमः  
जानुनाभिमध्यगतं[^५] श्वेतं वै पद्मलाञ्छितं   ।  
शुक्लवर्णं चार्धचन्द्रं ध्यायेद्वरुणदैवतं   ॥०२३।  
चतुर्भिश् च तदुद्घातैः शुद्धं तद्रसमात्रकं   ।  
संहरेद्रूपतन्मात्रै रूपमात्रे च संहरेत् ॥०२४।  
    
ॐ ह्रूं हः फट् ह्रूं रूपतन्मात्रं संहरामि  
नमः  
    
ॐ ह्रूं हः फट् ह्रूं स्पर्शतन्मात्रं संहरामि  
नमः  
    
ॐ ह्रूं हः फट् ह्रूं शब्दतन्मात्रं संहरामि  
नमः  
इति त्रिभिस्तदुद्घातैस्त्रिकोणं वह्निमण्डलम् ।  
नाभिकण्ठमध्यगतं रक्तं स्वस्तिकलाञ्छितं   ॥०२५।  
ध्यात्वानलाधिदैवन्तच्छुद्धं स्पर्शे लयं नयत् ।  
    
:न्  
    
[^१]: ॐ ह्रां हः फट् हमिति ग, चिह्नितपुस्तकपाठ्ः  
    
[^२]: ॐ ह्रीं फट् हमिति ग, चिह्नितपुस्तकपाठः ॐ ह्रूं हः  
फट् हूमिति ङ, चिह्नितपुस्तकपाठः  
    
[^३]: ॐ ह्रीं हः फट् ह्रूं इति ङ, चिह्नितपुस्तकपाठः  
    
[^४]: ॐ ह्रं हः फट् हूमिति ङ, चिह्नितपुस्तकपाठः  
    
[^५]: पद्मासनमध्यगतमिति ङ, चिह्नितपुस्तकपाठः  
:प् ९६

ॐ ह्रौं हः फट् ह्रूं[^१] स्पर्शतन्मात्रं संहरामि  
नमः  
ॐ ह्रौं हः फट् ह्रूं[^२] शब्दतन्मात्रं संहरामि  
नमः ॥  
कण्ठनासामध्यगतं वृत्तं वै वायुमण्डलम्   ॥०२६।  
द्विरुद्घातैर् धूम्रवर्णं ध्यायेच्छुद्धेन्दुलाञ्छितम्   ।  
स्पर्शमात्रं शब्दमात्रैः संहरेद्ध्यानयोगतः   ॥०२७।  
    
ॐ ह्रौं हः फट् ह्रूं शब्दतन्मात्रं संहरामि  
नमः  
एकोद्घातेन चाकाशं शुद्धस्फटिकसन्निभम् ।  
नासापुटशिखान्तस्थमाकाशमुपसंहरेत् ॥०२८।  
शोषणाद्यैर् देहशुद्धिं कुर्यादेवम् क्रमात्ततः   ।  
शुष्कं कलेवरं ध्यायेत् पादाद्यञ्च शिखान्तकम्   ॥०२९।  
यं वीजेन वं वीजेन ज्वालामालासमायुतम्[^३] ।  
देहं रमित्यनेनैव ब्रह्मरन्ध्राद्विनिर्गतम् ॥०३०।  
विन्दुन्ध्यात्वा चामृतस्य तेन भस्मकलेवरम् ।  
सम्प्लावयेल्लमित्यस्मात् देहं सम्पाद्य दिव्यकम् ॥०३१।  
न्यासं कृत्वा करे देहे मानसं यागमाचरेत् ।  
विष्णुं साङ्गं हृदि पद्मे मानसैः कुसुमादिभिः   ॥०३२।  
मूलमन्त्रेण देवेशम्प्रार्चयेद्भुक्तिमुक्तिदम् ।  
स्वागतं देवदेवेश सन्निधौ भव केशव ॥०३३।  
गृहाण मानसीं पूजां यथार्थं[^४] परिभाविताम्   ।  
आधारशक्तिः कूर्माथ पूज्योनन्तो मही ततः   ॥०३४।  
मध्येग्न्यादौ च धर्माद्या अधर्मादीन्द्रमुख्यगम्[^४]   ।  
    
:न्  
    
[^१]: ॐ क्षौं हः फट् क्रूमिति ङ, चिह्नितपुस्तकपाठः  
    
[^२]: ॐ क्षौं हः फट् क्रूमिति ङ, चिह्नितपुस्तकपाठः  
    
[^३]: ज्वालामालासमप्रभमिति ङ, चिह्नितपुस्तकपाठः  
    
[^४]: यथास्वमिति ख, चिह्नितपुस्तकपाठः  
    
[^५]: धर्मादीनिन्द्रादौ विपरीतकानिति ङ, चिह्नितपुस्तकपाठः  
:प् ९७  
    
सत्त्वादि मध्ये पद्मञ्च मायाविद्याख्यतत्त्वके ॥०३५।  
कालतत्त्वञ्च सूर्यादिमण्डलं पक्षिराजकः ।  
मध्ये ततश् च वायव्यादीशान्ता गुरुपङ्क्तिकाः   ॥०३६।  
गणः सरस्वती पूज्या[^१] नारदो नलकूवरः ।  
गुरुर्गुरुपादुका च परो गुरुश् च पादुका ॥०३७।  
पूर्वसिद्धाः परसिद्धाः केशरेषु च शक्तयः   ।  
लक्ष्मीः सरस्वती प्रीतिः कीर्तिः शान्तिश् च कान्तिका   ॥०३८।  
पुष्टिस्तुष्टिर्महेन्द्राद्या मध्ये वाचाहितो हरिः   ।  
धृतिः श्रीरतिकान्त्याद्या मूलेन स्थापितो ऽच्युतः   ॥०३९।  
ॐ अभिमुखो भवेति प्रार्थ्य सन्निहितो भव ।  
विन्यस्यार्घ्यादिकं दत्वा गन्धाद्यैर् मूलतो यजेत् ॥०४०।  
ॐ भीषय भीषय हृत् शिरस्त्रासय वै पुनः   ।  
मर्दय मर्दय शिखा अग्न्यादौ शस्त्रतोस्त्रकं ॥०४१।  
रक्ष रक्ष प्रध्वंसय प्रध्वंसय कवचाय[^२] नमस्ततः   ।  
ॐ ह्रूं[^३] फट् अस्त्राय नमो मूलवीजेन चाङ्गकं   ॥०४२।  
पूर्वदक्षाप्यसौम्येषु मूर्त्यावरणमर्चयेत् ।  
वासुदेवः सङ्कर्षणः प्रद्युम्नश्चानिरुद्धकः   ॥०४३।  
अग्न्यादौ श्रीधृतिरतिकान्तयो मूर्तयो हरेः ।  
शङ्खचक्रगदापद्ममग्न्यादौ पूर्वकादिकं ॥०४४।  
शार्ङ्गञ्च मुषलं खड्गं वनमालाञ्च तद्वहिः   ।  
इन्द्राद्याश् च तयानन्तो नैरृत्यां वरुणस्ततः ॥०४५।  
ब्रह्मेन्द्रेशानयोर्मध्ये अस्त्रावरणकं वहिः ।  
ऐरावतस्ततश्छागो महिषो वानरो झषः ॥०४६।  
    
:न्  
    
[^१]: गणश् च तासु पूज्यो ऽथ इति ङ, चिह्नितपुस्तकपाठः  
    
[^२]: रक्ष रक्ष प्रध्वंसय कवचायेति ङ,  
चिह्नितपुस्तकपाठः  
    
[^३]: ॐ ह्रीमिति ख, चिह्नितपुस्तकपाठः  
:प् ९८  
    
मृगः शशो ऽथ वृषभः कूर्मो हंसस्ततो वहिः   ।  
पृश्निगर्भः कुमुदाद्या द्वारपाला द्वयं द्वयं   ॥०४७।  
पूर्वाद्युत्तरद्वारान्तं हरिं नत्वा बलिं वहिः   ।  
विष्णुपार्षदेभ्यो नमो बलिपीठे बलिं ददेत् ॥०४८।  
विश्वाय विश्वक्सेनात्मने ईशानके यजेत् ।  
देवस्य दक्षिणे हस्ते रक्षासूत्रञ्च बन्धयेत् ॥०४९।  
संवत्सरकृताचार्याः सम्पूर्णफलदायिने ।  
पवित्रारोहणायेदं कौतुकं धारय ॐ नमः   ॥०५०।  
उपवासादिनियमं कुर्याद्वै देवसन्निधौ ।  
उपवासादिनियतो देवं सन्तोषयाम्यहम् ॥०५१।  
कामक्रोधादयः सर्वे मा मे तिष्ठन्तु सर्वथा ।  
अद्यप्रभृति देवेश यावद्वैशेषिकं दिनम् ॥०५२।  
यजमानो ह्य् अशक्तश्चेत् कुर्यान्नक्तादिकं व्रती ।  
हुत्वा विसर्जयेत् स्तुत्वा श्रीकरन्नित्यपूजनम् ॥०५३।  
ॐ ह्रीं[^१] श्रीं श्रीधराय त्रैलोक्यमोहनाय नमः   ॥०५३एफ़्।

\{इत्य् आदिमहापुराणे आग्नेये पवित्रारोहणे श्रीधरनित्यपूजाकथनं नाम त्रयस्त्रिंशोध्यायः  }
    