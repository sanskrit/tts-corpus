+++
title = "१२२ कालगणनं"

+++

\{अथ द्वाविंशत्यधिकशततमो ऽध्यायः\}

कालगणनं  
    
अग्निर् उवाच  
कालः समागणो वक्ष्ये गणितं कालबुद्धये ।  
कालः समागणो ऽर्कघ्नो[^१] मासैश् चैत्रादिभिर्युतः   ॥००१।  
द्विघ्नो द्विस्ट्ःअः सवेदः स्यात् पञ्चाङ्गष्टयुतो  
गुणः[^२] ।  
त्रिष्ठो मध्यो वसुगुणः पुनर्वेदगुणश् च सः   ॥००२।  
अष्टरन्ध्राग्निहीनः[^३] स्यादधः सैकरसाष्टकैः   ।  
मध्यो हीनः षष्टिहतो[^४] लब्धयुक्तस्तथोपरि ॥००३।  
न्यूनः सप्तकृतो वारस्तदधस्तिथिनाडयः ।  
सगुणो द्विगुणश्चोरोद्ध्वं त्रिभिरूनो गुणः पुनः   ॥००४।  
अधः स्वरामसंयुक्तो रसार्काष्टफलैर् युतः   ।  
अष्टाविंशच्छेषपिण्डस्तिथिनाड्या अधः स्थितः   ॥००५।  
    
:न्  
    
[^१]: समागणोर्काब्द इति ख॥ , छ॥ च  
    
[^२]: पञ्चदशयुतो गण इति ज॥  
    
[^३]: अष्टचन्द्राग्निहीन इति ज॥  
    
[^४]: षष्टिहत इति ङ॥  
:प् ३९  
    
गुणस्तिसृभिरूनोर्धं द्वाभ्यां च गुणयेत् पुनः   ।  
मध्ये रुद्रगुणः कार्यो ह्य् अधः सैको नवाग्निभिः[^१]   ॥००६।  
लब्धहीनो[^२] भवेन्मध्यो द्वाविंशतिविवर्जितः ।  
षष्टिशेषे ऋणं ज्ञेयं लब्धमूर्ध्वं विनिक्षिपेत्   ॥००७।  
सप्तविंशतिशेषस्तु ध्रुवो नक्षत्रयोगयोः ।  
मासि मासि क्षिपेद् वारन्द्वात्रिंशद्घटिकास्तिथौ   ॥००८।  
द्वे पिण्डे द्वे च नक्षत्रे नाड्य एकादश ह्य् ऋणे   ।  
वारस्थाने तिथिन्दद्यात् सप्तभिर्भार्गवमाहरेत् ॥००९।  
शेषवाराश् च सूर्याद्या घटिकासु च पातयेत् ।  
पिण्डिकेषु तिथिन्दद्याद्धरेच्चैव चतुर्दश ॥०१०।  
ऋणं धनं धनमृणं क्रमाज् ज्ञेयं चतुर्दशे   ।  
प्रथमे त्रयोदशे पञ्च द्वितीयद्वादशे दश ॥०११।  
पञ्चदशस्तृतीये च तथाचैकादशे स्मृतां ।  
चतुर्थे दशमे चैव भवेदेकोनविंशतिः ॥०१२।  
पञ्चमे नवमे चैव द्वाविंशतिरुदाहृताः ।  
षष्ठाष्टमे त्वखण्डाः स्युश् चतुर्विंशतिरेव च   ॥०१३।  
सप्तमे पञ्चविंशः स्यात् खण्डशः पिण्डिकाद् भवेत्[^३]   ।  
कर्कटादौ हरेद्राशिमृतुवेदत्रयैः क्रमात् ॥०१४।  
तुलादौ प्रातिलोम्येन त्रयो वेदरसाः क्रमात् ।  
    
:न्  
    
[^१]: सैकेन सप्तकैर् इति ख॥ , ग॥ च  
    
[^२]: ऋतुहीन इति ङ॥  
    
[^३]: खण्डकः पिण्डकाद्भवेदिति ख॥ , ग॥ , घ॥ , ङ॥ , छ॥ , ज॥  
च  
:प् ४०  
    
मकरादौ दीयते च रसवेदत्रयः क्रमात् ।  
मेषादौ प्रातिलोम्येन त्रयो वेदरसाः क्रमात्[^१] ।  
खेषवः खयुगा मैत्रं मेषादौ विकला धनम्   ॥०१६।  
कर्कटे प्रातिलोम्यं स्यादृणमेतत् तुलादिके ।  
चतुर्गुणा तिथिर्ज्ञेया विकलाश्चेह सर्वदा ॥०१७।  
हन्याल्लिप्तागतागामिपिण्डसङ्ख्याफलन्तरैः ।  
षष्ट्याप्तं प्रथमोच्चार्ये हानौ देयन्धने धनम्   ॥०१८।  
द्वितीयोच्चरिते वर्गे वैपरीत्यमिति स्थितिः ।  
तिथिर्द्विगुणिता कार्या षड्भागपरिवर्जिता ॥०१९।  
रविकर्मविपरीता तिथिनाडीसमायुता ।  
ऋणे शुद्धे तु नाड्यः स्युरृणं शुध्येत नो यदा   ॥०२०।  
सषष्टिकं प्रदेयन्तत् षष्ट्याधिक्ये च तत्त्यजेत्[^२]   ।  
नक्षत्रं तिथिमिश्रं स्याच्चतुर्भिर्गुणिता तिथिः   ॥०२१।  
तिथिस्त्रिभागसंयुक्ता ऋणेन च तथान्विता ।  
तिथिरत्र चिता कार्या तद्वेदाद्योगशोधनं ॥०२२।  
रविचन्द्रौ समौ कृत्वा योगो भवति निश् चलः ।  
एकोना तिथिर्द्विगुणा सप्तभिन्ना कृतिर्द्विधा[^३] ॥०२३।  
तिथिश् च द्विगुणैकोना कृताङ्गैः करणन्निशि   ।  
    
:न्  
    
[^१]: मकरादौ इत्य् आदिः, वेदरसाः क्रमादित्यन्तः पाठः छ॥  
पुस्तके नास्ति  
    
[^२]: सन्त्यजेदिति घ॥  
    
[^३]: सप्तभिन्ना गतिर्द्विधेति ख॥ । सप्तच्छिन्ना कृतिर्द्विधेति घ॥ , ज॥ च  
:प् ४१  
    
कृष्णचतुर्दश्यन्ते शकुनिः पर्वणीह चतुष्पदं   ॥०२४।  
प्रथमे तिथ्यर्धतो हि किन्तुघ्नं प्रतिपन्मुखे ॥२५॥  
    
\{इत्य् आग्नेये महापुराणे कालगणनं नाम द्वाविंशत्यधिकशततमो ऽध्यायः ॥  }
    