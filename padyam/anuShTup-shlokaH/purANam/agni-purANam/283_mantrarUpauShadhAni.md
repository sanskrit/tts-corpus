+++
title = "२८३ मन्त्ररूपौषधानि"

+++

\{अथ त्र्यशीत्यधिकद्विशततमो ऽध्यायः\}

मन्त्ररूपौषधकथनं  
    
धन्वन्तरिर् उवाच  
आयुरारोग्यकर्तर ओङ्कारद्याश् च नाकदाः ।  
ओङ्कारः परमो मन्त्रस्तं जप्त्वा चामरो भवेत् ॥००१।  
गायत्री परमो मन्त्रस्तं जप्त्वा भुक्तिमुक्तिभाक् ।  
ॐ नमो नारायणाय मन्त्रः सर्वार्थसाधकः   ॥००२।  
ॐ नमो भगवते वासुदेवाय सर्वदः ।  
ॐ हूं नमो विष्णवे मन्त्रोयञ्चौषधं परं   ॥००३।  
अनेन देवा ह्य् असुराः सश्रियो निरुजो ऽभवत् ।  
भूतानामुपकारश् च तथा धर्मो महौषधम् ॥००४।  
धर्मः सद्धर्मकृद्धर्मी एतैर् धर्मैश् च निर्मलः   ।  
श्रीदः श्रीषः श्रीनिवासः श्रीधरः  
श्रीनिकेतनः ॥००५।  
श्रियः पतिः श्रीपरम एतैः श्रियमवाप्नुयात्   ।  
कामी कामप्रदः कामः कामपालस् तथा हरिः   ॥००६।  
आनन्दो माधवश् चैव नाम कामाय वै हरेः ।  
रामः परशुरामश् च नृसिंहो विष्णुरेव च   ॥००७।  
त्रिविक्रमश् च नामानि जप्तव्यानि जिगीषुभिः ।  
विद्यामभ्यस्यतां नित्यं जप्तव्यः पुरुषोत्तमः   ॥००८।  
दामोदरो बन्धहरः पुष्कराक्षो ऽक्षिरोगनुत् ।  
हृषीकेशो भयहरो जपेदौषधकर्मणि ॥००९।  
:प् ४९  
    
अच्युतञ्चामृतं मन्त्रं सङ्ग्रामे चापराजितः   ।  
जलतारे नारसिंहं पूर्वादौ क्षेमकामवान् ॥०१०।  
चक्रिणङ्गदिनञ्चैव शार्ङ्गिणं खड्गिनं स्मरेत्   ।  
नारायणं सर्वकाले नृसिंहो ऽखिलभीतिनुत् ॥०११।  
गरुडध्वजश् च विषहृत् वासुदेवं सदाजपेत् ।  
धान्यादिस्थापने स्वप्ने अनन्ताच्युतमीरयेत् ॥०१२।  
नारायणञ्च दुःस्वप्ने दाहादौ जलशायिनं ।  
हयग्रीवञ्च विद्यार्थी जगत्सूतिं सुताप्तये ।०१३।  
बलभद्रं शौरकार्ये[^१] एकं नामार्थसाधकम्[^२]   ॥०१३एफ़्।

\{इत्य् आग्नेये महापुराणे मन्त्ररूपौषधकथनं नाम त्र्यशीत्यधिकद्विशततमो ऽध्यायः  }
    