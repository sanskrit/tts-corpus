+++
title = "०८३ निर्वाणदीक्षाधिवासनं"

+++

\{अथ त्र्यशीतितमो ऽध्यायः\}

निर्वाणदीक्षाकथनं  
    
ईश्वर उवाच  
अथ निर्वाणदीक्षायां कुर्यान्मूलादिदीपनं   ।  
पाशबन्धनशक्त्यर्थं ताडनादिकृतेन वा ॥००१।  
एकैकया तदाहुत्या प्रत्येकं तत्त्रयेण वा ।  
वीजगर्भशिखार्धन्तु हूं फडन्तध्रुवादिना ॥००२।  
ॐ ह्रूं ह्रौं हौं ह्रूं फडिति[^२] मूलमन्त्रस्य दीपनं   ।  
ॐ ह्रूं हौं हौं ह्रूं फडिति[^३] हृदय एवं शिरोमुखे   ॥००३।  
प्रत्येकं दीपनं कुर्यात् सर्वस्मिन् क्रूरकर्मणि ।  
शान्तिके पौष्टिके चास्य वषडन्तादिनाणुना[^४]   ॥००४।  
वषड्वौषट्समोपेतैः सर्वकाम्योपरि स्थितैः ।  
हवनं संवरैः कुर्यात् सर्वत्राप्यायनादिषु ॥००५।  
ततः स्वसव्यभागस्थं मण्डले शुद्धविग्रहं   ।  
    
:न्  
    
[^१]: ह्रीं फडन्तध्रुवादिना इति ख, चिह्नितपुस्तकपाठः  
    
[^२]: ॐ हूं हौं हौं हूं फडिति ख, चिह्नितपुस्तकपाठः ।  
ॐ हूं हों हूं फडिति ग, चिह्नितपुस्तकपाठः  
    
[^३]: ॐ हूं हां हां हूं फडिति ख, चिह्नितपुस्तकपाठः ।  
ॐ ह्रं ह्रीं ह्रं ह्रं फडिति ग, चिह्नितपुस्तकपाठः  
    
[^४]: वषडन्तादिनात्मनेति ख, ग, चिह्नितपुस्तकपाठः  
:प् २५६  
    
शिष्यं सम्पूज्य तत् सूत्रं सुषुम्णेति विभावितं   ॥००६।  
मूलेन तच्छिखाबन्धं पादाङ्गुष्ठान्तमानयेत्   ।  
संहारेण मुमुक्षोस्तु बध्नीयाच्छिष्यकायके ॥००७।  
पुंसस्तु दक्षिणे भागे वामे नार्या नियोजयेत् ।  
शक्तिं च शक्तिमन्त्रेण पूजितान्तस्य मस्तके ॥००८।  
संहारमुद्रया।अदाय सूत्रं तेनैव योजयेत् ।  
नाडीन्त्वादाय मूलेन सूत्रे न्यस्य हृदार्चयेत् ॥००९।  
अवगुण्ठ्य तु रुद्रेण हृदयेनाहुतित्रयं ।  
प्रदद्यात्सन्निधानार्थं शक्तावप्येवमेव हि ॥०१०।  
ॐ हां वर्णाध्वने नमो हां भवनाध्वने नमः   ।  
ॐ हां कालाध्वने नमः[^१] शोध्याध्वानं हि सूत्रके   ॥०११।  
न्यस्यास्त्रवारिणा शिष्यं प्रोक्ष्यास्त्रमन्त्रितेन च   ।  
पुष्पेण हृदि सन्ताड्य शिष्यदेहे प्रविश्य च ॥०१२।  
गुरुश् च तत्र हूङ्कारयुक्तं रेचकयोगतः ।  
चैतन्यं हंसवीजस्थं विश्लिष्येदायुधात्मना   ॥०१३।  
    
ॐ हौं हूं फट्[^२]  
आछिद्य शक्तिसूत्रेण हां हं स्वाहेति चाणुना ।  
संहारमुद्रया सूत्रे नाडीभूते नियोजयेत् ॥०१४।  
    
ॐ हां हं हां आत्मने नमः  
व्यापकं भावयेदेनं तनुत्राणावगुण्ठयेत्[^३]   ।  
    
:न्  
    
[^१]: ॐ द्वाम् पदाध्वने नमः । ॐ हां वर्णाध्वने नमः ।  
ॐ हां भवनाध्वने नमः । ॐ हां कलाध्वने नमः । इति  
ग, चिह्नितपुस्तकपाठः । ॐ हां पदात्मने नमः । ॐ हां  
वर्णात्मने नमः । ॐ हां मन्त्रात्मने नमः । ॐ हां  
कालात्मने नम इति ङ, चिह्नितपुस्तकपाठः  
    
[^२]: ॐ हां हौं हूं फट् इति ग, चिह्नितपुस्तकपाठः  
    
[^३]: तन्मात्रेणावगुण्ठयेदिति ग, चिह्नितपुस्तकपाठः  
:प् २५७  
    
आहुतित्रितयं दद्यात् हृदा सन्निधिहेतवे ॥०१५।  
विद्यादेहञ्च विन्यस्य शान्त्यतीतावलोकनं ।  
तस्यामितरतत्त्वाद्यं मन्त्रभूतं विचिन्तयेत् ॥०१६।  
    
ॐ हां हौं शान्त्यतीतकलापाशाय[^१] नम इत्य्  
अनेनावलोकयेत्  
हे तत्त्वे मन्त्रमप्येकं पदं वर्णाश् च षोडश   ।  
तथाष्टौ भुवनान्यस्यां वीजनाडीकथद्वयं   ॥०१७।  
विषयञ्च गुणञ्चैकं कारणं च सदा शिवं   ।  
सितायां शान्त्यतीतायामन्तर्भाव्य प्रपीडयेत् ॥०१८।  
    
ॐ हौं शान्त्यतीतकलापाशाय हूं फट्  
संहारमुद्रया।अदाय विदध्यात् सूत्रमस्तके ।  
पूजयेदाहुतींस्तिस्रो दद्यात् सन्निधिहेतवे ॥०१९।  
तत्त्वे द्वे अक्षरे द्वे च वीजनाडीकथद्वयं ।  
गुणौ मन्त्रौ तथाब्जस्थमेकं कारणमीश्वरं   ॥०२०।  
पदानि भानुसङ्ख्यानि भुवनानि दश सप्त च ।  
एकञ्च विषयं शान्तौ कृष्णायामच्युतं स्मरेत्   ॥०२१।  
ताडयित्वा समादाय मुखसूत्रे नियोजयेत् ।  
जुहुयान्निजवीजेन सान्निध्यायाहुतित्रयं ॥०२२।  
विद्यायां सप्त तत्त्वानि पादानामेकविंशतिं ।  
षड् वर्णान् सञ्चरं चैकं लोकानां पञ्चविंशतिं   ॥०२३।  
गुणानान्त्रयमेकञ्च विषयं रुद्रकारणं ।  
अन्तर्भाव्यातिरिक्तायां जीवनाडीकथद्वयं ॥०२४।  
अस्त्रमादाय दध्याच्च पदं द्व्यधिकविंशतिं ।  
लोकानाञ्च कलानाञ्च षष्टिं गुणचतुष्टयं   ॥०२५।  
    
:न्  
    
[^१]: ॐ हां हौं हों शान्त्यतीतकलापाशायेति ग,  
चिह्नितपुस्तकपाठः  
:प् २५८  
    
मन्त्राणां त्रयमेकञ्च विषयं कारणं हरिं   ।  
अन्तर्भाव्य प्रतिष्ठायां शुक्लयान्ताडनादिकं   ॥०२६।  
विधाय नाभिसूत्रस्थां सन्निधायाहुतीर्यजेत् ।  
ह्रीं भुवनानां[^१] शतं साग्रं  
पदानामष्टविंशतिं[^२] ।०२७।  
वीजनाडीसमीराणां द्वयोरिन्द्रिययोरपि ।  
वर्णन्तत्त्वञ्च विषयमेकैकं गुणपञ्चकं ॥०२८।  
हेतुं ब्रह्माण्डमन्त्रस्थं शम्बराणां चतुष्टयं   ।  
निवृत्तौ पीतवर्णायामन्तर्भाव्य प्रताडयेत् ॥०२९।  
आदौ यत्तत्त्वभागान्ते[^३] सूत्रे विन्यस्यपूजयेत् ।  
जुहुयादाहुतीस्तिस्रः सन्निधाय पावके ॥०३०।  
इत्यादाय कलासूत्रे योजयेच्छिष्यविग्रहात् ।  
सवीजायान्तु दीक्षायां समयाचारयागतः ॥०३१।  
देहारम्भकरक्षार्थं मन्त्रसिद्धिफलादपि ।  
इष्टापूर्तादिधर्मार्थं व्यतिरिक्तं प्रबन्धकं   ॥०३२।  
चैतन्यबोधकं सूक्ष्मं कलानामन्तरे स्मरेत् ।  
अमुनैव क्रमेणाथ कुर्यात्तर्पणदीपने ॥०३३।  
आहुतिभिः स्वमन्त्रेण तिसृभिस्तिसृभिस् तथा ।  
    
ॐ हौं शान्त्यतीतकलापाशाय स्वाहेत्यादितर्पणं  
    
ॐ हां हं हां[^४] शान्त्यतीतकलापाशाय  
हूम्फडित्यादिदीपनं  
तत् सूत्रं व्याप्तिबोधाय कलास्थानेषु पञ्चसु ॥०३४।  
    
:न्  
    
[^१]: ह्रीं त्रिभुवनाधिपानामिति ख, चिह्नितपुस्तकपाठः  
    
[^२]: पदानामूनविंशतिमिति ग, चिह्नितपुस्तकपाठः  
    
[^३]: आदौ सतत्त्वभावेनेति ग, चिह्नितपुस्तकपाठः  
    
[^४]: ॐ हां हौं हौं इति ग, चिह्नितपुस्तकपाठः  
:प् २५९  
    
सङ्गृह्य कुङ्कुमाज्येन[^१] तत्र साङ्गं शिवं यजेत्   ।  
हूम्फडन्तैः कलामन्त्रैर् भित्त्वा पाशाननुक्रमात्   ॥०३५।  
नमो ऽन्तैश् च प्रविश्यान्तः कुर्याद् ग्रहणबन्धने   ।  
    
ॐ हूं हां हौं हां हूं फट् शान्त्यतीतकलां  
गृह्णामि बध्नामि चेत्यादिमन्त्रैः कलानां  
ग्रहणबन्धनादिप्रयोगः  
पाशादीनाञ्च स्वीकारो ग्रहणं बन्धनं पुनः   ॥०३६।  
पुरुषं प्रति निःशेषव्यापारप्रतिपत्तये ।  
उपवेश्याथ तत् सूत्रं शिष्यस्कन्धे निवेशयेत् ॥०३७।  
विस्तृताघप्रमोषाय शतं मूलेन होमयेत् ।  
शरावसम्पुटे पुंसः स्त्रियाश् च प्रणितोदरे ॥०३८।  
हृदस्त्रसम्पुटं सूत्रं विधायाभ्यर्चयेद्धृदा[^२]   ।  
सूत्रं शिवेन साङ्गेन कृत्वा सम्पातशोधितं   ॥०३९।  
निदध्यात् कलशस्याधो रक्षां विज्ञापयेदिति ।  
शिष्यं पुष्पं करे दत्वा सम्पूज्य कलशादिकं   ॥०४०।  
प्रणमय्य वहिर्यायाद् यागमन्दिरमध्यतः ।  
मण्डलत्रितयं कृत्वा मुमुक्ष्वनुत्तराननान् ॥०४१।  
भुक्तये पूर्ववक्त्रांश् च शिष्यांस्तत्र निवेशयेत्   ।  
प्रथमे पञ्चगव्यस्य प्राशयेच्चुल्लकत्रयं ॥०४२।  
पाणिना कुशयुक्तेन अर्चितानन्तरान्तरं ।  
चरुन्ततस्तृतीये तु ग्रासत्रितयसम्मितं ॥०४३।  
अष्टग्रासप्रमाणं वा दशनस्पर्शवर्जितं ।  
पालाशपुटके मुक्तौ भुक्तौ पिप्पलपत्रके ॥०४४।  
    
:न्  
    
[^१]: कुम्भमाज्येनेति ग, चिह्नितपुस्तकपाठः  
    
[^२]: निदध्यान् पूर्ववद्धृदा इति ङ, चिह्नितपुस्तकपाठः  
:प् २६०  
    
हृदा सम्भोजनं दत्वा पूतैर् आचामयेज्जलैः ।  
दन्तकाष्ठं हृदा कृत्वा प्रक्षिपेच्छोभने शुभं   ॥०४५।  
न्यूनादिदोषमोषाय मूलेनाष्टोत्तरं शतं   ।  
विधाय स्थिण्डिलेशाय सर्वकर्मसमर्पणं ॥०४६।  
पूजाविसर्जनञ्चास्य चण्डेशस्य च पूजनं ।  
निर्माल्यमपनीयाथ शेषमग्नौ यजेच्चरोः ॥०४७।  
कलशं लोकपलांश् च पूजयित्वा विसृज्य च ।  
विसृजेद्गणमग्निञ्च रक्षितं यदि वाह्यतः ॥०४८।  
वाह्यतो लोकपालानां दत्वा सङ्क्षेपतो बलिं ।  
भस्मना शुद्धतोयैर् वा स्नात्वा या गालयं विशेत्[^१]   ॥०४९।  
गृहस्थान् दर्भशय्यायां पूर्वशीर्षान् सुरक्षितान्   ।  
हृदा सद्भस्मशय्यायां यतीन् दक्षिणमस्तकान्   ॥०५०।  
शिखाबद्धसिखानस्त्रसप्तमाणवकान्वितान् ।  
विज्ञाय स्नापयेच्छिष्यांस्ततो यायात् पुनर्वहिः ॥०५१।  
    
ॐ हिलि हिलि त्रिशूलपाणये स्वाहा  
पञ्चगव्यञ्चरुं प्राश्य गृहीत्वा दन्तधावनं   ।  
समाचम्य शिवं ध्यात्वा शय्यामास्थाय पावनीं[^२]   ॥०५२।  
दीक्षागतङ्क्रियाकाण्डं संस्मरन् संविशेद्गुरुः   ।  
इति सङ्क्षेपतः प्रोक्तो विधिर्दीक्षाधिवासने ॥०५३।  
    
\{इत्य् आदिमाहापुराणे आग्नेये निर्वाणदीक्षायामधिवासनं नाम त्र्यशीतितमो ऽध्यायः ॥  }
    
:न्  
    
[^१]: यागालयं व्रजेदिति ङ, चिह्नितपुस्तकपाठः  
    
[^२]: विद्यामास्थाय पावनीमिति ङ, चिह्नितपुस्तकपाठः  
:प् २६१  
    