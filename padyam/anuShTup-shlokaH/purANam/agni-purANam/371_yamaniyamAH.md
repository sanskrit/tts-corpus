+++
title = "३७१ यमनियमाः"

+++

\{अथैकसप्तत्यधिकत्रिशततमो ऽध्यायः\}

यमनियमाः  
    
अग्निर् उवाच  
संसारतापमुक्त्यर्थं वक्ष्याम्य् अष्टाङ्गयोगकं   ।  
ब्रह्मप्रकाशकं ज्ञानं[^१] योगस्तत्रैकचित्तता ॥००१।  
चित्तवृत्तिर्निरोधश् च जीवब्रह्मात्मनोः परः ।  
अहिंसा सत्यमस्तेयं ब्रह्मचर्यापरिग्रहौ ॥००२।  
यमाः पञ्च स्मृता नियमाद्भुक्तिमुक्तिदाः ।  
शौचं सन्तोषतपसी स्वाध्यायेश्वरपूजने ॥००३।  
भूतापीडा ह्य् अहिंसा स्यादहिंसा धर्म उत्तमः   ।  
यथा गजपदे ऽन्यानि[^२] पदानि पथगामिनां[^३] ॥००४।  
एवं सर्वमहिंसायां धर्मार्थमभिधीयते ।  
उद्वेगजननं हिंसा सन्तापकरणन्तथा ॥००५।  
रुक्कृतिः शोनितकृतिः पैशुन्यकरणन्तथा ।  
    
:न्  
    
[^१]: ब्रह्मप्रकाशनं ज्ञानमिति ञ॥  
    
[^२]: यथा नागपदे ऽन्यानीति क॥  
    
[^३]: पदगामिनामिति ख॥ , ज॥ च  
:प् ३१४  
    
हितस्यातिनिषेधश् च मर्मोद्घाटनमेव च ॥००६।  
सुखापह्नुतिः संरोधो बधो दशविथा च सा ।  
यद्भूतहितमत्यन्तं वचः सत्यस्य लक्षणं ॥००७।  
सत्यं ब्रूयात्प्रियं ब्रूयान्न ब्रूयात्सत्यमप्रियं   ।  
प्रियञ्च नानृतं ब्रूयादेष धर्मः सनातनः   ॥००८।  
मैथुनस्य परित्यागो ब्रह्मचर्यन्तदष्टधा ।  
स्मरणं कीर्तनं केलिः प्रेक्ष्यणं गुह्यभाषणं   ॥००९।  
सङ्कल्पो ऽध्यवसायश् च क्रियानिर्वृत्तिरेव च ।  
एतन्मैथुनमष्टाङ्गं प्रवदन्ति मनीषिणः   ॥०१०।  
ब्रह्मचर्यं क्रियामूलमन्यथा विफला क्रिया ।  
वसिष्ठश् चन्द्रमाः शुक्रो देवाचार्यः पितामहः   ॥०११।  
तपोवृद्धा वयोवृद्धास्ते ऽपि स्त्रीभिर्विमोहिताः ।  
गौडी पैष्टी च माध्वी च विज्ञेयास्त्रिविधाः सुराः   ॥०१२।  
चतुर्थी स्त्री सुरा ज्ञेया ययेदं मोहितं जगत् ।  
माद्यति प्रमदां दृष्ट्वा सुरां पीत्वा तु माद्यति   ॥०१३।  
यस्माद्दृष्टमदा नारी तस्मात्तान्नावलोकयेत्   ।  
यद्वा तद्वापरद्रव्यमपहृत्य बलान्नरः ॥०१४।  
अवश्यं याति तिर्यक्त्वं जग्ध्वा चैवाहुतं हविः   ।  
कौपीनाच्छादनं वासः कन्थां शीतनिवारिणीं   ॥०१५।  
पादुके चापि गृह्णीयात् कुर्यान्नान्यस्य सङ्ग्रहं   ।  
देहस्थितिनिमित्तस्य वस्त्रादेः स्यात्परिग्रहः ॥०१६।  
शरीरं धर्मसंयुक्तं रक्षणीयं प्रयत्नतः   ।  
शौचन्तु द्विविधं प्रोक्तं वाह्यमभ्यन्तरं तथा   ॥०१७।  
:प् ३१५  
    
गृज्जलाभ्यां स्मृतं वाह्यं भावशुद्धेरथान्तरं   ।  
उभयेन शुचिर्यस्तु स शुचिर्नेतरः शुचिः ॥०१८।  
यथा कथञ्चित्प्राप्त्या च सन्तोषस्तुष्टिरुच्यते ।  
मनसश्चेन्द्रियाणाञ्च ऐकाग्र्यं तप उच्यते ॥०१९।  
तज्जयः सर्वधर्मेभ्यः स धर्मः पर उच्यते ।  
वाचिकं मन्त्रजप्यादि मानसं रागवर्जनं ॥०२०।  
शारीरं देवपूजादि सर्वदन्तु त्रिधा तपः ।  
प्रणवाद्यास्ततो वेदाः प्रणवे पर्यवस्थिताः ॥०२१।  
वाङ्मयः प्रणवः सर्वं तस्मात्प्रणवमभ्यसेत्   ।  
अकारश् च तथोकारो मकारश्चार्धमात्रया ॥०२२।  
तिस्रो मात्रास्त्रयो वेदाः लोका भूरादयो गुणाः   ।  
जाग्रत्स्वप्नः सुषुप्तिश् च ब्रह्मविष्णुमहेश्वराः   ॥०२३।  
प्रद्युम्नः श्रीर्वासुदेवः सर्वमोङ्गारकः क्रमात्   ।  
अमात्रो नष्टमात्रश् च द्वैतस्यापगमः शिवः   ॥०२४।  
ओङ्कारो विदितो येन स मुनिर्नेतरो मुनिः ।  
चतुर्थी मात्रा गान्धारी प्रयुक्ता मूर्ध्निलक्ष्यते   ॥०२५।  
तत्तुरीयं परं ब्रह्म ज्योतिर्दीपो घटे यथा ।  
तथा हृत्पद्मनिलयं ध्यायेन्नित्यं जपेन्नरः ॥०२६।  
प्रणवो धनुः शरो ह्य् आत्मा ब्रह्म तल्लक्ष्यमुच्यते   ।  
अप्रमत्तेन वेद्धव्यं शरवत्तन्मयो भवेत् ॥०२७।  
एतेदेकाक्षरं ब्रह्म एतदेकाक्षरं परं ।  
देतदेकाक्षरं ज्ञात्वा यो यदिच्छति तस्य तत् ॥०२८।  
छन्दो ऽस्य देवी गायत्री अन्तर्यामी ऋषिः स्मृतः   ।  
:प् ३१६  
    
देवता परमात्मास्य नियोगो भुक्तिमुक्तये ॥०२९।  
भूरग्न्यात्मने हृदयं भुवः प्राजापत्यात्मने   ।  
शिरः स्वःसूर्यात्मने च शिखा कवचमुच्यते ॥०३०।  
ओम्भूर्भुवः स्वःकवचं सत्यात्मने ततो ऽस्त्रकं   ।  
विन्यस्य पूजयेद्विष्णुं जपेद्वै भुक्तिमुक्तये ॥०३१।  
जुहुयाच्च तिलाज्यादि सर्वं सम्पद्यते नरे ।  
यस्तु द्वादशसाहस्रं जपमन्वहमाचरेत् ॥०३२।  
तस्य द्वादशभिर्मासैः परं ब्रह्म प्रकाशते ।  
अनिमादि कोटिजप्याल्लक्षात्सारस्वतादिकं ॥०३३।  
वैदिकस्तान्त्रिको मिश्रो विष्णार्वै त्रिविधो मखः ।  
त्रयानामीप्सितेनैकविधिना हरिमर्चयेत् ॥०३४।  
प्रणम्य दण्डवद्भूमौ नमस्कारेण यो ऽर्चयेत् ।  
स याङ्गतिमवाप्नोति न तां क्रतुशतैर् अपि ॥०३५।  
यस्य देवे परा भक्तिर्यथा देवे तथा गुरौ ।  
तस्यैते कथिता ह्य् अर्थाः प्रकाशन्ते महात्मनः   ॥०३६।

\{इत्य् आग्नेये महापुराणे यमनियमा नामैकसप्तत्यधिकत्रिशततमो ऽध्यायः  }
:प् ३१७  
    