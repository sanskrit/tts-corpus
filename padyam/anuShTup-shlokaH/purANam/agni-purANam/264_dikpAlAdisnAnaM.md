+++
title = "२६४ दिक्पालादिस्नानं"

+++

\{अथ चतुःषष्ठ्यधिअकद्विशततमो ऽध्यायः\}

दिक्पालादिस्नानं  
    
अग्निर् उवाच  
सर्वार्थसाधनं स्नानं वक्ष्ये शान्तिकरं शृणु   ।  
स्नापयेच्च सरित्तीरे ग्रहान् विष्णुं विचक्षणः   ॥००१।  
    
:न्  
    
[^१]: सौरभेया इति क॥ , घ॥ , छ॥ , ञ॥ च  
    
[^२]: पुष्पराशय इति ज॥ , ट॥ च  
:प् ४६७  
    
देवालये ज्वरार्त्यादौ विनायकग्रहार्दिते ।  
विद्यार्थिनो ह्रदे गेहे जयकामस्य तीर्थके ॥००२।  
पद्मिन्यां स्नापयेन्नारीं गर्भो यस्याः स्रवेत्तथा   ।  
अशोकसन्निधौ स्नायाज्जातो यस्या विनश्यति ॥००३।  
पुष्पार्थिनाञ्च पुष्पाढ्ये पुत्रार्थिनाञ्च सागरे   ।  
गृहसौभाग्यकामानां सर्वेषां विष्णुसन्निधौ   ॥००४।  
वैष्णवे रेवतीपुष्ये सर्वेषां स्नानमुत्तमं   ।  
स्नानकामस्य सप्ताहम्पूर्वमुत्सादनं स्मृतं   ॥००५।  
पुनर् नवां रोचनाञ्च शताङ्गं गुरुणी त्वचं   ।  
मधूकं रजनी द्वे च तगरन्नागकेशरम् ॥००६।  
अम्बरीञ्चैव मञ्जिष्ठां मांसीयासकमर्दनैः   ।  
प्रियङ्गुसर्षपं कुष्ठम्बलाम्ब्राह्मीञ्च कुङ्कुमं   ॥००७।  
पञ्चगव्यं शक्तुमिश्रं उद्वर्त्य स्नानमाचरेत् ।  
मण्डले कर्णिकायाञ्च विष्णुं ब्राह्मणमर्चयेत्   ॥००८।  
दक्षे वामे हरं पूर्वं पत्रे पूर्वादिके क्रमात्   ।  
लिखेदिन्द्रादिकान्देवान् सायुधान् सहबान्धवान्[^१] ॥००९।  
स्नानमण्डलकान् दिक्षु कुर्याच्चैव विदिक्षु च ।  
विष्णुब्रह्मेशशक्रादींस्तदस्त्राण्यर्च्य होमयेत्   ॥०१०।  
एकैकस्य त्वष्टशतं समिधस्तु तिलान् धृतं ।  
भद्रः सुभद्रः सिद्धार्थः कलसाः पुष्टिवर्धनाः   ॥०११।  
अमोघश्चित्रभानुश् च पर्जन्यो ऽथ सुदर्शनः ।  
स्थापयेत्तु वटानेनान् साश्विरुद्रमरुद्गणान् ॥०१२।  
    
:न्  
    
[^१]: सहवाहनानिति घ॥ , ज॥ च  
:प् ४६८  
    
विश्वे देवस् तथा दैत्या वसवो मुनयस् तथा ।  
आवेशयन्तु सुप्रीतास् तथान्या अपि देवताः ॥०१३।  
ओषधीर् निक्षिपेत् कुम्भे जयन्तीं विजयां जयां   ।  
शतावरीं शतपुष्पां विष्णुक्रान्तापराजिताम्   ॥०१४।  
ज्योतिष्मतीमतिबलाञ्चन्दनोशीरकेशरं ।  
कस्तूरिकाञ्च कर्पूरं बालकं पत्रकं त्वचं   ॥०१५।  
जातीफलं लवङ्गञ्च मृत्तिकां पञ्चगव्यकं   ।  
भद्रपीठे स्थितं साध्यं स्नापयेयुर्द्विजा बलात्   ॥०१६।  
राजाभिषेकमन्त्रोक्तदेवानां होमकाः पृथक्   ।  
पूर्णाहुतिन्ततो दत्वा गुरवे दक्षिणां ददेत् ॥०१७।  
इन्द्रो ऽभिषिक्तो गुरुणा पुरा दैत्यान् जघान ह ।  
दिक्पालस्नानङ्कथितं सङ्ग्रामादौ जयादिकं ॥०१८।  
    
\{इत्य् आग्नेये महापुराणे दिक्पालादिस्नानं नाम चतुःषष्ठ्यधिकद्विशततमो ऽध्यायः ॥  }
    