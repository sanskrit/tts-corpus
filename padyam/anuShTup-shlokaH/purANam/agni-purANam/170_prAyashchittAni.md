+++
title = "१७० प्रायश्चित्तानि"

+++

\{अथ सप्तत्यधिकशततमो ऽध्यायः\}

प्रायश्चित्तानि  
    
पुष्कर उवाच  
महापापानुयुक्तानां[^१] प्रायश्चित्तानि[^२] वच्मिते   ।  
संवत्सरेण पतति पतितेन सहाचरन् ॥००१।  
याजनाद्ध्यापनाद्यौनान्न तु यानाशनासनात् ।  
यो येन पतितेनैषां संसर्गं याति मानवः ॥००२।  
स तस्यैव व्रतं कुर्यात्तत्संसर्गस्य शुद्धये ।  
पतितस्योदकं कार्यं सपिण्डैर् बान्धवैः सह   ॥००३।  
निन्दिते ऽहनि सायाह्णे ज्ञात्यृत्विग् गुरुसन्निधौ ।  
दासो घटमपां पूर्णं पर्यस्येत् प्रेतवत्पदा[^३]   ॥००४।  
अहोरात्रमुपासीतन्नशौचं बान्धवैः सह ।  
निवर्तयेरंस्तस्मात्तु ज्येष्ठांशम्भाषणादिके   ॥००५।  
ज्येष्ठांशम्प्राप्नुयाच्चास्य यवीयान् गुणतो ऽधिकः   ।  
    
:न्  
    
[^१]: महापापोपपन्नानामिति ङ॥  
    
[^२]: प्रायश्चित्तं वदामि त इति झ॥  
    
[^३]: प्रेतवत् सदेति ख॥ , ग॥ , घ॥ , ङ॥ च  
:प् १७५  
    
प्रायश्चित्ते तु चरिते पूर्णं कुम्भमपां नवं   ॥००६।  
तेनैव सार्धं प्राश्येयुः स्नात्वा पुण्यजलाशये   ।  
एवमेव विधिं कुर्युर्योषित्सु पपितास्वपि ॥००७।  
वस्त्रान्नपानन्देयन्तु वसेयुश् च गृहान्तिके ।  
तेषां द्विजानां सावित्री नानूद्येत[^१] यथाविधि   ॥००८।  
तांश्चारयित्वा त्रीन् कृछ्रान् यथाविध्युपनाययेत्   ।  
विकर्मस्थाः परित्यक्तास्तेषां मप्येतदादिशेत् ॥००९।  
जपित्वा त्रीणि सावित्र्याः सहस्त्राणि समाहितः ।  
मासङ्गोष्ठे पयः पीत्वा मुच्यते ऽसत्प्रतिग्रहात्   ॥०१०।  
ब्रात्यानां याजनं कृत्वा परेषामन्त्यकर्म च   ।  
अभिचारमहीनानान्त्रिभिः कृच्छैर् व्यपोहति[^२] ॥०११।  
शरणागतं परित्यज्य वेदं विप्लाव्य च द्विजः ।  
संवत्सं यताहारस्तत्पापमपसेधति ॥०१२।  
श्वशृगालखरैर् दष्टो ग्राम्यैः क्रव्याद्भिरेव च   ।  
नरोष्ट्राश्वैर् वराहैश् च[^३] प्राणायामेन शुद्ध्यति   ॥०१३।  
स्नातकव्रतलोपे च कर्मत्यागे ह्य् अभोजनं ।  
हुङ्कारं[^४] ब्राह्मणस्योक्त्वा त्वङ्करञ्च गरीयसः   ॥०१४।  
स्नात्वानश्नन्नहःशेषमभिवाद्य प्रसादयेत् ।  
अवगूर्य चरेक्षच्छ्रमतिकृच्छ्रन्निपातने ॥०१५।  
कृच्छ्रातिकृच्छ्रं कुर्वीत विप्रस्योत्पाद्य शोणितं   ।  
    
:न्  
    
[^१]: न युज्येतेति ख॥  
    
[^२]: कृच्छ्रैर् विशुद्ध्यति इति ग॥ , घ॥ , ङ॥ च  
    
[^३]: नरोष्टविड्वराहैश्चेति ङ॥  
    
[^४]: क्रूङ्कारमिति ख॥ , घ॥ , छ॥ च । ओङ्कारमिति ग॥ , ङ॥ च ।  
हङ्कारञ्चेति ख॥  
:प् १७६  
    
चाण्डालादिरविज्ञातो यस्य तिष्ठेत वेश्मनि ॥०१६।  
सम्यग् ज्ञातस्तु कालेन तस्य कुर्वीत शोधनं ।  
चान्द्रायणं पराकं वा द्विजानान्तु विशोधनं   ॥०१७।  
प्राजापत्यन्तु शूद्राणां शेषन्तदनुसारतः   ।  
गुण्डङ्कुसुम्भं लवणं तथा धान्यानि यानि च   ॥०१८।  
कृत्वा गृहे ततो द्वारि तेषान्दद्याद्धुताशनं   ।  
मृणमयानान्तु भाण्डानां त्याग एव विधीयते   ॥०१९।  
द्रव्याणां परिशेषाणां द्रव्यशुद्धिर्विधीयते   ।  
कूपैकपानसक्ता ये स्पर्शात्सङ्कल्पदूषिताः[^१]   ॥०२०।  
शुद्ध्येयुरुपवासेन पञ्चगव्येन वाप्यथ ।  
यस्तु संस्पृश्य चण्डालमश्नीयाच्च स्वकामतः   ॥०२१।  
द्विजश्चान्द्रायणं कुर्यात्तप्तकृच्छ्रमथापि वा   ।  
भाण्डसङ्कलसङ्कीर्णश्चाण्डालादिजुगुप्सितैः   ॥०२२।  
भुक्त्वापीत्वा तथा तेषां षड्रात्रेण विशुद्ध्यति   ।  
अन्त्यानां भुक्तशेषन्तु भक्षयित्वा द्विजातयः   ॥०२३।  
व्रतं चान्द्रायणं कुर्युस्त्रिरात्रं शूद्र एव तु   ।  
चण्डालकूपभाण्डेषु अज्ञानात्पिवते जलं   ॥०२४।  
द्विजः शान्तपनं कुर्याच्छूद्रश्चोपवसेद्दिनं   ।  
चण्डालेन तु संस्पृष्टो[^२] यस्त्वपः पिवते द्विजः   ॥०२५।  
त्रिरात्रन्तेन कर्तव्यं शूद्रश्चोपवसेद्दिनं ।  
उच्छिष्टेन यदि[^३] स्पृष्टः शुना शूद्रेण वा द्विजः   ॥०२६।  
    
:न्  
    
[^१]: स्पर्शसङ्कल्पभूषिता इति झ॥  
    
[^२]: संसृष्ट इति क॥  
    
[^३]: यदेति ख॥ , ग॥ , घ॥ , ङ॥ , छ॥ च  
:प् १७७  
    
उपोष्य रजनीमेकां पञ्चगव्येन शुद्ध्यति ।  
वैश्येन क्षत्रियेणैव स्नानं नक्तं समाचरेत् ॥०२७।  
अध्वानं प्रस्थितो विप्रः कान्तारे यद्यनूदके ।  
पक्वान्नेन गृहीतेन मूत्रोच्चारङ्करोति वै ॥०२८।  
अनिधायैव तद्द्रव्यं अङ्गे कृत्वा तु संस्थितं ।  
शौचं कृत्वान्नमभ्युक्ष्य अर्कस्याग्नेयश् च दर्शयेत्   ॥०२९।  
म्लेच्छैर् गतानां चौरैर् वा कान्तारे वा प्रवासिनां   ।  
भक्ष्याभक्ष्यविशुद्ध्यर्थं[^१] तेषां वक्ष्यामि  
निष्कृतिं ॥०३०।  
पुनः प्राप्य स्वदेशञ्च वर्णानामनुपूर्वशः   ।  
कृच्छ्रस्यान्ते ब्राह्मणस्तु पुनः संस्कारमर्हति   ॥०३१।  
पादोनान्ते क्षत्रियश् च अर्धान्ते वैश्य एव च ।  
पादं कृत्वा तथा शूद्रो दानं दत्वा विशुद्ध्यति   ॥०३२।  
उदक्या तु सवर्णा या स्पृष्टा चेत् स्यादुदक्यया   ।  
तस्मिन्नेवाहनि स्नाता शुद्धिमाप्नोत्यसंशयं ॥०३३।  
रजस्वला तु नाश्नीयात् संस्पृष्टा हीनवर्णया   ।  
यावन्न शुद्धिमाप्नोति शुद्धस्नानेन शुद्ध्यति ॥०३४।  
मूत्रं कृत्वा व्रजन्वर्त्म स्मृतिभ्रंशाज्जलं पिवेत्   ।  
अहोरात्रोषितो भूत्वा पञ्चगव्येन शुद्ध्यति ॥०३५।  
मूत्रोच्चारं द्विजः कृत्वा अकृत्वा शौचमात्मनः   ।  
मोहाद्भुक्त्वा[^२] त्रिरात्रन्तु यवान् पीत्वा विशुद्ध्यति   ॥०३६।  
ये प्रत्यवसिता विप्राः प्रव्रज्यादिबलात्तथा ।  
    
:न्  
    
[^१]: भक्ष्यभोज्यविशुद्ध्यर्थमिति झ॥  
    
[^२]: लोभाद्भुक्त्वेति ख॥ , ग॥ , घ॥ , ङ॥ , छ॥ च  
:प् १७८  
    
अनाशकनिवृताश् च तेषां शुद्धिः प्रचक्ष्यते   ॥०३७।  
चारयेत्त्रीणि कृच्छ्राणि चान्द्रायणमथापि वा   ।  
जातकर्मादिसंस्कारैः संस्कुर्यात्तं तथा पुनः   ॥०३८।  
उपानहममेध्यं च यस्य संस्पृशते मुखं ।  
मृत्तिकागोमयौ तत्र पञ्चगव्यञ्च शोधनं ॥०३९।  
वापनं विक्रयञ्चैव नीलवस्त्रादिधारणं ।  
तपनीयं हि विप्रस्य त्रिभिः कृछ्रैर् विशुद्ध्यति ॥०४०।  
अन्त्यजातिश्वपाकेन[^१] संस्पृष्टा स्त्री रजस्वला   ।  
चतुर्थे ऽहनि शुद्धा सा त्रिरात्रं तत्र आचरेत्[^२] ॥०४१।  
चाण्डालश्वपचौ स्पृष्ट्वा तथा पूयञ्च सूतिकां   ।  
शवं तत्स्पर्शिनं स्पृष्ट्वा[^३] सद्यः स्नानेन शुद्ध्यति   ॥०४२।  
नारं स्पृष्ट्वास्थि सस्नेहं स्नात्वा विप्रो विशुद्ध्यति   ।  
रथ्यार्कद्दमतोयेन अधीनाभेर्मृदोदकैः ॥०४३।  
वान्तो विविक्तः स्नात्वा तु घृतं प्राश्य विशुद्ध्यति   ।  
स्नानात् क्षुरकर्मकर्ता कृच्छ्रकृद्ग्रहणे ऽन्नभुक्   ॥०४४।  
अपाङ्क्तेयाशी गव्याशी शुना दष्टस् तथा शुचिः   ।  
कृमिदष्टश्चात्मघाती कृच्छ्राज्जप्याच्च होमतः   ॥०४५।  
होमाद्यैश्चानुतापेन पूयन्ते पापिनो ऽखिलाः[^४]  ॥४६॥।  
    
\{इत्य् आग्नेये महापुराणे प्रायश्चित्तानि नाम सप्तत्यधिकशततमो ऽध्यायः ॥  }
    
:न्  
[^१]: अन्त्यजैश् च स्वपाकेनेति ङ।  
    
[^२]: अन्त्यजातिश्वपाकेनेत्यादिः, तत्र आचरेदित्यन्तः पाठः छ॥  
पुस्तके नास्ति  
    
[^३]: शवन्ततत्स्पर्शिनं श्वानमिति ख॥ । शवन्तत्स्पृष्टिनं  
श्वानमिति घ॥ , ज॥ च  
    
[^४]: मूत्रोच्चारं द्विजः कृत्वेत्यादिः, पूयन्ते पापिनो ऽखिला इत्य्  
अन्तः पाठः ज॥ , झ॥ पुस्तके नास्ति  
:प् १७९  
    