+++
title = "१९३ शिवरात्रिव्रतं"

+++

\{अथ त्रिनवत्यधिकशततमो ऽध्यायः\}

शिवरात्रिव्रतम्  
    
अग्निर् उवाच  
शिवरात्रिव्रतं वक्ष्ये भुक्तिमुक्तिप्रदं शृणु[^१]   ।  
माघफाल्गुनयोर्मध्ये कृष्णा या तु चतुर्दशी   ॥००१।  
कामयुक्ता तु सोपोष्या कुर्वन् जागरणं व्रती ।  
शिवरात्रिव्रतं कुर्वे चतुर्दश्यामभोजनं ॥००२।  
रात्रिजागरणेनैव पूजयामि शिवं व्रती ।  
आवाहयाम्यहं शम्भुं भुक्तिमुक्तिप्रदायकं   ॥००३।  
नरकार्णवकोत्तारनावं शिव नमो ऽस्तु ते ।  
नमः शिवाय शान्ताय प्रजाराज्यादिदायिने ॥००४।  
सौभाग्यारोग्यविद्यार्थस्वर्गमार्गप्रदायिने[^२] ।  
धर्मन्देहि धनन्देहि कामभोगादि देहि मे ॥००५।  
गुणकीर्तिसुखं देहि स्वर्गं मोक्षं च देहि मे ।  
लुब्धकः प्राप्तवान् पुण्यं पापी सुन्दरसेनकः   ॥००६।  
    
\{इत्य् आग्नेये महापुराणे शिवरात्रिव्रतं नाम त्रिनवत्यधिकशततमो ऽध्यायः ॥  }
    
:न्  
    
[^१]: भुक्तिमुक्तिप्रदायकमिति झ॥ , ट॥ च  
    
[^२]: स्वर्गमोक्षप्रदायिने इति ङ॥  
:प् २२५  
    