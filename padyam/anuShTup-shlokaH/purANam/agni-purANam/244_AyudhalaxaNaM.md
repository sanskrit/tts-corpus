+++
title = "२४४ आयुधलक्षणं"

+++

\{अथ चतुश् चत्वारिंशदधिकद्विशततमो ऽध्यायः\}

चामरादिलक्षणम्  
    
अग्निर् उवाच  
चामरो रुक्मादण्डो ऽग्र्यः छत्रं राज्ञः प्रशस्यते   ।  
हंसपक्षैर् विरचितं मयूरस्य शुकस्य च ॥००१।  
पक्षैर् वाथ बलाकाया न कार्यं मिश्रपक्षकैः   ।  
    
:न्  
[^१]: न शथेति छ॥  
    
[^२]: जठरमित्यादिः, ततो गुणा इत्य् अन्तः पाठः घ॥ , ञ॥ ,  
पुस्तकद्वये नास्ति  
:प् ३८७  
    
चतुरस्यं ब्राह्मणस्य वृत्तं राज्ञश् च शुक्लकं   ॥००२।  
त्रिचतुःपञ्चषट्सप्ताष्टपर्वश् च दण्डकः   ।  
भद्रासनं क्षीरवृक्षैः पञ्चाशदङ्गुलोच्छ्रयैः[^१]   ॥००३।  
विस्तारेण त्रिहस्तं[^२] स्यात् सुवर्णाद्यैश् च चित्रितं   ।  
धनुर्द्रव्यत्रयं लोहं शृङ्गं दारु द्विजोत्तम   ॥००४।  
ज्याद्रव्यत्रितयञ्चैव वंशभङ्गत्वचस् तथा ।  
दारुचापप्रमाणन्तु श्रेष्ठं हस्तचतुष्टयं   ॥००५।  
तदेव समहीनन्तु प्रोक्तं मध्यकनीयसि ।  
मुष्टिग्राहनिमित्तानि मध्ये द्रव्याणि कारयेत् ॥००६।  
स्वल्पकोटिस्त्वचा शृङ्गं शार्ङ्गलोहमये द्विज   ।  
कामिनीभ्रूलताकारा कोटिः कार्या सुसंयुता   ॥००७।  
पृथग्वा विप्र मिश्रं वा लौहं शार्ङ्गन्तु कारयेत्   ।  
शार्ङ्गं समुचितं कार्यं रुक्मविन्दुविभूषितं   ॥००८।  
कुटिलं स्फुटितञ्चापं सच्छिद्रञ्च न शस्यते ।  
सुवर्णं रजतं ताम्रं कृष्णायो धनुषि स्मृतं   ॥००९।  
माहिषं शारभं शार्ङ्गं रौहिषं वा धनुः  
शुभं ।  
चन्दनं वेतसं सालं धावलङ्ककुभन्तरुः ॥०१०।  
सर्वश्रेष्ठं धनुर्वंशैर् गृहीतैः शरदि श्रितैः   ।  
पूजयेत्तु धनुः[^३] खड्गमन्त्रैस्त्रैलोक्यमोहनैः   ॥०११।  
अयसश्चाथ वंशस्य शरस्याप्यशरस्य च ।  
ऋत्विजो हेमवार्णाभाः स्नायुश्लिष्टाः सुपत्रकाः   ॥०१२।  
    
:न्  
    
[^१]: चतुरस्रमित्यादिः, पञ्चाशदङ्गुलोच्छ्रयैर् इत्यन्तः पाठः  
ज॥पुस्तके नास्ति  
    
[^२]: द्विहस्तमिति ट॥  
    
[^३]: पूजयेत्तद्धनुरिति ग॥ , घ॥ , ञ॥ च  
:प् ३८८  
    
रुक्मपुङ्खाः सुपङ्कास्ते तैलधौताः सुवर्णकाः   ।  
यात्रायामभिषेकादौ यजेद्वाणधनुर्मुखान् ॥०१३।  
सपताकास्त्रसङ्ग्राहसांवत्सरकरान्नृपः ।  
ब्रह्मा वै मेरुशिखरे स्वर्गगङ्गातटे ऽयजत् ॥०१४।  
लौहदैत्यं स ददृशे विध्नं यज्ञे तु चिन्तयन् ।  
तस्य चिन्तयतो वह्नेः पुरुषो ऽभूद्वली महान् ॥०१५।  
ववन्दे ऽजञ्च तन्देवा अभ्यनन्दन्त हर्षिताः[^१] ।  
तस्मात्स नन्दकः[^२] कड्गो देवोक्तो हरिरग्रहीत् ॥०१६।  
तं जग्राह शनैर् देवो[^३] विकोषः सो ऽभ्यपद्यत ।  
खड्गो नीलो रत्नमुष्टिस्ततो ऽभूच्छतबाहुकः ॥०१७।  
दैत्यः स गदया देवान् द्रावयामास वै रणे ।  
विष्णुना खड्गच्छिन्नानि दैत्यगात्राणि भूतले   ॥०१८।  
पतितानि तु संस्पर्शान्नन्दकस्य च तानि हि ।  
लोहभूतानि सर्वाणि हत्वा तस्मै हरिर्वरं ॥०१९।  
ददौ पवित्रमङ्गन्ते आयुधाय भवेद्भुवि ।  
हरिप्रसादाद् ब्रह्मापि विना विघ्नं हरिं प्रभुं   ॥०२०।  
पूजयामास यज्ञेन वक्ष्ये ऽथो खड्गलक्षणं   ।  
खटीखट्टरजाता ये दशनीयास्तुते स्मृताः   ॥०२१।  
कायच्छिदस्त्वाषिकाः स्युर्दृढाः सूर्पारकोद्भवाः   ।  
तीक्ष्णाश्छेदसहा वङ्गास्तीक्ष्णाः  
स्युश्चाङ्गदेशजाः ॥०२२।  
शतार्धमङ्गुलानाञ्च श्रेष्ठं खद्गं प्रकीर्तितं   ।  
    
:न्  
    
[^१]: लोहदैत्यमित्यादिः, हर्षिता इत्य् अन्तः पाठः ज॥ पुस्तके  
नास्ति  
    
[^२]: तस्मात्तु नन्दक इति घ॥ , ञ॥ च  
    
[^३]: महादेव इति ज॥  
:प् ३८९  
    
तदर्धं मध्यमं ज्ञेयं ततो हीनं न धारयेत्   ॥०२३।  
दीर्घं सुमधुरं शब्दं युस्य खड्गस्य सत्तम   ।  
किङ्किणीसदृशन्तस्य धारणं श्रेष्ठमुच्यते   ॥०२४।  
खड्गः पद्मपलाशाग्रो मण्डलाग्रश् च शस्यते   ।  
करवीरदलाग्राभो घृतगन्धो वियत्प्रभः ॥०२५।  
समाङ्गुलस्थाः शस्यन्ते व्रणाः खद्गेषु लिङ्गवत्   ।  
काकोलूकसवर्णाभा विषमास्ते न शोभनाः ॥०२६।  
खड्गे न पश्येद्वदनमुच्छिष्टो न स्पृशेदसिं   ।  
मूल्यं जातिं न कथयेन्निशि कुर्यान्न शीर्षके   ॥०२७।  
    
\{इत्य् आग्नेये महापुराणे आयुधलक्षणादिर्नाम चतुश् चत्वारिंशदधिकद्विशततमो ऽध्यायः ॥  }
    