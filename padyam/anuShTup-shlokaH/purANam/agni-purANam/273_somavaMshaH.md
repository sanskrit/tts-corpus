+++
title = "२७३ सोमवंशः"

+++

\{अथ त्रिसप्तत्यधिकद्विशततमो ऽध्यायः\}

सोमवंशवर्णनं

अग्निर् उवाच  
सोमवंशं प्रवक्ष्यामि पठितं पापनाशनम्   ।  
विष्णुनाभ्यब्जजो ब्रह्मा ब्रह्मपुत्रो ऽत्रिरत्रितः ॥००१।  
सोमश् चक्रे राजसूयं त्रैलोक्यं दक्षिणान्ददौ   ।  
समाप्ते ऽवभृथे सोमं तद्रूपालोकनेच्छवः ॥००२।  
कामवाणाभितप्ताङ्ग्यो नरदेव्यः सिषेविरे ।  
लक्ष्मीर् नरायणं त्यक्त्वा सिनीवाली च कर्दमम   ॥००३।  
द्युतिं विभावसुन्त्यक्त्वा पुष्टिर्धातारमव्ययम् ।  
प्रभा प्रभाकरन्त्यक्त्वा हविष्मन्तं कुहूः स्वयम्   ॥००४।  
कीर्तिर्जयन्तम्भर्तारं वसुर्मारीचकश्ययम् ।  
धृतिस्त्यक्त्वा पतिं नन्दीं सोममेवाभजत्तदा ॥००५।  
स्वकीया इव सोमो ऽपि कामयामास तास्तदा ।  
एवं कृतापचारस्य तासां भर्तृगणस्तदा ॥००६।  
न शशाकापचाराय[^१] शापैः शस्त्रादिभिः पुनः   ।  
सप्तलोकैकनाथत्वमवाप्तस्तपसा ह्य् उत ॥००७।  
विवभ्राम मतिस्तस्य विनयादनया हता ।  
वृहस्पतेः स वै भार्यां तारां नाम यशस्विनीम्   ॥००८।  
जहार तरसा सोमो ह्य् अवमन्याङ्गिरःसुतम् ।  
ततस्तद्युद्धमभवत् प्रख्यातं तारकामयम् ॥००९।  
    
:न्  
    
[^१]: न शशाकापकारायेति ञ॥  
:प् १२  
    
देवानां दानवानाञ्च लोकक्षयकरं महत् ।  
ब्रह्मा निवार्योशनसन्तारामङ्गिरसे ददौ ॥०१०।  
तामन्तःप्रसवां दृष्ट्वा गर्भं त्यजाब्रवीद्गुरुः   ।  
गर्भस्त्यक्तः प्रदीप्तो ऽथ प्राहाहं सोमसन्भवः   ॥०११।  
एवं सोमाद्बुधः पुत्त्रः पुत्त्रस्तस्य पुरूरवाः   ।  
स्वर्गन्त्यक्त्वोर्वशी सा तं वरयामास चाप्सराः   ॥०१२।  
तया सहाचरद्राजा दशवर्षाणि पञ्च च ।  
पञ्च षट् सप्त चाष्टौ च दश चाष्टौ महामुने   ॥०१३।  
एको ऽग्निरभवत् पूर्वं तेन त्रेता प्रवर्तिता ।  
पुरूरवा योगशीलो गान्धर्वलोकमीयिवान् ॥०१४।  
आयुर्दृ।ढायुरश्वायुर्धनायुर्धृतिमान् वसुः   ।  
दिविजातः शतायुश् च सुषुवे चोर्वशी नृपान् ॥०१५।  
आयुषो नहुषः पुत्रो वृद्धशर्मा रजिस् तथा ।  
दर्भो विपाप्मा पञ्चाग्न्यं[^१] रजेः पुत्रशतं ह्य् अभूत्   ॥०१६।  
राजेया इति विख्याता विष्णुदत्तवरो रजिः ।  
देवासुरे रणे दैत्यानबधीत्सुरयाचितः ॥०१७।  
गतायेन्द्राय पुत्रत्वं दत्वा राज्यं दिवङ्गतः ।  
रजेः पुत्रैर् हृतं राज्यं शक्रस्याथ सुदुर्मनाः   ॥०१८।  
ग्रहशान्त्यादिविधिना गुरुरिन्द्राय तद्ददौ ।  
मोहयित्वा रजिसुतानासंस्ते निजधर्मगाः ॥०१९।  
नहुषस्य सुताः सप्त यतिर्ययातिरुत्तमः ।  
उद्भवः पञ्चकश् चैव शर्यातिमेघपालकौ ॥०२०।  
    
:न्  
    
[^१]: पञ्चाग्न्या इति ज॥ । पञ्चाग्न्यमिति ञ॥  
:प् १३  
    
यतिः कुमारभावे ऽपि विष्णुं ध्यात्वा हरिं गतः   ।  
देवयानी शक्रकन्या ययातेः पत्न्य् अभूत् तदा ॥०२१।  
वृषपर्वजा शर्मिष्ठा ययातेः पञ्च तत्सुताः   ।  
यदुञ्च तुर्वसुञ्चैव देवयानी व्यजायत ॥०२२।  
द्रुह्यञ्चानूञ्च पूरुञ्च शर्मिष्ठा वार्षपर्वणी   ।  
यदुः पूरुश्चाभवतान्तेषां वंशविवर्धनौ   ॥०२३।

\{इत्य् आग्नेये महापुराणे सोमवंशवर्णनं नम त्रिसप्तत्यधिकद्विशततमो ऽध्यायः  }
    