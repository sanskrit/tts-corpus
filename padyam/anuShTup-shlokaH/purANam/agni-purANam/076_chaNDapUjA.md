+++
title = "०७६ चण्डपूजा"

+++

\{अथ षट्सप्ततितमो ऽध्यायः\}

चण्दपूजाकथनं  
    
ईश्वर उवाच  
ततः शिवान्तिकङ्गत्वा पूजाहोमादिकं मम ।  
गृहाण भगवन् पुण्यफलमित्यभिधाय च ॥००१।  
अर्घ्योदकेन देवाय मुद्रयोद्भवसञ्ज्ञया ।  
हृद्वीजपूर्वमूलेन स्थिरचित्तो निवेदयेत् ॥००२।  
ततः पूर्ववदभ्यर्च्य स्तुत्वा स्तोत्रैः प्रणम्य च ।  
अर्घ्यं पराङ्मुखं दत्वा क्षमस्वेत्यभिधाय च   ॥००३।  
नाराचमुद्रयास्त्रेण फडन्तेनात्मसञ्चयं ।  
संहृत्य दिव्यया लिङ्गं मूर्तिमन्त्रेण योजयेत् ॥००४।  
स्थण्डिले त्वर्चिते देवे मन्त्रसङ्घातमात्मनि ।  
नियोज्य विधिनोक्तेन विदध्याच्चण्डपूजनं ॥००५।  
ॐ चण्डेशानाय नमो मध्यतश् चण्डमूर्तये   ।  
ॐ धूलिचण्डेश्वराय[^१] हूं फट्[^२] स्वाहा तमाह्णयेत्   ॥००६।  
चण्डहृदयाय हूं फट् ॐ चण्डशिरसे तथा[^३]   ।  
ॐ चण्डशिखायै हूं फट् चण्डायुः[^४] कवचाय च   ॥००७।  
चण्डस्त्राय तथा हूं फट् चण्डं रुद्राग्निजं स्मरेत्   ।  
शूलटङ्कधरं कृष्णं साक्षसूत्रकण्डलुं   ॥००८।  
टङ्काकरे ऽर्धचन्द्रे[^५] वा चतुर्वक्त्रं प्रपूजयेत् ।  
    
:न्  
    
[^१]: ॐ बलिचण्डेश्वराय इति ग, चिह्नितपुस्तकपाठः  
    
[^२]: क्रूं फडिति ङ, चिह्नितपुस्तकपाठः  
    
[^३]: हूं चण्डशिरसे स्वाहेति ग, चिह्नितपुस्तकपाठः  
    
[^४]: हूं फट् चण्दत इति ग, घ, चिह्नितपुस्तकद्वयपाठः  
    
[^५]: टङ्कारेणार्धचन्द्रे इति ख, चिह्नितपुस्तकपाठः  
:प् २२७  
    
यथाशक्ति जपं कुर्यादङ्गानान्तु दशांशतः   ॥००९।  
गोभूहिरण्यवस्त्रादिमणिहेमादिभूषणं ।  
विहाय शेसनिर्माल्यं चण्डेशाय निवेदयेत् ॥०१०।  
लेह्यचोष्याद्यनुवरं ताम्बूलं स्रग्विलेपनं ।  
निर्माल्यं भोजनं तुभ्यं प्रदत्तन्तु शिवाज्ञया   ॥०११।  
सर्वमेतत् क्रियाकाण्डं मया चण्ड तवाज्ञया   ।  
न्यूनाधिकं कृतं मोहात् परिपूर्णं सदास्तु मे   ॥०१२।  
इति विज्ञाप्य देवेशं दत्वार्घ्यं तस्य संस्मरन् ।  
संहारमूर्तिमन्त्रेण शनैः संहारमुद्रया ॥०१३।  
पूरकान्वितमूलेन मन्त्रानात्मनि योजयेत् ।  
निर्माल्यापनयस्थानं लिम्पेद्गोमयवारिणा ।०१४।  
प्रोक्ष्यार्घ्यादि विसृज्याथ आचान्तो ऽन्यत्समाचरेत् ॥०१४एफ़्।  
    
\{इत्य् आदिमहापुराणे आग्नेये चण्डपूजाकथनं नाम षट्सप्ततितमो ऽध्यायः ॥  }
    