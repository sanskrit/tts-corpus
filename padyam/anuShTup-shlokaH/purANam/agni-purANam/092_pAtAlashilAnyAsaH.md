+++
title = "०९२ पातालशिलान्यासः"

+++

\{अथ द्विनवतितमो ऽध्यायः\}

प्रतिष्ठाविधिकथनं  
    
ईश्वर उवाच  
प्रतिष्ठां सम्प्रवक्ष्यामि क्रमात् सङ्क्षेपतो गुह   ।  
पीठं शक्तिं शिवो लिङ्गं तद्योगः सा शिवाणुभिः   ॥००१।  
प्रतिष्ठायाः पञ्च भेदास्तेषां रूपं वदामि ते   ।  
यत्र ब्रह्मशिलायोगः सा प्रतिष्ठा विशेषतः   ॥००२।  
स्थापनन्तु यथायोगं पीठ एव निवेशनं ।  
प्रतिष्ठाभिन्नपीठस्य स्थितस्थापनमुच्यते ॥००३।  
उत्थापनञ्च सा प्रोक्ता लिङ्गोद्धारपुरःसरा ।  
यस्यां तु लिङ्गमारोप्य संस्कारः क्रियते बुधैः   ॥००४।  
    
:न्  
    
[^१]: तथा क्षौ ह्रौ मन्त्राः सूर्यस्येति ग, घ,  
चिह्नितपुस्तकपाठः  
:प् २८८  
    
आथापनं तदुद्दिष्टं द्विधा विष्ण्वादिकस्य च[^१]   ।  
आसु सर्वासु चैतन्यं नियुञ्जीत परं शिवम् ॥००५।  
यदाधारादिभेदेन[^२] प्रासादेष्वपि पञ्चधा ।  
परीक्षमथ मेदिन्याः कुर्यात्प्रासादकाम्यया   ॥००६।  
शुक्लाज्यगन्धा रक्ता च रक्तगन्धा सुगन्धिनी[^३] ।  
पीता कृष्णा सुरागन्धा विप्रादीनां मही क्रमात्   ॥००७।  
पूर्वेशोत्तरसर्वत्र पूर्वा चैषां विशिष्यते[^४] ।  
आखाते हास्तिके यस्याः पूर्णे मृदधिका भवेत् ॥००८।  
उत्तमान्तां महीं विद्यात्तोयाद्यैर् वा समुक्षितां   ।  
अस्थ्यङ्गारादिभिर्दुष्टामत्यन्तं शोधयेद् गुरुः[^५]   ॥००९।  
नगरग्रामदुर्गार्थं गृहप्रासादकारणं[^६]   ।  
खननैर् गोकुलावासैः कर्षणैर् वा मुहुर्मुहुः   ॥०१०।  
मण्डपे द्वारपूजादि मन्त्रतृप्त्यवसानकं[^७] ।  
कर्म निर्वर्त्याघोरास्त्रं सहस्रं[^८] विधिना यजेत् ॥०११।  
समीकृत्योपलिप्तायां भूमौ संशोधयेद्दिशः   ।  
स्वर्णदध्यक्षतै रेखाः प्रकुर्वीत[^९] प्रदक्षिणं   ॥०१२।  
मध्यादीशानकोष्टस्थे पूर्णकुम्भे[^१०] शिवं यजेत्   ।  
वास्तुमभ्यर्च्य तत्तोयैः सिञ्चेत् कुद्दालकादिकं ॥०१३।  
    
:न्  
    
[^१]: उत्थापनश्चेत्यादि, विष्ण्वादिकस्य चेत्येत्यन्तः  
सार्धैकश्लोकात्मकपाठो ग॥ पुस्तके नास्ति  
    
[^२]: यथाधाराभिभेदेनेति ग॥  
    
[^३]: रक्तगन्धानुगन्धीति ख॥  
    
[^४]: प्रशस्यते इति घ॥  
    
[^५]: शोधयेत्ध्रुवमिति घ॥  
    
[^६]: नगरग्रामेत्यर्धश्लोको घ। पुस्तके नास्ति  
    
[^७]: मन्त्रदीप्त्यवसानकमिति ग॥ । मन्त्रभूम्यवसानकमिति घ॥  
    
[^८]: निर्वर्त्य घोरास्त्रं महास्त्रमिति ग॥  
    
[^९]: रेखां प्रकुर्वीतेति ख॥ ,ग॥ च  
    
[^१०]: स्वर्णकुण्डे इति ग॥ । स्वर्णकुम्भे इति घ॥ , ङ॥ , च  
:प् २८९  
    
बाह्ये रक्षोगणानिष्ट्वा विधिना दिग्बलं क्षिपेत्   ।  
भूमिं संसिच्य संस्नाप्य[^१] कुद्दालाद्यं[^२] प्रपूजयेत्   ॥०१४।  
अन्यं वस्त्रयुगच्छज्ञं कुम्भं स्कन्धे द्विजन्मनः   ।  
निधाय गीतवाद्यादिब्रह्मगोषसमाकुलं ॥०१५।  
पूजां कुम्भे समाहृत्य प्राप्ते लग्ने ऽग्निकोष्ठके   ।  
कुद्दालेनाभिषिक्तेन मध्वक्तेन तु खानयेत् ॥०१६।  
नैरृत्यां क्षेपयेन्मृत्स्नां खाते कुम्भजलं क्षिपेत्   ।  
पुरस्य पूर्वसीमन्तं[^३] नयेद् यावदभीप्सितं ॥०१७।  
अथ तत्र क्षणं स्थित्वा भ्रामयेत्[^४] परितः पुरं   ।  
सिञ्चन् सीमन्तचिह्नानि यावदीशानगोचरं ॥०१८।  
अर्घ्यदानमिदं प्रोक्तं तत्र कुम्भपरिब्रमात् ।  
इत्थं परिग्रहं भूमेः कुर्वीत तदनन्तरं ॥०१९।  
कर्करान्तं जलान्तं वा शल्यदोषजिघांसया ।  
खानयेद् भूः कुमारीं चेद् विधिना शल्यमुद्धरेत्   ॥०२०।  
अकचटतपयशहान् मानवश्चेत् प्रश्नाक्षराणि तु[^५]   ।  
अग्नेर्ध्वजादिपातिताः स्वस्थाने शल्यमाख्यान्ति ॥०२१।  
कर्तुश्चाङ्गविकारेण जानीयात्तत्प्रमाणतः ।  
पश्वादीनां प्रवेशेन कीर्तनैर् विरुतैर् दिशः ॥०२२।  
मातृकामष्टवर्गाढ्यां फलके भुवि वा लिखेत्   ।  
शल्यज्ञानं वर्गवशात् पूर्वादीशान्ततः[^६] क्रमात्   ॥०२३।  
अवर्गे चैव लोहन्तु कवर्गे ऽङ्गारमग्नितः ।  
    
:न्  
    
[^१]: भूमिं संसिच्य संस्थाप्येति ग॥ , घ॥ , ङ॥ च  
    
[^२]: कुद्दालाख्यमिति ग॥  
    
[^३]: पूर्वमीशान्तमिति ख॥  
    
[^४]: स्रावयेत् इति ख॥  
    
[^५]: नव चेत् प्रश्नाक्षराणि भाषन्ते इति ग॥ , घ॥ च  
    
[^६]: पूर्वादीनां तत इति ख॥  
:प् २९०  
    
चवर्गे भस्म दक्षे स्याट् टवर्गे ऽस्थि च नैरृते ॥०२४।  
तवर्गे चेष्टका चाप्ये कपालञ्च पवर्गके ।  
यवर्गे शवकीतादि शवर्गे लोहमादिशेत् ॥०२५।  
हवर्गे रजतं तद्वदवर्गाच्चानर्थकरानपि ।  
प्रीक्ष्यात्मभिः करापूरैर् अष्टाङ्गुलमृदन्तरैः   ॥०२६।  
पादोनं खातमापूर्य सजलैर् मुद्गराहतैः[^१] ।  
लिप्तां समप्लवां तत्र कारयित्वा भुवं गुरुः ॥०२७।  
सामान्यार्घ्यकरो यायान्मण्डपं वक्ष्यामाणकं   ।  
तोरणद्वाःपतीनिष्ट्वा प्रत्यग्द्वारेण संविशेत्   ॥०२८।  
कुर्यात्तत्रात्मशुद्ध्यादि कुण्डमण्डपसंस्कृतिं   ।  
कलसं वर्धनीसक्तं[^२] लोकपालशिवार्चनं ॥०२९।  
अग्नेर्जननपूजादि सर्वं पूर्ववदाचरेत् ।  
यजमानान्वितो[^३] यायाच्छिलानां स्नानमण्डपं   ॥०३०।  
शिलाः प्रासादलिङ्गस्य पादधर्मादिसञ्ज्ञकाः   ।  
अष्टाङ्गुलोच्छ्रिताः शस्ताश् चतुरस्राः करायताः   ॥०३१।  
पाषाणानां शिलाः कार्या इष्टकानां तदर्धतः   ।  
प्रासादे ऽश्मशिलाः शैले इष्टका इष्टकामये   ॥०३२।  
अङ्किता नववक्त्राद्यैः[^४] पङ्कजाः पङ्कजाङ्किताः   ।  
नन्दा भद्रा जया रिक्ता पूर्णाख्या पञ्चमी मता[^५]   ॥०३३।  
आसां पद्मो महापद्मः शङ्खो ऽथ मकरस् तथा   ।  
समुद्रश्चेति पञ्चामी निधिकुम्भाः क्रमाधः   ॥०३४।  
नन्दा भद्रा जया पूर्णा अजिता चापराजिता ।  
    
:न्  
    
[^१]: मुशलैर् मुद्गराहतैर् इति ङ॥  
    
[^२]: वर्धनीयुक्तमिति ग॥ , ङ॥ च  
    
[^३]: यजमानार्चित इति घ॥  
    
[^४]: नवरुद्राद्यैर् इति घ॥  
    
[^५]: पाषाणानामित्यादिः, पञ्चमीर्मता इत्य् अन्तः  
श्लोकद्वयात्मकपाठो ग॥ पुस्तके नास्ति  
:प् २९१  
    
विजया मङ्गलाख्या च धरणी नवमी शिला ॥०३५।  
सुभद्रश् च विभद्रश् च सुनन्दः पुष्पनन्दकः[^१]   ।  
जयो ऽथ विजयश् चैव कुम्भः पूर्णस्तथोत्तरः[^२]   ॥०३६।  
नवानान्तु यथासङ्ख्यं निधिकुम्भः पूर्णस्तथोत्तरः[^२]   ।  
आसनं प्रथमं दत्त्वा[^३] ताड्योल्लिख्य  
शराणुना[^४]॥०३७।  
सर्वासामविशेषेण तनुत्रेणावगुण्ठनं[^५] ।  
मृद्भिर्गोमययोगामूत्रकषायैर् गन्धवारिणा ॥०३८।  
अस्त्रेण हूं फडन्तेन[^६] मलस्नानं समाचरेत् ।  
विधिना पञ्चगव्येन स्नानं पञ्चामृतेन च ॥०३९।  
गन्धतोयान्तरं कुर्यान्निजनामाङ्किताणुना[^७] ।  
फलरत्नसुवर्णानां गोशृङ्गसलिलैस्ततः ॥०४०।  
चन्दनेन समालभ्य[^८] वस्त्रैर् आच्छादयेच्छिलां ।  
स्वर्णोत्थमासनं दत्वा नीत्वा यागं प्रदक्षिणं   ॥०४१।  
शय्यायां कुशतल्पे वा हृदयेन निवेशयेत्[^९] ।  
सम्पूज्य न्यस्य बुद्ध्यादिधरान्तं तत्त्वसञ्चयं ॥०४२।  
त्रिखण्डव्यापकं तत्त्वत्रयञ्चानुक्रमान् न्यसेत् ।  
बुद्ध्यादौ चित्तपर्यन्ते चिन्तातन्मात्रकावधौ[^१०] ॥०४३।  
    
:न्  
    
[^१]: पुष्पदन्तक इत् ख॥ , ग॥ , घ॥ , ङ॥ च  
    
[^२]: पूर्वस्तथोत्तर इति घ॥  
    
[^३]: प्रणवं दत्वा इति ख॥  
    
[^४]: शरात्मनेति ख॥ , ग॥ , च  
    
[^५]: तन्मात्रेणावगुण्ठनमिति ख॥  
    
[^६]: हुं फडन्तेनेति ग॥  
    
[^७]: कुर्याद् द्विजनामाङ्कितात्मनेति ख॥ । कुर्यान् निजनामाङ्कितात्मनेति  
ग॥  
    
[^८]: समालिप्येति ग॥  
    
[^९]: कुशतल्पे वा हॄदयेन विशेषयेत् इति ख॥ । कुशतल्पे च हृदयेन  
निवेशयेत् इति ग॥  
    
[^१०]: बुद्ध्यादौ चित्तपर्यन्ते चित्ततन्मात्रकावधौ इति घ॥ । सम्पच्य इत्य्  
आदिः तन्मात्रकावधावित्यन्तः सार्धैकश्लोकपाठो ग॥ पुस्तके  
नास्ति  
:प् २९२  
    
तन्मात्रादौ धरान्ते च शिवविद्यात्मनां स्थितिः ।  
तत्त्वानि निजमन्त्रेण तत्त्वेशांश् च हृदार्चयेत् ॥०४४।  
स्थानेषु पुष्पमालादिचिह्नितेषु यथाक्रमं ।  
    
ॐ हूं[^१] शिवतत्त्वाय नमः । ॐ हूं[^२] शिवतत्त्वाधिपतये  
रुद्राय नमः । ॐ हां विद्यातत्त्वाय नमः । ॐ हां[^३]  
विद्यातत्त्वाधिपाय[^४] विष्णवे नमः । ॐ हां आत्मतत्त्वाय  
नमः । ॐ हां आत्मतत्त्वाधिपतये ब्रह्मणे नमः[^५]  
क्षमाग्नियजमानार्कान् जलवातेन्दुखानि च ॥०४५।  
प्रतितत्त्वं न्यसेदष्टौ मूर्तीः प्रतिशिलां शिलां   ।  
सर्वं पशुपतिं चोग्रं[^६] रुद्रं भवमथेश्वरं[^७]   ॥०४६।  
महादेवं च भीमं च मूर्तीशांश् च यथाक्रमात्   ।  
ॐ धरामूर्तये नमः, ॐ धराधिपतये नमः,  
इत्यादिमन्त्रान् लोकपालान् यथासङ्ख्यं निजाणुभिः[^८]   ॥०४७।  
विन्यस्य पूजयेत् कुम्भांस्तन्मन्त्रैर् वा निजाणुभिः[^९]   ।  
इन्द्रादीनां तु वीजानि वक्ष्यमाणक्रमेण तु ॥०४८।  
    
लूं रूं शूं पूं वूं यूं मूं हूं  
क्षूमिति[^१०]  
उक्तो नवशिलापक्षः शिला पञ्चपदा तथा ।  
    
:न्  
    
१,२ ॐ ह्रं इति ग॥ , घ॥ च  
    
[^३]: ॐ हीं इति घ॥  
    
[^४]: विद्यातत्त्वाधिपतये इति ख॥  
    
[^५]: ॐ हूं शिवतत्त्वाधिपतये इत्य् आदिः, ॐ हां  
आत्मतत्त्वाधिपतये ब्रह्मणे नम इत्य् अन्तः पाठो ग॥ पुस्तके  
नास्ति  
    
[^६]: पशुपतिं भीममिति घ॥  
    
[^७]: भवमखेश्वरम् इति घ॥  
    
८,९ निजात्मभिरिति ख॥ , ग॥ । विन्यस्येत्यर्धश्लोको ग॥ पुस्तके नास्ति  
    
[^१०]: ॐ हूं घूं बूं यूं मूं हं क्षमितीति ग॥ । ॐ  
कं सूं पूं शूं ह्रूं क्षमितीति घ॥ । लूं रूं  
शूं पूं वूं चूं मूं हूं क्षूमितीति ख॥  
:प् २९३  
    
प्रतितत्त्वं न्यसेन्मूर्तीः सृष्ट्या पञ्च धरादिकाः   ॥०४९।  
ब्रह्मा विष्णुस् तथा रुद्र ईश्वरश् च सदाशिवः   ।  
एते च पञ्च मूर्तीशा यष्टव्यास्तासु[^१] पूर्ववत्   ॥०५०।  
    
ॐ पृथ्वीमूर्तये नमः । ॐ पृथ्वीमूर्त्यधिपतये  
ब्रह्मणे नमः । इत्य् आदि मन्त्राः  
सम्पूज्य कलशान् पञ्च क्रमेण निजनामभिः ।  
निरुन्धीत[^२] विधानेन न्यासो मध्यशिलाक्रमात् ॥०५१।  
कुर्यात् प्राकारमन्त्रेण भूतिदर्भैस्ततः ।  
कुण्डेषु धारिकां शक्तिं विन्यस्याभ्यर्च्य तर्पयेत्   ॥०५२।  
तत्त्वतत्त्वाधिपान् मूर्तीर्मूर्तीशांश् च[^३] घृतादिभिः   ।  
ततो ब्रह्मांशशुद्ध्यर्थं मूलाङ्गं ब्रह्मभिः क्रमात्   ॥०५३।  
कृत्वा शतादिपूर्णान्तं प्रोक्ष्याः शान्तिजलैः  
शिलाः[^४] ।  
पूजयेच्च कुशैः स्पृष्ट्वा प्रतितत्त्वमनुक्रमात्   ॥०५४।  
सान्निध्यमथ सन्धानं कृत्वा शुद्धं[^५] पुनर्न्यसेत्[^६]   ।  
एवं भागत्रये कर्म गत्वा गत्वा समाचरेत् ॥०५५।  
ॐ आं ईं आत्मतत्त्वविद्यातत्त्वाभ्यां नमः[^७] इति   ।  
    
:न्  
    
[^१]: न्यस्तव्य्स्तासु इति ख॥  
    
[^२]: निबध्नीतीति ख॥ , ग॥ , ङ॥ च  
    
[^३]: तत्र तत्राधिपान् मूर्तीर्मूर्तीशांश्चेति ङ॥ ।  
तन्त्रतत्त्वाधिपान् मूर्तीर्मूर्तीशांस्वेति ख॥  
    
[^४]: प्रोक्ष्य शान्तिजलैः शिलामिति ख॥ । प्रोक्ष्य शान्तिजलैः शिला  
इति ग॥ , घ॥ च  
    
[^५]: कृत्वा मन्त्रमिति ग॥  
    
[^६]: सान्निध्यमित्यर्थश्लोको ङ॥ पुस्तके नास्ति । सान्निध्यमथ सन्धानं  
इत्य् अतः परं ह्रस्वदीर्घप्रयोगतः इत्य् अतः  
प्राङ्मध्वगपाठो घ॥ पुस्तके नास्ति  
    
[^७]: ॐ आं हां आत्मतत्त्वविद्यातत्त्वाय नम इति ग॥ । ॐ आं इं  
उं विद्यातत्त्वशिवतत्त्वाभ्यां नम इति ड॥ । ॐ आं इं  
आत्मविद्यातत्त्वाय नम इति ख॥  
:प् २९४  
    
संस्पृशेद् दर्भमूलाद्यैर् ब्रह्माङ्गादित्रयं क्रमात्   ।  
कुर्यात्तत्त्वानुसन्धानं ह्रस्वदीर्घप्रयोगतः ॥०५६।  
ॐ हां उं[^१] विद्यातत्त्वशिवतत्त्वाभ्यां नमः   ।  
घृतेन मधुना पूर्णांस्ताम्रकुम्भान् सरत्नकान्   ।०५७।  
पञ्चगव्यार्घ्यर्ससिक्तान्[^२] लोकपालाधिदैवतान् ॥०५७एफ़्।  
पूजयित्वा निजैर् मन्त्रैः सन्निधौ होममाचरेत् ।  
शिलानामथ सर्वासां संस्मरेदधिदैवताः ॥०५८।  
विद्यारूपाः कृतस्नाना हेमवार्णाः शिलाम्बराः   ।  
न्यूनादिदोषमोषार्थं[^३] वास्तुभूमेश् च शुद्धये   ।०५९।  
यजेदस्त्रेण मूर्धान्तमाहुतीनां[^४] शतं शतं   ॥०५९एफ़्।  
    
\{इत्य् आदिमहापुराणे आग्नेये शिलान्यासकथनं नाम द्विनवतितमो ऽध्यायः ॥  }
    