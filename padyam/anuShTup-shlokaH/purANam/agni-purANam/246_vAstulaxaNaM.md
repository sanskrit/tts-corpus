+++
title = "२४६ वास्तुलक्षणं"

+++

\{अथ षट्चत्वारिंशदधिकद्विशततमो ऽध्यायः\}

वास्तुलक्षणं  
    
अग्निर् उवाच  
वास्तुलक्ष्म प्रवक्ष्यामि विप्रादीनां च भूरिह   ।  
श्वेता रक्ता तथा पीता कृष्णा चैव यथाक्रमम्   ॥००१।  
घृतरक्तान्नमद्यानां गन्धाढ्या वसतश् च भूः   ।  
मधुरा च कषाया च अम्लाद्युपरसा क्रमात् ॥००२।  
कुशैः शरैस् तथाकाशैर् दूर्वाभिर्या च संश्रिता   ।  
प्रार्च्य विप्रांश् च शिःशल्पां खातपूर्वन्तु कल्पयेत्   ॥००३।  
चतुःषष्टिपदं कृत्वा मध्ये ब्रह्मा चतुष्पदः   ।  
प्राक् तेषां वै गृहस्वामी कथितस्तु तथार्यमा   ॥००४।  
दक्षिणेन विवस्वांश् च मित्रः पश्चिमतस् तथा   ।  
उदङ्महीधरश् चैव आपवत्सौ च वह्निगे ॥००५।  
सावित्रश् चैव सविता जयेन्द्रौ नैरृते ऽम्बुधौ ।  
    
:न्  
    
[^१]: भ्राजते स्थितमिति छ॥ , ज॥ च  
    
[^२]: भवेदिति ग॥ , घ॥ च  
:प् ३९२  
    
रुद्रव्याधी च वायव्ये पूर्वादौ कोणगाद्वहिः ॥००६।  
महेन्द्रश् च रविः सत्यो भृशः[^१] पूर्वे ऽथ दक्षिणे   ।  
गृहक्षतो ऽर्यमधृती गन्धर्वाश्चाथ वारुणे   ॥००७।  
पुष्पदन्तो ऽसुराश् चैव वरुणो यक्ष एव च ।  
सौम्ये भल्लाटसोमौ च अदितिर्धनदस् तथा ॥००८।  
नागः करग्रहश् चैशे अष्टौ दिशि दिशि स्मृताः   ।  
आद्यन्तौ तु तयोर्देवौ प्रोक्तावत्र गृहेश्वरौ ॥००९।  
पर्जन्यः प्रथमो देवो द्वितीयश् च करग्रहः ।  
महेन्द्ररविसत्याश् च भृशो ऽथ गगनन्तथा ॥०१०।  
पवनः पूर्वतश् चैव अन्तरीक्षधनेश्वरौ ।  
आग्नेये चाथ नैरृत्ये मृगसुग्रीवकौ सुरौ ॥०११।  
रोगो मुख्यश् च वायव्ये दक्षिणे पुष्पवित्तदौ ।  
गृहक्षतो यमभृशौ गन्धर्वो नागपैतृकः   ॥०१२।  
आप्ये दौवारिकसुग्रीवौ पुष्पदन्तो ऽसुरो जलं ।  
यक्ष्मा रोगश् च शोषश् च उत्तरे नागराजकः ॥०१३।  
मुख्यो भल्लाटशशिनौ अदितिश् च कुवेरकः ।  
नागो हुताशः श्रेष्ठो वै[^२] शक्रसूर्यौ च पूर्वतः   ॥०१४।  
दक्षे गृहक्षतः पुष्प आप्ये सुग्रीव उत्तमः   ।  
पुष्पदन्तो ह्य् उदग्द्वारि भल्लाटः पुष्पदन्तकः   ॥०१५।  
शिलेष्टकादिविन्यासं मन्त्रैः प्रार्च्य सुरांश् चरेत्   ।  
नन्दे नन्दय वासिष्ठे वसुभिः प्रजया सह ॥०१६।  
    
:न्  
    
[^१]: भृगुरिति ज॥  
    
[^२]: नागो हुताशनः श्रेष्ठ इति ख॥ , छ॥ च  
:प् ३९३  
    
जये भार्गववदायादे प्रजानाञ्जयमाहवे[^१] ।  
पूर्णे ऽङ्गिरसदायादे पूर्णकामं कुरुध्व मां   ॥०१७।  
भद्रे काश्यपदायादे कुरु भद्रां मतिं मम ।  
सर्ववीजसमायुक्ते सर्वरत्नौषधैर् वृते ॥०१८।  
रुचिरे नन्दने नन्दे वासिष्ठे रम्यतामिह ।  
प्रजापतिसुते देवि चतुरस्रे महीमये ॥०१९।  
सुभगे सुव्रते भद्रे गृहे कश्यपि रम्यतां ।  
पूजिते परमाचार्यैर् गन्धमाल्यैर् अलङ्कृते[^२] ॥०२०।  
भवभूतिकरे देवि गृहे भार्गवि रम्यतां ।  
अव्यङ्ग्ये चाक्षते पूर्णे मुनेरङ्गिरसः सुते ॥०२१।  
इष्टके त्वं प्रयच्छेष्टं प्रतिष्टाङ्कारयम्यहं   ।  
देशस्वामिपुरस्वामिगृहस्वामिपरिग्रहे ॥०२२।  
मनुष्यधनहस्त्यश्वपशुवृद्धिकरी भव ।  
गृहप्रवेशे ऽपि तथा शिलान्यासं समाचरेत् ॥०२३।  
उत्तरेण शुभः प्लक्षो वटः प्राक् स्याद् गृहादितः   ।  
उदुम्वरश् च याम्येन पश्चिमे ऽश्वत्थ उत्तमः ॥०२४।  
वामभागे तथोद्यानं कुर्याद्वासं गृहे शुभं   ।  
सायं प्रातस्तु घर्माप्तौ शीतकाले दिनान्तरे ॥०२५।  
वर्षारात्रे भुयः शोषे सेक्तव्या रोपितद्रुमाः   ।  
विडङ्गघृटसंयुक्तान् सेचयेच्छीतवारिणा ॥०२६।  
फलनाशे कुलत्थैश् च माषैर् मुद्गैस्तिलैर् यवैः ।  
    
:न्  
    
[^१]: विप्राणां जयमावहेति ख॥  
    
[^२]: गन्धमाल्यैर् अलङ्कृतैर् इति ग॥ , छ॥ च  
:प् ३९४  
    
घृतशीतपयःसेकः फलपुष्पाय दर्वदा ॥०२७।  
मत्स्याम्भसा तु सेकेन वृद्धिर्भवति शाखिनः ।  
आविकाजसकृच्चूर्णं यवचूर्णं तिलानि च ॥०२८।  
गोमांसमुदकञ्चेति सप्तरात्रं निधापयेत् ।  
उत्सेकं सर्ववृक्षाणां फलपुष्पादिवृद्धिदं   ॥०२९।  
मत्स्योदकेन शीतेन आम्राणां सेक इष्यते[^१] ।  
प्रशस्तं चाप्यशोकानां कामिनीपादताडनं   ॥०३०।  
खर्जूरनारिकेलादेर्लवणाद्भिर्विवर्धनं ।  
विडङ्गमत्स्यमांसाद्भिः सर्वेषु दोहदं शुभं   ॥०३१।  
    
\{इत्य् आग्नेये महापुराणे वास्त्वादिर्नाम षट्तचत्वारिंशदधिकद्विशततमो ऽध्यायः ॥  }
    