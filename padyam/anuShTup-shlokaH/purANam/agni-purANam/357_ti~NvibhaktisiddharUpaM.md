+++
title = "३५७ तिङ्विभक्तिसिद्धरूपं"

+++

\{अथ सप्तपञ्चाशदधिकत्रिशततमो ऽध्यायः\}

तिङ्विभक्तिसिद्धरूपं  
    
कुमार उवाच  
तिङ्विभक्तिं प्रवक्ष्यामि तथादेशं समासतः   ।  
तिङ्स्त्रिष्वपि वर्तन्ते भावे कर्मणि कर्तरि ॥००१।  
सकर्मकार्मकाच्च कर्तरि द्विपदे स्मृताः ।  
सकर्मकाकर्मणि च तदादेशस्तथेरितः ॥००२।  
वर्तमाने लडाख्यातो विध्याद्यर्थे लिङीरितः ।  
विध्यादौ लोडाशिषि च भूतानद्यतने च लङ् ॥००३।  
भूते लुङ्लिट् परोक्षे ऽथ भाविन्यद्यतने च लुट् ।  
लिङाशिषि च शेषे ऽर्थे लड्भविष्यति ऌङ्भवेत्   ॥००४।  
लिङ्निमिमित्ते क्रियातिपत्तौ परे नवात्मनेपदम् ।  
पूर्वं नव परस्मैपदन्तिप्तसन्तीति प्रथमः पुमान   ॥००५।  
सिप्थस्थ मध्यमनरो मिप्वस्मस्चोत्तमः पुमान् ।  
त आतां अन्तात्मने मुख्यः थासाथां ध्वञ्च मध्यमः   ॥००६।  
उत्तम इ वहि महि भूवाद्या धातवः स्मृताः ।  
भुविरेधिः पचिर्नन्दिर्ध्वंसिः श्रंसिः पदिस्त्वदिः   ॥००७।  
शीङः क्रीडो जुहोतिश् च जहातिश् च दधात्यपि ।  
दीव्यतिः स्वपितिर्नहिः सुनोतिर्वसिरेव च ॥००८।  
तुदिर्मृशतिर्मुञ्चतिः रुधिर्भुजिस्त्यजिस्तनिः ।  
शवादिके विकरणे मनिश् चैव करोत्यपि ॥००९।  
:प् २६०  
    
क्रीड्तिर्वृङो ग्रहिश्चोरिः पा नीरर्चिश् च नायकाः   ।  
भुवि स्यात् तिङ् भवति सः भवतस्तौ भवन्ति ते ॥०१०।  
भवसि त्वं युवां भवथो यूयं भवथ चाप्यहं   ।  
भवाम्यावां भवावश् च भवामो ह्य् एधते कुलं   ॥०११।  
एधेते द्वे तथैधन्ते एधसे त्वं हि मेधया ।  
एधेथे च समेधध्वे एधे ह्य् एधावहे धिया ॥०१२।  
एधामहे हरेर्भक्त्या पचतीत्यादि पूर्ववत् ।  
भूयते ऽनुभूयते ऽसौ भावे कर्मणि वै यकि ॥०१३।  
वुभूषति समीत्येवं णिचि भावयतीश्वरं ।  
यङि वोभूयते वाद्यं वोभोतेइ स्याच्च यङ्लुकि ॥०१४।  
पुत्रीयति पुत्रकाम्यत्येवं पटपटायते ।  
घटयत्य् अथ सनि णिचि बुभूषयति रूपकं ॥०१५।  
भवेद्भवेताञ्च लिङि भवेयुश् च भवेः परे ।  
भवेतञ्च भवेतैवं भवेयञ्च भवेव च भवेम च   ॥०१६।  
एधेत एधेयातामेधेरन् मनसा श्रिया ।  
एधेथाश् च एधेयाथामेधेध्वमेधेय एधेवहि एधेमहि   ॥०१७।  
अस्तु तावद्भवताम् लोटि भवन्तु भवताद्भव ।  
भवतं भवत भवानि भवाव च भवाम च ॥०१८।  
एधतामेधेतामेधन्तामेधै पचावहै पचामहै ।  
अभ्यनन्ददपचतामचन्नपचस् तथा ॥०१९।  
अभवतमभवतापचमपचावापचाम च ।  
ऐधतैर्धेतामैधध्वं ऐधे चैधामहीरितं(?) ॥०२०।  
अभूदभूतामभूवनभूश्चाभूवमेव लुङ् ।  
:प् २६१  
    
ऐधिष्टैधिसातां नरावैधिष्ठा एइधिषीदृशं   ॥०२१।  
लिटि बभूव बभूवतुः बभूवुश् च बव्हूविथ ।  
बभूवथुर्वभूव च बभूविव बभूविम ॥०२२।  
पेचे पेचाते पेचिरे त्वमेधाञ्चकृषे तथा ।  
एधाञ्चक्राथे पेचिध्वे पेचे पेचिमहे तथा ॥०२३।  
लुटि भविता भवितारौ भवितारो हरादयः ।  
भवितासि भवितास्थो भवितास्मस् तथा वयं ॥०२४।  
पक्ता पक्तारौ पक्तारः पक्तासे त्वं शुभौदनं   ।  
पक्ताध्वे पक्ताहे चाहं पक्तास्महे हरेश् चरुं ॥०२५।  
लिङाशिषि सुखं भूयात् भूयास्तां हरिशङ्करौ   ।  
भूयासुस्ते च भूयास्त्वं युवां भूयास्तमीश्वरौ   ॥०२६।  
भूयास्त यूयं भूयासमहं भूयास्म सर्वदा   ।  
यक्षीष्ट ह्य् एधिषीयास्तां यक्षीरन्नेधिसीय च   ॥०२७।  
यक्षीवह्येधिसीमहि लिङि चायक्ष्यतेति ऌङ् ।  
अयक्ष्येतामयक्ष्यन्तायक्ष्ये ऽयक्ष्येथां युवां   ॥०२८।  
अयक्ष्यध्वमैधिष्यावह्यैधिष्यामह्यरेर्वयम् ।  
ऌटि स्याद्भविष्यतीति एधिष्यामह ईदृशम्   ॥०२९।  
एवं विभावयिष्यन्ति बोभविष्यति रूपकं ।  
घटयेत् पटयेत्तद्वत् पुत्रीयति च काम्यति ॥०३०।

\{इत्य् आग्नेये महापुराणे व्याकरणे तिङ्सिद्धरूपं नाम सप्तपञ्चाशदधिकत्रिशततमो ऽध्यायः  }
:प् २६२  
    