+++
title = "०१४"

+++

\{अथ चतुर्दशो ऽध्यायः\}

कुरुपाण्डवसङ्ग्रामवर्णनम्

अग्निर् उवाच  
यौधिष्ठिरी दौर्योधनी कुरुक्षेत्रं ययौ चमूः   ।  
भीष्मद्रोणादिकान् दृष्ट्वा नायुध्यत गुरूनिति   ॥००१।  
पार्थं ह्य् उवाच भगवान्नशोच्या भीष्ममुख्यकाः   ।  
शरीराणि विनाशीनि न शरीरी विनश्यति ॥००२।  
    
:न्  
    
[^१]: विदुरान्वित इति ख, चिह्नितपुस्तकपाठः  
:प् ३५  
    
अयमात्मा परं ब्रह्म अहं ब्रह्मस्मि विद्धि तम् ।  
सिद्ध्यसिद्ध्योः समो योगी राजधर्मं प्रपालय ॥००३।  
कृष्णोक्तोथार्जुनो ऽयुध्यद्रथस्थो वाद्यशब्दवान्   ।  
भीष्मः सेनापतिरभूदादौ दौर्योधने बले ॥००४।  
पाण्डवानां शिखण्डी च तयोर्युद्धं बभूव ह   ।  
धार्तराष्ट्राः पाण्डवांश् च जघ्नुर्युद्धे  
सभीष्मकाः ॥००५।  
धार्तराष्ट्रान् शिखण्ड्याद्याः पाण्डवा जघ्नुराहवे   ।  
देवासुरसं युद्धं कुरुपाण्दवसेनयोः ॥००६।  
बभूव स्वस्थदेवानां पश्यतां प्रीतिवर्धनं   ।  
भीष्मोस्त्रैः पाण्डवं सैन्यं दशाहोभिर्न्यपातयत्   ॥००७।  
दशमे ह्य् अर्जुनो वाणैर् भीष्मं वीरं ववर्ष ह   ।  
शिखण्डी द्रुपदोक्तो ऽस्त्रैर् ववर्ष जलदो यथा ॥००८।  
हस्त्यश्वरथपादातमन्योन्यास्त्रनिपातितम्[^१] ।  
भीष्मः स्वच्छन्दमृत्युश् च युद्धमार्गं प्रदर्श्य च   ॥००९।  
वसूक्तो वसुलोकाय शरशय्यागतः स्थितः ।  
उत्तरायणमीक्षंश् च ध्यायन् विष्णुं स्तवन् स्थितः   ॥०१०।  
दुर्योधने तु शोकार्ते द्रोणः सेनापतिस्त्वभुत् ।  
पाण्दवे हर्षिते सैन्ये ढृष्टद्युम्नश् चमूपतिः   ॥०११।  
तयोर्युद्धं बभूवोग्रं यमराष्ट्रविवर्धनम् ।  
विराटद्रुपदाद्याश् च निमग्ना द्रोणसागरे ॥०१२।  
दौर्योधनी महासेना हस्त्यश्वरथपत्तिनी ।  
धृष्टद्युम्नाधिपतिता द्रोणः काल इवाबभौ   ॥०१३।  
हतोश्वत्थामा चेत्युक्ते द्रोणः शस्त्राणि चात्यजत् ।  
धृष्टद्युम्नशराक्रान्तः पतितः स महीतले   ॥०१४।  
    
:न्  
    
[^१]: अन्योन्यास्त्रनिपीडितमिति ख, घ, चिह्नितपुस्तकद्वयपाठः  
:प् ३६  
    
पञ्चमेहनि दुर्धर्षः सर्वक्षत्रं प्रमथ्य च ।  
दुर्योधने तु शोकार्ते कर्णः सेनापतिस्त्वभूत् ॥०१५।  
अर्जुनः पाण्डवानाञ्च तयोर्युद्धं बभूव ह   ।  
शस्त्राशस्त्रि महारौद्रं देवासुररणोपमम् ॥०१६।  
कर्णार्जुनाख्ये सङ्ग्रामे कर्णोरीनबधीच्छरैः   ।  
द्वितीयाहनि कर्णस्तु अर्जुनेन निपातितः ॥०१७।  
शल्यो दिनार्धं युयुधे ह्य् अबधीत्तं युधिष्ठिरः   ।  
युयुधे भीमसेनेन हतसैन्यः सुयोधनः ॥०१८।  
बहून् हत्वा नरादींश् च भीमसेनमथाब्रवीत् ।  
गदया प्रहरन्तं तु भीमस्तन्तु व्यपातयत् ॥०१९।  
गदयान्यानुजांस्तस्य तस्मिन्नष्टादेशेहनि ।  
रात्रौ सुषुप्तञ्च बलं पाण्डवानां न्यपातयत्   ॥०२०।  
अक्षौहिणीप्रमाणन्तु अश्वत्थामा महाबलः   ।  
द्रौपदेयान् सपाञ्चालान् धृष्टद्युम्नञ्च सो ऽबधीत्   ॥०२१।  
पुत्रहीनां द्रौपदीं तां रुदन्तीमर्जुनस्ततः   ।  
शिरोमणिं तु जग्राह ऐषिकास्त्रेण तस्य च ॥०२२।  
अश्वत्थामास्त्रनिर्दग्धं जीवयामास वै हरिः ।  
उत्तरायास्ततो गर्भं स परीक्षिदभून्नृपः ॥०२३।  
कृतवर्मा कृपो द्रौणिस्त्रयो मुक्तास्ततो रणात् ।  
पाण्डवाः सात्यकिः कृष्णः सप्त मुक्ता न चापरे   ॥०२४।  
स्त्रियश्चार्ताः समाश्वास्य भीमाद्यैः स युधिष्ठिरः   ।  
संस्कृत्य प्रहतान् वीरान् दत्तोदकधनादिकः ॥०२५।  
भीष्माच्छान्तनवाच्छ्रुत्वा धर्मान् सर्वांश् च शान्तिदाम्   ।  
राजधर्मान्मोक्षधर्मान्दानधर्मान् नृपो ऽभवत्   ॥०२६।  
अश्वमेधे ददौ दानं ब्राह्मणेभ्योरिमर्दनः ।  
:प् ३७  
    
श्रुत्वार्जुनान्मौषलेयं[^१] यादवानाञ्च सङ्क्षयम्   ।०२७।  
राज्ये परीक्षितं स्थाप्य सानुजः स्वर्गमाप्तवान् [^२]   ॥०२७एफ़्।

\{इत्य् आदिमहापुराणे आग्नेये महाभारतवर्णनं नाम चतुर्दशो ऽध्यायः  }
    