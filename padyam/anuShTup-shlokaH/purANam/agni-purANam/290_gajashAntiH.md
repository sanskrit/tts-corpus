+++
title = "२९० गजशान्तिः"

+++

\{अथ नवत्यधिकद्विशततमो ऽध्यायः\}

गजशान्तिः  
    
शालिहोत्र उवाच  
गजशान्तिं प्रवक्ष्यामि गजरोगविमर्दनीम् ।  
विष्णुं श्रियञ्च पञ्चम्यां नागम् ऐरावतं यजेत्   ॥००१।  
ब्रह्माणं शङ्करं विष्णुं शक्रं वैश्नवणं  
यमं ।  
चन्द्रार्कौ वरुणं वायुमग्निं पृथ्वीं तथा च खं   ॥००२।  
शेषं शैलान् कुञ्जरांश् च ये ते ऽष्टौ देवयोनयः   ।  
विरुपाक्षं महापद्मं भद्रं सुमनसन्तथा   ॥००३।  
कुमुदैरावणः पद्मः पुष्पदन्तो ऽथ वामनः   ।  
सुप्रतीकोञ्जनो नागा अष्टौ होमो ऽथ दक्षिणां   ॥००४।  
:प् ७७  
    
गजाः शान्त्युदकासिक्ता वृद्धौ नैमित्तिकं सृणु   ।  
गजानाम्मकरादौ च ऐशान्यां नगराद्वहिः ॥००५।  
स्थण्डिले कमले मध्ये विष्णुं लक्ष्मीञ्च केशरे   ।  
ब्रह्माणं भास्करं पृथ्वीं यजेत् स्कन्दं ह्य् अनन्तकं   ॥००६।  
खं शिवं सोममिन्द्रादींस्तदस्त्राणि दले क्रमात्   ।  
वज्रं शक्तिञ्च दण्डञ्च तोमरं पाशकं गदां   ॥००७।  
शूलं पद्मम्बहिर्वृन्ते चक्रे सूर्यन्तथाश्विनौ ।  
वसूनष्ठौ तथा साध्यान् याम्ये ऽथ नैरृते दले   ॥००८।  
देवानाङ्गिरसश्चाश्विभृगवो मरुतो ऽनिले[^१] ।  
विश्वेदेवांस् तथा दक्षे रुद्रा शैद्रे ऽथ मण्डले   ॥००९।  
ततो वृत्तया रेखया तु देवान् वै वाह्यतो यजेत् ।  
सूत्रकारानृषीन् वाणीं पूर्वादौ सरितो गिरीन्   ॥०१०।  
महाभूतानि कोणेषु ऐशान्यादिषु संयजेत् ।  
पद्मं चक्रं गदां शङ्खं चतुरश्रन्तु मण्डलं   ॥०११।  
चतुर्धारं ततः कुम्भाः[^२] अग्न्यादौ च पताकिकाः[^३]   ।  
चत्वारस्तोरणा द्वारि नागान् ऐरवतादिकान् ॥०१२।  
पूर्वादौ चौषधीभिश् च देवानां भाजनं पृथक्   ।  
पृथक्शताहुतीश्चाज्यैर् गजानर्च्य प्रदक्षिणं   ॥०१३।  
नागं वह्निं देवतादीन् वाह्यैर् जग्मुः स्वकं गृहम्   ।  
द्विजेभ्यो दिक्षिणां दद्यात् हयवैद्यादिकस् तथा ॥०१४।  
करिणीन्तु समारुह्य वदेत् कर्णन्तु कालवित् ।  
    
:न्  
    
[^१]: मरुतो ऽनल इति ज  
    
[^२]: चतुःकुम्भा इति ञ॥  
    
[^३]: पताकिन इति ज॥  
:प् ७८  
    
नागराजे ऽमृते शान्तिं कृत्वामुस्मिन्[^१] जपेन्मनुम्   ॥०१५।  
श्रीगजस्त्वं कृतो राज्ञा भवानस्य गजाग्रणीः   ।  
प्रभूर्माल्याग्रभक्तैस्त्वां पूजयिष्पति पार्थिवः   ॥०१६।  
लोकस्तदाज्ञया पूजां करिष्यति तदा तव ।  
पालनीयस्त्वया राजा युद्धे ऽध्वनि तथा गृहे ॥०१७।  
तिर्यग्भावं समुत्सृज्य दिव्यं भावमनुस्मर ।  
देवासुरे पुरा युद्धे श्रीगजस्त्रिदशैः कृतः ॥०१८।  
ऐरावणसुतः श्रीमानरिष्टो नाम वारणः   ।  
श्रीगजानान्तु तत् तेजः सर्वमेवोपतिष्ठते ॥०१९।  
तत्तेजस्तव नागेन्द्र दिव्यभावसमन्वितं ।  
उपतिष्ठतु भद्रन्ते रक्ष राजानमाहवे ॥०२०।  
इत्येवमभिषिक्तैनमारोहेत शुभे नृपः ।  
तस्यानुगमनं कुर्युः सशस्त्रनवसद्गजाः ॥०२१।  
शालास्वसौ स्थण्डिले ऽब्जे दिकपालादीन् यजेद्वहिः   ।  
केशरेषु बलं नागं भुवञ्चैच सरस्वतीं ॥०२२।  
मध्येषु डिण्डिमं प्रार्च्य गन्धमाल्यानुलेपनैः   ।  
हुत्वा देयस्तु कलसो रसपूर्णो द्विजाय च ॥०२३।  
गजाध्यक्षं हस्तिपञ्च गणितज्ञञ्च पूजयेत् ।  
गजाध्यक्षाय तन्दद्यात् डिण्डिमं सोपि वादयेत्   ।०२४।  
शुभगम्भीरशब्दैः स्याज्जघनस्थो ऽभिवादयेत् ॥०२४एफ़्।  
    
\{इत्य् आग्नेये महापुराणे गजशान्तिर्नाम नवत्यधिकद्विशततमो ऽध्यायः ॥  }
    
:न्  
    
[^१]: कृद्वान्यस्मिन्निति ख॥ , ज॥ , ञ॥ च  
:प् ७९  
    