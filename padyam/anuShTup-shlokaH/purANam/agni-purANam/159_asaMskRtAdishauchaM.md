+++
title = "१५९ असंस्कृतादिशौचं"

+++

\{अथैकोनषष्ट्यधिकशततमो ऽध्यायः\}

असंस्कृतादिशौचं  
    
पुष्कर उवाच  
संस्कृतस्यासंस्कृतस्य स्वर्गो मोक्षो हरिम्मृतेः   ।  
अस्थ्नाङ्गङ्गाम्भसि क्षेपात् प्रेतस्याभ्युदयो भवेत्   ॥००१।  
    
:न्  
    
[^१]: आपात इति ख॥ , छ॥ च  
    
[^२]: अननेप्येवमेवं स्यादित्यादिः, भोक्तुरेकमहोन्यथेत्यन्तः  
पाठः घ॥ , झ॥ , ञ॥ पुस्तकत्रयेषु नास्ति  
:प् १४१  
    
गङ्गातोये नरस्यास्थि यावत्तावद्दिवि स्थतिः ।  
आत्मनस्त्यागिनां नास्ति पतितानां तथा क्रिया ॥००२।  
तेषामपि तथा गाङ्गे तोये ऽस्थ्नां पतनं हितं   ।  
तेषां दत्तं जलं चान्नं गगने तत् प्रलीयते ॥००३।  
अनुग्रहेण महता प्रेतस्य पतितस्य च ।  
नारायणबलिः कार्यस्तेनानुग्रहमश्नुते ॥००४।  
अक्षयः पुण्डरीकाक्षस्तत्र दत्तं न नश्यति   ।  
पतनात्रायते यस्मात् तस्मात् पात्रं जनार्दनः ॥००५।  
पततां भुक्तिमुक्त्यादिप्रद एको हरिर्ध्रुवं ।  
दृष्ट्वा लोकान् म्रियमाणान् सहायं धर्ममाचरेत्   ॥००६।  
मृतो ऽपि बान्धवः शक्तो नानुगन्तुं नरं मृतं   ।  
जायावर्जं हि सर्वस्य याम्यः पन्था विभिद्यते[^१] ॥००७।  
धर्म एको[^२] व्रजत्येनं यत्र क्वचन गामिनं ।  
श्वः कार्यमद्य कुर्वीत पूर्वाह्णे चापराह्णिकं   ॥००८।  
न हि प्रतीक्षते मृत्युः कृतः वास्य न वा कृतं   ।  
क्षेत्रापणगृहासक्तमन्यत्रगतमानसं ॥००९।  
वृकीवीरणमासाद्य मृत्युरादाय गच्छति ।  
न कालस्य प्रियः कश्चिद् द्वेष्यश्चास्य न विद्यते ॥०१०।  
आयुष्ये कर्मणि क्षीणे प्रसह्य हरिते जनं ।  
नाप्राप्तकालो म्रियते बिद्धः शरशतैर् अपि ॥०११।  
कुशाग्रेणापि संस्पृष्टः प्राप्तकालो न जीवति   ।  
    
:न्  
    
[^१]: पन्था विभज्यते इति ग॥  
    
[^२]: धर्म एवेति ज॥  
:प् १४२  
    
औषधानि[^१] न मन्त्राद्यास्त्रायन्ते मृत्युनान्वितं   ॥०१२।  
वत्सवत् प्राकृतं कर्म कर्तारं विन्दति ध्रुवं ।  
अव्यक्तादि व्यक्तमध्यमव्यक्तनिधनं जगत् ॥०१३।  
कौमारादि यथा देहे तथा देहान्तरागमः ।  
नवमन्यद्यथा वस्त्रं गृह्णात्येवं शरीरिकं   ॥०१४।  
देही नित्यमबध्यो ऽयं यतः शोकं ततस्त्यजेत् ॥१५॥  
    
\{इत्य् आद्याग्नेये महापुराणे शौचं नामैकोनष्ट्यधिकतशततमो ऽध्यायः ॥  }
    