+++
title = "०४५ पिण्डिकालक्षणम्"

+++

\{अथ पञ्चचत्वारिंशोध्यायः\}

पिण्डिकालक्षणकथनं  
    
भगवानुवाच  
पिण्डिकालक्षणं वक्ष्ये दैर्घ्येण प्रतिमासमा   ।  
उच्छ्रायं प्रतिमार्धन्तु चतुःषष्टिपुटां[^२] च ताम्   ॥००१।  
त्यक्त्वा पङ्क्तिद्वयं चाधस्तदूर्ध्वं यत्तु कोष्ठकम्   ।  
    
:न्  
    
[^१]: सार्धाङ्गुलं तथायाममिति ङ, चिह्नितपुस्तकपाठः  
    
[^२]: मणिविद्याधराविति घ, चिह्नितपुस्तकपाठः  
    
[^३]: चतुःषष्टिपदामिति ङ, चिह्नितपुस्तकपाठः  
:प् १३२  
    
समन्तादुभयोः पार्श्वे अन्तस्थं परिमार्जयेत् ॥००२।  
ऊर्ध्वं पङ्ग्क्तिद्वयं त्यक्त्वा अधस्ताद् यत्तु कोष्ठकम्   ।  
अन्तः सम्मार्जयेत् यत्नात् पार्श्वयोरुभयोः समम् ॥००३।  
तयोर्मध्यगतौ तत्र चतुष्कौ मार्जयेत्ततः ।  
चतुर्धा भाजयित्वा तु ऊर्ध्वपङ्क्तिद्वयं बुधः   ॥००४।  
मेखला भागमात्रा स्यात् खातं तस्यार्धमानतः   ।  
भागं भागं परित्यज्य पार्श्वयोरुभयोः समं   ॥००५।  
दत्वा चैकं पदं वाह्ये प्रमाणं कारयेद् बुधः   ।  
त्रिभागेण च भागस्याग्रे स्यात्तोयविनिर्गमः ॥००६।  
नानाप्रकारभेदेन भद्रेयं[^१] पिण्डिका शुभा   ।  
अष्टताला तु कर्तव्या देवी लक्ष्मीस्तया स्त्रियः   ॥००७।  
भ्रुवौ यवाधिके कार्ये यवहीना तु नासिका ।  
गोलकेनाधिकं वक्त्रमूर्ध्वं तिर्यग्विवर्जितं ॥००८।  
आयते नयने कार्ये त्रिभागोनैर् यवैस्त्रिभिः ।  
तदर्धेन तु वैपुल्यं नेत्रयोः परिकल्पयेत् ॥००९।  
कर्णपाशो ।धिकः कार्यः सृक्कणीसमसूत्रतः   ।  
नम्रं कलाविहीनन्तु कुर्यादंशद्वयं तथा ॥०१०।  
ग्रीवा सार्धकला कार्या तद्विस्तारोपशोभिता ।  
नेत्रं विना तु विस्तारौ ऊरू जानू च पिण्डिका ॥०११।  
अङ्घ्रिपृष्ठौ स्फिचौ कट्यां यथाभागं प्रकल्पयेत्   ।  
सप्तांशोनास् तथाङ्गुल्यो दीर्घं विष्कम्भनाहतं   ॥०१२।  
नेत्रैकवर्जितायामा जङ्घोरू च तथा कटिः ।  
मध्यपार्श्वं च तद्वृत्तं घनं पीनं कुचद्वयं   ॥०१३।  
    
:न्  
    
[^१]: तत्रेयमिति ङ, चिह्नितपुस्तकपाठः  
:प् १३३  
    
तालमात्रौ स्तनौ कर्यौ कटिः सार्धकलाधिका ।  
लक्ष्म शेषं पुरावत्स्यात् दक्षिणे चामुबुजं करे   ॥०१५।  
वामे वित्त्वं स्त्रियौ पार्श्वे शुभे चामरहस्तके ।  
दीर्घघोणस्तु गरुडश् चक्राङ्गाद्यानथो वदे ॥०१६।

\{इत्य् आदिमहापुराणे आग्नेये पिण्डिकालक्ष्मादिलक्षणं नाम पञ्चचत्वारिंशो ऽध्यायः  }
    