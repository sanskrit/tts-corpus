+++
title = "१९६ नक्षत्रव्रतानि"

+++

\{अथ षण्णवत्यधिकशततमो ऽध्यायः\}

नक्षत्रव्रतानि  
    
अग्निर् उवाच  
नक्षत्रव्रतकं वक्ष्ये भे हरिः पूजितो ऽर्थदः[^१]   ।  
नक्षत्रपुरुषं चादौ चैत्रमासे हरिं यजेत् ॥००१।  
मूले पादौ यजेज्जङ्घे रोहिणीस्वर्चयेद्धरिं ।  
जानुनी चाश्विनीयोगे आषाढासूरुसञ्ज्ञके ॥००२।  
मेढ्रं पूर्वोत्तरास्वेव कटिं वै कृत्तिकासु च ।  
पार्श्वे भाद्रपदाभ्यान्तु कुक्षिं वै रेवतीषु च   ॥००३।  
स्तनौ चैवानुराधासु धनिष्ठासु च पृष्ठकं   ।  
भुजौ पूज्यौ विशाखासु पुनर्वस्वङ्गुलीर्यजेत् ॥००४।  
अश्लेषासु नखान् पूज्य कण्ठं ज्येष्ठासु पूजयेत्   ।  
श्रोत्रे विष्णोश् च श्रवणे मुखं पुष्ये हरेर्यजेत्   ॥००५।  
यजेत् स्वातिषु दन्ताग्रमास्यं वारुणतो ऽर्चयेत् ।  
मघासु नसां नयने मृगशीर्षे ललाटकं   ॥००६।  
चित्रासु चार्द्रासु कचानब्दान्ते स्वर्णकं हरिं ।  
गुडपूर्णे घटे ऽभ्यर्च्य शय्यागोर्थादि दक्षिणा[^२]   ॥००७।  
नक्षत्रपुरुषो विष्णुः पूजनीयः शिवात्मकः   ।  
    
:न्  
    
[^१]: हरिः सर्वत्र पूजित इति ग॥  
    
[^२]: शय्यागोश्चादि दक्षिणा इति ख॥ , ट॥ च । शय्यागोन्नादि  
दक्षिणा इति घ॥ , ञ॥ , ज॥ च । शय्याधेन्वादि सक्षिका इति ङ॥  
:प् २२८  
    
शाम्भवायनीयव्रतकृन्मासभे पूजयेद्धरिं   ॥००८।  
कार्त्तिके कृत्तिकायां च मृगशीर्षे मृगास्यके   ।  
नामभिः केशवाद्यैस्तु अच्युताय नमो ऽपि वा ॥००९।  
कार्त्तिके कृत्तिकाभे ऽह्नि मासनक्षत्रगं हरिं ।  
शाम्भवायनीयव्रतकं करिष्ये भुक्तिमुक्तिदं   ॥०१०।  
केशवादि महामूर्तिमच्युतं सर्वदायकं[^१] ।  
आवाहयाम्यहन्देवमायुरारोग्यवृद्धिदं ॥०११।  
कार्त्तिकादौ सकासारमन्नं[^२] मासचतुष्टयं[^३]   ।  
फाल्गुनादौ च कुशरमाषाढादौ च पायसं   ॥०१२।  
देवाय ब्राह्मणेभ्यश् च नक्तन्नैवेद्यमाशयेत्[^४] ।  
पञ्चगव्यजलेस्नातस्तस्यैव प्राशनाच्छुचिः ॥०१३।  
अर्वाग्विसर्जनाद् द्रव्यं नैवेद्यं सर्वमुच्यते ।  
विसर्जिते जगन्नाथे निर्माल्यन्भवति क्षणात् ॥०१४।  
नमो नमस्ते ऽच्युत मे क्षयोस्तु पापस्य वृद्धिं समुपैतु पुण्यं   ।  
ऐश्वर्यवित्तादि सदाक्षयं मे[^५] क्षयञ्च मा सन्ततिरभ्यपैतु   ॥०१५।  
यथाच्युतस्त्वम्परतः परस्तात् स ब्रह्मभूतः परतः परात्मन्   ।  
    
:न्  
    
[^१]: सर्वपापहमिति ङ॥  
    
[^२]: सर्वसारमन्नमिति ख॥ , ग॥ , घ॥ च  
    
[^३]: मासचतुष्टकमिति ख॥  
    
[^४]: नक्तं नैवेद्यमर्पयेदिति झ॥  
    
[^५]: ऐश्वर्यवित्तादि महोदयं मे इति झ॥  
:प् २२९  
    
तथाच्युतं त्वं कुरु वाञ्छितं मे मया कृतम्पापहराप्रमेय   ॥०१६।  
अच्युतानन्द गोविन्द प्रसीद यदभीप्सितं ।  
अक्षयं माममेयात्मन् कुरुष्व पुरुषोत्तम ॥०१७।  
सप्त वर्षाणि सम्पूज्य भुक्तिमुक्तिमवापुनुयात् ।  
अनन्तव्रतमाख्यास्ये नक्षत्रव्रतकेर्थदं[^१] ॥०१८।  
मार्गशीर्षे मृगशिरे गोमूत्राशो यजेद्धरिं   ।  
अनन्तं सर्वकामानामनन्तो भगवान् फलं ॥०१९।  
ददात्यनन्तञ्च पुनस्तदेवान्यत्र जन्मनि ।  
अनन्तपुन्योपचयङ्करोत्येतन्महाव्रतं ॥०२०।  
यथाभिलषितप्राप्तिं करोत्यक्षयमेव च ।  
पादादि पूज्य नक्ते तु भुञ्जीयात्तैलवर्जितं ॥०२१।  
घृतेनानन्तमुद्दिश्य होमो मासचतुष्टयं ।  
चैत्रादौ शालिना होमः पयसा श्रावणादिषु   ॥०२२।  
मान्धाताभूद् युवनाश्वादनन्तव्रतकात् सुतः  ॥२३॥  
    
\{इत्य् आग्नेये महापुराणे नक्षत्रव्रतकानि नाम षण्णवत्यधिकशततमो ऽध्यायः ॥  }
    
:न्  
    
[^१]: नक्षत्रव्रतकामदमिति ख॥ , ग॥ , छ॥ च । नक्षत्रव्रतके ऽन्नदमिति  
घ॥ , ङ॥ , ञ॥ च  
:प् २३०  
    