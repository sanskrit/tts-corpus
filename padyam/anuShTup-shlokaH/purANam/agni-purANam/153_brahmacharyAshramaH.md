+++
title = "१५३ ब्रह्मचर्याश्रमः"

+++

\{अथ त्रिपञ्चाशदधिकशततमो ऽध्यायः\}

ब्रह्मचर्याश्रमधर्मः  
    
पुष्कर उवाच  
धर्ममाश्रमिणां वक्ष्ये भुक्तिमुक्तिप्रदं शृणु   ।  
षोडशर्तुनिशा स्त्रीणामाद्यस्तिस्रस्तु गर्हिताः   ॥००१।  
व्रजेद्युग्मासु पुत्रार्थी कर्माधानिकमिष्यते ।  
गर्भस्य स्पष्टताज्ञाने सवनं स्पन्दनात् पुरा ॥००२।  
षष्ठे ऽष्टमे वा सीमन्तं पुत्रीयं नामभं शुभं   ।  
अच्छिन्ननाड्यां कर्तव्यं जातकर्म विचक्षणैः   ॥००३।  
अशौचे तु व्यतिक्रान्ते नामकर्म विधीयते ।  
शर्मान्तं ब्राह्मस्योक्तं वर्मान्तं क्षत्रियस्य तु   ॥००४।  
गुप्तदासात्मकं नाम प्रशस्तं वैश्यशूद्रयोः   ।  
:प् १२०  
    
शर्मान्तं ब्रह्मणस्योक्तं वर्मान्तं क्षत्रियस्य च   ॥००५।  
गुप्तदासात्मकं नाम प्रशस्तं वैश्यशूद्रयोः   ।  
बालं निवेदयेद्भर्त्रे तव पुत्रो ऽयमित्युत ॥००६।  
यथाकुलन्तु चूडाकृद् ब्राह्मणस्योपनायनं ।  
गर्भाष्टमे ऽष्टमे वाब्दे गर्भादेकादशे नृपे   ॥००७।  
गर्भात्तु द्वादशे वैश्ये षोडशाब्दादितो न हि ।  
मुञ्जानां वल्कलानान्तु क्रमान्मौज्ज्याः प्रकीर्तिताः   ॥००८।  
मार्गवैयाध्रवास्तानि चर्माणि व्रतचारिणां ।  
पर्णपिप्पलविल्वानां क्रमाद्दण्डाः प्रकीर्तिताः   ॥००९।  
केशदेशललाटास्यतुल्याः प्रोक्ताः क्रमेण तु   ।  
अवक्राः सत्वचः सर्वे नाविप्लुष्टास्तु दण्डकाः   ॥०१०।  
वासोपवीते कार्पासक्षौमोर्णानां यथाक्रमं   ।  
आदिमध्यावसानेषु भवच्छब्दोपलक्षितं ॥०११।  
प्रथमं तत्र भ्हिक्षेत यत्र भिक्षा ध्रुवं भवेत्   ।  
स्त्रीणाममन्त्रतस्तानि विवाहस्तु समन्त्रकः ॥०१२।  
उपनीय गुरुः शिष्यं सिक्षयेच्छौचमादितः   ।  
आचारमग्निकार्यं च सन्ध्योपासनमेव च ॥०१३।  
आयुष्यं प्राङ्मुखो भुङ्क्ते यशस्यं दक्षिणामुखः   ।  
श्रियं प्रत्यङ्मुखी भुङ्क्ते ऋतं भुङ्क्ते उदङ्मुखः   ॥०१४।  
सायं प्रातश् च जुहुयान् नामेध्यं व्यस्तहस्तकं   ।  
मधु माम्स जनैः सार्धं गीतं नृत्यञ्च वै त्यजेत्[^१]   ॥०१५।  
    
:न्  
    
[^१]: नृत्यञ्च वर्जयेदिति ख॥ , ग॥ , घ॥ , ङ॥ , छ॥ , ञ॥ , ट॥ च । सायं  
प्रातश्चेत्यादिः, नृत्यञ्च वै त्यजेदित्यन्तः पाठः ज॥ पुस्तके  
नास्ति  
:प् १२१  
    
हिंसाम्परापवादं च अश्लीलं च विशेषतः   ।  
दण्डादि धारयेन्नष्टमप्सु क्षिप्त्वान्यधारणं   ॥०१६।  
वेदस्वीकरणं कृत्वा स्रायाद्वै दत्तदक्षिणः   ।  
[^१७]: ।। नैष्ठिको ब्रह्मचारी वा देहान्तं निवसेद्गुरौ   ॥०  
    
\{इत्य् आग्नेये महापुराणे ब्रह्मचर्याश्रमो नाम त्रिपञ्चाशदधिकशततमो ऽध्यायः ॥  }
    