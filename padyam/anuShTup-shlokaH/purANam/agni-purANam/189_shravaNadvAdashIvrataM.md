+++
title = "१८९ श्रवणद्वादशीव्रतं"

+++

\{अथैकोननवत्यधिकशततमो ऽध्यायः\}

श्रवणद्वादशीव्रतम्  
    
अग्निर् उवाच  
श्रवणादशीं वक्ष्ये मासि भाद्रपदे सिते ।  
श्रवणेन युता श्रेष्ठा[^१] महती सा ह्य् उपोषिता   ॥००१।  
सङ्गमे सरितां स्नानाच्छ्रवणद्वादशोफलं[^२]   ।  
बुधश्रवणसंयुक्ता दानादौ सुमहाफला ॥००२।  
निषिद्धमपि कर्तव्यन्त्रयोदश्यान्तु पारणं ।  
द्वादृश्याञ्च निराहारो वामनं पूजयाम्यहं   ॥००३।  
उदकुम्भे स्वर्णमयन्त्रयोदश्यान्तु पारणं ।  
आवाहयाम्यहं विष्णुं वामनं शङ्खचक्रिणं   ॥००४।  
सितवस्त्रयुगच्छन्ने घटे सच्छत्रपादुके ।  
स्नापयामि जलैः शुद्धैर् विष्णुं[^३] पञ्चामृतादिभिः   ॥००५।  
छत्रदण्डधरं विष्णुं वामनाय नमो नमः   ।  
अर्घ्यं ददामि देवेश अर्घ्यार्हाद्यैः सदार्चितः[^४]   ॥००६।  
भुक्तिमुक्तिप्रजाकीर्तिसर्वैश्वर्ययुतं कुरु ।  
वामनाय नमो गन्धं होमो ऽनेनाष्टकं शतं   ॥००७।  
    
:न्  
    
[^१]: श्रवणेन समायुक्तेति घ॥  
    
[^२]: द्वादशद्वादशीफलमिति ख॥ , ग॥ , घ॥ , ङ॥ , छ॥ , ञ॥ च  
    
[^३]: शुद्धैर् हरिमिति ग॥ , ट॥ च  
    
[^४]: मुदार्चित इति ग॥  
:प् २१९  
    
ॐ नमो वासुदेवाय शिरः सम्पूजयेद्धरेः ।  
श्रीधराय मुखं तद्वत् कण्ठे कृष्णाय वै नमः   ॥००८।  
नमः श्रीपतये वक्षो भुजो सर्वास्त्रधारिणे ।  
व्यापकाय नमो नाभिं वामनाय नमः कटिं   ॥००९।  
त्रैलोक्यजयकायेति[^१] मेढ्रं जङ्घे यजेद्धरेः ।  
सर्वाधिपतये पादौ विष्णोः सर्वात्मने नमः   ॥०१०।  
घृतपक्वञ्च नैवेद्यन्दद्याद् दध्योदनैर् घटान् ।  
रात्रौ च जागरं कृत्वा प्रातः स्नात्वा च सङ्गमे   ॥०११।  
गन्धपुष्पादिभिः पूज्य वदेत् पुष्पाञ्जलिस्त्विदं   ।  
नमो नमस्ते गोविन्द बुधश्रवणसञ्ज्ञित ॥०१२।  
अघौघसङ्क्षयं कृत्वा सर्वसौख्यप्रदो भव ।  
प्रीयतान्देव देवेश मम नित्यञ्जनार्दन ॥०१३।  
वामनो बुद्धिदो दाता द्रव्यस्थो वामनः स्वयं ।  
वामनः प्रतिगृह्णाति वामनो मे ददाति च ॥०१४।  
द्रव्यस्थो वामनो नित्यं वामनाय नमो नमः ।  
प्रदत्तदक्षिणो विप्रान् सम्भोज्यान्नं स्वयञ्चरेत् ॥०१५।  
    
\{इत्य् आग्नेये महापुराणे श्रवणद्वादशीव्रतं नामैकोननवत्यधिकशतत्मो ऽध्यायः ॥  }
    
:न्  
    
[^१]: त्रैलोक्यजननायेति झ॥ , ञ॥ च । त्रैलोक्यजनकायेति ङ॥ , ट॥ च  
:प् २२०  
    