+++
title = "२५२ व्यवहाराः"

+++

\{अथ द्विपञ्चाशदधिकद्विशततमो ऽध्यायः\}

व्यवहारकथनं  
    
अग्निर् उवाच  
व्यवहारं प्रवक्ष्यामि नयानयविवेकदं ।  
चतुष्पाच्च चतुःस्थानश् चतुःसाधन उच्यते ॥००१।  
चतुर्हितश् चतुर्व्यापी चतुष्कारी च कीर्त्यते ।  
अष्टाङ्गो ऽष्टादशपदः शतशाखस्तथैव च   ॥००२।  
त्रियोनिर्द्व्यभियोगश् च द्विद्वारो द्विगतिस् तथा ।  
धर्मश् च व्यवहारश् च चरित्रं राजशासनं ॥००३।  
चतुष्पाद्व्यवहाराणामुत्तरः पूर्वसाधकः   ।  
तत्र सत्ये स्थितो धर्मो व्यवहारस्तु साक्षिषु ॥००४।  
    
:न्  
    
[^१]: वर्मिणन्त्विति घ॥ , ञ॥ च  
:प् ४०७  
    
चरित्रं सङ्ग्रहे पुंसां राजाज्ञायान्तु शासनं   ।  
सामाभ्युपायसाध्यत्वाच्चतुःसाधन उच्यते ॥००५।  
चतुर्णामाश्रमाणाञ्च रक्षणात्स चतुर्हितः   ।  
कर्तारं साक्षिणश् चैव सत्यान्राजानमेव च ॥००६।  
व्याप्नोति पादगो यस्माच्चतुर्व्यापी ततः स्मृतः   ।  
धर्मस्यार्थस्य यशसो लोकपङ्क्तेस्तथैव च ॥००७।  
चतुर्णाङ्करणादेष चतुष्कारी प्रकीर्तितः   ।  
राजा सपुरुषः सभ्याः शास्त्रं गणकलेखकौ   ॥००८।  
हिरण्यमग्निरुदकमष्टाङ्गः समुदाहृतः   ।  
कामात् क्रोधाच्च लोभाच्च त्रिभ्यो यस्मात् प्रवर्तते ॥००९।  
त्रियोनिः कीर्त्यते तेन त्रयमेतद्विवादकृत् ।  
द्व्यभियोगस्तु विज्ञेयः शङ्कातत्त्वाभियोगतः ॥०१०।  
शङ्काषड्भिस्तु संसर्गात्तत्त्वषोढादिदर्शणात्   ।  
पक्षद्वयाभिसम्बन्धाद्द्विद्वारः समुदाहृतः   ॥०११।  
पूर्ववादस्तयोः पक्षः प्रतिपक्षस्त्वनन्तरः   ।  
भूतच्छलानुसारित्वाद्द्विगतिः समुदाहृता ॥०१२।  
ऋणन्देयमदेयञ्च येन यत्र यथा च यत् ।  
दानग्रहणधर्मश् च ऋणादानमिति स्मृतम् ॥०१३।  
स्वद्रव्यं यत्र विश्रम्भान्निक्षिपत्यविशङ्कितः   ।  
निक्षेपन्नाम तत् प्रोक्तं व्यवहारपदम्बुधैः ॥०१४।  
वणिक्प्रभृतयो यत्र कर्म सम्भूय कुर्वते ।  
तत्सम्भूयसमुप्त्यानं व्यवहारपदं विदुः ॥०१५।  
दत्त्वा द्रव्यञ्च सम्यग्यः पुनरादातुमिच्छति ।  
:प् ४०८  
    
दत्त्वाप्रदानिकं नाम तद्विवादपदं स्मृतं ॥०१६।  
अभ्युपेत्य च शुश्रूषां यस्तां न प्रतिपद्यते ।  
अशुश्रूषाभ्युपेत्यैतद्विवादपदमुच्यते ॥०१७।  
भृत्यानां वेतनस्योक्तादानादानविधिक्रिया ।  
वेतनस्यानपाकर्म तद्विवादपदं स्मृतम् ॥०१८।  
निक्षिप्तं वा परद्रव्यं नष्टं लब्ध्वा प्रहृत्य वा   ।  
किक्रीयते परोक्षं यत् स ज्ञेयो ऽस्वामिविक्रयः ॥०१९।  
विक्रीय पण्यं मूल्येन क्रेत्रे यच्च न दीयते ।  
विक्रीयासम्प्रदानन्तद्विवादपदमुच्यते ॥०२०।  
क्रीत्वा मूल्येन यत्पण्यं क्रेता न बहु मन्यते ।  
क्रीत्वा मूल्येन यत् पण्यं दुष्क्रीतं मन्यते क्रयी   ॥०२१।  
पाषण्डनैगमादीनां स्थितिः समय उच्यते ।  
समयस्यानपाकर्म तद्विवादपदं स्मृतं ॥०२२।  
सेतुकेदारमर्यादाविकृष्टाकृष्टनिश् चयाः   ।  
क्षेत्राधिकारे यत्र स्युर्विवादः क्षेत्रजस्तु सः   ॥०२३।  
वैवाहिको विधिः स्त्रीनां यत्र पुंसाञ्च कीर्त्यते   ।  
स्त्रीपुंसयोगसञ्ज्ञन्तु तद्विवादपदं स्मृतम् ॥०२४।  
विभागोर्थस्य पैत्रस्य पुत्रैर् यस्तु प्रकल्प्यते ।  
दायमागमिति प्रोक्तं तद्विवादपदं बुधैः ॥०२५।  
सहसा क्रियते कर्म यत् किञ्चित् बलदर्पितैः ।  
तत् साहसमिति प्रोक्तं विवादपदमुच्यते ॥०२६।  
देशजातिकुलादीनामाक्रोशत्यङ्गसंयुतम् ।  
यद्वचः प्रतिकूलार्थं वाक्पारुष्यं तदुच्यते   ॥०२७।  
:प् ४०९  
    
परगात्रेष्वभिद्रेही हस्तपादायुधादिभिः ।  
अग्न्यादिभिश् चोपघातैर्(?) दण्डपारुष्यमुच्यते ॥०२८।  
अक्षवज्जशलाकाद्यैर् दैवतं द्यूतमुच्यते ।  
पञ्चक्रिडावयोभिश् च प्राणिद्युतसमाह्वयः ॥०२९।  
प्रकीर्णकः पुनर्ज्ञेयो व्यवहारो निराश्रयः ।  
राज्ञामाज्ञाप्रतोघातस्तत्कर्माकरणन्तथा ॥०३०।  
व्यवहारो ऽष्टादशपदस्तेषां भेदो ऽथ वै शतम्   ।  
क्रियाभेदान्मनुष्यानां शतशाखो निगद्यते ॥०३१।  
व्यवहारान्नृपः पश्येज् ज्ञानिविप्रैर् अकोपनः ।  
शत्रुमित्रसमाः सभ्या अलोभाः श्रुतिवेदिनः ॥०३२।  
अपश्यता[^१] कार्यवशात् सभ्यैर् विप्रं नियोजयेत् ।  
रागाल्लोभाद्भयाद्वापि स्मृत्यपेतादिकारिणः ॥०३३।  
सभ्याः पृथक् पृथग् दण्ड्या विवादाद्व्दिगुणो दमः   ।  
स्मृत्याचारएष्व्यपेतेन मार्गेण धर्षितः परैः   ॥०३४।  
आवेदयति यद्राज्ञे व्यवहारपदं हि तत् ।  
प्रत्यर्थिनो ऽग्रतो लेख्यं यथा वेदितमर्थिना ॥०३५।  
समामासतदर्धाहर्नामजात्यादिचिह्नितम् ।  
श्रुतार्थस्योत्तरं लेख्यं पूर्वावेदकसन्निधौ ॥०३६।  
तप्तो ऽर्थी लेखयेत्सद्यः प्रतिज्ञातार्थसाधनम् ।  
तत्सिद्धौ सिद्धमाप्नोति विपरीतमतो ऽन्यथा ॥०३७।  
चतुष्पाद्व्यवहारोयं विवादेषूपदर्शितः ।  
    
:न्  
    
[^१]: अपश्यता इत्य् अयं पाठो न साधुः  
:प् ४१०  
    
अभियोगमनिस्तीर्य नैनं प्रत्यभियोजयेत् ॥०३८।  
अभियुक्तञ्च नान्येन त्यक्तं विप्रकृतिं नयेत् ।  
कुर्यात् प्रत्यभियोगन्तु कलहे साहसेषु च ॥०३९।  
उभयोः प्रतिभूर्ग्राह्यः समर्थः काम्यनिर्णये   ।  
निह्नवे भावितो दद्याद्धनं राज्ञे तु तत्समम् ॥०४०।  
मिथ्याभियोगाद् द्विगुणमभियोगाद्धनं हरेत् ।  
साहसस्तेयपारुष्येष्वभिशापात्यये स्त्रियाः ॥०४१।  
विचारयेत्सद्यः एव कालो ऽन्यत्रेच्छया स्मृतः ।  
देशाद्देशान्तरं याति सृक्कणी परिलेढि च ॥०४२।  
ललाटं स्विद्यते चास्य मुखवैवर्ण्यमेव च ।  
स्वभावाद्विकृतं गच्छेन्मनोवाक्कायकर्मभिः   ॥०४३।  
अभियोगे ऽथ वा साक्ष्ये वाग्दुष्टः परिकीर्तितः   ।  
सन्दिग्धार्थं स्वतन्त्रो यः साधयेद्यश् च निष्पतेत्   ॥०४४।  
न चाहूतो वदेत् किञ्चिद्धनी दण्ड्यश् च स स्मृतः   ।  
साक्षिषूभयतः सत्सु साक्षिणः पूर्ववादिनः   ॥०४५।  
पूर्वपक्षे ऽधरीभूते भवन्त्युत्तरवादिनः ।  
सगणश्चेद्विवादः स्यात्तत्र हीनन्तु दापयेत् ॥०४६।  
दत्तं पणं वसञ्चैव धनिनो धनमेव च ।  
छलन्निरस्य दूतेन व्यवहारान्नयेन्नृपः ॥०४७।  
भूतमप्यर्थमप्यस्तं हीयते व्यवहारतः ।  
निह्नुते निखिलानेकमेकदेशविभावितम् ॥०४८।  
दाप्यः सर्वान्नृपेणार्थान्न ग्राह्यस्त्वनिवेदितः   ।  
स्मृत्योर्विरोधे न्यायस्तु वल्लवान् व्यवहारतः ॥०४९।  
:प् ४११  
    
अर्थशास्त्राद्धि बलवद्धर्मशास्त्रमिति स्थितिः[^१] ।  
प्रमाणं लिखितं भुक्तिः साक्षिणश्चेति किर्तितम्   ॥०५०।  
एषामन्यतमाभावे दिव्यान्यतममुच्यते ।  
सर्वेष्वेव विवादेषु बलवत्युत्तरा क्रिया ॥०५१।  
आधौ प्रतिग्रहे क्रीते पूर्वा तु बलवत्तरा ।  
पश्यतो ब्रुवतो भूमेर्हानिर्विंशतिवार्षिकी ॥०५२।  
परेण भुज्यमाना या धनस्य दशवार्षिकी ।  
आधिसौमोपनिःक्षेपजडबालधनैर् विना ॥०५३।  
तथोपनिधिराजस्त्रीश्रोत्रियाणां धनैर् अपि ।  
आध्यादीनां विहर्तारं धनिने दापयेद्धनं   ॥०५४।  
दण्ड्यं च तत्समं राज्ञे शक्त्यपेक्ष्यमथापि वा   ।  
आगमोप्यधिको भुक्तिं विना पूर्वक्रमागतां ॥०५५।  
आगमोपि बलन्नैव भुक्तिः स्तोकापि यत्र न ।  
आगमेन विशुद्धेन भोगो याति प्रमाणताम् ॥०५६।  
अविशुद्धागमो भोगः प्रामाण्यं नाधिगच्छति   ।  
आगमस्तु कृतो येन सो ऽभियुक्तस्तमुद्धरेत् ॥०५७।  
न तत्सुतस्तत्सुतो वा भुक्तिस्तत्र गरीयसी ।  
योभियुक्तः परेतः स्यात् तस्य ऋक्थात्तमुद्धरेत् ॥०५८।  
न तत्र कारणं भुक्तिरागमेन विनाकृता ।  
बलोपाधिविनिर्वृत्तान् व्यवहारान्निवर्तयेत् ॥०५९।  
स्त्रीनक्तमन्तरागारवहिःशत्रुकृतस् तथा ।  
मत्तोन्मत्तार्तव्यसनिबालभीतप्रयोजितः ॥०६०।  
    
:न्  
    
[^१]: स्मृतिरिति घ॥ , ञ॥ च  
:प् ४१२  
    
असम्बद्धकृतश् चैव व्यवहारो न सिद्ध्यति ।  
प्रनष्टाधिशतं देयं नृपेण धनिने धनं   ॥०६१।  
विभावयेन्नचेल्लिङ्गैस्तत्समं दातुमर्हति ।  
देयञ्चौरहृतं द्रव्यं राज्ञा जनपदाय तु ॥०६२।  
अशीतिभागो वृद्धिः स्यान्मासि मासि सबन्धके ।  
वर्णक्रमाच्छतं द्वित्रिचतुष्पञ्चकमन्यथा ॥०६३।  
सप्ततिस्तु पशुस्त्रीणां रसस्याष्टगुणा परा ।  
वस्त्रधान्यहिरण्यानां चतुस्त्रिद्विगुणा तथा ॥०६४।  
ग्रामान्तरात्तु दशकं सामुद्रादपि विंशतिं ।  
दद्युर्वा स्वकृतां वृद्धिं सर्वे सर्वासु जातिषु   ॥०६५।  
प्रपन्न साधयन्नर्थं न वाच्या नृपतिर्भवेत् ।  
साध्यमानो नृपं गच्छेद्दण्ड्यो दाप्यश् च तद्धनं   ॥०६६।  
    
\{इत्य् आग्नेये महापुराणे व्यवहारो नाम द्विपञ्चाशदधिकद्विशततमो ऽध्यायः ॥  }
    