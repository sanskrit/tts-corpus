+++
title = "३०६ त्रैलोक्यमोहनमन्त्राः"

+++

\{अथ षष्ठाधिकत्रिशततमो ऽध्यायः\}

त्रैलोक्यमोहनमन्त्राः  
    
अग्निर् उवाच  
वक्ष्ये मन्त्रं चतुर्वर्गसिद्ध्यै त्रैलिक्यमोहनम् ।  
ॐ श्रीं ह्रीं ह्रूं ॐ नमः पुरुशोत्तमः  
पुरुषोत्तमप्रतिरूप लक्ष्मीनिवास सकलजगत्क्षोभण  
सर्वस्त्रीहृदयदारण त्रिभुवनमदोन्मादकर  
सुरमनुजसुन्दरोजनमनांसि तापय २ दोपय २ शोडय २ मारय २  
स्तम्भय २ द्रावय २ आकर्षय २ परमसुभग सर्वसौमाग्यकर  
कामप्रद अमुकं हन २ चक्रेण गदया खड्गेण सर्व-[!!!]  
:प् १२७

वाणैर्भिद २ पाशेन हट्ट २ अङ्कुशेन ताड्य २ तुरु २  
किन्तिष्ठसियावत्तावत् समीहितं मे सिद्धं भवति हूं फट्  
नमः  
ॐ पुरुषोत्तम त्रिभुवनमदोन्मादकर हूं फट् हृदयाय  
नमः कर्षय महाबल हूं फट् अस्त्राय त्रिभुवनेश्वर  
सर्वजनमनांसि हन २ दारय २ मम वशमानय २ हूं फट्  
नेत्राय त्रैलोक्यमोहन हृषीकेशाप्रतिरूप  
सर्वस्त्रीहृदयाकर्षण आगच्छ २ नमः ॥  
सङ्गाक्षिण्यायकेन न्यासं मूलवदीरितं ॥००१।  
इष्ट्वा सञ्जप्य पञ्चाशत्सहस्रमभिषिच्य च ।  
कुण्डेग्नौ देविके वह्नौ कृत्वा शतं हुनेत् ॥००२।  
पृथग्दधि घृतं क्षीरं चरुं साज्यं पयः शृतं   ।  
द्वादशाहुतिमूलेन सहस्रञ्चाक्षतांस्तिलान् ॥००३।  
यवं मधुत्रयं पुष्पं फलं दधि समिच्छतं   ।  
हुत्वा पूर्णाहुतिं शिष्टं प्राशयेत्सघृतं चरुं   ॥००४।  
सम्भोज्य विप्रानाचार्यं तोषयेत्सिध्यते मनुः ।  
स्नात्वा यथावदाचम्य वाग्यतो यागमन्दिरं ॥००५।  
गत्वा पद्मासनं बद्ध्वा शोषयेद्विधिना वपुः   ।  
रक्षोघ्नविघ्नकृद्दिक्षु न्यसेदादौ सुदर्शनम् ॥००६।  
पञ्चबीजं नाभिमध्यस्थं धूम्रं चण्डानिलात्मकम्   ।  
अशेषं कल्मषं देहात् विश्लेषयदनुस्मरेत् ॥००७।  
रंवीजं हृदयाब्जस्थं स्मृत्वा ज्वालाभिरादहेत्   ।  
उर्ध्वाधस्तिर्यगाभिस्तु मूर्ध्नि सम्प्लावयेद्वपुः   ॥००८।  
ध्यात्वामृतैर् वहिश्चान्तःसुषुम्नामार्गगामिभिः   ।  
एवं शुद्धवपुः प्राणानायम्य मनुना त्रिधा   ॥००९।  
:प् १२८  
    
विन्यसेन्न्यस्तहस्तान्तः शक्तिं मस्तकवक्त्रयोः ।  
गुह्ये गले दिक्षु हृदि कक्षौ देहे च सर्वतः ॥०१०।  
आवाह्य ब्रह्मरन्ध्रेण हृत्पद्मे सूर्यमण्डलात्   ।  
तारेण सम्परात्मानं स्मरेत्तं सर्वलक्षणं   ॥०११।  
    
त्रैलोक्यमोहनाय विद्महे स्मराय धीमहि तन्नो विष्णुः  
प्रचोदयात्  
आत्मार्चनात् क्रतुद्रव्यं प्रोक्षयेच्छुद्धपात्रकं   ।  
कृत्वात्मपूजां विधिना स्थण्डिले तं समर्चयेत्   ॥०१२।  
कर्मादिकल्पिते पीठे पद्मस्थं गरुडोपरि ।  
मर्वाङ्गसुन्दरं प्राप्तवयोलावण्ययौवनं ॥०१३।  
मदाघूर्णितताम्राक्षमुदारं स्मरविह्वलिं ।  
दिव्यमाल्याम्वरलेपभूषितं सस्मिताननं ॥०१४।  
विष्णुं नानाविधानेकपरिवारपरिच्छदम् ।  
लोकानुग्रहणं सौम्यं सहस्रादित्यतेजसं ॥०१५।  
पञ्चवाणधरं प्राप्तकामैक्षं द्विचतुर्भुजम्   ।  
देवस्त्रीभिर्वृतं देवीमुखासक्तेक्षणं जपेत्   ॥०१६।  
चक्रं शङ्खं धनुः खड्गं गदां  
मुषलमङ्कुशं ।  
पाशञ्च विभ्रतं चार्चेदावाहादिविसर्गतः ॥०१७।  
श्रियं वामोरुजङ्घास्थां श्लिष्यन्तीं पाणिना पतिं   ।  
साब्जचामरकरां पीनां श्रीवत्सकौस्तुभान्वितां   ॥०१८।  
मालिनं पीतवस्त्रञ्च चक्राद्याढ्यं हरिं यजेत्   ।  
ॐ सुदर्शन महाचक्रराज दुष्टभयङ्कर छिद २ छिन्द २  
विदारय २ परममन्त्रान् ग्रस २ भक्षय २ भूतानि चाशप २  
हूं  
:प् १२९

फट् ॐ जलचराय स्वाहा । खड्गतीक्ष्ण छिन्द २ खड्गाय  
नमः । शारङ्गाय सशराय हूं फट् । भूतग्रामाय  
विद्महे चतुर्विधाय धीमहि तन्नो ब्रह्म प्रचोदयात् । सम्बर्तक श्वसन  
पोथय २ हूं फट् स्वाहा । पाश बन्ध २ आकर्षय २ हूं फट्  । अङ्कुशेन कट्ट हूं फट्  
क्रमाद्भुजेषु मन्त्रैः स्वैर् एभिरस्त्राणि पूजयेत्   ॥०१९।  
    
ॐ पक्षिराजाय ह्रूं फट्  
तार्क्ष्यं यजेत् कर्णिकायामङ्गदेवान् यथाविधि   ।  
शाक्तिरिन्द्रादियन्त्रेषु तार्क्ष्याद्या धृतचामराः   ॥०२०।  
शक्तयो ऽन्ते प्रयोज्यादौ सुरेशाद्याश् च दण्डिना ।  
पीते लक्ष्मीसरस्वत्यौ रतिप्रीतिजयाः सिताः ॥०२१।  
कीर्तिकान्त्यौ सिते श्यामे तुष्टिपुष्ट्यौ स्मरोदिते   ।  
लोकेशान्तं यजेद्देवं विष्णुमिष्टार्थसिद्धये   ॥०२२।  
ध्यायेन्मन्त्रं जपित्वैनं जुहुयात्त्वभिशेचयेत् ।  
    
ॐ श्रीं क्रीं ह्रीं हूं त्रैलोक्यमोहनाय विष्णवे  
नमः  
एतत्पूजादिना सर्वान् कामानाप्नोति पूर्ववत् ॥०२३।  
तोयैः सम्मोहनी पुष्पैर् नित्यन्तेन च तर्पयेत् ।  
ब्रह्मा सशक्रश्रीदण्डी वीजं त्रैलोक्यमोहनम्   ॥०२४।  
जप्त्वा त्रिलक्षं हुत्वा च लक्षं बिल्वैश् च साज्यकैः   ।  
तण्डुलैः फलगन्धाद्यैः[^१] दूर्वाभिस्त्वायुराप्नुयात्   ॥०२५।  
तयाभिषेकहोमादिक्रियातुष्टो ह्य् अभीष्टदः   ।  
    
:न्  
    
[^१]: फलपुष्पाद्यैर् इति ट॥  
:प् १३०

ॐ नमो भगवते वराहाय भूर्भुवः स्वःपतये भूपतिद्वं मे  
देहि हृदयाय स्वाह  
पञ्चाङ्गं नित्यमयुतं जप्त्वायूराज्यमाप्नुयात्   ॥०२६।  
    
\{इत्य् आग्नेये महापुराणे त्रैलोक्यमोहनमन्त्रो नाम षष्ठाधिकत्रिशततमो ऽध्यायः ॥  }
    