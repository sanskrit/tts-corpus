+++
title = "०४७ शालग्रामादिपूजा"

+++

\{अथ सप्तचत्वारिंशो ऽध्यायः  \}
    
शालग्रामादिपूजाकथनं  
    
भगवानुवाच  
शालग्रामादिचक्राङ्कपूजाः सिद्ध्यै वदामि ते ।  
त्रिविधा स्याद्धरेः पूजा काम्याकाम्योभयात्मिका   ॥००१।  
मीनादीनान्तु पञ्चानां काम्याथो वोभयात्मिका[^२]   ।  
    
:न्  
    
[^१]: मध्यचक्राधः सूक्ष्मविन्दुक इति ङ,  
चिह्नितपुस्तकपाठः  
    
[^२]: काम्यार्थेवोभयात्मकेति घ, चिह्नितपुस्तकपाठः  
:प् १३५  
    
वराहस्य नृसिंहस्य वामनस्य च मुक्तये ॥००२।  
चक्रादीनां त्रयाणान्तु शालग्रामार्चनं शृणु   ।  
उत्तमा निष्फला पूजा कनिष्ठा सफलार्चना ॥००३।  
मध्यमा मूर्तिपूजा स्याच्चक्राब्जे चतुरस्रके ।  
प्रणवं हृदि विन्यस्य षडङ्गङ्करदेहयोः   ॥००४।  
कृतमुद्रात्रयश् चक्राद् वहिः पूवे गुरुं यजेत् ।  
आप्ये गणं वायवे च धातारं नैरृते यजेत् ॥००५।  
विधातारञ्च कर्तारं हर्तारं दक्षसौम्ययोः   ।  
विश्वक्सेनं यजेदीशे आग्नेये क्षेत्रपालकम् ॥००६।  
ऋगादिवेदान् प्रागादौ आधारानन्तकं भुवं ।  
पीठं पद्मं चार्कचन्द्रवह्न्याख्यं मण्डलत्रयं   ॥००७।  
आसनं द्वादशार्णेन तत्र स्थाप्य शिलां यजेत् ।  
अस्तेन च समस्तेन स्ववीजेन यजेत् क्रमात् ॥००८।  
पूर्वादावथ वेदाद्यैर् गायत्रीभ्यां जितादिना ।  
प्रणवेनार्चयेत् पञ्चान्मुद्रास्तिस्रः प्रदर्शयेत् ॥००९।  
विश्वक्सेनस्य चक्रस्य क्षेत्रपालस्य दर्शयेत् ।  
शालग्रामस्य प्रथमा पूजार्थो निष्फलोच्यते ॥०१०।  
पूर्ववत् षोडशारञ्च सपद्मं मण्डलं लिखेत्   ।  
शङ्खचक्रगदाखड्गैर् गुर्वाद्यं पूर्ववद्यजेत्[^१]   ॥०११।  
पूर्वे सौम्ये धनुर्वाणान् वेदाद्यैर् आसनं ददेत् ।  
शिलां न्यसेद् द्वादशार्णैस्तृतीयं पूजनं शृणु   ॥०१२।  
अष्टारमब्जं विलिखेत् गुर्वाद्यं[^२] पूर्ववद्यजयेत्   ।  
    
:न्  
    
[^१]: चतुर्भिः पूर्ववद्यजेदिति ङ, चिह्नितपुस्तकपाठः  
    
[^२]: गन्धाद्यैर् इति ङ, चिह्नितपुस्तकपाठः  
:प् १३६  
    
अष्टार्णेनासनं दत्वा तेनैव च शिलां न्यसेत् ।०१३।  
पूजयेद्दशधा तेन गायत्रीभ्यां जितं तथा[^१] ॥०१३एफ़्।  
    
\{इत्य् आदिमहापुराणे आग्नेये शालग्रामादिपूजाकथनं नाम सप्तचत्वारिंशो ऽध्यायः ॥  }
    