+++
title = "१०७ स्वायम्भुवसर्गकथनम्"

+++

\{अथ सप्ताधिकशततमो ऽध्यायः\}

स्वायम्भुवसर्गः  
    
अग्निर् उवाच[^४]  
वक्ष्ये भुवनकोषञ्च पृथ्वीद्वीपादिलक्षणं   ।  
अग्निध्रश्चाग्निबाहुश् च वपुष्मान्द्युतिमांस् तथा   ॥००१।  
मेधा मेधातिथिर्भव्यः सवनः पुत्र एव च[^५] ।  
    
:न्  
    
[^१]: गृहाणि नगरादिषु इति झ॥ । गृहाणि नगराणि तु इति ख॥  
    
[^२]: विम्श एव चेति ख॥ , छ॥ च  
    
[^३]: अष्टाभिर्विभजेदेवमिति छ॥  
    
[^४]: ईश्वर उवाचेति ख॥ , छ॥ च  
    
[^५]: सवनः क्षय एव च इति क॥  
:प् ३६५  
    
ज्योतिष्मान् दशमस्तेषां सत्यनामा सुतो ऽभवत् ॥००२।  
प्रियब्रतसुताः ख्याताः सप्तद्वीपान्ददौ पिता ।  
जम्बुद्वीपमथाग्नीध्रे प्लक्षं मेधातिथेर्ददौ   ॥००३।  
वपुष्मते शाल्मलञ्च ज्योतिष्मते कुशाह्वयं ।  
क्रौञ्चद्वीपं द्युतिमते शाकं भव्याय दत्तवान्   ॥००४।  
पुष्करं सवनायादादग्नीध्रे ऽदात् सुते शतं[^१]   ।  
जम्बूद्वीपं पिता लक्षं नाभेर्दत्तं हिमाह्वयं   ॥००५।  
हेमकूटं किम्पुरुषे हरिवर्षाय नैषधं ।  
इलावृते मेरुमध्ये रम्ये नीलाचलश्रितं[^२] ॥००६।  
हिरण्वते श्वेतवर्षं कुरूंस्तु कुरवे ददौ ।  
भद्राश्वाय च भद्राश्वं केतुमालाय पश्चिमं   ॥००७।  
मेरोः प्रियव्रतः पुत्रानभिषिच्य ययौ वनं ।  
शालग्रामे तपस्तप्त्वा ययौ विष्णोर्लयं नृपः   ॥००८।  
यानि कुम्पुरुषाद्यानि ह्य् अष्टवर्षाणि सत्तम ।  
तेषां स्वाभाविकी सिद्धिः सुखप्राया ह्य् अयत्नतः   ॥००९।  
जरामृत्युभयं नास्ति धर्माधर्मौ युगादिकं ।  
नाधमं मध्यमन्तुल्या हिमाद्देशात्तु नाभितः[^३]   ॥०१०।  
ऋषभो मेरुदेव्याञ्च ऋषभाद् भरतो ऽभवत् ।  
ऋषभो दत्तश्रीः पुत्रे शालग्रामे हरिङ्गतः   ॥०११।  
भरताद् भारतं वर्षं भरतात् सुमतिस्त्वभूत्[^४]   ।  
भरतो दत्तलक्ष्मीकः शालग्रामे हरिं गतः   ॥०१२।  
    
:न्  
    
[^१]: सुतेभ्य उ इति ख॥ , छ॥ च  
    
[^२]: रम्येनीलाचलाश्रियमिति ख॥ , ङ॥ , झ॥ च । रम्यं नीलाचले  
स्थितमिति घ॥  
    
[^३]: हिमाद्देशान्तनाभित इति छ॥  
    
[^४]: सुमतिस्तत इति ग॥  
:प् ३६६  
    
स योगी योगप्रस्तावे[^१] वक्ष्ये तच्चरितं पुनः ।  
सुमतेस्तेजसस्तस्मादिन्द्रद्युम्नो व्यजायत[^२] ॥०१३।  
परमेष्ठी ततस्तस्मात् प्रतीहारस्तदन्वयः ।  
प्रतीहारात् प्रतीहर्ता प्रतिहर्तुर्भुवस्ततः ॥०१४।  
उद्गीतोथ च प्रस्तारो विभुः प्रस्तारतः सुतः[^३]   ।  
पृथुश् चैव ततो नक्तो नक्तस्यापि गयः सुतः ॥०१५।  
नरो गयस्य तनयः तत्पुत्रो ऽभूद्विराट् ततः ।  
तस्य पुत्रो महावीर्यो धीमांस्तस्मादजायत ॥०१६।  
महान्तस्तत्सुतश्चाभून्मनस्यस्तस्य चात्मजः ।  
त्वष्टा त्वष्टुश् च विरजा[^४]रजस्तस्याप्यभूत् सुतः   ॥०१७।  
सत्यजिद्रजसस्तस्य जज्ञे पुत्रशतं मुने ।  
विश्वज्योतिःप्रधानास्ते भारतन्तैर् विवर्धितं ॥०१८।  
कृतत्रेतादिसर्गेण सर्गः स्वायम्भुवः स्मृतः   ।  
    
\{इत्य् आग्नेये महापुराणे स्वायम्भुवः सर्गो नाम सप्ताधिकशततमो ऽध्यायः ॥  }
    