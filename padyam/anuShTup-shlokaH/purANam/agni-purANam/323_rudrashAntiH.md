+++
title = "३२३ रुद्रशान्तिः"

+++

\{अथ त्रयोविंशत्यधिकत्रिशततमो ऽध्यायः\}

रुद्रशान्तिः  
    
ईश्वर उवाच  
शिवशान्तिं प्रवक्ष्यामि कल्पाघोरप्रपूर्वकम् ।  
सप्तकोट्यधिपो घोरो ब्रह्महत्याद्यघार्दनः[^१] ॥००१।  
उत्तमाधमसिद्धीणामालयो ऽखिलरोगनुत् ।  
दिव्यान्तरीक्षभौमानामुत्पातानां विमर्दनः   ॥००२।  
विषग्रहपिशाचानां ग्रसनः सर्वकामकृत् ।  
प्रायश्चित्तमघौघार्तौ दौर्भाग्यार्तिविनाशनम् ॥००३।  
एकवीरन्तु विन्यस्य ध्येयः पञ्चमुखः सदा ।  
    
:न्  
    
[^१]: ब्रह्महर्यादिमर्दन इति ख॥  
:प् १७४  
    
शान्तिके पौष्टिके शुक्लो रक्तो वश्ये ऽथ पीतकः   ॥००४।  
स्तम्भने धूम्र उच्चाटमारणे कृष्णवर्णकः   ।  
कर्षणः कपिलो मोहे द्वात्रिंशद्वर्णमर्चयेत्   ॥००५।  
त्रिंशल्लक्षं जपेन्मन्त्रं होमं कुर्याद्दशांशतः   ।  
गुग्गुलामृतयुक्तेन सिद्धो ऽसिद्धो ऽथ सर्वकृत् ॥००६।  
अघोरान्नापरो मन्त्रो विद्यते भुक्तिमुक्तिकृत् ।  
अब्रह्मचारी ब्रह्मचारी अस्नातः स्नातको भवेत् ॥००७।  
अघोरास्त्रमघोरन्तु द्वाविमौ मन्त्रराजकौ ।  
जपहोमार्चनाद्युद्धे शत्रुसैन्यं विमर्दयेत् ॥००८।  
रुद्रशान्तिं प्रवक्ष्यामि शिवां सर्वार्थसाधनीं   ।  
पुत्रर्थं ग्रहनाशार्थं विषव्याधिविनष्टये   ॥००९।  
दुर्भिक्षमारीशान्त्यर्थे दुःस्वप्नहरणाय च   ।  
बलादिराज्यप्राप्त्यर्थं रिपूणां नाशनाय च   ॥०१०।  
अकालफलिते वृक्षे सर्वग्रहविमर्दने ।  
पूजने तु नमस्कारः स्वाहान्तो हवने तथा ॥०११।  
आप्यायने वषट्कारं पुष्टौ वौषन्नियोजयेत्   ।  
चकारद्वितयस्थाने[^१] जातियोगन्तु कारयेत् ॥०१२।  
    
ॐ रुद्राय च ते ॐ वृषभाय नमः अविमुक्ताय असम्भवाय  
पुरुषाय च पूज्याय ईशानाय पौरुषाय पञ्च चोत्तरे  
विश्वरूपाय करालाय विकृतरूपाय अविकृतरूपाय  
विकृतौ[^२] चापरे काले अप्सु माया च नैरृते ।  
    
:न्  
    
[^१]: दकारद्वितयस्थान इति ञ॥ । उकारद्वितयस्थान इति ट॥  
    
[^२]: नियताविति ञ॥ , ट॥ च  
:प् १७५  
    
एकापिङ्गलाय श्वेतपिङ्गलाय कृष्णपिङ्गलाय नमः  
मधुपिङ्गलाय नमः मधुपिङ्गलाय नियतौ अनन्ताय आद्रार्य  
शुष्काय पयोगणाय । कालतत्त्वे । करालाय विकरालाय द्वौ  
मायातत्त्वे । सहस्रशीर्षाय सहस्रवक्त्राय सहस्रकरचरणाय  
सहस्रलिङ्गाय । विद्यातत्त्वे । सहस्राक्षाद्विन्यसेद् दक्षिणे हले ।  
एकजटाय द्विजटाय त्रिजटाय स्वाहा । काराय स्वधाकाराय  
वषट्काराय वषट्काराय षड्रुद्राय । ईशतत्त्वे तु  
वह्निपत्रे स्थिता गुह । भूतपतये पशुपतये उमापतये कालाधिपतये ।  
सदाशिवाध्यक्ष्यतत्त्वे षट् पूज्याः पूर्वदले स्थिताः ।  
उमायै कुरूपधारिणि ॐ कुरु २ रुहिणि २ रुद्रोसि देवानां  
देवदेवविशाख हन २ दह २ पच २ मथ २ तुरु २ अरु २ सुरु २[^१]  
रुद्रशान्तिमनुस्मर कृष्णपिङ्गल  
अकालपिशाचाधिपतिविश्वेश्वराय नमः । शिवतत्त्वे कर्णिकायां  
पूज्यौ ह्य् उमामहेश्वरौ । ॐ व्योमव्यापिने व्योमरूपाय सर्वव्यापिने  
शिवाय अनन्ताय अनाथाय अनाश्रिताय शिवाय । शिवतत्त्वे नव पदानि  
व्योमव्याप्यभिधास्यहि । शाश्वताय योगपीठसंस्थिताय नित्यं  
योगिने ध्यानाहाराय नमः । ॐ नमःशिवाय सर्वप्रभवे  
शिवाय ईशानमूर्धाय तत्पुरुषादिपञ्चवक्त्राय नवपदं  
पूर्वदले सदाख्ये पूजयेद्गुह । अघोरहृदयाय वमदेवगुह्याय  
सद्योजातमूर्तये । ॐ नमो नमः । गुह्यातिगुह्याय गोप्त्रे अनिधनाय  
सर्वयोगाधिकृताय ज्योतीरूपाय अग्निपत्रे हीशतत्त्वे विद्यातत्त्वे द्वे  
याम्यगे परमेश्वराय चेतनाचेतन व्योमन व्यपिन प्रथम तेजस्तेजः  
मायातत्त्वे नैरृते कालतत्त्वे  
    
:न्  
    
[^१]: सूरु २ इति ञ॥  
:प् १७६
।अथ वारुणे । ॐ धृ धृ नाना वां वां अनिधान  
निधनोद्भव शिव सर्वपरमात्मन् महादेव सद्भावेश्वर महातेज  
योगाधिपते मुञ्च २ प्रमथ २ ॐ सर्व २ ॐ भव २ ॐ भवोद्भव ।  
सर्वभूतसुखप्रद वायुपत्रे ऽथ नियतौ पुरुषे चोत्तरेन च ।  
सर्वसान्निध्यकर ब्रह्मविष्णुरुद्रपर अनर्चित अस्तुतस्तु च साक्षिन २  
तुरु २ पतङ्ग पिङ्ग २ ज्ञान २ शब्द २ सूक्ष्म २ शिव २ सर्वप्रद २  
ॐ नमःशिवाय ॐ नमो नमः शिवाय ॐ नमो नमः  
ईशाने प्राकृते तत्त्वे पूजयेज्जुहुयाज्जपेत् ।०१३।  
ग्रहरोगादिमायार्तिशमनी सर्वसिद्धिकृत् ॥०१३एफ़्।  
    
\{इत्य् आग्नेये महापुराणे रुद्रशान्तिर्नाम त्रयोविंशत्यधिकत्रिशततमो ऽध्यायः ॥  }
    