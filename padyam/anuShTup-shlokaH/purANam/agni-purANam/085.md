+++
title = "०८५"

+++

\{अथ पञ्चाशीतितमो ऽध्यायः\}

प्रतिष्ठाकलाशोधनोक्तिः  
ईश्वर उवाच  
तत्त्वयोरथ सन्धानं कुर्याच्छुद्धविशुद्धयोः ।  
ह्रस्वदीर्घप्रयोगेण नादनादान्तसङ्गिना ॥००१।  
ॐ हां ह्रूं हां[^१]  
अप्तेजो वायुराकाशं तन्मात्रेन्द्रियबुद्धयः ।  
गुणत्रयमहङ्कारश् चतुर्विंशः पुमानिति ॥००२।  
प्रतिष्ठायां निविष्ठानि तत्त्वान्येतानि भावयेत्   ।  
पञ्चविंशतिसङ्ख्यानि खादियान्ताक्षराणि च ॥००३।  
पञ्चाशदधिका षष्टिर्भुवनैस्तुल्यसञ्ज्ञिताः   ।  
तावन्त एव रुद्राश् च विज्ञेयास्तत्र तद्यथा ॥००४।  
अमरेशः प्रभावश् च नेमिषः पुष्करो ऽपि च ।  
तथा पादिश् च दण्डिश् च भावभूतिरथाष्टमः   ॥००५।  
नकुलीशो हरिश् चन्द्रः श्रीशैलो दशमः स्मृतः   ।  
अन्वीशो ऽस्रातिकेशश् च[^२] महाकालो ऽथ मध्यमः   ॥००६।  
केदारो भैरवश् चैव द्वितीयाष्टकमीरितं ।  
ततो गयाकुरुक्षेत्रखलानादिकनादिके ॥००७।  
विमलश्चाट्टहासश् च[^३] महेन्द्रो भाम एव च ।  
वस्वापदं रुद्रकोटिरवियुक्तो महावन्तः ॥००८।  
गोकर्णो भद्रकर्णश् च स्वर्णाक्षः स्थाणुरेव च   ।  
अजेशश् चैव सर्वज्ञो भास्वरः सूदनान्तरः ॥००९।  
सुबाहुर्मत्तरूपी च विशालो जटिलस् तथा ।  
    
:न्  
    
[^१]: ॐ हां हूं हूं हामिति ख, चिह्नितपुस्तकपाठः  
    
[^२]: अल्पीशो भ्रान्तिकेशश्चेति ङ, चिह्नितपुस्तकपाठः  
    
[^३]: विमलश् चण्डहासश्चेति ङ, चिह्नितपुस्तकपाठः  
:प् २६९  
    
रौद्रो ऽथ पिङ्गलाक्षश् च कालदंष्ट्री भवेत्ततः   ॥०१०।  
विदुरश् चैव घोरश् च प्राजापत्यो हुताशनः ।  
कामरूपी तथा कालः कर्णो ऽप्यथ भयानकः   ॥०११।  
मतङ्गः पिङ्गलश् चैव हरो वै धातृसज्ञकः   ।  
शङ्कुकर्णो विधानश् च श्रीकण्ठश् चन्द्रशेखरः   ॥०१२।  
सहैतेन च पर्यन्ताः कथ्यन्ते ऽथ पदान्यपि ।  
    
व्यापिन् ॐ अरूप ॐ प्रमथ ॐ तेजः ॐ ज्योतिः ॐ पुरुष  
ॐ अग्ने ॐ अधूम ॐ अभस्म ॐ अनादि ॐ नाना ॐ धूधू  
ॐ भूः ॐ भुवः ॐ स्वः अनिधन निधनोद्भव शिव शर्व  
परमात्मन् महेश्वर महादेव सद्भावेश्वर महातेजः  
योगाधिपतये मुञ्च प्रथम सर्व सर्वेसर्वेति द्वात्रिंशत् पदानि  
वीजभावे त्रयो मन्त्रा वामदेवः शिवः शिखा   ॥०१३।  
गान्धारी च सुषुम्णा च नाड्यौ द्वौ मारुतौ तथा   ।  
समानोदाननामानौ रसनापायुरिन्द्रिये ॥०१४।  
रसस्तु विषयो रूपशब्दस्पर्शरसा गुणाः ।  
मण्डलं वर्तुलं तच्च पुण्डरीकाङ्कितं सितं   ॥०१५।  
स्वप्नावस्थाप्रतिष्ठायां कारणं गरुडध्वजं   ।  
प्रतिष्ठान्तकृतं सर्वं सञ्चिन्त्य भुवनादिकं   ॥०१६।  
सूत्रं देहे स्वमन्त्रेण प्रविश्यैनां वियोजयेत् ।  
ॐ हां खीं हां प्रतिष्ठाकलापाशाय ॐ फट्  
स्वाहान्तेनानैनैव पूरकेणाङ्कुशमुद्रया समाकर्षेत् ततः  
ॐ हां ह्रूं ह्रां ह्रूं[^१] प्रतिष्ठा कलापाशाय  
ह्रूं फडित्यनेन संहारमुद्रया कुम्भकेन हृदयादधो  
नाडी-[!!!]  
    
:न्  
    
[^१]: ॐ ह्रीं ह्रं हां हूं इति ख, चिह्नितपुस्तकपाठः  
:प् २७०  
    
सूत्रादादाय ॐ हां ह्रूं ह्रां हां[^१]  
प्रतिष्ठाकलापाशाय नम इत्य् अनेनोद्भवमुद्रया रेचकेन कुम्भे  
समारोपयेत् ॐ हां ह्रीं प्रतिष्ठाकलापाशाय नम इत्य्  
अनेनार्चयित्वा सम्पूज्य स्वाहान्तेनाहुतीनां त्रयेण सन्निधाय  
ततः ॐ हां विष्णवे नम इति विष्णुमावाह्य सम्पूज्य  
सन्तर्प्य  
विष्णो तवाधिकारे ऽस्मिन् मुमुक्षुं दीक्षयाम्यहं   ॥०१७।  
भाव्यं त्वयानुकूलेन विष्णुं विज्ञापयेदिति ।  
ततो वागीश्वरीं देवीं वागीशमपि पूर्ववत् ॥०१८।  
आवाह्याभ्यर्च्य सन्तर्प्य शिष्यं वक्षसि ताडयेत्   ।  
ॐ हां हां हं फट्[^२]  
प्रविशेदप्यनेनैव चैतन्यं विभजेत्ततः ॥०१९।  
शस्त्रेण पाशसंयुक्तं ज्येष्टयाङ्कुशमुद्रया   ।  
    
ॐ हां हं हों ह्रूं फट्[^३]  
स्वाहान्तेन हृदाकृष्य तेनैव पुटितात्मना ॥०२०।  
गृहीत्वा तं नमोन्तेन निजात्मनि नियोजयेत्[^४] ।  
    
ॐ हां हं हों [^५] आत्मने नमः  
पूर्ववत् पितृसंयोगं भावयित्वोद्भवाख्यया[^६] ॥०२१।  
वामया तदनेनैव देवीगर्भे विनिक्षिपेत् ।  
    
ॐ हां हं हां आत्मने नमः  
देहोत्पत्तौ हृदा ह्य् एवं शिरसा जन्मना तथा ॥०२२।  
    
:न्  
    
[^१]: ॐ हूं ह्रां हां इति ख, चिह्नितपुस्तकपाठः  
    
[^२]: ॐ हां हं हां हः फट् इति ख, ङ,  
चिह्नितपुस्तकद्वयपाठः  
    
[^३]: ॐ हां हं हां हूं फट् इति ख,  
चिह्नितपुस्तकपाठः  
    
[^४]: निवेदयेदिति ख, चिह्नितपुस्तकपाठः  
    
[^५]: ॐ हां हं हां इति ख, ङ, चिह्नितपुस्तकपाठः  
    
[^६]: भावयित्वा तु दक्षयेति ख, चिह्नितपुस्तकपाठः  
:प् २७१  
    
शिखया वाधिकाराय भोगाय कवचाणुना ।  
तत्त्वशुद्धौ हृदा ह्य् एवं गर्भाधानाय पूर्ववत्   ॥०२३।  
शिरसा पाशशैथिल्ये निष्कृत्यैवं शतं जपेत् ।  
एवं पाशवियोगे ऽपि ततः शास्त्रजप्तया ॥०२४।  
छिन्द्यादस्त्रेण कर्तर्या कलावीजवता यथा ।  
    
ॐ ह्रीं प्रतिष्ठाकलापाशाय हः फट्  
विसृज्य वर्तुलीकृत्य[^१] पाशमन्त्रेण पूर्ववत् ॥०२५।  
घृतपूर्णे श्रवे दत्वा कलास्त्रेणैव होमयेत् ।  
अस्त्रेण जुहुयात् पञ्च पाशाङ्कुरनिवृत्तये ॥०२६।  
प्रायश्चित्तनिषेधार्थं दद्यादष्टाहुतीस्ततः   ।  
ॐ हः अस्त्राय ह्रूं फट्  
हृदावाह्य हृषीकेशं कृत्वा पूजतर्पणे   ॥०२७।  
पूर्वोक्तविधिना कुर्यादधिकारसमर्पणं ।  
    
ॐ हां रसशुल्कं गृहाण स्वाहा  
निःशेषदग्धपाशस्य पशोरस्य हरे त्वया ॥०२८।  
न स्थेयं बन्धकत्वेन शिवाज्ञां श्रावयेदिति ।  
ततो विसृज्य गोविन्दं विद्यात्मानं नियोज्य च ॥०२९।  
बाहुमुक्तार्धदृश्येन चन्द्रविम्बेन सन्निभं ।  
संहारमुद्रया स्वस्थं[^२] विधायोद्भवमुद्रया ॥०३०।  
सूत्रे संयोज्य विन्यस्य तोयविन्दुं यथा पुरा ।  
विसृज्य पितरौ वह्नेः पूजितौ कुसुमादिभिः ।०३१।  
    
:न्  
    
[^१]: वर्धनीकृत्येति ख, चिह्नितपुस्तकपाठः  
    
[^२]: संहारमद्रयात्मस्थं इति ख, चिह्नितपुस्तकपाठः  
:प् २७२  
    
दद्यात् पूर्णां विधानेन प्रतिष्ठापि विशोधिता   ॥०३१एफ़्।  
    
\{इत्य् आदिमहापुराणे आग्नेये निर्वाणदीक्षायां प्रतिष्ठाकलाशोधनं नाम पञ्चाशीतितमो ऽध्यायः ॥  }
    