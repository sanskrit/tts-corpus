+++
title = "१८८ द्वादशीव्रतानि"

+++

\{अथाष्टाशीत्यधिकशततमो ऽध्यायः\}

द्वादशीव्रतानि  
    
अग्निर् उवाच  
द्वादशीव्रतकं वक्ष्ये भुक्तिमुक्तिप्रदायकं ।  
एकभक्तेन भक्तेन तथैवायाचितेन च ॥००१।  
उपवासेन भैक्ष्येण चैवं द्वादशिकव्रती ।  
चैत्रे मासि सिते पक्षे द्वादश्यां मदनं हरिं   ॥००२।  
पूजयेद्भुक्तिमुक्त्यर्थी[^४] मदनद्वादशईव्रती ।  
माघशुक्ले तु द्वादश्यां भीमद्वादशिकव्रती   ॥००३।  
नमो नारायणायेति यजेद्विष्णुं स सर्वभाक् ।  
फाल्गुने च सिते पक्षे गोविन्दद्वादशीव्रती ॥००४।  
विशोकद्वादशीकारी यजेदाश्वयुजे हरिं ।  
लवणं मार्गशीर्षे तु कृष्णमभ्यर्च्य यो नरः   ॥००५।  
ददाति शुक्लद्वादश्यां स सर्वरसदायकः ।  
    
:न्  
    
[^१]: कीटिकोटिगुणोत्तमेति ख॥  
    
[^२]: एकादश्यामृषिं पूज्येति ख॥ , छ॥ च । एकदश्यामृषिपूजेति  
ङ॥  
    
[^३]: कार्या सर्वाघहारिणीति झ॥ , ञ॥ च  
    
[^४]: भुक्तिमुक्त्यर्थमिति छ॥ , ञ॥ च  
:प् २१७  
    
गोवत्सं पूजयेद् भाद्रे गोवत्सद्वादशीव्रती ॥००६।  
माध्यान्तु समतीतायां श्रवणेन तु संयुता ।  
द्वादशी या भवेत् कृष्णा प्रोक्ता सा तिलद्वादशी   ॥००७।  
तिलैः स्नानन्तिलैर् होमो नैवेद्यन्तिलमोदकं ।  
दीपश् च तिलतैलेन तथा देयं तिलोदकं ॥००८।  
तिलाश् च देया विप्रेभ्यः फलं होमोपवासतः ।  
ॐ नमो भगवते ऽथो वासुदेवाय वै यजेत् ॥००९।  
सुकलः स्वर्गमाप्नोति षट्तिलद्वादशीव्रती ।  
मनोरथद्वादशीकृत् फाल्गुने तु सिते ऽर्चयेत् ॥०१०।  
नामद्वादशीव्रतकृत् केशवाद्यैश् च नामभिः   ।  
वर्षं यजेद्धरिं स्वर्गी न भवेन् नारकी नरः   ॥०११।  
फाल्गुनस्य सिते ऽभ्यर्च्य सुमतिद्वादशीव्रती ।  
मासि भाद्रपदे शुक्ते अनन्तद्वादशीव्रती[^१] ॥०१२।  
अश्लेषर्क्षे तु मूले वा[^२] माघे कृष्णाय वै नमः   ।  
यजेत्तिलांश् च जुहुयात्तिलद्वादशीकृन्नरः ॥०१३।  
सुगतिद्वादशीकारी फाल्गुने तु सिते यजेत् ।  
जय कृष्ण नमस्तुभ्यं वर्षं स्याद् भुक्तिमुक्तिगः[^३]   ॥०१४।  
पौषशुक्ले तु द्वादश्यां सम्प्राप्तिद्वादशीव्रती   ।  
    
\{इत्य् आग्नेये महापुराणे नानाद्वादशीव्रतानि नामाष्टाशीत्यधिकशततमो ऽध्यायः ॥  }
    
:न्  
    
[^१]: मनोरथद्वादशीत्यादिः, अनन्तद्वादशीव्रतीत्यन्तः  
पाठः घ॥ पुस्तके नास्ति  
    
[^२]: आषाढर्क्षे तु मूले वा इति ख॥ , ग॥ , ज॥ , ट॥ च  
    
[^३]: वर्षे स्याद् भुक्तिमुक्तिद इति ग॥ , घ॥ च  
:प् २१८  
    