+++
title = "०८६"

+++

\{अथ षडशीतितमो ऽध्यायः\}

विद्याविशोधनविधानं  
    
ईश्वर उवाच  
सन्धानमथ विद्यायाः प्राचीनकलया सह ।  
कुर्वीत पूर्ववत् कृत्वा[^१] तत्त्वं वर्णय तद्यथा   ॥००१।  
    
ॐ हों क्षीमिति सन्धानं  
राग्श् च शुद्धविद्या च नियतिः कलया सह ।  
कालो मया तथाविद्या तत्त्वानामिति सप्तकं ॥००२।  
रलवाः शषसाः वर्णाः षड् विद्यायां प्रकीर्तिताः   ।  
पदानि प्रणवादीनि एकविंशतिसङ्ख्यया ॥००३।  
    
ॐ नमः शिवाय सर्वप्रभवे हं शिवाय[^२] ईशानमूर्धाय  
तत्पुरुषवक्त्राय अघोरहृदयाय वामदेवगुह्याय[^३]  
सद्योजातमूर्तये[^४] ॐ नमो नमो गुह्यातिगुह्याय गोप्त्रे अनिधाय  
सर्वाधिपाय[^५] ज्योतिरूपाय प्रमेश्वाराय भवेन ॐ व्योम  
    
:न्  
    
[^१]: पूर्ववत् धृत्वेति ख, चिह्नितपुस्तकपाठः  
    
[^२]: इं शिवाय इति ख, चिह्नितपुस्तकपाठः  
    
[^३]: वचोगुह्याय इति ख, चिह्नितपुस्तकपाठः  
    
[^४]: सद्योजाताय मूर्तये इति ख, चिह्नितपुस्तकपाठः  
    
[^५]: अथ निधाय सर्वाधिपतय इति ख, चिह्नितपुस्तकपाठः  
:प् २७३  
    
ॐ रुद्राणां भुवनानाञ्च स्वरूपमथ कश्यपे   ।  
प्रथमो वामदेवः स्यात्ततः सर्वभवोद्भवः ॥००४।  
वज्रदेहः प्रभुर्धाता क्रविक्रमसुप्रभाः ।  
वटुः[^१] प्रशान्तनामा च परमाक्षरसञ्ज्ञकः   ॥००५।  
शिवश् च सशिवो बभ्रुरक्षयः शम्भुरेव च ।  
अदृष्टरूपनामानौ तथान्यो रूपवर्धनः ॥००६।  
मनोन्मनो महावीर्यश्चित्राङ्गस्तदनन्तरं ।  
कल्याण इति विज्ञेयाः पञ्चविंशतिसङ्ख्यया ॥००७।  
मन्त्रो घोरामरौ वीजे नाड्यौ द्वे तत्र ते यथा ।  
पूषा च हस्तिजिह्वा च व्याननागौ प्रभञ्जनौ ॥००८।  
विषयो रूपमेवैकमिन्द्रिये पादचक्षुषी ।  
शब्दः स्पर्शश् च रूपञ्च त्रय एते गुणाः स्मृताः   ॥००९।  
अवस्थात्र षुप्तिश् च रुद्रो देवस्तु कारणं ।  
विद्यामध्यगतं सर्वं भावयेद्भवनादिकं ॥०१०।  
ताडनं छेदनं तत्र प्रवेशञ्चापि योजनं ।  
आकृष्य ग्रहणं कुर्याद्विद्यया हृत्प्रदेशतः   ॥०११।  
आत्मन्यारोप्य सङ्गृह्य कलां कुण्डे निवेशयेत् ।  
रुद्रं कारणमावाह्य विज्ञाप्य च शिशुं प्रति ॥०१२।  
पित्रोरावहनं कृत्वा[^२] हृदये ताडयेच्छिशुं ।  
प्रविश्य पूर्वमन्त्रेण तदात्मनि नियोजयेत् ॥०१३।  
आकृष्यादाय पूर्वोक्तविधिना।अत्मनि योजयेत् ।  
वामया योजयेत् योनौ गृहीत्वा द्वादशान्ततः ॥०१४।  
    
:न्  
    
[^१]: बुद्ध इति घ, ङ, चिह्नितपुस्तकपाठः  
    
[^२]: आवाहनं कुर्यादिति ग, घ, चिह्नितपुस्तकपाठः  
:प् २७४  
    
कुर्वीत देहसम्पत्तिं जन्माधिकारमेव च ।  
भोगं लयन्तथा श्रोतःशुद्धितत्त्वविशोधनं ॥०१५।  
निःशेषमलकर्मादिपाशबन्धनिवृत्तये ।  
निष्कृत्यैव विधानेन यजेत शतमाहुतीः ॥०१६।  
अस्त्रेण पाशशैथिल्यं मलशक्तिं तिरोहितां ।  
छेदनं मर्दनं तेषां वर्तुलीकरणं तथा[^१]   ॥०१७।  
दाहं तदक्षराभावं प्रायश्चित्तमथोदितं ।  
रुद्राण्यावाहनं पूजा रूपगन्धसमर्पणं   ॥०१८।  
    
ॐ ह्रीं रूपगन्धौ शुल्कं रुद्र गृहाण स्वाहा  
संश्राव्य शाम्भवीमाज्ञां रुद्रं विसृज्य कारणं   ।  
विधायात्मनि चैतन्यं पाशसूत्रे निवेशयेत् ॥०१९।  
विन्दुं शिरसि विन्यस्य विसृजेत् पितरौ ततः ।  
दद्यात् पूर्णां विधानेन समस्तविधिपूरणीं   ॥०२०।  
पूर्वोक्तविधिना कार्यं विद्यायां ताडनादिकं   ।  
स्ववीजन्तु विशेषः स्यादिति विद्या विशोधिता ॥०२१।  
    
\{इत्य् आदिमहापुराणे आग्नेये निर्वाणदीक्षायां विद्याविशोधनं नाम षडशीतितमो ऽध्यायः ॥  }
    