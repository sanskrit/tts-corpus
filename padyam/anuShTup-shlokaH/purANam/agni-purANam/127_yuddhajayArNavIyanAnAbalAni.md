+++
title = "१२७ युद्धजयार्णवीयनानाबलानि"

+++

\{अथ सप्तविंशत्यधिकशततमो ऽध्यायः\}

नानाबलानि  
    
ईश्वर उवाच[^२]  
विष्कुम्भे घटिकास्तिस्रः शूले पञ्च विवर्जयेत्[^३]   ।  
षट् षट्[^४] गण्डे ऽनिगण्डे च नव व्याद्यातवज्रयोः   ॥००१।  
परिघे च व्यतीपाते उभयोरपि तद्दिनम् ।  
वैधृते तद्दिनञ्चैव यात्रायुद्धादिकन्त्यजेत् ॥००२।  
ग्रहैः शुभाशुभं वक्ष्ये देवि मेषादिराशितः[^५]   ।  
चन्द्रशुक्रौ च जन्मस्थ्यौ वर्जितौ शुभदायकौ ॥००३।  
    
:न्  
    
[^१]: जातके चापीति ख॥  
    
[^२]: अग्निरुवाचेति छ॥  
    
[^३]: पञ्च च वर्जयेदिति ख॥ , ग॥ , घ॥ , ङ॥ च  
    
[^४]: षट् च गण्डे ऽतिगण्डे चेति ख॥ , घ॥ , छ॥ च । सप्त  
गण्डेतिगण्डे चेति ग॥ , ङ॥ च  
    
[^५]: मेषादिराशिभिरिति ज॥  
:प् ५९  
    
द्वितीयो मङ्गलो ऽथार्कः सौरिश् चैव तु सैंहिकः   ।  
द्रव्यनाशमलाभञ्च आहवे भङ्गमादिशेत् ॥००४।  
सोमो बुधो भृगुर्जीमो द्वितीयस्थाः शुभावहाः   ।  
तृतीयस्थो यदा भानुः शनिर्भौमो भृगुस् तथा   ॥००५।  
बुधश् चैवेन्दू राहुश् च सर्वे ते फलदा ग्रहाः ।  
बुधशुक्रौ चतुर्थौ तु शेषाश् चैव भयावहाः   ॥००६।  
पञ्चमस्थो यदा जीवः शुक्रः सौम्यश् च चन्द्रमाः   ।  
ददेत[^१] चेप्सितं लाभं षष्ठे स्थाने शुभो रविः   ॥००७।  
चन्द्रः सौरिर्मङ्गलश् च ग्रहा देवि स्वराशितः ।  
बुधश् च शुभदः षष्ठे त्यजेत् षष्ठं गुरुं  
भृगुं ॥००८।  
सप्तमो ऽर्कः शनिर्भौमो राहुर्हान्यै सुखाय च ।  
जीवो भृगुश् च सौम्यश् च ज्ञशुक्रो चाष्टमौ शुभौ   ॥००९।  
शेषा ग्रहास् तथा हान्यै ज्ञभृगू नवमौ शुभौ   ।  
शेषा हान्यै च लाभाय दशमौ भृगुभास्करौ   ॥०१०।  
शनिर्भौमश् च राहुश् च चन्द्रः सौम्यः शुभावहः   ।  
शुभाश् चैकादशे सर्वे वर्जयेद्दशमे[^२] गुरुम् ॥०११।  
बुधशुक्रौ द्वादशस्थौ शेषान् द्वादशगांस्त्यजेत्   ।  
अहोरात्रे द्वादश स्यू राशयस्तान् वदाम्यहम् ॥०१२।  
मीनो मेषो ऽथ मिथुनञ्चतस्रो नाडयो वृषः   ।  
षट् कर्कसिंहकन्याश् च तुला पञ्च च वृश्चिकः   ॥०१३।  
धनुर्नक्रो घटश् चैव सूर्यगो राशिराद्यकः ।  
    
:न्  
    
[^१]: ददातीति ख॥  
    
[^२]: वर्जयेद्दशमिति ख॥ , ग॥ , घ॥ , ङ॥ च  
:प् ६०  
    
चरस्थिरद्विःस्वभावा मेषाद्याः स्युर्यथाक्रमम्   ॥०१४।  
कुलीरो मकरश् चैव तुलामेषादयश् चराः ।  
चरकार्यं जयं काममाचरेच्च शुभशुभम् ॥०१५।  
स्थिरो वृषो हरिः कुम्भो वृश्चिकः स्थिरकार्यके   ।  
शीघ्रः समागमो नास्ति रोगार्तो नौव मुच्यते ॥०१६।  
मिथुनं कन्यका मौनी धनुश् च द्विःस्वभावकः   ।  
द्विःस्वभावाः शुभाश् चैते सर्वकार्येषु नित्यशः   ॥०१७।  
यात्रावाणिज्यसङ्ग्रामे विवाहे राजदर्शने ।  
वृद्धिं जयन्तथा लाभं युद्धे जयमवाप्नुयात्   ॥०१८।  
अश्विनी विंशताराश् च तुरगस्याकृतिर्यथा ।  
यद्यत्र कुरुते वृष्टिमेकरात्रं प्रवर्षति ॥०१९।  
यमभे तु यदा वृष्टिः पक्षमेकन्तु वर्षति  ॥२०॥  
    
\{इत्य् आग्नेये महापुराणे युद्धजयार्णवे नानाबलानि नाम सप्तविंशत्यधिकशततमो ऽध्यायः ॥  }
    