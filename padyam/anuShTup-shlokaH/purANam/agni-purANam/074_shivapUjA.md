+++
title = "०७४ शिवपूजा"

+++

\{अथ चतुःसप्ततितमो ऽध्यायः\}

शिवपूजाकथनं  
    
ईश्वर उवाच  
शिवपूजां प्रवक्ष्यामि आचम्य प्रणवार्घ्यवान्   ।  
द्वारमस्त्राम्बुना प्रोक्ष्य होमादिद्वारपान्यजेत् ॥००१।  
गणं सरस्वतीं लक्ष्मीमूर्ध्वोदुम्बरके यजेत् ।  
नन्दिगङ्गे दक्षिणे ऽथ स्थिते[^३] वामगते यजेत् ॥००२।  
महाकालं च यमुनां दिव्यदृष्टिनिपातितः ।  
उत्सार्य दिव्यान् विघ्नांश् च पुष्पाक्षेपान्तरिक्षगान्   ॥००३।  
दक्षपार्ष्णित्रिभिर्घातैभूमिष्ठान्यागमन्दिरं   ।  
देहलीं लङ्घयेद्वामशाखामाश्रित्य वै विशेत्   ॥००४।  
प्रविश्य दक्षपादेन विन्यस्यास्त्रमुदुम्बरे ।  
ॐ हां वास्त्वधिपतये ब्रह्मणे मध्यतो यजेत् ॥००५।  
    
:न्  
    
[^१]: संहारिण्योपसंहतमिति ख, चिह्नितपुस्तकपाठः ।  
संहारिष्णोपसंहृतमिति ग, ङ,  
चिह्नितपुस्तकद्वयपाठः  
    
[^२]: अभ्यर्च्य चेति ङ, चिह्नितपुस्तकपाठः  
    
[^३]: दक्षशाखास्थिते इति घ, ङ, चिह्नितपुस्तकद्वयपाठः  
:प् २११  
    
निरीक्षणादिभिः शस्त्रैः शुद्धानादाय गड्डुकान्[^१]   ।  
लब्धानुज्ञः शिवान्मौनी गङ्गादिकमनुव्रजेत् ॥००६।  
पवित्राङ्गः प्रजप्तेन वस्त्रपूतेन वारिणा ।  
पूरयेदम्बुधौ तांस्तान् गयत्र्या हृदयेन वा ॥००७।  
गन्धकाक्षत[^२] पुष्पादिसर्वद्रव्यसमुच्चयं ।  
सन्निधीकृत्य पूजार्थं भूतशुद्धादि कारयेत्   ॥००८।  
देवदक्षे ततो न्यस्य सौम्यास्यश् च शरीरतः[^३] ।  
संहारमुद्रयादाय मूर्ध्नि मन्त्रेण[^४] धारयेत्   ॥००९।  
भोग्यकर्मोपभोगार्थं पाणिकच्छपिकाख्यया ।  
हृदम्बुजे निजात्मानं द्वादशान्तपदे ऽथवा ॥०१०।  
शोधयेत् पञ्चभूतानि सञ्चिन्त्य शुषिरन्तनौ[^५] ।  
चरणाङ्गुष्ठयोर्युग्मान् शुषिरान्तर्वहिः स्मरेत्   ॥०११।  
शक्तिं हृद्व्यापिनीं पश्चाद्धूङ्कारे[^६] पावकप्रभे   ।  
रन्ध्रमध्यस्थिते[^७] कृत्वा प्राणरोधं हि चिन्तकः   ॥०१२।  
निवेशयेद्रेचकान्ते[^८] फडन्तेनाथ तेन च ।  
हृत्कण्ठतालुभ्रूमध्यब्रह्मरन्ध्रे विभिद्य च ॥०१३।  
    
:न्  
    
[^१]: गन्धकान् इति ङ, चिह्नितपुस्तकपाठः । लुड्डुकानिति ख,  
चिह्नितपुस्तकपाठः  
    
[^२]: गुड्डुकाक्षतेति ङ, चिह्नितपुस्तकपाठः ।  
गण्डूकाक्षतेति घ, चिह्नितपुस्तकपाठः  
    
[^३]: सौम्यास्यः स्वशरीरत इति घ, चिह्नितपुस्तकपाठः  
    
[^४]: मूर्तिमन्त्रेणेति ग, घ, ङ, चिहिनितपुस्तकत्रयपाठः  
    
[^५]: स्वशिरस्तनौ इति ङ, चिह्नितपुस्तकपाठः  
    
[^६]: पश्चादोङ्कारे इति ङ, चिह्नितपुस्तकपाठः  
    
[^७]: चन्द्रमध्यस्थिते इति ख, चिह्नितपुस्तकपाठः चक्रमध्यस्थिते इति ङ,  
चिह्नितपुस्तकपाठः  
    
[^८]: निवोधयेद्रेचकान्ते इति ख, चिह्नितपुस्तकपाठः  
:प् २१२  
    
ग्रन्थीन्निर्भिद्य हूङ्कारं मूर्ध्नि विन्यस्य जीवनं   ।  
सम्पुटं हृदयेनाथ पूरकाहितचेतनं ॥०१४।  
हूं शिखोपरि विन्यस्य शुद्धं विन्द्वात्मकं[^१] स्मरेत्   ।  
कृत्वाथ कुम्भकं शम्भौ एकोद्घातेन योजयेत् ॥०१५।  
रेचकेन वीजवृत्त्या शिवे लीनो ऽथ शोधयेत् ।  
प्रतिलोमं स्वदेहे तु[^२] विन्द्वन्तं तत्र विन्दुकं ॥०१६।  
लयन्नीत्वा महीवातौ जलवह्नी परस्परं ।  
द्वौ द्वौ साध्यौ तथाकाशमविरोधेन तच्छृणु ॥०१७।  
पार्थिवं मण्डलं पीतं कठिनं वज्रलाञ्छितं   ।  
हौमित्यात्मीयवीजेन[^३] तन्निवृत्तिकलामयं ॥०१८।  
पदादारभ्य मूर्धानं विचिन्त्य चतुरस्रकं ।  
उद्घातपञ्चकेनैव वायुभूतं विचिन्तयेत् ॥०१९।  
अर्धचन्द्रं द्रवं सौम्यं शुभ्रसम्भोजलाञ्छितं[^४]   ।  
ह्रीमित्यनेन वीजेन प्रतिष्ठारूपतां गतं ॥०२०।  
संयुक्तं राममन्त्रेण[^५] पुरुषान्तमकारणं   ।  
अर्घ्यञ्चतुर्भिरुद्घातैर् वह्निभूतं विशोधयेत् ॥०२१।  
आग्नेयं मण्डलं त्र्यस्त्रं रक्तं स्वस्तिकलाञ्छितं   ।  
हूमित्यनेन वीजेन विद्यारूपं विभावयेत् ॥०२२।  
घोराणुत्रिभिरुद्घातैर् जलभूतं विशोधयेत् ।  
    
:न्  
    
[^१]: विष्ण्वात्मकमिति ख, चिह्नितपुस्तकपाठः  
    
[^२]: स्वहेतौ तु इति ख, चिह्नितपुस्तकपाठः  
    
[^३]: हौमित्युन्नीय वीजेनेति ख, चिह्नितपुस्तकपाठः ।  
हौमित्याग्नेयवीजेनेति घ, चिह्नितपुस्तकपाठः  
    
[^४]: अर्धचन्द्रं ततः सौम्ये शिवं पूर्वेण योजयेदिति ङ,  
चिह्नितपुस्तकपाठः  
    
[^५]: वामं मन्त्रेणेति घ, चिह्नितपुस्तकपाठः । वा समन्त्रेणेति ख,  
चिह्नितपुस्तकपाठः  
:प् २१३  
    
षडस्रं मण्डलं वायोर्विन्दुभिः षड्भिरङ्कितं   ॥०२३।  
कृष्णं ह्रेमिति वीजेन जातं शान्तिकलामयं   ।  
सञ्चित्योद्घातयुग्मेन पृथ्वीभूतं विशोधयेत् ॥०२४।  
नभोविन्दुमयं वृत्तं विन्दुशक्तिविभूषितं ।  
व्योमाकारं सुवृत्तञ्च शुद्धस्फटिकनिर्मलं ॥०२५।  
हौङ्कारेण फडन्तेन शान्त्यतीतकलामयं ।  
ध्यात्वैकोद्घातयोगेन सुविशुद्धं विभावयेत् ॥०२६।  
आप्याययेत्ततः सर्वं मूलेनामृतवर्षिणा[^१]   ।  
आधाराख्यामनन्तञ्च धर्मज्ञानादिपङ्कजं ॥०२७।  
हृदासनमिदं[^२] ध्यात्वा मूर्तिमावाहयेत्ततः   ।  
सृष्ट्या शिवमयं तस्यामात्मानं द्वादशान्ततः   ॥०२८।  
अथ तां शक्तिमन्त्रेण वौषडन्तेन सर्वतः ।  
दिव्यामृतेन सम्प्लाव्य कुर्वीत सकलीकृतं ॥०२९।  
हृदयादिकरान्तेषु[^३] कनिष्ठाद्यङ्गुलीषु च   ।  
हृदादिमन्त्रविन्यासः सकलीकरणं मतं ॥०३०।  
अस्त्रेण रक्ष्य प्राकारं तन्मन्त्रेणाथ तद्वहिः   ।  
शक्तिजालमधश्चोर्ध्वं महामुद्रां प्रदर्शयेत्   ॥०३१।  
आपदमस्तकं यावद् भावपुष्पैः[^४] शिवं हृदि   ।  
पद्मे यजेत् पूरकेण आकृष्टामृतसद्घृतैः   ॥०३२।  
शिवमन्त्रैर् नाभिकुण्डे तर्पयेत शिवानलं ।  
    
:न्  
    
[^१]: मूलेनामृतसेचनादिति ङ, चिह्नितपुस्तकपाठः  
    
[^२]: हृद्यासनमिदमिति ङ, चिह्नितपुस्तकपाठः  
    
[^३]: हृदयादिषडङ्गेन इति ङ, चिह्नितपुस्तकपाठः  
    
[^४]: तावत् पुष्पैर् इति ङ, चिह्नितपुस्तकपाठः  
:प् २१४  
    
ललाटे विन्दुरूपञ्च चिन्तयेच्छुभविग्रहं[^१] ॥०३३।  
एकं स्वर्णादिपात्राणां पात्रमस्त्राम्बुशोधितं   ।  
विन्दुप्रसूतपीयूषरूपतोयाक्षतादिना ॥०३४।  
हृदापूर्य षडङ्गेन पूजयित्वाभिमन्त्रयेत् ।  
संरक्ष्य हेति मन्त्रेण कवचेन विगुण्ठयेत् ॥०३५।  
रचयित्वार्घ्यमष्टाङ्गं सेचयेद्धेनुमुद्रया[^२]   ।  
अभिषिञ्चेदथात्मानं मूर्ध्नि तत्तोयविन्दुना ॥०३६।  
तत्रस्थं यागसम्भारं प्रोक्षयेदस्त्रवारिणा ।  
अभिमन्त्र्य हृदा पिण्डैस्तनुत्राणेन वेष्टयेत् ॥०३७।  
दर्शयित्वामृतां मुद्रां पुष्पं दत्वा निजासने   ।  
विधाय तिलकं मूर्ध्नि पुष्पं मूलेन योजयेत् ॥०३८।  
स्नाने देवार्चने होमे भोजने यागयोगयोः ।  
आवश्यके जपे धीरः सदा वाचंयमो भवेत् ॥०३९।  
नादान्तोच्चारणान्मन्त्रं शोधयित्वा सुसंस्कृतं   ।  
पूजने ऽभ्यर्च्य गायत्र्या सामान्यार्घ्यमुपाहरेत् ॥०४०।  
ब्रह्मपञ्चकमावर्त्य माल्यमादाय लिङ्गतः ।  
ऐशान्यान्दिशि चण्डाय हृदयेन निवेदयेत् ॥०४१।  
प्रक्षाल्य पिण्दिकालिङ्गे अस्त्रतोये ततो हृदा ।  
अर्घ्यपात्राम्बुना सिञ्चेदिति लिङ्गविशोधनं ॥०४२।  
आतमद्रव्यमन्त्रलिङ्गशुद्धौ सर्वान् सुरान्यजेत् ।  
वायव्ये गणपतये हां गुरुभ्यो ऽर्चयेच्छिवे ॥०४३।  
    
:न्  
    
[^१]: चिन्तयेत् सपरिग्रहमिति ङ, चिह्नितपुस्तकपाठः  
    
[^२]: रोचयेद्धेनुमुद्रयेति ख, चिह्नितपुस्तकपाठः  
:प् २१५  
    
आधारशक्तिमङ्कुरनिभां कूर्मशिलास्थितां ।  
यजेद् ब्रह्मशिलारूढं शिवस्यानन्तमासनं ॥०४४।  
विचित्रकेशप्रख्यानमन्योन्यं पृष्टदर्शिनः   ।  
कृतत्रेतादिरूपेण शिवस्यासनपादुकां ॥०४५।  
धर्मं ज्ञानञ्च वैराग्यमैश्वर्यञ्चाग्निदिङ्मुखान्   ।  
कूर्पारकुङ्कुमस्वर्णकज्जलाभान् यजेत् क्रमात् ॥०४६।  
पद्मञ्च कर्णिकामध्ये पूर्वादौ मध्यतो नव ।  
वरदाभयहस्ताश् च शक्तयो धृतचामराः ॥०४७।  
वामा ज्येष्ठा च रौद्री च काली कलविकारिणी ।  
बलविकरणी पूज्या बलप्रमथनी क्रमात् ॥०४८।  
हां सर्वभूतदमनी केशराग्रे मनोन्मनी ।  
क्षित्त्यादि शुद्धविद्यान्तु तत्त्वव्यापकमासनं ॥०४९।  
न्यसेत् सिंहासने देवं शुक्लं पञ्चमुखं विभुं   ।  
दशबाहुं च खण्डेन्दुं दधानन्दक्षिणैः करैः   ॥०५०।  
शक्त्यृष्टिशूलखट्वाङ्गवरदं वामकैः करैः   ।  
डमरुं वीजपुरञ्च नीलाब्जं सूत्रकोत्पलं ॥०५१।  
द्वात्रिंशल्लक्षणोपेतां शैवीं मूर्तिन्तु मध्यतः   ।  
हां हं हां शिवमूर्तये स्वप्रकाशं शिवं स्मरन्   ॥०५२।  
ब्रह्मादिकारणत्यागान्मन्त्रं नीत्वा शिवास्पदं   ।  
ततो ललातमध्यस्थं स्फुरत्तारापतिप्रभं ॥०५३।  
षडङ्गेन समाकीर्णं विन्दुरूपं परं शिवं   ।  
पुष्पाञ्जलिगतं ध्यात्वा लक्ष्मीमूर्तौ निवेशयेत्   ॥०५४।  
ॐ हां हौं शिवाय नम आवाहन्या हृद्दा ततः   ।  
आवाह्य स्थाप्य स्थापन्या सन्निधायान्तिकं शिवं   ॥०५५।  
निरोधयेन्निष्ठुरया कालकान्त्या फडन्ततः ।  
:प् २१६  
    
विघ्नानुत्सार्य विष्ठ्याथ[^१] लिङ्गमुद्रां नमस्कृतिं   ॥०५६।  
हृदावगुण्ठयेत् पश्चादावाहः सम्मुखी ततः   ।  
निवेशनं स्थापनं स्यात्सन्निधानं तवास्मि भोः   ॥०५७।  
आकर्मकाण्डपर्यन्तं सन्नेधेयोपरिक्षयः ।  
स्वभक्तेश् च[^२] प्रकाशोयस्तद्भवेदवगुण्ठनं ॥०५८।  
सकलीकरणं कृत्वा मन्त्रैः षड्भिरथैकतां   ।  
अङ्गानामङ्गिना सार्धं विदध्यादमृतीकृतं   ॥०५९।  
चिच्छक्तिहृदयं शम्भोः शिव ऐश्वर्यमष्टधा[^३]   ।  
शिखावशित्वं चाभेद्यं तेजः कवचमैश्वरं   ॥०६०।  
प्रतापो दुःसहश्चास्त्रमन्तरायापहारकं ।  
नमः स्वधा च स्वाहा च वौषट् चेति यथाक्रमं   ॥०६१।  
हृत्पुरःसरमुच्चार्य पाद्यादीनि निवेदयेत् ।  
पाद्यं पादाम्बुजद्वन्द्वे वक्त्रेष्वाचमनीयकं   ॥०६२।  
अर्घ्यं शिरसि देवस्य दूर्वापुष्पाक्षतानि च ।  
एवं संस्कृत्य संस्कारैर् दशभिः परमेश्वरं   ॥०६३।  
यजेत् पञ्चोपचारेण विधिना कुसुमादिभिः ।  
अभ्युक्ष्योद्धर्त्य निर्म्भञ्ज्य राजिकालवणादिभिः   ॥०६४।  
अर्घ्योदविन्दुपुष्पाद्यैर् गड्डूकैः[^४] स्नापयेच्छनैः   ।  
पयोदधिघृतक्षौद्रशर्कराद्यैर् अनुक्रमात् ॥०६५।  
ईशादिमन्त्रितर्द्रव्यैर् अर्च्य तेषां[^५] विपर्ययः ।  
    
:न्  
    
[^१]: छोट्याथ इति ख, चिह्नितपुस्तकपाठः  
    
[^२]: अभुक्तेज्या इति ग, चिह्नितपुस्तकपाठः  
    
[^३]: शिवमैश्वर्यमष्टधा इति ग, घ,  
चिह्नितपुस्तकद्वयपाठः  
    
[^४]: गन्धकैर् इति ख, चिह्नितपुस्तकपाठः  
    
[^५]: इत्य् आदिमन्त्रितैर् भक्ष्यैश् चैषामिति ख,  
चिह्नितपुस्तकपाठः  
:प् २१७  
    
तोयधूपान्तरैः सर्वैर् मूलेन स्नपयेच्छिवं ॥०६६।  
विरूक्ष्य यवचूर्णेन यथेष्टं शीतलैर् जलैः   ।  
स्वशक्त्या गन्धतोयेन संस्नाप्य शुचिवाससा ॥०६७।  
निर्मार्ज्यार्घ्यं प्रदद्याच्च नोपरि भ्रामयेत् करं ।  
न शून्यमस्तकं लिङ्गं पुष्पैः कुर्यात्ततो ददेत्   ॥०६८।  
चन्दनाद्यैः समालभ्य पुष्पैः प्रार्च्य शिवाणुना[^१]   ।  
धूपभाजनमस्त्रेण प्रोक्ष्याभ्यर्च्य शिवाणुना[^२]   ॥०६९।  
अस्त्रेण पूजितां घण्टां चादाय गुग्गुलं ददेत्   ।  
दद्यादाचमनं पश्चात् स्वधान्तं हृदयाणुना[^३]   ॥०७०।  
आरात्रिकं समुत्तार्य तथैवाचामयेत् पुनः ।  
प्रणम्यादाय देवाज्ञां भोगाङ्गानि प्रपूजयेत्   ॥०७१।  
हृदग्नौ चन्द्रभं चैशे शिवं चामीकरप्रभं   ।  
शिखां रक्ताञ्च नैरृत्ये कृष्णं वर्म च वायवे   ॥०७२।  
चतुर्वक्त्रं चतुर्बाहुं[^४] दलस्थान्[^५] पूजयेदिमान्   ।  
दंष्ट्राकरालमप्यस्त्रं पूर्वादौ वज्रसन्निभं   ॥०७३।  
मूले हौं शिवाय नमः ॐ हां हूं हीं हों शिरश् च   ।  
हृं शिखायै हैं वर्म हश्चास्त्रं परिवारयुताय च   ॥०७४।  
शिवाय दद्यात् पाद्यञ्च आचामञ्चार्घ्यमेव च ।  
गन्धं पुष्पं धूपदीपं नैवेद्याचमनीयकं   ॥०७५।  
करोद्वर्तनताम्बूलं मुखवासञ्च दर्पणं ।  
    
:न्  
    
[^१]: शिवात्मनेति ख, चिह्नितपुस्तकपाठः  
    
[^२]: शिवात्मनेति ख, चिह्नितपुस्तकपाठः  
    
[^३]: हृदयात्मनेति ख, चिह्नितपुस्तकपाठः  
    
[^३]: चतुर्वक्त्रांश् चतुर्बाहून् इति घ, ङ,  
चिह्नितपुस्तकद्वयपाठः  
    
[^५]: दलाग्रे इति ङ, चिह्नितपुस्तकपाठः  
:प् २१८  
    
शिरस्यारोप्य देवस्य दूर्वाक्षतपवित्रकं ॥०७६।  
मूलमष्टशतं जप्त्वा हृदयेनाभिमन्त्रितं ।  
चर्मणावेष्टितं खड्गं रक्षितं कुशपुष्पकैः   ॥०७७।  
अक्षतैर् मुद्राया युक्तं शिवमुद्भवसञ्ज्ञया ।  
गुह्यातिगुह्यगुप्त्यर्थं[^१] गृहाणास्मत्कृतं जपं   ॥०७८।  
सिद्धिर्भवतु मे येन[^२] त्वत्प्रसादात्त्वयि स्थिते ।  
भोगी श्लोकं पठित्वाद्यं[^३] दक्षहस्तेन शम्भवे   ॥०७९।  
मूलाणुनार्घ्यतोयेन वरहस्ते[^४] निवेदयेत् ।  
यत्किञ्चित् कुर्महे देव सदा सुकृतदुस्कृतं ॥०८०।  
तन्मे शिवपदस्थस्य हूं क्षः क्षेपय शङ्कर   ।  
शिवो दाता शिवो भोक्ता शिवः सर्वमिदं जगत् ॥०८१।  
शिवो जयति सर्वत्र यः शिवः सोहमेव च ।  
श्लोकद्वयमधीत्यैवं जपं देवाय चार्पयेत् ॥०८२।  
शिवाङ्गानां[^५] दशांशञ्च दत्वार्घ्यं स्तुतिमाचरेत्   ।  
प्रदक्षिणीकृत्य नमेच्चाष्टाङ्गञ्चाष्टमूर्तये[^६]   ।०८३।  
नत्वा ध्यानादिभिश् चैव यजेच्चित्रे ऽनलादिषु ॥०८३एफ़्।  
    
\{इत्य् आदिमहापुराणे आग्नेये शिवपूजा नाम चतुःसप्ततितमो ऽध्यायः ॥  }
    
:न्  
    
[^१]: गुह्यातिगुह्यगोप्ता त्वमिति ग, ङ, चिह्नितपुस्तकपाठः  
    
[^२]: सिद्धिर्भवतु मे देवेति ख, ग, चिह्नितपुस्तकपाठः  
    
[^३]: पठित्वामुमिति ख, चिह्नितपुस्तकपाठः  
    
[^४]: हरहस्ते इति ग, चिह्नितपुस्तकपाठः  
    
[^५]: शिवज्ञानामिति ख, चिह्नितपुस्तकपाठः  
    
[^६]: नमेदष्ताङ्गमूर्तये इति ङ, चिह्नितपुस्तकपाठः  
:प् २१९  
    