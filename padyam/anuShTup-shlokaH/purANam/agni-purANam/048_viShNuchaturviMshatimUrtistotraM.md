+++
title = "०४८ विष्णुचतुर्विंशतिमूर्तिस्तोत्रं"

+++

\{अथाष्टाचत्वारिंशो ऽध्यायः\}

चतुर्विंशतिमूर्तिस्तोत्रकथनं  
    
भगवानुवाच  
ओंरूपः केशवः पद्मशङ्खचक्रगदाधरः   ।  
नारायणः शङ्खपद्मगदाचक्री प्रदक्षिणं   ॥००१।  
ततो गदो माधवोरिशङ्खपद्मी नमामि तं ।  
चक्रकौमोदकीपद्मशङ्खी गोविन्द ऊर्जितः ॥००२।  
भोक्षदः श्रीगदी पद्मी शङ्खी विष्णुश् च चक्रधृक्   ।  
शङ्खचक्राब्जगदिनं मधुसूदनमानमे ॥००३।  
भक्त्या त्रिविक्रमः पद्मगदी चक्री च शङ्ख्यपि ।  
शङ्खचक्रगदापद्मी वामनः पातु मां सदा   ॥००४।  
गदितः श्रीधरः पद्मी चक्रशार्ङ्गी च शङ्ख्यपि[^२]   ।  
हृषीकेशो गदाचक्री पद्मी चक्रशङ्खी च पातु नः   ॥००५।  
वरदः पद्मनाभस्तु शङ्खाब्जारिगदाधरः ।  
दामोदरः पद्मशङ्खगदाचक्री नमामि तं ॥००६।  
तेने गदी शङ्खचक्री वासुदेवोब्जभृज्जगत् ।  
सङ्कर्षणो गदी शङ्खी पद्मी चक्री च पातु वः   ॥००७।  
    
:न्  
    
[^१]: जितं तत इति ख, ग, ङ, चिह्नितपुस्तकत्रयपाठः  
    
[^२]: चक्री गद्यथ शङ्ख्यपि इति ङ, चिह्नितपुस्तकपाठः  
:प् १३७  
    
गदी चक्री शङ्खगदी [^१] प्रद्युम्नः पद्मभृत् प्रभुः   ।  
अनिरुद्धश् चक्रगदी शङ्खी पद्मी च पातु नः   ॥००८।  
सुरेशोर्यब्जशङ्खाढ्यः श्रीगदी पुरुषोत्तमः   ।  
अधोक्षजः पद्मगदी शङ्खी चक्री च पातु वः   ॥००९।  
देवो नृसिंहश् चक्राब्जगदाशङ्खी नमामि तम्   ।  
अच्युतः श्रीगदी पद्मी चक्री शङ्खी च पातु वः   ॥०१०।  
बालरूपी शङ्खगदी उपेन्द्रश् चक्रपद्म्यपि ।  
जनार्दनः पद्मचक्री शङ्खधारी गदाधरः   ॥०११।  
शङ्खी पद्मी च चक्री च हरिः कौमोदकीधरः   ।  
कृष्णः शङ्खी गदी पद्मी चक्री मे भुक्तिमुक्तिदः   ॥०१२।  
आदिमूत्तिर्वासुदेवस्तस्मात् सङ्कर्षणोभवत् ।  
सङ्कर्षणाच्च प्रद्युम्नः प्रद्युम्नादनिरुद्धकः   ॥०१३।  
केशवादिप्रभेदेन ऐकैकस्य त्रिधा क्रमात् ।  
द्वादशाक्षरकं स्तोत्रं चतुर्विंशतिमूर्तिमत् ।०१४।  
यः पठेच्छृणुयाद्वापि निर्मलः सर्वमाप्नुयात्   ॥०१४एफ़्।  
    
\{इत्य् आदिमहापुराणे आग्नेये चतुर्विंशतिमूर्तिस्तोत्रं नाम अष्टाचत्वारिंशो ऽध्यायः ॥  }
    