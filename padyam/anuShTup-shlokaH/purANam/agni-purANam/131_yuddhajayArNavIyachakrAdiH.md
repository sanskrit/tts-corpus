+++
title = "१३१ युद्धजयार्णवीयचक्रादिः"

+++

\{अथैकत्रिंशदधिकशततमो ऽध्यायः\}

घातचक्रादिः  
    
ईश्वर उवाच  
प्रदक्षिणमकारादीन् स्वरान् पूर्वादितो लिखेत् ।  
चैत्राद्यं भ्रमणाच्चक्रं प्रतिपत् पूर्णिमा तिथिः   ॥००१।  
त्रयोदशी चतुर्दशी अष्टम्येका च सप्तमी ।  
प्रतिपत्त्रयोदश्यन्तास्तिथयो द्वादश स्मृताः ॥००२।  
चैत्रचक्रे तु संस्पर्शाज्जयलाभादिकं विदुः ।  
चिषमे तु शुभं ज्ञेयं समे चाशुभमीरितम् ॥००३।  
युद्धकाले समुत्पत्रे यस्य नम ह्य् उदाहृतम् ।  
मात्रारूढन्तु यन्नाम आदित्यो गुरुरेव च ॥००४।  
    
:न्  
    
[^१]: तिथिभेदे इति झ॥  
:प् ६६  
    
जयस्तस्य सदाकालं सङ्ग्रामे चैव भीषणे ।  
ह्रस्वनाम यदा योधो म्रियते ह्य् अनिवारितः[^१] ॥००५।  
प्रथमो दीर्घ आदिस्थो द्वितीयो मध्ये अन्तकः ।  
द्वौ मध्येन प्रथमान्तौ जायेते नात्र संशयः   ॥००६।  
पुनश्चान्ते यदा चादौ[^२] स्वरारूढन्तु दृश्यते   ।  
ह्रस्वस्य मरणं विद्याद् दीर्घस्यैव जयो भवेत् ॥००७।  
नरचक्रं प्रवक्ष्यामि ह्य् ऋक्षपिण्डात्मकं यथा   ।  
प्रतिमामालिखेत् पूर्वं पद्यादृक्षाणि विन्यसेत्   ॥००८।  
शीर्षे त्रीणि मुखे चैकं द्वे ऋक्षे नेत्रयोर्न्यसेत्   ।  
वेदसङ्ख्यानि हस्ताभ्यां कर्णे ऋक्षद्वयं पुनः   ॥००९।  
हृदये भूतसङ्ख्यानि षडृक्षाणि तु पादयोः   ।  
नाम ह्य् ऋक्षं स्फुटं कृट्वा चक्रमध्ये तु विन्यसेत्   ॥०१०।  
नेत्रे शिरोदक्षकर्णे याम्यहस्ते च पादयोः ।  
हृद्ग्रीवावामहस्ते तु पुनर्गुह्ये तु पादयोः ॥०११।  
यस्मिन्नृक्षे स्थितः सूर्यः सौरिर्भौमस्तु सैंहिकः   ।  
तस्मिन् स्थाने स्थिते विद्याद् घातमेव न संशयः ॥०१२।  
जयचक्रं प्रवक्ष्यामि आदिहान्तांश् च वै लिखेत् ।  
रेखास्त्रयोदशालिख्य षड्रेखास्तिर्यगालिखेत् ॥०१३।  
दिग् ग्रहा मुनयः सूर्या ऋत्विग्रुद्रस्तिथिः क्रमात्   ।  
मूर्छनास्मृतिवेदर्क्षजिना[^३] अकडमा ह्य् अधः   ॥०१४।  
    
:न्  
    
[^१]: म्रियते ह्य् अविचारित इति ख॥ । म्रियते ह्य् अविचारत इति ग॥ , घ॥ , ङ॥ च  
    
[^२]: यथा चादौ इति क॥ , ग॥ , घ॥ , ङ॥ च  
    
[^३]: मूर्छनास्मृतिवेदाङ्गजिना इति ञ॥  
:प् ६७  
    
आदित्याद्याः सप्तहृते नामान्ते बलिनो ग्रहाः ।  
आदित्यसौरिभौमाख्या जये सौम्याश् च सन्धये ॥०१५।  
रेखा द्वादश चोद्धृत्य षट् च यास्यास्तथोत्तराः   ।  
मनुश् चैव तु[^१] ऋक्षाणि नेत्रे च रविमण्डलं   ॥०१६।  
तिथयश् च रसा वेदा अग्निः सप्तदशाथवा ।  
वसुरन्ध्राः समाख्याता अकटपानधो न्यसेत् ॥०१७।  
एकैकमक्षरन्न्यस्त्वा शेषाण्येवङ्क्रमान् न्यसेत्   ।  
नामाक्षरकृतं पिण्डं वसुभिर्भाजयेत्ततः   ॥०१८।  
वायसान्मण्डलो ऽत्यग्रो मण्डलाद्रासभो वरः   ।  
रासभाद्वृषभः श्रेष्ठा वृषभात् कुञ्जरो वरः   ॥०१९।  
कुञ्जराच्चैव पुनः सिंहः सिंहाश् चैव खरुर्वरः   ।  
खरोश् चैव बली धूम्रः एवमादि बलाबलं ॥०२०।  
    
\{इत्य् आग्नेये महापुराणे घातचक्रादिर्नामैकत्रिंशदधिकशततमो ऽध्यायः ॥  }
    