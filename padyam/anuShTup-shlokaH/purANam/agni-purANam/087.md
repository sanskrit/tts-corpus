+++
title = "०८७"

+++

\{अथ सप्ताशीतितमो ऽध्यायः\}

शान्तिशोधनकथनं  
    
ईश्वर उवाच  
सन्दध्यादधुना विद्यां शान्त्या सार्धं यथाविधि   ।  
शान्तौ तत्त्वद्वयं लीनं भावेश्वरसदाशिवौ ॥००१।  
    
:न्  
    
[^१]: छेदनं भेदनं तेषां बहुलीकरणन्तथा इति ग,  
चिह्नितपुस्तकपाठः  
:प् २७५  
    
हकारश् च क्षकारश् च द्वौ वर्णौ परिकीर्तितौ ।  
रुद्राः समाननामानो भुवनैः सह तद्यथा ॥००२।  
प्रभवः समयः क्षुद्रो विमलः शिव इत्य् अपि ।  
घनौ निरञ्जनाकारौ स्वशिवौ दीप्तिकारणौ ॥००३।  
त्रिदशेश्वरनामा च त्रिदशः कालसज्ज्ञकः ।  
सूक्ष्माम्बुजेश्वरश्चेति[^१] रुद्राः शान्तौ प्रतिष्ठिताः   ॥००४।  
    
व्योमव्यापिने व्योमव्याप्यरूपाय[^२] सर्वव्यापिने शिवाय अनन्ताय  
अनाथाय अनाश्रिताय ध्रुवाय शाश्वताय योगपीठसंस्थिताय  
नित्ययोगिने ध्यानाहारायेति[^३] द्वादशपादानि  
पुरुषः कवचौ मन्त्रौ वीजे विन्दूपकारकौ ।  
अलम्बुषायसानाड्यौ वायू कृकरकर्मकौ ॥००५।  
इन्द्रिये त्वक्करावस्या स्पर्शस्तु विषयो मतः ।  
गुणौ स्पर्शनिनादौ द्वावेकः कारणमीश्वरः   ॥००६।  
तुर्म्यावस्थेति शान्तिस्थं सम्भाव्य भुवनादिकं ।  
विदध्यात्ताडनं भेदं प्रवेशञ्च वियोजनं ॥००७।  
आकृष्य ग्रहणं कुर्याच्छान्तेर्वदनसूत्रतः   ।  
आत्मन्यारोप्य सङ्गृह्य कलां कुण्डे निवेशयेत् ॥००८।  
ईशं तवाधिकारे ऽस्मिन् मुमुक्षुं दीक्षयाम्यहं   ।  
भव्यं त्वयानुकूलेन[^४] कुर्यात् विज्ञापनामिति ॥००९।  
आवाहनादिकं पित्रोः शिष्यस्य ताडनादिकं ।  
    
:न्  
    
[^१]: सूक्ष्मासूक्ष्मेश्वरश् चैव इति ग, चिह्नितपुस्तकपाठः  
    
[^२]: व्योमव्यापकरूपाय इति ख, चिह्नितपुस्तकपाठः । व्योमरूपायेति  
ग, चिह्नितपुस्तकपाठः  
    
[^३]: ध्यायपरायेति ख, चिह्नितपुस्तकपाठः । व्यानाहारायेति ग,  
चिह्नितपुस्तकपाठः  
    
[^४]: भाव्यं त्वया च शुद्धेन इति ग, ङ, चिह्नितपुस्तकपाठः  
:प् २७६  
    
विधायादाय चैतन्यं विधिना।अत्मनि योजयेत् ॥०१०।  
पूर्ववत् पितृसंयोगं भावयित्वोद्भवाख्यया ।  
हृत्सम्पुटात्मवीजेन देवीगर्भे नियोजयेत् ॥०११।  
देहोत्पत्तौ हृदा पञ्च शिरसा जन्महेतवे ।  
शिखया वाधिकाराय भोगाय कवचाणुना ॥०१२।  
लयाय शस्त्रमन्त्रेण श्रोतःशुद्धौ शिवेन च ।  
तत्त्वशुद्धौ हृदा ह्य् एवं गर्भाधानादि पूर्ववत्   ॥०१३।  
वर्मणा पाशशैथिल्यं निष्कृत्यैवं शतं जपेत्   ।  
मलशक्तितिरोधने शस्त्रेणाहुतिपञ्चकं ॥०१४।  
एवं पाशवियोगे ऽपि[^१] ततः सप्तास्त्रजप्तया ।  
छिन्द्यादस्त्रेण कर्तर्या पाशान्वीजवता यथा ॥०१५।  
    
ॐ हौं[^२] शान्तिकलापाशाय हः हूं फट्  
विसृज्य वर्तुलीकृत्य पाशमन्त्रेण पूर्ववत् ।  
घृतपूर्णे श्रुवे दत्वा कलास्त्रेणैव होमयेत् ॥०१६।  
अस्त्रेण जुहुयात् पञ्च पाशाङ्कुशनिवृत्तये ।  
प्रायश्चित्तनिषेधाय दद्यादष्टाहुतीरथ ॥०१७।  
    
ॐ हः अस्त्राय हूं फट्  
हृदेश्वरं समावाह्य कृत्वा पूजनतर्पणे ।  
विदधीत विधानेन तस्मै शुल्कसमर्पणं ॥०१८।  
    
ॐ हां ईश्वर बुद्ध्यहङ्कारौ शुल्कं गृहाण  
स्वाहा  
निःशेषदग्धपाशस्य पशोरस्येश्वर त्वया ।  
न स्थेयं बन्धकत्वेन शिवाज्ञां श्रावयेदिति ॥०१९।  
    
:न्  
    
[^१]: एकं पाशवियोगार्थमिति ग, घ, चिह्नितपुस्तकपाठः  
    
[^२]: ॐ ह्य् ऐमिति क, ङ, चिह्नितपुस्तकपाठः । ॐ ओमिति ग,  
चिह्नितपुस्तकपाठः । ॐ यैमिति घ, चिह्नितपुस्तकपाठः  
:प् २७७  
    
विसृजेदीश्वरन्देवं रौद्रात्मानं नियोजयेत् ।  
ईषच्चन्द्रमिवात्मानं विधिना।अत्मनि योजयेत् ॥०२०।  
सूत्रे संयोजयेदेनं शुद्धयोद्भवमुद्रया ।  
दद्यात् मूलेन शिष्यस्य शिरस्यमृतविन्दुकं ॥०२१।  
विसृज्य पितरौ वह्नेः पूजितौ कुसुमादिभिः ।  
दद्यात् पूर्णां विधानज्ञो निःशेषविधिपूरणीं   ॥०२२।  
अस्यामपि विधातव्यं पूर्ववत्ताडनादिअकं ।  
स्ववीजन्तु विशेषः स्याच्छुद्धिः शान्तेरपीडिता   ॥०२३।  
    
\{इत्य् आदिमहापुराणे आग्नेये निर्वाणदीक्षायां शान्तिशोधनं नाम सप्तशीतितमो ऽध्यायः ॥  }
    