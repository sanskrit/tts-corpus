+++
title = "१३७ युद्धजयार्णवीयमहामारीविद्या"

+++

\{अथ सप्तत्रिंशदधिकशततमो ऽध्यायः\}

महामारीविद्या  
    
ईश्वर उवाच  
महामारीं प्रवक्ष्यामि विद्यां शत्रुविमर्दिनीं   ।  
    
:न्  
    
[^१]: चक्रम्फणीश्वरन्तद्वत् इति ग॥ , घ॥ , ङ॥ , झ॥ , ञ॥ च  
:प् ८२

ॐ ह्रीं महामारि रक्ताक्षि कृष्णवर्णे  
यमस्याज्ञाकरिणि सर्वभूतसंहारकारिणि अमुकं हन २ ॐ दह  
[^२]: पच २ ॐ छिन्द २ ॐ मारय २ ॐ उत्सादय २ ॐ  
सर्वसत्त्ववशङ्करि सर्वकामिके हुं फट् स्वाहेति  
    
 ॐ मारि हृदयाय नमः । ॐ महामारि शिरसे स्वाहा । ॐ  
कालरात्रि शिखायै वौषट् । ॐ कृष्णवर्णे खः कवचाय  
हुं । ॐ तारकाक्षि विद्युज्जिह्वे सर्वसत्त्वभयङ्करि रक्ष २  
सर्वकार्येषु ह्रं त्रिनेत्राय चषट् । ॐ महामारि  
सर्वभूतदमानि महाकालि अस्त्राय हुं फट्  
एष न्यासी महादेवि कर्तव्यः साधकेन तु ॥००१।  
शवादिवस्त्रमादाय चतुरस्रन्त्रिहस्तकं ।  
कृष्णवर्णां त्रिवक्त्राञ्च चतुर्बाहुं समालिखेत्   ॥००२।  
पटे विचित्रवर्णैश् च धनुः शूलञ्च कर्तृकां[^१]   ।  
खट्वाङ्गन्धारयन्तीं च कृष्णाभं पूर्वमाननं   ॥००३।  
तस्य दृष्टिनिपातेन भक्षयेदग्रतो नरं ।  
द्वितीयं याम्यभागे तु रक्तजिह्वं भयानकं ॥००४।  
लेलिहानं करालं च दंष्ट्रोत्कटभयानकं   ।  
तस्य दृष्टिनिपातेन भक्ष्यमाणं हयादिकं   ॥००५।  
तृतीयं च सुखं देव्याः श्वेतवर्णं गजादिनुत्   ।  
गन्धपुष्पादिमध्वाज्यैः पश्चिमाभिमुखं यजेत्   ॥००६।  
    
:न्  
    
[^१]: सधनुःशूलकर्तृकामिति ख॥ , ग॥ , घ॥ , ङ॥ , ज॥ , ञ॥ च  
:प् ८३  
    
मन्त्रस्मृतेरक्षिरोगशिरोरोगादि नश्यति ।  
वश्याः स्युर्यक्षरक्षाश् च नाशमायान्ति शत्रवः   ॥००७।  
समिधो निम्बवृक्षस्य ह्य् अजारक्तविमिश्रिताः ।  
मारयेत् क्रोधसंयुक्तो होमादेव न संशयः ॥००८।  
परसैन्यमुखो भूत्वा सप्ताहं जुहुयाद्यदि ।  
व्याधिभिर्गृह्यते सैन्यम्भङ्गो भवति वैरिणः ॥००९।  
समिधो ऽष्टसहस्रन्तु यस्य नाम्ना तु होमयेत् ।  
अचिरान् म्रियते सोपि ब्रह्मणा यदि रक्षितः ॥०१०।  
उन्मत्तसमिधो रक्तविषयुक्तसहस्रकं ।  
दिनत्रयं ससैन्यश् च नाशमायाति वै रिपुः ॥०११।  
राजिकालवर्णैर् होमाद्भङ्गो ऽरेः स्याद् दिनत्रयात्   ।  
खररक्तसमायुक्तहोमादुच्चाटयेद्रिपुं ॥०१२।  
काकरक्तसमायोगाद्धोमादुत्सादनं ह्य् अरेः ।  
बधाय कुरुते सर्वं यत् किञ्चिन्मनसेप्सितं ॥०१३।  
अथ सङ्ग्रामसमये गजारूढस्तु साधकः ।  
कुमारीद्वयसंयुक्तो मन्त्रसन्नद्धविग्रहः ॥०१४।  
दूरशङ्खादिवाद्यनि विद्यया ह्य् आभिमन्त्रयेत् ।  
महामायापटं गृह्य उच्छेत्तव्यं रणाजिरे ॥०१५।  
परसैन्यमुखो भूत्वा दर्शयेत्तं महापटं ।  
कुमारीर्भोजयेत्तत्र पश्चात्पिण्डीञ्च भ्रामयेत्   ॥०१६।  
साधकश्चिन्तयेत्सैन्यम्पाषाणमिव निश् चलं ।  
निरुत्साहं विभग्नञ्च मुह्यमानञ्च भावयेत् ॥०१७।  
एष स्तम्भो मया प्रोक्तो न देयो यस्य कस्य चित् ।  
:प् ८४  
    
त्रैलोक्यविजया माया दुर्गैवं भैरवी तथा ॥०१८।  
कुब्जिका भैरवो रुद्रो नारसिंहपटादिना ॥१९॥  
    
\{इत्य् आग्नेये महाओपुराणे युद्धजयार्णवे महामारी नाम सप्तत्रिंशदधिकशततमो ऽध्यायः ॥  }
    