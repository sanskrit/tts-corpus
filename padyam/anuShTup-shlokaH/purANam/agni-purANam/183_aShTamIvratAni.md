+++
title = "१८३ अष्टमीव्रतानि"

+++

\{अथ त्र्यशीत्यधिकशततमो ऽध्यायः\}

अष्टमीव्रतानि  
    
अग्निर् उवाच  
वक्ष्ये व्रतानि चाष्टम्यां रोहिण्यां प्रथमं व्रतं   ।  
मासि भाद्रपदे ऽष्टभ्यां रोहिण्यामर्धरात्रके   ॥००१।  
कृष्णो जातो यतस्तस्यां जयन्ती स्यात्ततो ऽष्टमी   ।  
सप्तजन्मकृतात् पापात् मुच्यते चोपवासतः ॥००२।  
कृष्णपक्षे भाद्रपदे अष्टम्यां रोहिणीयुते   ।  
उपाषितोर्चयेत् कृष्णं[^१] भुक्तिमुक्तिप्रदायकं   ॥००३।  
आवाहयाम्यहं कृष्णं बलभद्रञ्च देवकीं   ।  
वसुदेवं यशोदाङ्गाः[^२] पूजयामि नमो ऽस्तु ते   ॥००४।  
योगाय योगपतये योगेशाय नमो नमः ।  
योगादिसम्भावयैव गोविन्दाय नमो नमः ॥००५।  
स्नानं कृष्णाय दद्यात्तु अर्घ्यं चानेन दापयेत्   ।  
यज्ञाय यज्ञेश्वराय यज्ञानां पतये नमः ॥००६।  
यज्ञादिसम्भवायैव गोविन्दाय नमो नमः ।  
गृहाण देव पुष्पाणि सुगन्धीनि प्रियाणि ते ॥००७।  
सर्वकामप्रदो देव भव मे देववन्दित ।  
धूपधूपित धूपं त्वं धूपितैस्त्वं गृहाण मे   ॥००८।  
सुगन्ध धूपगन्धाढ्यं कुरु मां सर्वदा हरे   ।  
    
:न्  
    
[^१]: विष्णुमिति ट॥  
    
[^२]: यशोदाञ्चेति ङ॥ , ज॥ च  
:प् २०९  
    
दीपदीप्त महादीपं दीपदीप्तद सर्वदा[^१] ॥००९।  
मया दत्तं गृहाण त्वं कुरु चोर्ध्वगतिं च मां   ।  
विश्वाय विश्वपतये विश्वेशाय नमो नमः[^२] ॥०१०।  
विश्वादिसम्भवायैव गोविन्दाय निवेदितं ।  
धर्माय धर्मपतये दर्मेशाय नमो नमः ॥०११।  
धर्मादिसम्भवायैव गोविन्दशयनं कुरु ।  
सर्वाय सर्वपतये सर्वेशाय नमओ नमः ॥०१२।  
सर्वादिसम्भवायैव गोविन्दाय च पावनं[^३] ।  
क्षीरोदार्णवसम्भूत अत्रिनेत्रसमुद्भव ॥०१३।  
गृहाणार्घ्यं शशाङ्केदं रोहिण्या सहितो मम   ।  
स्थण्डिले स्थापयेद्देवं सचन्द्रां रोहिणीं यजेत्   ॥०१४।  
देवकीं वसुदेवं च यशोदां नन्दकं बलं ।  
अर्धरात्रे परोधाराः पातयेद् गुडसर्पिषा ॥०१५।  
वस्त्रहेमादिकं दद्याद्ब्राह्मणान् भोजयेद्व्रती ।  
जन्माष्टमीव्रतकरः पुत्रवान्विष्णुलोकभाक्[^४]   ॥०१६।  
वर्षे वर्षे तु यः कुर्यात् पुत्रार्थी वेत्ति नो भयं[^५]   ।  
पुत्रान् देहि धनं देहि आयुरारोग्यसन्ततिं ॥०१७।  
धर्मं कामं च सौभाग्यं स्वर्गं मोक्षं च देहि मे   ।  
    
\{इत्य् आग्नेये महापुराणे जयन्त्यष्टमीव्रतं नाम त्र्यशीत्यधिकशततमो ऽध्यायः ॥  }
    
:न्  
    
[^१]: सर्वदा इति घ॥ , ङ॥ च  
    
[^२]: विश्वेशाय नमो ऽस्तु ते इति ज॥  
    
[^३]: पारगमिति ग॥ । सर्वायेत्यादिः। पावनमित्यन्तः पाठः छ॥  
पुस्तके नास्ति  
    
[^४]: कृष्णलोकभागिति छ॥  
    
[^५]: पुत्रार्थो लभते सुतमिति ज॥ , ट॥ च  
:प् २१०  
    