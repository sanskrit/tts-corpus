+++
title = "३२६ देवालयमाहात्म्यं"

+++

\{अथ षड्विंशत्यधिकत्रिशततमो ऽध्यायः\}

देवालयमाहात्म्यम्  
    
ईश्वर+उवाच  
व्रतेश्वरांश् च सत्यादीनिष्ट्वा व्रतसमर्पणम्   ।  
अरिष्टशमने शस्तमरिष्टं सूत्रनायकम् ॥००१।  
:प् १८२  
    
हेमरत्रमयं भूत्यै महाशङ्खञ्च मारणे ।  
आप्यायने शङ्खसूत्रं मौक्तिकं पुत्रवर्धनम्   ॥००२।  
स्फाटिकं भूतिदं कौशं मुक्तिदं[^१] रुद्रनेत्रजं   ।  
धाधीफलप्रमाणेन रुद्राक्षं चोत्तमन्ततः   ॥००३।  
समेरुं मेरुहीनं वा सूत्रं जप्यन्तु मानसम् ।  
अनामाङ्गुष्ठमाक्रम्य जपं भाष्यन्तु कारयेत्   ॥००४।  
तर्जन्यङ्गुष्ठमाक्रम्य न मेरुं लङ्घ्येज्जपे ।  
प्रमादात् पतिते सूत्रे जप्तव्यन्तु शतद्वयम् ॥००५।  
सर्ववाद्यमयी घण्टा तस्या वादनमर्थकृत् ।  
गोशकृन्मूत्रवल्मीकमृत्तिकाभस्मवारिभिः ॥००६।  
वेस्मायतनलिङ्गादेः कार्यमेवं विशोधनम् ।  
स्कन्दो नमः शिवायेति मन्त्रः सर्वार्थसाधकः   ॥००७।  
गीतः पञ्चाक्षरो वेदे लोके गीतःषडक्षरः   ।  
ओमित्यन्ते स्थितः शम्भुर्मुद्रार्थं वटवीजवत् ॥००८।  
क्रमान्नमः शिवायेति ईशानाद्यानि वै विदुः ।  
षडक्षरस्य सूत्रस्य भाष्यद्विद्याकदम्बकं   ॥००९।  
यदोन्नमः शिवायेति एतावत् परमं पदम् ।  
अनेन पूजयेल्लिङ्गं लिङ्गे यस्मात् स्थितः शिवः   ॥०१०।  
अनुग्रहाय लोकानां धर्मकामार्थमुक्तिदः ।  
यो न पूजयते लिङ्गन्न स धर्मादिभाजनं ॥०११।  
लिङ्गार्चनाद्भुक्तिमुक्तिर्यावज्जीवमतो यजेत् ।  
वरं प्राणपरित्यागो भुञ्जीतापूज्य नैव तं ॥०१२।  
    
:न्  
    
[^१]: भक्तिदमिति ख॥  
:प् १८३  
    
रुद्रस्य पूजनाद्रुद्रो विष्णुः स्याद्विष्णुपूजनात्   ।  
सूर्यः स्यात् सुर्यपूजातः शक्त्यादिः शक्तिपूजनात्   ॥०१३।  
सर्वयज्ञतपोदाने तीर्थे वेदेषु यत् फलं ।  
तत् फलं कोटिगुणितं स्थाप्य लिङ्गं लभेन्नरः   ॥०१४।  
त्रिसन्ध्यं योर्चयेल्लिङ्गं कृत्वा विल्वेन पार्थिवम् ।  
शतैकादशिकं यावत् कुलमुद्धृत्य नाकभाक् ॥०१५।  
भक्त्या वित्तानुसारेण कुर्यात् प्रसादसञ्चयम् ।  
अल्पे महति वा तुल्यफलमाढ्यदरिद्रयोः ॥०१६।  
भागद्वयञ्च धर्मार्थं कल्पयेज्जीवनाय च ।  
धनस्य भागमेकन्तु[^१]अनित्यं जीवितं यतः ॥०१७।  
त्रिसप्तकुलमुद्धृत्य देवागारकृदर्थभाक् ।  
मृत्काष्ठेष्टकशैलाद्यैः क्रमात् कोटिगुणं फलम्   ॥०१८।  
अष्टेष्टकसुरागारकारी स्वर्गमवाप्नुयात् ।  
पांशुना क्रीडमानोपि देवागारकृदर्थभाक्   ॥०१९।

\{इत्य् आग्नेये महापुराणे देवालयमाहत्म्यादिर्नाम षड्विंशत्यधिकत्रिशततमो ऽध्यायः  }
    