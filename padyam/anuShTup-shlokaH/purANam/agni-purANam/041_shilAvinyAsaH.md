+++
title = "०४१ शिलाविन्यासः"

+++

\{अथैकचत्वारिंशो ऽध्यायः  \}
    
शिलाविन्यासविधानं  
    
भगवानुवाच  
पादप्रतिष्ठां वक्षामि शिलाविन्यासलक्षणं   ।  
अग्रतो मण्डपः कार्यः कुण्डलानान्तु चतुष्टयं   ॥००१।  
कुम्भन्यासेष्टकान्यासो द्वारस्तम्भोच्छ्रयं शुभं   ।  
पादोनं पूरयेत् खातं तत्र वास्तुं यजेत् समे ॥००२।  
इष्टकाश् च सुपक्वाः स्युर्द्वादशाङ्गुलसम्मिताः   ।  
सविस्तारत्रिभागेन वैपुल्येन[^१] समन्विताः ॥००३।  
करप्रमाणा श्रेष्ठा स्याच्छिलाप्यथ शिलामये[^२]   ।  
नव कुम्भांस्ताम्रमयान् स्थापयेदिष्टकाघटान्   ॥००४।  
अद्भिः पञ्चकषायेण सर्वौषधिजलेन च ।  
गन्धतोयेन च तथा कुम्भैस्तोयसुपूरितैः ॥००५।  
हिरण्यव्रीहिसंयुक्तैर् गन्धचन्दनचर्चितैः ।  
आपो हि ष्ठेति तिसृभिः शन्नो देवीति चाप्यथ ॥००६।  
तरत् समन्दीरिति च[^३] पावमानीभिरेव च ।  
उदुत्तमं वरुणमिति कथानश् च तथैव च ॥००७।  
    
:न्  
    
[^१]: सुविस्तारं विभागेन नैपुण्यनेति ख, चिह्नितपुस्तकपाठः  
    
[^२]: शिला स्यान्न शिलामये इति ग, चिह्नितपुस्तकपाठः  
    
[^३]: भवतत्समन्दीरितीति ख, ग, ङ, चिह्नितपुस्तकद्वयपाठः  
:प् ११९  
    
वरुणस्येति मन्त्रेण हंसः शुचिषदित्यपि ।  
श्रीसूक्तेन तथा शिलाः संस्थाप्य सङ्घटाः[^१]   ॥००८।  
शय्यायां मण्डपे प्राच्यां मण्डले हरिमर्चयेत्   ।  
जुहुयाज्जनयित्वाग्निं समिधो द्वादशीस्ततः ॥००९।  
आघारावाज्यभागौ तु प्रणवेनैव कारयेत् ।  
अष्टाहुतीस् तथाष्टान्तैर् आज्यं[^२] व्याहृतिभिः क्रमात्   ॥०१०।  
लोकेशानामग्नये वै सोमायावग्रहेषु च[^३] ।  
पुरुषोत्तमायेति च व्याहृतीर्जुहुयात्ततः ॥०११।  
प्रायश्चित्तं ततः पूर्णां मूर्तिमांसघृतांस्तिलान्   ।  
वेदाद्यैर् द्वादशान्तेन[^४] कुम्भेषु च पृथक् पृथक्   ॥०१२।  
प्राङ्मुखस्तु गुरुः कुर्यादष्टदिक्षु विलिप्य च ।  
मध्ये चैकां शिलां कुम्भं न्यसेदेतान् सुरान् क्रमात्   ॥०१३।  
पद्मं चैव महापद्मं मकरं कच्छपं तथा   ।  
कुमुदञ्च तथा नन्दं पद्मं शङ्खञ्च पद्मिनीं   ॥०१४।  
कुम्भान्न चालयेत्तेषु इष्टकानान्तु देवताः ।  
ईशानान्ताश् च पूर्वादाविष्टकां प्रथमं न्यसेत्   ॥०१५।  
शक्तयो विमलाद्यास्तु इष्टकानान्तु देवताः ।  
न्यसनीया यथा योगं मध्ये न्यस्या त्वनुग्रहा ॥०१६।  
अव्यङ्गे चाक्षत पूर्णं मुनेरङ्गिरसः सुते ।  
इष्टके त्वं प्रयच्छेष्टं प्रतिष्ठां कारयाम्यहं   ॥०१७।  
मन्त्रेणानेन विन्यस्य इष्टका देशक्रमोत्तमः ।  
    
:न्  
[^१]: सम्युता इति ङ, चिह्नितपुस्तकपाठः ।।  
    
[^२]: अष्टाहुतीप्लथा पूर्णैर् आज्यमिति ग, घ, ङ, इति  
पुस्तकत्रयपाठः  
    
[^३]: सोमाय च ग्रहाय चेति ङ, चिह्नितपुस्तकपाठः  
    
[^४]: द्वादशार्णेन इति ख, चिह्नितपुस्तकपाठः  
:प् १२०  
    
गर्भाधानं ततः कुर्यान्मध्यस्थाने समाहितः   ॥०१८।  
कुम्भोपरिष्ठादेवेशं पद्मिनीं न्यस्य देवतां   ।  
मृत्तिकाश् चैव पुष्पाणि धातवो रत्नमेव च[^१] ॥०१९।  
लौहानि दिक्पतेरस्त्रं यजेद्वै गर्भभाजने ।  
द्वादशाङ्गुलविस्तारे चतुरङ्गुलकोच्छ्रये ॥०२०।  
पद्माकारे ताम्रमये भाजने पृथिवीं यजेत् ।  
एकान्ते सर्वभूतेशे पर्वतासनमण्डिते ॥०२१।  
समुद्रपरिवारे त्वं देवि गर्भं समाश्रय ।  
नन्दे नन्दय वासिष्ठे वसुभिः प्रजया[^२] सह ॥०२२।  
जये भार्गवदायादे प्रजानां विजयावहे ।  
पूर्णेङ्गिरसदायादे पूर्णकामं कुरुष्व मां   ॥०२३।  
भद्रे काश्यपदायादे कुरु भद्रां मतिं मम ।  
सर्ववीजसमायुक्ते सर्वरत्नौषधीवृते ॥०२४।  
जये सुरुचिरे नन्दे वासिष्ठे रम्यतामिह ।  
प्रजापतिसुते देवि चतुरस्रे महीयसि ॥०२५।  
सुभगे सुप्रभे भद्रे गृहे काश्यपि रम्यतां ।  
पूजिते परमाश् चर्ये गन्धमाल्यैर् अलङ्कृते ॥०२६।  
भवभूतिकरी देवि गृहे भार्गवि रम्यतां ।  
देशस्वामिपुरस्वामिगृहस्वामिपरिग्रहे ॥०२७।  
मनुष्यादिकतुष्ट्यर्थं पशुवृद्धिकरी भव   ।  
एवमुक्त्वा ततः खातं गोमूत्रेण तु सेचयेत् ॥०२८।  
कृत्वा निधापयेद्गर्भं गर्भाधानं भवेन्निशि   ।  
गोवस्त्रादि प्रदद्याच्च गुरवेन्येषु भोजनं ॥०२९।  
    
:न्  
    
[^१]: रसमेव चेति ग। घ। ङ। चिह्नितपुस्तकद्वयपाठः  
    
[^२]: प्रिययेति ग, चिह्नितपुस्तकपाठः  
:प् १२१  
    
गर्भं न्यस्येष्टका न्यस्य ततो गर्भं प्रपूरयेत् ।  
पीठबन्धमतः कुर्यान्मितप्रासादमानतः[^१]   ॥०३०।  
पीठोत्तमञ्चोच्छ्रयेण प्रासादस्यार्धविस्तरात् ।  
पदहीनं मध्यमं स्यात् कनिष्ठं चोत्तमार्धतः   ॥०३१।  
पीठबन्धोपरिष्ठात्तु वास्तुयागं पुनर्यजेत् ।  
पादप्रतिष्ठाकारी तु निष्पापो दिवि मोदते ॥०३२।  
देवागारं करोमीति मनसा यस्तु चिन्तयेत् ।  
तस्य कायगतं पापं तदह्ना हि प्रणश्यति ॥०३३।  
कृते तु किं पुनस्तस्य प्रासादे विधिनैव तु ।  
अष्टेष्टकसमायुक्तं यः कुर्याद्देवतालयं   ॥०३४।  
न तस्य फलसम्पत्तिर्वक्तुं शक्येत केनचित् ।  
अनेनैवानुमेयं हि फलं प्रासादविस्तरात् ॥०३५।  
ग्राममध्ये च पूर्वे च प्रत्यग्द्वारं प्रकल्पयेत् ।  
विदिशासु च सर्वासु ग्रामे प्रत्यङ्मुखो भवेत् ।०३६।  
दक्षिणे चोत्तरे चैव पश्चिमे प्राङ्मुखो भवेत् ॥०३६एफ़्।  
    
\{इत्य् आदिमहापुराणे आग्नेये पातालयोगकथनं नाम एकचत्वारिंशो ऽध्यायः ॥  }
    