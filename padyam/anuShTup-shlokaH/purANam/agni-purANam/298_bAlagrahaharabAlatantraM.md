+++
title = "२९८ बालग्रहहरबालतन्त्रं"

+++

\{अथाष्टनवत्यधिकद्विशततमो ऽध्यायः\}

बलग्रहहरबालतन्त्रम्  
    
अग्निर् उवाच  
बालतन्त्रं प्रवक्ष्यामि बालादिग्रहमर्दनं ।  
अथ जातदिने वत्सं ग्रही गृह्णाति पापिनी ॥००१।  
गात्रोद्वेगो निराहारो नानाग्रीवाविवर्तनं ।  
तच्चेष्टितमिदं तस्यान्मातॄणाञ्च बलं हरेत्   ॥००२।  
सत्स्यमांससुराभक्ष्यगन्धस्रग्धूपदीपकैः   ।  
लिम्पेच्च धातकीलोध्रमञ्जिष्ठातालचन्दनैः ॥००३।  
महिषाक्षेण धूपश् च द्विरात्रे भौषणी ग्रही   ।  
तच्चेष्टा कासनिश्वासौ गात्रसङ्कोचनं मुहुः   ॥००४।  
आजमूत्रैर् लिपेत् कृष्णासेव्यापामार्गचन्दनैः   ।  
गोशृङ्गदन्तकेशैश् च धूपयेत् पूर्ववद्बलिः   ॥००५।  
ग्रही त्रिरात्रे घण्ठाली तच्चेष्टा क्रन्दनं मुहुः   ।  
जृम्भणं स्वनितन्त्रासो गात्रोद्वेगमरोचनं ॥००६।  
केशराञ्जनगोहस्तिदन्तं साजपयो लिपेत् ।  
नखराजीबिल्वदलैर् धूपयेच्च बलिं हरेत् ॥००७।  
ग्रही चतुर्थी काकोली गात्रोद्वेगप्ररोचनं ।  
फेनोद्गारो दिशो दृष्टिः कुल्माषैः सासवैर् बलिः   ॥००८।  
गजदन्ताहिनिर्मोकवाजिमूत्रप्रलेपनं ।  
सराजीनिम्बपत्रेण धूतकेशेन छूपयेत् ॥००९।  
हंसाधिका पञ्चमी स्याज्जृम्भाश्वासोर्धधारिणी   ।  
:प् १०४  
    
मुष्टिबन्धश् च तच्चेष्टा बलिं मत्स्यादिना हरेत्   ॥०१०।  
मेषशृङ्गबलालोध्रशिलातालैः शिशुं लिपेत्   ।  
फट्कारी तु ग्रही षष्ठी भयमोहप्ररोदनं   ॥०११।  
निराहारो ऽङ्गविक्षेपो हरेन्मत्स्यादिना बलिं ।  
राजीगुग्गुलुकुष्ठेभदन्ताद्यैर् धूपलेपनैः ॥०१२।  
सप्तमे मुक्तकेश्यार्तः पूतिगन्धो विजृम्भणं   ।  
सादः प्ररोदनङ्कासो धूपो व्याघ्रनखैर् लिपेत् ॥०१३।  
वचागोमयगोमूत्रैः श्रीदण्डी चाष्टमे ग्रही   ।  
दिशो निरीक्षणं जिह्वाचालनङ्कासरोदनं ॥०१४।  
बलिः पूर्वैव मत्स्याद्यैर् धूपलेपे च[^१] हिङ्गुला ।  
वचासिद्धर्थलशुनैश्चोर्ध्वग्राही महाग्रही ॥०१५।  
उद्वेजनोर्ध्वनिःश्वासः स्वमुष्टिद्वयखादनं   ।  
रक्तचन्दनकुष्ठाद्यैर् धूपयेल्लेपयेच्छिशुं ॥०१६।  
कपिरोमनखैर् धूपो दशमी रोदनी ग्रही ।  
तच्चेष्टा रोदनं शश्वत् सुगन्धो नीलवर्णता   ॥०१७।  
धूपो निम्बेन भूतोग्रराजीसर्जरसैर् लिपेत् ।  
बलिं वहिर्हरेल्लाजकुल्माषकवकोदनम्[^२] ॥०१८।  
यावत्त्रयोदशाहं स्यादेवं धूपादिका क्रिया ।  
गृह्नाति मासिकं वत्सं पूतनासङ्कुली ग्रही   ॥०१९।  
काकवद्रोदनं श्वासो मूत्रगन्धो ऽक्षिमीलनं   ।  
गोमूत्रस्नपनं तस्य गोदन्तेन च धूपनम् ॥०२०।  
    
:न्  
    
[^१]: धूपदीपे चेति ट॥  
    
[^२]: करकोदनमिति ख॥  
:प् १०५  
    
पीतवस्त्रं ददेद्रक्तस्रग्गन्धौ तैलदीपकः ।  
त्रिविधं पायसम्मद्यं तिलमासञ्चतुर्विधम् ॥०२१।  
करञ्जाधो यमदिशि सप्ताहं तैर् बलिं हरेत् ।  
द्विमासिकञ्च मुकुटा वपुः शीतञ्च शीतलं   ॥०२२।  
छर्धिः स्यान्मुखशोषादिपुष्पगन्धांशुकानि च   ।  
अपूपमोदनं दीपः कृष्णं नीरादि धूपकम्   ॥०२३।  
तृतीये गोमुखी निद्रा सविन्मूत्रप्ररोदनम् ।  
यवाः प्रियङ्गुः पलनं कुल्माषं शाकमोदनम्   ॥०२४।  
क्षीरं पूर्वे ददेन्मध्ये ऽहनि धूपश् च सर्पिषा   ।  
पञ्चभङ्गेन तत् स्नानं चतुर्थे पिङ्गलार्तिहृत् ॥०२५।  
तनुः शीता पूतिगन्धः शोषः स म्रियते ध्रुवम्   ।  
पञ्चमी ललना गात्रसादः स्यान्मुखशोषणं   ॥०२६।  
अपानः पीतवर्णश् च मत्स्याद्यैर् दक्षिणे बलिः   ।  
षण्मासे पङ्कजा चेष्टा रोदनं विकृतः स्वरः   ॥०२७।  
मत्स्यमांससुराभक्तपुष्पगन्धादिभिर्बलिः ।  
सप्रमे तु निराहारा पूतिगन्धादिदन्तरुक् ॥०२८।  
पिष्टमांससुरामांसैर् बलिः स्याद्यमुनाष्टमे   ।  
विस्फोटशोषणाद्यं स्यात् तच्चिकित्सान्न कारयेत् ॥०२९।  
नवमे कुम्भकर्ण्यार्तो ज्वरी च्छर्दति पालकम् ।  
रोदनं मांसकुल्माषमद्याद्यैर् वैश्वके बलिः   ॥०३०।  
दशमे तापसी चेष्टा निराहारोक्षिमीलनम् ।  
घण्टा पताका पिष्टोक्ता सुरामांसबलिः समे   ॥०३१।  
राक्षस्येकादशी पीडा नेत्राद्यं न चिकित्सनम् ।  
:प् १०६  
    
चञ्चला द्वादशे श्वासः त्रासादिकविचेष्टितम्   ॥०३२।  
बलिः पूर्वे ऽथ मध्याह्ने कुल्मापाद्यैस्तिलादिभिः   ।  
यातना तु द्वितीये ऽब्दे यातनं रोदनादिकम् ॥०३३।  
तिलमांसमद्यमांसैर् बलिः स्नानादि पूर्ववत् ।  
तृतीये रोदनी कम्पो रोदनं रक्तमूत्रकं ॥०३४।  
गुडौदनं तिलापूपः प्रतिमा तिलपिष्टजा ।  
तिलस्नानं पञ्चपत्रैर् धूपो राजफलत्वचा ॥०३५।  
चतुर्थे चटकाशोफो ज्वरः सर्वाङ्गसादनम् ।  
    
मत्स्यमांसतिलाद्यैश् च बलिः स्नानञ्च धूपनम्   ॥०३६।  
चञ्चला पञ्चमे ऽब्दे तु ज्वरस्त्रासो ऽङ्गसादनम् ।  
मांसौदनाद्यैश् च बलिर्मेषशृङ्गेण धूपनम्   ॥०३७।  
    
पलाशोदुम्बराश्वत्थवटबिल्वदलाम्बुधृक् ।  
षष्ठे ऽब्दे धावनीशोषो वैरस्यं[^१] गात्रसादनम्   ॥०३८।  
सप्ताहोभिर्बलिः पूर्वैर् धुपस्नानञ्च भङ्गकैः[^२]   ।  
सप्तमे यमुनाच्छर्दिरवचोहासरोदनम् ॥०३९।  
मांसपाद्यसमद्याद्यैर् बलिः स्नानञ्च धूपनम्   ।  
अष्टमे वा जातवेदा निराहारं प्ररोदनम् ॥०४०।  
कृशरापूपदध्याद्यैर् बलिः स्नानञ्च धूपनम्   ।  
कालाब्दे नवमे वाह्वोरास्फोटो गर्जनं भयम् ॥०४१।  
बलिः स्यात् कृशरापूपशक्तुकुल्मासपायसैः ।  
दशमे ऽब्दे कलहंसी दाहो ऽङ्गकृशता ज्वरः   ॥०४२।  
    
:न्  
    
[^१]: वैवर्ण्यमिति ठ॥  
    
[^२]: भागकैर् इति ख॥  
:प् १०७  
    
पौलिकापूपदध्यन्नैः पञ्चरात्रं बलिं हरेत् ।  
निम्बधूपकुष्ठलेप एकादशमके ग्रही ॥०४३।  
देवदूती निष्ठुरवाक् बलिर्लेपादि पूर्ववत् ।  
बलिका द्वादशे बलिर्लेपादि पूर्ववत् ॥०४४।  
त्रयोदशे वायवी च मुखवाह्याङ्गसादनम् ।  
रक्तान्नगन्धमाल्याद्यैर् बलिः पञ्चदलैः स्नपेत्   ॥०४५।  
राजीनिस्वदलैर् धूपो यक्षिणी च चतुर्दशे ।  
चेष्टा शूलं ज्वरो दाहो मांसभक्षादिकैर् बलिः   ॥०४६।  
स्नानादि पूर्ववच्छान्त्यै मुण्डिकार्तिस्त्रिपञ्चके ।  
तच्चेष्टासृक्श्रवः शश्वत्कुर्याम्मातृचिकित्सनम्   ॥०४७।  
वानरी षोडशी भूमौ पतेन्निद्रा सदा ज्वरः   ।  
पायसाद्यैस्त्रिरात्रञ्च वलिः स्नानादि पूर्ववत् ॥०४८।  
गन्धवती सप्तदशे गात्रोद्वेगः प्ररोदनम् ।  
कुल्माषाद्यैर् बलिः स्नानधूपलेपादि पूर्ववत् ॥०४९।  
दिनेशाः पूतना नाम वर्षेशाः सुकुमारिकाः   ।  
    
ॐ नमः सर्वमातृभ्यो बालपीडासंयोगं भुञ्ज भुञ्ज  
चुट चुट स्फोटय स्फोटय स्फुर स्फुर गृह्ण गृह्ण  
आकट्टय आकट्टय एवं सिद्धरूपो ज्ञापयति । हरे हरे  
निर्दोषं कुरु कुरु बालिकां बालं स्त्रियम् पुरुषं वा  
सर्वग्रहाणामुपक्रमात्  
    
चामुण्डे नमो देव्यै ह्रूं ह्रूं ह्रीं अपसर अपसर  
दुष्टग्रहान् ह्रूं तद्यथा गच्छन्तु गृह्यकाः अन्यत्र  
पन्थानं रुद्रो ज्ञापयति  
सर्वबालग्रहेषु स्यान्मन्त्रो ऽयं सर्वकामिकः ॥०५०।  
    
ॐ नमो भगवति चामुण्डे मुञ्च मुञ्च बलिं बालिकां वा  
:प् १०८  
    
बलिं गृह्ण गृह्ण जय जय वस वस ।  
सर्वत्र बलिदाने ऽयं रक्षाकृत् पठ्यते मनुः   ।०५१।  
रक्षन्तु च ज्वराभ्यान्तं मुञ्चन्तु च कुमारकम् ।०५१एफ़्।  
ब्रह्मा विष्णुः शिवः स्कन्दो गौरो गौरी  
लक्ष्मीर्गणादयः ॥०५१घ्

\{इत्य् आग्नये महापुराणे बालग्रहहरं बालतन्त्रं नाम अष्टनवत्यधिकद्विषततमो ऽध्यायः  }
    