+++
title = "१४२ युद्धजयार्णवीयमन्त्रौषधादयः"

+++

\{अथ द्विचत्वारिंशदधिकशततमो ऽध्यायः\}

मन्त्रोषधादिः  
    
ईश्वर उवाच  
मन्त्रौषधानि चक्राणि[^१] वक्ष्ये सर्वप्रदानि च ।  
चौरनाम्नो वर्णगुणो द्विघ्नो मात्राश् चतुर्गुणाः   ॥००१।  
नाम्ना हृते भवेच्छेषद्यौरो ऽथ जातकं वदे ।  
प्रश्ने ये विषमा वर्णास्ते गर्भे पुत्रजन्मदाः   ॥००२।  
नामवर्णैः समैः काणो वामे ऽक्ष्णि विषमैः पुनः   ।  
दक्षिणाक्षि भवेत् काणं स्त्रीपुन्नामाक्षरस्य च   ॥००३।  
मात्रावर्णाश् चतुर्निघना वर्णपिण्डे गुणे कृते   ।  
समे स्त्री विषमे ना स्याद्विशेषे च[^२] मृतिः स्त्रियाः   ॥००४।  
प्रथमं रूपशून्ये ऽथ प्रथमं म्रियते पुमान्   ।  
प्रश्नं सूक्ष्माक्षरैर् गृह्य द्रव्यैर् भागे ऽखिले मतम्   ॥००५।  
शनिचक्रं प्रवक्ष्यामि तस्य दृष्टिं परित्यजेत्   ।  
राशिस्थः सप्तमे दृष्टिश् चतुर्दशशतेर्धिका   ॥००६।  
एकद्व्यष्टद्वादशमः पाददृष्टिश् च तं त्यजेत्   ।  
दिनाधिपः प्रहरभाक् शेषा यामार्धभागिनः[^३]   ॥००७।  
    
:न्  
    
[^१]: मन्त्रौषधादिचक्राणीति घ॥ , ञ॥ च  
    
[^२]: विशेषेणेति ख॥  
    
[^३]: यामार्धभोगिन इति क॥ , ग॥ , ङ॥ , ज॥ च  
:प् ९३  
    
शनिभागन्त्यजेद्युद्धे दिनराहुं वदामि ते ।  
रवौ पूर्वे ऽनिले मन्दे गुरौ याम्ये ऽनले भृगौ ॥००८।  
अग्नौ कुजे भवेत् सोम्ये स्थिते राहुर्बुधे सदा ।  
फणिराहुस्तु प्रहरमैशे वह्नौ च राक्षसे ॥००९।  
वायौ संवेष्टयित्वा च शत्रुं हन्तीशसन्मुखं   ।  
तिथिराहुं प्रवक्ष्यामि पूर्णिमाग्नेयगोचरे ॥०१०।  
अमावास्या वायवे च राहुः सम्मुखशत्रुहा ।  
काद्या जान्ताः सम्मुखे स्युः साद्या दान्ताश् च दक्षिणे   ॥०११।  
अक्ले त्यजेत् कुजगणान् धाद्या मान्ताश् च पूर्वतः   ।  
याद्या हान्ता उत्तरे स्युस्तिथिदृष्टिं विवर्जयेत् ॥०१२।  
पूर्वाश् च दक्षिणास्तिस्रो रेखा वै मूलभेदके ।  
सूर्यराश्यादि संलिख्य दृष्टौ हानिर्जयो ऽन्यथा   ॥०१३।  
विष्टिराहुं प्रवक्ष्यामि अष्टौ रेखास्तु पातयेत्   ।  
शिवाद्यमं यमाद्वायुं वायोरिन्द्रं ततो ऽम्बुपं   ॥०१४।  
नैरृताच्च नयेच्चन्द्रं चन्द्रादग्निं ततो जले ।  
जलादीशे चरेद्राहुर्विष्ट्या सह महाबलः ॥०१५।  
ऐशान्यां च तृतीयादौ सप्तम्यादौ च याम्यके ।  
एवं कृष्णे सिते पक्षे वायौ राहुश् च हन्त्यरीन्   ॥०१६।  
इन्द्रादीन् भैरवादींश् च ब्रह्माण्यादीन् ग्रहादिकान्   ।  
अष्टाष्टकञ्च पूर्वादौ याम्यादौ वातयोगिनीं   ॥०१७।  
यान्दिशं वहते वायुस्तत्रस्थो घातयेदरीन् ।  
दृढीकरणमाख्यास्ये कण्ठे बाह्वादिधारिता   ॥०१८।  
पुष्योद्धृता काण्डलक्ष्यं वारयेत् शरपुङ्खिका   ।  
:प् ९४  
    
तथा पराजिता पाठा द्वाभ्यां खड्गं निवारयेत्   ॥०१९।  
    
ॐ नमो भगवति वज्रशृङ्खले हन २ ॐ भक्ष २ ॐ खाद ॐ  
अरे रक्तं पिब कपालेन रक्ताक्षि रक्तपटे भस्माङ्गि  
भस्मलिप्तशरीरे वज्रायुधे वज्राकारनिचिते पूर्वां दिशं बन्ध २  
ॐ दक्षिणां दिशम्बन्ध २ ॐ पश्चिमां दिशम्बन्ध २  
उत्तरां दिशम्बन्ध २ नागान् बन्ध २ नागपत्नीर्बन्ध २ ॐ असुरान्  
बन्ध २ ॐ यक्षराक्षसपिशाचान् बन्ध २ ॐ  
प्रेतभूतगन्धर्वादयो ये केचिदुपद्रवास्तेभ्यो रक्ष २ ॐ ऊर्धवं  
रक्ष २ अधा रक्ष २ ॐ क्षुरिक बन्ध २ ॐ ज्वल महाबले घटि २  
ॐ मोटि २ सटावलिवज्जाग्निवज्रप्राकारे हुं फट् ह्रीं ह्रूं  
श्रीं फट् ह्रीं हः फूं फें फः सर्वग्रहेभ्यः  
सर्वव्याधिभ्यः सर्वदुष्टोपद्रवेभ्यो ह्रीं अशेषेभ्यो रक्ष  
[^२]:  
ग्रहज्वरादिभूतेषु सर्वकर्मसु योजयेत् ॥२०॥  
    
\{इत्य् आग्नेये महापुराणे युद्धजयार्णवे मन्त्रौषधादिर्नाम हि चत्वारिंशदधिकशततमो ऽध्यायः ॥  }
    