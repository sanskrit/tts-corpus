+++
title = "१८७ एकादशीव्रतानि"

+++

\{अथ सप्ताशीत्यधिकशततमो ऽध्यायः\}

एकादशीव्रतं  
    
अग्निर् उवाच  
एकादशीव्रतं वक्ष्ये भुक्तिमुक्तिप्रदायाकं ।  
दशम्यान्नियताहारो मांसमैथुनवर्जितः[^१] ॥००१।  
एकदश्यां न भुञ्जीत पक्षयोरुभयोरपि ।  
द्वादश्येकादशी यत्र तत्र सन्निहितो हरिः ॥००२।  
तत्र[^२] क्रतुशतं पुण्यं त्रयोदश्यां तु पारणे   ।  
एकादशी कला यत्र परतो द्वादशो गता[^३] ॥००३।  
तत्र क्रतुशतं पुण्यन्त्रयोदश्यान्तु पारणे ।  
दशम्येकादशीमिश्रा नोपोष्या नरकप्रदा ॥००४।  
एकादश्यान्निराहारो भुक्त्वा चैवापरे ऽहनि ।  
भोक्ष्ये ऽहं पुण्डरीकाक्ष शरणं मे भवाच्युत   ॥००५।  
एकादश्यां सिते पक्षे पुष्यर्क्षन्तु यदा भवेत् ।  
सोपोष्पाक्षय्यफलदा प्रोक्ता सा पापनाशिनी ॥००६।  
एकादशी द्वादशी या श्रवणेन च संयुता ।  
विजया सा तिथिः प्रोक्ता भक्तानां विजयप्रदा ॥००७।  
एषैव फाल्गुने मासि पुष्यर्क्षेण च संयुता ।  
    
:न्  
    
[^१]: मधुमांसैर् विवर्जित इति ग॥  
    
[^२]: अत्रेति ख॥ , छ॥ , ज॥ च  
    
[^३]: द्वादशी मतेति घ॥ , ञ॥ च । द्वादशी भवेदिति ङ॥ , झ॥ च  
:प् २१६  
    
विजया प्रोच्यते सद्भिः कोटिकोटिगुणोत्तरा[^१] ॥००८।  
एकादश्यां विष्णुपूजा[^२] कार्या सर्वोपकारिणी[^३]   ।  
धनवान् पुत्रवान् लोके विष्णुलोके महीयते ॥००९।  
    
\{इत्य् आग्न्येये महापुराणे एकादशीव्रतं नाम सप्ताशीत्यधिकशततमो ऽध्यायः ॥  }
    