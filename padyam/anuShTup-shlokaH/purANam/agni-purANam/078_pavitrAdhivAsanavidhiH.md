+++
title = "०७८ पवित्राधिवासनविधिः"

+++

\{अथोष्टसप्ततितमो ऽध्यायः\}

पवित्रारोहणकथनं  
    
ईश्वर उवाच  
पवित्रारोहणं वक्ष्ये क्रियार्चादिषु पूरणं ।  
नित्यं तन्नित्यमुद्दिष्टं नैमित्तिकमथापरं ॥००१।  
आषाढादिचतुर्दश्यामथ श्रावणभाद्रयोः   ।  
सितासितासु कर्तव्यं चतुर्दश्यष्टमीषु तत् ॥००२।  
कुर्याद्वा कार्त्तिकीं यावत्तिथौ प्रतिपादिके ।  
वह्निब्रह्माम्बिकेभास्यनागस्कन्दार्कशूलिनां ॥००३।  
दुर्गायमेन्द्रगोविन्दस्मरशम्भुसुधाभुजां[^२] ।  
सौवर्णं राजतं ताम्रं कृतादिषु यथाक्रमं   ॥००४।  
कलौ कार्पासजं चापि पट्टपद्मादिसूत्रकं ।  
प्रणवश् चन्द्रमा वह्निर्ब्रह्मा नागो गुहो हरिः[^३]   ॥००५।  
सर्वेशः[^४] सर्वदेवाः स्युः क्रमेण नवतन्तुषु   ।  
अष्टोत्तरशतान्यर्धं तदर्धं चोत्तमादिकं ॥००६।  
एकाशीत्याथवा सूत्रैस्त्रिंशताप्पष्टयुक्तया ।  
    
:न्  
    
[^१]: शरीरोन्मादवायव इति घ, चिह्नितपुस्तकपाठः  
    
[^२]: स्वधाभुजामिति ख, घ, ङ, चिह्नितपुस्तकत्रयपाठः  
    
[^३]: गुहो रविरिति ख, ग, घ, ङ, चिह्नितपुस्तकचतुष्टयपाठः  
    
[^४]: सदेश इति ख, ग, घ, ङ, चिह्नितपुस्तकपाठः  
:प् २३१  
    
पञ्चाशता वा कर्तव्यं तुल्यग्रन्थ्यन्तरालकं ॥००७।  
द्वादशाङ्गुलमानानि व्यासादष्टाङ्गुलानि च   ।  
लिङ्गविस्तारमानानि चतुरङ्गुलकानि वा ॥००८।  
तथैव पिण्डिकास्पर्शं चतुर्थं सर्वदैवतं ।  
गङ्गावतारकं कार्यं सुजातेन सुधौतकं ॥००९।  
ग्रन्थिं कुर्याच्च वामेन अघोरणाथ शोधयेत् ।  
रञ्जयेत् पुरुषेणैव रक्तचन्दनकुङ्कुमैः ॥०१०।  
कस्तूरीरोचनाचन्द्रैर् हरिद्रागैर् इकादिभिः ।  
ग्रन्थयो दश कर्तव्या अथवा तन्तुसङ्ख्यया ॥०११।  
अन्तरं वा यथाशोभमेकद्विचतुरङ्गुलं ।  
प्रकृतिः पौरुषी वीरा चतुर्थी त्वपराजिता ॥०१२।  
जयान्या विजया षष्ठी अजिता च सदाशिवा ।  
मनोन्मनी सर्वमुखी ग्रन्थयो ऽभ्यधिकाः शुभाः   ॥०१३।  
कार्या वा चन्द्रवह्न्यर्कपवित्रं[^१] शिववद्धृदि ।  
एकैकं निजमूर्तौ वा पुप्तके गुरुके गणे[^२] ॥०१४।  
स्यादेकैकं तथा द्वारदिक्पालकलशादिषु ।  
हस्तादिनवहस्तान्तं लिङ्गानां स्यात्पवित्रकं ॥०१५।  
अष्टाविंशतितो युद्धं दशभिर्दशभिः क्रमात्   ।  
द्व्यङ्गुलाभ्यन्तरास्तत्र क्रमादेकाङ्गुलान्तराः   ॥०१६।  
ग्रन्थयो मानमप्येषां लिङ्गविस्तारसस्मितं ।  
सप्तम्यां वा त्रयोदश्यां कृतनित्यक्रियः शुचिः   ॥०१७।  
भूषयेत् पुष्पवस्त्राद्यैः सायाह्ने यागमन्दिरं   ।  
    
:न्  
    
[^१]: चण्डवह्न्यर्कपवित्रमिति ख, ग, ङ। चिह्नितपुस्तकत्रयपाठः  
    
[^२]: पुस्तके गुरवे गणो इति ख, ङ, चिह्नितपुस्तकपाठः  
:प् २३२  
    
कृत्वा नैमित्तिकीं सन्ध्यां विशेषेण च तर्पणं   ॥०१८।  
परिगृहीते भूभागे पवित्रे सूर्यमर्चयेत्[^१] ।  
आचम्य सकलीकृत्य प्रणवार्घ्यकरो गुरुः ॥०१९।  
द्वाराण्यस्त्रेण सम्प्रोक्ष्य पूर्वादिक्रमतो ऽर्चयेत् ।  
हां शान्तिकलाद्वाराय तथा विद्याकलात्मने ॥०२०।  
निवृत्तिकलाद्वाराय प्रतिष्ठाख्यकलात्मने ।  
तच्छाखयोः प्रतिद्वारं द्वौ द्वौ द्वाराधिपौ यजेत्   ॥०२१।  
नन्दिने महाकालाय भृङ्गिणे ऽथ गणाय च ।  
वृषभाय च स्कन्दाय देव्यै चण्डाय च क्रमात्   ॥०२२।  
नित्यं च द्वारपालादीन् प्रविश्य द्वारपश्चिमे ।  
इष्ट्वा वास्तुं भूतशुद्धिं विशेषार्घ्यकरः शिवः   ॥०२३।  
प्रोक्षणाद्यं[^२] विधायाथ यज्ञसम्भारकृन्नरः   ।  
मन्त्रयेद्दर्भदूर्वाद्यैः पुष्पाद्यैश् च हृदादिभिः   ॥०२४।  
शिवहस्तं विधायेत्थं[^३] स्वशिरस्यधिरोपयेत् ।  
शिवो ऽहमादिः सर्वज्ञो मम यज्ञप्रधानता ॥०२५।  
अत्यर्थं भावयेद्देवं ज्ञानखद्गकरो गुरुः ।  
नैरृतीं दिशमासाद्य प्रक्षिपेदुदगाननः ॥०२६।  
अर्घ्याम्बु पञ्चगव्यञ्च समस्तान् मखमण्डपे ।  
चतुष्पथान्तसंस्कारैर् वीक्षणाद्यैः[^४] सुसंस्कृतैः   ॥०२७।  
विक्षिप्य विकिरांस्तत्र कुशकूर्चोपसंहरेत्[^५] ।  
    
:न्  
    
[^१]: सूत्रिते सूर्यमर्चयेदिति ख, ग, घ, ङ,  
चिह्नितपुस्तकचतुष्टयपाठः  
    
[^२]: प्रोक्षणच्चेति ग, चिह्नितपुस्तकपाठः  
    
[^३]: विधायैकमिति ङ, चिह्नितपुस्तकपाठः  
    
[^४]: ब्राह्मणाद्यैर् इति ग, चिह्नितपुस्तकपाठः  
    
[^५]: दशकूर्ञ्चोपसंहरेदिति ख, चिह्नितपुस्तकपाठः  
:प् २३३  
    
तानीशदिशि[^१] वर्धन्यामासनायोपकल्पयेत् ॥०२८।  
नैरृते वास्तुगीर्वाणा द्वारे लक्ष्मीं प्रपूजयेत्   ।  
पश्चिमाभिमुखं कुम्भं सर्वधान्योपरि स्थितं   ॥०२९।  
प्रणवेन वृषारूढं सिंहस्थां वर्धनीन्ततः   ।  
कुम्भे साङ्गं शिवन्देवं वर्धन्यामर्चयेत्[^२] ॥०३०।  
दिक्षु शक्रादिदिक्पालान् विष्णुब्रह्मशिवादिकान्[^३]   ।  
वर्धनीं सम्यगादाय घटपृष्टानुगामिनीं   ॥०३१।  
शिवाज्ञां श्रावयेन्मन्त्री पूर्वादीशानगोचरं   ।  
अविच्छिन्नपयोधारां मूलमन्त्रमुदीरयेत् ॥०३२।  
समन्ताद् भ्रामयेदेनां रक्षार्थं शस्त्ररूपिणीं   ।  
पूर्वं कलशमारोप्य शस्त्रार्थन्तस्य[^४] वामतः   ॥०३३।  
समग्रासनके कुम्भे यजेद्देवं स्थिरासने ।  
वर्धन्यां प्रणवस्थायामायुधन्तदनु द्वयोः   ॥०३४।  
भगलिङ्गसमायोगं विदध्याल्लिङ्गमुद्रया ।  
कुम्भे निवेद्य बोधासिं मूलमन्त्रजपन्तथा ॥०३५।  
तद्दशांशेन वर्धन्यां रक्षां विज्ञापयेदपि[^५]   ।  
गणेशं वायवे ऽभ्यर्च्य हरं पञ्चामृतादिभिः   ॥०३६।  
स्नापयेत् पूर्ववत् प्रार्च्य[^६] कुण्डे च शिवपावकं[^७]   ।  
    
:न्  
    
[^१]: अनीशदिशि इति ख, ङ, चिह्नितपुस्तकद्वयपाठः  
    
[^२]: वर्धन्यां शस्त्रमर्चयेदिति ग, चिह्नितपुस्तकपाठः  
    
[^३]: विष्णुब्रह्मावसानकानिति ख, ङ,  
चिह्नितपुस्तकद्वयपाठः  
    
[^४]: शस्त्रालम्भस्येति क, ग, चिह्नितपुस्तकद्वयपाठः  
    
[^५]: रक्षां च कारयेत् सदेति ग, चिह्नितपुस्तकपाठः  
    
[^६]: पूर्ववत् स्नापयेत् प्रार्चेदिति ग, चिह्नितपुस्तकपाठः । स्थापयेत्  
पूर्ववच्चाग्निमिति ङ, चिह्नितपुस्तकपाठः  
    
[^७]: कुम्भे वा शिवमर्चयेदिति ग, चिह्नितस्पुस्तकपाठः  
:प् २३४  
    
विधिवच्च चरुं कृत्वा सम्पाताहुतिशोधितं ॥०३७।  
देवाग्र्यात्मविभेदेन दर्ष्या तं विभजेत् त्रिधा ।  
दत्वा भागौ शिवाग्निभ्यां संरक्षेद्भागमात्मनि   ॥०३८।  
शरेण चर्मणा देयं पूर्वतो दन्तधावनं ।  
तस्माद्घोरशिखाभ्यां वा दक्षिणे पश्चिमे मृदं   ॥०३९।  
साद्योजातेन च हृदा चोत्तरे वामनीकृतं[^१] ।  
जलं[^२] वामेन शिरसा ईशे गन्धान्वितं जलं ॥०४०।  
पञ्चगव्यं पलाशादिपुटकं वै समन्ततः ।  
ऐशान्यां कुसुमं दद्यादाग्नेय्यां दिशि रोचनां   ॥०४१।  
अगुरुं निरृताशायां वायव्यां च चतुःसमं   ।  
होमद्रव्याणि सर्वाणि सद्योजातैः कुशैः सह ॥०४२।  
दण्डाक्षसूत्रकौपीनभिक्षापात्राणि[^३] रूपिणे   ।  
कज्जलं कुङ्कुमन्तैलं शलाकां केशशोधनीं   ॥०४३।  
ताम्बूलं दर्पणं दद्यादुत्तरे रोचनामपि ।  
आसनं पादुके पात्रं योगपट्टातपत्रकं ॥०४४।  
ऐशान्यामीशमन्त्रेण दद्यादीशानतुष्टये ।  
पूर्वस्याञ्चरुकं साज्यं दद्याद्गन्धादिकं नवे   ॥०४५।  
पूर्वित्राणि समादाय प्रोक्षितान्यर्घ्यवारिणा ।  
संहितामन्त्रपूतानि नीत्वा पावकसन्निधिं ॥०४६।  
कृष्णाजिनादिना।अच्छाद्य स्मरन् संवत्सरात्मकं   ।  
साक्षिणं सर्वकृत्यानां गोप्तारं शिवमव्ययं   ॥०४७।  
    
:न्  
    
[^१]: सद्योजातेन च हृदा चोत्तरे वामनीयकमिति ख,  
चिह्नितपुस्तकपाठः । सद्योजातेन च हृदा चोत्तरे धाम  
निष्फलमिति ग, चिह्नितपुस्तकपाठः  
    
[^२]: फलमिति ख, चिह्नितपुस्तकपाठः  
    
[^३]: दण्डाक्षसूत्रकौपानतीर्थपात्राणि इति ङ,  
चिह्नितपुस्तकपाठः  
:प् २३५  
    
स्वेति हेति प्रयोगेण मन्त्रसंहितया पुनः ।  
शोधयेच्च पवित्राणि वाराणामेकविंशतिं ॥०४८।  
गृहादि वेष्टयेत्सूत्रैर् गन्धाद्यं [^१] रवये ददेत्   ।  
पूजिताय समाचम्य[^२] कृतन्यासः कृतार्घ्यकः   ॥०४९।  
नन्द्यादिभ्यो ऽथ[^३] गन्धाख्यं[^४] वास्तोश्चाथ प्रविश्य च   ।  
शस्त्रेभ्यो लोकपालेभ्यः स्वनाम्ना शिवकुम्भके ॥०५०।  
वर्धन्यै विघ्नराजाय गुरवे ह्य् आत्मने यजेत् ।  
अथ सर्वौषधीलिप्तं धूपितं पुष्पदूर्वया ॥०५१।  
आमन्त्र्य च पवित्रं[^५] तत् विधायाञ्जलिमध्यगं ।  
ॐ समस्तविधिच्छिद्रपूरणे च विधिं प्रति ॥०५२।  
प्रभवमन्त्रयामि त्वां त्वदिच्छावाप्तिकारिकां ।  
तत्सिद्धिमनुजानीहि यजतश्चिदचित्पते ॥०५३।  
सर्वथा सर्वदा शम्भो नमस्ते ऽस्तु प्रसीद मे ।  
आमन्त्रितो ऽसि देवेश सह देव्या गणेश्वरैः ॥०५४।  
मन्त्रेशैर् लोकपालैश् च सहितः परिचारकैः[^६] ।  
निमन्त्रयाम्यहन्तुभ्यं प्रभाते तु पवित्रकं ॥०५५।  
नियमञ्च करिष्यामि परमेश तवाज्ञया ।  
इत्येवन्देवमामन्त्र्य रेचकेनामृतीकृतं ॥०५६।  
शिवान्तं मूलमुच्चार्य तच्छिवाय निवेदयेत् ।  
    
:न्  
    
[^१]: गन्धाख्यमिति ख, ग, चिह्नितपुस्तकद्वयपठः  
    
[^२]: पूजनार्थं समाचम्य इति ङ, चिह्नितपुस्तकपाठः  
    
[^३]: रव्यादिभ्यो ऽथेति ग, चिह्नितपुस्तकपाठः  
    
[^४]: गन्धाद्यमिति ङ, चिह्नितपुस्तकपाठः  
    
[^५]: आमन्त्रणपवित्रमिति ख, चिह्नितपुस्तकपाठः  
    
[^६]: परिवारकैविति ग, ङ, चिह्नितपुस्तकपाठः  
:प् २३६  
    
जपं स्तोत्रं प्रमाणञ्च कृत्वा शम्भुं क्षमापयेत्   ॥०५७।  
हुत्वा चरोस्तृतीयांशं तद्दद्दीत शिवाग्नये[^१]   ।  
दिग्वासिभ्यो दिगीशेभ्यो भूतमातृगणेभ्य उ[^२] ॥०५८।  
रुद्रेभ्यो क्षेत्रपादिभ्यो[^३] नमः स्वाहा बलिस्त्वयं   ।  
दिङ्नागाद्यैश् च पूर्वादौ क्षेत्राय चाग्नये बलिः   ॥०५९।  
समाचम्य विधिच्छिद्रपूरकं होममाचरेत् ।  
पूर्णां व्याहृतिहोमञ्च कृत्वा रुन्धीत पावकं   ॥०६०।  
तत ओमग्नये स्वाहा स्वाहा सोमाय चैव हि ।  
ओमग्नीषोमाभ्यां स्वाहाग्नये स्विष्टकृते तथा   ॥०६१।  
इत्याहुतिचतुष्कन्तु दत्वा कुर्यात्तु योजनां ।  
वह्निकुण्डार्चितं देवं मण्डलाभ्यर्चिते शिवे ॥०६२।  
नाडीसन्धानरूपेण विधिना योजयेत्ततः ।  
वंशादिपात्रे विन्यस्य अस्त्रञ्च हृदयन्ततः ॥०६३।  
अधिरोप्य पवित्राणि कलाभिर्वाथ मन्त्रयेत् ।  
षडङ्गं ब्रह्ममूलैर् वा हृद्धर्मास्त्रञ्च योजयेत्   ॥०६४।  
विधाय सूत्रैः संवेष्ट्य पूजयित्वाङ्गसम्भवैः[^४]   ।  
रक्षार्थं जगदीशाय भक्तिनम्रः समर्पयेत् ॥०६५।  
पूजिते पुष्पधूपाद्यैर् दत्वा सिद्धान्तपुस्तके ।  
गुरोः पादान्तिकं गत्वा भक्त्या दद्यात् पवित्रकं   ॥०६६।  
निर्गत्य वहिराचम्य गोमये मण्डलत्रये ।  
    
:न्  
    
[^१]: शिवाज्ञया इति ख, चिह्नितपुस्तकपाठः  
    
[^२]: भूतमातृगणेषु फडिति ङ, चिह्नितपुस्तकपाठः  
    
[^३]: रुद्रेभ्यः क्षेत्रपालेभ्य इति ख, चिह्नितपुस्तकपाठः  
    
[^४]: पूजयित्वा ततः शिवमिति ग, चिह्नितपुस्तकपाठः । पूजयित्वाथ  
सञ्चरैर् इति ङ, चिह्नितपुस्तकपाठः  
:प् २३७  
    
पञ्चगव्यञ्चरुन्दन्तधावनञ्च क्रमाद् यजेत् ॥०६७।  
आचान्तो मन्त्रसम्बद्धः कृतसङ्गीतजागरः ।  
स्वपेदन्तः स्मरन्नीशं बुभुक्षुर्दर्भसंस्तरे   ॥०६८।  
अनेनैव प्रकारेण मुमुक्षुरपि संविशेत् ।  
केवलम्भस्मशय्यायां सोपवासः समाहितः ॥०६९।  
    
\{इत्य् आदिमहापुराणे आग्नेये पवित्राधिवासनविधिर्नाम अष्टसप्ततितमो ऽध्यायः ॥  }
    