+++
title = "३०७ त्रैलोक्यमोहनीलक्ष्म्यादिपूजा"

+++

\{अथ सप्ताधिकत्रिशततमो ऽध्यायः\}

त्रैलोक्यमोहनीलक्ष्म्यादिपूजा  
    
अग्निर् उवाच  
वक्षः सवह्निर्यामाक्षौ दण्डीः श्रीः सर्वसिद्धिदा   ।  
महाश्रिये महासिद्धे महाविद्युत्प्रभे नमः ॥००१।  
श्रिये देवि विजये नमः । गौरि महाबले बन्ध २ नमः । हूं  
महाकाये पद्महस्ते हूं फट् श्रियै नमः । श्रियै फट् श्रियै  
नमः । श्रियै फट् श्रीं नमः । श्रिये श्रीद नमः  
स्वाहा स्वाहा श्रीफट् ॥  
अस्याङ्गानि नवोक्तानि तेष्वेकञ्च समाश्रयेत् ।  
त्रिलक्षमेकलक्षं वा जप्त्वाक्षाब्जैश् च भूतिदः   ॥००२।  
श्रीगेहे विष्णुगेहे वा श्रियं पूज्य धनं लभेत्   ।  
आज्याक्तैस्तण्डुलैर् लक्षं जुहुयात् खादिरानले ॥००३।  
राजा वश्यो भवेद्वृद्धिः श्रीश् च स्यादुत्तरोत्तरं   ।  
सर्षपाम्भोभिषेकेण नश्यन्ते सकला ग्रहाः   ॥००४।  
बिल्वलक्षहुता लक्ष्मीर्वित्तवृद्धिश् च जायते ।  
शक्रवेश्म चतुर्द्वारं हृदये चिन्तयेदथ ॥००५।  
:प् १३१  
    
बलाकां वामनां श्यामां श्वेतपङ्कजधारिणीम्   ।  
ऊर्ध्ववाहुद्वयं ध्यायेत्क्रीडन्तीं द्वारि पूर्ववत्   ॥००६।  
उर्ध्वीकृतेन हस्तेन रक्तपङ्कजधारिणीं ।  
श्वेताङ्गीं दक्षिणे द्वारि चिन्तयेद्वनमालिनीम्   ॥००७।  
हरितां दोर्द्वयेनोर्धमुद्वहन्तीं सिताम्बुजम् ।  
ध्यायेद्विभीषिकां नाम श्रीदूतीं द्वारि पश्चिमे   ॥००८।  
शाङ्करीमुक्क्तरे द्वारि तन्मध्ये ऽष्टदलपङ्कजं   ।  
वासुदेवः सङ्कर्षणः प्रद्युम्नश्चानिरुद्धकः   ॥००९।  
ध्येयास्ते पद्मपत्रेषु शङ्खचक्रगदाधराः ।  
अञ्जनक्षीरकाश्मीरहेमाभास्ते सुवाससः ॥०१०।  
आग्नेयादिषु पत्रेषु गुग्गुलुश् च कुरुण्टकः ।  
दमकः सलिलश्चेति हस्तिनी रजतप्रभाः ॥०११।  
हेमकुम्भधराश् चैते कर्णिकायां श्रियं स्मरेत्   ।  
चतुर्भुजां सुवर्णाभां सपद्मोर्ध्वभुजद्वयां   ॥०१२।  
दक्षिणाभयहस्ताभां वामहस्तवरप्रदां ।  
श्वेतगन्धांशुकामेकरौम्यमालास्त्रधारिणीं   ॥०१३।  
ध्यात्वा सपरिवारान्तामभ्यर्च्य सकलं लभेत् ।  
द्रोणाब्जपुष्पश्रीवृक्षपर्णं मूर्ध्नि न धारयेत्   ॥०१४।  
लवणामलकं वर्ज्यं नागादित्यतिथौ क्रमात् ।  
पायसाशी जपेत् सूक्तं श्रियस्तेनाभिषेचयेत् ॥०१५।  
आवाहादिविसर्गान्तां मूर्ध्नि ध्यात्वार्चयेत् श्रियम्   ।  
विल्वाज्याब्जपायसेन पृथक् योगः श्रिये भवेत् ॥०१६।  
विषं महिषकान्ताग्निरुद्रिज्योतिर्वकद्वयम् ।  
:प् १३२

ॐ ह्रीं महामहिषमर्दिनि ठ ठ मूलमन्त्रं  
भहिषहिंसके नमः । महिषशत्रुं भ्रामय २ हूं फट्  
ठ ठ महिषं हेषय २ हूं महिषं हन२ देवि हूं  
महिषनिसूदनि फट्  
दुर्गाहृदयमित्युक्तं साङ्गं सर्वार्थसाधकम्   ॥०१७।  
यजेद्यथोक्तं तां देवीं पीठञ्चैवाङ्गमध्यगम्   ।  
ॐ ह्रीं दुर्गे रक्षणि स्वाहा चेति दुर्गायै नमः । वरवर्ण्यै  
नमः । आर्यायै कनकप्रभायै कृत्तिकायै अभयप्रदायै कन्यकायै  
सुरूपायै ॥  
पत्रस्थाः पूजयेदेता मूर्तीराद्यैः स्वरैः क्रमात्   ॥०१८।  
चक्राय शङ्खाय गदायै खड्गाय धनुषे वाणाय   ।  
अष्टम्याद्यैर् इमां दुर्गां लोकेशान्तां यजेदिति   ।०१९।  
दुर्गायोगः समायुःश्रीस्वामिरक्ताजयादिकृत्   ॥०१९एफ़्।  
समाध्येशानमन्त्रेण तिलहोमो वशीकरः ।  
जयः पद्मैस्तु दुर्वाभिः शान्तिः कामः पलाशजैः   ॥०२०।  
पुष्टिः स्यात् काकपक्षेण मृतिद्वेषादिकं भवेत्   ।  
ब्रह्मक्षुद्रभयापत्तिं सर्वमेव मनुर्हरेत् ॥०२१।  
    
ॐ दुर्गे दुर्गे रक्षणि स्वाहा  
रक्षाकरीयमुदिता जयदुर्गाङ्गसंयुता ।  
श्यामां त्रिलिचनां देवीं ध्यात्वात्मानं चतुर्भुजम्   ॥०२२।  
शङ्खचक्राब्जशूलादित्रिशूलां रौद्ररूपिणीं   ।  
युद्धादौ सञ्जयेदेतां यजेत् खड्गादिके जये ॥०२३।

\{इत्य् आग्नेये महापुराणे त्रैलोक्यमोहनीलक्ष्म्यादिपूजा नाम सप्ताधिकत्रिशततमो ऽध्यायः  }
:प् १३३  
    