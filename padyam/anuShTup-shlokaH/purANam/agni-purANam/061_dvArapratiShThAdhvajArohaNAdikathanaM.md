+++
title = "०६१ द्वारप्रतिष्ठाध्वजारोहणादिकथनं"

+++

\{अथ एकषष्टितमो ऽध्यायः\}

द्वारप्रतिष्ठाध्वजारोहाणादिविधिः  
    
भगवानुवाच  
वक्षे चावभृतस्नानं विष्णोर् नत्वेति[^१] होमयेत्   ।  
एकाशीतिपदे कुम्भान् स्थाप्य संस्थापयेद्धरिं ॥००१।  
पूजयेद् गन्धपुष्पाद्यैर् बलिं दत्वा गुरुं यजेत् ।  
द्वारप्रतिष्ठां वक्ष्यामि द्वाराधो हेम वै ददेत्   ॥००२।  
अष्टभिः कलशैः स्थाप्य शाखोदुम्बरकौ गुरुः   ।  
गन्धादिभिः समभ्यर्च्य मन्त्रैर् वेदादिभिर्गुरुः ॥००३।  
कुण्डेषु होमयेद्वह्निं समिल्लाजतिलादिभिः ।  
दत्वा शय्यादिकञ्चाधो दद्यादाधारशक्तिकां ॥००४।  
शाखयोर्विन्यसेन्मूले देवौ चण्डप्रचण्दकौ ।  
ऊर्ध्वोदुम्बरके देवीं लक्ष्मीं सुरगणार्चितां   ॥००५।  
न्यस्याभ्यर्च्य[^३] यथान्यायं श्रीसूक्तेन चतुर्मुखं   ।  
दत्वा तु श्रीफलादीनि आचार्यादेस्तु दक्षिणां   ॥००६।  
प्रतिष्ठासिद्धद्वारस्य त्वाचार्यः स्थापयेद्धरिं   ।  
    
:न्  
    
[^१]: विष्णुर्नुकेति घ, ङ, चिह्नितपुर्स्तकद्वयपाठः  
    
[^२]: समिदाज्यतिलादिभिरिति ङ, चिह्नितपुस्तकपाठः  
    
[^३]: अथाभ्यर्च्येति ङ, चिह्नितपुस्तकपाठः  
:प् १७७  
    
प्रासादादस्य प्रतिष्ठन्तु हृत्प्रतिष्ठेति तां शृणु   ॥००७।  
समाप्तौ शुकनाशाया[^१] वेद्याः प्राग्दर्भमस्तके   ।  
सौवर्णं राजतं कुम्भमथवा शुक्लनिर्मितं[^२]   ॥००८।  
अष्टरत्नौषधीधातुवीजलौहान्वितं शुभं   ।  
सवस्त्रं पूरितं चाद्भिर्मण्डले चाधिवासयेत् ॥००९।  
सपल्लवं नृसिंहेन हुत्वा सम्पातसञ्चितं ।  
नारायणाख्यतत्त्वेन प्राणभूतं न्यसेत्ततः ॥०१०।  
वैराजभूतान्तं[^३] ध्यायेत् प्रासादस्य सुरेश्वर ।  
ततः पुरुषवत्सर्वं प्रासादं चिन्तयेद् बुधः   ॥०११।  
अधो दत्वा सुवर्णं तु तद्ववद् भूतं[^४] घटं न्यसेत्   ।  
गुर्वादौ दक्षिणां दद्याद् ब्राह्मणादेश् च भोजनं   ॥०१२।  
ततः पश्चाद्वेदिबन्धं तदूर्ध्वं कण्ठबन्धनं   ।  
कण्ठोपरिष्टात् कर्तव्यं विमलामलसारकं ॥०१३।  
तदूर्ध्वं वृकलं[^५] कुर्याच्चक्रञ्चाद्यं सुदर्शनं   ।  
मूत्तिं श्रीवासुदेवस्य ग्रहगुप्तां निवेदयेत् ॥०१४।  
कलशं वाथ कुर्वीत तदूर्ध्वं चक्रमुत्तमं ।  
वेद्याश् च परितः स्थाप्या अष्टौ विघ्नेश्वरास्त्वज[^६]   ॥०१५।  
    
:न्  
    
[^१]: वनमालायामिति ङ, चिह्नितपुस्तकपाठः  
    
[^२]: शुक्तिनिर्मलमिति ग, घ, चिह्नितपुस्तकद्वयपाठः । शुल्वनिर्मितमिति  
ङ, चिह्नितपुस्तकपाठः  
    
[^३]: वैराजरूपं तमिति ङ, चिह्नितपुस्तकपाठः  
    
[^४]: तत्त्वभूतमिति घ, ङ, चिह्नितपुस्तकपाठः  
    
[^५]: तदूर्ध्वं चूर्णकं कुर्यादिति ग, ङ, चिह्नितपुस्तकपाठः ।  
तदूर्ध्वं चुल्वकं कुर्यादिति ख, घ,  
चिह्नितपुस्तकद्वयपाठः  
    
[^६]: अष्टौ वेद्येश्वरास्त्वज इति ग, घ, ङ,  
चिह्नितपुस्तकत्रयपाठः  
:प् १७८  
    
चत्वारो वा चतुर्दिक्षु स्थापनीया गरुत्मतः ।  
ध्वजारोहं च वक्ष्यामि येन भूतादि नश्यति ॥०१६।  
प्रासादविम्बद्रव्याणां यावन्तः परमाणवः   ।  
तावद्वर्षसहस्राणि तत्कर्ता विष्णुलोकभाक् ॥०१७।  
कुम्भाण्डवेदिविम्बानां भ्रमणाद्वायुनानघ   ।  
कण्ठस्यावेष्टनाज् ज्ञेयं फलं कोटिगुणं ध्वजात्   ॥०१८।  
पताकानां प्रकृतिं विद्धि दण्डं पुरुषरूपिणं   ।  
प्रासादं वासुदेवस्य मूर्तिभेदं[^१] निबोध मे ॥०१९।  
धारणाद्धरणीं[^२] विद्धि आकाशं शुषिरात्मकं   ।  
तेजस्तत् पावकं विद्धि वायुं स्पर्शगतं तथा ॥०२०।  
पाषाणादिष्वेव जलं पार्थिवं पृथिवीगुणं[^३]   ।  
प्रतिशब्दोद्भवं शब्दं स्पर्शं स्यात् कर्कशादिकं   ॥०२१।  
शुक्लादिकं भवेद्रूपं रसमन्नादिदर्शनं[^४] ।  
धूपादिगन्धं गन्धन्तु वाग् भेर्यादिषु संस्थिता   ॥०२२।  
शुकनाशाश्रिता नासा बाहू तद्रथकौ स्मृतौ ।  
शिरस्त्वण्डं निगदितं कलशं मूर्धजं स्मृतं   ॥०२३।  
कण्ठं कण्ठमिति ज्ञेयं स्कन्धं वेदी निगद्येते   ।  
पायूपस्थे प्रणाले तु त्वक् सुधा परिकीर्तिता ॥०२४।  
मुखं द्वारं भवेदस्य प्रतिमा जीव उच्यते ।  
तच्छक्तिं पिण्डिकां विद्धि प्रकृतिं च तदाकृतिं   ॥०२५।  
    
:न्  
    
[^१]: मूर्तिभूतमिति ख, ङ, चिह्नितपुस्तकपाठः  
    
[^२]: धरणाद्वारुणीं विद्धि इति ख, चिह्नितपुस्तकपाठः ।  
धरणाद्वारुणीं देवीमिति ग, चिह्नितपुस्तकपाठः ।  
धारणीं धरणीं विद्धि इति ङ, चिह्नितपुस्तकपाठः  
    
[^३]: पार्थिवं पृथिवीतलमिति ख, चिह्नितपुस्तकपाठः । पार्थिवं  
पृथिवीजलमिति ग, चिह्नितपुस्तकपाठः  
    
[^४]: रसमास्थाय दर्शनं रसमाह्वादि दर्शनमिति ख,  
चिह्नितप्सुअतकपाठः  
:प् १७९  
    
निश् चलत्वञ्च गर्भोस्या अधिष्ठाता तु केशवः ।  
एवमेव हरिः साक्षात्प्रासादत्वेन संस्थितः ॥०२६।  
जङ्घा त्वस्य शिवो ज्ञेयः स्कन्धे धाता व्यवस्थितः   ।  
ऊर्ध्वभागे स्थितो विष्णुरेवं तस्य स्थितस्य हि ॥०२७।  
प्रासादस्य प्रतिष्ठान्तु ध्वजरूपेण मे शृणु   ।  
ध्वजं कृत्वा सुरैर् दैत्या जिताः शस्त्रादिचिह्नितं[^१]   ॥०२८।  
अण्डोर्ध्वं कलशं न्यस्य तदूर्ध्वं विन्यसेद्ध्वजं   ।  
विम्बार्धमानं दण्डस्य[^२] त्रिभागेनाथ कारयेत्   ॥०२९।  
अष्टारं द्वादशारं वा मध्ये मूर्तिमतान्वितं   ।  
नारसिंहेन तार्क्ष्येण ध्वजदण्डस्तु निर्ब्रणः   ॥०३०।  
प्रासादस्य तु विस्तारो मानं दण्डस्य कीर्तितं ।  
शिखरार्धेन वा कुर्यात् तृतीयार्धेन वा पुनः   ॥०३१।  
द्वारस्य दैर्घ्याद् द्विगुणं दण्डं वा परिकल्पयेत्   ।  
ध्वजयष्टिर्देवगृहे ऐशान्यां वायवेथवा ॥०३२।  
क्षौमाद्यैश् च ध्वजं कुर्याद्विचित्रं वैकवर्णकं[^३]   ।  
घण्टाचामरकिङ्किण्या भूषितं पापनाशनं   ॥०३३।  
दण्डाग्राद्धरणीं यावद्धस्तैकं विस्तरेण तु   ।  
महाध्वजः सर्वदः स्यात्तुर्यांशाद्धीनतोर्चितः   ॥०३४।  
ध्वजे चार्धेन विज्ञेया पताका मानवर्जिता ।  
विस्तरेण ध्वजः कार्यो विंशदङ्गुलसन्निभः ॥०३५।  
अधिवासविधानेन चक्रं दण्डं ध्वजं तथा ।  
    
:न्  
    
[^१]: जिताः शक्त्यादिचिह्नितमिति ख, चिह्नितपुस्तकपाठः । जिताः  
शक्रादिचिह्नितमिति ग, चिह्नितपुस्तकपाठः  
    
[^२]: विम्बार्धमानं चक्रन्तु इति ख, ङ, चिह्नितपुस्तकपाठः  
    
[^३]: विचित्रञ्चैव वर्णकमिति ख, चिह्नितपुस्तकपाठः  
:प् १८०  
    
देववत् सकलं कृत्वा मण्डपस्नपनादिकं ॥०३६।  
नेत्रोन्मीलनकं त्यक्ता पूर्वोक्तं सर्वमाचरेत् ।  
अधिवासयेच्च विधिना शय्यायां स्थाप्य देशिकः ॥०३७।  
ततः सहस्रशीर्षेति सूक्तं चक्रे न्यसेद् बुधः ।  
तथा सुदर्शनं मन्त्रं मनस्तत्त्वं निवेशयेत् ॥०३८।  
मनोरूपेण तस्यैव सजीवकरणं स्मृतं ।  
अरेषु मूर्तयो न्यस्याः केशवाद्याः सुरोत्तम ॥०३९।  
नाभ्यब्जप्रतिनेमीषु न्यसेत्तत्त्वानि देशिकः ।  
नृसिंहं विश्वरूपं वा अब्जमध्ये निवेशयेत् ॥०४०।  
सकलं विन्यसेद्दण्डे सूत्रात्मानं सजीवकं ।  
निष्कलं परमात्मानं ध्वजे ध्यायन् न्यसेद्धरिं   ॥०४१।  
तच्छक्तिं व्यापिनीं ध्यायेद् ध्वजरूपां बलाबलां[^१]   ।  
मण्डपे[^२] स्थाप्य चाभ्यर्च्य होमं कुण्डेषु कारयेत्   ॥०४२।  
कलशे स्वर्णकलशं न्यस्य रत्नानि पञ्च च ।  
स्थापयेच्चक्रमन्त्रेण स्वर्णचक्रमधस्ततः[^३] ॥०४३।  
पारदेन तु सम्प्लाव्य नेत्रपट्टेन च्छादयेत्[^४] ।  
ततो निवेशयेच्चक्रं तन्मध्ये नृहरिं स्मरेत् ॥०४४।  
ॐ क्षों नृसिंहाय[^५] नमः पूजयेत् स्थापयेद्धरिं   ।  
ततो ध्वजं गृहीत्वा तु यजमानः सबान्धवः   ॥०४५।  
    
:न्  
    
[^१]: चलाचलामिति ख, ङ, चिह्नितपुस्तकपाठः, सुलोचनमिति ग,  
चिह्नितपुस्तकपाठः  
    
[^२]: मण्डले इति ग, ङ, चिह्नितपुस्तकद्वयपाठः  
    
[^३]: स्वर्णचक्रन्तु मध्यत इति ङ, चिह्नितपुस्तकपाठः  
    
[^४]: नेत्रं यत्नेन च्छादयेदिति ङ, चिह्नितपुस्तकपाठः  
    
[^५]: ॐ क्षौं नृसिंहाय नम इति ख, चिह्नितपुस्तकपाठः  
:प् १८१  
    
दधिभक्तयुते पात्रे ध्वजस्याग्रं निवेशयेत् ।  
ध्रुवाद्येन फडन्तेन ध्वजं मन्त्रेण पूजयेत् ॥०४६।  
शिरस्याधाय तत् पात्रं नारायनमनुस्मरन् ।  
प्रदक्षिणं तु कुर्वीत तुर्यमङ्गलनिःस्वनैः   ॥०४७।  
ततो निवेशयेत् दण्डं मन्त्रेणाष्टाक्षरेण तु   ।  
मुञ्चामि त्वेति सूक्तेन ध्वजं मुञ्चेद्विचक्षणः   ॥०४८।  
पात्रं ध्वजं कुञ्जरादि दद्यादाचार्यके द्विजः ।  
एष साधारणः प्रोक्तो ध्वजस्यारोहणे विधिः ॥०४९।  
यस्य देवस्य यच्चिह्नं तन्मन्त्रेण स्थिरं चरेत् ।  
स्वर्गत्वा ध्वजदानात्तु राजा बली भवेत् ॥०५०।

\{इत्य् आदिमहापुराणे आग्नेये ध्वजारोहणं नाम एकषष्टितमो ऽध्यायः  }
    