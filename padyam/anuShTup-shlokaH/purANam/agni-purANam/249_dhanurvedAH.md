+++
title = "२४९ धनुर्वेदाः"

+++

\{अथोनपञ्चाशदधिकद्विशततमो ऽध्यायः\}

धनुर्वेदकथनं  
    
अग्निर् उवाच  
पूर्णायतं द्विजः कृत्वा ततो मांसैर् गदायुधान्   ।  
सुनिर्धौतं धनुः कृत्वा यज्ञभूमौ विधापयेत्   ॥००१।  
ततो वाणं समागृह्य दंशितः सुसमाहितः   ।  
तूर्णमासाद्य बध्नीयादृढां कक्षाञ्च दक्षिणाम्   ॥००२।  
विलक्ष्यमपि तद्वाणं तत्र चैव सुसंस्थितं ।  
ततः समुद्धरेद्वाणं तूणाद्दक्षिणपाणिना   ॥००३।  
तेनैव सहितं मध्ये शरं सङ्गृह्य धारयेत् ।  
वामहस्तेन वै कक्षां धनुस्तस्मात्समुद्धरेत् ॥००४।  
अविषण्णमतिर्भूत्वा गुणे पुङ्खं निवेशयेत्   ।  
सम्पीड्य सिंहकर्णेन पुङ्खेनापि समे दृढं   ॥००५।  
:प् ४००  
    
वामकर्णोपविष्तञ्च फलं वामस्य धारयेत् ।  
वर्णान् मध्यमया तत्र वामाङ्गुल्या च धारयेत्   ॥००६।  
मनो लक्ष्यगतं कृत्वा मुष्टिना च विधानवित्   ।  
दक्षिणे गात्रभागे तु कृत्वा वर्णं विमोक्षयेत्   ॥००७।  
ललाटपुटसंस्थानं दण्डं लक्ष्ये निवेशयेत्   ।  
आकृष्य ताडयेत्तत्र चन्द्रकं षोडशाङ्गुलम्   ॥००८।  
मुक्त्वा वाणं ततः पश्चादुल्काशिक्षस्तदा तया   ।  
निगृह्णीयान् मध्यमया ततो ऽङ्गुल्या पुनः पुनः   ॥००९।  
अक्षिलक्ष्यं क्षिपेत्तूणाच्चतुरस्रञ्च दक्षिणम्   ।  
चतुरस्रगतं वेध्यमभ्यसेच्चादितः स्थितः ॥०१०।  
तस्मादनन्तरं तीक्ष्णं परावृत्तं गतञ्च यत्   ।  
निम्नमुन्नतवेधञ्च अभ्यसेत् क्षिप्रकन्ततः ॥०११।  
वेध्यस्थानेष्वथैतेषु सत्त्वस्य पुटकाद्धनुः ।  
हस्तावापशतैश्चित्रैस्तर्जयेद्दुस्तरैर् अपि ॥०१२।  
तस्मिन्[^१] वेध्यगते विप्र द्वे वेध्ये दृढसञ्ज्ञके ।  
द्वे वेध्ये दुष्करे वेध्ये द्वे तथा चित्रदुष्करे ॥०१३।  
न तु निम्नञ्च[^२] तीक्ष्णञ्च दृढवेध्ये प्रकीर्तिते   ।  
निम्नं दुष्करमुद्दिष्टं वेध्यमूर्ध्वगतञ्च यत्   ॥०१४।  
मस्तकायनमध्ये तु चित्रदुष्करसञ्ज्ञके ।  
एवं वेध्यगणङ्कृत्वा दक्षिणेनेतरेण च ॥०१५।  
आरोहेत् प्रथमं वीरो जितलक्षस्ततो नरः ।  
एष एव विधिः प्रोक्तस्तत्र दृष्टः प्रयोक्तृभिः   ॥०१६।  
    
:न्  
    
[^१]: अस्मिन्निति ख॥ , छ॥ , ज॥ च  
    
[^२]: नम्रञ्चेति घ॥ , ञ॥ च  
:प् ४०१  
    
अधिकं भ्रमणं तस्य तस्माद्वेध्यात् प्रकीर्तितम्   ।  
लक्ष्यं स योजयेत्तत्र पत्रिपत्रगतं दृढम् ॥०१७।  
भ्रान्तं प्रचलितञ्चैव स्थिरं यच्च भवेदिति ।  
समन्तात्ताडयेद् भिन्द्याच्छेदयेद्व्यथयेदपि ॥०१८।  
कर्मयोगविधानज्ञो ज्ञात्वैवं विधिमाचरेत् ।  
मनसा चक्षुषा दृष्ट्या योगशिक्षुर्यमं जयेत्   ॥०१९।  
    
\{इत्य् आग्नेये महापुराणे धनुर्वेदे नामोनपञ्चाशदधिकद्विशततमो ऽध्यायः ॥  }
    