+++
title = "३४७ एकाक्षराभिधानं"

+++

\{अथ अधिकत्रिशततमो ऽध्यायः\}

एकाक्षराभिधानं  
    
अग्निर् उवाच  
एकाक्षराभिधनञ्च मातृकान्तं वदामि ते ।  
अ विष्णुः प्रतिषेधः स्यादा पितामहवाक्ययोः   ॥००१।  
सीमायामथाव्ययं आ भवेत्सङ्क्रोधपीडयोः   ।  
इः कामे रतिलक्ष्म्योरी उः शिवे रक्षकाद्य ऊः[^१]   ॥००२।  
ऋ शब्दे चादितौ ऋस्यात् ऌ ॡ ते वै दितौ गुहे ।  
ए देवी ऐ योगिनी स्यादो ब्रह्मा औ महेश्वरः ॥००३।  
अङ्कामः अः प्रशस्तः स्यात्[^२] को ब्रह्मादौ कु कुत्सिते   ।  
खं शून्येन्द्रियं खङ्गो गन्धर्वे च विनायके ॥००४।  
गङ्गीते गो गायने स्यद् घो घण्टा किङ्किणीमुखे   ।  
ताडने ङश् च विषये स्पृहायाञ्चैव भैरवे ॥००५।  
चो दुर्जने निर्मले छश्छेदे जिर्जयने तथा ।  
जं गीते झः प्रशस्ते स्याद्बले[^३] ञो गायने च टः   ॥००६।  
ठश् चन्द्रमण्डले शून्ये शिवे चोद्बन्धने मतः   ।  
डश् च रुद्रे ध्वनौ त्रासे ढक्वायां ढो ध्वनौ मतः   ॥००७।  
णो निष्कर्षे निश् चये च तश् चौरे क्रोडपुच्छके ।  
भक्षणे थश्छेदने दो धारणे शोभने मतः   ॥००८।  
    
:न्  
    
[^१]: ब्रह्मकाद्य ऊरिति ख॥  
    
[^२]: प्रशान्तःस्यादिति ख॥  
    
[^३]: धने इति ञ॥  
:प् २३६  
    
धो धातरि चधूस्तूरे नो वृन्दे सुगते तथा ।  
प उपवने विख्यातः फश् च झञ्झानिले मतः ॥००९।  
फुः फुत्कारे निष्फले च विः पक्षी भञ्च तारके   ।  
मा श्रीर्मानञ्च माता स्याद्याग यो यातृवीरणे   ॥०१०।  
रो बह्नौ च लः शक्रे च लो विधातरि ईरितः ।  
विश्लेषणे वो वरुणे शयने शश् च शं सुखे ॥०११।  
षः श्रेष्ठे सः परोक्षे च सालक्ष्मीः सं कचे  
मतः ।  
धारणे हस् तथा रुद्रे क्षः क्षत्त्रे चाक्षरे मतः   ॥०१२।  
क्षो नृसिंहे हरौ तद्वत् क्षेत्रपालकयोरपि ।  
मन्त्र एकाक्षरो देवो भुक्तिमुक्तिप्रदायकः ॥०१३।  
हैहयशिरसे नमः सर्वविद्याप्रदो मनुः ।  
अकाराद्यास् तथा मन्त्रा मातृकामन्त्र उत्तमः   ॥०१४।  
एकपद्मे ऽर्चयेदेतान्नव दुर्गाश् च पूजयेत् ।  
भगवती कात्यायनी कौशिकी चाथ चण्डिका ॥०१५।  
प्रचण्डा सुरनायिका उग्रा पार्वती दुर्गया ।  
    
ॐ चण्डिकायै विद्महे भगवत्यै धीमहि तन्नो दुर्गा  
प्रचोदयात्  
क्रमादि तु षडङ्गं स्याद्गणो गुरुर्गुरुः क्रमात्   ॥०१६।  
अजितापराजिता चाथ जया च विजया ततः ।  
कात्यायनी भद्रकाली मङ्गला सिद्धिरेवती ॥०१७।  
सिद्धादिवटुकाः पूज्या हेतुकश् च कपालिकः ।  
एकपादो भीमरूपो दिक्पालान्मध्यतो नव ॥०१८।  
ह्रीं दुर्गे दुर्गे रक्षणि स्वाहामन्त्रार्थसिद्धये   ।  
गौरी पूज्या च धर्माद्याः स्कन्दाद्याः शक्तयो यजेत्   ॥०१९।  
:प् २३७  
    
प्रज्ञा ज्ञाना क्रिया वाचा वागीशी ज्वालिनी तथा   ।  
कामिनी काममाला च इन्द्राद्याः शक्तिपूजनं   ॥०२०।  
ओङ्गं स्वाहा मूलमन्त्रो ऽयं गं वा गणपतये नमः   ।  
षडङ्गो रक्तशुक्लश् च दन्ताक्षपरशूतकटः   ॥०२१।  
समोदको ऽथ[^१] गन्धादिगन्धोल्कायेति च क्रमात् ।  
गजो महागणपतिर्महोल्कः पूज्य एव च ॥०२२।  
    
कुष्माण्डाय एकदन्तत्रिपुरान्तकाय  
श्यामदन्तविकटहरहासाय  
    
लम्बनाशाननाय पद्मदंष्ट्राय मेघोल्काय धूमोल्काय  
    
वक्रतुण्दाय विघ्नेश्वराय विकटोत्कटाय गजेन्द्रगमनाय  
    
भुजगेन्द्रहाराय शशाङ्कधराय गणाधिपतये स्वाहा  
एतैर् मनुभिः स्वाहान्तैः पूज्य तिलहोमादिनार्थभाक्   ।  
काद्यैर् वा वीजसंयुक्तैस्तैर् आद्यैश् च नमो ऽन्तकैः   ॥०२३।  
मन्त्राः पृथक् पृथग्वा स्युर्द्विरेफद्विर्मुखाक्षिणः[^२]*   ।  
कात्यायनं अकन्द आह यत्तद्व्याकरणं वदे ॥०२४।

\{इत्य् आग्नेये महापुराणे एकाक्षराभिधानं नाम सप्तचत्वारिंशदधिकत्रिशततमो ऽध्यायः  }
    
:न्  
    
समे देशे ऽथेति ज॥  
    
[^२]: द्वे द्वे रेखाथ दक्षिणा इति ज॥  
    
 द्विरेफद्विर्मूखाक्षिण इत्य् अयं पाथ आदर्शदोषेण  
समीचीनो भवितुं नार्हति  
:प् २३८  
    