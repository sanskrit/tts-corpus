+++
title = "०२६ मुद्रालक्षणकथनम्"

+++

\{अथ षड्विंशो ऽध्यायः\}

मुद्रालक्षणकथनं  
    
नारद उवाच  
मुद्राणां लक्षणं वक्ष्ये सान्निध्यादिप्रकारकं   ।  
अञ्जलिः प्रथमा मुद्रा वन्दनी हृदयानुगा ॥००१।  
ऊर्ध्वाङ्गुष्ठो  
वाममुष्टिर्दक्षिणाङ्गुष्ठबन्धनं ।  
सव्यस्य तस्य चाङ्गुष्ठो यस्य चोर्ध्वे प्रकीर्तितः[^३]   ॥००२।  
तिस्रः साधरणा व्यूहे अथासाधरणा इमाः ।  
कनिष्ठादिविमोकेन अष्टो मुद्रा यथाक्रमं ॥००३।  
अष्टानां पूर्ववीजानां क्रमशस्त्ववधारयेत्   ।  
अङ्गुष्ठेन कनिष्टान्तं नमयित्वाङ्गुलित्रयं   ॥००४।  
ऊर्ध्वं कृत्वा सम्मुखञ्च वीजाय नवमाय वै ।  
वामहस्तमथोत्तानं कृत्वार्धं नामयेच्छनैः   ॥००५।  
    
:न्  
    
[^१]: सर्वसिद्ध्यै इति ख, ङ, चिह्नितपुस्तकद्वयपाठः  
    
[^२]: वैराजं नागसंयुतमिति ख, चिह्नितपुस्तकपाट्ःअः । यौ  
वीजं चाङ्गसंयुतमिति ङ, चिह्नितपुस्तकपाठः  
    
[^३]: यः सव्येर्धे प्रकीर्तित इति ख, चिह्नितपुस्तकपाठः  
:प् ७०  
    
वराहस्य स्मृता मुद्रा अङ्गनाञ्च क्रमादिमाः   ।  
एकैकां मोचयेद्बद्ध्वा वाममुष्टो तथागुलीं   ॥००६।  
आकुञ्चयेत् पूर्वमुद्रां दक्षिणेप्येवमेव च ।  
ऊर्ध्वाङ्गुष्ठो वाममुष्ठिर्मुद्रासिद्धिस्ततो भवेत्   ॥००७।

\{इत्य् आदिमहापुराणे आग्नेये मुद्राप्रदर्शनं नाम षड्विंशो ऽध्यायः  }
    