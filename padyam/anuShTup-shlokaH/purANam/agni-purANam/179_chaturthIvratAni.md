+++
title = "१७९ चतुर्थीव्रतानि"

+++
    
\{अथैकोनाशीत्यधिकशततमो ऽध्यायः ॥\}

चतुर्थीव्रतानि  
    
अग्निर् उवाच  
चतुर्थी व्रतान्याख्यास्ये भुक्तिमुक्तिप्रदानि ते[^१] ।  
माघे शुक्लचतुर्थ्यान्तु उपवासी यजेद् गुणं ॥००१।  
पञ्चम्याञ्च तिलान्नादी वर्षान्निर्विघ्नतः[^२] सुखी   ।  
गं स्वाहा[^३] मूलमन्त्रो ऽयं गामाद्यं हृदयादिकं   ॥००२।  
आगच्छोल्काय चावाह्य गच्छोल्काय विसर्जनं ।  
उल्कान्तैर् गादिगन्धाद्यैः पूजयेन्मोदकादिभिः ॥००३।  
    
ॐ महोल्काय विद्महे वक्रतुण्डाय[^४] धीमहि तन्नो दन्ती  
प्रचीदयात्  
मासि भाद्रपदे चापि चतुर्थीकृच्छिवं व्रजेत् ।  
चतुर्थ्यां फाल्गुने नक्तमविघ्नाख्या व्रजेत् ॥००४।  
चतुर्थ्यां फाल्गुने नक्तमविघ्नाख्या चतुर्थ्यपि ।  
चतुर्थ्यां दमनैः पूज्य चैत्रे प्रार्च्य गणं सुखी   ॥००५।  
    
\{इत्य् आग्नेये महपुराणे चतुर्थीव्रतानि नाम एकोनाशीत्यधिकशततमो ऽध्यायः ॥  }
    
:न्  
    
[^१]: चतुर्थी व्रतकं वक्ष्ये भुक्तिमुक्तिप्रदायकमिति ङ॥  
    
[^२]: वर्षन्निर्विघ्नत इति ङ॥ , ञ॥ च । वर्षन्निर्विघ्नवान् इति ग॥  
    
[^३]: हां स्वाहेति ख॥  
    
[^४]: चक्रमुण्डायेति ख॥ , घ॥ च । वक्रमुण्डायेति ङ॥ ।  
रक्ततुण्डायेति ज॥ , झ॥ च  
:प् २०६  
    