+++
title = "२६२ उत्पातशान्तिः"

+++

\{अथ द्विषष्ठ्यधिकद्विशततमो ऽध्यायः\}

उत्पातशान्तिः  
    
पुष्कर उवाच  
श्रीसूक्तं प्रतिवेदञ्च ज्ञेयं लक्ष्मीविवर्धनं   ।  
हिरण्यवर्णा हरिणीमृचः पञ्चदश श्रियः   ॥००१।  
रथेष्वक्षेषु वाजेति चतस्रो यजुषि श्रियः ।  
स्रावन्तीयं तथा साम श्रीसूक्तं सामवेदके   ॥००२।  
श्रियं धातर्मयि धेहि प्राक्तमाथर्वणे तथा ।  
श्रीसूक्तं यो जपेद्भक्त्या हुत्वा श्रीस्तस्य वै भवेत्   ॥००३।  
पद्मानि चाथ विल्वानि हुत्वाज्यं वा तिलान् श्रियः ।  
एकन्तु पौरुषं सूक्तं प्रतिवेदन्तु सर्वदं ॥००४।  
सूक्तेन द्दद्यान्निष्पापो ह्य् एकैकया[^१] जलाञ्जलिं ।  
स्नात एकैकया पुष्पं विष्णोर्दत्वाघहा भवेत्   ॥००५।  
स्नात एकैकया दत्वा फलं स्यात् सर्वकामभाक् ।  
महापापोपपान्तो भवेज्जप्त्वा तु पौरुषं ॥००६।  
कृच्छ्रैर् विशुद्धो जप्त्वा च हुत्वा स्नात्वाथ सर्वभाक्   ।  
अष्टादशभ्यः शान्तिभ्यस्तिस्रो ऽन्याः शान्तयो वराः   ॥००७।  
अमृता चाभयवा सौम्या सर्वोत्पातविमर्दनाः ।  
अमृता सर्वदवत्या अभया ब्रह्मदैवता ॥००८।  
सौम्या च सर्वदैवत्या एका स्यात्सर्वकामदा ।  
    
:न्  
    
[^१]: ह्य् एकैकश इति क॥ , घ॥ , छ॥ , ञ॥ च  
:प् ४६१  
    
अभयाया मणिः कार्यो वरुणस्य भृगूत्तम ॥००९।  
शतकाण्डो ऽमृतायाश् च सौम्यायाः शङ्कजो मणिः   ।  
तद्दैवत्यास् तथा मन्त्राः सिद्धौ[^१] स्यान्मणिबन्धनं   ॥०१०।  
दिव्यान्तरीक्षभौमादिसमुत्पातार्दना इमाः ।  
दिव्यान्तरीक्षभौमन्तु अद्भुतं त्रिविधं शृणु   ॥०११।  
ग्रहर्क्षवैकृतं दिव्यमान्तरीक्षन्निबोध मे ।  
उल्कापातश् च दिग्दाहः परिवेशस्तथैव च ॥०१२।  
गन्धर्वनगरञ्चैव वृष्टिश् च विकृता च या ।  
चरस्थिरभवं भूमौ भूकम्पमपि भूमिजं ॥०१३।  
सप्ताहाभ्यनतरे वृष्टावद्भुतं भयकृद्भवेत्   ।  
शान्तिं विना त्रिभिर्वषैर् अद्भुतं भयकृद्भवेत्   ॥०१४।  
देवतार्चाः[^२] प्रनृत्यन्ति वेपन्ते प्रज्वलन्ति च ।  
आरठन्ति[^३] च रोदन्ति प्रस्विद्यन्ते हसन्ति च ॥०१५।  
अर्चाविकारोपशमो ऽभ्यर्च्य हुत्वा प्रजापतेः ।  
अनग्निर्दीप्यते यत्र राष्ट्रे च भृशनिस्वनं ॥०१६।  
न दीप्यते चेन्धनवांस्तद्राष्ट्रं पाड्यते नृपैः   ।  
अग्निवैकृत्यशमनमग्निमन्त्रैश् च भार्गव ॥०१७।  
अकाले फलिता वृक्षाः क्षीरं रक्तं स्रवन्ति च   ।  
वृक्षोत्पातप्रशमनं शिवं पूज्य च कारयेत्   ॥०१८।  
अतिवृष्टिरनावृष्टिर्दुर्भिक्षायोभयं मतं   ।  
    
:न्  
[^१]: सिद्ध्या इति घ॥ , ञ॥ च  
    
[^२]: देवताश्चेति ख॥ , छ॥ च  
    
[^३]: आवटन्तीति ख॥ , घ॥ , छ॥ , ञ॥ च  
:प् ४६२  
    
अनृतौ त्रिदिनारब्धवृष्टिर्ज्ञेया भयाय हि ॥०१९।  
वृष्टिवैकृत्यनाशः स्यात्पर्जण्येन्द्वर्कपूजनात्   ।  
नगरादपसर्पन्ते समीपमुपयान्ति च ॥०२०।  
नद्यो ह्रदप्रश्रवणा विरसाश् च भवन्ति च ।  
शलिलाशयवैकृत्ये जप्तव्यो वारुणो मनुः ॥०२१।  
अकालप्रसवा नार्यः कालतो वाप्रजास् तथा ।  
विकृतप्रसवाश् चैव युग्मप्रसवनादिकं ॥०२२।  
स्त्रीणां प्रसववैकृत्ये स्त्रीविप्रादिं प्रपूजयेत्   ।  
वडवा हस्तिनी गौर्वा यदि युग्मं प्रसूयते ॥०२३।  
विजात्यं विकृतं वापि षड्भिर्मासैर् म्रियेत वै ।  
विकृतं वा प्रसूयन्ते परचक्रभयं भवेत् ॥०२४।  
होमः प्रसूतिवैकृत्ये जपो विप्रादिपूजनं ।  
यानि यानान्ययुक्तानि युक्तानि न वहन्ति च ॥०२५।  
आकाशे तूर्यनादाश् च महद्भयमुपस्थितं ।  
प्रविशन्ति यदा ग्राममारण्या मृगपक्षिणः   ॥०२६।  
अरण्यं यान्ति वा ग्राम्याः जलं यान्ति स्थलोद्भवाः   ।  
स्थलं वा जलजा यान्ति राजद्वारादिके शिवाः ॥०२७।  
प्रदोषे कुक्कुटो वासे शिवा चार्कोदये भवेत् ।  
गृहङ्कपोतः प्रविशेत् क्रव्याहा मूर्ध्नि लीयते   ॥०२८।  
मधुरां मक्षिकां कुर्यात् काको मैथुनगो दृशि   ।  
प्रासादतोरणोद्यानद्वारप्राकारवेश्मनां ॥०२९।  
अनिमित्तन्तु पतनं दृढानां राजमृत्यवे ।  
रजसा वाथ धूमेन दिशो यत्र समाकुलाः ॥०३०।  
:प् ४६३  
    
केतूदयोपरागौ च छिद्रता शशिसूर्ययोः ।  
ग्रहर्क्षविकृतिर्यत्र तत्रापि भयमादिशेत् ॥०३१।  
अग्निर्यत्र म दीप्येत स्रवन्ते चोदकम्भकाः ।  
मृतिर्भयं शून्यतादिरुत्पातानां फलम्भवेत्   ॥०३२।  
द्विजदेवादिपूजाभ्यः शान्तिर्जप्यैस्तु होमतः ॥३३॥  
    
\{इत्य् आग्नेये महापुराणे उत्पातशान्तिर्नाम द्विषष्ट्यधिकद्विशततमो ऽध्यायः ॥  }
    