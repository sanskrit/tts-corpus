+++
title = "२२६ राजधर्माः"

+++

\{अथ षड्विंशत्यधिकद्विशततमो ऽध्यायः\}

राजधर्माः  
    
पुष्कर उवाच  
दण्डप्रणयनं वक्ष्ये येन राज्ञः परा गतिः   ।  
त्रियवं कृष्णलं विद्धि पापस्तत्पञ्चकं भवेत्   ॥००१।  
कृष्णलानां तथा षष्ट्या[^१] कर्षार्धं राम  
कीर्तितं ।  
सुवर्णश् च विनिर्दिष्टो राम षोडशमापकः   ॥००२।  
निष्कः सुवर्णाश् चत्वारो धरणं दशभिस्तु तैः   ।  
ताम्ररूप्यसुवर्णानां मनमेतत् प्रकीर्तितं ॥००३।  
ताम्रकैः कार्षिको राम प्रोक्तः कार्षापणो बुधैः   ।  
पणानां द्वे शते सार्धं प्रथमः साहसः स्मृतः[^२]   ॥००४।  
मध्यमः पञ्च विज्ञेयः सहस्रमपि चोत्तमः ।  
चौरैर् अमूषितो यस्तु मूषितो ऽस्मीति भाषते ॥००५।  
तत्प्रदातरि भापाले स दण्ड्यस्तावदेव तु ।  
यो यावद्विपरीतार्थं मिथ्या वा यो वदेत्तु तं ॥००६।  
तौ नृपेण ह्य् अधर्मज्ञौ दाप्यौ तद्द्विगुणं दमं[^३]   ।  
कूटसाक्ष्यन्तु कुर्वाणांस्त्रीन् वर्णांश् च प्रदापयेत्   ॥००७।  
विवासयेद्ब्राह्मणन्तु भोज्यो विधिर् न हीरतः ।  
निक्षेपस्य समं मूल्यं दण्ड्यो निक्षेपभुक् तथा   ॥००८।  
    
:न्  
    
[^१]: तथाचाष्टौ इति छ॥ , ज॥ च  
[^२]: ताम्रिकैः कार्षिक इत्य् आदिः, साहसः स्मृत इत्य् अन्तः  
पाठः झ॥ पुस्तके नास्ति  
    
[^३]: यो यावदित्यादिः, तद्द्विगुणं दममित्यन्तः पाठः झ॥  
पुस्तके नास्ति  
:प् ३२३  
    
वस्त्रादिकस्य धर्मज्ञ तथा धर्मो न हीयते ।  
यो निक्षेपं घातयति यश्चानिक्षिप्य याचते ॥००९।  
तावुभौ चौरवच्छास्यौ दण्ड्यौ वा द्विगुणं दम   ।  
अज्ञानाद्यः पुमान् कुर्यात् परद्रव्यस्य विक्रयं ॥०१०।  
निर्दोषो ज्ञानपूर्वकन्तु चौरवद्दण्डमर्हति[^१] ।  
मूल्यमादाय यः शिल्पं न दद्याद् दण्ड्य एव सः   ॥०११।  
प्रतिश्रुत्याप्रदातारं सुवर्णं दण्डयेन्नृपः   ।  
भृतिं गृह्य न कुर्याद्यः कर्माष्टौ कृष्णला दमः   ॥०१२।  
अकाले तु त्यजन् भृत्यं दण्ड्यः स्यात्तावदेव तु   ।  
क्रीत्वा विक्रीय वा किञ्चिद्यस्येहानुशयो भवेत् ॥०१३।  
सो ऽन्तर्दशाहात्तत्स्वामी दद्याच्चैवाददीत च ।  
परेण तु दशाहस्य नादद्यान्नैव दापयेत् ॥०१४।  
आददद्धि ददच्चैव राज्ञा दण्ड्यः शतानि षट्   ।  
वरे दोषानविख्याप्य यः कन्यां वरयेदिह[^२] ॥०१५।  
दत्ताप्यदत्ता सा तस्य राज्ञा दण्ड्यः शतद्वयं   ।  
प्रदाय कन्यां यो ऽन्यस्मै पुनस्तां सम्प्रयच्छति ॥०१६।  
दण्डः कार्यो नरेन्द्रेण तस्याप्युत्तमसाहसः   ।  
सत्यङ्कारेण वाचा च युक्तं पुण्यमसंशयं   ॥०१७।  
लुब्धो ऽन्यत्र च विक्रेता षट्शतं दण्डमर्हति ।  
दद्याद्धेनुं न यः पालो गृहीत्वा भक्तवेतनं   ॥०१८।  
स तु दण्ड्यः शतं राज्ञा सुवर्णं वाप्यरक्षिता   ।  
    
:न्  
    
[^१]: चौरवद्वधमर्हतोति घ॥ , ञ॥ च  
    
[^२]: वरयेद्यदि इति घ॥ , ञ॥ च  
:प् ३२४  
    
धनुःशतं परीणाहो ग्रामस्य तु समन्ततः   ॥०१९।  
द्विगुणं त्रिगुणं वापि नगरस्य च कल्पयेत् ।  
वृतिं तत्र प्रकुर्वीत यामुष्ट्रो नावलोकयेत् ॥०२०।  
तत्रापरिवृते धान्ये हिंसिते नैव दण्डनं ।  
गृहन्तडागमारामं क्षेत्रं वा भीषया हरन्   ॥०२१।  
शतानि पञ्च दण्ड्याः स्यादज्ञानाद् द्विशतो दमः   ।  
मर्यादाभेदकाः सर्वे दण्ड्याः प्रथमसाहसं   ॥०२२।  
शतं ब्राह्मणमाक्रुश्य क्षत्रियो दण्डमर्हति   ।  
वैश्यश् च द्विशतं राम शूद्रश् च बधमर्हति ॥०२३।  
पञ्चाशद्ब्राह्मणो दण्ड्यः क्षत्रियस्याभिशंसने   ।  
वैश्ये वाप्यर्धपञ्चाशच्छूद्रे द्वादशको दमः   ॥०२४।  
क्षत्रियस्याप्नुयाद्वैश्यः साहसं पूर्वमेव तु   ।  
शूद्रः क्षत्रियमाक्रुश्य जिह्वाच्छेदनमाप्नुयात्   ॥०२५।  
धर्मोपदेशं विप्राणां शूद्रः कुर्वंश् च दण्डभाक्   ।  
श्रुतदेशादिवितथी दाप्यो द्विगुणसाहसं ॥०२६।  
उत्तमः साहसस्तस्य यः पापैर् उत्तमान् क्षिपेत् ।  
प्रमादाद्यैर् मया प्रोक्तं प्रीत्या दण्डार्धमर्हति   ॥०२७।  
मातरं पितरं ज्येष्ठं भ्रातरं श्वशुरं गुरुं   ।  
आक्षारयञ्च्छतं दण्ड्यः पन्थानं चाददद्गुरोः   ॥०२८।  
अन्त्यजातिर्द्विजातिन्तु येनाङ्गेनापराध्नुयात् ।  
तदेव च्छेदयेत्तस्य क्षिप्रमेवाविचारयन् ॥०२९।  
अवनिष्ठीवतो दर्पाद् द्वावोष्ठौ छेदयेन्नृपः   ।  
अपमूत्रयतो मेढ्रमपशब्दयतो गुदं ॥०३०।  
:प् ३२५  
    
उत्कृष्टासनसंस्थस्य नीचस्याधोनिकृन्तनं   ।  
यो यदङ्गं च रुजयेत्तदङ्गन्तस्य कर्तयेत् ॥०३१।  
अर्धपादकराः कार्या गोगजाश्वोष्ट्रघातकाः   ।  
वृक्षन्तु विफलं कृत्त्वा सुवर्णं दण्डमर्हति   ॥०३२।  
द्विगुणं दापयेच्छिन्ने पथि सीम्नि जलाशये ।  
द्रव्याणि यो हरेद्यस्य ज्ञानतो ऽज्ञानतो ऽपिवा ॥०३३।  
स तस्योत्पाद्य तुष्टिन्तु राज्ञे दद्यात्ततो दमं ।  
यस्तु रज्जुं घटं कूपाद्धरेच्छिन्द्याच्च तां प्रपां   ॥०३४।  
स दण्डं प्राप्नुयान् मासं दण्ड्यः स्यात् प्राणिता।रने   ।  
धान्यं दशभ्यः कुम्भेभ्यो हरतो ऽभ्यधिकं बधः   ॥०३५।  
शेषे ऽप्येकादशगुणं तस्य दण्डं प्रकल्पयेत्   ।  
सुवर्णरजतादीनां नृस्त्रीणां हरणे बधः   ॥०३६।  
येन येन यथाङ्गेन स्तेनो नृषु विचेष्टते ।  
तत्तदेव हरेदस्य् प्रत्यादेशाय पार्थिवः ॥०३७।  
ब्राह्मणः शाकधान्यादि अल्पं गृह्णन्न दोषभाक्   ।  
गोदेवार्थं हरंश्चापि हन्याद्दुष्टं बधीद्यतं   ॥०३८।  
गृहक्षेत्रापहर्तारं तथा पत्न्यभिगामिनं ।  
अग्निदं गरदं हन्यात्तथा चाभ्युद्यतायुधं ॥०३९।  
राजा गवाभिचाराद्यं हन्याच्चैवाततायिनः ।  
परस्त्रियं न भाषेत प्रतिषिद्धो विशेन्न हि ॥०४०।  
अदण्ड्या स्त्री भवेद्राज्ञा वरयन्तो पतिं स्वयं   ।  
उत्तमां सेवमानः स्त्री जघन्यो बधमर्हति ॥०४१।  
भर्तारं लङ्घयेद्या तां श्वभिः सङ्घातयेत् स्त्रियं   ।  
:प् ३२६  
    
सवर्णदूषितां कुर्यात् पिण्डमात्रोपजीविनीं   ॥०४२।  
ज्यायसा दूषिता नारी मुण्डनं समवाप्नुयात्   ।  
वैश्यागमे तु विप्रस्य क्षत्रियस्यान्त्यजागमे ॥०४३।  
क्षत्रियः प्रथमं वैश्यो दण्ड्यः शूद्रागमे भवेत्   ।  
गृहीत्वा वेतनं वेश्या लोभादन्यत्र गच्छति ॥०४४।  
वेतनन्द्विगुणं दद्याद्दण्दञ्च द्विगुणं तथा   ।  
भार्या पुत्राश् च दासाश् च शिष्यो भ्राता च सोदरः   ॥०४५।  
कृटापराधास्ताड्याः सूरज्वा वेणुदलेन वा   ।  
पृष्ठे न मस्तके हन्याच्चौरस्याप्नोति किल्विषं   ॥०४६।  
रक्षास्वधिकृतैयस्तु प्रजात्यर्थं विलुप्यते ।  
तेषां सर्वस्वमादाय राजा कुर्यात् प्रवासनं ॥०४७।  
ये नियुक्ताः स्वकार्येषु हन्युः कार्याणि कर्मिणां   ।  
निर्घृणाः क्रूरमनसस्तान्निःस्वान् कारयेन्नृपः   ॥०४८।  
अमात्यः प्राड्विवाको वा यः कुर्यात् कार्यमन्यथा   ।  
तस्य सर्वस्वमादाय तं राजा विप्रवासयेत् ॥०४९।  
गुरुतल्पे भयः कार्यः सुरापाणे सुराध्वजः   ।  
स्तेयेषु श्वपदं विद्याद् ब्रह्महत्याशिरः पुमान्   ॥०५०।  
शूद्रादीन् घातयेद्राजा पापान् विप्रान् प्रवासयेत्   ।  
महापातकिनां वित्तं वरुणायोपपादयेत् ॥०५१।  
ग्रामेष्वपि च ये केचिच्चौराणां भक्तदायकाः   ।  
भाण्डारकोषदाश् चैव सर्वांस्तानपि घातयेत्   ॥०५२।  
राष्ट्रेषु राष्ट्राधिकृतान् सामन्तान् पापिनो हरेत्   ।  
सन्धिं कृत्वा तु ये चौर्यं रात्रौ कुर्वन्ति तस्कराः   ॥०५३।  
:प् ३२७  
    
तेषां च्छित्वा नृपो हस्तौ तीक्ष्णे शूले निवेशयेत्   ।  
तडागदेवतागारभेदकान् घातयेन्नृपः ॥०५४।  
समुत्सृजेद्राजमार्गे यस्त्वमेध्यमनापदि ।  
स हि कार्षापणन्दण्ड्यस्तममेध्यञ्च शोधयेत्   ॥०५५।  
प्रतिमासङ्क्रमभिदो दद्युः पञ्चशतानि ते ।  
समैश् च विषमं यो वा चरते मूल्यतो ऽपि वा ॥०५६।  
समाप्नुयान्नरः पूर्वं दमं मध्यममेव वा   ।  
द्रव्यमादाय वणिजामनर्घेणावरुन्धतां ॥०५७।  
राजा पृथक् पृथक् कुर्याद्दण्डमुत्तमसाहसं   ।  
द्रव्याणां दूषको यश् च प्रतिच्छन्दकविक्रयी ॥०५८।  
मध्यमं प्राप्नुयाद्दण्डं कूटकर्ता तथोत्तमं   ।  
कलहापकृतं देयं दण्डश् च द्विगुणस्ततः   ॥०५९।  
अभक्ष्यभक्ष्ये विप्रे वा शूद्रे वा कृष्णलो दमः   ।  
तुलाशासनकर्ता च कूटकृन्नाशकस्य च ॥०६०।  
एभिश् च व्यवहर्ता यः स दाप्यो दममुत्तमं ।  
विषाग्निदां पतिगुरुविप्रापत्यप्रमापिणीं ॥०६१।  
विकर्णकरनासौष्ठी कृत्वा गोभिः प्रवासयेत्   ।  
क्षेत्रवेश्मग्रामवनविदारकास् तथा नराः ॥०६२।  
राजपत्न्यभिगामी च दग्धव्यास्तु कटाग्निना ।  
ऊनं वाप्यधिकं वापि लिखेद्यो राजशासनं ॥०६३।  
पारजायिकचौरौ च मुञ्चतो दण्ड उत्तमः ।  
राजयानासनारोढुर्दण्ड उत्तमसाहसः ॥०६४।  
यो मन्येताजितो ऽस्मीति न्यायेनापि पराजितः ।  
:प् ३२८  
    
तमायान्तं पराजित्य[^१] दण्डयेद् द्विगुणं दमं   ॥०६५।  
आह्वानकारी बध्यः स्यादनाहूतमथाह्वयन् ।  
दाण्डिकस्य च यो हस्तादभिमुक्तः पलायते ॥०६६।  
हीनः पुरुषकारेण तद् दद्याद्दाण्डिको धनं  ॥६७॥  
    
\{इत्य् आग्नेये महापुराणे दण्डप्रणयनं नाम षड्विंशत्यधिकद्विशततमो ऽध्यायः ॥  }
    