+++
title = "२४७ पुष्पादिपूजाफलं"

+++

\{अथ सप्तचत्वारिंशदधिकद्विशततमो ऽध्यायः\}

 पुष्पादिपूजाफलं  
    
अग्निर् उवाच  
पुष्पैस्तु पूजनाद्विष्णुः सर्वकार्येषु सिद्धिदः   ।  
मालती मल्लिका यूथी पाटला करवीरकं ॥००१।  
पावान्तिरतिमुक्तश् च[^२] कर्णिकारः कुराण्टकः   ।  
    
:न्  
    
[^१]: सेकः उच्यते इति ख॥  
    
[^२]: पावन्तिकातिमुक्तश्चेति ग॥  
:प् ३९५  
    
कुब्जकस्तगरो नीपो वाणो वर्वरमल्लिका ॥००२।  
अशोकस्तिलकः कुन्दः पूजायै स्यात्तमालजं ।  
बिल्वपत्रं शमीपत्रं पत्रं भृङ्गरजस्य तु ॥००३।  
तुलसीकालतुलसीपत्रं वासकमर्चने ।  
केतकीपत्रपुष्पं च पद्मं रक्तोत्पलादिकं ॥००४।  
नार्कन्नोन्मत्तकङ्काञ्ची पूजने गिरिमल्लिका ।  
कौटजं शाल्मलीपुष्पं कण्टकारीभवन्नहि   ॥००५।  
घृतप्रस्थेन विष्णोश् च स्नानङ्गोकोटिसत्फलं   ।  
आढकेन तु राजा स्यात् घृतक्षीरैर् दिवं व्रजेत्   ॥००६।  
\{इत्य् आग्नेये महापुराणे पुष्पादिपूजाफलं नाम सप्तचत्वारिंशदधिकद्विशततमो ऽध्यायः ॥  }
    