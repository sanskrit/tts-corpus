+++
title = "२०७ कौमुदव्रतं"

+++

\{अथ सप्ताधिकद्विशततमो ऽध्यायः\}

कौमुदव्रतं  
    
अग्निर् उवाच  
कौमुदाख्यं मयोक्तञ्च चरेदाश्वयुजे सिते ।  
हरिं यजेत् मासमेकमेकादश्यामुपोषितः ॥००१।  
आश्विने शुक्लपक्षेहमेकाहारी हरिं जपन् ।  
मासमेकं भुक्तिमुक्त्यै करिष्ये कौमुदं व्रतं   ॥००२।  
उपोष्य विष्णुं द्वादश्यां यजेद्देवं विलिप्य च   ।  
चन्दनागुरुकाश्मीरैः कमलोत्पलपुष्पकैः ॥००३।  
कल्हारैर्वाथ मालत्या दीपं तैलेन वाग्यतः ।  
अहोरात्रं च नैवेद्यं पायसापूपमोदकैः ॥००४।  
ॐ नमो वासुदेवाय विज्ञाप्याथ क्षमापयेत् ।  
:प् २५२  
    
भोजनादि[^१] द्विजे दद्याद्यावद् देवः प्रबुद्ध्यते ॥००५।  
तावन्मासोपवासः स्यादधिकं फलमप्यतः ।  
    
\{इत्य् आग्नेये महापुराणे कौमुदव्रतं नाम सप्ताधिकद्विशततमो ऽध्यायः ॥  }
    