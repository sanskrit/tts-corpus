+++
title = "३७२ आसनप्राणायामप्रत्याहाराः"

+++

\{अथ द्विसप्त्यधिकत्रिशततमो ऽध्यायः\}

आसनप्राणायामप्रत्याहाराः  
    
अग्निर् उवाच  
आसनं कमलाद्युक्तं तद्बद्ध्वा चिन्तयेत्परं ।  
शुचौ देशे प्रतिष्ठाप्य स्थिरमासनमात्मनः   ॥००१।  
नात्युच्छ्रितं नातिनीचं चेलाजिनकुशोत्तरं ।  
तत्रैकाग्रं मनः कृत्वा यातचित्तेन्द्रियक्रियः ॥००२।  
उपविश्यासने युञ्ज्याद्योगमात्मविशुद्धये ।  
समकायशीरग्रीवं धारयन्नचलं स्थिरः ॥००३।  
सम्प्रेक्ष्य नासिकाग्रं स्वन्दिशश्चानवलोकयन् ।  
पार्ष्णिभ्यां वृषणौ रक्षंस् तथा प्रजननं पुनः   ॥००४।  
उरुभ्यामुपरिस्थाप्य वाहू तिर्यक् प्रयत्नतः ।  
दक्षिणं करपृष्ठञ्च न्यसेद्धामतलोपरि   ॥००५।  
उन्नम्य शनकैर् वक्रं मुखं विष्टभ्य चाग्रतः   ।  
प्राणः स्वदेहजो वायुस्तस्यायामो निरोधनं ॥००६।  
नासिकापुटमङ्गुल्या पीड्यैव च परेण च ।  
आदरं रेचयेद्वायुं रेचनाद्रेचकः स्मृतः ॥००७।  
वाह्येन वायुना देहं दृतिवत् पूरयेद्यथा ।  
तथा पुर्णश् च सन्तिष्ठेत् पूरणात् पूरकः स्मृतः   ॥००८।  
न भुञ्चति न गृह्णाति वायुमन्तर्वाहिःस्थितम् ।  
सम्पूर्णकुम्भवत्तिष्ठेदचलः स तु कुम्भकः   ॥००९।  
:प् ३१८  
    
कन्यकः[^१] सकृदुद्घातः स वै द्वादशमात्रिकः   ।  
मध्यमश् च द्विरुद्घातश् चतुर्विंशतिमात्रिकः ॥०१०।  
उत्तमश् च त्रिरुद्घातः षट्त्रिंशत्तालमात्रिकः   ।  
स्वेदकम्पाभिधातानाम् जननश्चोत्तमोत्तमः ॥०११।  
अजितान्नारुहेद्भूमिं हिक्काश्वासादयस् तथा ।  
जिते प्राणे खल्पदोजविन्मूत्रादि प्रजायते ॥०१२।  
आरोग्यं शीघ्रगामित्वमुत्साहः स्वरसौष्ठवम्   ।  
बलवर्णप्रसादश् च सर्वदोषक्षयः फलं ॥०१३।  
जपध्यानं विनागर्भः स गर्भस्तत्समन्वितः ।  
इन्द्रियाणां जयार्थाय स गर्भं धारयेत्परं   ॥०१४।  
ज्ञानवैराग्ययुक्ताभ्यां प्राणायामवशेन च   ।  
इन्द्रियांश् च विनिर्जित्य सर्वमेव जितं भवेत् ॥०१५।  
इन्द्रियाण्येव तत्सर्वं यत् स्वर्गनरकावुभौ ।  
निगृहीतविसृष्टानि स्वर्गाय नरकाय च ॥०१६।  
शरीरं रथमित्याहुरिन्द्रियाण्यस्य वाजिनः ।  
मनश् च सारथिः प्रोक्तः प्राणायामः कशः[^२]  
स्मृतः ॥०१७।  
ज्ञानवैराग्यरश्मिभ्यां सायया विधृतं मनः   ।  
शनैर् निश्चलताम् एति प्राणायामैकसंहितम् ॥०१८।  
जलविन्दुं कुशाग्रेण मासे मासे पिवेत्तु यः ।  
संवत्सरशतं साग्रं प्राणयामश् च तत्समः   ॥०१९।  
इन्द्रियाणि प्रसक्तानि प्रविश्य विषयोदधौ ।  
    
:न्  
    
[^१]: कन्यस इति ञ॥  
    
[^२]: प्राणायामो ऽङ्कुश इति झ॥  
:प् ३१९  
    
आहृत्य यो निगृह्णाति प्रत्याहारः स उच्यते ॥०२०।  
उद्धरेदात्मनात्मानं मज्जमानं यथाम्भसि ।  
भोगनद्यतिवेगेन[^१] ज्ञानवृक्षं समाश्रयेत् ॥०२१।

\{इत्य् आग्नेये महापुराणे आसनप्राणायामप्रत्याहारा नाम द्विसप्तत्यधिकत्रिशततमो ऽध्यायः  }
    