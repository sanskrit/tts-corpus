+++
title = "१८५ नवमीव्रतानि"

+++

\{अथ पञ्चाशीत्यधिकशततमो ऽध्यायः  \}
    
नवमीव्रतानि ॥  
    
अग्निर् उवाच  
नवमीव्रतकं वक्ष्ये भुक्तिमुक्त्यादिसिद्धिदं ।  
देवी पूज्याश्विने शुक्ले गौर्याख्यानवमीव्रतं   ॥००१।  
    
:न्  
    
[^१]: गतो वीर इति ख॥ , ग॥ , घ॥ , ङ॥ , ज॥ , ञ॥ च  
    
[^२]: वीरेणेति ट॥  
    
[^३]: पितरौ तदेति ख॥  
:प् २१३  
    
पिष्टकाख्या तु नवमी पिष्टाशी देवपूजनात्   ।  
अष्टम्यामाश्विने शुक्ते कन्यार्कमूलभे यदा ॥००२।  
अघार्दना सर्वदा वै महती नवमी स्मृता ।  
दुर्गा तु नवगेहस्था एकागारस्थिताथवा ॥००३।  
पूजिताष्टादशभुजा शेषाः षोडशमत्कराः[^१]   ।  
शेषाः षोडशहस्ताः स्युरञ्जनं डमरुन्तथा   ॥००४।  
रुद्रचण्डा प्रचण्डा च चण्डोग्रा सण्डनायिका   ।  
चण्डा चण्डवती पूज्या चण्डरूपातिचण्डिका   ॥००५।  
क्रमान्मध्ये चोग्रचण्डा दुर्गा महिषमर्दिनी[^२]   ।  
ॐ दुर्गे दुर्गे रक्षणि स्वाहा दशाक्षारो मन्त्रः   ॥००६।  
दीर्घाकारादिमन्त्रादिर् नवनेत्रो नमो ऽन्तिकः ।  
षड्भिः पदैर् नमःस्वधावषट्कारहृदादिकं   ॥००७।  
अङ्गुष्ठादिकनिष्ठान्तं न्यस्याङ्गानि जपेच्छिवां[^३]   ।  
एतञ्जपति[^४] यो गुह्यं नासौ केनापि बाध्यते ॥००८।  
कपालं खेटकं घण्टां दर्पणन्तर्जनीन्धनुः   ।  
ध्वजण्डमरुकं पाशं वामहस्तेषु विभ्रतीं   ॥००९।  
शक्तिमुद्गरशूलानि वज्रं खड्गञ्च कुन्तकं ।  
शङ्खं चक्रं शलाकां च आयुधानि च पूजयेत्   ॥०१०।  
पशुञ्च काली कालीति जप्त्वा खड्गेन घातयेत् ।  
कालि कालि वज्रेश्वरि लौहदण्डायै नमः ॥०११।  
    
:न्  
    
[^१]: षोडशहस्तका इति ङ॥  
    
[^२]: क्रमात् मध्ये चोपचण्डां क्ट्त्वा महिषमर्दिनीमिति ग॥  
    
[^३]: दीर्घाकारादीत्यादिः, जपेच्छिवामित्यन्तः पाठः घ॥ , ज॥  
, झ॥ , ञ॥ पुस्तके नास्ति  
    
[^४]: एवं जपतीति ज॥ , झ॥ च  
:प् २१४  
    
तदुत्थं रुधिरं मांसं पूतनायै च नैरृते   ।  
वायव्यां पापराक्षस्यै चरक्यै नम ईश्वरे ॥०१२।  
विदारिकायै चाग्नेय्यां महाकौशिकमग्नये[^१] ।  
तस्याग्रतो नृपः स्नायाच्छत्रुं पिष्टमयं हरेत्[^२]   ॥०१३।  
दद्यात् स्कन्दविशाखाभ्यां ब्राह्माद्या निशि ता यजेत्   ।  
जयन्ती मङ्गला काली भद्रकाली कपालिनी ॥०१४।  
दुर्गा शिवा क्षमा धात्री स्वाहा स्वधा नमो ऽस्तु ते   ।  
देवीं पञ्चामृतैः स्नाप्य पूजयेच्चार्हणादिना   ॥०१५।  
ध्वजादिरथयात्रादिबलिदानं वरादिकृत् ।  
    
\{इत्य् आग्नेये महापुराणे नवमीव्रतानि नाम पञ्चाशीत्यधिकशततमो ऽध्यायः ॥  }
    