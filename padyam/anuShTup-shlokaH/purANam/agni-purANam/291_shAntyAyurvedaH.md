+++
title = "२९१ शान्त्यायुर्वेदः"

+++

\{अथैकनवत्यधिकद्विशततमो ऽध्यायः\}

शान्त्यायुर्वेदः  
    
धन्वन्तरिर् उवाच  
गोविप्रपालनं कर्यं रज्ञा गोशान्तिमावदे ।  
गावः पवित्रा माङ्गल्या गोषु लोकाः प्रतिष्ठिताः   ॥००१।  
शकृन्मूत्रं परं तासामलक्ष्मीनाशनं परं   ।  
गवां कण्डूयनं वारि शृङ्गस्याघौघमर्दनम्   ॥००२।  
गोमूत्रं गोमयं क्षीरं दधि सर्पश् च रोचना   ।  
शडङ्गं परमं पाने दुःस्वप्नाद्यादिवारणं   ॥००३।  
रोचना विषरक्षोघ्नी ग्रासदः स्वर्गगो गवां   ।  
यद्गृहे दुःखिता गावः स याति नरकन्नरः ॥००४।  
परगोग्रासदः स्वर्गी गोहितो ब्रह्मलोकभाक् ।  
गोदानात्कीर्तनाद्रक्षां कृत्वा चोद्धरते कुलम्   ॥००५।  
गवां श्वासात् पवित्रा भूः स्पर्शनात्किल्विषक्षयः   ।  
गोमूत्रं गोमयं क्षीरं दधि सर्पिः कुशोदकम्   ॥००६।  
एकरात्रोपवासश् च श्वपाकमपि शोधयेत् ।  
सर्वाशुभविनाशाय पुराचीरतमीश्वरैः ॥००७।  
प्रत्येकञ्च त्र्यहाभ्यन्तं महासान्तपनं स्मृतं   ।  
सर्वकामप्रदञ्चैतत् सर्वाशुभविमर्दनम् ॥००८।  
कृच्छ्रातिकृच्छ्रं पयसा दिवसानेकविंशतिं ।  
निर्मलाः सर्वकामाप्त्या स्युर्गगाः स्पुर् नतोत्तमाः   ॥००९।  
:प् ८०  
    
त्र्यहमुष्णं पिवेन्मूत्रं त्र्यहमुष्णं घृतं पिवेत्   ।  
त्र्यहमुष्णं पयः पीत्वा वायुभक्षः परं त्र्यहम्   ॥०१०।  
तप्तकृच्छ्रव्रतं सर्वपापघ्नं ब्रह्मलोकदं ।  
शीतैस्तु शीतकृच्छ्रं स्याद्ब्रह्मोक्तं ब्रह्मलोकदं   ॥०११।  
गोमूत्रेणाचरेत्स्नानं वृत्तिं कुर्याच्च गोरसैः   ।  
गोभिर्व्रजेच्च भुक्तासु भुञ्जीताथ च गोव्रती ॥०१२।  
मासेनैकेन निष्पापो गोलोकी स्वर्गगो भवेत् ।  
विद्याञ्च गोमतीं जप्त्वा गोलोकं परमं व्रजेत् ॥०१३।  
गितैर् नृत्यैर् अप्सरोभिर्विमाने तत्र मोदते ।  
गावः सुरभयो नित्यं गावो गुग्गुलगन्धिकाः ॥०१४।  
गावः प्रतिष्ठा भूतानां गावः स्वस्त्ययनं परं   ।  
अन्नमेव परं गावो देवानां हविरुत्तमम् ॥०१५।  
पावनं सर्वभूतानां क्षरन्ति च वदन्ति च ।  
हविषा मन्त्रपूतेन तर्पयन्त्यमरान्दिवि ॥०१६।  
ऋषीणामग्निहोत्रेषु गावो होमेषु योजिताः ।  
सर्वेषामेव भूतानां गावः शरणमुत्तमं   ॥०१७।  
गावः पवित्रं परमं गावो माङ्गल्यमुत्तमं   ।  
गावः स्वर्गस्य सोपानं गावो धन्याः सनातनाः   ॥०१८।  
नमो गोभ्यः श्रीमतीभ्यः सौरभेयीभ्य एव च   ।  
नमो ब्रह्मसुताभ्यश् च पवित्राभ्यो नमो नमः ॥०१९।  
ब्राह्मणाश् चैव गावश् च कुलमेकं द्विधा कृतम्   ।  
एकत्र मन्त्रास्तिष्ठन्ति हविरेकत्र तिष्ठति ॥०२०।  
:प् ८१  
    
देवब्राह्मणगोसाधुसाध्वीभिः सकलं जगत् ।  
धार्यते वै सदा तस्मात् सर्वे पूज्यतमा मताः ॥०२१।  
पिवन्ति यत्र तत्तीर्थं गङ्गाद्या गाव एव हि ।  
गवां माहात्म्यमुक्तं हि चिकित्साञ्च तथा शृणु   ॥०२२।  
शृङ्गामयेषु धेनूनां तैलं दद्यात् ससैन्धवं   ।  
शृङ्गवेरबलामांसकल्कसिद्धं समाक्षिकं   ॥०२३।  
कर्णशूलेषु सर्वेषु मञ्जिष्ठाहिङ्गुसैन्धवैः   ।  
सिद्धं तैलं प्रदातव्यं रसोनेनाथ वा पुनः   ॥०२४।  
बिल्वमूलमपामार्गन्धातकी चसपाटला ।  
कुटजन्दन्तमूलेषु लेपात्तच्छूलनाशनं ॥०२५।  
दन्तशूलहरैर् द्रव्यैर् घृतं राम विपाचितं ।  
मुखरोगहरं ज्ञेयं जिह्वारोगेषु सैन्धवं ॥०२६।  
शृङ्गवेरं हरिद्रे द्वे त्रिफला च गलग्रहे ।  
हृच्छूले वस्तिशूले च वातरोगे क्षये तथा ॥०२७।  
त्रिफला घृतमिश्रा च गवां पाने प्रशस्यते ।  
अतीसारे हरिद्रे द्वे पाठाञ्चैव प्रदापयेत् ॥०२८।  
सर्वेषु कोष्ठरोगेषु तथाशाखागदेषु च ।  
शृङ्गवेरञ्च भार्गीञ्च कासे श्वासे प्रदापयेत्   ॥०२९।  
दातव्या भग्नसन्धाने प्रियङ्गुर्लबणान्विता ।  
तैलं वातहरं पित्ते मधुयष्टीविपाचितं ॥०३०।  
कफे व्योषञ्च समधु सपुष्टकरजो ऽस्रजे ।  
तैलाज्यं हरितालञ्च भग्नक्षतिशृतन्ददेत् ॥०३१।  
मासास्तिलाः सगोधूमाः पशुक्षीरं घृतं तथा   ।  
:प् ८२  
    
एषां पिण्डी सलवणा वत्सानां पुष्टिदात्वियं   ॥०३२।  
बलप्रदा विषाणां स्यद्ग्रहनाशाय धूपकः   ।  
देवदारु वचा मांसी गुग्गुलुर्हिङ्गुसर्षपाः   ॥०३३।  
ग्रहादिगदनाशाय एष धूपो गवां हितः ।  
घण्ठा चैव गवां कार्या धूपेनानेन भूपिता   ॥०३४।  
अश्वगन्धातिलैः शुक्लं तेन गौः क्षीरिणी भवेत्   ।  
रसायनञ्च पिन्याकं मत्तो यो धार्यते गृहे ॥०३५।  
भवां पुरीषे पञ्चभ्यां नित्यं शान्त्यै श्रियं यजेत्   ।  
वासुदेवञ्च गन्धाद्यैर् अपरा शान्तिरुच्यते ॥०३६।  
अश्वयुक्शुक्लपक्षस्य पञ्चदश्यां यजेद्धरिं ।  
हरिरुद्रमजं सूर्यं श्रियमग्निं घृतेन च ॥०३७।  
दधि सम्प्राश्य गाः पूज्य कार्यं वाह्निप्रदक्षिणं   ।  
वृषाणां योजेयेद् युद्धं गीतवाद्यरवैर् वहिः   ॥०३८।  
गवान्तु लवणन्देयं ब्राह्मणानाञ्च दक्षिणा   ।  
नैमित्तिके माकरादौ यजेद्विष्णुं सह श्रिया ॥०३९।  
स्थण्डिलेब्जे मध्यगते दिक्षु केशरगान् सुरान् ।  
सुभद्राजो रविः पूज्यो बहुरूपो बलिर्वहिः ॥०४०।  
खं विश्वरूपा सिद्धिश् च ऋद्धिः शान्तिश् च रोहिणी   ।  
दिग्धेनवो हि पूर्वाद्याः कृशरैश् चन्द्र ईश्वरः   ॥०४१।  
दिक्पालाः पद्मपत्रेषु कुम्भेष्वग्नौ च होमयेत् ।  
क्षीरवृक्षस्य समिधः सर्षपाक्षततण्डुलान्   ॥०४२।  
शतं शतं सुवर्णञ्च कांस्यादिकं द्विजे ददेत्   ।  
गावः पूज्या विमोक्तव्याः शान्त्यै क्षीरादिसंयुताः   ॥०४३।  
:प् ८३

अग्निर् उवाच  
शालिहोत्रः सुश्रुताय हयायुर्वेदमुक्तवान् ।  
पालकाप्यो ऽङ्गराजाय गजायुर्वेदमब्रवीत् ॥०४४।

\{इत्य् आग्नेये महापुराणे शान्त्यायुर्वेदो नामैकनवत्यधिकद्विशततमो ऽध्यायः  }
    