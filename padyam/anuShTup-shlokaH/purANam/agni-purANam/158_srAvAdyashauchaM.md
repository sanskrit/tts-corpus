+++
title = "१५८ स्रावाद्यशौचं"

+++

\{अथाष्टपञ्चाशदधिकशततमो ऽध्यायः\}

स्रावाद्यशौचं  
    
पुष्कर उवाच  
स्रावाशौचं प्रवक्ष्यामि मन्वादिमुनिसम्मतं   ।  
    
:न्  
    
[^१]: सिद्धार्थकैस्तिलैर् विप्रान् यजद्वासो ऽपरं दधदिति घ॥ , ङ॥ , ञ॥ च ।  
सिद्धार्थस्तिलैर् विद्वान् स्नायाद्वासो ऽपरं दधदिति ग॥ , ट॥ च  
:प् १३४  
    
रात्रिभिर्मासतुल्याभिर्गर्भस्रावे त्र्यहेण या ॥००१।  
चातुर्मासिकपातान्ते दशाहं पञ्चमासतः ।  
राजन्ये च चतूरात्रं वैश्ये पञ्चाहमेव च ॥००२।  
अष्टाहेन तु शूद्रस्य द्वादशाहादतः परं   ।  
स्त्रीणां विशुद्धिरुदिता[^१] स्नानमात्रेण वै पितुः   ॥००३।  
न स्नानं हि सपिण्डे स्यात्त्रिरात्रं सप्तमाष्टयोः   ।  
सद्यः शौचं सपिण्डानामादन्तजननात्तथा   ॥००४।  
आचूडादेकरात्रं स्यादाव्रताच्च त्रिरात्रकं ।  
दशरात्रं भवेदस्मान्मातापित्रोस्त्रिरात्रकं ॥००५।  
अजातदन्ते तु मृते कृतचूडे ऽर्भके तथा ।  
प्रेते न्यूने त्रिभिर्वर्षैर् मृते शुद्धिस्तु नैशिल्की ॥००६।  
द्व्यहेण क्षत्रिये शुद्धिस्त्रिभिर्वैश्ये मृते तथा ।  
शुद्धिः शूद्रे पञ्चभिः स्यात् प्राग्विवाहद् द्विषट्त्वहः[^२]   ॥००७।  
यत्र त्रिरात्रं विप्राणामशौचं सम्प्रदृश्यते   ।  
तत्र शूद्रे द्वादशाहः षण्णव क्षत्रवैशय्योः   ॥००८।  
द्व्यब्दे नैवाग्निसंस्कारो मृते तन्निखनेद् भुवि ।  
न चोदकक्रिया तस्य नाम्नि चापि कृते सति ॥००९।  
जातदन्तस्य वा कार्या स्यादुपनयनाद्दश ।  
एकाहाच्छुद्ध्यते विप्रो यो ऽग्निवेदसमन्वितः ॥०१०।  
हीने हीनतरे चैव त्र्यहश् चतुरहस् तथा ।  
पञ्चाहेनाग्निहीनस्तु दशाहाद्ब्राह्मणव्रुवः   ॥०११।  
    
:न्  
    
[^१]: विशुद्धिः कथितेति घ॥ , ङ॥ , ञ॥ च  
    
[^२]: द्विषट्ककमिति ट॥  
:प् १३५  
    
क्षत्रियो नवसप्ताहच्छुद्ध्येद्विप्रो गुणैर् युतः ।  
दशाहात् सगुणो वैश्यो विंशाहाच्छूद्र एव च ॥०१२।  
दशाहाच्छुद्ध्यते विप्रो द्वादशाहेन भूमिपः ।  
वैश्यः पञ्चदशाहेन शूद्रो मासेन शुद्ध्यति   ॥०१३।  
गुणोत्कर्षे दशाहाप्तौ त्र्यहमेकाहकं त्र्यहे ।  
एकाहाप्तौ सद्यः शौचं सर्वत्रैवं समूहयेत् ॥०१४।  
दासान्तेवासिभृतकाः शिष्याश् चैवात्र वासिनः   ।  
स्वामितुल्यमशौचं स्यान्मृते पृथक् पृथग्भवेत्   ॥०१५।  
मरणादेव कर्तव्यं संयोगो यस्य नाग्निभिः ।  
दाहादूर्ध्वमशौचं स्याद्यस्य वैतानिको विधिः   ॥०१६।  
सर्वेषामेव वर्णानान्त्रिभागात् स्पर्शनम्भवेत् ।  
त्रिचतुःपञ्चदशभिः स्पृश्यवर्णाः क्रमेण तु   ॥०१७।  
चतुर्थे पञ्चमे चैव सप्तमे नवमे तथा ।  
अस्थिसञ्चयनं कार्यं वर्णानामनुपूर्वशः   ॥०१८।  
अहस्त्वदत्तकन्यासु प्रदत्तासु त्र्यहं भवेत् ।  
पक्षिणी संस्कृतास्वेव स्वस्रादिषु विधीयते ॥०१९।  
पितृगोत्रं कुमारीणां व्यूढानां भर्तृगोत्रता   ।  
जलप्रदानं पित्रे च उद्वाहे चोभयत्र तु ॥०२०।  
दशाहोपरि पित्रोश् च दुहितुर्मरणे त्र्यहं ।  
सद्यः शौचं सपिण्डानां पूर्वं चूडाकृतेर्द्विज   ॥०२१।  
एकाहतो ह्य् आविविहादूर्ध्वं हस्तोदकात् त्र्यहं ।  
पक्षिणी भ्रातृपुत्रस्य सपिण्डानां च सद्यतः   ॥०२२।  
दशाहाच्छुद्ध्यते विप्रो जन्महानौ स्वयोनिषु ।  
:प् १३६  
    
षद्भिस्त्रिभिरहैकेन क्षत्रविट्शूद्रयोनिषु ॥०२३।  
एतज्ज्ञेयं सपिण्डानां वक्ष्ये चानौरसादिषु   ।  
अनौरसेषु पुत्रेषु भार्यास्वन्यगतासु च ॥०२४।  
परपूर्वासु च स्त्रीषु त्रिरात्राच्छुद्धिरिष्यते ।  
वृथासङ्करजातानां प्रव्रज्यासु च तिष्ठतां   ॥०२५।  
आत्मनस्त्यागिनाञ्चैव निवर्तेतोदकक्रिया ।  
मात्रैकया द्विपितरौ भ्रतरावन्यगामिनौ ॥०२६।  
एकाहः सूतके तत्र मृतके तु द्व्यहो भवेत्[^१] ।  
सपिण्डानामशौचं हि समानोदकतां वदे ॥०२७।  
बाले देशान्तरस्थे च पृथक्पिण्डे च संस्थिते ।  
सवासा जलमाप्लुत्य सद्य एव विशुद्ध्यति ॥०२८।  
दशाहेन सपिण्डास्तु शुद्ध्यन्ति प्रेतसूतके ।  
त्रिरात्रेण सुकुल्यास्तु स्नानात्[^२] शुद्ध्यन्ति गोत्रिणः   ॥०२९।  
सपिण्डता तु पुरुषे सप्तमे विनिवर्तते ।  
समानोदकभावस्तु निवर्तेताचतुर्दशात् ॥०३०।  
जन्मनामस्मृते वैतत् तत्परं गोत्रमुच्यते ।  
विगतन्तु विदेशस्थं शृणुयाद्यो ह्य् अनिर्दशं ॥०३१।  
यच्छेषं दशरात्रस्य तावदेवाशुचिर्भवेत् ।  
अतिक्रान्ते दशाहे तु त्रिरात्रमशुचिर्भवेत् ॥०३२।  
संवत्सरे व्यतीते तु स्पृष्ट्वैवापो विशुद्ध्यति ।  
    
:न्  
    
[^१]: मृतके तु त्र्यहो भवेदिति घ॥ , ङ॥ , ञ॥ च । मतके तु तथा भवेदिति  
झ॥  
    
[^२]: स्नाता इति ख॥ , ग॥ , घ॥ , ङ॥ , छ॥ , ज॥ च  
:प् १३७  
    
मातुले पक्षिणो रात्रिः शिष्यत्विग्बान्धवेषु च   ॥०३३।  
मृटे जामातरि प्रेते दैहित्रे भगिनीसुते[^१] ।  
श्यालके तत्सुते चैव स्नानमात्रं विधीयते ॥०३४।  
मातामह्यां तथाचार्ये मृते मातामहे त्र्यहं   ।  
दुर्भिक्षे राष्ट्रसम्पाते आगतायां तथापदि ॥०३५।  
उपसर्गमृतानाञ्च दाहे ब्रह्मविदान्तथा ।  
सत्रिव्रति[^२] ब्रह्मत्तारिसङ्ग्रामे देशविप्लवे ॥०३६।  
दाने यज्ञे विवाहे च सद्यः शौचं विधीयते ।  
विप्रगोनृपहन्तॄणामनुक्तं चात्मघातिनां ॥०३७।  
असाध्यव्याधियुक्तस्य स्वाध्याये चाक्षमस्य च ।  
प्रायश्चित्तमनुज्ञातमग्नितोयप्रवेशनं ॥०३८।  
अपमानात्तथा[^३] क्रोधात् स्नेहात्परिभवाद्भयात् ।  
उद्बध्य म्रियते नारी पुरुषो वा कथञ्चन ॥०३९।  
आत्मघाती चैकलक्षं वसेत्स नरके शुचौ ।  
वृद्धः श्रौतस्मृतेर्लुप्तः परित्यजति यस्त्वसून्   ॥०४०।  
त्रिरात्रं तत्र शाशौचं द्वितीये चास्थिसञ्चयं ।  
तृतीये तूदकं कार्यं चतुर्थे श्राद्धमाचरेत्   ॥०४१।  
विद्युदग्निहतानाञ्च त्र्यहं शुद्धिः सपिण्डिके[^४]   ।  
पाषण्डाश्रिता भर्तृघ्न्यो नाशौचोदकगाः स्त्रियः   ॥०४२।  
पितृमात्रादिपाते तु आर्द्रवासा ह्य् उपोषितः ।  
    
:न्  
    
[^१]: प्रेते, भगिनीसुत इत्य् अपि इति ट॥  
    
[^२]: यतिव्रतीति ज॥  
    
[^३]: अपमानादथेति ख॥ , ग॥ , घ॥ , ङ॥ , छ॥ , ज॥ च  
    
[^४]: विद्युदादिहतानाञ्च त्र्यहाच्छुद्धिर्विधीयते इति ट॥  
:प् १३८  
    
अतीतेब्दे प्रकुर्वीत प्रेतकार्यं यथाविधि ॥०४३।  
यः कश्चित्तु हरेत् प्रेतमसपिण्डं कथञ्चन ।  
स्नात्वा स्चेलः स्पृष्ट्वाग्निं घृतं प्राश्य विशुद्ध्यति   ॥०४४।  
यद्यन्नमत्ति तेषान्तु दशाहेनैव शुद्ध्यति ।  
अनदन्नन्नमह्न्येव न वै तस्मिन् गृहे वसेत् ॥०४५।  
अनाथं व्राह्मणं प्रेतं ये वहन्ति द्विजातयः   ।  
पदे पदे यज्ञफलं शुद्धिः स्यात् स्नानमात्रतः   ॥०४६।  
प्रेतीभूतं द्विजः शूद्रमनुगच्छंस्त्र्यहाच्छुचिः   ।  
मृतस्य बान्धवैः सार्धं कृत्वा च परिदेवनं   ॥०४७।  
वर्जयेत्तदहोरात्रं दानश्राद्धादि कामतः[^१] ।  
शूद्रायाः प्रसवो गेहे शूद्रस्य मरणं तथा   ॥०४८।  
भाण्डानि तु परित्यज्य त्र्यहाद्भूलेपतः शुचिः   ।  
न विप्रं स्वेषु तिष्ठत्सु मृतं शूद्रेण नाययेत्   ॥०४९।  
नयेत् प्रेतं स्नापितञ्च पूजितं कुसुमैर् दहेत् ।  
नग्नदेहं दहेन् नैव किञ्चिद्देहं परित्यजेत् ॥०५०।  
गोत्रजस्तु गृहीत्वा तु चितां चारोपयेत्तदा ।  
आहिताग्निर्यथान्यायं दग्धव्यस्तिभिरग्निभिः ॥०५१।  
अनाहिताग्निरेकेन लौकिकेनापरस् तथा ।  
अस्मात् त्वमभिजातो ऽसि त्वदयं जायतां पुनः ॥०५२।  
असौ स्वर्गाय लोकाय सुखाग्निं प्रददेत्सुतः ।  
सकृत्प्रसिञ्चन्त्युदकं नामगोत्रेण बान्धवाः   ॥०५३।  
    
:न्  
    
[^१]: दानश्राद्धादिकर्म चेति झ॥  
:प् १३९  
    
एवं मातामहाचार्यप्रेतानाञ्चोदकक्रिया ।  
काम्योदकं सखिप्रेतस्वस्रीयश्वश्रुरर्त्विजां ॥०५४।  
अपो नः शोशुचिदयं दशाहञ्च सुतो ऽर्पयेत् ।  
ब्राह्मणे दशपिण्डाः स्युः क्षत्रिये द्वादश स्मृताः   ॥०५५।  
वैश्ये पञ्चदश प्रोक्ताः शूद्रे त्रिंशत् प्रकीर्तिता   ।  
पुत्रो वा पुत्रिकान्यो वा पिण्डं दद्याच्च पुत्रवत् ॥०५६।  
विदिश्य निम्बपत्राणि नियतो द्वारि वेश्मनः ।  
आचम्य चाग्निमुदकं गोमयं गौरसर्षपान् ॥०५७।  
प्रविशेयुः समालभ्य कृत्वाश्मनि पदं शनैः   ।  
अक्षरलवणान्नः स्युर् निर्मांसा भूमिशायिनः   ॥०५८।  
क्रीतलब्धाशनाः स्नाता आदिकर्ता दशाहकृत्   ।  
अभावे ब्रह्मचारी तु कुर्यात्पिण्डोदकादिकं ॥०५९।  
यथेदं शावमाशौचं सपिण्डेषु विधीयते   ।  
जननेप्येवं स्यान्निपुणां शुद्धिमिच्छतां ॥०६०।  
सर्वेषां शावमाशौचं मातापित्रोश् च सूतकं   ।  
सूतकं मातुरेव स्यादुपस्पृश्य पिता शुचिः ॥०६१।  
पुत्रजन्मदिने श्राद्धं कर्तव्यमिति निश्चितं ।  
तदहस्तत्प्रदानार्थं गोहिरण्यादिवाससां ॥०६२।  
मरणं मरणेनैव सूतकं सूतकेन तु ।  
उभयोरपि यत् पूर्वं तेनाशौचेन शुद्ध्यति ॥०६३।  
सूतके मृतकं चेत्स्यान् मृतके त्वथ सूतकं ।  
तत्राधिकृत्य मृतकं शौचं कुर्यान्न सूतकं   ॥०६४।  
समानं लघ्वशौचन्तु प्रथमेन समापयेत् ।  
:प् १४०  
    
असमानं द्वितीयेन धर्मराजवचो यथा ॥०६५।  
शावान्तः शाव आयाते[^१] पूर्वाशौचेन शुद्ध्यति   ।  
गुरुणा लघु बाध्येत लघुना नैव तद्गुरु ॥०६६।  
मृतके सूतके वापि रात्रिमध्ये ऽन्यदापतेत् ।  
तच्छेषेणैव सुद्ध्येरन् रात्रिशेषे द्व्यहाधिकात् ॥०६७।  
प्रभाते यद्यशौचं स्याच्छुद्धेरंश् च त्रिभिर्दिनैः   ।  
उभयत्र दशाहानि कुलस्यान्नं न भुज्यते ॥०६८।  
दानादि निनिवर्तेत कुलस्यान्नं न भुज्यते ।  
अज्ञाते पातकं नाद्ये भोक्तुरेकमहो ऽन्यथा[^२] ॥०६९।  
    
\{इत्य् आग्नेये महापुराणे स्रावाद्यशौचं नाम अष्टपञ्चाशदधिकशततमो ऽध्यायः ॥  }
    