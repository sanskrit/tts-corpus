+++
title = "१०६ नगरादिवास्तुकथनम्"

+++

\{अथ षडधिकशततमो ऽध्यायः\}

नगरादिवास्तुः  
    
ईश्वर उवाच  
नगरादिकवास्तुश् च वक्ष्ये राज्यादिवृद्धये ।  
योजनं योजनार्धं वा[^५] तदर्थं स्थानमाश्रयेत्   ॥००१।  
    
:न्  
    
[^१]: वनवासी मृतिर्धनमिति घ॥ । धर्मः कलिश्चेत्यादिः,  
मृतिर्धनमित्यन्तः पाठो झ॥ पुस्तके नास्ति  
    
[^२]: आयुः प्रावाह्यशस्यानीति ख॥ , छ॥ च  
    
[^३]: भोगं च पत्यं चेति ख॥ , छ॥ च  
    
[^४]: द्वारतः प्रोक्त इति घ॥  
[^५]: भोजनार्धन्तदर्धं च इति घ॥ , ङ॥ च  
:प् ३६२  
    
अभ्यर्च्य वास्तु नगरं प्राकाराद्यन्तु कारयेत् ।  
ईशादित्रिंशत्पदके पूर्वद्वारं च सूर्यके ॥००२।  
गन्धर्वाभ्यां[^१] दक्षिणे स्याद्वारुण्ये पश्चिमे तथा   ।  
सौम्यद्वारं सौम्यपदे कार्या हट्टास्तु विस्तराः   ॥००३।  
येनेभादि सुखं गच्छेत् कुर्याद् द्वारं तु षट्करं   ।  
छिन्नकर्णं विभिन्नञ्च चन्द्रार्धाभं पुरं न हि   ॥००४।  
वज्रसूचीमुखं नेष्टं[^२] सकृद् द्वित्रिसमागमं   ।  
चापाभं वज्रनागाभं[^३] पुरारम्भे हि शान्तिकृत्   ॥००५।  
प्रार्च्य विष्णु हरार्कादीन्नत्वा दद्याद् बलिं बली[^४]   ।  
आग्नेये स्वर्णकर्मारान्[^५] पुरस्य विनिवेशयेत् ॥००६।  
दक्षिणे नृत्यवृत्तीनां[^६] वेश्यास्त्रीणां गृहाणि च   ।  
नटानाञ्चक्रिकादीनां[^७] कैवर्तादेश् च नैरृते   ॥००७।  
रथानामायुधानाञ्च कृपाणाञ्च वारुणे ।  
शौण्डिकाः कर्माधिकृता वायव्ये परिकर्मणः[^८]   ॥००८।  
ब्राह्मणा यतयः सिद्धाः पुण्यवन्तश् च चोत्तरे   ।  
फलाद्यादिविक्रयिण ईशाने च वणिग्जनाः ॥००९।  
पूर्वतश् च बलाध्यक्षा आग्नेये विविधं बलं ।  
स्त्रीणामादेशिनो दक्षे काण्डारान्नैरृते न्यसेत्   ॥०१०।  
पश्चिमे च महामात्यान् कोषपालांश् च कारुकान्   ।  
    
:न्  
    
[^१]: गन्धर्वाद्या इति ग॥ , ज॥ च  
    
[^२]: सूचीमुखं नष्टमिति झ॥ , छ॥ च  
    
[^३]: व्यायतं वज्रनासाभमिति घ॥ । चापाभं चक्रनाभाभमिति  
ङ॥  
    
[^४]: स्तुत्वा नत्वा बलिं बली इति ङ॥  
    
[^५]: आग्नेये तु कर्मकारानिति ख॥  
    
[^६]: दक्षिणे भृत्यधूर्तानामिति छ॥  
    
[^७]: नटानां वाह्लिकादीनामिति ख॥ , ज॥ च  
    
[^८]: परिकर्मण इति छ॥ , ज॥ च  
:प् ३६३  
    
उत्तरे दण्डनाथांश् च नायकद्विजसङ्कुलान् ॥०११।  
पूर्वतः क्षत्रियान् दक्षे वैश्याञ्छून्द्रांश् च पश्चिमे   ।  
दिक्षु वैद्यान् वाजिनश् च बलानि च चतुर्दिशं ॥०१२।  
पूर्वेण चरलिङ्ग्यादीञ्छ्मशानादीनि दक्षिणे   ।  
पश्चिमे गोधनाद्यञ्च कृषिकर्तॄंस्तथोत्तरे ॥०१३।  
न्यसेन्म्लेच्छांश् च कोणेषु ग्रामादिषु तथा स्मृतिं[^१]   ।  
श्रियं वैश्रवणं द्वारि[^२] पूर्वे तौ[^३] पश्यतां श्रियं   ॥०१४।  
देवादीनां पश्चिमतः पूर्वास्यानि गृहाणि हि   ।  
पूर्वतः पश्चिमास्यानि दक्षिणे चोत्तराननान्[^४]   ॥०१५।  
नाकेशविष्ण्वादिधामानि रक्षार्थं नगरस्य च[^५]   ।  
निर्दैवतन्तु नगरग्रामदुर्गगृहादिकं ॥०१६।  
भुज्यते तत् पिशाचाद्यै रोगाद्यैः परिभूयते ।  
नगरादि सदैवं हि जयदं भुक्तिमुक्तिदं ॥०१७।  
पूर्वायां श्रीगृहं प्रोक्तमाग्नेय्यां वै महानसं   ।  
शनयं दक्षिणस्यान्तु[^७] नैरृत्यामायुधाश्रयं   ॥०१८।  
भोजनं पश्चिमायान्तु वायव्यां धान्यसङ्ग्रहः   ।  
उत्तरे द्रव्यसंस्थानमैशान्यां देवतागृहं[^८]   ॥०१९।  
चतुःशालं त्रिशालं वा द्विशालं चैकशालकं   ।  
चतुःशालगृहाणान्तु शालालिन्दकभेदतः[^९]   ॥०२०।  
    
:न्  
    
[^१]: तथा स्थितमिति ख॥ , घ॥ , ङ॥ , छ॥ च । यथास्थितमिति ज॥  
    
[^२]: वैश्रवणं वापि इति ग॥  
    
[^३]: पूर्वत इति ख॥  
    
[^४]: दक्षिणे चोत्तरेण चेति ख॥ , ग॥ , घ॥ च  
    
[^५]: नगरस्य हीति ख॥ , छ॥ च  
    
[^६]: रोगाद्यैर् अभिभूयते इति ज॥  
    
[^७]: दक्षिणायां त्विति ग॥ , घ॥ , झ च  
    
[^८]: देवतालयमिति झ॥  
    
[^९]: शालालिन्दप्रभेदत इति क॥  
:प् ३६४  
    
शतद्वयन्तु जायन्ते पञ्चाशत् पञ्च तेष्वपि ।  
त्रिशालानि तु चत्वारि द्विशालानि तु पञ्चधा ॥०२१।  
एकशालानि चत्वारि एकालिन्दानि वच्मि च ।  
अष्टाविंशदलिन्दानि गृहाणि नगराणि च[^१]   ॥०२२।  
चतुर्भिः सप्रभिश् चैव पञ्चपञ्चाशदेव तु ।  
षडलिन्दानि विंशैव अष्टाभिर्विम्श एव हि[^२]   ॥०२३।  
अष्टालिन्दं भवेदेवं[^३] नगरादौ गृहाणि हि   ।  
    
\{इत्य् आगेनेये महापुराणे नगरादिवास्तुर्नाम षडधिकशततमो ऽध्यायः ॥  }
    