+++
title = "०६० वासुदेवप्रतिष्ठा"

+++

\{अथ षष्टितमोध्यायः  \}
    
वासुदेवप्रतिष्ठादिविधिः  
    
भगवानुवाच  
पिण्डिकास्थापनार्थन्तु गर्भागारं तु सप्तधा ।  
विभजेद् ब्रह्मभागे तु प्रतिमां स्थापयेद् बुधः ॥००१।  
देवमनुषपैशाचभागेषु न कदाचन ।  
ब्रह्मभागं परित्यज्य किञ्चिदाश्रित्य चाण्डज ॥००२।  
देवमानुषभागाभ्यां स्थाप्या यत्नात्तु पिण्डिका[^३]   ।  
नपुंसककशिलायान्तु रत्नन्यासं समाचरेत् ॥००३।  
नारसिंहेन हुत्वा रत्नन्यासं[^४] च तेन वै ।  
    
:न्  
    
[^१]: चतस्रः स्थापयेच्च गा इति ग, घ, ङ, चिह्नितपुस्तकत्रयपठः  
    
[^२]: घोषयेच्च ततो मखे इति ग, चिह्नितपुस्तकपाठः  
    
[^३]: स्थापयेदाशु पिण्डिकामिति ङ, चिह्नितपुस्तकपाठः  
    
[^४]: वर्णन्यासमिति ग, चिह्नितपुस्तकपाठः  
:प् १७३  
    
व्रीहीन् रत्नांस्त्रिधातूंश् च लोहादींश् चन्दनादिकान्   ॥००४।  
पूर्वादिनवगर्तेषु न्यसेन् मध्ये यथारुचि ।  
अथ चेन्द्रादिमन्त्रैश् च गर्तो गुग्गुलुनावृतः ॥००५।  
रत्नन्यासविधिं कृत्वा प्रतिमामालभेद्गुरुः ।  
सशलाकैर् दर्भपुञ्जैश् च सहदेवैः समन्वितैः ॥००६।  
सवाह्यन्तैश् च संस्कृत्य पञ्चगव्येन शोधयेत् ।  
प्रोक्षयेद्दर्भतोयेन[^१] नदीतीर्थोदकेन च ॥००७।  
होमार्थे खण्डिलं कुर्यात् सिकताभिः समन्ततः   ।  
सार्धहस्तप्रमाणं तु चतुरस्रं सुशोभनं ॥००८।  
अष्टदिक्षु यथान्यासं कलशानपि विन्यसेत् ।  
पूर्वाद्यानष्टवर्णेन अग्निमानीय संस्कृतं   ॥००९।  
त्वमग्नेद्युभिरिति गायत्र्या समिधो हुनेत् ।  
अष्टार्णेनाष्टशतकं[^२] आज्यं पूर्णां प्रदापयेत्   ॥०१०।  
शान्त्युदकं आम्रपत्रैः[^३] मूलेन शतमन्त्रितं   ।  
सिञ्चेद्देवस्य तन्मूर्ध्नि श्रीश् च ते ह्य् अनया ऋचा ॥०११।  
ब्रह्मयानेन[^४] चोद्धृत्य उत्तिष्ठ ब्रह्मणस्पते ।  
तद्विष्णोरिति मन्त्रेण प्रासादाभिमुखं नयेत् ॥०१२।  
शिविकायां हरिं स्थाप्य भ्रामयीत पुरादिकं ।  
गीतवेदादिशब्दैश् च[^५] प्रासादद्वारि धारयेत् ॥०१३।  
    
:न्  
    
[^१]: प्रोक्षयेद् गन्धतोयेनेति ख, घ, ङ, चिह्नितपुस्तकत्रयपाठः  
    
[^२]: अष्टान्तेनाष्टशतकमिति ख, घ,  
चिह्नितपुस्तकद्वयपाठः  
    
[^३]: शान्त्युदकमाज्यपात्रैर् इति ख, चिह्नितपुस्तकपाठः  
    
[^४]: ब्रह्मपात्रेणेति ङ, चिह्नितपुस्तकपाठः  
    
[^५]: गीतवाद्यादिशब्दैश् च इति ङ, चिह्नितपुस्तकपाठः  
:प् १७४  
    
स्त्रीभिर्विप्रैर् मङ्गलाष्टघटैः[^१] संस्नापयेद्धरिं   ।  
ततो गन्धादिनाभ्यर्च्य मूलमन्त्रेण देशिकः ॥०१४।  
अतो देवेति वस्त्राद्यमष्टाङ्गार्घ्यं निवेद्य च ।  
स्थिरे लग्ने पिण्डिकायां देवस्य त्वेति धारयेत् ॥०१५।  
ॐ त्रैलोक्यविक्रान्ताय नमस्तेस्तु त्रिविक्रम ।  
संस्थ्याप्य पिण्डिकायान्तु स्थिरं कुर्याद्विचक्षणः   ॥०१६।  
ध्रुवा द्यौरिति मन्त्रेण विश्वतश् चक्षुरित्यपि ।  
पञ्चगव्येन संस्नाप्य क्षाल्य गन्धदकेन च ॥०१७।  
पूजयेत् सकलीकृत्य साङ्गं सावरणं हरिं ।  
ध्यायेत् स्वं तस्य मूर्तिन्तु पृथिवी तस्य पीठिका   ॥०१८।  
कल्पयेद्विग्रहं तस्य तैजसैः परमाणुभिः ।  
जीवमावाहयिष्यामि पञ्चविंशतितत्त्वगं ॥०१९।  
चैतन्यं परमानन्दं जाग्रत्स्वप्नविवर्जितं ।  
देहेन्द्रियमनोबुद्धिप्राणाहङ्कारवर्जितं ॥०२०।  
ब्रह्मादिस्तम्बपर्यन्तं हृदयेषु व्यवस्थितं ।  
हृदयात् प्रतिमाविम्बे स्थिरो भव परेश्वर ॥०२१।  
सजीवं कुरु बिम्बं त्वं सवाह्याभ्यन्तरस्थितः   ।  
अङ्गुष्ठमात्रः पुरुषो देहोपाधिषु संस्थितः   ॥०२२।  
ज्योतिर्ज्ञानं परं ब्रह्म एकमेवाद्वितीयकं ।  
सजीवीकरणं कृत्वा प्रणवेन निबोधयेत् ॥०२३।  
सान्निध्यकरणन्नाम हृदयं स्पृश्य वै जपेत् ।  
सूक्तन्तु पौरुषं ध्यायन् इदं गुह्यमनुं जपेत् ॥०२४।  
नमस्तेस्तु सुरेशाय सन्तोषविभवात्मने ।  
    
:न्  
    
[^१]: मङ्गलाष्टघटे इति ख, ग, चिह्नितपुस्तकद्वयपाठः  
:प् १७५  
    
ज्ञानविज्ञानरूपाय ब्रह्मतेजोनुयायिने ॥०२५।  
गुणातिक्रान्तवेशाय[^१] पुरुषाय महात्मने ।  
अक्षयाय पुराणाय विष्णो सन्निहितो भव ॥०२६।  
यच्च ते परमं तत्त्वं[^२] यच्च ज्ञानमयं वपुः   ।  
तत् सर्वमेकतो लीनमस्मिन्देहे विबुध्यतां ॥०२७।  
आत्मानं सन्निधीकृत्य ब्रह्मादिपरिवारकान् ।  
स्वनाम्ना स्थापयेदन्यानायुधान् स्वमुद्रया ॥०२८।  
यात्रावर्षादिकं दृष्ट्वा[^३] ज्ञेयः सन्निहितो हरिः   ।  
नत्वा स्तुत्वा स्तवाद्यैश् च जप्त्वा चाष्टाक्षरादिकं   ॥०२९।  
चण्डप्रचण्डौ द्वारस्थौ निर्गत्याभ्यर्चयेद्गुरुः   ।  
अग्निमण्डपमासाद्य गरुडं स्थाप्य पूजयेत् ॥०३०।  
दिगीशान् दिशि देवांश् च स्थाप्य सम्पूज्य देशिकः   ।  
विश्वक्सेनं तु संस्थाप्य शङ्खचक्रादि पूजयेत् ॥०३१।  
सर्वपार्षदकेभ्यश् च बलिं भूतेभ्य अर्चयेत् ।  
परमवस्त्रसुवर्णादि गुरवे दक्षिणां ददेत् ॥०३२।  
यागोपयोगिद्रव्याद्यमाचार्याय नरोर्पयेत् ।  
आचार्यदक्षिणार्धन्तु ऋत्विग्भ्यो दक्षिणां ददेत्   ॥०३३।  
अन्येभ्यो दक्षिणां दद्याद्भोजयेद् ब्राह्मणांस्ततः   ।  
अवारितान् फलान्[^४] दद्याद्यजमानाय वै गुरुः ॥०३४।  
विष्णुं नयेत् प्रतिष्ठाता[^५] चात्मना सकलं कुलं   ।  
    
:न्  
    
[^१]: गुणातिक्रान्तरूपाय इति ख, चिह्नितपुस्तकपाठः  
    
[^२]: यच्च ते परमं गुह्यमिति ङ, चिह्नितपुस्तकपाठः  
    
[^३]: यात्रावर्षादिकं कृत्वेति ख, चिह्नितपुस्तकपाठः  
    
[^४]: अवारितफलमिति ङ, चिह्नितपुस्तकपाठः  
    
[^५]: प्रतिष्ठाकृदिति ख, ग, घ, ङ,  
चिह्नितपुस्तकचतुष्टयपाठः  
:प् १७६  
    
सर्वेषामेव देवानामेष साधारणो विधिः ।०३५।  
मूलमन्त्राः पृथक्तेषां शेषं कार्यं समानकं   ॥०३५एफ़्।  
    
\{इत्य् आदिमहापुराणे आग्नेये वासुदेवप्रतिष्ठादिकथनं नाम षष्टितमो ऽध्यायः ॥  }
    