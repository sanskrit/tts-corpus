+++
title = "३१३ त्वरिताज्ञानं"

+++

\{अथ त्रयोदशाधिकत्रिशततमो ऽध्यायः\}

त्वरिताज्ञानम्  
    
अग्निर् उवाच  
    
ॐ ह्रीं हूं खे छे क्षः स्त्रीं ह्रूं क्षे ह्रीं फट्  
त्वरितायैनमः  
त्वरितां पूजयेन्न्यस्य द्विभुजाञ्चाष्टवाहुकां   ।  
आधारशक्तिं पद्मञ्च सिंहे देवीं हृदादिकम्   ॥००१।  
पूर्वादौ गायत्रीं यजेन्मण्डले वै प्रणीतया   ।  
हुङ्कारां खेचरीं चण्डां छेदनीं क्षेपणीं  
स्त्रियाः ॥००२।  
हुङ्कारां क्षेमकारीञ्च फट्कारीं मध्यतो यजेत्   ।  
जयाञ्च विजयां द्वारि किङ्करञ्च तदग्रतः ॥००३।  
लिलैहीमैश् च सर्वाप्त्यै नामव्याहृतिभिस् तथा ।  
अनन्ताय नमः स्वाहा कुलिकाय नमः स्वधा ॥००४।  
स्वाहा वासुकिराजाय शङ्खपालाय वौषट् ।  
तक्षकाय वषन्नित्यं महापद्माय वै नमः   ॥००५।  
स्वाहा कर्कोटनागाय फट् पद्माय च वै नमः   ।  
लिखेन्निग्रहचक्रन्तु एकाशीतिपदैर् नरः ॥००६।  
वस्ते पटे तरौ भूर्जे शिलायां यष्टिकासु च ।  
मध्ये कोष्ठे साध्यनाम पूर्वादौ पट्टिकासु च   ॥००७।  
    
ॐ ह्रीं क्षूं छन्द छन्द चतुरः कण्ठकान्  
कालरात्रिकां  
ऐशादावम्बुपादौ च यमराज्यञ्च वाह्यतः ।  
कालीनारवमाली कालीनामाक्षमालिनी ॥००८।  
:प् १५०  
    
मामोदेतत्तदोमोमा रक्षत स्वस्व भक्षवा ।  
यमपाटटयामय मटमो टट मोटमा ॥००९।  
वामो भूरिविभूमेया टट रीश्व श्वरी टट   ।  
यमराजाद्वाह्यतो वं तं तोयं मारणात्मकं   ॥०१०।  
कज्जलं निम्बनिर्यासमज्जासृग्विषसंयुतम् ।  
काकपक्षस्य लेखन्या श्मशाने वा चतुष्पथे ॥०११।  
निधापयेत् कुम्भाधस्ताद्वल्मीके वाथ निक्षिपेत् ।  
विभीतद्रुमशास्वाधो यन्त्रं सर्वारिमर्दनम् ॥०१२।  
लिखेच्चानुग्रहञ्चक्रं शुक्लपत्रे ऽथ भूर्जके ।  
लाक्षया कुङ्कुमेनाथ स्फटिकाचन्दनेन वा ॥०१३।  
भुवि भित्तौ पूर्वदले[^१] नाम मध्यमकोष्ठके ।  
खण्डे तु वारिमध्यस्थं ॐ हंसो वापि पट्टिशम्   ॥०१४।  
लक्ष्मीश्लोकं शिवादौ च राक्षसादिक्रमाल्लिखेत्   ।  
श्रीःसाममोमा सा श्रीः सानौ याज्ञे ज्ञेया नौसा   ॥०१५।  
माया लीला लाली यामा याज्ञे ज्ञेया नौसा माया   ।  
यत्र ज्ञेया वहिः शीघ्रा दिक्षुरं कलसं वहिः   ॥०१६।  
पद्मस्थं पद्मचक्रञ्च भृत्युजित् स्वर्गगन्धृतिं   ।  
शान्तीनां परमा सान्तिः सौभाग्यादिप्रदायकम्   ॥०१७।  
रुद्रे रुद्रसमाः कार्याः कोष्ठकास्तत्र ता लिखेत्   ।  
ओमाद्याह्रूम्फडन्ता च आदिवर्णमथानुतः   ॥०१८।  
विद्यावर्णक्रमेनेव सञ्ज्ञाञ्च वषडन्तिकां   ।  
    
:न्  
    
[^१]: पूर्वपदे इति ञ॥  
:प् १५१  
    
अधस्थात् प्रत्यङ्गिरैषा सर्वकामार्थसाधिका ॥०१९।  
एकाशीतिपदे सर्वामादिवर्णक्रमेण तु ।  
आदिमं यावदन्तं स्याद्वषडन्तञ्च नाम वै   ॥०२०।  
एषा प्रत्यङ्गिरा चान्या सर्वकार्यादिसाधनी ।  
निग्रहानुग्रहञ्चक्रञ्चतुःषष्टिपदैर् लिखेत् ॥०२१।  
अमृती सा च विद्या च क्रीं सः हूं नामाथ मध्यतः   ।  
फट्काराद्यां पत्रगतां त्रिह्रीङ्कारेण वेष्टयेत्   ॥०२२।  
कुम्भववद्धारिता सर्वशत्रुहृत् सर्वदायिका ।  
विषन्नश्येत् कर्णजपादक्षराद्यैश् च दण्डकैः   ॥०२३।

\{इत्य् आग्नेये महापुराणे त्वरिताज्ञानं नाम त्रयोदशाधिकत्रिशततमो ऽध्यायः  }
    