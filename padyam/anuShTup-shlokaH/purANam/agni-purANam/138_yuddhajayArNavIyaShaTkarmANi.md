+++
title = "१३८ युद्धजयार्णवीयषट्कर्माणि"

+++

\{अथाष्टत्रिंशदधिकशततमो ऽध्यायः\}

षट्कर्माणि  
    
ईश्वर उवाच  
षट्कर्माणि प्रवक्ष्यामि सर्वमन्त्रेषु तच्छृणु   ।  
आदौ साध्यं लिखेत् पूर्वं चान्ते मन्त्रसमन्वितं   ॥००१।  
पल्लवः स तु विज्ञेयो महोच्चाटकरः परः ।  
आदौ मन्त्रः ततः साध्यो मध्ये साध्यः पुनर्मनुः   ॥००२।  
योगाख्यः सम्प्रदायो ऽयङ्कुलोत्सादेषु योजयेत् ।  
आदौ मन्त्रपदन्दद्यान्मध्ये साध्यं नियोजयेत् ॥००३।  
पुनश्चान्ते लिखेन्मन्त्रं साध्यं मन्त्रपदं पुनः   ।  
:प् ८५  
    
रोधकः सम्प्रदायस्तु स्तम्भनादिषु योजयेत् ॥००४।  
अधोर्ध्वं याम्यवामे तु[^१] मध्ये साध्यन्तु योजयेत् ।  
सम्पुटः सतु विज्ञेयो वश्याकर्षेषु योजयेत् ॥००५।  
मन्त्राक्षरं यदा साध्यं प्रथितञ्चाक्षराक्षरं   ।  
प्रथमः सम्प्रदायः स्यादाकृष्टिवशकारकः   ॥००६।  
मन्त्राक्षरद्वयं लिख्य एकं साध्यक्षरं पुनः   ।  
विदर्भः सतु विज्ञेयो वश्याकाकर्षेषु योजयेत् ॥००७।  
आकर्षणाद् यत् कर्म वसन्ते चैव कारयेत् ।  
तापज्वरे तथा वश्ये स्वाहा चाकर्षणे शुभं   ॥००८।  
नमस्कारपदञ्चैव शान्तिवृद्धौ प्रयोजयेत् ।  
पौष्टिकेषु वषट्कारमाकर्षे वशकर्मणि   ॥००९।  
विद्वेषोच्चाटने मृत्यौ फट् स्यात् खण्डीकृतौ शुभे   ।  
लाभादौ मन्त्रदीक्षादौ वषट्कारस्तु सिद्धिदः   ॥०१०।  
यमो ऽसि यमाराजो ऽसि कालरूपो ऽसि धर्मराट् ।  
मयादत्तमिमं शत्रुमचिरेण निपातय ॥०११।  
निपातयामि यत्नेन निवृत्तो भव साधक ।  
संहृष्टमनसा[^२] ब्रूयाद्देशिको ऽरिप्रसूदनः   ॥०१२।  
पद्मे शुक्ले यमं प्रार्च्य होमादेतत् प्रसिद्ध्यति ।  
आत्मानम्भैरवं ध्यात्वा ततो मध्ये कुलेश्वरीं   ॥०१३।  
रात्रौ वार्तां विजानाति आत्मनश् च परस्य च ।  
    
:न्  
    
[^१]: अध ऊर्ध्वं याम्यवामे इति ख॥  
    
[^२]: संरम्भमन्सेति छ॥  
:प् ८६  
    
दुर्गे दुर्गे रक्षणीति दुर्गां प्रार्च्यारिहा भवेत्   ॥०१४।  
जप्त्वा हसक्षमलवरयुम्भैरवीं घातयेदरिं  ॥१५॥  
    
\{इत्य् आग्नेये महापुराणे युद्धजयार्णवे षट्कर्माणि नामाष्टत्रिंशदधिकशततमो ऽध्यायः ॥  }
    