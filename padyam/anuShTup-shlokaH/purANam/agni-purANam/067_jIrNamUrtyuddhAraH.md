+++
title = "०६७ जीर्णमूर्त्युद्धारः"

+++

\{अथ सप्तषष्टितमो ऽध्यायः\}

जीर्णोद्धारविधानं  
    
भगवानुवाच  
जीर्णाद्धारविधिं वक्ष्ये भूषितां स्नपयेद्गुरुः[^१]   ।  
अचलां विन्यसेद्गेहे अतिजीर्णां परित्यजेत् ॥००१।  
व्यङ्गां भग्नां च शैलाढ्यां न्यसेदन्यां च पूर्ववत्   ।  
संहारविधिना तत्र तत्त्वान् संहृत्य देशिकः ॥००२।  
सहस्रं नारसिंहेन हुत्वा तामुद्धरेद् गुरुः ।  
दारवीं दारयेद्वह्नौ शैलजां प्रक्षिपेज्जले ॥००३।  
धातुजां रत्नजां वापि अगाधे वा जले ऽम्बुधौ ।  
यानमारोप्य जीर्णाङ्गं छाद्य वस्त्रादिना नयेत्   ॥००४।  
वादित्रैः प्रक्षिपेत्तोये गुरवे दक्षिणां ददेत् ।  
यत्प्रमाणा च यद्द्रव्या तन्मानां स्थापयेद्दिने ।००५।  
कूपवापीतडागादेर्जीर्णोद्धारे महाफलं ॥००५एफ़्।  
    
\{इत्य् आदिमहापुराणे आग्नेये जीर्णोद्धारकथनं नाम सप्तषष्टितमो ऽध्यायः ॥  }
    
:न्  
    
[^१]: भूषिताञ्च यजेद् गुरुरिति घ, चिह्नितपुस्तकपाठः  
:प् १९७  
    