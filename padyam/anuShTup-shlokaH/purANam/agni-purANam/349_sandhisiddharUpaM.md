+++
title = "३४९ सन्धिसिद्धरूपं"

+++

\{अथोनपञ्चाशदधिकत्रिशततमो ऽध्यायः\}

सन्धिसिद्धरूपं  
    
स्कन्द+उवाच  
वक्ष्ये सन्धिसिद्धरूपं स्वरसन्धिमथादितः ।  
दण्डाग्रमं सागता दधीदं नदीहते मधूदकं   ॥००१।  
पितृषभः ॡकारश् च तवेदं सकलोदकं ।  
अर्धर्चो ऽयं तवल्कारः सैषा सैन्द्री तवौदनम्   ॥००२।  
खट्टौघो ऽभवदित्येवं व्यसुधीर्वस्वलङ्कृतं   ।  
पित्रर्थोपवनं दात्री नायको लावको नयः ॥००३।  
त+इह तयिहेत्यादि ते ऽत्र यो ऽत्र जले ऽकजं ।  
प्रकृतिर्नो अहो एहि अ अवेहि इ इन्द्रकं ॥००४।  
उ उत्तिष्ठ कवी एतौ वायु एतौ वने इमे ।  
अमी एते यज्ञभूते एहि देव इमन्नय ॥००५।  
वक्ष्ये सन्धिं व्यञ्जनाणां वाग्यतो ऽजेकमातृकः   ।  
षडेते तदिमे वादिवाङ्नीतिः षण्मुखादिकम्   ॥००६।  
वाङ्मनसं वग्भावादिर्वाक् श्लक्ष्णं तच्छरीरकं   ।  
तल्लु नाति तच्चरेच्च क्रुङ्ङास्ते च सुगणिह ॥००७।  
भवांश् चरन् भवांश्छात्रो भवांष्टीका  
भवांष्ठकः ।  
भवांस्तीर्थं भवांस्थेयात् भवांल्लेखा भवाञ्जयः   ॥००८।  
भवाञ्छेते भवाञ्चशेते भवाञ्शेते भवाण्डीनः   ।  
स्वम्भर्ता त्वङ्करोष्यादिः सन्धिर्ज्ञेयो विसर्गजः   ॥००९।  
:प् २४०  
    
कश्छिन्द्यात् कश् चरेत् कष्टः कष्ठः कस्थश् च कश् चलेत्   ।  
क ॥ खनेत् क ॥ करोति स्म क ,, पठेत् क ,, वा ॥०१०।  
कश्श्वशुरः कःश्वशुरः कस्सावरः कःसावरः   ।  
कः फलेत कः शयिता को ऽत्र योधः क उत्तमः   ॥०११।  
देवा एते भो इह सोदरा यान्ति भगो व्रज ।  
सुपूः सुदूरात्रिरत्र वायुर्याति पुनर्न हि ॥०१२।  
पुनरेति स यातीह एष याति क ईश्वरः ।  
ज्योतीरूपं तवच्छत्रं म्लेच्छधीश्छिद्रमच्छिदत्   ॥०१३।

\{इत्य् आग्नेये महापुराणे व्याकरणे सन्धिसिद्धरूपं नामोनपञ्चाशदधिकत्रिशततमो ऽध्यायः  }
    