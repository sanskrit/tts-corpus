+++
title = "१०१ प्रासादकृत्यप्रतिष्ठा"

+++
    
\{अथैकाधिकशततमो ऽध्यायः ॥\}

प्रासादप्रतिष्ठा  
    
ईअवर उवाच  
प्रासादस्थापनं वक्ष्ये तच्चैतन्यं स्वयोगतः[^६]   ।  
शुकनाशासमाप्तौ तु पूर्ववेद्याश् च मध्यतः   ॥००१।  
आधारशक्तितः पद्मे विन्यस्ते प्रणवेन च[^७] ।  
स्वर्णाद्ये कतमोद्द्भतं पञ्चगव्येन संयुतं ॥००२।  
मधुक्षीरयुतं कुम्भं न्यस्तरत्रादिपञ्चकं[^८]   ।  
स्रग्वस्त्रं गन्धलिप्तञ्च गन्धवत्पुष्पभूषितं[^९]   ॥००३।  
चूतादिपल्लवानाञ्च कृती कृत्यञ्च विन्यसेत्[^१०] ।  
    
:न्  
    
[^१]: नन्द्यादीन इति ख॥  
    
[^२]: कृत्ययुक्तैर् इति ज॥  
    
[^३]: शक्तितो यथा इति ग॥  
    
[^४]: भागत्रयेणेत्यादिः, जुहुयाच्छतमित्यन्तः पाठो झ॥ पुस्तके  
नास्ति । अत्र कतिपयश्लोकाधिको ऽध्यायत्रयात्मकः पाठः  
पतितोस्ति  
    
[^५]: पूर्ववद् दत्वा इति ग॥ , घ च  
    
[^६]: तच्चैतन्यञ्च योगत इति ग॥ । तच्चैतन्यस्वयोगत इति छ॥  
    
[^७]: विन्यस्ते प्रणवेन तु इति ख॥ , छ॥ , ज॥ , झ॥ च । विन्यसेत् प्रणवेन तु इति  
ग॥  
    
[^८]: मधुक्षीरयुतं न्यस्तरत्नादिपञ्चकं तत इति ग॥  
    
[^९]: गन्धवत्पुष्पधूपितमिति ग॥ , ङ॥ , छ॥ च  
    
[^१०]: वह्निकृत पद्मं विन्यसेदिति ख॥ । वह्निकूपं यवं न्यसेदिति ग॥ ।  
वह्निकूपेषु च न्यसेदिति ज॥  
:प् ३४३  
    
पूरकेण समादाय सकलीकृतविग्रहः ॥००४।  
सर्वात्मभिन्नात्मानं स्वाणुना[^१] स्वान्तमारुतः   ।  
आज्ञया बोधयेच्छम्भौ[^२] रेचकेन ततो गुरुः ॥००५।  
द्वादशान्तात्[^३] समादाय स्फुरद्वह्निकणोपमं   ।  
निक्षिपेत् कुम्भगर्भे च न्यस्ततन्त्रातिवाहिकं[^४] ॥००६।  
विग्रहन्तद्गुणानाञ्च बोधकञ्च कलादिकं ।  
क्षान्तं वागीश्वरं[^५] तत्तु ब्रातं तत्र निवेशयेत्   ॥००७।  
दश नाडीर्दश प्राणानिन्द्रियाणि त्रयोदश ।  
तदधिपांश् च संयोज्य प्रणवाद्यैः स्वनामभिः   ॥००८।  
स्वकार्यकारणत्वेन[^६] मायाकाशनियामिकाः[^७]   ।  
विद्येशान् प्रेरकान् शम्भुं व्यापिनञ्च सुसम्वरैः[^८]   ॥००९।  
अङ्गानि च[^९] विनिक्षिप्य निरुन्ध्याद्रोधमुद्रा[^१०] ।  
सुवर्णाद्युद्भवं यद्वा पुरुषं पुरुषानुगं   ॥०१०।  
पञ्चगव्यकषायाद्यैः पूर्ववत् संस्कृतन्ततः   ।  
शय्यायां कुम्भमारोप्य ध्यात्वा रुद्रमुमापतिं   ॥०११।  
    
:न्  
    
[^१]: सर्वात्मभिन्नात्मानं स्वात्मना इति ख॥ । सर्वात्माभिन्नमात्मा च  
स्थाणुनेति ज॥  
    
[^२]: बोधयेच्छक्तौ इति ख॥ , घ॥ च  
    
[^३]: द्वादशान्तमिति ग॥ , ज॥ च  
    
[^४]: न्यस्य तत्र यथाक्रममिति ग॥ । न्यस्य तत्राभिवाहिकमिति छ॥ । न्यस्य  
तत्राभिवादकमिति ज॥  
    
[^५]: वामेश्वरमिति ख॥ । बाणेश्वरमिति ङ॥  
    
[^६]: अकार्यकारणत्वे नेति ख॥ , छ॥ च  
    
[^७]: प्रयामिका इति ख॥ , छ॥ च  
    
[^८]: व्यापिनञ्च स्वशक्तित इति झ॥ । व्यापिनञ्चास्य संस्रवैर् इति ङ॥  
    
[^९]: अज्ञाने चेति घ॥ , झ॥ च । अङ्कादि चेति ङ॥  
    
[^१०]: निर्मञ्छ्य द्रोणमुद्रया इति ग॥ । निरुन्ध्याद् द्रवमुद्रया इति झ॥  
:प् ३४४  
    
तस्मिंश् च शिवमन्त्रेण व्यापकत्वेन वियसेत् ।  
सन्निधानाय होमञ्च प्रओक्षणं स्पर्शनं जपं   ॥०१२।  
सान्निध्याबोधनं[^१] सर्वम्भागत्रयविभागतः ।  
विधायैवं[^२] प्रकृत्यन्ते[^३] कुम्भे तं विनिवेशयेत्   ॥०१३।

\{इत्य् आग्नेये महापुराणे प्रासादकृत्यप्रतिष्ठा नामैकाधिकशततमो ऽध्यायः  }
    