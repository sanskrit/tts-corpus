+++
title = "२१० महादानानि"

+++

\{अथ दशाधिकद्विशततमो ऽध्यायः\}

महादानानि  
    
अग्निर् उवाच  
सर्वदानानि वक्ष्यामि महादानानि षोडश ।  
तुलापुरुष आद्यन्तु हिरण्यगर्भदानकं ॥००१।  
ब्रह्माण्डं कल्पवृक्षश् च गोसहस्रञ्च पञ्चमं   ।  
हिरण्यकामधेनुश् च हिरण्याश्वश् च सप्तमं ॥००२।  
हिरण्याश्वरथस्तद्वद्धेमहस्तिरथस् तथा ।  
पञ्चलाङ्गलकन्तद्वद्धरादानं तथैव च ॥००३।  
    
:न्  
    
[^१]: समुत्पाताद्यपापहृत् इति ङ॥ । समुत्पातादिपापहृदिति घ॥  
:प् २६१  
    
विश्वचक्रं कल्पलता सप्तसागरकं परं ।  
रत्नधेनुर्महाभूतघटः शुभदिने ऽर्पयेत् ॥००४।  
मण्डपे मण्डले दानं देवान् प्रार्च्यार्पयेद्द्विजे   ।  
मेरुदानानि पुण्यानि मेरवो दश तान् शृणु ॥००५।  
धान्यद्रोणसहस्रेण उत्तमो ऽर्धार्धतः परौ ।  
उत्तमः षोडशद्रोणः कर्तव्यो लवणाचलः   ॥००६।  
दशभारैर् गुडाद्रिः स्यादुत्तमो ऽर्धार्धतः परौ   ।  
उत्तमः पलसाहस्रैः स्वर्णमेरुस् तथा परौ ॥००७।  
दशद्रोणैस्तिलाद्रिः स्यात् पञ्चभिश् च त्रिभिः क्रमात्   ।  
कार्पासपर्वतो विंशभारैश् च दशपञ्चभिः ॥००८।  
विंशत्या घृहकुम्भानामुत्तमः स्याद् घृताचलः[^१]   ।  
दशभिः पलसाहस्रैर् उत्तमो रजताचलः ॥००९।  
अष्टभारैः शर्कराद्रिर्मध्योमन्दो ऽर्धतो ऽर्धतः   ।  
दश धेनूः प्रवक्ष्यामि या दत्त्वा भुक्तिमुक्तिभाक्   ॥०१०।  
प्रथमा गुडधेनुः स्याद् घृतधेनुस् तथापरा   ।  
तिलधेनुस्तृतोया च चतुर्थी जलधेनुका ॥०११।  
क्षीरधेनुर्मधुधेनुः शर्करादधिधेनुके ।  
रसधेनुः स्वरूपेण दशमी विधिरुच्यते ॥०१२।  
कुम्भाः स्युर्द्रवधेनूनामितरासान्तु राशयः   ।  
कृष्णाजिनञ्चतुर्हस्तं प्राग्ग्रीवं विन्यसेद्भुवि   ॥०१३।  
गोमयेनानुलिप्तायां दर्भानास्तीर्य सर्वतः ।  
    
:न्  
    
[^१]: अत्र रत्नाचलबोधकपाठः पतितः दशविधाचलविभागस्य  
प्रतिज्ञातत्वात् मत्स्यपुराणीयसप्तसप्तत्यध्याये रत्नशैलस्  
तथाष्टम इत्य् अनेन रत्नाचलस्य  
दशविधाचलान्तर्गतत्वेनोल्लेखनाच्च  
:प् २६२  
    
लघ्वैणकाजिनं तद्वद्वत्सस्य परिकल्पयेत् ॥०१४।  
प्राङ्मुखीं कल्पयेद्धेनुमुदक्पादां सवत्सकां   ।  
उत्तमा गुडधेनुः स्यात् सदा भारचतुष्टयात्   ॥०१५।  
वत्सं भारेण कुर्वीत भाराभ्यां मध्यमा स्मृता   ।  
अर्धभारेण वत्सः स्यात् कनिष्ठा भारकेण तु   ॥०१६।  
चतुर्थांशेन वत्सः स्याद् गुडवित्तानुसारतः ।  
पञ्च कृष्णलका माषस्ते सुवर्नस्तु षोडश   ॥०१७।  
पलं सुवर्णाश् चत्वारस्तुला पलशतं स्मृतं   ।  
स्याद्भारो विंशतितुला द्रोणस्तु चतुराढकः ॥०१८।  
धेनुवत्सौ गुडस्योभौ सितसूक्ष्माम्बरावृतौ ।  
शुक्तिकर्णाविक्षुपादौ शुचिमुक्ताफलेक्षणौ ॥०१९।  
सितसूत्रशिरालौ च सितकम्बलकम्वलौ ।  
ताम्रगड्डुकपृष्ठौ तौ सितचामररोमकौ ॥०२०।  
विद्रुमभ्रूयुगावेतौ नवनीतस्तनान्वितौ ।  
क्षौमपुच्छौ कांस्यदोहाविन्द्रनीलकतारकौ ॥०२१।  
सुवर्णशृङ्गाभरणौ रजतक्षुरसंयुतौ ।  
नानाफलमया दन्ता गन्धघ्राणप्रकल्पितौ ॥०२२।  
रचयित्वा यजेद्धेनुमिमैर् मन्त्रैर् द्विजोत्तम ।  
या लक्ष्मीः सर्वभूतानां या च देवेष्ववस्थिता   ॥०२३।  
धेनुरूपेण सा देवी मम शान्तिं प्रयच्छतु ।  
देहस्था या च रुद्राणी शङ्करस्य सदा प्रिया ॥०२४।  
धेनुरूपेण सा देवी मम पापं व्यपोहतु ।  
विष्णुवक्षसि या लक्ष्मीः स्वाहा या च विभावसोः   ॥०२५।  
:प् २६३  
    
चन्द्रार्कऋक्षशक्तिर्या धेनुरूपास्तु सा श्रिये ।  
चतुर्मुखस्य या लक्ष्मीर्या लक्ष्मीर्धनदस्य च   ॥०२६।  
लक्ष्मीर्या लोकपालानां स धेनुर्वरदास्तु मे ।  
स्वधा त्वं पितृमुख्यानां स्वाहा यज्ञभुजां यतः   ॥०२७।  
सर्वपापहरा धेनुस्तस्माच्छान्तिं प्रयच्छ मे ।  
एवमामन्त्रितां धेनुं ब्राह्मणाय निवेदयेत् ॥०२८।  
समानं सर्वधेनूनां विधानं चैतदेव हि ।  
सर्वयज्ञफलं प्राप्य निर्मलो भुक्तिमुक्तिभाक् ॥०२९।  
स्वर्णशृङ्गो शफै रौप्यैः सुशीला वस्त्रसंयुता   ।  
कांस्योपदोहा दातव्या क्षोरिणौ गौः सदक्षिणा   ॥०३०।  
दातास्याः स्वर्गमाप्नोति वत्सरान् सोमसम्मितान् ।  
कपिला चेत्तारयति भूयश्चासप्तमं कुलं ॥०३१।  
स्वर्णशृङ्गीं रौप्यखुरां कांस्यदोहनकान्वितां   ।  
शक्तितो दक्षिणायुक्तां दत्त्वा स्याद्भुक्तिमुक्तिभाक्   ॥०३२।  
सवत्सरोमतुल्यानि युगान्युभयतोमुखीं ।  
दत्त्वा स्वर्गमवाप्नोति पूर्वेण विधिना ददेत् ॥०३३।  
आसन्नमृत्युना देया सवत्सा गौस्तु पूर्ववत् ।  
यमद्वारे महावीरे तप्ता वैतरणी[^१] नदी ॥०३४।  
तान्तर्तुञ्च ददाम्येनां[^२] कृष्णां वैतरणीञ्च गां   ।  
    
\{इत्य् आग्नेये महापुराणे महादानानि नाम दशाधिकद्विशततमो ऽध्यायः ॥  }
    
:न्  
    
[^१]: कृष्णा वैतरणी इति ज॥ , झ॥ , ट॥ च  
    
[^२]: तान्तर्तुं वै ददाम्येनामिति छ॥  
:प् २६४  
    