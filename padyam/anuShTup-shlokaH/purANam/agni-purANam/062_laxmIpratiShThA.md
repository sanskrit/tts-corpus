+++
title = "०६२ लक्ष्मीप्रतिष्ठा"

+++

\{अथ द्विषष्टितमो ऽध्यायः\}

लक्ष्मीप्रतिष्ठाविधिः  
    
भगवानुवाच  
समुदायेन देवादेः प्रतिष्ठां प्रवदामि ते ।  
लक्ष्म्याः प्रतिष्ठा प्रथमं तथा देवीगणस्य च   ॥००१।  
पूर्ववत् सकलं कुर्यान्मण्डपस्नपनादिकं[^१] ।  
भद्रपीठे श्रियं न्यस्य स्थापयेदष्ट वै घटान्[^२]   ॥००२।  
घृतेनाभ्यज्य मूलेन स्नपयेत् पञ्चगव्यकैः ।  
हिरण्यवर्णा हरिणी नेत्रे चोन्मीलयेच्छ्रियाः ॥००३।  
    
:न्  
    
[^१]: मण्डलस्नपनादिकमिति ङ, चिह्नितपुस्तकपाठः  
    
[^२]: स्थापयेद्वरुणे घटानिति घ, ङ, चिह्नितपुस्तकपाठः  
:प् १८२  
    
तन्म आवह[^१] इत्य् एवं प्रदद्यान्मधुरत्रयम् ।  
अश्वपूर्वेति पूर्वेण तां कुम्भेनाभिषेचयेत्[^२] ॥००४।  
कामोस्मितेति याम्येन पश्चिमेनाभिषेचयेत् ।  
चन्द्रं प्रभासामुच्चार्यादित्यवर्णेति चोत्तरात् ॥००५।  
उपैतु मेति चाग्नेयात् क्षुत्पिपासेति नैरृतात् ।  
गन्धद्वारेति वायव्यां मनसः काममाकृतिम् ॥००६।  
ईशानकलशेनैव शिरः सौवर्णकर्दमात् ।  
एकाशीतिघटैः स्नानं मन्त्रेणापः सृजन् क्षितिम्[^३]   ॥००७।  
आर्द्रां पुष्करिणीं गन्धैर् आर्द्रामित्यादिपुष्पकैः   ।  
तन्मयावह मन्त्रेण य आनन्द ऋचाखिलं[^४] ॥००८।  
शायन्तीयेन शय्यायां श्रीसूक्तेन च सन्निधिम् ।  
लक्ष्मीवीजेन चिच्छक्तिं विन्यस्याभ्यर्चयेत् पुनः ॥००९।  
श्रीसूक्तेन मण्डपेथ कुण्डेष्वब्जानि होमयेत्   ।  
करवीराणि वा हुत्वा सहस्रं शतमेव वा ॥०१०।  
गृहोपकरणान्तादि श्रीसूक्तेनैव चार्पयेत् ।  
ततः प्रासादसंस्कारं सर्वं कृत्वा तु पूर्ववत्   ॥०११।  
मन्त्रेण पिण्डिकां कृत्वा प्रतिष्ठानं ततः श्रियः[^५]   ।  
श्रीसूक्तेन च सान्निध्यं पूर्ववत् प्रत्यृचं जपेत्[^६]   ॥०१२।  
चिच्छक्तिं बोधयित्वा तु मालात् सान्निध्यकं चरेत् ।  
    
:न्  
    
[^१]: अस्मिन्नावह इति ख, चिह्नितपुस्तकपाठः  
    
[^२]: अश्वमूर्धेति मन्त्रेण तां कुम्भेभिनिवेशयेदिति ङ,  
चिह्नितपुस्तकपाठः  
    
[^३]: मन्त्रेण चासृजत् क्षितिमिति ख, चिह्नतपुस्तकपाठः  
    
[^४]: य आनन्देति वाससमिति ङ, चिह्नितपुस्तकपाठः  
    
[^५]: मन्त्रेण पिण्डिकां कृत्वा प्रतिमां स्थापयन् श्रिय इति ङ,  
चिह्न्तपुस्तकपाठः  
    
[^६]: प्रत्यृचं यजेदिति ङ, चिह्नितपुस्तकपाठः  
:प् १८३  
    
भूस्वर्णवस्त्रगोन्नादि[^१] गुरवे ब्रह्मणेर्पयेत् ।०१३।  
एवं देव्यो ऽखिलाः स्थाप्यावाह्य स्वर्गादि भावयेत्   ॥०१३एफ़्।

\{इत्य् आदिमहापुराणे आग्नेये लक्ष्मीस्थापनं नाम द्विषष्टितमो ऽध्यायः  }
    