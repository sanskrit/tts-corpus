+++
title = "०५४ व्यक्ताव्यक्तलिङ्गलक्षणम्"

+++

\{अथ चतुःपञ्चाशत्तमोध्यायः\}

लिङ्गमानादिकथनं  
    
भगवानुवाच  
वक्ष्याम्यन्यप्रकारेण[^१] लिङ्गमानादिकं शृणु   ।  
वक्ष्ये लवणजं लिङ्गं घृतजं बुद्धिवर्धनम्   ॥००१।  
भूतये वस्त्रलिङ्गन्तु लिङ्गन्तात्कालिकं विदुः ।  
पक्वापक्वं मृण्मयं स्यादपक्वात् पक्वजं वरं   ॥००२।  
ततो दारुमयं पुण्यं दारुजात् शैलजं वरं ।  
शैलाद्वरं तु मुक्ताजं ततो लौहं सुवर्णजं ॥००३।  
राजतं कीर्तितं ताम्रं पैत्तलं भुक्तिमुक्तिदं   ।  
रङ्गजं [^२] रसलिङ्गञ्च भुक्तिमुक्तिप्रदं वरं ॥००४।  
रसजं रसलोहादिरत्नगर्भन्तु वर्धयेत् ।  
मानादि नेष्टं सिद्धादि स्थापितेथ स्वयम्भुवि ॥००५।  
वामे च स्वेच्छया तेषां पीठप्रासादकल्पना ।  
पूजयेत् सूर्यविम्बस्थं दर्पणे प्रतिविम्बितं ॥००६।  
पूज्ये हरस्तु सर्वत्र लिङ्गे पूर्णार्चनं भवेत् ।  
हस्तोत्तरविधं शैलं[^३] दारुजं तद्वदेव हि ॥००७।  
    
:न्  
    
[^१]: प्रवक्ष्ये ऽहं प्रकारेणेति ग। चिह्नितपुस्तकपाठः  
    
[^२]: रत्नजमिति ख, चिह्नितपुस्तकपाठः  
    
[^३]: हस्ते तु विविधं शैलमिति ग। चिह्नितपुस्तकपाठः  
:प् १५२  
    
चलमङ्गुलमानेन द्वारगर्भकरैः स्थितम्[^१] ।  
अङ्गुलाद् गृहलिङ्गं स्याद्यावत् पञ्चशाङ्गुलं   ॥००८।  
द्वारमानात् त्रिसङ्ख्याकं नवधा गर्भमानतः   ।  
नवधा गर्भमानेन लिङ्गन्धाम्नि च पूजयेत् ॥००९।  
एवं लिङ्गानि षट्त्रिंशत् ज्ञेयानि ज्येष्ठमानतः   ।  
मध्यमानेन षट्त्रिंशत् षट्त्रिंशदधमेन च   ॥०१०।  
इत्थमैक्येन लिङ्गानां शतमष्टोत्तरं भवेत् ।  
एकाङ्गुलादिपञ्चान्तं कन्यसञ्चलमुच्यते ॥०११।  
षद्वादिदशपर्यन्तञ्चलं लिङ्गञ्च मध्यमं ।  
एकादशाङ्गुलादि स्यात् ज्येष्ठं पञ्चदशान्तकम्   ॥०१२।  
षडङ्गुलं महारत्नै रत्नैर् अन्यैर् नवाङ्गुलम् ।  
रविभिर्हेमभारोत्थं लिङ्गं शेषैस्त्रिपञ्चभिः   ॥०१३।  
षोडशांशे च वेदांशे युगं लुप्त्वोर्ध्वदेशतः   ।  
द्वात्रिंशत्षोडशांशांश् च[^२] कोणयोस्तु विलोपयेत्   ॥०१४।  
चतुर्निवेशनात् कण्ठो विंशतिस्त्रियुगैस् तथा[^३] ।  
पार्श्वाभ्यां तु विलुप्ताभ्यां चललिङ्गं भवेद्वरं[^४]   ॥०१५।  
धाम्नो युगर्तुनागांशैर् द्वारं हीनादितः क्रमात्   ।  
लिङ्गद्वारोच्छ्रयादर्वाग् भवेत् पादोनतः क्रमात् ॥०१६।  
गर्भार्धेनाधमं लिङ्गं भूतांशैः स्यात् त्रिभिर्वरं   ।  
तयोर्मध्ये च सूत्राणि सप्त सम्पातयेत् समं ॥०१७।  
    
:न्  
    
[^१]: वनमङ्गुलमानेन द्वारगर्भकरे स्थितमिति ग,  
चिह्नितपुस्तकपाठः  
    
[^२]: द्वात्रिंशत्षोडशार्धञ्चेति ग, घ, ङ,  
चिह्नितपुस्तकत्रयपाठः  
    
[^३]: विंशतिस्त्रिगुणैस्तथेति घ, चिह्नितपुसुतकपाठः  
    
[^४]: वनलिङ्गं भवेद्वरमिति ग, घ, चिह्नितपुस्तकपाठः । चललिङ्गं  
भवेद् ध्रुवमिति ख, चिह्नितपुस्तकपाठः  
:प् १५३  
    
एवं स्युर्नव सूत्राणि भूतसूत्रैश् च मध्यमं ।  
द्व्यन्तरो वामवामञ्च[^१] लिङ्गानां दीर्घता नव   ॥०१८।  
हस्ताद्विवर्धते हस्तो यावत्स्युर् नव पाणयः ।  
हीनमध्योत्तमं लिङ्गं त्रिविधं त्रिविधात्मकम्   ॥०१९।  
एकैकलिङ्गमध्येषु त्रीणि त्रीणि च पादशः ।  
लिङ्गानि घटयेद्धीमान् षट्सु चाष्टोत्तरेषु च   ॥०२०।  
स्थिरदीर्घप्रमेयात्तु द्वारगर्भकरात्मिका ।  
भागेशञ्चाप्यमीशञ्च देवेज्यन्तुल्यसञ्ज्ञितं ॥०२१।  
चत्वारि लिङ्गरूपाणि विष्कम्भेण तु लक्षयेत् ।  
दीर्घमायान्वितं कृत्वा लिङ्गं कुर्यात् त्रिरूपकं   ॥०२२।  
चतुरष्टाष्टवृत्तञ्च तत्त्वत्रयगुणात्मकं   ।  
लिङ्गानामीप्सितं दैर्घ्यं तेन कृत्वाङ्गुलानि वै   ॥०२३।  
ध्वजाद्यायैः सुरैर् भूतैः शिखिभिर्वा हरेत् कृतिं   ।  
तान्यङ्गुलानि यच्छेषं लक्षयेच्च शुभाशुभं   ॥०२४।  
ध्वजाद्या ध्वजसिंहेभवृषाः ज्येष्ठाः परे शुभाः   ।  
स्वरेषु षड्जगान्धारपञ्चमाः शुभदायकाः   ॥०२५।  
भूतेषु च शुभा भूः स्यादग्निष्वाहवनीयकः   ।  
उक्तायामस्य चार्धांशे नागांशैर् भाजिते क्रमात्   ॥०२६।  
रसभूतांशषष्ठांशत्र्यंशाधिकशरैर् भवेत्   ।  
आढ्यानाढ्यसुरेज्यार्कतुल्यानाञ्चतुरस्रता ॥०२७।  
पञ्चमं वर्धमानाख्यं व्यासान्नाहप्रवृद्धितः   ।  
द्विधा भेदा बहून्यत्र वक्ष्यन्ते विश्वकर्मतः ॥०२८।  
आढ्यादीनां त्रिधा स्थौल्याद्यवधूतं तदष्टधा[^२]   ।  
    
:न्  
    
[^१]: अन्तरे वामवामे चेति ङ, चिह्नितपुस्तकपाठः  
    
[^२]: स्थौल्याद् यववृद्ध्या तदष्टधा इति ख,  
चिह्नितपुस्तकपाठः  
:प् १५४  
    
त्रिधा हस्ताज्जिनाख्यञ्च युक्तं सर्वसमेन च[^१] ॥०२९।  
पञ्चविंशतिलिङ्गानि नाद्ये[^२] देवार्चिते तथा ।  
पञ्चसप्तभिरेकत्वाज्जिनैर् भक्तैर् भवन्ति हि ॥०३०।  
चतुर्दशसहस्राणि चतुर्दशशतानि च ।  
एवमष्टाङ्गुलविस्तारो[^३] नवैककरगर्भतः ॥०३१।  
तेषां कोणार्धकोणस्थैश्चिन्त्यात् कोणानि[^४] सूत्रकैः   ।  
विस्तारं मध्यमः कृत्वा स्थाप्यं वा मध्यतस्त्रयं   ॥०३२।  
विभागादूर्ध्वमष्टास्रो[^५] द्व्यष्टास्रः  
स्याच्छिवांशकः ।  
पादाज्जान्वन्तको ब्रह्मा नाभ्यन्तो विष्णुरित्यतः   ॥०३३।  
मूर्ध्वान्तो भूतभागेशो व्यक्ते ऽव्यक्ते च तद्वति ।  
पञ्चलिङ्गव्यवस्थायां शिरो वर्तुलमुच्यते ॥०३४।  
छत्राभं कुक्कुटाभं वा बालेन्दुप्रतिमाकृतिः[^६]   ।  
एकैकस्य चतुर्भेदैः[^७] काम्यभेदात् फलं वदे ॥०३५।  
लिङ्गमस्तकविस्तारं वसुभक्तन्तु कारयेत् ।  
आद्यभागं चतुर्धा तु[^८] विस्तारोच्छ्रायतो भजेत् ॥०३६।  
चत्वारि तत्र सूत्राणि[^९] भागभागानुपातनात् ।  
    
:न्  
    
[^१]: पूजयेत् सर्वमेव चेति ङ, चिह्नितपुस्तकपाठः  
    
[^२]: नाढ्ये देवार्चित इति ख, ग, चिह्नितपुस्तकपाठः  
    
[^३]: एवमष्टाङ्गुअलविन्यास इति ग, घ, चिह्नितपुस्तकपाठः  
    
[^४]: छिन्द्यात् कोणानीति ख, चिह्नितपुस्तकपाठः । छिन्द्यात् कोषाणि  
इति ङ, चिह्नितपुस्तकपाठः  
    
[^५]: द्विभागादूर्धवमष्टास्र इति ख, ङ,  
चिह्नितपुस्तकपाठः  
    
[^६]: बालेन्दुत्रपुषाकृतिरिति ख, ग, घ, चिह्नितपुस्तकपाठः  
    
[^७]: चतुर्भागैर् इति ख, चिह्नितपुस्तकपाठः  
    
[^८]: अन्त्यभागमिति ग, घ, चिह्नितपुस्तकपाठः  
    
[^९]: चत्वारि तत्र छत्राणि इति ग, घ, ङ,  
चिह्नितपुस्तकचतुष्ट्यपाठः  
:प् १५५  
    
पुण्डरीकन्तु भागेन विशालाख्यं विलोपनात् ॥०३७।  
त्रिशातनात्तु श्रीवत्सं शत्रुकृद्वेदलोपनात् ।  
शिरः सर्वसमे श्रेष्ठं कुक्कुटाभं सुराह्वये[^१]   ॥०३८।  
चतुर्भागात्मके लिङ्गेत्रपुषं द्वयलोपनात् ।  
अनाद्यस्य शिरः प्रोक्तमर्धचन्द्रं शिरः शृणु   ॥०३९।  
अंशात् प्रान्ते युगांशैश् च त्वेकाहान्यामृताक्षकं[^२]   ।  
पूर्णबालेन्दुकुमुदं द्वित्रिवेदक्षयात् क्रमात् ॥०४०।  
चतुस्त्रिरेकवदनं मुखलिङ्गमतः शृणु ।  
पूजाभागं प्रकर्तव्यं मूर्त्यग्निपदकल्पितं[^३]   ॥०४१।  
अर्कांशं पूर्ववत् त्यक्त्वा षट् स्थानानि विवर्तयत्   ।  
शिरोन्नतिः प्रकर्तव्या ललाटं नासिका ततः ॥०४२।  
वदनं चिवुकं ग्रीवा युगभागैर् भुजाक्षिभिः   ।  
कराभ्यां मुकुलीकृत्य[^४] प्रतिमायाः प्रमाणतः   ॥०४३।  
मुखं प्रति समः कार्यो विस्तारादष्टमांशतः   ।  
चतुर्मुखं मया प्रोक्तं त्रिमुखञ्चोच्यते शृणु   ॥०४४।  
कर्णपादाधिकास्तस्य ललाटादीनि निर्दिशेत् ।  
भुजौ चतुर्भिर्भागैस्तु कर्तव्यौ पश्चिमोर्जितं ॥०४५।  
विस्तरादष्टमांशेन मुखानां प्रतिनिर्गमः   ।  
एकवक्त्रं तथा कार्यं पूर्वस्यां सौम्यलोचनं   ॥०४६।  
ललाटनासिकावक्त्रग्रीवायाञ्च विवर्तयेत् ।  
    
:न्  
    
[^१]: कुक्कुटाण्डं सुधाद्वये इति ख, चिह्नितपुस्तकपाठः  
    
[^२]: द्वैकहान्या सुताह्वयमिति ख, चिह्नितपुस्तकपाठः  
    
[^३]: ऋत्वग्निपदकल्पितमिति ख, चिह्नितपुस्तकपाठः, मुखभागं  
प्रकर्तव्यं मूलाग्निपदकल्पितमिति ङ, चिह्नितपुस्तकपाठः  
    
[^४]: कर्णाभ्यां कुण्डलीकृत्वेति ग, चिह्नितपुस्तकपाठः  
:प् १५६  
    
भुजाच्च पञ्चमांशेन[^१] भुजहीनं विवर्तयेत् ॥०४७।  
विस्तारस्य षडंशेन मुखैर् निर्गमनं हितं ।  
सर्वेषां मुखलिङ्गानां त्रपुषं वाथ कुक्कुटं   ॥०४८।

\{इत्य् आदिमहापुराणे आग्नेये व्यक्ताव्यक्तलक्षणं नाम चतुःपञ्चाशत्तमो ऽध्यायः  }
    