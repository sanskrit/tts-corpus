+++
title = "२६० सामविधानं"

+++

\{अथ षष्ठ्यधिकद्विशततमो ऽध्यायः\}

सामविधानं  
    
पुष्कर उवाच  
युजुर्विधानङ्कथितं वक्ष्ये साम्नां विधानकं   ।  
संहितां वैष्णवीञ्जप्त्वा हुत्वा स्यात् सर्वकामभाक्   ॥००१।  
संहिताञ्छान्दसीं साधु जप्त्वा प्रीणाति शङ्करं   ।  
स्कन्दीं पैत्र्यां संहिताञ्च जप्त्वा स्यात्तु प्रसादवान्   ॥००२।  
    
:न्  
    
[^१]: भागत इति क॥ , ग॥ , छ॥ , ञ॥ च  
    
[^२]: प्रवादीशं सोपदितीति ख॥ , छ॥ च  
    
[^३]: सर्वशान्तिकरन्तथेति घ॥ , ञ॥ च  
:प् ४५५  
    
यत इन्द्र भजामहे हिंसादोषविनाशनं ।  
अवकीर्णी मुच्यते च अग्निस्तिग्मेति वै जपन् ॥००३।  
सर्वपापहरं ज्ञेयं परितोयञ्च तासु च[^१] ।  
अविक्रेयञ्च विक्रीय जपेद्घृतवतीति च ॥००४।  
अयानो देव सवितुर्ज्ञेयन्दुःस्वप्ननाशनं ।  
अबोध्यग्निरितिमन्त्रेण घृतं राम यथाविधि ॥००५।  
अभ्युक्ष्य घृतशेषेण मेखलाबन्ध इष्यते ।  
स्त्रीणां यासान्तु गर्भाणि पतन्ति भृगुसत्तम   ॥००६।  
मणिं जातस्य बालस्य वध्नीयात्तदनन्तरं ।  
सोमं राजानमेतेन व्याधिभिर्विप्रमुच्यते ॥००७।  
सर्पसाम प्रयुञ्जीनो नाप्नुयात् सर्पजम्भयं ।  
माद्य त्वा वाद्यतेत्येतद्धुत्वा विप्रः सहस्रशः   ॥००८।  
शतावरिमणिबद्ध्वा नाप्नुयाच्छस्त्रतो भयं ।  
दीर्घतमसोर्क इति हुत्त्वान्नं प्राप्नुयाद्बहु ॥००९।  
स्वमध्यायन्तीति जपन्न म्रियेत पिपासया[^२] ।  
त्वमिमा ओषधी ह्य् एतज्जप्त्वा व्याधिं न वाप्नुयात्   ॥०१०।  
पथि देवव्रतञ्जप्त्वा भयेभ्यो विप्रमुच्यते ।  
यदिन्द्रो मुनये त्वेति हुतं सौभाग्यवर्धनं ॥०११।  
भगो न चित्र इत्य् एवं नेत्रयो रञ्जनं हितं ।  
सौभाग्यवर्धनं राम नात्र कार्य विचारणा ॥०१२।  
जपेन्द्रेति वर्गञ्च तथा सौन्भाग्यवर्धनं ।  
    
:न्  
    
[^१]: परितोयं युतायुतमिति ज॥ , ट॥ च  
    
[^२]: पिपासित इति घ॥ , ञ॥ च  
:प् ४५६  
    
परि प्रिया हि वः कारिः[^१] काम्यां संश्रावयेत् स्त्रियं   ॥०१३।  
सा तङ्कामयते राम नात्र कार्या विचारणा ।  
रथन्तरं वामदेव्यं ब्रह्मवर्चसवर्धनं ॥०१४।  
प्राशयेद्बालकं नित्यं वचाचूर्णं घृतप्लुतं   ।  
इन्द्रमिद्गाथिनं जप्त्वा भवेच्छ्रुतिधरस्त्वसौ ॥०१५।  
हुत्वा रथन्तरञ्जप्त्वा पुत्रमाप्नोत्यसंशयं ।  
मयि श्रीरिति मन्त्रोयं जप्तव्यः श्रीविवर्धनः   ॥०१६।  
वैरूप्यस्याष्टकं नित्यं प्रयुञ्जानः श्रियं लभेत्   ।  
सप्ताष्टकं प्रयुञ्जानः सर्वान् कामानवाप्नुयात्   ॥०१७।  
गव्येषुणेति यो नित्यं सायं प्रातरतन्त्रितः ।  
उपस्थानं गवां कुर्यात्तस्य स्युस्ताः सदा गृहे   ॥०१८।  
घृताक्तन्तु यवद्रोणं वात आवातु भेषजं ।  
अनेन विधिवत् सर्वां मायां व्यपोहति ॥०१९।  
प्रदेवो दासेन तिलान् हुत्वा कार्मणकृन्तनं ।  
अभि त्वा पूर्वपीतये वषट्कारसमन्वितं ॥०२०।  
वासकेध्मसहस्रन्तु हुतं युद्धे जयप्रदं ।  
हस्त्यश्वपुरुषान् कुर्याद्बुधः पिष्टमयान् शुभान्   ॥०२१।  
परकीयानथोद्देश्य प्रधानपुरुषांस् तथा ।  
सुस्विन्नान् पिष्टकवरान् क्षुरेणोत् कृत्य भागशः   ॥०२२।  
अभि त्वा शूर णोनुमो मन्त्रेणानेन मन्त्रवित् ।  
कृत्वा सर्षपतैलाक्तान् क्रोधेन[^२] जुहुयात्ततः ॥०२३।  
    
:न्  
    
[^१]: परिप्रियादेव कारिरिति ख॥ , छ॥ च । परिप्रियादेव कविरिति घ॥ , ञ॥ च  
    
[^२]: मन्त्रेणेति ख॥ , छ॥ , ज॥ च  
:प् ४५७  
    
एतत् कृत्वा बुधः कर्म सङ्ग्रामे जयमाप्नुयात् ।  
गारुडं वामदेव्यञ्च रथन्तरवृहद्रथौ ॥०२४।  
सर्वपापप्रशमनाः कथिताः संशयं विना  ॥२५॥  
    
\{इत्य् आग्नेये महापुराणे सामविधानं नाम षष्ट्यधिकद्विशततमो ऽध्यायः ॥  }
    