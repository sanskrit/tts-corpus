+++
title = "१२५ युद्धजयार्णवीयनानाचक्राणि"

+++

\{अथ पञ्चविंशत्यधिकशततमो ऽध्यायः\}

युद्धजयार्णवीयनानाचक्राणि  
    
ईश्वर उवाच  
ॐ ह्रीं कर्णमोटानि बहुरूपे बहुदंष्ट्रे ह्रूं  
    
:न्  
    
[^१]: नाडीमूले इति ख॥  
    
[^२]: तत्र वीजं जीवनायेति ख॥ , छ॥ च । तत्र जीवं जीवलोक इति  
ङ  
    
[^३]: तस्मिन्नस्ते इति घ॥  
:प् ४८

फट्[^१] ॐ हः ॐ ग्रस ग्रस कृन्त कृन्त छक छक छक  
ह्रूं फट्[^२] नमः  
पठ्यमानो ह्य् अयं मन्त्रः क्रुद्धः संरक्तलोचनः   ।  
मारणे पातने वापि मोहनोच्चाटने भवेत् ॥००१।  
कर्णमोटी महाविद्या सर्ववर्णेषु रक्षिका ।  
    
नानाविद्या  
पञ्चोदयं प्रवक्ष्यामि स्वरोदयसमश्रितं ॥००२।  
नाभिहृद्यन्तरं यावत्तावच्चरति मारुतः ।  
उच्चाटयेद्रणादौ तु कर्णाक्षीणि प्रभेदयेत् ॥००३।  
करोति साधकः क्रुद्धो जपहोमपरायणः ।  
हृदयात्पायुकं कण्ठं ज्वरदाहारिमारणे[^३]   ॥००४।  
कण्ठोद्भवो रसो वायुः शान्तिकं पौष्टिकं रसं   ।  
दिव्यं स्तम्भं समाकर्षं गन्धो नासान्तिको भ्रुवः   ॥००५।  
गन्धलीनं मनः कृत्वा स्तम्भयेन्नात्र संशयः   ।  
स्तम्भनं कीलनाद्यञ्च करोत्येव हि साधकः ॥००६।  
चण्डघण्टा कराली च सुमुखी दुर्मुखी तथा   ।  
रेवती प्रथमा घोरा वायुचक्रेषु ता यजेत् ॥००७।  
उच्चाटकारिका देव्यः स्थितास्तेजसि संस्थिताः ।  
सौम्या च भीषणी देवी जया च विजया तथा ॥००८।  
अजिता चापराजिता महाकोटी च रौद्रया ।  
शुष्ककाया प्राणहरा रसचक्रे स्थिता अमूः ॥००९।  
    
:न्  
    
१,२ ॐ हुं फडिति ख॥  
    
[^३]: ज्वरदाहनिवारणे इति घ॥  
:प् ४९  
    
विरूपाक्षी परा दिव्यास् तथा चाकाशमातरः   ।  
संहारी जातहारी च दंष्ट्राला शुष्करेवती   ॥०१०।  
पिपीलिका पुष्टिहरा महापुष्टिप्रवर्धना ।  
भद्रकाली सुभद्रा च हद्रभीमा सुभद्रिका ॥०११।  
स्थिरा च निष्ठुरा दिव्या निष्कम्पा गदिनी तथा   ।  
द्वात्रिंशन्मातरश् चक्रे अष्टाष्टक्रमशः स्थिताः   ॥०१२।  
एक एव रविश् चन्द्र एकश् चैकैकशक्तिका ।  
भूतभेदेन तीर्थानि[^१] यथा तोयं महीतले ॥०१३।  
प्राण एको मण्डलैश् च भिद्यते भूतपञ्जरे ।  
वामदक्षिणयोगेन दशधा सम्प्रवर्तते ॥०१४।  
विन्दुमुण्डविचित्रञ्च तत्त्ववस्त्रेण वेष्टितं ।  
ब्रह्माण्डेन[^२] कपालेन पिवेत परमामृतं ॥०१५।  
पञ्चवर्गबलाद्युद्धे जयो भवति तच्छृणु ।  
अ+आकचटतपयाः श आस्यो वर्ग ईरितः ॥०१६।  
इ+ईखछठथफराः षो वर्गश् च द्वितीयकः   ।  
उ+ऊगजडदबलाः सो वर्गश् च तृतीयकः ॥०१७।  
ए+ऐघझढधभवाः सो वर्गश् च चतुर्थकः ।  
ओ औ अं अः ङञणना मो वर्गः पञ्चमो भवेत्   ॥०१८।  
वर्णाश्चाभ्युदये नॄणां चत्वारिंशच्च पञ्च च   ।  
बालः कुमारो युवा स्याद्वृद्धो मृत्युश् च नामतः   ॥०२०।  
    
:न्  
    
[^१]: भूतभेदेन भिन्नानि इति ङ।। तानि भेदेन भिन्नानि इति घ॥  
    
[^२]: ब्रह्मदण्डे इति ङ॥  
:प् ५०  
    
आत्मपीदा शोषकः स्यादुदासीनश् च कालकः   ।  
कृत्तिका प्रतिपद्भौम आत्मनो लाभदः स्मृतः   ॥०२०।  
षष्ठी भौमो मघा पीडा आर्द्रा चैकादशी कुजः   ।  
मृत्युर्मघा द्वितीया ज्ञो लाभश्चार्द्रा च सप्तमी   ॥०२१।  
बुधे हानिर्भरणी ज्ञः श्रवणं काल ईदृशः   ।  
जीवो लाभाय च भवेत्तृतीया पूर्वफल्गुनी ॥०२२।  
जीवो ऽष्टमी[^१] धनिष्ठार्द्रा जीवो ऽश्लेषा त्रयोदशी   ।  
मृत्यौ शुक्रश् चतुर्थी स्यात् पूर्वभाद्रपदा श्रिये   ॥०२३।  
पूर्वाषाढा च नवमी शुक्रः पीडाकरो भवेत्   ।  
भरणी भूतजा शुक्रो यमदण्डो हि हानिकृत् ॥०२४।  
कृत्तिकां पञ्चमी मन्दो लाभाय तिथिरीरिता ।  
अश्लेषा दशमी मन्दो योगः पीडाकरो भवेत्[^२]   ॥०२५।  
मघा शनिः पूर्णिमा च योगो भृत्युकरः स्मृतः   ।  
    
तिथियोगः  
पूर्वोत्तराग्निनैरृत्यदक्षिणानिलचन्द्रमाः[^३]   ॥०२६।  
ब्रह्माद्याः स्युर्दृष्टयः स्युः[^४]  
प्रतिपन्नवमीमुखाः ।  
राशिभिः सहिता दृष्टा ग्रहाद्याः सिद्धये स्मृताः   ॥०२७।  
मेषाद्याश् चतुरः कुम्भा जयः पूर्णे ऽन्यथा मृतिः   ।  
सूर्यादिरिक्ता पूर्णा च क्रमादेवम्प्रदापयेत् ॥०२८।  
    
:न्  
    
[^१]: जीवे ऽष्टमीति ख॥  
    
[^२]: भरणीत्यादिः, पीडाकरो भवेत्यन्तः पाठः छ॥ पुस्तके  
नास्ति  
    
[^३]: दक्षाग्न्यनिलचन्द्रमा इति घ॥  
    
[^४]: ब्रह्माद्याः स्युस्त्रिदृष्टाः स्युरिति ख॥  
:प् ५१  
    
रणे सूर्ये फलं नास्ति सोमे भङ्गः प्रशाम्यति   ।  
कुजेन कलहं विद्याद्बुधः कामाय वै गुरुः ॥०२९।  
जयाय मनसे[^१] शुक्रो मन्दे भङ्गो रणे भवेत् ।  
देयानि पिङ्गलाचक्रे सूर्यगानि च भानि हि ॥०३०।  
मुखे नेत्रे ललाटे ऽथ शिरोहस्तोरुपादके ।  
पादे मृतिस्त्रिऋक्षे स्यान्त्रीणि पक्षे ऽर्थनाशनम्   ॥०३१।  
मुखस्थे च भवेत्यौडा शिरस्थे कार्यनाशनम् ।  
कुक्षिस्थिते फलं स्याच्च राहुचक्रं वदाम्यहम् ॥०३२।  
इन्द्राच्च नैरृतङ्गच्छेत्रैरृतात्सोममेव च ।  
सोमाद्धुताशनं वह्नेराप्यमाप्याच्छिवालयं ॥०३३।  
रुद्राद्यमं यमाद्वायुं वायोश् चन्द्रं व्रजेत् पुनः   ।  
भुङ्क्ते चतस्रो नाड्यस्तु राहुपृष्टे जयो रणे ॥०३४।  
अग्रतो मृत्युमाप्नोति तिथिराहुं वदामि ते ।  
आग्नेयादिशिवान्तं च पूर्णिमामादितः प्रिये ॥०३५।  
पूर्वे कृष्णाष्टमीं यावत् राहुदृष्टौ भयो भवेत्   ।  
ऐशान्याग्नेयनैरृत्यवायव्ये फणिराहुकः ॥०३६।  
मेषाद्या दिशि पूर्वादौ यत्रादित्यो ऽग्रतो मृतिः   ।  
तृतीया कृष्णपक्षे तु सप्तमी दशमी तथा   ॥०३७।  
चतुर्दशी तथा शुक्रे चतुर्थ्येकादशी तिथिः ।  
पञ्चदशी विष्टयस्युः पूर्णिमाग्नेयवायवे   ॥०३८।  
अकचटतपयशा वर्गाः सूर्यादयो ग्रहाः ।  
    
:न्  
    
[^१]: मणये इति ख॥ , ङ॥ च  
:प् ५२  
    
गृध्रोलुकश्येनकाश् च पिङ्गलः कौशिकः क्रमात्   ॥०३९।  
साससश् च मयूरश् च गोरङ्कुः पक्षिणः स्मृताः   ।  
आदौ साध्यो हुतो मन्त्र[^१] उच्चाटे पल्लवः स्मृतः   ॥०४०।  
वश्ये ज्वरे तथाकर्षे प्रयोगः सिद्धिकारकः ।  
शान्तो प्रीतो नमस्कारो वौषट् पुष्टो वशादिषु   ॥०४१।  
हुं मृत्यौ[^२] प्रीतिसन्नाशे विद्वेषोच्चाटने च फट्   ।  
वषट् सुते च दीप्त्यादौ[^३] मन्त्राणां जातयश् च षट्   ॥०४२।  
ओषधीः सम्प्रवक्ष्यामि महारक्षाविधायिनीः   ।  
महाकाली तथा चण्डी वाराही चेश्वरी तथा   ॥०४३।  
सुदर्शना तथेन्द्राणी गात्रस्था रक्षयन्ति तम् ।  
बला चातिबला भीरुर्मुसली सहदेव्यपि ॥०४४।  
जाती च मल्लिका यूथौ गारुडी भृङ्गराजकः   ।  
चक्ररूपा महोषध्यो धारिता विजयादिदाः ॥०४५।  
ग्रहणे च महादेवि उद्धृताः शुभदायिकाः   ।  
मृदा तु कुञ्जरङ्कृत्वा सर्वलक्षणलक्षितम्   ॥०४६।  
तस्य पादतले कृत्वा स्तम्भयेच्छत्रुमात्मनः ।  
नगाग्रे चैकवृक्षे च वज्राहतप्रदेशके ॥०४७।  
वल्मीकमृदामाहृत्य मातरौ योजयेत्ततः ।  
    
ॐ नमो महाभैरवाय विकृतदंष्ट्रोग्ररूपाय  
पिङ्गलाक्षाय त्रिशूलखड्गधराय[^४] वौषट्  
    
:न्  
    
[^१]: आदौ हुताशनो मन्त्र इति ख॥  
    
[^२]: हुं मृतौ इति ख॥  
    
[^३]: वषट् लाभे च दीप्त्यादाविति घ॥ , छ॥ च  
    
[^४]: त्रिशूलखट्वाङ्गधरायेति ख॥ , ग॥ , घ॥ , छ॥ च । त्रिशूलिने  
खड्गखट्वाङ्गधरायेति ज॥  
:प् ५३  
    
पूजयेत् कर्दमं देवि स्तम्भयेच्छस्त्रजालकम् ॥०४८।  
अग्निकार्यं प्रवक्ष्यामि रणादौ जयवर्धनम् ।  
श्मशाने निशि काष्ठाग्नौ नग्नी मुक्तशिखो नरः   ॥०४९।  
दक्षिणास्यस्तु जुहुयान्नृमांसं रुन्धिरं विषं   ।  
तुषास्थिखण्डमिश्रन्तु शत्रुनाम्ना शताष्टकम्   ॥०५०।  
    
 ॐ नमो भगवति कौमारि लल लल लालय लालय घण्टादेवि अमुकं  
मारय सहसा नमो ऽस्तु ते भगवति विद्ये स्वाहा  
अनया विद्यया होमाद्बन्धत्वञ्जायते रिपोः[^१] ।  
    
ॐ वज्रकाय वज्रतुण्ड कपिलपिङ्गल करालवदन ऊर्ध्वकेश  
महाबल रक्तमुख[^२] तडिज्जिह्व महारौद्र दंष्ट्रोत्कट कह  
करालिन महादृढप्रहार लङ्गेश्वरसेतुबन्ध शैलप्रवाह  
गगनचर एह्येहि भवगन्महाबलपराक्रम भैरवो ज्ञापयति एह्येहि  
महारौद्र दीर्घलाङ्गूलेन अमुकं वेष्टय वेष्टय जम्भय  
जम्भय खन खन वैते ह्रूं फट्[^३]  
अष्टत्रिंशच्छतन्देवि हनुमान् सर्वकुम्भकृत् ॥०५१।  
पटे हनूमत्सन्दर्शनाद्भङ्गमायान्ति शत्रवः  ॥५२॥  
    
\{इत्य् आग्नेये महापुराणे युद्धजयार्णवे नानाचक्राणि नाम पञ्चविंशत्यधिकशततमो ऽध्यायः ॥  }
    
:न्  
    
[^१]: दग्धत्वं जायते क्षणात् इति घ॥ , ज॥ च  
    
[^२]: वज्रमुख इति घ॥  
    
[^३]: हुम्फडिति ख॥  
:प् ५४  
    