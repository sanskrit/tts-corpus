+++
title = "०३७ सर्वदेवपवित्रारोहणविधिः"

+++

\{अथ सप्तत्रिंशो ऽध्यायः\}

सर्वदेवपवित्रारोहणविधिः  
    
अग्निर् उवाच  
सङ्क्षेपात् सर्वदेवानां पवित्रारोहणं[^१] शृणु   ।  
पवित्र सर्वलक्ष्म स्यात् स्वरसानलगं त्वपि ॥००१।  
जगद्योने समागच्छ परिवारगणैः सह ।  
निमन्त्रयाम्यहं प्रातर्दद्यान्तुभ्यं पवित्रकं ॥।००२।  
जगत्सृजे[^२] नमस्तुभ्यं गृह्णीष्वेदं पवित्रकं   ।  
    
:न्  
    
[^१]: पवित्रारोपणमिति ख, चिह्नितपुस्तकपाठः  
    
[^२]: जगत्सूते इति ङ, चिह्नितपुस्तकपाठः  
:प् १०७  
    
पवित्रीकरणार्थाय वर्षपूजाफलप्रदं ॥००३।  
शिवदेव नमस्तुभ्यं गृह्णीष्वेदं पवित्रकं   ।  
मणिविद्रुममालाभिर्मन्दारकुसुमादिभिः ॥००४।  
इयं सांवत्सरी पूजा तवास्तु वेदवित्पते ।  
सांवत्सरीमिमां पूजां सम्पाद्य विधिमन्मम   ॥००५।  
व्रज पवित्रकेदानीं स्वर्गलोकं विसर्जितः ।  
सूर्यदेव नमस्तुभ्यं गृह्णीष्वेदं पवित्रकं   ॥००६।  
पवित्रीकरणार्थाय वर्षपूजाफलप्रदं ।  
शिवदेव नमस्तुभ्यं गृह्णीष्वेदं पवित्रकं   ॥००७।  
पवित्रीकरणार्थाय वर्षपूजाफलप्रदं ।  
वाणेश्वर[^१] नमस्तुभ्यं गृह्णीष्वेदं पवित्रकं   ॥००८।  
पवित्रीकरणार्थाय वर्षपूजाफलप्रदं ।  
शक्तिदेव नमस्तुभ्यं गृह्णीष्वेदं पवित्रकं   ॥००९।  
पवित्रीकरणार्थाय वर्षपूजाफलप्रदं ।  
नारायणमयं सूत्रमनिरुद्धमयं वरं[^२] ॥०१०।  
धनधान्यायुरारोग्यप्रदं सम्प्रददामि ते ।  
कामदेवमयं सूत्रं सङ्कर्षणमयं वरं   ॥०११।  
विद्यासन्ततिसौभाग्यप्रदं सम्प्रददामि ते ।  
वासुदेवमयं सूत्रं धर्मकामार्थमोक्षदं   ॥०१२।  
संसारसागरोत्तारकारणं प्रददामि ते ।  
विश्वरूपमयं सूत्रं सर्वदं पापनाशनं   ॥०१३।  
    
:न्  
    
[^१]: गणेश्वर इति ग, घ, ङ, चिह्नितपुस्तकत्रयपाठः  
    
[^२]: परमिति ङ, चिह्नितपुस्तकपाठः  
:प् १०८  
    
अतीतानागतकुलसमुद्धारं ददामि ते ।  
कनिष्ठादीनि चत्वारि मनुभिस्तु क्रमाद्ददे ॥०१४।  
    
\{इत्य् आदिमहापुराणे आग्नेये सङ्क्षेपपवित्रारोहणं नाम सप्तत्रिंशो ऽध्यायः ॥  }
    