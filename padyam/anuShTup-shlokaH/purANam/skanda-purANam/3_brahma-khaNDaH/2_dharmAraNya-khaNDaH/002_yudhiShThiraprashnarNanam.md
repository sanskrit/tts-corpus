+++
title = "००२ युधिष्ठिरप्रश्नर्णनम्"

+++
॥ व्यास उवाच।॥ ॥  
पृथ्वीपुरन्ध्यास्तिलकं ललाटे लक्ष्मीलतायाः स्फुटमालवालम्॥  
वाग्देवताया जलकेलिरम्यं नोहेरकं सम्प्रति वर्णयामि ॥ १ ॥  
साधु पृष्टं त्वया राजन्वाराणस्यधिकाधिकम्॥  
धर्मारण्यं नृपश्रेष्ठ श्रृणुष्वावहितो भृशम्॥ २॥  
सर्वतीर्थानि तत्रैव ऊषरं तेन कथ्यते ॥  
ब्रह्मविष्णुमहेशाद्यैरिन्द्राद्यैः परिसेवितम् ॥ ३ ॥  
लोकपालैश्च दिक्पालैर्मातृभिः शिवशक्तिभिः ॥  
गन्धर्वैश्वाप्सरोभिश्च सेवितं यज्ञकर्मभिः ॥ ४॥  
भूतवेतालशाकिनीग्रहदेवाधिदेवतैः॥  
ऋतुभिर्मासपक्षैश्च सेव्यमानं सुरासुरेः । ॥ ९ ।  
तदाद्यं च नृपस्थानं सर्वसौख्यप्रदुं तथा ॥  
यज्ञैश्च बहुभिश्चैव सेवितं मुनिसत्तमैः ॥ ६॥  
सिंहव्याघ्रैर्द्विपैश्चैव पक्षिभिर्विविधैस्तथा ॥  
गोमहिष्यादिभिश्चैव सारसैर्मृगशूकरैः ॥ ७॥  
सेवितं नृपशार्दूल श्वापदैवैर्विविधैरपि ।  
तत्र ये निधनं प्राप्ताः पक्षिणः कीटकादयः ॥ ८ ॥  
पशवः श्वापदाश्चैव जलस्थलचराश्च ये ॥  
खेचरा भूचराश्चैव डाकिन्यो राक्षसास्तथा ॥ ९ ॥  
एकोत्तरशतैः सार्द्धं मुक्तिस्तेषां हि शाश्वती ॥  
ते सर्वे विष्णुलोकांश्च प्रयान्त्येव न संशयः ॥ 3.2.2.१०॥  
सन्तारयति पूर्वज्ञान्दश पूर्वान्दशापरान् ।  
यवव्रीहितिलैः सर्पिर्बिल्वपत्रैश्च दूर्वया ॥ ११ ॥  
गुडैश्चैवोदकैर्नाथ तत्र पिण्डं करोति यः ॥  
उद्धरेत्सप्त गोत्राणि कुलमेकोत्तरं शतम्॥ १२ ॥  
वृक्षैरनेकधा युङ्क्ते लतागुल्मैः सुशोभितम् ॥  
सदा पुण्यप्रदं तच्च सदा फलसमन्वितम्॥ १३॥  
निर्वैरं निर्भयं चैव धर्मारण्यं च भूपते ॥  
गोव्याघ्रैः क्रीड्यते तत्र तथा मार्जारमूषकैः ॥ ११ ॥  
भेकोऽहिना क्रीडते च मानुषा राक्षसैः सह ॥  
निर्भयं वसते तत्र धर्म्मारण्यं च भूतले ॥ १९ ॥  
महानन्दमयं दिव्यं पावनात्पावनं परम् ॥  
कलकण्ठः कलोत्कण्ठमनुगुञ्जति कुञ्जगः ॥ १६ ।  
ध्यानस्थः श्रोष्यति तदा पारावत्येति वार्य्यते ॥  
केकः कोकीं परित्यज्य मौनं तिष्ठति तद्भयात् ॥ १७ ॥  
चकोरश्चन्द्रिकाभोक्ता नक्तव्रतमिवास्थितः॥  
पठन्ति सारिकाः सारं शुकं सम्बोधयत्यहो ॥ १८॥  
अपारवारसंसारसिन्धुपारप्रदः शिवः ॥  
आलस्येनापि यो यायाद्गृहाद्धर्मवनं प्रति॥ १९ ॥  
अश्वमेधाधिको धर्मस्तस्य स्याच्च पदेपदे ॥  
शापानुग्रहसंयुक्ता ब्राह्मणास्तत्र सन्ति वै ॥ 3.2.2.२० ॥  
अष्टादशसहस्राणि पुण्यकार्येषु निर्मिताः ॥  
षट्त्रिंशत्तु सहस्राणि भृत्यास्ते वणिजो भुवि ॥ २१ ॥  
द्विजभक्तिसमायुक्ता ब्रह्मण्यास्ते त्वयोनिजाः ॥  
पुराणज्ञाः सदाचारा धार्मिकाः शुद्धबुद्धयः ॥  
स्वर्गे देवाः प्रशंसन्ति धर्म्मारण्यनिवासिनः ॥ २२॥  
॥ युधिष्ठिर उवाच ॥ ॥  
धर्मारण्येति त्रिदशैः कदा नाम प्रतिष्ठितम् ॥  
पावनं भूतले जातं कस्मात्तेन विनिर्मितम् ॥ २३ ॥  
तीर्थभूतं हि कस्माच्च कारणात्तद्वदस्व मे ॥  
ब्राह्मणाः कतिसं ख्याकाः केन वै स्थापिताः पुरा ॥ २४ ॥  
अष्टादशसहस्राणि किमर्थं स्थापितानि वै ॥  
कस्मिन्नंशे समुत्पन्ना ब्राह्मणा ब्रह्म सत्तमाः ॥ २५ ॥  
सर्वविद्यासु निष्णाता वेदवेदाङ्गपारगाः ॥  
ऋग्वेदेषु च निष्णाता यजुर्वेदकृतश्रमाः ॥ २६ ॥  
सामवेदाङ्गपारज्ञास्त्रैविद्या धर्म वित्तमाः ॥  
तपोनिष्ठा शुभाचाराः सत्यव्रतपरायणाः ॥ २७ ॥  
मासोपवासैः कृशितास्तथा चान्द्रायणादिभिः ॥  
सदाचाराश्च ब्रह्मण्याः केन नित्यो पजीविनः ॥  
तत्सर्वमादितः कृत्स्नं ब्रूहि मे वदतां वर ॥ २८ ॥  
दानवास्तत्र दैतेया भूतवेतालसम्भवाः ॥  
राक्षसाश्च पिशाचाश्च उद्वेजन्ते कथं न तान् ॥ २९ ॥  
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे पूर्वार्धे धर्मारण्यमाहात्म्ये युधिष्ठिरप्रश्नर्णनन्नाम द्विती योऽध्यायः ॥ २ ॥