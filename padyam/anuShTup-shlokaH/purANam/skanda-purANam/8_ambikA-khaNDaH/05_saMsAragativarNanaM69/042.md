+++
title = "०४२"

+++

सुशर्मोवाच  
अतः परं वैतरणीं नदीं पापप्रणाशनीम्[^१] ।  
शृणुष्वावहितः[^२] पुत्र पापकर्मभयावहाम्[^३] ॥१ ॥

नदी वैतरणी पुत्र टङ्कच्छिन्नतटा शुभा ।  
केशास्थिरुधिरापूर्णा महाक्षाररसा तथा[^४] ॥२॥

उल्लुम्पकै[^५]र्गर्दभकैर्मकरैः कच्छपैरपि ।  
शिशुमारैश्च नक्रैश्च तन्तुकै राक्षसैरपि ॥ ३ ॥

महादष्ट्रैर्महाकायैः पिशिताशैः समाकुला[^६] ।  
असिपत्रैश्च तैर्वृक्षै[^७]स्तीरजातैः[^८] समावृता ॥४॥

यश्चापि हरते - ख यस्याप - घ. । १९ मूढः - क. ख. । २० कामसम्पन्नो - घ.,.. सन्मत्तो - क. । २१ द्विजकारणात् - घ. । २२... र्थेन - ख. । २३ छायां - क. । २४ तं प्रतिपद्यन्ते - ख. । २५ शुभ - घ. । २६.?? मुग्रकर्मा - घ. ।  
सर्वपापप्रणाशनीम् - घ. । २ शृणुमेव हितः - क. । ३ भयावहं - ख. । ४.. .स्तथा - क. ख. । ५ उल्म्पकै - क., उच्चपक्षै - घ. । ६ समाकुलं - ख । ७ स्तथा वृक्षै - घ. । ८ तीरजैश्च - ख. ।  
शैवलेन च दीर्घेण वितानेनेव संवृता[^९] ।  
तस्यास्तीरे वनं घोरं शरभर्क्षसमाकुलम् ॥५॥

व्याघ्रद्वीपिसमाकीर्णं सिंहेभखरसङ्कुलम्[^१०] ।  
तत्र दुष्कृतकर्माणस्तैर्व्याघ्रादिभिरर्दिताः ॥६॥

तां नदीं सुमहाघोरां पात्यन्ते[^११] दुःखितास्ततः[^१२] ।  
तत्र ते पतिता वत्स तन्तुकैः[^१३] शैवलेन च ॥७॥

वितानेन च सन्नद्धा[^१४] भक्ष्यन्ते तै(?)दिभिः ।  
क्षारोदकेन दह्यन्तो[^१५] ननादयन्तश्च दुःखिताः[^१६] ॥८॥

षड् वर्षकोटीः[^१७] यात्यन्ते[^१८] यावत् पापस्य सङ्क्षयः ।  
ततो मुक्तास्तूच्छ्रयेषु पात्यन्ते[^१९] वै पुनः पुनः ॥९॥

विश्रान्तास्तत्र ते सर्वे[^२०] ये उच्छ्रयान्[^२१] नरके[^२२] पुनः ।  
पात्यन्ते विवशा मूढा यावत् पापं[^२३] क्षयं गतम्[^२४] ॥8.42.१०॥

उत्तीर्णः सोच्छ्रयानेतान् संसारं प्रतिप्रद्यते ।  
तीर्णोन्तमेषु[^२५] च पुनर्नरकेषु पृथक् पृथक् ।  
कोटिरेका तु कालस्य वर्द्धते ह्युत्तरोत्तरम् ॥११ ॥

उच्छ्रयाणान्तु सर्वेषामेकैकस्य पृथक् पृथक् ।  
सहस्रं वर्द्धते पुत्र वर्षाणां वै समासतः ॥१२॥

ये तु गच्छन्ति तं घोरं नरकं दुष्टचेतसः ।  
शृणुष्व[^२६] तानिमान् सम्यगुच्यमानान्मयानघ ॥ १३ ॥

सरितं योभिशपते यश्चैनामवमन्यते ।  
यश्च नग्नः प्रविशति स्त्रियं यश्चात्र गच्छति[^२७] ॥१४॥

निष्ठीवेदथ मूत्रं वा पुरीषं वाप्यथोत्सृजेत् ।  
अपश्च[^२८] हरते यस्तु क्षेत्रारामजनोपगाः ॥ १५॥

नाभिसंवृता - क घ, न च (?) । १०... नरसङ्कुलम् - क. ख. घ । ११ यात्यन्ते - घ. । १२... स्तथा - ख. । १३ उल्वकैः - घ- । १४ सम्बद्धा - क । १५ दह्यन्ते - ख. । १६ रावयन्तस्सु दुःखिताः - ख- । १७ वर्षकोटिं भृशं तद्वै - क. । १८ पाच्यन्ते - क., पात्यन्ते (?) । १९ यात्यन्ते - ख. । २० सर्वा - क-, गत्वा - ख. । २१ उच्छ्रये - क. । २२ नरकं - क ख । २३ पापः - ख. । २४ गतः - ख. । २५ तीव्रोत्तमेषु - घ. । २६ शृणुष्वे (ष्वै) - क. ख. । २७... नुगच्छति - क. घ. । २८ आपश्च - क. ख. ।  
अपां सेतुहरश्चैव तडागस्य च भेदकः ।  
तथा पुष्करिणीनां च दूषको यश्च मानवः ॥ १६ ॥

दुष्टामदुष्टामथवा यश्च नारीं प्रदूषयेत् ।  
पद्मिनीं यश्च[^२९] हरति नाशयेद्वापि[^३०] दुर्मतिः ॥ १७॥

सार्थस्य वाथ जन्तोर्वा यो जन्तुर्भयमावहेत्[^३१] ।  
ते सर्वे नरकं घोरं प्रपद्यन्ते नराधमाः ॥१८॥

य इमामशुभप्रणाशनीं शृणुयान्नित्यमशुद्धबाधनीम्[^३२] ।  
प्रयतः स न याति भावनीं[^३३] सरितं वैतरणीमसङ्गिनीम्[^३४] ॥१९॥

इति स्कन्दपुराणे नरकवर्णने वैतरणीनाम द्विचत्वारिंशोध्यायः   
