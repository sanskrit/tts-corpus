+++
title = "०४१"

+++
सुशर्मोवाच  
अतः परं प्रवक्ष्यामि असिपत्रवनं पुनः[^१] ।  
नरकं पापकृद्दुःखम्[^२] सर्वसत्वभयङ्करम् ॥ १ ॥

असिपत्र[^३] इति ख्याता वृक्षास्तत्र दुरासदाः ।  
बहवः सुमहाशाखा घनाश्चोच्चाश्च[^४] ते भृशम् ॥२॥

तेषां पत्राणि घोराणि तीक्ष्णान्यसिनिभानि च ।  
आयसेभ्यो विशिष्टानि न च तान्यायसानि हि[^५] ॥३ ॥

सहस्रं च - घ.,.. श्च चतुरः - ख. । १०.. पात्रकारी - क. । ११ कुम्भपाचक एव तौ ( च) - क. घ. । १२ अग्निदाता - ख. । १३ दुरन्त (?) । १४ तापं - क. ।  
कुम्भिससाख्यदुःखपाकं - क. ।  
ततः - ख. । २ पापिनां दुःखं - ख. । ३ असिपत्रा - घ. । ४ मनोदुःखकराश्च - घ. । ५ तान्यायतानि च - ख. ।  
तैक्ष्ण्यात्तानि विशिष्टानि छेदने च महामते ।  
तैः पत्रैराचिताश्चैव तथा कण्टकिनश्च[^६] ते ॥४॥

जन्तवस्तत्र रक्षोभिः पापकर्मनिबन्धनाः[^७] ।  
वध्यमानासिमुशलैस्तथैवान्यैर्महायुधैः[^८]॥५॥

अग्निना दह्यमानाश्च वृक्षांस्तान् सम्प्रयान्ति[^९] ते ।  
तानागतान् समीक्ष्यैव पर्णानि प्रपतन्त्युत[^१०] ॥ ६ ॥

महागुरूणि तीक्ष्णानि विनिकृन्तन्ति[^११] ताँश्च ह ।  
ते निकृत्तशिरोग्रीवा देशात्तस्मात् प्रयान्ति वै ॥७॥

ते गता[^१२] राक्षसैर्भूयो भूयो वृक्षैर्दुरासदैः ।  
यात्यन्ते[^१३] वर्षकोटीस्तु तत्र पञ्च सुदुःखिताः ॥८॥

ततो विमुक्तास्तेभ्यस्ते उच्छ्रयान् संविशन्ति हि ।  
विश्रान्तास्तत्र ते सर्वे[^१४] उच्छ्रयान्नरके पुनः ॥९॥

पात्यन्ते विवशा मूढा यावत् पापं क्षयं गतम् ।  
ये तु तं नरकं घोरं नरा गच्छन्ति पापिनः ॥ 8.41.१० ॥

तांस्तेहं सम्प्रवक्ष्यामि शृणुष्वावहितो द्विज ।  
वृक्षं यः पुत्रकृतकं विनाशयति दुर्मतिः ॥११ ॥

आरामे वाथ ग्रामे वा विक्रीणाति च दुर्मतिः ।  
निष्पादितं तथा वृक्षमाश्रमे पथि वा पुनः ॥१२॥

तडागे वा तथोद्याने देवतायतनेषु वा ।  
गृहे प्रपायामथवा नद्यास्तीरे चतुष्पथे ॥ १३ ॥

यत्र वा तत्र वा जातं[^१५] यो नाशयति दुर्मतिः ।  
पादपान् गुल्मवल्लीर्वा क्षुपानथ तृणान्यपि ॥ १४॥

छायापुष्पफलार्थं हि[^१६] स्वकार्यकरणाय वा[^१७] ।  
विनाशयति यो मूढः स च तं प्रतिपद्यते ॥१५॥

वै कटकेन - क. । ७ कर्मपाकनिबन्धनाः - ख । ८ पाद्यन्ते च महायसि-घ । ९ संश्रयन्ति -ख। १० स्म पतन्त्युत - क. । ११ विनिवृत्तानि - ख. । १२ गत्त्वा - घ. । १३ पात्त्यन्ते - च. । १४ सत्त्वा - घ। सर्वादुच्छ्रया... - क. । १५ तान् - घ. । १६ फलैर्युक्तं - क. । १७ च - घ. ।  
यश्चापहरते[^१८] मूलं[^१९] पुष्पाणि च फलानि च ।  
आत्मार्थं कामसम्पत्तौ[^२०] न देवपितृकारणात्[^२१] ॥ १६॥

नदीं यश्चावरुध्नीयात् कूपान्यश्च प्रपूरयेत् ।  
यश्च पर्णत्वचामर्थे[^२२] वृक्षं छिन्द्यान्नराधमः ।  
विनाशयेद्वा तं वृक्षं स च तं प्रतिपद्यते ॥ १७॥

यश्च छायासमासन्नान्[^२३] जन्तून् वै सम्प्रबाधते ।  
स्वस्थानं च समासन्नान् त्रासयेद्वारयेदपि ॥१८॥

सर्वे ते तं प्रपद्यन्ते[^२४] सोच्छ्रयं नरकं महत् ।  
उत्तीर्णाश्च ततो भूयः संसारं यान्ति तेशुभाः[^२५] ॥ १९॥

य इमं शृणुयादतन्द्रितात्मा नरकं पापकृतामशर्मभूतम् ।  
न स तं समुपैति पुण्यकर्मा[^२६] विदितात्मा ह्यसिपत्रनामधेयम् ॥8.41.२० ॥

इति स्कन्दपुराणे नरकवर्णने असिपत्रवनं नाम एकचत्वारिंशोध्यायः  
