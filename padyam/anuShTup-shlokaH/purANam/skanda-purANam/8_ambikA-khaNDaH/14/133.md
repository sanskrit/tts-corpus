+++
title = "१३३"

+++
सनत्कुमार उवाच  
तौ दृष्टवा निर्मितौ व्यूहौ प्रमथासुरयोः सुराः ।  
विमानकोटिभिः शीघ्रं रुरुधुः सर्वतो नभः ॥१॥

सर्वं तेजोभिराकीर्णं तदम्बरतलं बभौ ।  
मेरुकूटवनं रम्यं दह्यमानमिवाग्निना ॥२॥

देवदुन्दुभिशब्दाढ्यं दिव्य[^१]स्त्रीशतसङ्कुलम् ।  
तद्देवमण्डलं भाति यथैवादित्यमण्डलम् ॥३॥

दिव्यपुष्पसमाकीर्णं दिव्यगन्धाधिवासितम् ।  
प्रेक्षकै: शतशः पूर्णं खतलं दिव्यमाबभौ ॥४॥

तस्थावशोभन: - ख.। ५७ बभौ शत्रध्वजोपम: - क., बभाविन्द्र ... (? ) । ५८ सशङ्खनादमिश्रा: - क, ख.। ५९ द्वयत्रिशो - क. ।  
दीव्या - क, ।  
वादित्राण्यभ्यहन्यन्त जगुश्च सुरगायनाः ।  
रम्भाद्या ननृतुश्चापि शुभापाङ्गाः सुराङ्गनाः ॥५॥

अथ वज्रगिरिव्यूहौ परस्परजयैषिणौ ।  
समीयतु[^२] र्महानादै[^३]र्वातोद्धूतौ[^४] यथार्णवौ ॥६॥

मा त्वरध्वमिति[^५] प्रोक्ता:६ शुक्रेण सु[^७]महात्मना ।  
योधा निवार्यमाणापि चक्रुर्युद्धमसंहतम्[^८] ॥७॥

ततः शङ्खाश्च भेर्यश्च पणवा गोविषाणिकाः ।  
आडम्बरा डिण्डिमाश्व मण्डूकाः[^९] पणवा ह्यपि ॥८॥

भेर्यो दुन्दुभयश्चापि मृदङ्गाः किङ्खरानकाः ।  
उभयत्र बले गाढं प्रावाद्यन्त १० सहस्रशः ।९॥

ततः सुरगणैर्नादाः सह गन्धर्वचारणैः ।  
कृतास्तूर्यरवं श्रुत्वा प्रमथासुरसैन्ययोः ॥8.133.१०॥

बलयोस्तूर्यशब्देन देवसिंहरवेण[^११] च ।  
मन्दरे रुरुवुर्घोरं सिंहशार्दूलकुञ्जराः ॥११॥

तूर्यारसितब्देन तेन तेमितविक्रमाः[^१२] ॥ २ ॥

अभिन्दन्तः स्वकं व्यूहं युयुधुः प्रमथासुराः ॥१२॥

प्रथमे सन्निपाते तु[^१३] तेषां युद्धे कृतात्मनाम्[^१४] ।  
अभवद् दारुणो रावो हस्तिनामिव गर्जताम्[^१५] ॥१३॥

देवासुराः करस्थैस्तु आयुधैस्ते[^१६] सहस्रशः ।  
विशेषयन्ति युद्धे स्म[^१७] परस्परजिघांसवः ॥१४॥

तच्छूलवज्रोपलवृक्षबाण[^१८] दृढप्रहारातिशयातिहर्षम् ।  
विवर्धते पारिषदासुराणां युद्धं युगं तिष्यमिवातिघोरम्[^१९] ॥१५॥

इति स्कन्दपुराणे गणयुद्धे त्रयस्त्रिंशदुत्तरशततमोध्यायः[^२०] ।  
