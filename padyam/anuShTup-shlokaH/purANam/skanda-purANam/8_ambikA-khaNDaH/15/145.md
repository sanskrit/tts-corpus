+++
title = "१४५"

+++
- - -- - - -- - -  
र्जानुभिः - ख. । ११ र्विशीर्णैः - ख. । १२ गजेन्द्रास्त्रपरिस्तोमैः - ख । १३ पतितै (?) - ख. । १४ तस्यावहसतो (?) । १५ नागस्य - क ख. । १६ विनायकाय - क ख. । १७ मणिचितागता - क. । १८ कूजन् - ख । १९ शिखा यथा - ख । २० लेखा - क । २१ प्रमाथितौ - ख. । २२ प्रमत्तगङ्गाप्रतिमं - ख ।  
- - -- - - -- - -  
सनत्कुमार उवाच  
विनायकेन हुण्डे च तुहुण्डे च प्रमापिते[^१] ।  
गणेश्वरासुराणां तद्युद्धम्[^२] सङ्कुलमाबभौ ॥ १ ॥

ते नदित्वा यथा मेघा जलमत्ता जलागमे ।  
संसाधयन्ते[^३] युध्यन्त[^४]स्त्वरयैव परस्परम् ॥ २ ॥

असृक्स्रवैस्सुरक्ताङ्गास्सन्दष्टदशनच्छदाः ।  
अन्योन्यमभिसञ्जघ्नुः शूलशक्त्यृष्टिपट्टिशैः ॥३ ॥

शक्तीनां क्षिप्यमाणानामसीनाञ्च निपात्यताम् ।  
श्राव्यतां नामधेयानां धनुषां कूजतामपि ॥४॥

श्रोत्रायासकराञ्छब्दान् निशम्य बलिनां वरः ।  
जम्भो भ्रातृवधामर्षी प्रविष्टः प्रामथं बलम् ॥५।  
व्याघ्रपूर्वं त्रिशूलेन[^६] जम्भो भित्त्वा गणेश्वरम् ।  
ननर्द महिषं हत्त्वा वने वनपतिर्यथा ॥६ ॥

नर्दमानस्य तस्याथ प्रथमो मगपूर्वकः[^८] ।  
शिरोभिहत्य शक्त्या तु शेषान्दैत्यान् प्रदुद्रुवे ॥७  
गणपापि ततः ख्याताः ख्यातवीर्ययशःश्रुताः ।  
प्रतीयुरसुरान् युद्धे शरभाः कुञ्जरानिव ॥८॥

ततोसुरगणेशानां सन्निपातोभवन्महान् ।  
सङ्घट्ट इव वज्राणां सह काञ्चनपर्वतैः ॥९ ।  
विरोचनश्चान्धकश्च ववर्षतुरमर्षणौ ।  
शरवृष्टीस्सुसंरब्धौ जलवृष्टीरिवाम्बुदौ ॥ 8.145.१० ॥

स्वयम्प्रभेण तौ दैत्यौ शरवर्षविसर्जनौ ।  
विमुखौ संयुगमुखे कृतौ शरवरार्दितौ[^९] ॥ ११ ॥

स्वयम्प्रभो दानवसैन्यसागरं[^१०] शरैरनेकैर्धनुयन्त्रनिःसृतैः ।  
सशोषयद् दीप्तमरीचिमण्डलो यथा विवस्वान् जगतः क्षयेर्णवम् ॥ १२ ॥

- - -- - - -- - -  
निपातिते - ख । २ तु युद्ध - ख । ३ संसाधयन्तो (?) । ४ युध्यन्तो (?) । ५?? मिव - क ख. । ६ व्याघ्रपूर्णसहस्रेण - घ. । ७ सगणो - घ । ८ मृतपूर्वकः - क, । ९ वर्षवरार्दितौ - ख. । १० सागरौ - क । १३ संशोषयन् - क ।  
- - -- - - -- - -  
ततोन्धको दानवलोकसारथिः स्वसारथिं[^१२] प्राह विवृत्तलोचनः[^१३] ।  
शुक्रं[^१४] प्रति प्रापय सारथे मां स[^१५] नः सदा हुःखहरो गुरुश्च[^१६] ॥ १३ ॥

स तं रथं दानवयूथपास्थितं तथेति च प्रोच्य सदश्वसंयुतम् ।  
सं[^१७] प्रापयामास पयोदनिस्वनं स यत्र शुक्रो ग्रहसत्तमो द्विज ॥१४॥

इति स्कन्दपुराणे गणयुद्धे पञ्चचत्वारिंशदुत्तरशततमोध्यायः[^१८]  
