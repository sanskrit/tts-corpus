+++
title = "१४७"

+++

सनत्कुमार उवाच  
उत्थापितेषु दैत्येषु भार्गवेणोग्रकर्मणा ।  
नेदुर्देवाः सगन्धर्वा दानवाश्च सहान्धकाः[^१] ॥ १ ॥

ततः शङ्खरवोन्मिश्रा माडुकानकनिस्वनाः[^२] ।  
बभूवुः सिंहनादाश्च रथ[^३] हस्तिरवैस्सह ॥ २ ॥

- - -- - - -- - -  
प्रलये - क. । २३ प्राप्ते - ख. । २४ महार्णवाभाः (?) । २५ भीमरूपः - ख. । २६१९५ - ख. ।  
महोरगाः - घ. । २ मण्डूकानकनिस्वनाः - ख. । ३ यूथ - घ. ।  
- - -- - - -- - -  
हुण्डस्तुहुण्डो जम्भश्च कुजम्भश्च महासुरः ।  
शैलशूलशिलाघातैर्युयुधुर्देवतारयः ॥३ ॥

पाकेन्द्रदमनौ तौ च स च कार्तस्वनो बलिः ।  
ममर्दुः[^४] प्रमथानीकं वैरं प्रतिचिकीर्षया ॥४ ॥

तेषां वेगं सन्निवार्य प्रमथा अपि दर्पिताः ।  
शिलातरुकराः सर्वे दानवानभिदुद्रुवुः ॥ ५ ॥

गणेश्वराः सुराणां तु[^५] तस्मिन्युद्धेति भैरवे ।  
श्रूयन्ते धनुषां शब्दा रथशब्दाश्च भैरवाः ॥६ ॥

प्रमथानां जये सक्ता[^६] दानवानां तथापरे ।  
चक्रुः कोलाहलं घोरं पक्षवादांस्तथाम्बरे ॥७॥

गर्जतां धावतां चैव बलानां समभूत् स्वनः ।  
गर्जतां धावतां चैव समुद्राणामिवात्यये ॥८ ॥

युद्धातिशयमत्ताश्च सिद्धगन्धर्वचारणाः ।  
नेदुश्चैवोत्ससर्जुश्च नानाकुसुमसञ्चयान् ॥ ९॥

नानाविधानि पुष्पाणि पतमानानि रेजिरे ।  
सिद्धचारणमुक्तानि नक्षत्राणि यथात्यये[^८] ॥ 8.147.१० ॥

देवगन्धर्वतूर्याणि प्रसस्वनुरनेकशः ।  
युद्धसंसक्तभावानां विरेमुश्च पुनः पुनः ॥ ११ ॥

विनायकेन स्मृत्वा तु जम्भो युधि पराभवम् ।  
तं सक्रोधोभिदुद्राव गजं गज इवापरः ॥ १२ ।  
तमापतन्तं दृष्ट्वा तु दानवं जम्भमाहवे ।  
सिंहो गजमिव क्रुद्धो रुरुधे स विनायकः ॥ १३ ॥

ऐरावतकरप्रख्यं करं करिनिभाननः ।  
उत्क्षिप्य दानवं युद्धे तताड स विनायकः ॥ १४॥

- - -- - - -- - -  
प्रमर्द्दुः - ख, ममर्द - घ. । ५ गणैश्च ?णां सर्वत्र - घ. । ६ प्रमथाञ्जयसंसक्ता - ख. । ७ सम्वमू (भौ?) - क. । ८ घनात्यये - घ. ।  
- - -- - - -- - -  
कुम्भयोरन्तरे तं तु जम्भो दानवकुञ्जरः ।  
बिभेद शरमुख्येन यथा सिद्धोर्कमण्डलम् ॥ १५ ॥

कुम्भयोरन्तरे[^९] तस्य निममज्ज स वै शरः ।  
शृङ्गयोरचलेन्द्रस्य तडित्वानिव चाम्बुदः[^१०] ॥ १६ ॥

स शरारोषितमना[^११] विधूय[^१२] सशिरःकरम्[^१३] ।  
कराग्रेण[^१४] महादैत्यमानम्याहत्य सोनदत् ॥ १७॥

प्रस्पन्दमानो जम्भस्तु विनायककराहतः ।  
विनायकं शरैरुग्रैरवतस्तार रोषितः[^१५] ॥ १८॥

शलभा इव केदारं भ्रमरा इव पादपम् ।  
जम्भेषवस्तदा देवं विविशुस्ते[^१६] विनायकम् ॥१९ ॥

रुधिरं क्षरमाणास्ते त्रिवित्त्रै(? )र्दारिताननाः[^१७] ।  
शरा विनायके रेजुः सर्पा मेरुमिवाश्रिताः[^१८] ॥8.147.२० ॥

स जम्भबाणैरतिभिन्नगात्रः[^१९] कुम्भास्रुतावाप्लुतरक्तनेत्रः[^२०] ।  
धुन्वन् कराग्रं च शिरश्च देवो दुद्राव जम्भं तृषितो[^२१] यथाम्भः[^२२] ॥२१ ॥

स तं कराग्रेण दृढं दृढेन मुहुः समाहत्य मुहुर्विनद्य ।  
रथं गृहीत्वा बलवाँस्तदाजौ चिक्षेप[^२३] साश्वध्वजशस्त्रचक्रम्[^२४] ॥ २२॥

सोद्धूत[^२५] भग्नातिपताककेतुश्च्युतासिशक्त्यृष्टिसहस्रबाणः ।  
रथः पपातासुरनन्दनस्य मनोरथस्तीव्र इवाधनस्य ॥२३ ॥

पतीष्यमाण्णं तु[^२६] रथं विहाय प्रह्रादिरिन्द्राम्बुधरप्रभावः ।  
स्थितोम्बरे शक्तिधरो रराज स्थितोम्बरे शक्तिधरो यथैव ॥२४॥

स तां सघण्टां कनकावदातां कृशानुलेखामिव दीप्यमानाम् ।  
विनायकायासुरराजपुत्रश्चिक्षेप शक्तिं समुदीर्णशक्तिः ॥२५॥

- - -- - - -- - -  
कुचयोरन्तरे - ख. । १० तडित्वन्त इवाम्बुदाः - क । ११ रोपितमना - क. । १२ गणपो घ.। १३ सशरं करम् - घ. । १४ राराग्रेण - घ. । १५... रतक्ष्तदतिरोषितः - घ । १६ स्त घ.। १७ यद्यथनिमृतानकाः - घ । १८ समीपेरुधिराश्रिताः - घ. । १९... दतिभिन्नगात्रो - क. । २० कुम्भसृता वाप्लुतस्क्तनेत्रः? क. । २१ तृषिता - घ । २२ यथास्तः - घ. । २३ जम्भ - घ । २४ चक्रशस्त्रं (स्त्रस्त) - ख. घ. । २५ सोधू. - ख. । २६ स (?) ।  
- - -- - - -- - -  
सा खात्पतन्ती भुजगाङ्गनेव शस्त्राङ्गना प्रज्वलमानवक्त्रा ।  
शराहता विट्पतिना पपात शक्तिर्यथाग्र्या पुरुषे हताशे ॥२६॥

आश्चर्यभूते प्रमथासुराणां तस्मिन् तथा वर्तति युद्धयज्ञे ।  
अमर्षितो भार्गवकर्म दृष्ट्वा शिलादपुत्रोभ्यगमन्महेशम् ॥२७॥

जयेति सोक्त्वा[^२७] जययोनिमुग्रमुवाच नन्दी कनकावदातम्[^२८] ।  
गणेश्वराणां रणकर्म देव देवैः सहेन्द्रैरपि[^२९] दुष्करं यत् ॥२८॥

तद् भार्गवेणाद्य कृतं वृथा न सञ्जीवयानेन हि दानवेन्द्रान् ।  
एते हि ते दानवयूथपाला[^३०] यमालयादद्य पुनर्निवृत्ताः ॥२९॥

विद्रावयन्तः प्रमथाँश्चरन्ति नागानिवाजौ शरभाः सदर्पाः ।  
यदि ह्यसौ दैत्यवरान्निरस्तानुज्ज्जीवयत्येव पुनः सदैव[^३१] ॥ 8.147.३० ॥

जयः कुतो वै भविता महेश गणेश्वराणां कुत एव शान्तिः ।  
वक्रस्थितश्चैष[^३२] न चैष वध्यो[^३३] अयुध्यमानो[^३४] वृषवाह शुक्रः ॥३१॥

नैवाभिनाशोस्ति[^३५] तव प्रसादाद् हतं च तं त्वं कुरुषे प्रसादम्[^३६] ।  
भवेत्तवेशान[^३७] मतं स वध्यो यथा जयस्ते समरेनिशं स्यात् ।  
तथा कुरुष्वोत्तमबुद्धिबुद्ध[^३८] न ते महेशान समोस्ति बुद्ध्या ॥३२॥

सनत्कुमार उवाच  
इत्येवमुक्तः प्रमथेश्वरेण नन्दीश्वरेणेश्वरदेवदेवः ।  
उवाच देवः प्रहसस्तदानीं स नन्दिनम्[^३९] सर्वगणेशनायकम् ॥३३ ॥

नन्दिन् प्रयाहि त्वरितोतिमात्रं द्विजेन्द्रबन्धुं[^४०] दितिनन्दनानाम् ।  
मध्यात्समुत्पाट्य तमानयस्व यथोपहारं धनवान्[^४१] मनुष्यः ॥३४॥

स एवमुक्तो वृषभध्वजेन वृषध्वजो वै वृषसिंहनादः[^४२] ।  
जगाम तूर्णं[^४३] प्रविगाह्य सेनां यत्राभवद् भार्गववंशदीपः ॥३५॥

- - -- - - -- - -  
चोक्त्वा - घ. । २८... वदातः - क.?) । २९ सहस्रैरपि - क. ख । ३० दानवायुद्धपाला - क. ख. । ३१ सुरेषु (श) देव - क. ख. । ३२ वक्त्रः स्थितश्चैव - घ. । ३३ महानुभावः - घ. । ३३ अयुध्यमानो - घ । ३५ नैषां हि ले ( ।) पोस्ति - क. । ३६ हतां च तं त्वं तु कुरु प्रसादम् - क. । ३७ न चेत्तवेशान - क । ३८ युद्धं - ख. । ३९ उवाच देव- प्रहसं नन्दिनं गणनायकं - क. । ४० वर्णं - क. । ४१ बलवान् घ । ४२ नन्दीश्वरोयं भृशसिंहनादः - घ. । ४३ हन्तुं - घ. ।  
- - -- - - -- - -  
तं रक्ष्यमाणं दितिनन्दनैस्तैः पाशासिवृक्षोपलशूलहस्तैः ।  
विक्षोभ्य दैत्यान् वृषराड् जहार शुक्रं स नन्दी शरभो यथेभम् ॥३६ ॥

स्रस्ताम्बरं तं च्युतभूषणं च विमुक्तकेशं रिपुणा गृहीतम् ।  
विमोक्षयिष्यन्त इवाभ्यधावन्[^४४] सुरारयः सिंहरवान् सृजन्तः ॥ ३७॥

ते वज्रशूलेषुपरश्वधानां सचक्रदण्डोपलकम्पनानाम् (?) ।  
नन्दीश्वरस्योपरि दानवेन्द्रा वर्षं ववर्षुर्जलदा इवोग्राः ॥ ३८ ॥

स भार्गवं प्राप्य गणाधिपाग्र्यो वक्त्राग्निना शस्त्रशतानि दग्ध्वा ।  
आयात् स शुक्रन्तु करे गृहीत्वा नन्दीश्वरो दानवयूथपालम्[^४५] ॥३९॥

तेषां च तेषां च ततो बभूव प्रमुक्तशस्त्रास्त्रसुभीमपातः ।  
जहीति[^४६] गृह्णेति च वादिनां वै महाहवो देवमनःप्रतोषः ॥8.147.४० ॥

तेनान्तरेणैत्य भवस्य पार्श्व नन्दीश्वरः क्रोधविवर्णनेत्रः ।  
अयं स शुक्रो भगवन्नितीशे[^४७] निवेदयामास भवाय शीघ्रम् ॥४१ ॥

जग्राह शुक्रं स च[^४८] देवदेवो यथोपहारं शुचिना प्रदत्तम ।  
वक्रस्थितं शुक्रमरिं जगार[^४९] न किञ्चिदुक्त्वा स हि भूतगोप्ता ॥४२॥

ततः पुनर्दानवदैत्यसैन्यं[^५०] गणेश्वरास्तस्य तदा विजघ्नुः ॥४३ ॥

इति स्कन्दपुराणे गणयुद्धे भार्गवहरणे सप्तचत्वारिंशदुत्तरशततमोध्यायः  
