+++
title = "१५७"

+++

व्यास उवाच  
अनुगृह्यान्धकं देवो विसृज्य सगणान् सुरान् ।  
चराचरेशो यच्चक्रे तन्ममाचक्ष्व तत्त्वतः ॥१ ॥

सनत्कुमार उवाच  
दिवं देवेषु यातेषु गणपे चान्धके कृते ।  
देवेशोन्धकनन्दिभ्यां सहदेव्या - - - - ॥२॥

चिरस्य चन्द्रमौलिस्तु प्रमथाधिपतिर्गृहान् ।  
प्रविश्य रञ्जयामास - - म्मेरुगृहानिव ॥३ ॥

सीमां सोमानुवदनां सोमार्धतिलको हरः ।  
।  
सखीनां दृश्यते मध्ये ताराणामिव रोहिणी ॥४॥

दृष्टवा देव्यपि देवेशमुपायातम्[^१] वृषध्वजम् ।  
उत्तस्थावासनात्तूर्णं सखीभिः[^२] सहिता तदा ॥५॥

शिरस्यञ्जलि[^३]माधाय पद्मकुड्मलसन्निभम् ।  
ववन्दे चरणौ तस्य प्रीयमाणेन चेतसा ॥६॥

देवोपि तां समुत्थाप्य तयैव सहितः प्रभुः ।  
निषसादासने रत्नमयूखपरिपिञ्जरे ॥७॥

अन्धकञ्च जितं युद्धे देव्याः प्रियचिकीर्षया ।  
शङ्करः कथयामास पुनश्च प्रवरीकृतम् ॥८ ॥

अन्धकोयं तव सुतो ममैव नयनोद्भवः ।  
आसुरं त्याजितो भावं त्वामवज्ञातवान्[^४] हि यः ॥९ ॥

- - - -- - - - - - -- - - - -- - - -  
- ख. ।  
मुपयातं - ख. । २ सखिभिः... । ३... मादायः - ख. । ४ तामवज्ञातवान् - ख. ।  
- - - -- - - - - - -- - - - -- - - -  
इत्युक्तवति देवेशे शङ्करेन्धकदानवः ।  
प्रणतः प्राञ्जलिर्भूत्वा व्यज्ञापयत[^५] पार्वतीम् ॥ 8.157.१० ॥

देव्यन्धकोहं देवेन प्रकृतानुग्रहः शुभे ।  
तव प्रेष्यत्वमायातः पश्य मां सौम्यचक्षुषा ॥११ ॥

अम्ब तन्मे व्यतिक्रान्तं यन्मे दानवजं तव (?) ।  
देवेनानुगृहीतोहं तव हासश्च[^६] किङ्करः ॥ १२ ॥

क्षान्तं दान्तञ्च भक्तञ्च त्ददाश्रयपरायणम् ।  
विद्धि मामम्ब शुद्धेन भावेन समवस्थितम् ॥ १३ ॥

इत्येवमुक्त्वा गिरिजां गिरिकूटनिभोन्धकः ।  
वाग्भिराहवनीयाभिरस्तुवत् प्राञ्जलिर्नतः ॥ १४॥

विभावरी[^७] वारिचरी शर्वरी शर्ववल्लभा ।  
धृतिर्मतिस्तथा कीर्तिर्दीप्तिः प्राप्तिः प्रमोहिनी ॥१५ ॥

मेधा सुधा तथा साध्वी स्वधा स्वाहा महाद्युतिः ।  
पुष्टिरिष्टिस्तथा तुष्टिर्गृष्टिर्दृष्टिस्त्रुटिस्तडित् ॥ १६॥

स्मृतिः प्रीतिः स्पृहा हानिर्वाणी ग्लानिर्दया क्रिया ।  
लक्ष्मीः श्रीः सन्नतिः श्रद्धा माया मायाधरार्चिता ॥१७॥

अदितिर्दितिस्तथा कद्रूः सिंहिका सुरसा[^८] दनुः[^९] ।  
राका कुहूः सिनीवाली चर्षणी[^१०] सुखदायिनी[^११] ॥ १८ ॥

दीक्षा दक्षावरा रक्षा शिक्षा कक्षनिकेतना ।  
सुगन्धा[^१२] सुभगा भव्या भूतभव्यभवत्करी[^१३] ॥ १९॥

धरणी धारणी धन्या वीरणी वै गुहारणी ।  
ला गोला तथा चैव मङ्गलाविधा - तथा ॥8.157.२० ॥

- रोवृता सता - श्च - - सक्षत्रनन्दिनी (?) ।  
नक्षत्रचित्रा द्यौः पृथ्वी क्रिया स्मृतिरलोलुपा ॥२१ ॥

- - - -- - - - - - -- - - - -- - - -  
विज्ञापयत - ख. । ६ ह्यासञ्च (?), दास (?) । ७ विभावरि - ख. । ८ सरमा - ख. । ९ कुः - ख. । १० वर्षणी - क. । ११ शुभदायिनी - क. । १२ सुसज्जा - ख. । १३ भवङ्करी (?) ।  
- - - -- - - - - - -- - - - -- - - -  
शुद्धा[^२५] शुद्धिः सुधीः कीर्तिः कृत्तिवासोधरप्रिया ।  
धनुर्ज्या जयिनी पूज्या ईज्या व्रज्या जयप्रदा ॥२२ ॥

वरावरेण्या वरदा वरनारी[^१५] वचोरणि[^१६] ।  
भूतिर्भूताधिजननी[^१७] सुकृतिः[^१८] सुमना रतिः ॥२३ ॥

भारती भासमायुक्ता युक्तरक्तवचोधरी ।  
आज्ञा प्रज्ञा तथा सञ्ज्ञा उल्का नासासमुद्भवा ।  
वेदमाता[^१९]थ गायत्री दुर्गा सावित्र्यथापि च ॥ २४॥

धर्म्मिणी धर्मजननी तेजनी तेजसां वरा ।  
रजनी रञ्जनी धीरा योनिर्वनजलोचना ॥२५ ॥

श्रदर्थिनी[^२०] दनुनदी श्रुतार्था[^२१] श्रुतवत्तरा ।  
बलयालातकधरा[^२२] मेखला मेखलाधरा ॥२६॥

प्रीयतां मे जगद्धात्री श्यामा श्यामाम्बरा[^२३] ह्युमा ।  
इत्येवमन्धकेनेशा स्तुता स्तुतिशतस्तुता ॥२७॥

अन्धकस्य तुतोषाति तुष्टा चेदमुवाच तम् ।  
प्रीतास्मि पुत्र यत् प्राप्तं गाणपत्यं त्वया शुभम् ।  
प्रियोधुना वरस्तूर्णं व्रियतां[^२४] प्रवरोत्तम ॥ २८ ॥

सनत्कुमार उवाच  
भवानीं[^२५] वरदां दृष्टवा सोन्धको गणपोत्तमः ।  
प्रणतः प्राञ्जलिः प्राह हिमवत्तनयामुमाम् ॥२९॥

यञ्च त्वं मे[^२६] वरं देवि ददासीशानबल्लभे ।  
मम तेन समस्तेन त्वयि भक्तिः स्थिरा भवेत् ॥8.157.३० ॥

तस्य तद्वचनं श्रुत्वा भगवत्यपराजिता ।  
उवाचान्धकमासाद्य[^२७] प्रीयमाणा पुनस्तदा ॥।३१॥

ज्ञानेनानेन तुष्टास्मि तव पुत्र शुभेन वै ।  
यन्मत्तोर्थितवानद्य त्वं भक्तिं प्रवरेश्वर[^२८] ॥ ३२ ॥

- - - -- - - - - - -- - - - -- - - -  
श्रद्धा- (?) । १५ नरनारी - क. । १६ रणी - क ख. । १७ भूताभूताभिजननी - ख । १८ सुगतिः - ख. । १९ वेदमाया - ख । २० सु (स) दर्थिनी - क. । २१ श्रुतार्थं - क. । २२.. लकधारा - ख. । २३ श्यामावरा - क., श्यामाचरा - ख । २४ वृयतां - क. । २५ भावनीं - क. । २६ तन्मे - क. । २७ सद्यः (?) । २८ प्रवरेश्वरः - क. ।  
- - - -- - - - - - -- - - - -- - - -  
मच्छन्दादेव चाप्येतद् गाणपत्यं तवानघ ।  
दत्तं देवाधिदेवेन तेन चास्मि सुतोषिता ॥३३॥

तस्माच्चादित्यपाकात्ते[^२९] सुयुद्धेन च पुत्रक ।  
पापव्ययो महानासीत् तेनासि प्रवरीकृतः[^३] ॥३४॥

अमरो जरया त्यक्तो बली बलवतामपि ।  
तपस्वी ह्यक्षयो जेता नन्दिवत्त्वं भविष्यसि ॥३५॥

मम देवस्य चापीष्टः किङ्करो मम चाप्यथ ।  
भव[^३१] त्वमनघः श्रीमान् गणेश्वरगणेश्वरः ॥३६॥

ये च त्वां[^३२] कीर्त्तयिष्यन्ति दिवा रात्रावथापि[^३३] वा ।  
तेषां कीर्त्तिर्यशः स्वर्गो धर्मश्चैव भविष्यति ॥३७॥

स त्वेवमुक्तः[^३४] पार्वत्या अन्धकोर्चितमानितः ।  
अनुज्ञातश्च पार्वत्या मुमुदे हरपार्श्वगः ॥३८॥

इत्येवमन्धकं देवस्तमोरिकृतभूषणः ।  
अनुगृह्य गिरौ तस्मिन् विजहार यथासुखम्[^३५] ॥३९॥

इति स्कन्दपुराणे अन्धकवरप्रदानं नाम सप्तपञ्चाशदुत्तरशततमोध्यायः[^३६]  
