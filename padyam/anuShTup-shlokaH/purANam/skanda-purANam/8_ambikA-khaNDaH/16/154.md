+++
title = "१५४"

+++

सनत्कुमार उवाच  
हन्यमाने बले तस्मिन् देवैः सप्रमथेश्वरैः ।  
चुक्रुधुर्दानवा[^१] घोराश्चतुर्विंशतिदर्पिताः ॥ १ ॥

प्रह्रादश्चानुह्रादश्च संह्रादः शिनिबाष्कलौ ।  
जम्भो विरोचनो वृत्रो बलिर्बाणोवनिञ्जयः ॥२॥

तथा तुहुण्डो हुण्डश्च शम्भुः कार्तस्वनः कुभः[^२] ।  
शम्बरो विप्रचित्तिश्च इल्वकः[^३] पिल्वकस्तथा ॥ ३ ॥

मयस्तारस्तारकाक्षो विद्युन्माली प्रमोहनः ।  
एतेमर्षवशं प्राप्ताश्चतुर्विंशतिदानवाः ॥४॥

- - - -- - - - - - -- - - - -- - - -  
धनुर्गुणादितन्तुका - क.,.. .ति - (?) । ११ हासिताः - ख. । १२..? सुर्महाद्भुतम्-ख । १३ तदान्धकः - क. । १४ शराहतो त(?) । १५२०२ - ख. ।  
चुक्रशुर्दानवा - ख. । २ कुशः - क, । ३ इल्वलः - ख. ।  
- - - -- - - - - - -- - - - -- - - -  
दुद्रुवुः सायुधं देवम्[^४] नन्दिनं समवस्थितम्[^५] ।  
तेञ्जनाचलसङ्काशाः काञ्चनाचलसन्निभम् ॥५ ॥

नन्दिनं ताडयामासुः शूलशक्त्यृष्टिपट्टिशैः ।  
तथा तैररिभिः शस्त्रैस्ताडितो वारितश्च वै ॥६ ॥

नाक्षुभ्यत तदा नन्दी नार्त्तिमापन्न च व्यथाम् ।  
ततो विकृष्य भगवानाततं कार्मुकं महत् ॥७॥

त्रिभिस्त्रिभिर्बिभेदाशु सर्वान्दानवसत्तमान ।  
ते बाणमार्गनिस्रावै[^६] दानवाः शोणितक्षराः ।८॥

क्षरन्त इव शैलेन्द्रास्तपनीयरसान् बभुः ।  
ततो रोषोद्धतो नन्दी शुक्रेणोज्जीवितं पुनः ॥९॥

कार्त्तस्वनं शरैर्घोरैरनयद्यमसादनम् ।  
जीवितस्रंसनं प्राप्य स दानवमहाचलः[^७] ॥ 8.154.१० ॥

शीर्णोपलः पपाताशु वज्राहत इवाचलः ।  
पतमाने क्षितौ[^८] तस्मिन्नन्दिबाणाहते हते ॥११ ॥

बलिरुत्पाट्य शैलाग्रं चिक्षेपोद्दिश्य नन्दिनम् ।  
तत् सधातुमृगव्यालं सर्क्षवृक्षं गिरेस्तटम्[^९] ॥ १२ ॥

निर्भ्रान्तोपलवृक्षालमभ्यधावद् गणेश्वरम् ।  
शृङ्गस्य बलिमुक्तस्य तस्य व्यालादयो जवात् ॥१३ ॥

अपक्रान्तानयार्त्तस्य पुरुषस्येव बान्धवाः ।  
तदापतत् तद् गिर्यग्रं[^१०] नन्दी बाणेन वीर्यवान् ।  
मेघानिव महावायुर्बिभेद च ननाद च ॥१४॥

तद्विदार्य गिरेः शृङ्गं गिरिशृङ्गनिकेतनः ।  
बलिं बिभेद बाणेन बलिर्विघ्नमिवोत्थितम्[^११] ॥१५॥

- - - -- - - - - - -- - - - -- - - -  
देवा - ख. । ५ समुपस्थितम् (?) । ६ मार्त्तनिस्रावै - ख. । ७ बल्ल - क. दानवः स महाबलः (?) । ८ गिरौ (?),.. ह्यरौ - क. । ९... स्तदा - ख. । १० तदापतन्तं - क. । ११... च्छ्रितं - ख ।  
- - - -- - - - - - -- - - - -- - - -  
सोभ्याहतो गणेशेन प्राह्लादितनयोवशः[^१२]।  
पपात सहसा भूमौ वाताहत इव द्रुमः[^१३] ॥१६॥

ततो बलौ निपतिते नन्दीषुवरताडिते[^१४] ।  
जहुः समरमारात्तं[^१५] दानवाः शरपीडिताः ॥ १७॥

प्रसृताम्बुदसङ्काशाँ[^१६]स्ततोम्बुदनिभाकृतिः[^१७] ।  
अन्धकः खात् क्षितिं प्राप्य दानवानिदमब्रवीत् ॥ १८॥

अद्य दाक्षायणीपुत्रा निबोधध्वं वचो मम ।  
मया चोक्तानि पथ्यानि कुरुध्वं यदि मन्यत ॥ १९॥

कुलेषु जाता वीराश्च सर्वास्त्रकृतनिश्चयाः ।  
द्रवध्वे[^१८] वै किमुद्दिश्य पटुनाराचवेजिताः ॥8.154.२० ॥

जल्पितानि क्व वस्तानि कथितानि च संसदि ।  
क्व वस्तद्वैरबाहुल्यं[^१९] दैवतैस्सह[^२०] साम्प्रतम् ॥२१ ॥

एकेन नन्दिना भग्नाः शतशोथ सहस्रशः ।  
ह्रीः कथं वै न भवति जल्पतां[^२१] वो गृहाजिरे ॥ २२ ॥

निवर्तध्वमधर्मज्ञा युध्यध्वं किं सृतेन वै[^२२] ।  
भवेन्न नो[^२३] यत्र मृत्युः सोवकाशो न विद्यते ॥२३ ॥

प्राश्निकाः[^२४] पार्श्वतः स्थित्वा निर्वैरा वीतमत्सराः ।  
द्वैरथं नन्दिना सार्धमेतत् पश्यत साम्प्रतम् ॥२४॥

इत्यन्धकवचः श्रुत्वा सर्वे ते दानवा रणे ।  
पुनर्निवृत्ता युद्धाय प्रगृहीतवरायुधाः ॥ २५॥

ततोन्यं रथमास्थाय नल्वमात्रं पताकिनम् ।  
अन्धकः सोभ्ययान्नन्दिं सार्धं दानवपुङ्गवैः ॥ २६ ॥

शिताग्ररुक्मविकृताः पृथवः प्रियदर्शनाः ।  
अन्धकस्य धनुःसृष्टा[^२६] निष्पतन्ति महेषवः ॥२७॥

- - - -- - - - - - -- - - - -- - - -  
प्रह्रादतनयोवशः - क ख । १३ द्विपः?. ख । १४ नन्द्येषुवरताडिते ख. । समररागात्तं ः ख. । १६ सङ्काश - क. । १७ इवाकृतिः - क. । १८ द्रवध्वं - ७३. । १९ गतं वैरबाहुल्य - ख. । २० देवतैःसह - क. ख. । २१ जल्पितां - क. । २२ वः - क । २३ वो - ख । २४ प्राश्नीका - ख प्राणाः कः - क. । २५ सार्ध' मम - (?) । २६ धनुषोन्धक (केन) सृज्यन्तो (न्ते) - क, ख. ।  
- - - -- - - - - - -- - - - -- - - -  
शलभैरिव केदारा भ्रमरैरिव पादपाः ।  
तोयदैरिव नागेन्द्राः सागरा मकरैरिव ॥२८॥

महेषुभिर्विनिर्मुक्तैर्नागादित्यसमप्रभैः ।  
अन्धकेन कृता देवाः शतघ्नय (?) इवोत्तमाः ॥ २९ ॥

वायवोप्रतिघा यद्वद् यथा मृत्युर्यथा जरा ।  
यथा चाप्रतिघाः सूक्ता नियतं ब्राह्मणाशिषः ॥8.154.३० ॥

तथा ते निशिता ह्युग्रा ब्रह्मदण्डा इवोद्यताः ।  
अनिवार्या ह्यमोघाश्च तेन्धकस्य महेषवः ॥ ३१ ॥

यतो यतोसुरास्सर्वे सोन्धकश्च रणे रिपुः ।  
ततस्ततः स्म दीर्यन्ते प्रमथा विबुधैस्सह ॥ ३२ ॥

सोपि नित्यायतधनुः परिवेषीव भास्करः ।  
असृजद्बाणनिकरान्[^२७] किरणान् भास्करो यथा ॥३३ ॥

तस्य बाणरुजः[^२८] प्राप्य नदीतीर इव द्रुमाः ।  
सीदन्ति गणपास्सर्वे देवाश्च सहवासवाः ॥३४॥

स विष्णुमेकेन शरेण विद्ध्वा द्वाभ्यामनन्तं त्रिभिरेव शक्रम् ।  
यमञ्च सोमञ्च जलाधिपञ्च वसूँश्च निर्दार्य[^२९] ररास घोरम् ॥ ३५॥

अश्विद्वयञ्चापि शरद्वयेन विद्ध्वा भगांशार्यमचन्द्रपूष्णः[^३०] (?) ।  
ततोथ नन्दीश्वरमुग्रकर्मा गणेश्वराँश्चापि शरैस्ततक्ष ॥३६॥

तथा दहत्यन्धक आततायी थथा पतङ्गान् भगवान् हुताशः[^३१] ।  
निवारितास्ते शरदारिताश्च तदान्धकेनामरयोधमुख्याः[^३२] ॥३७॥

न स्पन्दितुं[^३३] शेकुरुदीक्षितुं वा रणेन्धकं खे मनुजा इवार्कम् ।  
यशांसि दीप्तानि ततः प्रहाय देवाः सनारायणदेवपालाः ।  
शरार्दितास्तेन्धकदावेन प्रदुद्रुवुर्दानववेधखिन्नाः ॥ ३८॥

- - - -- - - - - - -- - - - -- - - -  
किरणान् - क. ख. । २८ रजः - क. ख. । २९ निर्वार्य - ख. । ३०.. श्चार्यमचन्द्रपूष्णः - क । ३१ हुताशनः - क. । ३२... वारिताश्ववदन्धकेनामरयोधमुख्याः - ख. । ३३ निस्पन्दितुं - ख. ।  
- - - -- - - - - - -- - - - -- - - -  
विष्णुः पितामहश्चैव अनन्तोथ शतक्रतुः ।  
अन्धकेन रणे भग्नाः शरैरग्निशिखोपमैः ॥३९॥

आदित्या वसवः साध्या अश्विनौ च सुरोत्तमौ ।  
अन्धकेन रणे भग्ना वज्राघातैः पतत्त्रिवत्[^३४] ॥8.154.४० ॥

तुषिताश्चैव विश्वाश्च देवाश्चैव स्वधाभुजः ।  
अन्धकेन शरैर्भग्ना मारुतेन यथा द्रुमाः ॥४१ ॥

चन्द्रमा भगवान् वह्निर्वित्तपालश्च राक्षसः ।  
अन्धकेन रणे[^३५] भग्नाः[^३६] शरैराशीविषोपमैः ॥४२॥

गन्धर्वा गुह्यकाः सर्पा[^३७] गरुडाश्च महोरगाः[^३८] ।  
अन्धकेन रणे भग्ना विद्धानलसमैः शरैः ॥४३ ॥

विट्पतिः शङ्कुकर्णश्च सोमनन्दी प्रभामयः ।  
पिङ्गलो नन्दिषेणश्च घण्टाकर्णो महोदरः ॥४४॥

विद्युत्केशः सुकेशश्च[^३९] स च देवो विनायकः ।  
अन्ये च प्रमथाः शूरा वीरभद्रपुरोगमाः ॥४५॥

अन्धकेन रणे भग्नाः शतशोथ सहस्रशः ।  
त्रैलोक्यं प्रसभं सर्वमुद्युक्तं सचराचरम् ॥४६॥

अन्धकेन रणे भग्नं सनारायणदेवपम् ।  
तस्मिन्सुरबले देवं विमुच्यैकं गणाधिपम् ॥४७॥

महामणिशिरोमौलिं न कश्चिदवतस्थिवान् ।  
ततोसुरबले घोरस्सर्वप्राणिकृतो[^४०] महान् ।  
सिंहनादरवो जज्ञे सवादित्ररवोद्भुतः ॥४८ ॥

इति स्कन्दपुराणेन्धकविजये चतुष्पञ्चाशदुत्तरशततमोध्यायः ४१ ।  
