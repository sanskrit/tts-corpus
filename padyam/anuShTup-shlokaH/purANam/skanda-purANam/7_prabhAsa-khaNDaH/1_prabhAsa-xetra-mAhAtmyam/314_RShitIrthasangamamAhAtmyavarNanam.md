+++
title = "३१४ ऋषितीर्थसङ्गममाहात्म्यवर्णनम्"

+++
॥ ईश्वर उवाच ॥ ॥  
अथ देवकुलाग्नेय्यां गव्यूत्या तत्र संस्थितम् ॥  
समुद्रस्य तटे रम्यमृषितीर्थमनुत्तमम् ॥ १ ॥  
पाषाणाकृतयस्तत्र ऋषयोऽद्यापि संस्थिताः ॥  
दृश्यन्ते मानुषे देवि सर्वपातकनाशनाः ॥ २ ॥  
तत्र ज्येष्ठे त्वमावास्यां प्राप्यते नाधमैर्न्नरैः ॥  
पिण्डदानं विशेषेण स्नानं श्रद्धासमन्वितैः ॥ ३ ॥  
ऋषितोयासङ्गमे तु स्नानं श्राद्धं सुदुर्लभम् ॥  
गोप्रदानं प्रशंसन्ति तत्र ते मुनिपुगवाः ॥  
भोजनं ब्राह्मणानां तु यथाशक्त्या प्रदापयेत् ॥४॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये मूलचण्डीशमाहात्म्य ऋषितीर्थसङ्गममाहात्म्यवर्णनन्नाम चतुर्दशोत्तरत्रिशततमोऽध्यायः ॥ ३१४ ॥