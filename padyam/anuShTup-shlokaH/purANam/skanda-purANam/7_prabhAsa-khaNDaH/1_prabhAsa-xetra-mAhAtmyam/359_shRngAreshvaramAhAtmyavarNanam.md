+++
title = "३५९ शृङ्गारेश्वरमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि स्थानं शृङ्गसरोऽभिधम् ॥ १ ॥  
शृङ्गारेश्वरनामा च तत्र देवः प्रतिष्ठितः ॥  
शृङ्गारं विधिवच्चक्रे यत्र गोपीयुतो हरिः ॥ २ ॥  
शृङ्गारेश्वरनामा च तेन पापौघनाशनः ॥  
पूजयेद्यो विधानेन तत्र स्थाने स्थितं भवम् ॥  
दारिद्र्यदुःखसंयुक्तो न स भूयाद्भवे क्वचित् ॥ ३ ॥  
इति श्रीस्कान्दे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शृङ्गारेश्वरमाहात्म्यवर्णनन्नामैकोनषष्ट्युत्तरत्रिशततमोऽध्यायः ॥ ३५९ ॥