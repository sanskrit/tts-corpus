+++
title = "३४४ जरद्गवेश्वरमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि लिङ्गं पापप्रणाशनम् ॥  
कपिलेश्वरस्यैशान्यामुत्तरेण व्यवस्थितम् ॥ १ ॥  
जरद्गवेश्वरन्नाम जरद्गवप्रतिष्ठितम् ॥  
ब्रह्महत्यादि पापानां नाशनं नात्र संशयः ॥ २ ॥  
तत्रैव संस्थिता देवि देवी अंशुमती नदी ॥  
तत्र स्नात्वा विधानेन पिडदानं तु दापयेत् ॥ ३ ॥  
वर्षकोटिशतं साग्रं पितॄणां तृप्तिमावहेत् ॥  
वृषभस्तत्र दातव्यो ब्राह्मणे वेदपारगे ॥ ४ ॥  
ततस्तु पूजयेद्देवं गन्धपुष्पैर्जरद्गवम् ॥  
पञ्चामृतरसेनैव तथा गुग्गु लुधूपनैः ॥ ५ ॥  
स्तुतिदण्डनमस्कारैः प्रदक्षिणैरहर्निशम् ॥  
ब्राह्मणान्भोजयेत्तत्र भक्ष्यभोज्यैः पृथग्विधैः ॥  
एकेन भोजितेनैव कोटिर्भवति भोजिता ॥ ६ ॥  
कृते सिद्धोदकन्नाम तत्तीर्थं परिकीर्त्तितम् ॥  
जरद्गवेश्वरं तीर्थं कलौ तु परिकीर्त्यते ॥ ७ ॥  
इति श्रीस्कान्दे महापुराण एकाशीति साहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येंऽशुमतीमाहात्म्ये जरद्गवेश्वरमाहात्म्यवर्णनन्नाम चतुश्चत्वारिंशदुत्तरत्रिशततमोऽध्यायः ॥ ३४४ ॥