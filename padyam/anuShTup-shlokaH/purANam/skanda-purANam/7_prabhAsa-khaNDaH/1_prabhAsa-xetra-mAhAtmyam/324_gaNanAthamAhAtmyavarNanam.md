+++
title = "३२४ गणनाथमाहात्म्यवर्णनम्"

+++
॥ ईश्वर उवाच ॥ ॥  
तस्मादुत्तरदिग्भागे किञ्चिद्वायव्यमाश्रितम् ॥  
विनायकं प्रपश्येच्च सर्वसिद्धिप्रदायकम् ॥ १ ॥  
योऽसौ देवि मया ख्यातः सखा मे धनदः पुरा ॥  
गणनाथस्वरूपेण निधीनां परिपालकः ॥  
लोकानां सिद्धिदानार्थमस्मिन्स्थाने स्थितः प्रिये ॥ २ ॥  
चतुर्थ्यां भौमवारेण भक्ष्यभोज्यः समोदकैः ॥  
पूजयेद्विधिवद्देवि तस्य सिद्धिर्भवेद्ध्रुवम् ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये गणनाथमाहात्म्यवर्णनन्नाम चतुर्विंशत्युत्तरत्रिशततमोऽध्यायः ॥ ३२४ ॥