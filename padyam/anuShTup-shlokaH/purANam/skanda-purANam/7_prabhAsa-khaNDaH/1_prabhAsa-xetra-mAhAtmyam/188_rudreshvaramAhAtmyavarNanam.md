+++
title = "१८८ रुद्रेश्वरमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि तत्र स्थाने तु संस्थितम् ॥  
रुद्रेश्वरेतिनामानं स्वयम्भूतं धरातले ॥ १ ॥  
आदिप्रभासात्पुरतो धनुषां त्रितये स्थितम् ॥  
रुद्रेण ध्यानमास्थाय स्वं तेजस्तत्र योजितम् ॥ २ ॥  
ततो रुद्रेश्वरन्नाम सर्वपातकनाशनम् ॥  
तं दृष्ट्वा पूजयित्वा च सर्वान्कामानवाप्नुयात् ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभास खण्डे प्रथमे प्रभासक्षेत्रमाहात्म्ये रुद्रेश्वरमाहात्म्यवर्णनन्नामाष्टाशीत्युत्तरशततमोऽध्यायः ॥ १८८ ॥