+++
title = "१९० मोक्षस्वामिमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि तत्र मुक्तिप्रदं हरिम् ॥  
प्रभासान्नैर्ऋते भागे नातिदूरे व्यवस्थितम् ॥ १ ॥  
एकादश्यां जिताहारो यस्तं देवि प्रपूजयेत् ॥  
माघेमासे विशेषेण सोऽग्निष्टोमफलं लभेत् ॥ २ ॥  
यस्तत्रानशनं कुर्याद्व्रतं चान्द्रायणादिकम् ॥  
सोऽन्य तीर्थात्कोटिगुणं प्राप्नुयात्फलमीप्सितम् ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्र माहात्म्ये मोक्षस्वामिमाहात्म्यवर्णनन्नाम नवत्युत्तरशततमोऽध्यायः ॥ १९० ॥