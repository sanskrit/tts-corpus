+++
title = "२७५ त्रिनेत्रेश्वरमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि देवं चैव त्रिलोचनम् ॥  
ऋषितीर्थसमीपे तु सर्वपातकनाशनम् ॥  
न्यङ्कुमत्युत्तरे कूल ऋषिभिः पूजितं पुरा ॥ १ ॥  
त्रिनेत्रा मत्स्यका यत्र जलं स्फटिकसन्निभम् ॥  
तत्र स्नात्वा नरो देवि मुच्यते ब्रह्महत्यया ॥ २ ॥  
कृष्णपक्षे चतुर्द्दश्यां मासे भाद्रपदे तथा ॥  
उपवासं तु कुर्वीत रात्रौ जागरणं तथा ॥ ३ ॥  
प्रातः श्राद्धं प्रकुर्वीत विधिवत्पूजयेच्छिवम् ॥  
रुद्रलोके वसेद्देवि वर्षाणामयुतत्रयम् ॥ ४ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये त्रिनेत्रेश्वरमाहात्म्यवर्णनन्नाम पञ्चसप्तत्युत्तरद्विशततमोऽध्यायः॥ २७५ ॥