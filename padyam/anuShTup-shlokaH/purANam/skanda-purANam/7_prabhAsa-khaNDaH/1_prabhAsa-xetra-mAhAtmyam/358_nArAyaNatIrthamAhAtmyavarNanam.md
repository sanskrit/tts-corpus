+++
title = "३५८ नारायणतीर्थमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि तीर्थं नारायणाभिधम् ॥  
तस्यैवेशानदिग्भागे वापी शाण्डिल्यकीर्तिता ॥ १ ॥  
स्नात्वा तत्रैव विधिवच्छाण्डिल्यं यः प्रपूजयेत् ॥  
ऋषिपञ्चम्यां विधिना नारी चैव पतिव्रता ॥  
स्पृष्ट्वास्पृष्ट्वा विमुच्येत रजोदोषभयाद्ध्रुवम् ॥ २ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये नारायणतीर्थमाहात्म्यवर्णनन्नामा ष्टापञ्चाशदुत्तरत्रिशततमोऽध्यायः ॥ ३५८ ॥