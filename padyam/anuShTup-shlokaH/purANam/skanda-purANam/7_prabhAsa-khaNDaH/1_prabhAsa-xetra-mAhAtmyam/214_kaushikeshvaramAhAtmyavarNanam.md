+++
title = "२१४ कौशिकेश्वरमाहात्म्यवर्णनम्"

+++
॥ ईश्वर उवाच ॥ ॥  
धनुषामष्टभिस्तस्मादीशाने कश्यपेश्वरात् ॥  
कौशकेश्वरनामानं महापातकनाशनम् ॥ १ ॥  
वसिष्ठतनयान्हत्वा तत्र कौशिकसत्तमः ॥  
स्थापयामास तल्लिङ्गं मुक्तपापस्ततोऽभवत् ॥ २ ॥  
तं दृष्ट्वा पूजयित्वा तु लभते वाञ्छितं फलम्॥३॥  
इति श्रीस्कान्दे महा पुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कौशिकेश्वरमाहात्म्यवर्णनन्नामचतुर्दशोत्तरद्विशततमोऽध्यायः॥ ॥ २१४ ॥