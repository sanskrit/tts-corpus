+++
title = "१६८ माहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि देवीं शालकटङ्कटाम् ॥  
सावित्र्या दक्षिणे भागे रैवतात्पूर्वतः स्थिताम् ॥ १ ॥  
महापापोपशमनीं सर्वदुःखविनाशनीम् ॥ पूजितां सर्वगन्धर्वैः स्फुरद्दंष्ट्रोग्रभीषणाम् ॥ २ ॥  
महाप्रचण्डदैत्यघ्नीं पौलस्त्येन प्रतिष्ठिताम् ॥  
महिषघ्नीं महाकायां क्षेत्रे प्राभासिके स्थिताम् ॥ ३ ॥  
माघे मासे चतुर्दश्यां यस्ता माराधयेन्नरः ॥  
स भवेत्पशुमान्धीमाँल्लक्ष्मीवान्पुत्रवान्सुधीः ॥ ४ ॥  
यस्तां पशुप्रदानेन सन्तर्पयति भक्तितः ॥  
बलिपूजोपहारैश्च स स्याच्छत्रु विवर्जितः ॥ ५ ॥  
इति श्रीस्कान्दे महापुराण एकाशीतिसाहस्र्यां संहिताया सप्तमे प्रभासखण्डे प्रथमे प्रभासक्षेत्रमाहात्म्ये शालकटङ्कटा माहात्म्यवर्णनन्नामाष्टषष्ट्युत्तरशततमोऽध्यायः ॥ १६८ ॥