+++
title = "३५० कौरवेश्वरीमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि तस्माद्वै कौरवेश्वरीम् ॥  
यस्य नाम्ना कुरुक्षेत्रं तेन साराधिता पुरा ॥ १ ॥  
आराधिताऽसौ भीमेन कृत्वा क्षेत्रस्य रक्षणम् ॥  
महानवम्यां यत्नेन यस्तां पूजयते नरः ॥  
तं पुत्रमिव कल्याणी रक्षते नात्र संशयः ॥ २ ॥  
भोजनं तत्र दातव्यं दम्पतीनां न संशयः ॥  
दिव्यैर्भक्ष्यैः सुमिष्टान्नैः सा तुष्यति ततः स्तुता ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये कौरवेश्वरीमाहात्म्यवर्णनन्नाम पञ्चाशदुत्तरत्रिशततमोऽध्यायः ॥ ३५० ॥