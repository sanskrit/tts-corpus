+++
title = "२९३ कुबेरमाहात्म्यवर्णनम्"

+++
॥ ईश्वर उवाच ॥ ॥  
तस्माद्वैश्रवण स्थानान्नैर्ऋत्यां वरवर्णिनि ॥  
स्वयं स्थितः कुबेरस्तु सर्वदारिद्र्यनाशनः ॥ १ ॥  
मकरादिनिधानैस्तु अष्टाभिः परिभूषितः ॥  
पञ्चम्यां पूजयेद्भक्त्या गन्धपुष्पानुलेपनैः ॥  
निधानप्राप्तिरतुला निर्विघ्ना तस्य जायते ॥ २ ॥  
इति श्रीस्कान्दे महापुराण एकाशीतिसाहस्र्यां सहितायां सप्तमे प्रभासखण्डे प्रथमे प्रभामक्षेत्रमाहात्म्ये न्यङ्कुमतीमाहात्म्ये कुबेरस्थानोत्पत्तौ कुबेरमाहात्म्यवर्णनन्नाम त्रिनवत्युत्तरद्विशततमोऽध्यायः ॥ २९३ ॥