+++
title = "११५ पुष्करेश्वरमाहात्म्यवर्णनम्"

+++
॥ ईश्वर उवाच ॥ ॥  
ततो गच्छेन्महादेवि पुष्करेश्वरमुत्तमम् ॥  
तस्यैव दक्षिणे भागे जानकीश्वरमुत्तमम् ॥ १ ॥  
लिङ्गं महाप्रभावं तु ब्रह्मपुत्रेण पूजितम् ॥  
सनत्कुमारमुनिना श्रद्धया हेम पुष्करैः ॥ २ ॥  
पूजितं तद्विधानेन तेन तत्पुष्करेश्वरम् ॥  
ख्यातं तत्र वरारोहे सर्वपातकनाशनम् ॥ ३ ॥  
यस्तं पूजयते भक्त्या गंषपुष्पादिभिः क्रमात् ॥  
यात्रा कृता भवेत्तेन पौष्करी नात्र संशयः ॥ ४ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये वामनस्वामिमाहात्म्ये पुष्करेश्वरमाहात्म्यवर्णनन्नाम पञ्चदशोत्तरशततमोऽध्यायः ॥ ११५ ॥