+++
title = "०४१ सगर-यज्ञ-समाप्तिः"
title_english = "041 sagara s grandson amshuman s search for the horse"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-041-Sagara_Yagna_Parisamapthihi.mp3"></div>
</details>



<details><summary>भागसूचना</summary>

41. सगरकी आज्ञासे अंशुमान् का रसातलमें जाकर घोड़ेको ले आना और अपने चाचाओंके निधनका समाचार सुनाना
</details>

<details open><summary>विश्वास-प्रस्तुतिः</summary>

पुत्रांश्चिरगतान् ज्ञात्वा सगरो रघुनन्दन।  
नप्तारमब्रवीद् राजा दीप्यमानं स्वतेजसा॥ १॥
</details>

<details><summary>मूलम्</summary>

पुत्रांश्चिरगतान् ज्ञात्वा सगरो रघुनन्दन।  
नप्तारमब्रवीद् राजा दीप्यमानं स्वतेजसा॥ १॥
</details>

<details><summary>अनुवाद (हिन्दी)</summary>

रघुनन्दन! ‘पुत्रोंको गये बहुत दिन हो गये’—ऐसा जानकर राजा सगरने अपने पौत्र अंशुमान् से, जो अपने तेजसे देदीप्यमान हो रहा था, इस प्रकार कहा—॥ १॥
</details>

<details open><summary>विश्वास-प्रस्तुतिः</summary>

शूरश्च कृतविद्यश्च पूर्वैस्तुल्योऽसि तेजसा।  
पितॄणां गतिमन्विच्छ येन चाश्वोऽपवाहितः॥ २॥
</details>

<details><summary>मूलम्</summary>

शूरश्च कृतविद्यश्च पूर्वैस्तुल्योऽसि तेजसा।  
पितॄणां गतिमन्विच्छ येन चाश्वोऽपवाहितः॥ २॥
</details>

<details><summary>अनुवाद (हिन्दी)</summary>

‘वत्स! तुम शूरवीर, विद्वान् तथा अपने पूर्वजोंके तुल्य तेजस्वी हो। तुम भी अपने चाचाओंके पथका अनुसरण करो और उस चोरका पता लगाओ, जिसने मेरे यज्ञ-सम्बन्धी अश्वका अपहरण कर लिया है॥ २॥
</details>

<details open><summary>विश्वास-प्रस्तुतिः</summary>

अन्तर्भौमानि सत्त्वानि वीर्यवन्ति महान्ति च।  
तेषां तु प्रतिघातार्थं सासिं गृह्णीष्व कार्मुकम्॥ ३॥
</details>

<details><summary>मूलम्</summary>

अन्तर्भौमानि सत्त्वानि वीर्यवन्ति महान्ति च।  
तेषां तु प्रतिघातार्थं सासिं गृह्णीष्व कार्मुकम्॥ ३॥
</details>

<details><summary>अनुवाद (हिन्दी)</summary>

‘देखो, पृथ्वीके भीतर बड़े-बड़े बलवान् जीव रहते हैं; अतः उनसे टक्कर लेनेके लिये तुम तलवार और धनुष भी लेते जाओ॥ ३॥
</details>

<details open><summary>विश्वास-प्रस्तुतिः</summary>

अभिवाद्याभिवाद्यांस्त्वं हत्वा विघ्नकरानपि।  
सिद्धार्थः संनिवर्तस्व मम यज्ञस्य पारगः॥ ४॥
</details>

<details><summary>मूलम्</summary>

अभिवाद्याभिवाद्यांस्त्वं हत्वा विघ्नकरानपि।  
सिद्धार्थः संनिवर्तस्व मम यज्ञस्य पारगः॥ ४॥
</details>

<details><summary>अनुवाद (हिन्दी)</summary>

‘जो वन्दनीय पुरुष हों, उन्हें प्रणाम करना और जो तुम्हारे मार्गमें विघ्न डालनेवाले हों, उनको मार डालना। ऐसा करते हुए सफलमनोरथ होकर लौटो और मेरे इस यज्ञको पूर्ण कराओ’॥ ४॥
</details>

<details open><summary>विश्वास-प्रस्तुतिः</summary>

एवमुक्तोंऽशुमान् सम्यक् सगरेण महात्मना।  
धनुरादाय खड्गं च जगाम लघुविक्रमः॥ ५॥
</details>

<details><summary>मूलम्</summary>

एवमुक्तोंऽशुमान् सम्यक् सगरेण महात्मना।  
धनुरादाय खड्गं च जगाम लघुविक्रमः॥ ५॥
</details>

<details><summary>अनुवाद (हिन्दी)</summary>

महात्मा सगरके ऐसा कहनेपर शीघ्रतापूर्वक पराक्रम कर दिखानेवाला वीरवर अंशुमान् धनुष और तलवार लेकर चल दिया॥ ५॥
</details>

<details open><summary>विश्वास-प्रस्तुतिः</summary>

स खातं पितृभिर्मार्गमन्तर्भौमं महात्मभिः।  
प्रापद्यत नरश्रेष्ठ तेन राज्ञाभिचोदितः॥ ६॥
</details>

<details><summary>मूलम्</summary>

स खातं पितृभिर्मार्गमन्तर्भौमं महात्मभिः।  
प्रापद्यत नरश्रेष्ठ तेन राज्ञाभिचोदितः॥ ६॥
</details>

<details><summary>अनुवाद (हिन्दी)</summary>

नरश्रेष्ठ! उसके महामनस्वी चाचाओंने पृथ्वीके भीतर जो मार्ग बना दिया था, उसीपर वह राजा सगरसे प्रेरित होकर गया॥ ६॥
</details>

<details open><summary>विश्वास-प्रस्तुतिः</summary>

देवदानवरक्षोभिः पिशाचपतगोरगैः।  
पूज्यमानं महातेजा दिशागजमपश्यत॥ ७॥
</details>

<details><summary>मूलम्</summary>

देवदानवरक्षोभिः पिशाचपतगोरगैः।  
पूज्यमानं महातेजा दिशागजमपश्यत॥ ७॥
</details>

<details><summary>अनुवाद (हिन्दी)</summary>

वहाँ उस महातेजस्वी वीरने एक दिग्गजको देखा, जिसकी देवता, दानव, राक्षस, पिशाच, पक्षी और नाग—सभी पूजा कर रहे थे॥ ७॥
</details>

<details open><summary>विश्वास-प्रस्तुतिः</summary>

स तं प्रदक्षिणं कृत्वा पृष्ट्वा चैव निरामयम्।  
पितॄन् स परिपप्रच्छ वाजिहर्तारमेव च॥ ८॥
</details>

<details><summary>मूलम्</summary>

स तं प्रदक्षिणं कृत्वा पृष्ट्वा चैव निरामयम्।  
पितॄन् स परिपप्रच्छ वाजिहर्तारमेव च॥ ८॥
</details>

<details><summary>अनुवाद (हिन्दी)</summary>

उसकी परिक्रमा करके कुशल-मंगल पूछकर अंशुमान‍्ने उस दिग्गजसे अपने चाचाओंका समाचार तथा अश्व चुरानेवालेका पता पूछा॥ ८॥
</details>

<details open><summary>विश्वास-प्रस्तुतिः</summary>

दिशागजस्तु तच्छ्रुत्वा प्रत्युवाच महामतिः।  
आसमञ्ज कृतार्थस्त्वं सहाश्वः शीघ्रमेष्यसि॥ ९॥
</details>

<details><summary>मूलम्</summary>

दिशागजस्तु तच्छ्रुत्वा प्रत्युवाच महामतिः।  
आसमञ्ज कृतार्थस्त्वं सहाश्वः शीघ्रमेष्यसि॥ ९॥
</details>

<details><summary>अनुवाद (हिन्दी)</summary>

उसका प्रश्न सुनकर परम बुद्धिमान् दिग्गजने इस प्रकार उत्तर दिया—‘असमंज-कुमार! तुम अपना कार्य सिद्ध करके घोड़ेसहित शीघ्र लौट आओगे’॥ ९॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा सर्वानेव दिशागजान्।  
यथाक्रमं यथान्यायं प्रष्टुं समुपचक्रमे॥ १०॥
</details>

<details><summary>मूलम्</summary>

तस्य तद् वचनं श्रुत्वा सर्वानेव दिशागजान्।  
यथाक्रमं यथान्यायं प्रष्टुं समुपचक्रमे॥ १०॥
</details>

<details><summary>अनुवाद (हिन्दी)</summary>

उसकी यह बात सुनकर अंशुमान‍्ने क्रमशः सभी दिग्गजोंसे न्यायानुसार उक्त प्रश्न पूछना आरम्भ किया॥ १०॥
</details>

<details open><summary>विश्वास-प्रस्तुतिः</summary>

तैश्च सर्वैर्दिशापालैर्वाक्यज्ञैर्वाक्यकोविदैः।  
पूजितः सहयश्चैवागन्तासीत्यभिचोदितः॥ ११॥
</details>

<details><summary>मूलम्</summary>

तैश्च सर्वैर्दिशापालैर्वाक्यज्ञैर्वाक्यकोविदैः।  
पूजितः सहयश्चैवागन्तासीत्यभिचोदितः॥ ११॥
</details>

<details><summary>अनुवाद (हिन्दी)</summary>

वाक्यके मर्मको समझने तथा बोलनेमें कुशल उन समस्त दिग्गजोंने अंशुमान् का सत्कार किया और यह शुभ कामना प्रकट की कि तुम घोड़ेसहित लौट आओगे॥
</details>

<details open><summary>विश्वास-प्रस्तुतिः</summary>

तेषां तद् वचनं श्रुत्वा जगाम लघुविक्रमः।  
भस्मराशीकृता यत्र पितरस्तस्य सागराः॥ १२॥
</details>

<details><summary>मूलम्</summary>

तेषां तद् वचनं श्रुत्वा जगाम लघुविक्रमः।  
भस्मराशीकृता यत्र पितरस्तस्य सागराः॥ १२॥
</details>

<details><summary>अनुवाद (हिन्दी)</summary>

उनका यह आशीर्वाद सुनकर अंशुमान् शीघ्रतापूर्वक पैर बढ़ाता हुआ उस स्थानपर जा पहुँचा, जहाँ उसके चाचा सगरपुत्र राखके ढेर हुए पड़े थे॥ १२॥
</details>

<details open><summary>विश्वास-प्रस्तुतिः</summary>

स दुःखवशमापन्नस्त्वसमञ्जसुतस्तदा।  
चुक्रोश परमार्तस्तु वधात् तेषां सुदुःखितः॥ १३॥
</details>

<details><summary>मूलम्</summary>

स दुःखवशमापन्नस्त्वसमञ्जसुतस्तदा।  
चुक्रोश परमार्तस्तु वधात् तेषां सुदुःखितः॥ १३॥
</details>

<details><summary>अनुवाद (हिन्दी)</summary>

उनके वधसे असमंज पुत्र अंशुमान् को बड़ा दुःख हुआ। वह शोकके वशीभूत हो अत्यन्त आर्तभावसे फूट-फूटकर रोने लगा॥ १३॥
</details>

<details open><summary>विश्वास-प्रस्तुतिः</summary>

यज्ञियं च हयं तत्र चरन्तमविदूरतः।  
ददर्श पुरुषव्याघ्रो दुःखशोकसमन्वितः॥ १४॥
</details>

<details><summary>मूलम्</summary>

यज्ञियं च हयं तत्र चरन्तमविदूरतः।  
ददर्श पुरुषव्याघ्रो दुःखशोकसमन्वितः॥ १४॥
</details>

<details><summary>अनुवाद (हिन्दी)</summary>

दुःख-शोकमें डूबे हुए पुरुषसिंह अंशुमान‍्ने अपने यज्ञ-सम्बन्धी अश्वको भी वहाँ पास ही चरते देखा॥ १४॥
</details>

<details open><summary>विश्वास-प्रस्तुतिः</summary>

स तेषां राजपुत्राणां कर्तुकामो जलक्रियाम्।  
स जलार्थी महातेजा न चापश्यज्जलाशयम्॥ १५॥
</details>

<details><summary>मूलम्</summary>

स तेषां राजपुत्राणां कर्तुकामो जलक्रियाम्।  
स जलार्थी महातेजा न चापश्यज्जलाशयम्॥ १५॥
</details>

<details><summary>अनुवाद (हिन्दी)</summary>

महातेजस्वी अंशुमान् ने उन राजकुमारोंको जलाञ्जलि देनेके लिये जलकी इच्छा की; किंतु वहाँ कहीं भी कोई जलाशय नहीं दिखायी दिया॥ १५॥
</details>

<details open><summary>विश्वास-प्रस्तुतिः</summary>

विसार्य निपुणां दृष्टिं ततोऽपश्यत् खगाधिपम्।  
पितॄणां मातुलं राम सुपर्णमनिलोपमम्॥ १६॥
</details>

<details><summary>मूलम्</summary>

विसार्य निपुणां दृष्टिं ततोऽपश्यत् खगाधिपम्।  
पितॄणां मातुलं राम सुपर्णमनिलोपमम्॥ १६॥
</details>

<details><summary>अनुवाद (हिन्दी)</summary>

श्रीराम! तब उसने दूरतककी वस्तुओंको देखनेमें समर्थ अपनी दृष्टिको फैलाकर देखा। उस समय उसे वायुके समान वेगशाली पक्षिराज गरुड़ दिखायी दिये, जो उसके चाचाओं (सगरपुत्रों) के मामा थे॥ १६॥
</details>

<details open><summary>विश्वास-प्रस्तुतिः</summary>

स चैनमब्रवीद् वाक्यं वैनतेयो महाबलः।  
मा शुचः पुरुषव्याघ्र वधोऽयं लोकसम्मतः॥ १७॥
</details>

<details><summary>मूलम्</summary>

स चैनमब्रवीद् वाक्यं वैनतेयो महाबलः।  
मा शुचः पुरुषव्याघ्र वधोऽयं लोकसम्मतः॥ १७॥
</details>

<details><summary>अनुवाद (हिन्दी)</summary>

महाबली विनतानन्दन गरुड़ने अंशुमान‍्से कहा—‘पुरुषसिंह! शोक न करो। इन राजकुमारोंका वध सम्पूर्ण जगत् के मंगलके लिये हुआ है॥ १७॥
</details>

<details open><summary>विश्वास-प्रस्तुतिः</summary>

कपिलेनाप्रमेयेण दग्धा हीमे महाबलाः।  
सलिलं नार्हसि प्राज्ञ दातुमेषां हि लौकिकम्॥ १८॥
</details>

<details><summary>मूलम्</summary>

कपिलेनाप्रमेयेण दग्धा हीमे महाबलाः।  
सलिलं नार्हसि प्राज्ञ दातुमेषां हि लौकिकम्॥ १८॥
</details>

<details><summary>अनुवाद (हिन्दी)</summary>

‘विद्वन्! अनन्त प्रभावशाली महात्मा कपिलने इन महाबली राजकुमारोंको दग्ध किया है। इनके लिये तुम्हें लौकिक जलकी अञ्जलि देना उचित नहीं है॥ १८॥
</details>

<details open><summary>विश्वास-प्रस्तुतिः</summary>

गंगा हिमवतो ज्येष्ठा दुहिता पुरुषर्षभ।  
तस्यां कुरु महाबाहो पितॄणां सलिलक्रियाम्॥ १९॥
</details>

<details><summary>मूलम्</summary>

गंगा हिमवतो ज्येष्ठा दुहिता पुरुषर्षभ।  
तस्यां कुरु महाबाहो पितॄणां सलिलक्रियाम्॥ १९॥
</details>

<details><summary>अनुवाद (हिन्दी)</summary>

‘नरश्रेष्ठ! महाबाहो! हिमवान् की जो ज्येष्ठ पुत्री गंगाजी हैं, उन्हींके जलसे अपने इन चाचाओंका तर्पण करो॥ १९॥
</details>

<details open><summary>विश्वास-प्रस्तुतिः</summary>

भस्मराशीकृतानेतान् प्लावयेल्लोकपावनी।  
तया क्लिन्नमिदं भस्म गंगया लोककान्तया।  
षष्टिं पुत्रसहस्राणि स्वर्गलोकं गमिष्यति॥ २०॥
</details>

<details><summary>मूलम्</summary>

भस्मराशीकृतानेतान् प्लावयेल्लोकपावनी।  
तया क्लिन्नमिदं भस्म गंगया लोककान्तया।  
षष्टिं पुत्रसहस्राणि स्वर्गलोकं गमिष्यति॥ २०॥
</details>

<details><summary>अनुवाद (हिन्दी)</summary>

‘जिस समय लोकपावनी गंगा राखके ढेर होकर गिरे हुए उन साठ हजार राजकुमारोंको अपने जलसे आप्लावित करेंगी, उसी समय उन सबको स्वर्गलोकमें पहुँचा देंगी। लोककमनीया गंगाके जलसे भीगी हुई यह भस्मराशि इन सबको स्वर्गलोकमें भेज देगी॥ २०॥
</details>

<details open><summary>विश्वास-प्रस्तुतिः</summary>

निर्गच्छाश्वं महाभाग संगृह्य पुरुषर्षभ।  
यज्ञं पैतामहं वीर निर्वर्तयितुमर्हसि॥ २१॥
</details>

<details><summary>मूलम्</summary>

निर्गच्छाश्वं महाभाग संगृह्य पुरुषर्षभ।  
यज्ञं पैतामहं वीर निर्वर्तयितुमर्हसि॥ २१॥
</details>

<details><summary>अनुवाद (हिन्दी)</summary>

‘महाभाग! पुरुषप्रवर! वीर! अब तुम घोड़ा लेकर जाओ और अपने पितामहका यज्ञ पूर्ण करो’॥ २१॥
</details>

<details open><summary>विश्वास-प्रस्तुतिः</summary>

सुपर्णवचनं श्रुत्वा सोंऽशुमानतिवीर्यवान्।  
त्वरितं हयमादाय पुनरायान्महातपाः॥ २२॥
</details>

<details><summary>मूलम्</summary>

सुपर्णवचनं श्रुत्वा सोंऽशुमानतिवीर्यवान्।  
त्वरितं हयमादाय पुनरायान्महातपाः॥ २२॥
</details>

<details><summary>अनुवाद (हिन्दी)</summary>

गरुड़की यह बात सुनकर अत्यन्त पराक्रमी महातपस्वी अंशुमान् घोड़ा लेकर तुरंत लौट आया॥
</details>

<details open><summary>विश्वास-प्रस्तुतिः</summary>

ततो राजानमासाद्य दीक्षितं रघुनन्दन।  
न्यवेदयद् यथावृत्तं सुपर्णवचनं तथा॥ २३॥
</details>

<details><summary>मूलम्</summary>

ततो राजानमासाद्य दीक्षितं रघुनन्दन।  
न्यवेदयद् यथावृत्तं सुपर्णवचनं तथा॥ २३॥
</details>

<details><summary>अनुवाद (हिन्दी)</summary>

रघुनन्दन! यज्ञमें दीक्षित हुए राजाके पास आकर उसने सारा समाचार निवेदन किया और गरुड़की बतायी हुई बात भी कह सुनायी॥ २३॥
</details>

<details open><summary>विश्वास-प्रस्तुतिः</summary>

तच्छ्रुत्वा घोरसंकाशं वाक्यमंशुमतो नृपः।  
यज्ञं निर्वर्तयामास यथाकल्पं यथाविधि॥ २४॥
</details>

<details><summary>मूलम्</summary>

तच्छ्रुत्वा घोरसंकाशं वाक्यमंशुमतो नृपः।  
यज्ञं निर्वर्तयामास यथाकल्पं यथाविधि॥ २४॥
</details>

<details><summary>अनुवाद (हिन्दी)</summary>

अंशुमान‍्के मुखसे यह भयंकर समाचार सुनकर राजा सगरने कल्पोक्त नियमके अनुसार अपना यज्ञ विधिवत् पूर्ण किया॥ २४॥
</details>

<details open><summary>विश्वास-प्रस्तुतिः</summary>

स्वपुरं त्वगमच्छ्रीमानिष्टयज्ञो महीपतिः।  
गंगायाश्चागमे राजा निश्चयं नाध्यगच्छत॥ २५॥
</details>

<details><summary>मूलम्</summary>

स्वपुरं त्वगमच्छ्रीमानिष्टयज्ञो महीपतिः।  
गंगायाश्चागमे राजा निश्चयं नाध्यगच्छत॥ २५॥
</details>

<details><summary>अनुवाद (हिन्दी)</summary>

यज्ञ समाप्त करके पृथ्वीपति महाराज सगर अपनी राजधानीको लौट आये। वहाँ आनेपर उन्होंने गंगाजीको ले आनेके विषयमें बहुत विचार किया; किंतु वे किसी निश्चयपर न पहुँच सके॥ २५॥
</details>

<details open><summary>विश्वास-प्रस्तुतिः</summary>

अगत्वा निश्चयं राजा कालेन महता महान्।  
त्रिंशद्वर्षसहस्राणि राज्यं कृत्वा दिवं गतः॥ २६॥
</details>

<details><summary>मूलम्</summary>

अगत्वा निश्चयं राजा कालेन महता महान्।  
त्रिंशद्वर्षसहस्राणि राज्यं कृत्वा दिवं गतः॥ २६॥
</details>

<details><summary>अनुवाद (हिन्दी)</summary>

दीर्घकालतक विचार करनेपर भी उन्हें कोई निश्चित उपाय नहीं सूझा और तीस हजार वर्षोंतक राज्य करके वे स्वर्गलोकको चले गये॥ २६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकचत्वारिंशः सर्गः॥ ४१॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें इकतालीसवाँ सर्ग पूरा हुआ॥ ४१॥
</details>
