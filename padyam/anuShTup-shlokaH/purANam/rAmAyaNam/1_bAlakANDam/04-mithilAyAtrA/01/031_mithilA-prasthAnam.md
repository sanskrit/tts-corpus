+++
title = "०३१ मिथिला-प्रस्थानम्"
title_english = "031 rAma travel to mithila city"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-031-Mithila_Prasthanam.mp3"></div>
</details>



<details><summary>भागसूचना</summary>

31. श्रीराम, लक्ष्मण तथा ऋषियोंसहित विश्वामित्रका मिथिलाको प्रस्थान तथा मार्गमें संध्याके समय शोणभद्रतटपर विश्राम
</details>

<details open><summary>विश्वास-प्रस्तुतिः</summary>

अथ तां रजनीं तत्र कृतार्थौ रामलक्ष्मणौ।  
ऊषतुर्मुदितौ वीरौ प्रहृष्टेनान्तरात्मना॥ १॥
</details>

<details><summary>मूलम्</summary>

अथ तां रजनीं तत्र कृतार्थौ रामलक्ष्मणौ।  
ऊषतुर्मुदितौ वीरौ प्रहृष्टेनान्तरात्मना॥ १॥
</details>

<details><summary>अनुवाद (हिन्दी)</summary>

तदनन्तर (विश्वामित्रके यज्ञकी रक्षा करके) कृतकृत्य हुए श्रीराम और लक्ष्मणने उस यज्ञशालामें ही वह रात बितायी। उस समय वे दोनों वीर बड़े प्रसन्न थे। उनका हृदय हर्षोल्लाससे परिपूर्ण था॥ १॥
</details>

<details open><summary>विश्वास-प्रस्तुतिः</summary>

प्रभातायां तु शर्वर्यां कृतपौर्वाह्णिकक्रियौ।  
विश्वामित्रमृषींश्चान्यान् सहितावभिजग्मतुः॥ २॥
</details>

<details><summary>मूलम्</summary>

प्रभातायां तु शर्वर्यां कृतपौर्वाह्णिकक्रियौ।  
विश्वामित्रमृषींश्चान्यान् सहितावभिजग्मतुः॥ २॥
</details>

<details><summary>अनुवाद (हिन्दी)</summary>

रात बीतनेपर जब प्रातःकाल आया, तब वे दोनों भाई पूर्वाह्णकालके नित्य-नियमसे निवृत्त हो विश्वामित्र मुनि तथा अन्य ऋषियोंके पास साथ-साथ गये॥ २॥
</details>

<details open><summary>विश्वास-प्रस्तुतिः</summary>

अभिवाद्य मुनिश्रेष्ठं ज्वलन्तमिव पावकम्।  
ऊचतुः परमोदारं वाक्यं मधुरभाषिणौ॥ ३॥
</details>

<details><summary>मूलम्</summary>

अभिवाद्य मुनिश्रेष्ठं ज्वलन्तमिव पावकम्।  
ऊचतुः परमोदारं वाक्यं मधुरभाषिणौ॥ ३॥
</details>

<details><summary>अनुवाद (हिन्दी)</summary>

वहाँ जाकर उन्होंने प्रज्वलित अग्निके समान तेजस्वी मुनिश्रेष्ठ! विश्वामित्रको प्रणाम किया और मधुर भाषामें यह परम उदार वचन कहा—॥ ३॥
</details>

<details open><summary>विश्वास-प्रस्तुतिः</summary>

इमौ स्म मुनिशार्दूल किंकरौ समुपागतौ।  
आज्ञापय मुनिश्रेष्ठ शासनं करवाव किम्॥ ४॥
</details>

<details><summary>मूलम्</summary>

इमौ स्म मुनिशार्दूल किंकरौ समुपागतौ।  
आज्ञापय मुनिश्रेष्ठ शासनं करवाव किम्॥ ४॥
</details>

<details><summary>अनुवाद (हिन्दी)</summary>

‘मुनिप्रवर! हम दोनों किङ्कर आपकी सेवामें उपस्थित हैं। मुनिश्रेष्ठ! आज्ञा दीजिये, हम क्या सेवा करें?’॥ ४॥
</details>

<details open><summary>विश्वास-प्रस्तुतिः</summary>

एवमुक्ते तयोर्वाक्ये सर्व एव महर्षयः।  
विश्वामित्रं पुरस्कृत्य रामं वचनमब्रुवन्॥ ५॥
</details>

<details><summary>मूलम्</summary>

एवमुक्ते तयोर्वाक्ये सर्व एव महर्षयः।  
विश्वामित्रं पुरस्कृत्य रामं वचनमब्रुवन्॥ ५॥
</details>

<details><summary>अनुवाद (हिन्दी)</summary>

उन दोनोंके ऐसा कहनेपर वे सभी महर्षि विश्वामित्रको आगे करके श्रीरामचन्द्रजीसे बोले—॥ ५॥
</details>

<details open><summary>विश्वास-प्रस्तुतिः</summary>

मैथिलस्य नरश्रेष्ठ जनकस्य भविष्यति।  
यज्ञः परमधर्मिष्ठस्तत्र यास्यामहे वयम्॥ ६॥
</details>

<details><summary>मूलम्</summary>

मैथिलस्य नरश्रेष्ठ जनकस्य भविष्यति।  
यज्ञः परमधर्मिष्ठस्तत्र यास्यामहे वयम्॥ ६॥
</details>

<details><summary>अनुवाद (हिन्दी)</summary>

‘नरश्रेष्ठ! मिथिलाके राजा जनकका परम धर्ममय यज्ञ प्रारम्भ होनेवाला है। उसमें हम सब लोग जायँगे॥ ६॥
</details>

<details open><summary>विश्वास-प्रस्तुतिः</summary>

त्वं चैव नरशार्दूल सहास्माभिर्गमिष्यसि।  
अद्भुतं च धनूरत्नं तत्र त्वं द्रष्टुमर्हसि॥ ७॥
</details>

<details><summary>मूलम्</summary>

त्वं चैव नरशार्दूल सहास्माभिर्गमिष्यसि।  
अद्भुतं च धनूरत्नं तत्र त्वं द्रष्टुमर्हसि॥ ७॥
</details>

<details><summary>अनुवाद (हिन्दी)</summary>

‘पुरुषसिंह! तुम्हें भी हमारे साथ वहाँ चलना है। वहाँ एक बड़ा ही अद्भुत धनुषरत्न है। तुम्हें उसे देखना चाहिये॥ ७॥
</details>

<details open><summary>विश्वास-प्रस्तुतिः</summary>

तद्धि पूर्वं नरश्रेष्ठ दत्तं सदसि दैवतैः।  
अप्रमेयबलं घोरं मखे परमभास्वरम्॥ ८॥
</details>

<details><summary>मूलम्</summary>

तद्धि पूर्वं नरश्रेष्ठ दत्तं सदसि दैवतैः।  
अप्रमेयबलं घोरं मखे परमभास्वरम्॥ ८॥
</details>

<details><summary>अनुवाद (हिन्दी)</summary>

‘पुरुषप्रवर! पहले कभी यज्ञमें पधारे हुए देवताओंने जनकके किसी पूर्वपुरुषको वह धनुष दिया था। वह कितना प्रबल और भारी है, इसका कोई माप-तोल नहीं है। वह बहुत ही प्रकाशमान एवं भयंकर है॥ ८॥
</details>

<details open><summary>विश्वास-प्रस्तुतिः</summary>

नास्य देवा न गन्धर्वा नासुरा न च राक्षसाः।  
कर्तुमारोपणं शक्ता न कथंचन मानुषाः॥ ९॥
</details>

<details><summary>मूलम्</summary>

नास्य देवा न गन्धर्वा नासुरा न च राक्षसाः।  
कर्तुमारोपणं शक्ता न कथंचन मानुषाः॥ ९॥
</details>

<details><summary>अनुवाद (हिन्दी)</summary>

‘मनुष्योंकी तो बात ही क्या है। देवता, गन्धर्व, असुर तथा राक्षस भी किसी तरह उसकी प्रत्यञ्चा नहीं चढ़ा पाते॥ ९॥
</details>

<details open><summary>विश्वास-प्रस्तुतिः</summary>

धनुषस्तस्य वीर्यं हि जिज्ञासन्तो महीक्षितः।  
न शेकुरारोपयितुं राजपुत्रा महाबलाः॥ १०॥
</details>

<details><summary>मूलम्</summary>

धनुषस्तस्य वीर्यं हि जिज्ञासन्तो महीक्षितः।  
न शेकुरारोपयितुं राजपुत्रा महाबलाः॥ १०॥
</details>

<details><summary>अनुवाद (हिन्दी)</summary>

‘उस धनुषकी शक्तिका पता लगानेके लिये कितने ही महाबली राजा और राजकुमार आये; किंतु कोई भी उसे चढ़ा न सके॥ १०॥
</details>

<details open><summary>विश्वास-प्रस्तुतिः</summary>

तद्धनुर्नरशार्दूल मैथिलस्य महात्मनः।  
तत्र द्रक्ष्यसि काकुत्स्थ यज्ञं च परमाद्भुतम्॥ ११॥
</details>

<details><summary>मूलम्</summary>

तद्धनुर्नरशार्दूल मैथिलस्य महात्मनः।  
तत्र द्रक्ष्यसि काकुत्स्थ यज्ञं च परमाद्भुतम्॥ ११॥
</details>

<details><summary>अनुवाद (हिन्दी)</summary>

‘ककुत्स्थकुलनन्दन पुरुषसिंह राम! वहाँ चलनेसे तुम महामना मिथिलानरेशके उस धनुषको तथा उनके परम अद्भुत यज्ञको भी देख सकोगे॥  ११॥
</details>

<details open><summary>विश्वास-प्रस्तुतिः</summary>

तद्धि यज्ञफलं तेन मैथिलेनोत्तमं धनुः।  
याचितं नरशार्दूल सुनाभं सर्वदैवतैः॥ १२॥
</details>

<details><summary>मूलम्</summary>

तद्धि यज्ञफलं तेन मैथिलेनोत्तमं धनुः।  
याचितं नरशार्दूल सुनाभं सर्वदैवतैः॥ १२॥
</details>

<details><summary>अनुवाद (हिन्दी)</summary>

‘नरश्रेष्ठ! मिथिलानरेशने अपने यज्ञके फलरूपमें उस उत्तम धनुषको माँगा था; अतः सम्पूर्ण देवताओं तथा भगवान् शङ्करने उन्हें वह धनुष प्रदान किया था। उस धनुषका मध्यभाग जिसे मुट्ठीसे पकड़ा जाता है, बहुत ही सुन्दर है॥ १२॥
</details>

<details open><summary>विश्वास-प्रस्तुतिः</summary>

आयागभूतं नृपतेस्तस्य वेश्मनि राघव।  
अर्चितं विविधैर्गन्धैर्धूपैश्चागुरुगन्धिभिः॥ १३॥
</details>

<details><summary>मूलम्</summary>

आयागभूतं नृपतेस्तस्य वेश्मनि राघव।  
अर्चितं विविधैर्गन्धैर्धूपैश्चागुरुगन्धिभिः॥ १३॥
</details>

<details><summary>अनुवाद (हिन्दी)</summary>

‘रघुनन्दन! राजा जनकके महलमें वह धनुष पूजनीय देवताकी भाँति प्रतिष्ठित है और नाना प्रकारके गन्ध, धूप तथा अगुरु आदि सुगन्धित पदार्थोंसे उसकी पूजा होती है’॥ १३॥
</details>

<details open><summary>विश्वास-प्रस्तुतिः</summary>

एवमुक्त्वा मुनिवरः प्रस्थानमकरोत् तदा।  
सर्षिसङ्घः सकाकुत्स्थ आमन्त्र्य वनदेवताः॥ १४॥
</details>

<details><summary>मूलम्</summary>

एवमुक्त्वा मुनिवरः प्रस्थानमकरोत् तदा।  
सर्षिसङ्घः सकाकुत्स्थ आमन्त्र्य वनदेवताः॥ १४॥
</details>

<details><summary>अनुवाद (हिन्दी)</summary>

ऐसा कहकर मुनिवर विश्वामित्रजीने वन-देवताओंसे आज्ञा ली और ऋषिमण्डली तथा राम-लक्ष्मणके साथ वहाँसे प्रस्थान किया॥ १४॥
</details>

<details open><summary>विश्वास-प्रस्तुतिः</summary>

स्वस्ति वोऽस्तु गमिष्यामि सिद्धः सिद्धाश्रमादहम्।  
उत्तरे जाह्नवीतीरे हिमवन्तं शिलोच्चयम्॥ १५॥
</details>

<details><summary>मूलम्</summary>

स्वस्ति वोऽस्तु गमिष्यामि सिद्धः सिद्धाश्रमादहम्।  
उत्तरे जाह्नवीतीरे हिमवन्तं शिलोच्चयम्॥ १५॥
</details>

<details><summary>अनुवाद (हिन्दी)</summary>

चलते समय उन्होंने वनदेवताओंसे कहा—‘मैं अपना यज्ञकार्य सिद्ध करके इस सिद्धाश्रमसे जा रहा हूँ। गंगाके उत्तर तटपर होता हुआ हिमालयपर्वतकी उपत्यकामें जाऊँगा। आपलोगोंका कल्याण हो’॥ १५॥
</details>

<details open><summary>विश्वास-प्रस्तुतिः</summary>

इत्युक्त्वा मुनिशार्दूलः कौशिकः स तपोधनः।  
उत्तरां दिशमुद्दिश्य प्रस्थातुमुपचक्रमे॥ १६॥
</details>

<details><summary>मूलम्</summary>

इत्युक्त्वा मुनिशार्दूलः कौशिकः स तपोधनः।  
उत्तरां दिशमुद्दिश्य प्रस्थातुमुपचक्रमे॥ १६॥
</details>

<details><summary>अनुवाद (हिन्दी)</summary>

ऐसा कहकर तपस्याके धनी मुनिश्रेष्ठ कौशिकने उत्तर दिशाकी ओर प्रस्थान आरम्भ किया॥ १६॥
</details>

<details open><summary>विश्वास-प्रस्तुतिः</summary>

तं व्रजन्तं मुनिवरमन्वगादनुसारिणाम्।  
शकटीशतमात्रं तु प्रयाणे ब्रह्मवादिनाम्॥ १७॥
</details>

<details><summary>मूलम्</summary>

तं व्रजन्तं मुनिवरमन्वगादनुसारिणाम्।  
शकटीशतमात्रं तु प्रयाणे ब्रह्मवादिनाम्॥ १७॥
</details>

<details><summary>अनुवाद (हिन्दी)</summary>

उस समय—प्रस्थानके समय यात्रा करते हुए मुनिवर विश्वामित्रके पीछे उनके साथ जानेवाले ब्रह्मवादी महर्षियोंकी सौ गाड़ियाँ चलीं॥ १७॥
</details>

<details open><summary>विश्वास-प्रस्तुतिः</summary>

मृगपक्षिगणाश्चैव सिद्धाश्रमनिवासिनः।  
अनुजग्मुर्महात्मानं विश्वामित्रं तपोधनम्॥ १८॥
</details>

<details><summary>मूलम्</summary>

मृगपक्षिगणाश्चैव सिद्धाश्रमनिवासिनः।  
अनुजग्मुर्महात्मानं विश्वामित्रं तपोधनम्॥ १८॥
</details>

<details><summary>अनुवाद (हिन्दी)</summary>

सिद्धाश्रममें निवास करनेवाले मृग और पक्षी भी तपोधन विश्वामित्रके पीछे-पीछे जाने लगे॥ १८॥
</details>

<details open><summary>विश्वास-प्रस्तुतिः</summary>

निवर्तयामास ततः सर्षिसङ्घः स पक्षिणः।  
ते गत्वा दूरमध्वानं लम्बमाने दिवाकरे॥ १९॥  
वासं चक्रुर्मुनिगणाः शोणाकूले समाहिताः।  
तेऽस्तं गते दिनकरे स्नात्वा हुतहुताशनाः॥ २०॥
</details>

<details><summary>मूलम्</summary>

निवर्तयामास ततः सर्षिसङ्घः स पक्षिणः।  
ते गत्वा दूरमध्वानं लम्बमाने दिवाकरे॥ १९॥  
वासं चक्रुर्मुनिगणाः शोणाकूले समाहिताः।  
तेऽस्तं गते दिनकरे स्नात्वा हुतहुताशनाः॥ २०॥
</details>

<details><summary>अनुवाद (हिन्दी)</summary>

कुछ दूर जानेपर ऋषिमण्डलीसहित विश्वामित्रने उन पशु-पक्षियोंको लौटा दिया। फिर दूरतकका मार्ग तै कर लेनेके बाद जब सूर्य अस्ताचलको जाने लगे, तब उन ऋषियोंने पूर्ण सावधान रहकर शोणभद्रके तटपर पड़ाव डाला। जब सूर्यदेव अस्त हो गये, तब स्नान करके उन सबने अग्निहोत्रका कार्य पूर्ण किया॥
</details>

<details open><summary>विश्वास-प्रस्तुतिः</summary>

विश्वामित्रं पुरस्कृत्य निषेदुरमितौजसः।  
रामोऽपि सहसौमित्रिर्मुनींस्तानभिपूज्य च॥ २१॥  
अग्रतो निषसादाथ विश्वामित्रस्य धीमतः।
</details>

<details><summary>मूलम्</summary>

विश्वामित्रं पुरस्कृत्य निषेदुरमितौजसः।  
रामोऽपि सहसौमित्रिर्मुनींस्तानभिपूज्य च॥ २१॥  
अग्रतो निषसादाथ विश्वामित्रस्य धीमतः।
</details>

<details><summary>अनुवाद (हिन्दी)</summary>

इसके बाद वे सभी अमिततेजस्वी ऋषि मुनिवर विश्वामित्रको आगे करके बैठे; फिर लक्ष्मणसहित श्रीराम भी उन ऋषियोंका आदर करते हुए बुद्धिमान् विश्वामित्रजीके सामने बैठ गये॥ २१ १/२॥
</details>

<details open><summary>विश्वास-प्रस्तुतिः</summary>

अथ रामो महातेजा विश्वामित्रं तपोधनम्॥ २२॥  
पप्रच्छ मुनिशार्दूलं कौतूहलसमन्वितम्।
</details>

<details><summary>मूलम्</summary>

अथ रामो महातेजा विश्वामित्रं तपोधनम्॥ २२॥  
पप्रच्छ मुनिशार्दूलं कौतूहलसमन्वितम्।
</details>

<details><summary>अनुवाद (हिन्दी)</summary>

तत्पश्चात् महातेजस्वी श्रीरामने तपस्याके धनी मुनिश्रेष्ठ विश्वामित्रसे कौतूहलपूर्वक पूछा—॥ २२ १/२॥
</details>

<details open><summary>विश्वास-प्रस्तुतिः</summary>

भगवन् को न्वयं देशः समृद्धवनशोभितः॥ २३॥  
श्रोतुमिच्छामि भद्रं ते वक्तुमर्हसि तत्त्वतः।
</details>

<details><summary>मूलम्</summary>

भगवन् को न्वयं देशः समृद्धवनशोभितः॥ २३॥  
श्रोतुमिच्छामि भद्रं ते वक्तुमर्हसि तत्त्वतः।
</details>

<details><summary>अनुवाद (हिन्दी)</summary>

भगवन्! यह हरे-भरे समृद्धिशाली वनसे सुशोभित देश कौन-सा है? मैं इसका परिचय सुनना चाहता हूँ। आपका कल्याण हो। आप मुझे ठीक-ठीक इसका रहस्य बताइये’॥ २३ १/२॥
</details>

<details open><summary>विश्वास-प्रस्तुतिः</summary>

नोदितो रामवाक्येन कथयामास सुव्रतः।  
तस्य देशस्य निखिलमृषिमध्ये महातपाः॥ २४॥
</details>

<details><summary>मूलम्</summary>

नोदितो रामवाक्येन कथयामास सुव्रतः।  
तस्य देशस्य निखिलमृषिमध्ये महातपाः॥ २४॥
</details>

<details><summary>अनुवाद (हिन्दी)</summary>

श्रीरामचन्द्रजीके इस प्रश्नसे प्रेरित होकर उत्तम व्रतका पालन करनेवाले महातपस्वी विश्वामित्रने ऋषिमण्डलीके बीच उस देशका पूर्णरूपसे परिचय देना प्रारम्भ किया॥ २४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकत्रिंशः सर्गः॥ ३१॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें इकतीसवाँ सर्ग पूरा हुआ॥ ३१॥
</details>
