+++
title = "०५१ विश्वामित्र-वंश-वर्णनम्"
title_english = "051 The legend of vishvamitra"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-051-Vishvamitra_Vamsha_Varnanam.mp3"></div>
</details>



<details><summary>भागसूचना</summary>

51. शतानन्दके पूछनेपर विश्वामित्रका उन्हें श्रीरामके द्वारा अहल्याके उद्धारका समाचार बताना तथा शतानन्दद्वारा श्रीरामका अभिनन्दन करते हुए विश्वामित्रजीके पूर्वचरित्रका वर्णन
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा विश्वामित्रस्य धीमतः।  
हृष्टरोमा महातेजाः शतानन्दो महातपाः॥ १॥
</details>

<details><summary>मूलम्</summary>

तस्य तद् वचनं श्रुत्वा विश्वामित्रस्य धीमतः।  
हृष्टरोमा महातेजाः शतानन्दो महातपाः॥ १॥
</details>

<details><summary>अनुवाद (हिन्दी)</summary>

परम बुद्धिमान् विश्वामित्रजीकी वह बात सुनकर महातेजस्वी महातपस्वी शतानन्दजीके शरीरमें रोमाञ्च हो आया॥ १॥
</details>

<details open><summary>विश्वास-प्रस्तुतिः</summary>

गौतमस्य सुतो ज्येष्ठस्तपसा द्योतितप्रभः।  
रामसंदर्शनादेव परं विस्मयमागतः॥ २॥
</details>

<details><summary>मूलम्</summary>

गौतमस्य सुतो ज्येष्ठस्तपसा द्योतितप्रभः।  
रामसंदर्शनादेव परं विस्मयमागतः॥ २॥
</details>

<details><summary>अनुवाद (हिन्दी)</summary>

वे गौतमके ज्येष्ठ पुत्र थे। तपस्यासे उनकी कान्ति प्रकाशित हो रही थी। वे श्रीरामचन्द्रजीके दर्शनमात्रसे ही बड़े विस्मित हुए॥ २॥
</details>

<details open><summary>विश्वास-प्रस्तुतिः</summary>

एतौ निषण्णौ सम्प्रेक्ष्य शतानन्दो नृपात्मजौ।  
सुखासीनौ मुनिश्रेष्ठं विश्वामित्रमथाब्रवीत्॥ ३॥
</details>

<details><summary>मूलम्</summary>

एतौ निषण्णौ सम्प्रेक्ष्य शतानन्दो नृपात्मजौ।  
सुखासीनौ मुनिश्रेष्ठं विश्वामित्रमथाब्रवीत्॥ ३॥
</details>

<details><summary>अनुवाद (हिन्दी)</summary>

उन दोनों राजकुमारोंको सुखपूर्वक बैठे देख शतानन्दने मुनिश्रेष्ठ विश्वामित्रजीसे पूछा—॥ ३॥
</details>

<details open><summary>विश्वास-प्रस्तुतिः</summary>

अपि ते मुनिशार्दूल मम माता यशस्विनी।  
दर्शिता राजपुत्राय तपोदीर्घमुपागता॥ ४॥
</details>

<details><summary>मूलम्</summary>

अपि ते मुनिशार्दूल मम माता यशस्विनी।  
दर्शिता राजपुत्राय तपोदीर्घमुपागता॥ ४॥
</details>

<details><summary>अनुवाद (हिन्दी)</summary>

‘मुनिप्रवर! मेरी यशस्विनी माता अहल्या बहुत दिनोंसे तपस्या कर रही थीं। क्या आपने राजकुमार श्रीरामको उनका दर्शन कराया?॥ ४॥
</details>

<details open><summary>विश्वास-प्रस्तुतिः</summary>

अपि रामे महातेजा मम माता यशस्विनी।  
वन्यैरुपाहरत् पूजां पूजार्हे सर्वदेहिनाम्॥ ५॥
</details>

<details><summary>मूलम्</summary>

अपि रामे महातेजा मम माता यशस्विनी।  
वन्यैरुपाहरत् पूजां पूजार्हे सर्वदेहिनाम्॥ ५॥
</details>

<details><summary>अनुवाद (हिन्दी)</summary>

‘क्या मेरी महातेजस्विनी एवं यशस्विनी माता अहल्याने वनमें होनेवाले फल-फूल आदिसे समस्त देहधारियोंके लिये पूजनीय श्रीरामचन्द्रजीका पूजन (आदर-सत्कार) किया था?॥ ५॥
</details>

<details open><summary>विश्वास-प्रस्तुतिः</summary>

अपि रामाय कथितं यद् वृत्तं तत् पुरातनम्।  
मम मातुर्महातेजो देवेन दुरनुष्ठितम्॥ ६॥
</details>

<details><summary>मूलम्</summary>

अपि रामाय कथितं यद् वृत्तं तत् पुरातनम्।  
मम मातुर्महातेजो देवेन दुरनुष्ठितम्॥ ६॥
</details>

<details><summary>अनुवाद (हिन्दी)</summary>

‘महातेजस्वी मुने! क्या आपने श्रीरामसे वह प्राचीन वृत्तान्त कहा था, जो मेरी माताके प्रति देवराज इन्द्रद्वारा किये गये छल-कपट एवं दुराचारद्वारा घटित हुआ था?॥
</details>

<details open><summary>विश्वास-प्रस्तुतिः</summary>

अपि कौशिक भद्रं ते गुरुणा मम संगता।  
मम माता मुनिश्रेष्ठ रामसंदर्शनादितः॥ ७॥
</details>

<details><summary>मूलम्</summary>

अपि कौशिक भद्रं ते गुरुणा मम संगता।  
मम माता मुनिश्रेष्ठ रामसंदर्शनादितः॥ ७॥
</details>

<details><summary>अनुवाद (हिन्दी)</summary>

‘मुनिश्रेष्ठ कौशिक! आपका कल्याण हो। क्या श्रीरामचन्द्रजीके दर्शन आदिके प्रभावसे मेरी माता शापमुक्त हो पिताजीसे जा मिलीं?॥ ७॥
</details>

<details open><summary>विश्वास-प्रस्तुतिः</summary>

अपि मे गुरुणा रामः पूजितः कुशिकात्मज।  
इहागतो महातेजाः पूजां प्राप्य महात्मनः॥ ८॥
</details>

<details><summary>मूलम्</summary>

अपि मे गुरुणा रामः पूजितः कुशिकात्मज।  
इहागतो महातेजाः पूजां प्राप्य महात्मनः॥ ८॥
</details>

<details><summary>अनुवाद (हिन्दी)</summary>

‘कुशिकनन्दन! क्या मेरे पिताने श्रीरामका पूजन किया था? क्या उन महात्माकी पूजा ग्रहण करके ये महातेजस्वी श्रीराम यहाँ पधारे हैं?॥ ८॥
</details>

<details open><summary>विश्वास-प्रस्तुतिः</summary>

अपि शान्तेन मनसा गुरुर्मे कुशिकात्मज।  
इहागतेन रामेण पूजितेनाभिवादितः॥ ९॥
</details>

<details><summary>मूलम्</summary>

अपि शान्तेन मनसा गुरुर्मे कुशिकात्मज।  
इहागतेन रामेण पूजितेनाभिवादितः॥ ९॥
</details>

<details><summary>अनुवाद (हिन्दी)</summary>

‘विश्वामित्रजी! क्या यहाँ आकर मेरे माता-पिताद्वारा सम्मानित हुए श्रीरामने मेरे पूज्य पिताका शान्त चित्तसे अभिवादन किया था?’॥ ९॥
</details>

<details open><summary>विश्वास-प्रस्तुतिः</summary>

तच्छ्रुत्वा वचनं तस्य विश्वामित्रो महामुनिः।  
प्रत्युवाच शतानन्दं वाक्यज्ञो वाक्यकोविदम्॥ १०॥
</details>

<details><summary>मूलम्</summary>

तच्छ्रुत्वा वचनं तस्य विश्वामित्रो महामुनिः।  
प्रत्युवाच शतानन्दं वाक्यज्ञो वाक्यकोविदम्॥ १०॥
</details>

<details><summary>अनुवाद (हिन्दी)</summary>

शतानन्दका यह प्रश्न सुनकर बोलनेकी कला जाननेवाले महामुनि विश्वामित्रने बातचीत करनेमें कुशल शतानन्दको इस प्रकार उत्तर दिया—॥ १०॥
</details>

<details open><summary>विश्वास-प्रस्तुतिः</summary>

नातिक्रान्तं मुनिश्रेष्ठ यत्कर्तव्यं कृतं मया।  
संगता मुनिना पत्नी भार्गवेणेव रेणुका॥ ११॥
</details>

<details><summary>मूलम्</summary>

नातिक्रान्तं मुनिश्रेष्ठ यत्कर्तव्यं कृतं मया।  
संगता मुनिना पत्नी भार्गवेणेव रेणुका॥ ११॥
</details>

<details><summary>अनुवाद (हिन्दी)</summary>

‘मुनिश्रेष्ठ! मैंने कुछ उठा नहीं रखा है। मेरा जो कर्तव्य था, उसे मैंने पूरा किया। महर्षि गौतमसे उनकी पत्नी अहल्या उसी प्रकार जा मिली हैं, जैसे भृगुवंशी जमदग्निसे रेणुका मिली है’॥ ११॥
</details>

<details open><summary>विश्वास-प्रस्तुतिः</summary>

तच्छ्रुत्वा वचनं तस्य विश्वामित्रस्य धीमतः।  
शतानन्दो महातेजा रामं वचनमब्रवीत्॥ १२॥
</details>

<details><summary>मूलम्</summary>

तच्छ्रुत्वा वचनं तस्य विश्वामित्रस्य धीमतः।  
शतानन्दो महातेजा रामं वचनमब्रवीत्॥ १२॥
</details>

<details><summary>अनुवाद (हिन्दी)</summary>

बुद्धिमान् विश्वामित्रकी यह बात सुनकर महातेजस्वी शतानन्दने श्रीरामचन्द्रजीसे यह बात कही—॥ १२॥
</details>

<details open><summary>विश्वास-प्रस्तुतिः</summary>

स्वागतं ते नरश्रेष्ठ दिष्ट्या प्राप्तोऽसि राघव।  
विश्वामित्रं पुरस्कृत्य महर्षिमपराजितम्॥ १३॥
</details>

<details><summary>मूलम्</summary>

स्वागतं ते नरश्रेष्ठ दिष्ट्या प्राप्तोऽसि राघव।  
विश्वामित्रं पुरस्कृत्य महर्षिमपराजितम्॥ १३॥
</details>

<details><summary>अनुवाद (हिन्दी)</summary>

‘नरश्रेष्ठ! आपका स्वागत है। रघुनन्दन! मेरा अहोभाग्य जो आपने किसीसे पराजित न होनेवाले महर्षि विश्वामित्रको आगे करके यहाँतक पधारनेका कष्ट उठाया॥ १३॥
</details>

<details open><summary>विश्वास-प्रस्तुतिः</summary>

अचिन्त्यकर्मा तपसा ब्रह्मर्षिरमितप्रभः।  
विश्वामित्रो महातेजा वेद्‍म्येनं परमां गतिम्॥ १४॥
</details>

<details><summary>मूलम्</summary>

अचिन्त्यकर्मा तपसा ब्रह्मर्षिरमितप्रभः।  
विश्वामित्रो महातेजा वेद्‍म्येनं परमां गतिम्॥ १४॥
</details>

<details><summary>अनुवाद (हिन्दी)</summary>

‘महर्षि विश्वामित्रके कर्म अचिन्त्य हैं। ये तपस्यासे ब्रह्मर्षिपदको प्राप्त हुए हैं। इनकी कान्ति असीम है और ये महातेजस्वी हैं। मैं इनको जानता हूँ। ये जगत् के परम आश्रय (हितैषी) हैं॥ १४॥
</details>

<details open><summary>विश्वास-प्रस्तुतिः</summary>

नास्ति धन्यतरो राम त्वत्तोऽन्यो भुवि कश्चन।  
गोप्ता कुशिकपुत्रस्ते येन तप्तं महत्तपः॥ १५॥
</details>

<details><summary>मूलम्</summary>

नास्ति धन्यतरो राम त्वत्तोऽन्यो भुवि कश्चन।  
गोप्ता कुशिकपुत्रस्ते येन तप्तं महत्तपः॥ १५॥
</details>

<details><summary>अनुवाद (हिन्दी)</summary>

‘श्रीराम! इस पृथ्वीपर आपसे बढ़कर धन्यातिधन्य पुरुष दूसरा कोई नहीं है; क्योंकि कुशिकनन्दन विश्वामित्र आपके रक्षक हैं, जिन्होंने बड़ी भारी तपस्या की है॥
</details>

<details open><summary>विश्वास-प्रस्तुतिः</summary>

श्रूयतां चाभिधास्यामि कौशिकस्य महात्मनः।  
यथाबलं यथातत्त्वं तन्मे निगदतः शृणु॥ १६॥
</details>

<details><summary>मूलम्</summary>

श्रूयतां चाभिधास्यामि कौशिकस्य महात्मनः।  
यथाबलं यथातत्त्वं तन्मे निगदतः शृणु॥ १६॥
</details>

<details><summary>अनुवाद (हिन्दी)</summary>

‘मैं महात्मा कौशिकके बल और स्वरूपका यथार्थ वर्णन करता हूँ। आप ध्यान देकर मुझसे यह सब सुनिये॥ १६॥
</details>

<details open><summary>विश्वास-प्रस्तुतिः</summary>

राजाऽऽसीदेष धर्मात्मा दीर्घकालमरिंदमः।  
धर्मज्ञः कृतविद्यश्च प्रजानां च हिते रतः॥ १७॥
</details>

<details><summary>मूलम्</summary>

राजाऽऽसीदेष धर्मात्मा दीर्घकालमरिंदमः।  
धर्मज्ञः कृतविद्यश्च प्रजानां च हिते रतः॥ १७॥
</details>

<details><summary>अनुवाद (हिन्दी)</summary>

‘ये विश्वामित्र पहले एक धर्मात्मा राजा थे। इन्होंने शत्रुओंके दमनपूर्वक दीर्घकालतक राज्य किया था। ये धर्मज्ञ और विद्वान् होनेके साथ ही प्रजावर्गके हितसाधनमें तत्पर रहते थे॥ १७॥
</details>

<details open><summary>विश्वास-प्रस्तुतिः</summary>

प्रजापतिसुतस्त्वासीत् कुशो नाम महीपतिः।  
कुशस्य पुत्रो बलवान् कुशनाभः सुधार्मिकः॥ १८॥
</details>

<details><summary>मूलम्</summary>

प्रजापतिसुतस्त्वासीत् कुशो नाम महीपतिः।  
कुशस्य पुत्रो बलवान् कुशनाभः सुधार्मिकः॥ १८॥
</details>

<details><summary>अनुवाद (हिन्दी)</summary>

‘प्राचीनकालमें कुश नामसे प्रसिद्ध एक राजा हो गये हैं। वे प्रजापतिके पुत्र थे। कुशके बलवान् पुत्रका नाम कुशनाभ हुआ। वह बड़ा ही धर्मात्मा था॥ १८॥
</details>

<details open><summary>विश्वास-प्रस्तुतिः</summary>

कुशनाभसुतस्त्वासीद् गाधिरित्येव विश्रुतः।  
गाधेः पुत्रो महातेजा विश्वामित्रो महामुनिः॥ १९॥
</details>

<details><summary>मूलम्</summary>

कुशनाभसुतस्त्वासीद् गाधिरित्येव विश्रुतः।  
गाधेः पुत्रो महातेजा विश्वामित्रो महामुनिः॥ १९॥
</details>

<details><summary>अनुवाद (हिन्दी)</summary>

‘कुशनाभके पुत्र गाधि नामसे विख्यात थे। उन्हीं गाधिके महातेजस्वी पुत्र ये महामुनि विश्वामित्र हैं॥ १९॥
</details>

<details open><summary>विश्वास-प्रस्तुतिः</summary>

विश्वामित्रो महातेजाः पालयामास मेदिनीम्।  
बहुवर्षसहस्राणि राजा राज्यमकारयत्॥ २०॥
</details>

<details><summary>मूलम्</summary>

विश्वामित्रो महातेजाः पालयामास मेदिनीम्।  
बहुवर्षसहस्राणि राजा राज्यमकारयत्॥ २०॥
</details>

<details><summary>अनुवाद (हिन्दी)</summary>

‘महातेजस्वी राजा विश्वामित्रने कई हजार वर्षोंतक इस पृथ्वीका पालन तथा राज्यका शासन किया॥ २०॥
</details>

<details open><summary>विश्वास-प्रस्तुतिः</summary>

कदाचित् तु महातेजा योजयित्वा वरूथिनीम्।  
अक्षौहिणीपरिवृतः परिचक्राम मेदिनीम्॥ २१॥
</details>

<details><summary>मूलम्</summary>

कदाचित् तु महातेजा योजयित्वा वरूथिनीम्।  
अक्षौहिणीपरिवृतः परिचक्राम मेदिनीम्॥ २१॥
</details>

<details><summary>अनुवाद (हिन्दी)</summary>

‘एक समयकी बात है महातेजस्वी राजा विश्वामित्र सेना एकत्र करके एक अक्षौहिणी सेनाके साथ पृथ्वीपर विचरने लगे॥ २१॥
</details>

<details open><summary>विश्वास-प्रस्तुतिः</summary>

नगराणि च राष्ट्राणि सरितश्च महागिरीन्।  
आश्रमान् क्रमशो राजा विचरन्नाजगाम ह॥ २२॥  
वसिष्ठस्याश्रमपदं नानापुष्पलताद्रुमम्।  
नानामृगगणाकीर्णं सिद्धचारणसेवितम्॥ २३॥
</details>

<details><summary>मूलम्</summary>

नगराणि च राष्ट्राणि सरितश्च महागिरीन्।  
आश्रमान् क्रमशो राजा विचरन्नाजगाम ह॥ २२॥  
वसिष्ठस्याश्रमपदं नानापुष्पलताद्रुमम्।  
नानामृगगणाकीर्णं सिद्धचारणसेवितम्॥ २३॥
</details>

<details><summary>अनुवाद (हिन्दी)</summary>

‘वे अनेकानेक नगरों, राष्ट्रों, नदियों, बड़े-बड़े पर्वतों और आश्रमोंमें क्रमशः विचरते हुए महर्षिवसिष्ठके आश्रमपर आ पहुँचे, जो नाना प्रकारके फूलों, लताओं और वृक्षोंसे शोभा पा रहा था। नाना प्रकारके मृग (वन्यपशु) वहाँ सब ओर फैले हुए थे तथा सिद्ध और चारण उस आश्रममें निवास करते थे॥ २२-२३॥
</details>

<details open><summary>विश्वास-प्रस्तुतिः</summary>

देवदानवगन्धर्वैः किंनरैरुपशोभितम्।  
प्रशान्तहरिणाकीर्णं द्विजसङ्घनिषेवितम्॥ २४॥  
ब्रह्मर्षिगणसंकीर्णं देवर्षिगणसेवितम्।
</details>

<details><summary>मूलम्</summary>

देवदानवगन्धर्वैः किंनरैरुपशोभितम्।  
प्रशान्तहरिणाकीर्णं द्विजसङ्घनिषेवितम्॥ २४॥  
ब्रह्मर्षिगणसंकीर्णं देवर्षिगणसेवितम्।
</details>

<details><summary>अनुवाद (हिन्दी)</summary>

‘देवता, दानव, गन्धर्व और किन्नर उसकी शोभा बढ़ाते थे। शान्त मृग वहाँ भरे रहते थे। बहुत-से ब्राह्मणों, ब्रह्मर्षियों और देवर्षियोंके समुदाय उसका सेवन करते थे॥ २४ १/२॥
</details>

<details open><summary>विश्वास-प्रस्तुतिः</summary>

तपश्चरणसंसिद्धैरग्निकल्पैर्महात्मभिः॥ २५॥  
सततं संकुलं श्रीमद‍्ब्रह्मकल्पैर्महात्मभिः।  
अब्भक्षैर्वायुभक्षैश्च शीर्णपर्णाशनैस्तथा॥ २६॥  
फलमूलाशनैर्दान्तैर्जितदोषैर्जितेन्द्रियैः।  
ऋषिभिर्वालखिल्यैश्च जपहोमपरायणैः॥ २७॥  
अन्यैर्वैखानसैश्चैव समन्तादुपशोभितम्।  
वसिष्ठस्याश्रमपदं ब्रह्मलोकमिवापरम्।  
ददर्श जयतां श्रेष्ठो विश्वामित्रो महाबलः॥ २८॥
</details>

<details><summary>मूलम्</summary>

तपश्चरणसंसिद्धैरग्निकल्पैर्महात्मभिः॥ २५॥  
सततं संकुलं श्रीमद‍्ब्रह्मकल्पैर्महात्मभिः।  
अब्भक्षैर्वायुभक्षैश्च शीर्णपर्णाशनैस्तथा॥ २६॥  
फलमूलाशनैर्दान्तैर्जितदोषैर्जितेन्द्रियैः।  
ऋषिभिर्वालखिल्यैश्च जपहोमपरायणैः॥ २७॥  
अन्यैर्वैखानसैश्चैव समन्तादुपशोभितम्।  
वसिष्ठस्याश्रमपदं ब्रह्मलोकमिवापरम्।  
ददर्श जयतां श्रेष्ठो विश्वामित्रो महाबलः॥ २८॥
</details>

<details><summary>अनुवाद (हिन्दी)</summary>

‘तपस्यासे सिद्ध हुए अग्निके समान तेजस्वी महात्मा तथा ब्रह्माके समान महामहिम महात्मा सदा उस आश्रममें भरे रहते थे। उनमेंसे कोई जल पीकर रहता था तो कोई हवा पीकर। कितने ही महात्मा फल-मूल खाकर अथवा सूखे पत्ते चबाकर रहते थे। राग आदि दोषोंको जीतकर मन और इन्द्रियोंपर काबू रखनेवाले बहुत-से ऋषि जप-होममें लगे रहते थे। वालखिल्य मुनिगण तथा अन्यान्य वैखानस महात्मा सब ओरसे उस आश्रमकी शोभा बढ़ाते थे। इन सब विशेषताओंके कारण महर्षि वसिष्ठका वह आश्रम दूसरे ब्रह्मलोकके समान जान पड़ता था। विजयी वीरोंमें श्रेष्ठ महाबली विश्वामित्रने उसका दर्शन किया’॥ २५—२८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे एकपञ्चाशः सर्गः॥ ५१॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें इक्यावनवाँ सर्ग पूरा हुआ॥ ५१॥
</details>
