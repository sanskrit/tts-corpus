+++
title = "०५३ शबला-याचना"
title_english = "053 vishvamitra tries to gain kaamadhenu"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-053-_Shabala_Yachana.mp3"></div>
</details>



<details><summary>भागसूचना</summary>

53. कामधेनुकी सहायतासे उत्तम अन्न-पानद्वारा सेनासहित तृप्त हुए विश्वामित्रका वसिष्ठसे उनकी कामधेनुको माँगना और उनका देनेसे अस्वीकार करना
</details>

<details open><summary>विश्वास-प्रस्तुतिः</summary>

एवमुक्ता वसिष्ठेन शबला शत्रुसूदन।  
विदधे कामधुक् कामान् यस्य यस्येप्सितं यथा॥ १॥
</details>

<details><summary>मूलम्</summary>

एवमुक्ता वसिष्ठेन शबला शत्रुसूदन।  
विदधे कामधुक् कामान् यस्य यस्येप्सितं यथा॥ १॥
</details>

<details><summary>अनुवाद (हिन्दी)</summary>

‘शत्रुसूदन! महर्षि वसिष्ठके ऐसा कहनेपर चितकबरे रंगकी उस कामधेनुने जिसकी जैसी इच्छा थी, उसके लिये वैसी ही सामग्री जुटा दी॥ १॥
</details>

<details open><summary>विश्वास-प्रस्तुतिः</summary>

इक्षून् मधूंस्तथा लाजान् मैरेयांश्च वरासवान्।  
पानानि च महार्हाणि भक्ष्यांश्चोच्चावचानपि॥ २॥
</details>

<details><summary>मूलम्</summary>

इक्षून् मधूंस्तथा लाजान् मैरेयांश्च वरासवान्।  
पानानि च महार्हाणि भक्ष्यांश्चोच्चावचानपि॥ २॥
</details>

<details><summary>अनुवाद (हिन्दी)</summary>

‘ईख, मधु, लावा, मैरेय, श्रेष्ठ आसव, पानक रस आदि नाना प्रकारके बहुमूल्य भक्ष्य-पदार्थ प्रस्तुत कर दिये॥ २॥
</details>

<details open><summary>विश्वास-प्रस्तुतिः</summary>

उष्णाढ्यस्यौदनस्यात्र राशयः पर्वतोपमाः।  
मृष्टान्यन्नानि सूपांश्च दधिकुल्यास्तथैव च॥ ३॥
</details>

<details><summary>मूलम्</summary>

उष्णाढ्यस्यौदनस्यात्र राशयः पर्वतोपमाः।  
मृष्टान्यन्नानि सूपांश्च दधिकुल्यास्तथैव च॥ ३॥
</details>

<details><summary>अनुवाद (हिन्दी)</summary>

‘गरम-गरम भातके पर्वतके सदृश ढेर लग गये। मिष्टान्न (खीर) और दाल भी तैयार हो गयी। दूध, दही और घीकी तो नहरें बह चलीं॥ ३॥
</details>

<details open><summary>विश्वास-प्रस्तुतिः</summary>

नानास्वादुरसानां च खाण्डवानां तथैव च।  
भोजनानि सुपूर्णानि गौडानि च सहस्रशः॥ ४॥
</details>

<details><summary>मूलम्</summary>

नानास्वादुरसानां च खाण्डवानां तथैव च।  
भोजनानि सुपूर्णानि गौडानि च सहस्रशः॥ ४॥
</details>

<details><summary>अनुवाद (हिन्दी)</summary>

‘भाँति-भाँतिके सुस्वादु रस, खाण्डव तथा नाना प्रकारके भोजनोंसे भरी हुई चाँदीकी सहस्रों थालियाँ सज गयीं॥ ४॥
</details>

<details open><summary>विश्वास-प्रस्तुतिः</summary>

सर्वमासीत् सुसंतुष्टं हृष्टपुष्टजनायुतम्।  
विश्वामित्रबलं राम वसिष्ठेन सुतर्पितम्॥ ५॥
</details>

<details><summary>मूलम्</summary>

सर्वमासीत् सुसंतुष्टं हृष्टपुष्टजनायुतम्।  
विश्वामित्रबलं राम वसिष्ठेन सुतर्पितम्॥ ५॥
</details>

<details><summary>अनुवाद (हिन्दी)</summary>

‘श्रीराम! महर्षि वसिष्ठने विश्वामित्रजीकी सारी सेनाके लोगोंको भलीभाँति तृप्त किया। उस सेनामें बहुत-से हृष्ट-पुष्ट सैनिक थे। उन सबको वह दिव्य भोजन पाकर बड़ा संतोष हुआ॥ ५॥
</details>

<details open><summary>विश्वास-प्रस्तुतिः</summary>

विश्वामित्रो हि राजर्षिर्हृष्टपुष्टस्तदाभवत्।  
सान्तःपुरवरो राजा सब्राह्मणपुरोहितः॥ ६॥
</details>

<details><summary>मूलम्</summary>

विश्वामित्रो हि राजर्षिर्हृष्टपुष्टस्तदाभवत्।  
सान्तःपुरवरो राजा सब्राह्मणपुरोहितः॥ ६॥
</details>

<details><summary>अनुवाद (हिन्दी)</summary>

‘राजर्षि विश्वामित्र भी उस समय अन्तःपुरकी रानियों, ब्राह्मणों और पुरोहितोंके साथ बहुत ही हृष्ट-पुष्ट हो गये॥ ६॥
</details>

<details open><summary>विश्वास-प्रस्तुतिः</summary>

सामात्यो मन्त्रिसहितः सभृत्यः पूजितस्तदा।  
युक्तः परमहर्षेण वसिष्ठमिदमब्रवीत्॥ ७॥
</details>

<details><summary>मूलम्</summary>

सामात्यो मन्त्रिसहितः सभृत्यः पूजितस्तदा।  
युक्तः परमहर्षेण वसिष्ठमिदमब्रवीत्॥ ७॥
</details>

<details><summary>अनुवाद (हिन्दी)</summary>

‘अमात्य, मन्त्री और भृत्योंसहित पूजित हो वे बहुत प्रसन्न हुए और वसिष्ठजीसे इस प्रकार बोले—
</details>

<details open><summary>विश्वास-प्रस्तुतिः</summary>

पूजितोऽहं त्वया ब्रह्मन् पूजार्हेण सुसत्कृतः।  
श्रूयतामभिधास्यामि वाक्यं वाक्यविशारद॥ ८॥
</details>

<details><summary>मूलम्</summary>

पूजितोऽहं त्वया ब्रह्मन् पूजार्हेण सुसत्कृतः।  
श्रूयतामभिधास्यामि वाक्यं वाक्यविशारद॥ ८॥
</details>

<details><summary>अनुवाद (हिन्दी)</summary>

‘ब्रह्मन्! आप स्वयं मेरे पूजनीय हैं तो भी आपने मेरा पूजन किया, भलीभाँति स्वागत-सत्कार किया। बातचीत करनेमें कुशल महर्षे! अब मैं एक बात कहता हूँ, उसे सुनिये॥ ८॥
</details>

<details open><summary>विश्वास-प्रस्तुतिः</summary>

गवां शतसहस्रेण दीयतां शबला मम।  
रत्नं हि भगवन्नेतद् रत्नहारी च पार्थिवः॥ ९॥  
तस्मान्मे शबलां देहि ममैषा धर्मतो द्विज।
</details>

<details><summary>मूलम्</summary>

गवां शतसहस्रेण दीयतां शबला मम।  
रत्नं हि भगवन्नेतद् रत्नहारी च पार्थिवः॥ ९॥  
तस्मान्मे शबलां देहि ममैषा धर्मतो द्विज।
</details>

<details><summary>अनुवाद (हिन्दी)</summary>

‘भगवन्! आप मुझसे एक लाख गौएँ लेकर यह चितकबरी गाय मुझे दे दीजिये; क्योंकि यह गौ रत्नरूप है और रत्न लेनेका अधिकारी राजा होता है। ब्रह्मन्! मेरे इस कथनपर ध्यान देकर मुझे यह शबला गौ दे दीजिये; क्योंकि यह धर्मतः मेरी ही वस्तु है’॥ ९ १/२॥
</details>

<details open><summary>विश्वास-प्रस्तुतिः</summary>

एवमुक्तस्तु भगवान् वसिष्ठो मुनिपुंगवः॥ १०॥  
विश्वामित्रेण धर्मात्मा प्रत्युवाच महीपतिम्।
</details>

<details><summary>मूलम्</summary>

एवमुक्तस्तु भगवान् वसिष्ठो मुनिपुंगवः॥ १०॥  
विश्वामित्रेण धर्मात्मा प्रत्युवाच महीपतिम्।
</details>

<details><summary>अनुवाद (हिन्दी)</summary>

‘विश्वामित्रके ऐसा कहनेपर धर्मात्मा मुनिवर भगवान् वसिष्ठ राजाको उत्तर देते हुए बोले—॥ १० १/२॥
</details>

<details open><summary>विश्वास-प्रस्तुतिः</summary>

नाहं शतसहस्रेण नापि कोटिशतैर्गवाम्॥ ११॥  
राजन् दास्यामि शबलां राशिभी रजतस्य वा।  
न परित्यागमर्हेयं मत्सकाशादरिंदम॥ १२॥
</details>

<details><summary>मूलम्</summary>

नाहं शतसहस्रेण नापि कोटिशतैर्गवाम्॥ ११॥  
राजन् दास्यामि शबलां राशिभी रजतस्य वा।  
न परित्यागमर्हेयं मत्सकाशादरिंदम॥ १२॥
</details>

<details><summary>अनुवाद (हिन्दी)</summary>

‘शत्रुओंका दमन करनेवाले नरेश्वर! मैं एक लाख या सौ करोड़ अथवा चाँदीके ढेर लेकर भी बदलेमें इस शबला गौको नहीं दूँगा। यह मेरे पाससे अलग होने योग्य नहीं है॥ १२॥
</details>

<details open><summary>विश्वास-प्रस्तुतिः</summary>

शाश्वती शबला मह्यं कीर्तिरात्मवतो यथा।  
अस्यां हव्यं च कव्यं च प्राणयात्रा तथैव च॥ १३॥
</details>

<details><summary>मूलम्</summary>

शाश्वती शबला मह्यं कीर्तिरात्मवतो यथा।  
अस्यां हव्यं च कव्यं च प्राणयात्रा तथैव च॥ १३॥
</details>

<details><summary>अनुवाद (हिन्दी)</summary>

‘जैसे मनस्वी पुरुषकी अक्षय कीर्ति कभी उससे अलग नहीं रह सकती, उसी प्रकार यह सदा मेरे साथ सम्बन्ध रखनेवाली शबला गौ मुझसे पृथक् नहीं रह सकती। मेरा हव्य-कव्य और जीवन-निर्वाह इसीपर निर्भर है॥ १३॥
</details>

<details open><summary>विश्वास-प्रस्तुतिः</summary>

आयत्तमग्निहोत्रं च बलिर्होमस्तथैव च।  
स्वाहाकारवषट्कारौ विद्याश्च विविधास्तथा॥ १४॥
</details>

<details><summary>मूलम्</summary>

आयत्तमग्निहोत्रं च बलिर्होमस्तथैव च।  
स्वाहाकारवषट्कारौ विद्याश्च विविधास्तथा॥ १४॥
</details>

<details><summary>अनुवाद (हिन्दी)</summary>

‘मेरे अग्निहोत्र, बलि, होम, स्वाहा, वषट्कार और भाँति-भाँतिकी विद्याएँ इस कामधेनुके ही अधीन हैं॥ १४॥
</details>

<details open><summary>विश्वास-प्रस्तुतिः</summary>

आयत्तमत्र राजर्षे सर्वमेतन्न संशयः।  
सर्वस्वमेतत् सत्येन मम तुष्टिकरी तथा॥ १५॥  
कारणैर्बहुभी राजन् न दास्ये शबलां तव।
</details>

<details><summary>मूलम्</summary>

आयत्तमत्र राजर्षे सर्वमेतन्न संशयः।  
सर्वस्वमेतत् सत्येन मम तुष्टिकरी तथा॥ १५॥  
कारणैर्बहुभी राजन् न दास्ये शबलां तव।
</details>

<details><summary>अनुवाद (हिन्दी)</summary>

‘राजर्षे! मेरा यह सब कुछ इस गौके ही अधीन है, इसमें संशय नहीं है। मैं सच कहता हूँ—यह गौ ही मेरा सर्वस्व है और यही मुझे सब प्रकारसे संतुष्ट करनेवाली है। राजन्! बहुत-से ऐसे कारण हैं, जिनसे बाध्य होकर मैं यह शबला गौ आपको नहीं दे सकता’॥ १५ १/२॥
</details>

<details open><summary>विश्वास-प्रस्तुतिः</summary>

वसिष्ठेनैवमुक्तस्तु विश्वामित्रोऽब्रवीत् तदा॥ १६॥  
संरब्धतरमत्यर्थं वाक्यं वाक्यविशारदः।
</details>

<details><summary>मूलम्</summary>

वसिष्ठेनैवमुक्तस्तु विश्वामित्रोऽब्रवीत् तदा॥ १६॥  
संरब्धतरमत्यर्थं वाक्यं वाक्यविशारदः।
</details>

<details><summary>अनुवाद (हिन्दी)</summary>

‘वसिष्ठजीके ऐसा कहनेपर बोलनेमें कुशल विश्वामित्र अत्यन्त क्रोधपूर्वक इस प्रकार बोले—॥ १६ १/२॥
</details>

<details open><summary>विश्वास-प्रस्तुतिः</summary>

हैरण्यकक्षग्रैवेयान् सुवर्णाङ्कुशभूषितान्॥ १७॥  
ददामि कुञ्जराणां ते सहस्राणि चतुर्दश।
</details>

<details><summary>मूलम्</summary>

हैरण्यकक्षग्रैवेयान् सुवर्णाङ्कुशभूषितान्॥ १७॥  
ददामि कुञ्जराणां ते सहस्राणि चतुर्दश।
</details>

<details><summary>अनुवाद (हिन्दी)</summary>

‘मुने! मैं आपको चौदह हजार ऐसे हाथी दे रहा हूँ, जिनके कसनेवाले रस्से, गलेके आभूषण और अंकुश भी सोनेके बने होंगे और उन सबसे वे हाथी विभूषित होंगे॥ १७ १/२॥
</details>

<details open><summary>विश्वास-प्रस्तुतिः</summary>

हैरण्यानां रथानां च श्वेताश्वानां चतुर्युजाम्॥ १८॥  
ददामि ते शतान्यष्टौ किंकिणीकविभूषितान्।  
हयानां देशजातानां कुलजानां महौजसाम्।  
सहस्रमेकं दश च ददामि तव सुव्रत॥ १९॥  
नानावर्णविभक्तानां वयःस्थानां तथैव च।  
ददाम्येकां गवां कोटिं शबला दीयतां मम॥ २०॥
</details>

<details><summary>मूलम्</summary>

हैरण्यानां रथानां च श्वेताश्वानां चतुर्युजाम्॥ १८॥  
ददामि ते शतान्यष्टौ किंकिणीकविभूषितान्।  
हयानां देशजातानां कुलजानां महौजसाम्।  
सहस्रमेकं दश च ददामि तव सुव्रत॥ १९॥  
नानावर्णविभक्तानां वयःस्थानां तथैव च।  
ददाम्येकां गवां कोटिं शबला दीयतां मम॥ २०॥
</details>

<details><summary>अनुवाद (हिन्दी)</summary>

‘उत्तम व्रतका पालन करनेवाले मुनीश्वर! इनके सिवा मैं आठ सौ सुवर्णमय रथ प्रदान करूँगा; जिनमें शोभाके लिये सोनेके घुँघुरू लगे होंगे और हर एक रथमें चार-चार सफेद रंगके घोड़े जुते हुए होंगे तथा अच्छी जाति और उत्तम देशमें उत्पन्न महातेजस्वी ग्यारह हजार घोड़े भी आपकी सेवामें अर्पित करूँगा। इतना ही नहीं, नाना प्रकारके रंगवाली नयी अवस्थाकी एक करोड़ गौएँ भी दूँगा, परंतु यह शबला गौ मुझे दे दीजिये॥ १८—२०॥
</details>

<details open><summary>विश्वास-प्रस्तुतिः</summary>

यावदिच्छसि रत्नानि हिरण्यं वा द्विजोत्तम।  
तावद् ददामि ते सर्वं दीयतां शबला मम॥ २१॥
</details>

<details><summary>मूलम्</summary>

यावदिच्छसि रत्नानि हिरण्यं वा द्विजोत्तम।  
तावद् ददामि ते सर्वं दीयतां शबला मम॥ २१॥
</details>

<details><summary>अनुवाद (हिन्दी)</summary>

‘द्विजश्रेष्ठ! इनके अतिरिक्त भी आप जितने रत्न या सुवर्ण लेना चाहें, वह सब आपको देनेके लिये मैं तैयार हूँ; किंतु यह चितकबरी गाय मुझे दे दीजिये’॥ २१॥
</details>

<details open><summary>विश्वास-प्रस्तुतिः</summary>

एवमुक्तस्तु भगवान् विश्वामित्रेण धीमता।  
न दास्यामीति शबलां प्राह राजन् कथंचन॥ २२॥
</details>

<details><summary>मूलम्</summary>

एवमुक्तस्तु भगवान् विश्वामित्रेण धीमता।  
न दास्यामीति शबलां प्राह राजन् कथंचन॥ २२॥
</details>

<details><summary>अनुवाद (हिन्दी)</summary>

‘बुद्धिमान् विश्वामित्रके ऐसा कहनेपर भगवान् वसिष्ठ बोले—‘राजन्! मैं यह चितकबरी गाय तुम्हें किसी तरह भी नहीं दूँगा॥ २२॥
</details>

<details open><summary>विश्वास-प्रस्तुतिः</summary>

एतदेव हि मे रत्नमेतदेव हि मे धनम्।  
एतदेव हि सर्वस्वमेतदेव हि जीवितम्॥ २३॥
</details>

<details><summary>मूलम्</summary>

एतदेव हि मे रत्नमेतदेव हि मे धनम्।  
एतदेव हि सर्वस्वमेतदेव हि जीवितम्॥ २३॥
</details>

<details><summary>अनुवाद (हिन्दी)</summary>

‘यही मेरा रत्न है, यही मेरा धन है, यही मेरा सर्वस्व है और यही मेरा जीवन है॥ २३॥
</details>

<details open><summary>विश्वास-प्रस्तुतिः</summary>

दर्शश्च पौर्णमासश्च यज्ञाश्चैवाप्तदक्षिणाः।  
एतदेव हि मे राजन् विविधाश्च क्रियास्तथा॥ २४॥
</details>

<details><summary>मूलम्</summary>

दर्शश्च पौर्णमासश्च यज्ञाश्चैवाप्तदक्षिणाः।  
एतदेव हि मे राजन् विविधाश्च क्रियास्तथा॥ २४॥
</details>

<details><summary>अनुवाद (हिन्दी)</summary>

‘राजन्! मेरे दर्श, पौर्णमास, प्रचुर दक्षिणावाले यज्ञ तथा भाँति-भाँतिके पुण्यकर्म—यह गौ ही है। इसीपर ही मेरा सब कुछ निर्भर है॥ २४॥
</details>

<details open><summary>विश्वास-प्रस्तुतिः</summary>

अतोमूलाः क्रियाः सर्वा मम राजन् न संशयः।  
बहुना किं प्रलापेन न दास्ये कामदोहिनीम्॥ २५॥
</details>

<details><summary>मूलम्</summary>

अतोमूलाः क्रियाः सर्वा मम राजन् न संशयः।  
बहुना किं प्रलापेन न दास्ये कामदोहिनीम्॥ २५॥
</details>

<details><summary>अनुवाद (हिन्दी)</summary>

‘नरेश्वर! मेरे सारे शुभ कर्मोंका मूल यही है, इसमें संशय नहीं है। बहुत व्यर्थ बात करनेसे क्या लाभ। मैं इस कामधेनुको कदापि नहीं दूँगा’॥ २५॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे त्रिपञ्चाशः सर्गः॥ ५३॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें तिरपनवाँ सर्ग पूरा हुआ॥ ५३॥
</details>
