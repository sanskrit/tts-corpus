+++
title = "०६६ शिवधनुर्दर्शनम्"
title_english = "066 Legend of shiva s bow"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-066-Shiva_Dhanur_Dharshanam.mp3"></div>
</details>



<details><summary>भागसूचना</summary>

66. राजा जनकका विश्वामित्र और राम-लक्ष्मणका सत्कार करके उन्हें अपने यहाँ रखे हुए धनुषका परिचय देना और धनुष चढ़ा देनेपर श्रीरामके साथ उनके ब्याहका निश्चय प्रकट करना
</details>

<details open><summary>विश्वास-प्रस्तुतिः</summary>

ततः प्रभाते विमले कृतकर्मा नराधिपः।  
विश्वामित्रं महात्मानमाजुहाव सराघवम्॥ १॥  
तमर्चयित्वा धर्मात्मा शास्त्रदृष्टेन कर्मणा।  
राघवौ च महात्मानौ तदा वाक्यमुवाच ह॥ २॥
</details>

<details><summary>मूलम्</summary>

ततः प्रभाते विमले कृतकर्मा नराधिपः।  
विश्वामित्रं महात्मानमाजुहाव सराघवम्॥ १॥  
तमर्चयित्वा धर्मात्मा शास्त्रदृष्टेन कर्मणा।  
राघवौ च महात्मानौ तदा वाक्यमुवाच ह॥ २॥
</details>

<details><summary>अनुवाद (हिन्दी)</summary>

तदनन्तर दूसरे दिन निर्मल प्रभातकाल आनेपर धर्मात्मा राजा जनकने अपना नित्य नियम पूरा करके श्रीराम और लक्ष्मणसहित महात्मा विश्वामित्रजीको बुलाया और शास्त्रीय विधिके अनुसार मुनि तथा उन दोनों महामनस्वी राजकुमारोंका पूजन करके इस प्रकार कहा—॥ १-२॥
</details>

<details open><summary>विश्वास-प्रस्तुतिः</summary>

भगवन् स्वागतं तेऽस्तु किं करोमि तवानघ।  
भवानाज्ञापयतु मामाज्ञाप्यो भवता ह्यहम्॥ ३॥
</details>

<details><summary>मूलम्</summary>

भगवन् स्वागतं तेऽस्तु किं करोमि तवानघ।  
भवानाज्ञापयतु मामाज्ञाप्यो भवता ह्यहम्॥ ३॥
</details>

<details><summary>अनुवाद (हिन्दी)</summary>

‘भगवन्! आपका स्वागत है। निष्पाप महर्षे! आप मुझे आज्ञा दीजिये, मैं आपकी क्या सेवा करूँ; क्योंकि मैं आपका आज्ञापालक हूँ’॥ ३॥
</details>

<details open><summary>विश्वास-प्रस्तुतिः</summary>

एवमुक्तः स धर्मात्मा जनकेन महात्मना।  
प्रत्युवाच मुनिश्रेष्ठो वाक्यं वाक्यविशारदः॥ ४॥
</details>

<details><summary>मूलम्</summary>

एवमुक्तः स धर्मात्मा जनकेन महात्मना।  
प्रत्युवाच मुनिश्रेष्ठो वाक्यं वाक्यविशारदः॥ ४॥
</details>

<details><summary>अनुवाद (हिन्दी)</summary>

महात्मा जनकके ऐसा कहनेपर बोलनेमें कुशल धर्मात्मा मुनिश्रेष्ठ विश्वामित्रने उनसे यह बात कही—॥ ४॥
</details>

<details open><summary>विश्वास-प्रस्तुतिः</summary>

पुत्रौ दशरथस्येमौ क्षत्रियौ लोकविश्रुतौ।  
द्रष्टुकामौ धनुःश्रेष्ठं यदेतत्त्वयि तिष्ठति॥ ५॥
</details>

<details><summary>मूलम्</summary>

पुत्रौ दशरथस्येमौ क्षत्रियौ लोकविश्रुतौ।  
द्रष्टुकामौ धनुःश्रेष्ठं यदेतत्त्वयि तिष्ठति॥ ५॥
</details>

<details><summary>अनुवाद (हिन्दी)</summary>

‘महाराज! राजा दशरथके ये दोनों पुत्र विश्वविख्यात क्षत्रिय वीर हैं और आपके यहाँ जो यह श्रेष्ठ धनुष रखा है, उसे देखनेकी इच्छा रखते हैं॥ ५॥
</details>

<details open><summary>विश्वास-प्रस्तुतिः</summary>

एतद् दर्शय भद्रं ते कृतकामौ नृपात्मजौ।  
दर्शनादस्य धनुषो यथेष्टं प्रतियास्यतः॥ ६॥
</details>

<details><summary>मूलम्</summary>

एतद् दर्शय भद्रं ते कृतकामौ नृपात्मजौ।  
दर्शनादस्य धनुषो यथेष्टं प्रतियास्यतः॥ ६॥
</details>

<details><summary>अनुवाद (हिन्दी)</summary>

‘आपका कल्याण हो, वह धनुष इन्हें दिखा दीजिये। इससे इनकी इच्छा पूरी हो जायगी। फिर ये दोनों राजकुमार उस धनुषके दर्शनमात्रसे संतुष्ट हो इच्छानुसार अपनी राजधानीको लौट जायँगे’॥ ६॥
</details>

<details open><summary>विश्वास-प्रस्तुतिः</summary>

एवमुक्तस्तु जनकः प्रत्युवाच महामुनिम्।  
श्रूयतामस्य धनुषो यदर्थमिह तिष्ठति॥ ७॥
</details>

<details><summary>मूलम्</summary>

एवमुक्तस्तु जनकः प्रत्युवाच महामुनिम्।  
श्रूयतामस्य धनुषो यदर्थमिह तिष्ठति॥ ७॥
</details>

<details><summary>अनुवाद (हिन्दी)</summary>

मुनिके ऐसा कहनेपर राजा जनक महामुनि विश्वामित्रसे बोले—‘मुनिवर! इस धनुषका वृत्तान्त सुनिये। जिस उद्देश्यसे यह धनुष यहाँ रखा गया, वह सब बताता हूँ॥ ७॥
</details>

<details open><summary>विश्वास-प्रस्तुतिः</summary>

देवरात इति ख्यातो निमेर्ज्येष्ठो महीपतिः।  
न्यासोऽयं तस्य भगवन् हस्ते दत्तो महात्मनः॥ ८॥
</details>

<details><summary>मूलम्</summary>

देवरात इति ख्यातो निमेर्ज्येष्ठो महीपतिः।  
न्यासोऽयं तस्य भगवन् हस्ते दत्तो महात्मनः॥ ८॥
</details>

<details><summary>अनुवाद (हिन्दी)</summary>

‘भगवन्! निमिके ज्येष्ठ पुत्र राजा देवरातके नामसे विख्यात थे। उन्हीं महात्माके हाथमें यह धनुष धरोहरके रूपमें दिया गया था॥ ८॥
</details>

<details open><summary>विश्वास-प्रस्तुतिः</summary>

दक्षयज्ञवधे पूर्वं धनुरायम्य वीर्यवान्।  
विध्वंस्य त्रिदशान् रोषात् सलीलमिदमब्रवीत्॥ ९॥  
यस्माद् भागार्थिनो भागं नाकल्पयत मे सुराः।  
वरांगानि महार्हाणि धनुषा शातयामि वः॥ १०॥
</details>

<details><summary>मूलम्</summary>

दक्षयज्ञवधे पूर्वं धनुरायम्य वीर्यवान्।  
विध्वंस्य त्रिदशान् रोषात् सलीलमिदमब्रवीत्॥ ९॥  
यस्माद् भागार्थिनो भागं नाकल्पयत मे सुराः।  
वरांगानि महार्हाणि धनुषा शातयामि वः॥ १०॥
</details>

<details><summary>अनुवाद (हिन्दी)</summary>

‘कहते हैं, पूर्वकालमें दक्षयज्ञ-विध्वंसके समय परम पराक्रमी भगवान् शङ्करने खेल-खेलमें ही रोषपूर्वक इस धनुषको उठाकर यज्ञ-विध्वंसके पश्चात् देवताओंसे कहा—‘देवगण! मैं यज्ञमें भाग प्राप्त करना चाहता था, किंतु तुमलोगोंने नहीं दिया। इसलिये इस धनुषसे मैं तुम सब लोगोंके परम पूजनीय श्रेष्ठ अंग—मस्तक काट डालूँगा’॥ ९-१०॥
</details>

<details open><summary>विश्वास-प्रस्तुतिः</summary>

ततो विमनसः सर्वे देवा वै मुनिपुंगव।  
प्रसादयन्त देवेशं तेषां प्रीतोऽभवद् भवः॥ ११॥
</details>

<details><summary>मूलम्</summary>

ततो विमनसः सर्वे देवा वै मुनिपुंगव।  
प्रसादयन्त देवेशं तेषां प्रीतोऽभवद् भवः॥ ११॥
</details>

<details><summary>अनुवाद (हिन्दी)</summary>

‘मुनिश्रेष्ठ! यह सुनकर सम्पूर्ण देवता उदास हो गये और स्तुतिके द्वारा देवाधिदेव महादेवजीको प्रसन्न करने लगे। अन्तमें उनपर भगवान् शिव प्रसन्न हो गये॥ ११॥
</details>

<details open><summary>विश्वास-प्रस्तुतिः</summary>

प्रीतियुक्तस्तु सर्वेषां ददौ तेषां महात्मनाम्।  
तदेतद् देवदेवस्य धनूरत्नं महात्मनः॥ १२॥  
न्यासभूतं तदा न्यस्तमस्माकं पूर्वजे विभौ।
</details>

<details><summary>मूलम्</summary>

प्रीतियुक्तस्तु सर्वेषां ददौ तेषां महात्मनाम्।  
तदेतद् देवदेवस्य धनूरत्नं महात्मनः॥ १२॥  
न्यासभूतं तदा न्यस्तमस्माकं पूर्वजे विभौ।
</details>

<details><summary>अनुवाद (हिन्दी)</summary>

‘प्रसन्न होकर उन्होंने उन सब महामनस्वी देवताओंको यह धनुष अर्पण कर दिया। वही यह देवाधिदेव महात्मा भगवान् शङ्करका धनुष-रत्न है, जो मेरे पूर्वज महाराज देवरातके पास धरोहरके रूपमें रखा गया था॥ १२ १/२॥
</details>

<details open><summary>विश्वास-प्रस्तुतिः</summary>

अथ मे कृषतः क्षेत्रं लांगलादुत्थिता ततः॥ १३॥  
क्षेत्रं शोधयता लब्धा नाम्ना सीतेति विश्रुता।  
भूतलादुत्थिता सा तु व्यवर्धत ममात्मजा॥ १४॥
</details>

<details><summary>मूलम्</summary>

अथ मे कृषतः क्षेत्रं लांगलादुत्थिता ततः॥ १३॥  
क्षेत्रं शोधयता लब्धा नाम्ना सीतेति विश्रुता।  
भूतलादुत्थिता सा तु व्यवर्धत ममात्मजा॥ १४॥
</details>

<details><summary>अनुवाद (हिन्दी)</summary>

‘एक दिन मैं यज्ञके लिये भूमिशोधन करते समय खेतमें हल चला रहा था। उसी समय हलके अग्रभागसे जोती गयी भूमि (हराई या सीता) से एक कन्या प्रकट हुई। सीता (हलद्वारा खींची गयी रेखा) से उत्पन्न होनेके कारण उसका नाम सीता रखा गया। पृथ्वीसे प्रकट हुई वह मेरी कन्या क्रमशः बढ़कर सयानी हुई॥ १३-१४॥
</details>

<details open><summary>विश्वास-प्रस्तुतिः</summary>

वीर्यशुल्केति मे कन्या स्थापितेयमयोनिजा।  
भूतलादुत्थितां तां तु वर्धमानां ममात्मजाम्॥ १५॥  
वरयामासुरागत्य राजानो मुनिपुंगव।
</details>

<details><summary>मूलम्</summary>

वीर्यशुल्केति मे कन्या स्थापितेयमयोनिजा।  
भूतलादुत्थितां तां तु वर्धमानां ममात्मजाम्॥ १५॥  
वरयामासुरागत्य राजानो मुनिपुंगव।
</details>

<details><summary>अनुवाद (हिन्दी)</summary>

‘अपनी इस अयोनिजा कन्याके विषयमें मैंने यह निश्चय किया कि जो अपने पराक्रमसे इस धनुषको चढ़ा देगा, उसीके साथ मैं इसका ब्याह करूँगा। इस तरह इसे वीर्यशुल्का (पराक्रमरूप शुल्कवाली) बनाकर अपने घरमें रख छोड़ा है। मुनिश्रेष्ठ! भूतलसे प्रकट होकर दिनों-दिन बढ़नेवाली मेरी पुत्री सीताको कई राजाओंने यहाँ आकर माँगा॥ १५ १/२॥
</details>

<details open><summary>विश्वास-प्रस्तुतिः</summary>

तेषां वरयतां कन्यां सर्वेषां पृथिवीक्षिताम्॥ १६॥  
वीर्यशुल्केति भगवन् न ददामि सुतामहम्।
</details>

<details><summary>मूलम्</summary>

तेषां वरयतां कन्यां सर्वेषां पृथिवीक्षिताम्॥ १६॥  
वीर्यशुल्केति भगवन् न ददामि सुतामहम्।
</details>

<details><summary>अनुवाद (हिन्दी)</summary>

‘परंतु भगवन्! कन्याका वरण करनेवाले उन सभी राजाओंको मैंने यह बता दिया कि मेरी कन्या वीर्यशुल्का है। (उचित पराक्रम प्रकट करनेपर ही कोई पुरुष उसके साथ विवाह करनेका अधिकारी हो सकता है।) यही कारण है कि मैंने आजतक किसीको अपनी कन्या नहीं दी॥ १६ १/२॥
</details>

<details open><summary>विश्वास-प्रस्तुतिः</summary>

ततः सर्वे नृपतयः समेत्य मुनिपुंगव॥ १७॥  
मिथिलामप्युपागम्य वीर्यं जिज्ञासवस्तदा।
</details>

<details><summary>मूलम्</summary>

ततः सर्वे नृपतयः समेत्य मुनिपुंगव॥ १७॥  
मिथिलामप्युपागम्य वीर्यं जिज्ञासवस्तदा।
</details>

<details><summary>अनुवाद (हिन्दी)</summary>

‘मुनिपुंगव! तब सभी राजा मिलकर मिथिलामें आये और पूछने लगे कि राजकुमारी सीताको प्राप्त करनेके लिये कौन-सा पराक्रम निश्चित किया गया है॥
</details>

<details open><summary>विश्वास-प्रस्तुतिः</summary>

तेषां जिज्ञासमानानां शैवं धनुरुपाहृतम्॥ १८॥  
न शेकुर्ग्रहणे तस्य धनुषस्तोलनेऽपि वा।
</details>

<details><summary>मूलम्</summary>

तेषां जिज्ञासमानानां शैवं धनुरुपाहृतम्॥ १८॥  
न शेकुर्ग्रहणे तस्य धनुषस्तोलनेऽपि वा।
</details>

<details><summary>अनुवाद (हिन्दी)</summary>

‘मैंने पराक्रमकी जिज्ञासा करनेवाले उन राजाओंके सामने यह शिवजीका धनुष रख दिया; परंतु वे लोग इसे उठाने या हिलानेमें भी समर्थ न हो सके॥ १८ १/२॥
</details>

<details open><summary>विश्वास-प्रस्तुतिः</summary>

तेषां वीर्यवतां वीर्यमल्पं ज्ञात्वा महामुने॥ १९॥  
प्रत्याख्याता नृपतयस्तन्निबोध तपोधन।
</details>

<details><summary>मूलम्</summary>

तेषां वीर्यवतां वीर्यमल्पं ज्ञात्वा महामुने॥ १९॥  
प्रत्याख्याता नृपतयस्तन्निबोध तपोधन।
</details>

<details><summary>अनुवाद (हिन्दी)</summary>

‘महामुने! उन पराक्रमी नरेशोंकी शक्ति बहुत थोड़ी जानकर मैंने उन्हें कन्या देनेसे इनकार कर दिया। तपोधन! इसके बाद जो घटना घटी, उसे भी आप सुन लीजिये॥ १९ १/२॥
</details>

<details open><summary>विश्वास-प्रस्तुतिः</summary>

ततः परमकोपेन राजानो मुनिपुंगव॥ २०॥  
अरुन्धन् मिथिलां सर्वे वीर्यसंदेहमागताः।
</details>

<details><summary>मूलम्</summary>

ततः परमकोपेन राजानो मुनिपुंगव॥ २०॥  
अरुन्धन् मिथिलां सर्वे वीर्यसंदेहमागताः।
</details>

<details><summary>अनुवाद (हिन्दी)</summary>

‘मुनिप्रवर! मेरे इनकार करनेपर ये सब राजा अत्यन्त कुपित हो उठे और अपने पराक्रमके विषयमें संशयापन्न हो मिथिलाको चारों ओरसे घेरकर खड़े हो गये॥ २० १/२॥
</details>

<details open><summary>विश्वास-प्रस्तुतिः</summary>

आत्मानमवधूतं मे विज्ञाय नृपपुंगवाः॥ २१॥  
रोषेण महताविष्टाः पीडयन् मिथिलां पुरीम्।
</details>

<details><summary>मूलम्</summary>

आत्मानमवधूतं मे विज्ञाय नृपपुंगवाः॥ २१॥  
रोषेण महताविष्टाः पीडयन् मिथिलां पुरीम्।
</details>

<details><summary>अनुवाद (हिन्दी)</summary>

‘मेरे द्वारा अपना तिरस्कार हुआ मानकर उन श्रेष्ठ नरेशोंने अत्यन्त रुष्ट हो मिथिलापुरीको सब ओरसे पीड़ा देना प्रारम्भ कर दिया॥ २१ १/२॥
</details>

<details open><summary>विश्वास-प्रस्तुतिः</summary>

ततः संवत्सरे पूर्णे क्षयं यातानि सर्वशः॥ २२॥  
साधनानि मुनिश्रेष्ठ ततोऽहं भृशदुःखितः।
</details>

<details><summary>मूलम्</summary>

ततः संवत्सरे पूर्णे क्षयं यातानि सर्वशः॥ २२॥  
साधनानि मुनिश्रेष्ठ ततोऽहं भृशदुःखितः।
</details>

<details><summary>अनुवाद (हिन्दी)</summary>

‘मुनिश्रेष्ठ! पूरे एक वर्षतक वे घेरा डाले रहे। इस बीचमें युद्धके सारे साधन क्षीण हो गये। इससे मुझे बड़ा दुःख हुआ॥ २२ १/२॥
</details>

<details open><summary>विश्वास-प्रस्तुतिः</summary>

ततो देवगणान् सर्वांस्तपसाहं प्रसादयम्॥ २३॥  
ददुश्च परमप्रीताश्चतुरंगबलं सुराः।
</details>

<details><summary>मूलम्</summary>

ततो देवगणान् सर्वांस्तपसाहं प्रसादयम्॥ २३॥  
ददुश्च परमप्रीताश्चतुरंगबलं सुराः।
</details>

<details><summary>अनुवाद (हिन्दी)</summary>

‘तब मैंने तपस्याके द्वारा समस्त देवताओंको प्रसन्न करनेकी चेष्टा की। देवता बहुत प्रसन्न हुए और उन्होंने मुझे चतुरंगिणी सेना प्रदान की॥ २३ १/२॥
</details>

<details open><summary>विश्वास-प्रस्तुतिः</summary>

ततो भग्ना नृपतयो हन्यमाना दिशो ययुः॥ २४॥  
अवीर्या वीर्यसंदिग्धाः सामात्याः पापकारिणः।
</details>

<details><summary>मूलम्</summary>

ततो भग्ना नृपतयो हन्यमाना दिशो ययुः॥ २४॥  
अवीर्या वीर्यसंदिग्धाः सामात्याः पापकारिणः।
</details>

<details><summary>अनुवाद (हिन्दी)</summary>

‘फिर तो हमारे सैनिकोंकी मार खाकर वे सभी पापाचारी राजा, जो बलहीन थे अथवा जिनके बलवान् होनेमें संदेह था, मन्त्रियोंसहित भागकर विभिन्न दिशाओंमें चले गये॥ २४ १/२॥
</details>

<details open><summary>विश्वास-प्रस्तुतिः</summary>

तदेतन्मुनिशार्दूल धनुः परमभास्वरम्॥ २५॥  
रामलक्ष्मणयोश्चापि दर्शयिष्यामि सुव्रत।
</details>

<details><summary>मूलम्</summary>

तदेतन्मुनिशार्दूल धनुः परमभास्वरम्॥ २५॥  
रामलक्ष्मणयोश्चापि दर्शयिष्यामि सुव्रत।
</details>

<details><summary>अनुवाद (हिन्दी)</summary>

‘मुनिश्रेष्ठ! यही वह परम प्रकाशमान धनुष है। उत्तम व्रतका पालन करनेवाले महर्षे! मैं उसे श्रीराम और लक्ष्मणको भी दिखाऊँगा॥ २५ १/२॥
</details>

<details open><summary>विश्वास-प्रस्तुतिः</summary>

यद्यस्य धनुषो रामः कुर्यादारोपणं मुने।  
सुतामयोनिजां सीतां दद्यां दाशरथेरहम्॥ २६॥
</details>

<details><summary>मूलम्</summary>

यद्यस्य धनुषो रामः कुर्यादारोपणं मुने।  
सुतामयोनिजां सीतां दद्यां दाशरथेरहम्॥ २६॥
</details>

<details><summary>अनुवाद (हिन्दी)</summary>

‘मुने! यदि श्रीराम इस धनुषकी प्रत्यञ्चा चढ़ा दें तो मैं अपनी अयोनिजा कन्या सीताको इन दशरथकुमारके हाथमें दे दूँ’॥ २६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे षट्षष्टितमः सर्गः॥ ६६॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें छाछठवाँ सर्ग पूरा हुआ॥ ६६॥
</details>
