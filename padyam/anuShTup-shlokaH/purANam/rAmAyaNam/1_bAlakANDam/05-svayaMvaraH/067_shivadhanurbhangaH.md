+++
title = "०६७ शिवधनुर्भङ्गः"
title_english = "067 rAma breaks shiva s bow"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-067-Shiva_Dhanur_Bhamgaha.mp3"></div>
</details>



<details><summary>भागसूचना</summary>

67. श्रीरामके द्वारा धनुर्भंग तथा राजा जनकका विश्वामित्रकी आज्ञासे राजा दशरथको बुलानेके लिये मन्त्रियोंको भेजना
</details>

<details open><summary>विश्वास-प्रस्तुतिः</summary>

जनकस्य वचः श्रुत्वा विश्वामित्रो महामुनिः।  
धनुर्दर्शय रामाय इति होवाच पार्थिवम्॥ १॥
</details>

<details><summary>मूलम्</summary>

जनकस्य वचः श्रुत्वा विश्वामित्रो महामुनिः।  
धनुर्दर्शय रामाय इति होवाच पार्थिवम्॥ १॥
</details>

<details><summary>अनुवाद (हिन्दी)</summary>

जनककी यह बात सुनकर महामुनि विश्वामित्र बोले—‘राजन्! आप श्रीरामको अपना धनुष दिखाइये’॥
</details>

<details open><summary>विश्वास-प्रस्तुतिः</summary>

ततः स राजा जनकः सचिवान् व्यादिदेश ह।  
धनुरानीयतां दिव्यं गन्धमाल्यानुलेपितम्॥ २॥
</details>

<details><summary>मूलम्</summary>

ततः स राजा जनकः सचिवान् व्यादिदेश ह।  
धनुरानीयतां दिव्यं गन्धमाल्यानुलेपितम्॥ २॥
</details>

<details><summary>अनुवाद (हिन्दी)</summary>

तब राजा जनकने मन्त्रियोंको आज्ञा दी—‘चन्दन और मालाओंसे सुशोभित वह दिव्य धनुष यहाँ ले आओ’॥ २॥
</details>

<details open><summary>विश्वास-प्रस्तुतिः</summary>

जनकेन समादिष्टाः सचिवाः प्राविशन् पुरम्।  
तद्धनुः पुरतः कृत्वा निर्जग्मुरमितौजसः॥ ३॥
</details>

<details><summary>मूलम्</summary>

जनकेन समादिष्टाः सचिवाः प्राविशन् पुरम्।  
तद्धनुः पुरतः कृत्वा निर्जग्मुरमितौजसः॥ ३॥
</details>

<details><summary>अनुवाद (हिन्दी)</summary>

राजा जनककी आज्ञा पाकर वे अमित तेजस्वी मन्त्री नगरमें गये और उस धनुषको आगे करके पुरीसे बाहर निकले॥ ३॥
</details>

<details open><summary>विश्वास-प्रस्तुतिः</summary>

नृणां शतानि पञ्चाशद् व्यायतानां महात्मनाम्।  
मञ्जूषामष्टचक्रां तां समूहुस्ते कथंचन॥ ४॥
</details>

<details><summary>मूलम्</summary>

नृणां शतानि पञ्चाशद् व्यायतानां महात्मनाम्।  
मञ्जूषामष्टचक्रां तां समूहुस्ते कथंचन॥ ४॥
</details>

<details><summary>अनुवाद (हिन्दी)</summary>

वह धनुष आठ पहियोंवाली लोहेकी बहुत बड़ी संदूकमें रखा गया था। उसे मोटे-ताजे पाँच हजार महामनस्वी वीर किसी तरह ठेलकर वहाँतक ला सके॥ ४॥
</details>

<details open><summary>विश्वास-प्रस्तुतिः</summary>

तामादाय सुमञ्जूषामायसीं यत्र तद्धनुः।  
सुरोपमं ते जनकमूचुर्नृपतिमन्त्रिणः॥ ५॥
</details>

<details><summary>मूलम्</summary>

तामादाय सुमञ्जूषामायसीं यत्र तद्धनुः।  
सुरोपमं ते जनकमूचुर्नृपतिमन्त्रिणः॥ ५॥
</details>

<details><summary>अनुवाद (हिन्दी)</summary>

लोहेकी वह संदूक, जिसमें धनुष रखा गया था, लाकर उन मन्त्रियोंने देवोपम राजा जनकसे कहा—॥
</details>

<details open><summary>विश्वास-प्रस्तुतिः</summary>

इदं धनुर्वरं राजन् पूजितं सर्वराजभिः।  
मिथिलाधिप राजेन्द्र दर्शनीयं यदीच्छसि॥ ६॥
</details>

<details><summary>मूलम्</summary>

इदं धनुर्वरं राजन् पूजितं सर्वराजभिः।  
मिथिलाधिप राजेन्द्र दर्शनीयं यदीच्छसि॥ ६॥
</details>

<details><summary>अनुवाद (हिन्दी)</summary>

‘राजन्! मिथिलापते! राजेन्द्र! यह समस्त राजाओंद्वारा सम्मानित श्रेष्ठ धनुष है। यदि आप इन दोनों राजकुमारोंको दिखाना चाहते हैं तो दिखाइये’॥ ६॥
</details>

<details open><summary>विश्वास-प्रस्तुतिः</summary>

तेषां नृपो वचः श्रुत्वा कृताञ्जलिरभाषत।  
विश्वामित्रं महात्मानं तावुभौ रामलक्ष्मणौ॥ ७॥
</details>

<details><summary>मूलम्</summary>

तेषां नृपो वचः श्रुत्वा कृताञ्जलिरभाषत।  
विश्वामित्रं महात्मानं तावुभौ रामलक्ष्मणौ॥ ७॥
</details>

<details><summary>अनुवाद (हिन्दी)</summary>

उनकी बात सुनकर राजा जनकने हाथ जोड़कर महात्मा विश्वामित्र तथा दोनों भाई श्रीराम और लक्ष्मणसे कहा—॥ ७॥
</details>

<details open><summary>विश्वास-प्रस्तुतिः</summary>

इदं धनुर्वरं ब्रह्मञ्जनकैरभिपूजितम्।  
राजभिश्च महावीर्यैरशक्तैः पूरितं तदा॥ ८॥
</details>

<details><summary>मूलम्</summary>

इदं धनुर्वरं ब्रह्मञ्जनकैरभिपूजितम्।  
राजभिश्च महावीर्यैरशक्तैः पूरितं तदा॥ ८॥
</details>

<details><summary>अनुवाद (हिन्दी)</summary>

‘ब्रह्मन्! यही वह श्रेष्ठ धनुष है, जिसका जनकवंशी नरेशोंने सदा ही पूजन किया है तथा जो इसे उठानेमें समर्थ न हो सके, उन महापराक्रमी नरेशोंने भी इसका पूर्वकालमें सम्मान किया है॥ ८॥
</details>

<details open><summary>विश्वास-प्रस्तुतिः</summary>

नैतत् सुरगणाः सर्वे सासुरा न च राक्षसाः।  
गन्धर्वयक्षप्रवराः सकिन्नरमहोरगाः॥ ९॥
</details>

<details><summary>मूलम्</summary>

नैतत् सुरगणाः सर्वे सासुरा न च राक्षसाः।  
गन्धर्वयक्षप्रवराः सकिन्नरमहोरगाः॥ ९॥
</details>

<details><summary>अनुवाद (हिन्दी)</summary>

‘इसे समस्त देवता, असुर, राक्षस, गन्धर्व, बड़े-बड़े यक्ष, किन्नर और महानाग भी नहीं चढ़ा सके हैं॥ ९॥
</details>

<details open><summary>विश्वास-प्रस्तुतिः</summary>

क्व गतिर्मानुषाणां च धनुषोऽस्य प्रपूरणे।  
आरोपणे समायोगे वेपने तोलने तथा॥ १०॥
</details>

<details><summary>मूलम्</summary>

क्व गतिर्मानुषाणां च धनुषोऽस्य प्रपूरणे।  
आरोपणे समायोगे वेपने तोलने तथा॥ १०॥
</details>

<details><summary>अनुवाद (हिन्दी)</summary>

‘फिर इस धनुषको खींचने, चढ़ाने, इसपर बाण संधान करने, इसकी प्रत्यञ्चापर टङ्कार देने तथा इसे उठाकर इधर-उधर हिलानेमें मनुष्योंकी कहाँ शक्ति है?॥ १०॥
</details>

<details open><summary>विश्वास-प्रस्तुतिः</summary>

तदेतद् धनुषां श्रेष्ठमानीतं मुनिपुंगव।  
दर्शयैतन्महाभाग अनयो राजपुत्रयोः॥ ११॥
</details>

<details><summary>मूलम्</summary>

तदेतद् धनुषां श्रेष्ठमानीतं मुनिपुंगव।  
दर्शयैतन्महाभाग अनयो राजपुत्रयोः॥ ११॥
</details>

<details><summary>अनुवाद (हिन्दी)</summary>

‘मुनिप्रवर! यह श्रेष्ठ धनुष यहाँ लाया गया है। महाभाग! आप इसे इन दोनों राजकुमारोंको दिखाइये’॥
</details>

<details open><summary>विश्वास-प्रस्तुतिः</summary>

विश्वामित्रः सरामस्तु श्रुत्वा जनकभाषितम्।  
वत्स राम धनुः पश्य इति राघवमब्रवीत्॥ १२॥
</details>

<details><summary>मूलम्</summary>

विश्वामित्रः सरामस्तु श्रुत्वा जनकभाषितम्।  
वत्स राम धनुः पश्य इति राघवमब्रवीत्॥ १२॥
</details>

<details><summary>अनुवाद (हिन्दी)</summary>

श्रीरामसहित विश्वामित्रने जनकका वह कथन सुनकर रघुनन्दनसे कहा—‘वत्स राम! इस धनुषको देखो’॥ १२॥
</details>

<details open><summary>विश्वास-प्रस्तुतिः</summary>

महर्षेर्वचनाद् रामो यत्र तिष्ठति तद्धनुः।  
मञ्जूषां तामपावृत्य दृष्ट्वा धनुरथाब्रवीत्॥ १३॥
</details>

<details><summary>मूलम्</summary>

महर्षेर्वचनाद् रामो यत्र तिष्ठति तद्धनुः।  
मञ्जूषां तामपावृत्य दृष्ट्वा धनुरथाब्रवीत्॥ १३॥
</details>

<details><summary>अनुवाद (हिन्दी)</summary>

महर्षिकी आज्ञासे श्रीरामने जिसमें वह धनुष था उस संदूकको खोलकर उस धनुषको देखा और कहा—॥ १३॥
</details>

<details open><summary>विश्वास-प्रस्तुतिः</summary>

इदं धनुर्वरं दिव्यं संस्पृशामीह पाणिना।  
यत्नवांश्च भविष्यामि तोलने पूरणेऽपि वा॥ १४॥
</details>

<details><summary>मूलम्</summary>

इदं धनुर्वरं दिव्यं संस्पृशामीह पाणिना।  
यत्नवांश्च भविष्यामि तोलने पूरणेऽपि वा॥ १४॥
</details>

<details><summary>अनुवाद (हिन्दी)</summary>

‘अच्छा अब मैं इस दिव्य एवं श्रेष्ठ धनुषमें हाथ लगाता हूँ। मैं इसे उठाने और चढ़ानेका भी प्रयत्न करूँगा’॥ १४॥
</details>

<details open><summary>विश्वास-प्रस्तुतिः</summary>

बाढमित्यब्रवीद् राजा मुनिश्च समभाषत।  
लीलया स धनुर्मध्ये जग्राह वचनान्मुनेः॥ १५॥  
पश्यतां नृसहस्राणां बहूनां रघुनन्दनः।  
आरोपयत् स धर्मात्मा सलीलमिव तद्धनुः॥ १६॥
</details>

<details><summary>मूलम्</summary>

बाढमित्यब्रवीद् राजा मुनिश्च समभाषत।  
लीलया स धनुर्मध्ये जग्राह वचनान्मुनेः॥ १५॥  
पश्यतां नृसहस्राणां बहूनां रघुनन्दनः।  
आरोपयत् स धर्मात्मा सलीलमिव तद्धनुः॥ १६॥
</details>

<details><summary>अनुवाद (हिन्दी)</summary>

तब राजा और मुनिने एक स्वरसे कहा—‘हाँ, ऐसा ही करो।’ मुनिकी आज्ञासे रघुकुलनन्दन धर्मात्मा श्रीरामने उस धनुषको बीचसे पकड़कर लीलापूर्वक उठा लिया और खेल-सा करते हुए उसपर प्रत्यञ्चा चढ़ा दी। उस समय कई हजार मनुष्योंकी दृष्टि उनपर लगी थी॥ १५-१६॥
</details>

<details open><summary>विश्वास-प्रस्तुतिः</summary>

आरोपयित्वा मौर्वीं च पूरयामास तद्धनुः।  
तद् बभञ्ज धनुर्मध्ये नरश्रेष्ठो महायशाः॥ १७॥
</details>

<details><summary>मूलम्</summary>

आरोपयित्वा मौर्वीं च पूरयामास तद्धनुः।  
तद् बभञ्ज धनुर्मध्ये नरश्रेष्ठो महायशाः॥ १७॥
</details>

<details><summary>अनुवाद (हिन्दी)</summary>

प्रत्यञ्चा चढ़ाकर महायशस्वी नरश्रेष्ठ श्रीरामने ज्यों ही उस धनुषको कानतक खींचा त्यों ही वह बीचसे ही टूट गया॥ १७॥
</details>

<details open><summary>विश्वास-प्रस्तुतिः</summary>

तस्य शब्दो महानासीन्निर्घातसमनिःस्वनः।  
भूमिकम्पश्च सुमहान् पर्वतस्येव दीर्यतः॥ १८॥
</details>

<details><summary>मूलम्</summary>

तस्य शब्दो महानासीन्निर्घातसमनिःस्वनः।  
भूमिकम्पश्च सुमहान् पर्वतस्येव दीर्यतः॥ १८॥
</details>

<details><summary>अनुवाद (हिन्दी)</summary>

टूटते समय उससे वज्रपातके समान बड़ी भारी आवाज हुई। ऐसा जान पड़ा मानो पर्वत फट पड़ा हो। उस समय महान् भूकम्प आ गया॥ १८॥
</details>

<details open><summary>विश्वास-प्रस्तुतिः</summary>

निपेतुश्च नराः सर्वे तेन शब्देन मोहिताः।  
वर्जयित्वा मुनिवरं राजानं तौ च राघवौ॥ १९॥
</details>

<details><summary>मूलम्</summary>

निपेतुश्च नराः सर्वे तेन शब्देन मोहिताः।  
वर्जयित्वा मुनिवरं राजानं तौ च राघवौ॥ १९॥
</details>

<details><summary>अनुवाद (हिन्दी)</summary>

मुनिवर विश्वामित्र, राजा जनक तथा रघुकुलभूषण दोनों भाई श्रीराम और लक्ष्मणको छोड़कर शेष जितने लोग वहाँ खड़े थे, वे सब धनुष टूटनेके उस भयंकर शब्दसे मूर्च्छित होकर गिर पड़े॥ १९॥
</details>

<details open><summary>विश्वास-प्रस्तुतिः</summary>

प्रत्याश्वस्ते जने तस्मिन् राजा विगतसाध्वसः।  
उवाच प्राञ्जलिर्वाक्यं वाक्यज्ञो मुनिपुंगवम्॥ २०॥
</details>

<details><summary>मूलम्</summary>

प्रत्याश्वस्ते जने तस्मिन् राजा विगतसाध्वसः।  
उवाच प्राञ्जलिर्वाक्यं वाक्यज्ञो मुनिपुंगवम्॥ २०॥
</details>

<details><summary>अनुवाद (हिन्दी)</summary>

थोड़ी देरमें जब सबको चेत हुआ, तब निर्भय हुए राजा जनकने, जो बोलनेमें कुशल और वाक्यके मर्मको समझनेवाले थे, हाथ जोड़कर मुनिवर विश्वामित्रसे कहा—॥ २०॥
</details>

<details open><summary>विश्वास-प्रस्तुतिः</summary>

भगवन् दृष्टवीर्यो मे रामो दशरथात्मजः।  
अत्यद्भुतमचिन्त्यं च अतर्कितमिदं मया॥ २१॥
</details>

<details><summary>मूलम्</summary>

भगवन् दृष्टवीर्यो मे रामो दशरथात्मजः।  
अत्यद्भुतमचिन्त्यं च अतर्कितमिदं मया॥ २१॥
</details>

<details><summary>अनुवाद (हिन्दी)</summary>

‘भगवन्! मैंने दशरथनन्दन श्रीरामका पराक्रम आज अपनी आँखों देख लिया। महादेवजीके धनुषको चढ़ाना—यह अत्यन्त अद्भुत, अचिन्त्य और अतर्कित घटना है॥
</details>

<details open><summary>विश्वास-प्रस्तुतिः</summary>

जनकानां कुले कीर्तिमाहरिष्यति मे सुता।  
सीता भर्तारमासाद्य रामं दशरथात्मजम्॥ २२॥
</details>

<details><summary>मूलम्</summary>

जनकानां कुले कीर्तिमाहरिष्यति मे सुता।  
सीता भर्तारमासाद्य रामं दशरथात्मजम्॥ २२॥
</details>

<details><summary>अनुवाद (हिन्दी)</summary>

‘मेरी पुत्री सीता दशरथकुमार श्रीरामको पतिरूपमें प्राप्त करके जनकवंशकी कीर्तिका विस्तार करेगी॥ २२॥
</details>

<details open><summary>विश्वास-प्रस्तुतिः</summary>

मम सत्या प्रतिज्ञा सा वीर्यशुल्केति कौशिक।  
सीता प्राणैर्बहुमता देया रामाय मे सुता॥ २३॥
</details>

<details><summary>मूलम्</summary>

मम सत्या प्रतिज्ञा सा वीर्यशुल्केति कौशिक।  
सीता प्राणैर्बहुमता देया रामाय मे सुता॥ २३॥
</details>

<details><summary>अनुवाद (हिन्दी)</summary>

‘कुशिकनन्दन! मैंने सीताको वीर्यशुल्का (पराक्रमरूपी शुल्कसे ही प्राप्त होनेवाली) बताकर जो प्रतिज्ञा की थी, वह आज सत्य एवं सफल हो गयी। सीता मेरे लिये प्राणोंसे भी बढ़कर है। अपनी यह पुत्री मैं श्रीरामको समर्पित करूँगा॥ २३॥
</details>

<details open><summary>विश्वास-प्रस्तुतिः</summary>

भवतोऽनुमते ब्रह्मन् शीघ्रं गच्छन्तु मन्त्रिणः।  
मम कौशिक भद्रं ते अयोध्यां त्वरिता रथैः॥ २४॥  
राजानं प्रश्रितैर्वाक्यैरानयन्तु पुरं मम।  
प्रदानं वीर्यशुल्कायाः कथयन्तु च सर्वशः॥ २५॥
</details>

<details><summary>मूलम्</summary>

भवतोऽनुमते ब्रह्मन् शीघ्रं गच्छन्तु मन्त्रिणः।  
मम कौशिक भद्रं ते अयोध्यां त्वरिता रथैः॥ २४॥  
राजानं प्रश्रितैर्वाक्यैरानयन्तु पुरं मम।  
प्रदानं वीर्यशुल्कायाः कथयन्तु च सर्वशः॥ २५॥
</details>

<details><summary>अनुवाद (हिन्दी)</summary>

‘ब्रह्मन्! कुशिकनन्दन! आपका कल्याण हो। यदि आपकी आज्ञा हो तो मेरे मन्त्री रथपर सवार होकर बड़ी उतावलीके साथ शीघ्र ही अयोध्याको जायँ और विनययुक्त वचनोंद्वारा महाराज दशरथको मेरे नगरमें लिवा लायें। साथ ही यहाँका सब समाचार बताकर यह निवेदन करें कि जिसके लिये पराक्रमका ही शुल्क नियत किया गया था, उस जनककुमारी सीताका विवाह श्रीरामचन्द्रजीके साथ होने जा रहा है॥ २४-२५॥
</details>

<details open><summary>विश्वास-प्रस्तुतिः</summary>

मुनिगुप्तौ च काकुत्स्थौ कथयन्तु नृपाय वै।  
प्रीतियुक्तं तु राजानमानयन्तु सुशीघ्रगाः॥ २६॥
</details>

<details><summary>मूलम्</summary>

मुनिगुप्तौ च काकुत्स्थौ कथयन्तु नृपाय वै।  
प्रीतियुक्तं तु राजानमानयन्तु सुशीघ्रगाः॥ २६॥
</details>

<details><summary>अनुवाद (हिन्दी)</summary>

‘ये लोग महाराज दशरथसे यह भी कह दें कि आपके दोनों पुत्र श्रीराम और लक्ष्मण विश्वामित्रजीके द्वारा सुरक्षित हो मिथिलामें पहुँच गये हैं। इस प्रकार प्रीतियुक्त हुए राजा दशरथको ये शीघ्रगामी सचिव जल्दी यहाँ बुला लायें’॥ २६॥
</details>

<details open><summary>विश्वास-प्रस्तुतिः</summary>

कौशिकस्तु तथेत्याह राजा चाभाष्य मन्त्रिणः।  
अयोध्यां प्रेषयामास धर्मात्मा कृतशासनान्।  
यथावृत्तं समाख्यातुमानेतुं च नृपं तथा॥ २७॥
</details>

<details><summary>मूलम्</summary>

कौशिकस्तु तथेत्याह राजा चाभाष्य मन्त्रिणः।  
अयोध्यां प्रेषयामास धर्मात्मा कृतशासनान्।  
यथावृत्तं समाख्यातुमानेतुं च नृपं तथा॥ २७॥
</details>

<details><summary>अनुवाद (हिन्दी)</summary>

विश्वामित्रने ‘तथास्तु’ कहकर राजाकी बातका समर्थन किया। तब धर्मात्मा राजा जनकने अपनी आज्ञाका पालन करनेवाले मन्त्रियोंको समझा-बुझाकर यहाँका ठीक-ठीक समाचार महाराज दशरथको बताने और उन्हें मिथिलापुरीमें ले आनेके लिये भेज दिया॥ २७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तषष्टितमः सर्गः॥ ६७॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें सरसठवाँ सर्ग पूरा हुआ॥ ६७॥
</details>
