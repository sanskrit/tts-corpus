+++
title = "०१७ ऋक्षवानरोत्पत्तिः"
title_english = "017 brahma orders gods to spawn forest rangers vAnarA s"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-017-Ruksha_Vaanarothpaththi.mp3"></div>
</details>



<details><summary>भागसूचना</summary>

17. ब्रह्माजीकी प्रेरणासे देवता आदिके द्वारा विभिन्न वानरयूथपतियोंकी उत्पत्ति
</details>

<details open><summary>विश्वास-प्रस्तुतिः</summary>

पुत्रत्वं तु गते विष्णौ राज्ञस्तस्य महात्मनः।  
उवाच देवताः सर्वाः स्वयम्भूर्भगवानिदम्॥ १॥
</details>

<details><summary>मूलम्</summary>

पुत्रत्वं तु गते विष्णौ राज्ञस्तस्य महात्मनः।  
उवाच देवताः सर्वाः स्वयम्भूर्भगवानिदम्॥ १॥
</details>

<details><summary>अनुवाद (हिन्दी)</summary>

जब भगवान् विष्णु महामनस्वी राजा दशरथके पुत्रभावको प्राप्त हो गये, तब भगवान् ब्रह्माजीने सम्पूर्ण देवताओंसे इस प्रकार कहा—॥ १॥
</details>

<details open><summary>विश्वास-प्रस्तुतिः</summary>

सत्यसंधस्य वीरस्य सर्वेषां नो हितैषिणः।  
विष्णोः सहायान् बलिनः सृजध्वं कामरूपिणः॥ २॥  
मायाविदश्च शूरांश्च वायुवेगसमान् जवे।  
नयज्ञान् बुद्धिसम्पन्नान् विष्णुतुल्यपराक्रमान्॥ ३॥  
असंहार्यानुपायज्ञान् दिव्यसंहननान्वितान्।  
सर्वास्त्रगुणसम्पन्नानमृतप्राशनानिव॥ ४॥
</details>

<details><summary>मूलम्</summary>

सत्यसंधस्य वीरस्य सर्वेषां नो हितैषिणः।  
विष्णोः सहायान् बलिनः सृजध्वं कामरूपिणः॥ २॥  
मायाविदश्च शूरांश्च वायुवेगसमान् जवे।  
नयज्ञान् बुद्धिसम्पन्नान् विष्णुतुल्यपराक्रमान्॥ ३॥  
असंहार्यानुपायज्ञान् दिव्यसंहननान्वितान्।  
सर्वास्त्रगुणसम्पन्नानमृतप्राशनानिव॥ ४॥
</details>

<details><summary>अनुवाद (हिन्दी)</summary>

‘देवगण! भगवान् विष्णु सत्यप्रतिज्ञ, वीर और हम सब लोगोंके हितैषी हैं। तुमलोग उनके सहायकरूपसे ऐसे पुत्रोंकी सृष्टि करो, जो बलवान्, इच्छानुसार रूप धारण करनेमें समर्थ, माया जाननेवाले, शूरवीर, वायुके समान वेगशाली, नीतिज्ञ, बुद्धिमान्, विष्णुतुल्य पराक्रमी, किसीसे परास्त न होनेवाले, तरह-तरहके उपायोंके जानकार, दिव्य शरीरधारी तथा अमृतभोजी देवताओंके समान सब प्रकारकी अस्त्रविद्याके गुणोंसे सम्पन्न हों॥
</details>

<details open><summary>विश्वास-प्रस्तुतिः</summary>

अप्सरस्सु च मुख्यासु गन्धर्वीणां तनूषु च।  
यक्षपन्नगकन्यासु ऋक्षविद्याधरीषु च॥ ५॥  
किन्नरीणां च गात्रेषु वानरीणां तनूषु च।  
सृजध्वं हरिरूपेण पुत्रांस्तुल्यपराक्रमान्॥ ६॥
</details>

<details><summary>मूलम्</summary>

अप्सरस्सु च मुख्यासु गन्धर्वीणां तनूषु च।  
यक्षपन्नगकन्यासु ऋक्षविद्याधरीषु च॥ ५॥  
किन्नरीणां च गात्रेषु वानरीणां तनूषु च।  
सृजध्वं हरिरूपेण पुत्रांस्तुल्यपराक्रमान्॥ ६॥
</details>

<details><summary>अनुवाद (हिन्दी)</summary>

‘प्रधान-प्रधान अप्सराओं, गन्धर्वोंकी स्त्रियों, यक्ष और नागोंकी कन्याओं, रीछोंकी स्त्रियों, विद्याधरियों, किन्नरियों तथा वानरियोंके गर्भसे वानररूपमें अपने ही तुल्य पराक्रमी पुत्र उत्पन्न करो॥ ५-६॥
</details>

<details open><summary>विश्वास-प्रस्तुतिः</summary>

पूर्वमेव मया सृष्टो जाम्बवानृक्षपुंगवः।  
जृम्भमाणस्य सहसा मम वक्त्रादजायत॥ ७॥
</details>

<details><summary>मूलम्</summary>

पूर्वमेव मया सृष्टो जाम्बवानृक्षपुंगवः।  
जृम्भमाणस्य सहसा मम वक्त्रादजायत॥ ७॥
</details>

<details><summary>अनुवाद (हिन्दी)</summary>

‘मैंने पहलेसे ही ऋक्षराज जाम्बवान् की सृष्टि कर रखी है। एक बार मैं जँभाई ले रहा था, उसी समय वह सहसा मेरे मुँहसे प्रकट हो गया’॥ ७॥
</details>

<details open><summary>विश्वास-प्रस्तुतिः</summary>

ते तथोक्ता भगवता तत् प्रतिश्रुत्य शासनम्।  
जनयामासुरेवं ते पुत्रान् वानररूपिणः॥ ८॥
</details>

<details><summary>मूलम्</summary>

ते तथोक्ता भगवता तत् प्रतिश्रुत्य शासनम्।  
जनयामासुरेवं ते पुत्रान् वानररूपिणः॥ ८॥
</details>

<details><summary>अनुवाद (हिन्दी)</summary>

भगवान् ब्रह्माके ऐसा कहनेपर देवताओंने उनकी आज्ञा स्वीकार की और वानररूपमें अनेकानेक पुत्र उत्पन्न किये॥ ८॥
</details>

<details open><summary>विश्वास-प्रस्तुतिः</summary>

ऋषयश्च महात्मानः सिद्धविद्याधरोरगाः।  
चारणाश्च सुतान् वीरान् ससृजुर्वनचारिणः॥ ९॥
</details>

<details><summary>मूलम्</summary>

ऋषयश्च महात्मानः सिद्धविद्याधरोरगाः।  
चारणाश्च सुतान् वीरान् ससृजुर्वनचारिणः॥ ९॥
</details>

<details><summary>अनुवाद (हिन्दी)</summary>

महात्मा, ऋषि, सिद्ध, विद्याधर, नाग और चारणोंने भी वनमें विचरनेवाले वानर-भालुओंके रूपमें वीर पुत्रोंको जन्म दिया॥ ९॥
</details>

<details open><summary>विश्वास-प्रस्तुतिः</summary>

वानरेन्द्रं महेन्द्राभमिन्द्रो वालिनमात्मजम्।  
सुग्रीवं जनयामास तपनस्तपतां वरः॥ १०॥
</details>

<details><summary>मूलम्</summary>

वानरेन्द्रं महेन्द्राभमिन्द्रो वालिनमात्मजम्।  
सुग्रीवं जनयामास तपनस्तपतां वरः॥ १०॥
</details>

<details><summary>अनुवाद (हिन्दी)</summary>

देवराज इन्द्रने वानरराज वालीको पुत्ररूपमें उत्पन्न किया, जो महेन्द्र पर्वतके समान विशालकाय और बलिष्ठ था। तपनेवालोंमें श्रेष्ठ भगवान् सूर्यने सुग्रीवको जन्म दिया॥ १०॥
</details>

<details open><summary>विश्वास-प्रस्तुतिः</summary>

बृहस्पतिस्त्वजनयत् तारं नाम महाकपिम्।  
सर्ववानरमुख्यानां बुद्धिमन्तमनुत्तमम्॥ ११॥
</details>

<details><summary>मूलम्</summary>

बृहस्पतिस्त्वजनयत् तारं नाम महाकपिम्।  
सर्ववानरमुख्यानां बुद्धिमन्तमनुत्तमम्॥ ११॥
</details>

<details><summary>अनुवाद (हिन्दी)</summary>

बृहस्पतिने तार नामक महाकाय वानरको उत्पन्न किया, जो समस्त वानर सरदारोंमें परम बुद्धिमान् और श्रेष्ठ था॥
</details>

<details open><summary>विश्वास-प्रस्तुतिः</summary>

धनदस्य सुतः श्रीमान् वानरो गन्धमादनः।  
विश्वकर्मा त्वजनयन्नलं नाम महाकपिम्॥ १२॥
</details>

<details><summary>मूलम्</summary>

धनदस्य सुतः श्रीमान् वानरो गन्धमादनः।  
विश्वकर्मा त्वजनयन्नलं नाम महाकपिम्॥ १२॥
</details>

<details><summary>अनुवाद (हिन्दी)</summary>

तेजस्वी वानर गन्धमादन कुबेरका पुत्र था। विश्वकर्माने नल नामक महान् वानरको जन्म दिया॥ १२॥
</details>

<details open><summary>विश्वास-प्रस्तुतिः</summary>

पावकस्य सुतः श्रीमान् नीलोऽग्निसदृशप्रभः।  
तेजसा यशसा वीर्यादत्यरिच्यत वीर्यवान्॥ १३॥
</details>

<details><summary>मूलम्</summary>

पावकस्य सुतः श्रीमान् नीलोऽग्निसदृशप्रभः।  
तेजसा यशसा वीर्यादत्यरिच्यत वीर्यवान्॥ १३॥
</details>

<details><summary>अनुवाद (हिन्दी)</summary>

अग्निके समान तेजस्वी श्रीमान् नील साक्षात् अग्निदेवका ही पुत्र था। वह पराक्रमी वानर तेज, यश और बल-वीर्यमें सबसे बढ़कर था॥ १३॥
</details>

<details open><summary>विश्वास-प्रस्तुतिः</summary>

रूपद्रविणसम्पन्नावश्विनौ रूपसम्मतौ।  
मैन्दं च द्विविदं चैव जनयामासतुः स्वयम्॥ १४॥
</details>

<details><summary>मूलम्</summary>

रूपद्रविणसम्पन्नावश्विनौ रूपसम्मतौ।  
मैन्दं च द्विविदं चैव जनयामासतुः स्वयम्॥ १४॥
</details>

<details><summary>अनुवाद (हिन्दी)</summary>

रूप-वैभवसे सम्पन्न, सुन्दर रूपवाले दोनों अश्विनीकुमारोंने स्वयं ही मैन्द और द्विविदको जन्म दिया था॥ १४॥
</details>

<details open><summary>विश्वास-प्रस्तुतिः</summary>

वरुणो जनयामास सुषेणं नाम वानरम्।  
शरभं जनयामास पर्जन्यस्तु महाबलः॥ १५॥
</details>

<details><summary>मूलम्</summary>

वरुणो जनयामास सुषेणं नाम वानरम्।  
शरभं जनयामास पर्जन्यस्तु महाबलः॥ १५॥
</details>

<details><summary>अनुवाद (हिन्दी)</summary>

वरुणने सुषेण नामक वानरको उत्पन्न किया और महाबली पर्जन्यने शरभको जन्म दिया॥ १५॥
</details>

<details open><summary>विश्वास-प्रस्तुतिः</summary>

मारुतस्यौरसः श्रीमान् हनूमान् नाम वानरः।  
वज्रसंहननोपेतो वैनतेयसमो जवे॥ १६॥
</details>

<details><summary>मूलम्</summary>

मारुतस्यौरसः श्रीमान् हनूमान् नाम वानरः।  
वज्रसंहननोपेतो वैनतेयसमो जवे॥ १६॥
</details>

<details><summary>अनुवाद (हिन्दी)</summary>

हनुमान् नामवाले ऐश्वर्यशाली वानर वायुदेवताके औरस पुत्र थे। उनका शरीर वज्रके समान सुदृढ़ था। वे तेज चलनेमें गरुड़के समान थे॥ १६॥
</details>

<details open><summary>विश्वास-प्रस्तुतिः</summary>

सर्ववानरमुख्येषु बुद्धिमान् बलवानपि।  
ते सृष्टा बहुसाहस्रा दशग्रीववधोद्यताः॥ १७॥
</details>

<details><summary>मूलम्</summary>

सर्ववानरमुख्येषु बुद्धिमान् बलवानपि।  
ते सृष्टा बहुसाहस्रा दशग्रीववधोद्यताः॥ १७॥
</details>

<details><summary>अनुवाद (हिन्दी)</summary>

सभी श्रेष्ठ वानरोंमें वे सबसे अधिक बुद्धिमान् और बलवान् थे। इस प्रकार कई हजार वानरोंकी उत्पत्ति हुई। वे सभी रावणका वध करनेके लिये उद्यत रहते थे॥ १७॥
</details>

<details open><summary>विश्वास-प्रस्तुतिः</summary>

अप्रमेयबला वीरा विक्रान्ताः कामरूपिणः।  
ते गजाचलसंकाशा वपुष्मन्तो महाबलाः॥ १८॥
</details>

<details><summary>मूलम्</summary>

अप्रमेयबला वीरा विक्रान्ताः कामरूपिणः।  
ते गजाचलसंकाशा वपुष्मन्तो महाबलाः॥ १८॥
</details>

<details><summary>अनुवाद (हिन्दी)</summary>

उनके बलकी कोई सीमा नहीं थी। वे वीर,पराक्रमी और इच्छानुसार रूप धारण करनेवाले थे। गजराजों और पर्वतोंके समान महाकाय तथा महाबली थे॥ १८॥
</details>

<details open><summary>विश्वास-प्रस्तुतिः</summary>

ऋक्षवानरगोपुच्छाः क्षिप्रमेवाभिजज्ञिरे।  
यस्य देवस्य यद्रूपं वेषो यश्च पराक्रमः॥ १९॥  
अजायत समं तेन तस्य तस्य पृथक् पृथक्।  
गोलांगूलेषु चोत्पन्नाः किंचिदुन्नतविक्रमाः॥ २०॥
</details>

<details><summary>मूलम्</summary>

ऋक्षवानरगोपुच्छाः क्षिप्रमेवाभिजज्ञिरे।  
यस्य देवस्य यद्रूपं वेषो यश्च पराक्रमः॥ १९॥  
अजायत समं तेन तस्य तस्य पृथक् पृथक्।  
गोलांगूलेषु चोत्पन्नाः किंचिदुन्नतविक्रमाः॥ २०॥
</details>

<details><summary>अनुवाद (हिन्दी)</summary>

रीछ, वानर तथा गोलांगूल (लंगूर) जातिके वीर शीघ्र ही उत्पन्न हो गये। जिस देवताका जैसा रूप, वेष और पराक्रम था, उससे उसीके समान पृथक्-पृथक् पुत्र उत्पन्न हुआ। लंगूरोंमें जो देवता उत्पन्न हुए, वे देवावस्थाकी अपेक्षा भी कुछ अधिक पराक्रमी थे॥ १९-२०॥
</details>

<details open><summary>विश्वास-प्रस्तुतिः</summary>

ऋक्षीषु च तथा जाता वानराः किन्नरीषु च।  
देवा महर्षिगन्धर्वास्तार्क्ष्ययक्षा यशस्विनः॥ २१॥  
नागाः किंपुरुषाश्चैव सिद्धविद्याधरोरगाः।  
बहवो जनयामासुर्हृष्टास्तत्र सहस्रशः॥ २२॥
</details>

<details><summary>मूलम्</summary>

ऋक्षीषु च तथा जाता वानराः किन्नरीषु च।  
देवा महर्षिगन्धर्वास्तार्क्ष्ययक्षा यशस्विनः॥ २१॥  
नागाः किंपुरुषाश्चैव सिद्धविद्याधरोरगाः।  
बहवो जनयामासुर्हृष्टास्तत्र सहस्रशः॥ २२॥
</details>

<details><summary>अनुवाद (हिन्दी)</summary>

कुछ वानर रीछ जातिकी माताओंसे तथा कुछ किन्नरियोंसे उत्पन्न हुए। देवता, महर्षि, गन्धर्व, गरुड़, यशस्वी यक्ष,नाग, किम्पुरुष, सिद्ध, विद्याधर तथा सर्प जातिके बहुसंख्यक व्यक्तियोंने अत्यन्त हर्षमें भरकर सहस्रों पुत्र उत्पन्न किये॥ २१-२२॥
</details>

<details open><summary>विश्वास-प्रस्तुतिः</summary>

चारणाश्च सुतान् वीरान् ससृजुर्वनचारिणः।  
वानरान् सुमहाकायान् सर्वान् वै वनचारिणः॥ २३॥
</details>

<details><summary>मूलम्</summary>

चारणाश्च सुतान् वीरान् ससृजुर्वनचारिणः।  
वानरान् सुमहाकायान् सर्वान् वै वनचारिणः॥ २३॥
</details>

<details><summary>अनुवाद (हिन्दी)</summary>

देवताओंका गुण गानेवाले वनवासी चारणोंने बहुत-से वीर, विशालकाय वानरपुत्र उत्पन्न किये। वे सब जंगली फल-मूल खानेवाले थे॥ २३॥
</details>

<details open><summary>विश्वास-प्रस्तुतिः</summary>

अप्सरस्सु च मुख्यासु तथा विद्याधरीषु च।  
नागकन्यासु च तदा गन्धर्वीणां तनूषु च।  
कामरूपबलोपेता यथाकामविचारिणः॥ २४॥
</details>

<details><summary>मूलम्</summary>

अप्सरस्सु च मुख्यासु तथा विद्याधरीषु च।  
नागकन्यासु च तदा गन्धर्वीणां तनूषु च।  
कामरूपबलोपेता यथाकामविचारिणः॥ २४॥
</details>

<details><summary>अनुवाद (हिन्दी)</summary>

मुख्य-मुख्य अप्सराओं, विद्याधरियों, नागकन्याओं तथा गन्धर्व-पत्नियोंके गर्भसे भी इच्छानुसार रूप और बलसे युक्त तथा स्वेच्छानुसार सर्वत्र विचरण करनेमें समर्थ वानरपुत्र उत्पन्न हुए॥ २४॥
</details>

<details open><summary>विश्वास-प्रस्तुतिः</summary>

सिंहशार्दूलसदृशा दर्पेण च बलेन च।  
शिलाप्रहरणाः सर्वे सर्वे पर्वतयोधिनः॥ २५॥
</details>

<details><summary>मूलम्</summary>

सिंहशार्दूलसदृशा दर्पेण च बलेन च।  
शिलाप्रहरणाः सर्वे सर्वे पर्वतयोधिनः॥ २५॥
</details>

<details><summary>अनुवाद (हिन्दी)</summary>

वे दर्प और बलमें सिंह और व्याघ्रोंके समान थे। पत्थरकी चट्टानोंसे प्रहार करते और पर्वत उठाकर लड़ते थे॥ २५॥
</details>

<details open><summary>विश्वास-प्रस्तुतिः</summary>

नखदंष्ट्रायुधाः सर्वे सर्वे सर्वास्त्रकोविदाः।  
विचालयेयुः शैलेन्द्रान् भेदयेयुः स्थिरान् द्रुमान्॥ २६॥
</details>

<details><summary>मूलम्</summary>

नखदंष्ट्रायुधाः सर्वे सर्वे सर्वास्त्रकोविदाः।  
विचालयेयुः शैलेन्द्रान् भेदयेयुः स्थिरान् द्रुमान्॥ २६॥
</details>

<details><summary>अनुवाद (हिन्दी)</summary>

वे सभी नख और दाँतोंसे भी शस्त्रोंका काम लेते थे। उन सबको सब प्रकारके अस्त्र-शस्त्रोंका ज्ञान था। वे पर्वतोंको भी हिला सकते थे और स्थिरभावसे खड़े हुए वृक्षोंको भी तोड़ डालनेकी शक्ति रखते थे॥ २६॥
</details>

<details open><summary>विश्वास-प्रस्तुतिः</summary>

क्षोभयेयुश्च वेगेन समुद्रं सरितां पतिम्।  
दारयेयुः क्षितिं पद‍्भ्यामाप्लवेयुर्महार्णवान्॥ २७॥
</details>

<details><summary>मूलम्</summary>

क्षोभयेयुश्च वेगेन समुद्रं सरितां पतिम्।  
दारयेयुः क्षितिं पद‍्भ्यामाप्लवेयुर्महार्णवान्॥ २७॥
</details>

<details><summary>अनुवाद (हिन्दी)</summary>

अपने वेगसे सरिताओंके स्वामी समुद्रको भी क्षुब्ध कर सकते थे। उनमें पैरोंसे पृथ्वीको विदीर्ण कर डालनेकी शक्ति थी। वे महासागरोंको भी लाँघ सकते थे॥ २७॥
</details>

<details open><summary>विश्वास-प्रस्तुतिः</summary>

नभस्तलं विशेयुश्च गृह्णीयुरपि तोयदान्।  
गृह्णीयुरपि मातंगान् मत्तान् प्रव्रजतो वने॥ २८॥
</details>

<details><summary>मूलम्</summary>

नभस्तलं विशेयुश्च गृह्णीयुरपि तोयदान्।  
गृह्णीयुरपि मातंगान् मत्तान् प्रव्रजतो वने॥ २८॥
</details>

<details><summary>अनुवाद (हिन्दी)</summary>

वे चाहें तो आकाशमें घुस जायँ, बादलोंको हाथोंसे पकड़ लें तथा वनमें वेगसे चलते हुए मतवाले गजराजोंको भी बन्दी बना लें॥ २८॥
</details>

<details open><summary>विश्वास-प्रस्तुतिः</summary>

नर्दमानांश्च नादेन पातयेयुर्विहंगमान्।  
ईदृशानां प्रसूतानि हरीणां कामरूपिणाम्॥ २९॥  
शतं शतसहस्राणि यूथपानां महात्मनाम्।  
ते प्रधानेषु यूथेषु हरीणां हरियूथपाः॥ ३०॥
</details>

<details><summary>मूलम्</summary>

नर्दमानांश्च नादेन पातयेयुर्विहंगमान्।  
ईदृशानां प्रसूतानि हरीणां कामरूपिणाम्॥ २९॥  
शतं शतसहस्राणि यूथपानां महात्मनाम्।  
ते प्रधानेषु यूथेषु हरीणां हरियूथपाः॥ ३०॥
</details>

<details><summary>अनुवाद (हिन्दी)</summary>

घोर शब्द करते हुए आकाशमें उड़नेवाले पक्षियोंको भी वे अपने सिंहनादसे गिरा सकते थे। ऐसे बलशाली और इच्छानुसार रूप धारण करनेवाले महाकाय वानर यूथपति करोड़ोंकी संख्यामें उत्पन्न हुए थे। वे वानरोंके प्रधान यूथोंके भी यूथपति थे॥ २९-३०॥
</details>

<details open><summary>विश्वास-प्रस्तुतिः</summary>

बभूवुर्यूथपश्रेष्ठान् वीरांश्चाजनयन् हरीन्।  
अन्ये ऋक्षवतः प्रस्थानुपतस्थुः सहस्रशः॥ ३१॥
</details>

<details><summary>मूलम्</summary>

बभूवुर्यूथपश्रेष्ठान् वीरांश्चाजनयन् हरीन्।  
अन्ये ऋक्षवतः प्रस्थानुपतस्थुः सहस्रशः॥ ३१॥
</details>

<details><summary>अनुवाद (हिन्दी)</summary>

उन यूथपतियोंने भी ऐसे वीर वानरोंको उत्पन्न किया था, जो यूथपोंसे भी श्रेष्ठ थे। वे और ही प्रकारके वानर थे—इन प्राकृत वानरोंसे विलक्षण थे। उनमेंसे सहस्रों वानर-यूथपति ऋक्षवान् पर्वतके शिखरोंपर निवास करने लगे॥ ३१॥
</details>

<details open><summary>विश्वास-प्रस्तुतिः</summary>

अन्ये नानाविधान् शैलान् काननानि च भेजिरे।  
सूर्यपुत्रं च सुग्रीवं शक्रपुत्रं च वालिनम्॥ ३२॥  
भ्रातरावुपतस्थुस्ते सर्वे च हरियूथपाः।  
नलं नीलं हनूमन्तमन्यांश्च हरियूथपान्॥ ३३॥  
ते तार्क्ष्यबलसम्पन्नाः सर्वे युद्धविशारदाः।  
विचरन्तोऽर्दयन् सर्वान् सिंहव्याघ्रमहोरगान्॥ ३४॥
</details>

<details><summary>मूलम्</summary>

अन्ये नानाविधान् शैलान् काननानि च भेजिरे।  
सूर्यपुत्रं च सुग्रीवं शक्रपुत्रं च वालिनम्॥ ३२॥  
भ्रातरावुपतस्थुस्ते सर्वे च हरियूथपाः।  
नलं नीलं हनूमन्तमन्यांश्च हरियूथपान्॥ ३३॥  
ते तार्क्ष्यबलसम्पन्नाः सर्वे युद्धविशारदाः।  
विचरन्तोऽर्दयन् सर्वान् सिंहव्याघ्रमहोरगान्॥ ३४॥
</details>

<details><summary>अनुवाद (हिन्दी)</summary>

दूसरोंने नाना प्रकारके पर्वतों और जंगलोंका आश्रय लिया। इन्द्रकुमार वाली और सूर्यनन्दन सुग्रीव ये दोनों भाई थे। समस्त वानरयूथपति उन दोनों भाइयोंकी सेवामें उपस्थित रहते थे। इसी प्रकार वे नल-नील, हनुमान् तथा अन्य वानर सरदारोंका आश्रय लेते थे। वे सभी गरुड़के समान बलशाली तथा युद्धकी कलामें निपुण थे। वे वनमें विचरते समय सिंह, व्याघ्र और बड़े-बड़े नाग आदि समस्त वनजन्तुओंको रौंद डालते थे॥
</details>

<details open><summary>विश्वास-प्रस्तुतिः</summary>

महाबलो महाबाहुर्वाली विपुलविक्रमः।  
जुगोप भुजवीर्येण ऋक्षगोपुच्छवानरान्॥ ३५॥
</details>

<details><summary>मूलम्</summary>

महाबलो महाबाहुर्वाली विपुलविक्रमः।  
जुगोप भुजवीर्येण ऋक्षगोपुच्छवानरान्॥ ३५॥
</details>

<details><summary>अनुवाद (हिन्दी)</summary>

महाबाहु वाली महान् बलसे सम्पन्न तथा विशेष पराक्रमी थे। उन्होंने अपने बाहुबलसे रीछों, लंगूरों तथा अन्य वानरोंकी रक्षा की थी॥ ३५॥
</details>

<details open><summary>विश्वास-प्रस्तुतिः</summary>

तैरियं पृथिवी शूरैः सपर्वतवनार्णवा।  
कीर्णा विविधसंस्थानैर्नानाव्यञ्जनलक्षणैः॥ ३६॥
</details>

<details><summary>मूलम्</summary>

तैरियं पृथिवी शूरैः सपर्वतवनार्णवा।  
कीर्णा विविधसंस्थानैर्नानाव्यञ्जनलक्षणैः॥ ३६॥
</details>

<details><summary>अनुवाद (हिन्दी)</summary>

उन सबके शरीर और पार्थक्यसूचक लक्षण नाना प्रकारके थे। वे शूरवीर वानर पर्वत, वन और समुद्रोंसहित समस्त भूमण्डलमें फैल गये॥ ३६॥
</details>

<details open><summary>विश्वास-प्रस्तुतिः</summary>

तैर्मेघवृन्दाचलकूटसंनिभै-  
र्महाबलैर्वानरयूथपाधिपैः।  
बभूव भूर्भीमशरीररूपैः  
समावृता रामसहायहेतोः॥ ३७॥
</details>

<details><summary>मूलम्</summary>

तैर्मेघवृन्दाचलकूटसंनिभै-  
र्महाबलैर्वानरयूथपाधिपैः।  
बभूव भूर्भीमशरीररूपैः  
समावृता रामसहायहेतोः॥ ३७॥
</details>

<details><summary>अनुवाद (हिन्दी)</summary>

वे वानरयूथपति मेघसमूह तथा पर्वतशिखरके समान विशालकाय थे। उनका बल महान् था। उनके शरीर और रूप भयंकर थे। भगवान् श्रीरामकी सहायताके लिये प्रकट हुए उन वानर वीरोंसे यह सारी पृथ्वी भर गयी थी॥ ३७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये बालकाण्डे सप्तदशः सर्गः॥ १७॥  
इस प्रकार श्रीवाल्मीकिनिर्मित आर्षरामायण आदिकाव्यके बालकाण्डमें सत्रहवाँ सर्ग पूरा हुआ॥ १७॥
</details>
