+++
title = "००८ रामेण वालिवधनिश्चयः"
title_english = "008 The tale of enmity between Vali and Sugreeva"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-008-Ramasya_Valivadha_Nishachayyaha_0.mp3"></div>
</details>



<details><summary>भागसूचना</summary>

8. सुग्रीवका श्रीरामसे अपना दुःख निवेदन करना और श्रीरामका उन्हें आश्वासन देते हुए दोनों भाइयोंमें वैर होनेका कारण पूछना
</details>

<details open><summary>विश्वास-प्रस्तुतिः</summary>

परितुष्टस्तु सुग्रीवस्तेन वाक्येन हर्षितः।  
लक्ष्मणस्याग्रजं शूरमिदं वचनमब्रवीत्॥ १॥
</details>

<details><summary>मूलम्</summary>

परितुष्टस्तु सुग्रीवस्तेन वाक्येन हर्षितः।  
लक्ष्मणस्याग्रजं शूरमिदं वचनमब्रवीत्॥ १॥
</details>

<details><summary>अनुवाद (हिन्दी)</summary>

श्रीरामचन्द्रजीकी उस बातसे सुग्रीवको बड़ा संतोष हुआ। वे हर्षसे भरकर लक्ष्मणके बड़े भाई शूरवीर श्रीरामचन्द्रजीसे इस प्रकार बोले—॥ १॥
</details>

<details open><summary>विश्वास-प्रस्तुतिः</summary>

सर्वथाहमनुग्राह्यो देवतानां न संशयः।  
उपपन्नो गुणोपेतः सखा यस्य भवान् मम॥ २॥
</details>

<details><summary>मूलम्</summary>

सर्वथाहमनुग्राह्यो देवतानां न संशयः।  
उपपन्नो गुणोपेतः सखा यस्य भवान् मम॥ २॥
</details>

<details><summary>अनुवाद (हिन्दी)</summary>

‘भगवन्! इसमें संदेह नहीं कि देवताओंकी मेरे ऊपर बड़ी कृपा है—मैं सर्वथा उनके अनुग्रहका पात्र हूँ; क्योंकि आप-जैसे गुणवान् महापुरुष मेरे सखा हो गये॥
</details>

<details open><summary>विश्वास-प्रस्तुतिः</summary>

शक्यं खलु भवेद् राम सहायेन त्वयानघ।  
सुरराज्यमपि प्राप्तुं स्वराज्यं किमुत प्रभो॥ ३॥
</details>

<details><summary>मूलम्</summary>

शक्यं खलु भवेद् राम सहायेन त्वयानघ।  
सुरराज्यमपि प्राप्तुं स्वराज्यं किमुत प्रभो॥ ३॥
</details>

<details><summary>अनुवाद (हिन्दी)</summary>

‘प्रभो! निष्पाप श्रीराम! आप-जैसे सहायकके सहयोगसे तो देवताओंका राज्य भी अवश्य ही प्राप्त किया जा सकता है; फिर अपने खोये हुए राज्यको पाना कौन बड़ी बात है॥
</details>

<details open><summary>विश्वास-प्रस्तुतिः</summary>

सोऽहं सभाज्यो बन्धूनां सुहृदां चैव राघव।  
यस्याग्निसाक्षिकं मित्रं लब्धं राघववंशजम्॥ ४॥
</details>

<details><summary>मूलम्</summary>

सोऽहं सभाज्यो बन्धूनां सुहृदां चैव राघव।  
यस्याग्निसाक्षिकं मित्रं लब्धं राघववंशजम्॥ ४॥
</details>

<details><summary>अनुवाद (हिन्दी)</summary>

‘रघुनन्दन! अब मैं अपने बन्धुओं और सुहृदोंके विशेष सम्मानका पात्र हो गया; क्योंकि आज रघुवंशके राजकुमार आप अग्निको साक्षी बनाकर मुझे मित्रके रूपमें प्राप्त हुए हैं॥
</details>

<details open><summary>विश्वास-प्रस्तुतिः</summary>

अहमप्यनुरूपस्ते वयस्यो ज्ञास्यसे शनैः।  
न तु वक्तुं समर्थोऽहं त्वयि आत्मगतान् गुणान्॥ ५॥
</details>

<details><summary>मूलम्</summary>

अहमप्यनुरूपस्ते वयस्यो ज्ञास्यसे शनैः।  
न तु वक्तुं समर्थोऽहं त्वयि आत्मगतान् गुणान्॥ ५॥
</details>

<details><summary>अनुवाद (हिन्दी)</summary>

‘मैं भी आपके योग्य मित्र हूँ। इसका ज्ञान आपको धीरे-धीरे हो जायगा। इस समय आपके सामने मैं अपने गुणोंका वर्णन करनेमें असमर्थ हूँ॥ ५॥
</details>

<details open><summary>विश्वास-प्रस्तुतिः</summary>

महात्मनां तु भूयिष्ठं त्वद्विधानां कृतात्मनाम्।  
निश्चला भवति प्रीतिर्धैर्यमात्मवतां वर॥ ६॥
</details>

<details><summary>मूलम्</summary>

महात्मनां तु भूयिष्ठं त्वद्विधानां कृतात्मनाम्।  
निश्चला भवति प्रीतिर्धैर्यमात्मवतां वर॥ ६॥
</details>

<details><summary>अनुवाद (हिन्दी)</summary>

‘आत्मज्ञानियोंमें श्रेष्ठ श्रीराम! आप-जैसे पुण्यात्मा महात्माओंका प्रेम और धैर्य अधिकाधिक बढ़ता और अविचल होता है॥ ६॥
</details>

<details open><summary>विश्वास-प्रस्तुतिः</summary>

रजतं वा सुवर्णं वा शुभान्याभरणानि च।  
अविभक्तानि साधूनामवगच्छन्ति साधवः॥ ७॥
</details>

<details><summary>मूलम्</summary>

रजतं वा सुवर्णं वा शुभान्याभरणानि च।  
अविभक्तानि साधूनामवगच्छन्ति साधवः॥ ७॥
</details>

<details><summary>अनुवाद (हिन्दी)</summary>

‘अच्छे स्वभाववाले मित्र अपने घरके सोने-चाँदी अथवा उत्तम आभूषणोंको अपने अच्छे मित्रोंके लिये अविभक्त ही मानते हैं—उन मित्रोंका अपने धनपर अपने ही समान अधिकार समझते हैं॥ ७॥
</details>

<details open><summary>विश्वास-प्रस्तुतिः</summary>

आढ्योवापि दरिद्रो वा दुःखितः सुखितोऽपि वा।  
निर्दोषश्च सदोषश्च वयस्यः परमा गतिः॥ ८॥
</details>

<details><summary>मूलम्</summary>

आढ्योवापि दरिद्रो वा दुःखितः सुखितोऽपि वा।  
निर्दोषश्च सदोषश्च वयस्यः परमा गतिः॥ ८॥
</details>

<details><summary>अनुवाद (हिन्दी)</summary>

‘अतएव मित्र धनी हो या दरिद्र, सुखी हो या दुःखी अथवा निर्दोष हो या सदोष, वह मित्रके लिये सबसे बड़ा सहायक होता है॥ ८॥
</details>

<details open><summary>विश्वास-प्रस्तुतिः</summary>

धनत्यागः सुखत्यागो देशत्यागोऽपि वानघ।  
वयस्यार्थे प्रवर्तन्ते स्नेहं दृष्ट्वा तथाविधम्॥ ९॥
</details>

<details><summary>मूलम्</summary>

धनत्यागः सुखत्यागो देशत्यागोऽपि वानघ।  
वयस्यार्थे प्रवर्तन्ते स्नेहं दृष्ट्वा तथाविधम्॥ ९॥
</details>

<details><summary>अनुवाद (हिन्दी)</summary>

‘अनघ! साधुपुरुष अपने मित्रका अत्यन्त उत्कृष्ट प्रेम देख आवश्यकता पड़नेपर उसके लिये धन, सुख और देशका भी परित्याग कर देते हैं’॥ ९॥
</details>

<details open><summary>विश्वास-प्रस्तुतिः</summary>

तत् तथेत्यब्रवीद् रामः सुग्रीवं प्रियवादिनम्।  
लक्ष्मणस्याग्रतो लक्ष्म्या वासवस्येव धीमतः॥ १०॥
</details>

<details><summary>मूलम्</summary>

तत् तथेत्यब्रवीद् रामः सुग्रीवं प्रियवादिनम्।  
लक्ष्मणस्याग्रतो लक्ष्म्या वासवस्येव धीमतः॥ १०॥
</details>

<details><summary>अनुवाद (हिन्दी)</summary>

यह सुनकर लक्ष्मी (दिव्य कान्ति) से उपलक्षित श्रीरामचन्द्रजीने इन्द्रतुल्य तेजस्वी बुद्धिमान् लक्ष्मणके सामने ही प्रिय वचन बोलनेवाले सुग्रीवसे कहा—‘सखे! तुम्हारी बात बिलकुल ठीक है’॥ १०॥
</details>

<details open><summary>विश्वास-प्रस्तुतिः</summary>

ततो रामं स्थितं दृष्ट्वा लक्ष्मणं च महाबलम्।  
सुग्रीवः सर्वतश्चक्षुर्वने लोलमपातयत्॥ ११॥
</details>

<details><summary>मूलम्</summary>

ततो रामं स्थितं दृष्ट्वा लक्ष्मणं च महाबलम्।  
सुग्रीवः सर्वतश्चक्षुर्वने लोलमपातयत्॥ ११॥
</details>

<details><summary>अनुवाद (हिन्दी)</summary>

तदनन्तर (दूसरे दिन) महाबली श्रीराम और लक्ष्मणको खड़ा देख सुग्रीवने वनमें चारों ओर अपनी चञ्चल दृष्टि दौड़ायी॥ ११॥
</details>

<details open><summary>विश्वास-प्रस्तुतिः</summary>

स ददर्श ततः सालमविदूरे हरीश्वरः।  
सुपुष्पमीषत्पत्राढ्यं भ्रमरैरुपशोभितम्॥ १२॥
</details>

<details><summary>मूलम्</summary>

स ददर्श ततः सालमविदूरे हरीश्वरः।  
सुपुष्पमीषत्पत्राढ्यं भ्रमरैरुपशोभितम्॥ १२॥
</details>

<details><summary>अनुवाद (हिन्दी)</summary>

उस समय वानरराजने पास ही एक सालका वृक्ष देखा, जिसमें थोड़ेसे ही सुन्दर पुष्प लगे हुए थे; परंतु उसमें पत्रोंकी बहुलता थी। उस वृक्षपर मँडराते हुए भौंरे उसकी शोभा बढ़ा रहे थे॥ १२॥
</details>

<details open><summary>विश्वास-प्रस्तुतिः</summary>

तस्यैकां पर्णबहुलां शाखां भङ्‍क्त्वा सुशोभिताम्।  
रामस्यास्तीर्य सुग्रीवो निषसाद सराघवः॥ १३॥
</details>

<details><summary>मूलम्</summary>

तस्यैकां पर्णबहुलां शाखां भङ्‍क्त्वा सुशोभिताम्।  
रामस्यास्तीर्य सुग्रीवो निषसाद सराघवः॥ १३॥
</details>

<details><summary>अनुवाद (हिन्दी)</summary>

उसकी एक डालीको जिसमें अधिक पत्ते थे और जो पुष्पोंसे सुशोभित थी, सुग्रीवने तोड़ डाला और उसे श्रीरामके लिये बिछाकर वे स्वयं भी उनके साथ ही उसपर बैठ गये॥ १३॥
</details>

<details open><summary>विश्वास-प्रस्तुतिः</summary>

तावासीनौ ततो दृष्ट्वा हनूमानपि लक्ष्मणम्।  
शालशाखां समुत्पाट्य विनीतमुपवेशयत्॥ १४॥
</details>

<details><summary>मूलम्</summary>

तावासीनौ ततो दृष्ट्वा हनूमानपि लक्ष्मणम्।  
शालशाखां समुत्पाट्य विनीतमुपवेशयत्॥ १४॥
</details>

<details><summary>अनुवाद (हिन्दी)</summary>

उन दोनोंको आसनपर विराजमान देख हनुमान् जी ने भी सालकी एक डाल तोड़ डाली और उसपर विनयशील लक्ष्मणको बैठाया॥ १४॥
</details>

<details open><summary>विश्वास-प्रस्तुतिः</summary>

सुखोपविष्टं रामं तु प्रसन्नमुदधिं यथा।  
सालपुष्पावसंकीर्णे तस्मिन् गिरिवरोत्तमे॥ १५॥  
ततः प्रहृष्टः सुग्रीवः श्लक्ष्णया शुभया गिरा।  
उवाच प्रणयाद् रामं हर्षव्याकुलिताक्षरम्॥ १६॥
</details>

<details><summary>मूलम्</summary>

सुखोपविष्टं रामं तु प्रसन्नमुदधिं यथा।  
सालपुष्पावसंकीर्णे तस्मिन् गिरिवरोत्तमे॥ १५॥  
ततः प्रहृष्टः सुग्रीवः श्लक्ष्णया शुभया गिरा।  
उवाच प्रणयाद् रामं हर्षव्याकुलिताक्षरम्॥ १६॥
</details>

<details><summary>अनुवाद (हिन्दी)</summary>

उस श्रेष्ठ पर्वतपर, जहाँ सब ओर सालके पुष्प बिखरे हुए थे, सुखपूर्वक बैठे हुए श्रीराम शान्त समुद्रके समान प्रसन्न दिखायी देते थे। उन्हें देखकर अत्यन्त हर्षसे भरे हुए सुग्रीवने श्रीरामसे स्निग्ध एवं सुन्दर वाणीमें वार्तालाप आरम्भ किया। उस समय आनन्दातिरेकसे उनकी वाणी लड़खड़ा जाती थी—अक्षरोंका स्पष्ट उच्चारण नहीं हो पाता था॥ १५-१६॥
</details>

<details open><summary>विश्वास-प्रस्तुतिः</summary>

अहं विनिकृतो भ्रात्रा चराम्येष भयार्दितः।  
ऋष्यमूकं गिरिवरं हृतभार्यः सुदुःखितः॥ १७॥
</details>

<details><summary>मूलम्</summary>

अहं विनिकृतो भ्रात्रा चराम्येष भयार्दितः।  
ऋष्यमूकं गिरिवरं हृतभार्यः सुदुःखितः॥ १७॥
</details>

<details><summary>अनुवाद (हिन्दी)</summary>

‘प्रभो! मेरे भाईने मुझे घरसे निकालकर मेरी स्त्रीको भी छीन लिया है। मैं उसीके भयसे अत्यन्त पीड़ित एवं दुःखी होकर इस पर्वतश्रेष्ठ ऋष्यमूकपर विचरता रहता हूँ॥ १७॥
</details>

<details open><summary>विश्वास-प्रस्तुतिः</summary>

सोऽहं त्रस्तो भये मग्नो वने सम्भ्रान्तचेतनः।  
वालिना निकृतो भ्रात्रा कृतवैरश्च राघव॥ १८॥
</details>

<details><summary>मूलम्</summary>

सोऽहं त्रस्तो भये मग्नो वने सम्भ्रान्तचेतनः।  
वालिना निकृतो भ्रात्रा कृतवैरश्च राघव॥ १८॥
</details>

<details><summary>अनुवाद (हिन्दी)</summary>

‘मुझे बराबर उसका त्रास बना रहता है। मैं भयमें डूबा रहकर भ्रान्तचित्त हो इस वनमें भटकता फिरता हूँ। रघुनन्दन! मेरे भाई वालीने मुझे घरसे निकालनेके बाद भी मेरे साथ वैर बाँध रखा है॥ १८॥
</details>

<details open><summary>विश्वास-प्रस्तुतिः</summary>

वालिनो मे भयार्तस्य सर्वलोकाभयंकर।  
ममापि त्वमनाथस्य प्रसादं कर्तुमर्हसि॥ १९॥
</details>

<details><summary>मूलम्</summary>

वालिनो मे भयार्तस्य सर्वलोकाभयंकर।  
ममापि त्वमनाथस्य प्रसादं कर्तुमर्हसि॥ १९॥
</details>

<details><summary>अनुवाद (हिन्दी)</summary>

‘प्रभो! आप समस्त लोकोंको अभय देनेवाले हैं। मैं वालीके भयसे दुःखी और अनाथ हूँ, अतः आपको मुझपर भी कृपा करनी चाहिये’॥ १९॥
</details>

<details open><summary>विश्वास-प्रस्तुतिः</summary>

एवमुक्तस्तु तेजस्वी धर्मज्ञो धर्मवत्सलः।  
प्रत्युवाच स काकुत्स्थः सुग्रीवं प्रहसन्निव॥ २०॥
</details>

<details><summary>मूलम्</summary>

एवमुक्तस्तु तेजस्वी धर्मज्ञो धर्मवत्सलः।  
प्रत्युवाच स काकुत्स्थः सुग्रीवं प्रहसन्निव॥ २०॥
</details>

<details><summary>अनुवाद (हिन्दी)</summary>

सुग्रीवके ऐसा कहनेपर तेजस्वी, धर्मज्ञ एवं धर्मवत्सल भगवान् श्रीरामने उन्हें हँसते हुए-से इस प्रकार उत्तर दिया—॥ २०॥
</details>

<details open><summary>विश्वास-प्रस्तुतिः</summary>

उपकारफलं मित्रमपकारोऽरिलक्षणम्।  
अद्यैव तं वधिष्यामि तव भार्यापहारिणम्॥ २१॥
</details>

<details><summary>मूलम्</summary>

उपकारफलं मित्रमपकारोऽरिलक्षणम्।  
अद्यैव तं वधिष्यामि तव भार्यापहारिणम्॥ २१॥
</details>

<details><summary>अनुवाद (हिन्दी)</summary>

‘सखे! उपकार ही मित्रताका फल है और अपकार शत्रुताका लक्षण है; अतः मैं आज ही तुम्हारी स्त्रीका अपहरण करनेवाले उस वालीका वध करूँगा॥ २१॥
</details>

<details open><summary>विश्वास-प्रस्तुतिः</summary>

इमे हि मे महाभाग पत्रिणस्तिग्मतेजसः।  
कार्तिकेयवनोद‍्भूताः शरा हेमविभूषिताः॥ २२॥
</details>

<details><summary>मूलम्</summary>

इमे हि मे महाभाग पत्रिणस्तिग्मतेजसः।  
कार्तिकेयवनोद‍्भूताः शरा हेमविभूषिताः॥ २२॥
</details>

<details><summary>अनुवाद (हिन्दी)</summary>

‘महाभाग! मेरे इन बाणोंका तेज प्रचण्ड है। सुवर्ण-भूषित ये शर कार्तिकेयकी उत्पत्तिके स्थानभूत शरोंके वनमें उत्पन्न हुए हैं। (इसलिये अभेद्य हैं)॥ २२॥
</details>

<details open><summary>विश्वास-प्रस्तुतिः</summary>

कङ्कपत्रपरिच्छन्ना महेन्द्राशनिसंनिभाः।  
सुपर्वाणः सुतीक्ष्णाग्राः सरोषा भुजगा इव॥ २३॥
</details>

<details><summary>मूलम्</summary>

कङ्कपत्रपरिच्छन्ना महेन्द्राशनिसंनिभाः।  
सुपर्वाणः सुतीक्ष्णाग्राः सरोषा भुजगा इव॥ २३॥
</details>

<details><summary>अनुवाद (हिन्दी)</summary>

‘ये कंकपक्षीके परोंसे युक्त हैं और इन्द्रके वज्रकी भाँति अमोघ हैं। इनकी गाँठें सुन्दर और अग्रभाग तीखे हैं। ये रोषमें भरे भुजङ्गोंकी भाँति भयंकर हैं॥ २३॥
</details>

<details open><summary>विश्वास-प्रस्तुतिः</summary>

वालिसंज्ञममित्रं ते भ्रातरं कृतकिल्बिषम्।  
शरैर्विनिहतं पश्य विकीर्णमिव पर्वतम्॥ २४॥
</details>

<details><summary>मूलम्</summary>

वालिसंज्ञममित्रं ते भ्रातरं कृतकिल्बिषम्।  
शरैर्विनिहतं पश्य विकीर्णमिव पर्वतम्॥ २४॥
</details>

<details><summary>अनुवाद (हिन्दी)</summary>

‘इन बाणोंसे तुम अपने वाली नामक शत्रुको, जो भाई होकर भी तुम्हारी बुराई कर रहा है, विदीर्ण हुए पर्वतकी भाँति मरकर पृथ्वीपर पड़ा देखोगे’॥ २४॥
</details>

<details open><summary>विश्वास-प्रस्तुतिः</summary>

राघवस्य वचः श्रुत्वा सुग्रीवो वाहिनीपतिः।  
प्रहर्षमतुलं लेभे साधु साध्विति चाब्रवीत्॥ २५॥
</details>

<details><summary>मूलम्</summary>

राघवस्य वचः श्रुत्वा सुग्रीवो वाहिनीपतिः।  
प्रहर्षमतुलं लेभे साधु साध्विति चाब्रवीत्॥ २५॥
</details>

<details><summary>अनुवाद (हिन्दी)</summary>

श्रीरघुनाथजीकी यह बात सुनकर वानरसेनापति सुग्रीवको अनुपम प्रसन्नता प्राप्त हुई और वे उन्हें बारंबार साधुवाद देते हुए बोले—॥ २५॥
</details>

<details open><summary>विश्वास-प्रस्तुतिः</summary>

राम शोकाभिभूतोऽहं शोकार्तानां भवान् गतिः।  
वयस्य इति कृत्वा हि त्वय्यहं परिदेवये॥ २६॥
</details>

<details><summary>मूलम्</summary>

राम शोकाभिभूतोऽहं शोकार्तानां भवान् गतिः।  
वयस्य इति कृत्वा हि त्वय्यहं परिदेवये॥ २६॥
</details>

<details><summary>अनुवाद (हिन्दी)</summary>

‘श्रीराम! मैं शोकसे पीड़ित हूँ और आप शोकाकुल प्राणियोंकी परमगति हैं। मित्र समझकर मैं आपसे अपना दुःख निवेदन करता हूँ॥ २६॥
</details>

<details open><summary>विश्वास-प्रस्तुतिः</summary>

त्वं हि पाणिप्रदानेन वयस्यो मेऽग्निसाक्षिकम्।  
कृतः प्राणैर्बहुमतः सत्येन च शपाम्यहम्॥ २७॥
</details>

<details><summary>मूलम्</summary>

त्वं हि पाणिप्रदानेन वयस्यो मेऽग्निसाक्षिकम्।  
कृतः प्राणैर्बहुमतः सत्येन च शपाम्यहम्॥ २७॥
</details>

<details><summary>अनुवाद (हिन्दी)</summary>

‘मैंने आपके हाथमें हाथ देकर अग्निदेवके सामने आपको अपना मित्र बनाया है। इसलिये आप मुझे अपने प्राणोंसे भी बढ़कर प्रिय हैं। यह बात मैं सत्यकी शपथ खाकर कहता हूँ॥
</details>

<details open><summary>विश्वास-प्रस्तुतिः</summary>

वयस्य इति कृत्वा च विस्रब्धः प्रवदाम्यहम्।  
दुःखमन्तर्गतं तन्मे मनो हरति नित्यशः॥ २८॥
</details>

<details><summary>मूलम्</summary>

वयस्य इति कृत्वा च विस्रब्धः प्रवदाम्यहम्।  
दुःखमन्तर्गतं तन्मे मनो हरति नित्यशः॥ २८॥
</details>

<details><summary>अनुवाद (हिन्दी)</summary>

‘आप मेरे मित्र हैं, इसलिये आपपर पूर्ण विश्वास करके मैं अपने भीतरका दुःख, जो सदा मेरे मनको व्याकुल किये रहता है, आपको बता रहा हूँ’॥ २८॥
</details>

<details open><summary>विश्वास-प्रस्तुतिः</summary>

एतावदुक्त्वा वचनं बाष्पदूषितलोचनः।  
बाष्पदूषितया वाचा नोच्चैः शक्नोति भाषितुम्॥ २९॥
</details>

<details><summary>मूलम्</summary>

एतावदुक्त्वा वचनं बाष्पदूषितलोचनः।  
बाष्पदूषितया वाचा नोच्चैः शक्नोति भाषितुम्॥ २९॥
</details>

<details><summary>अनुवाद (हिन्दी)</summary>

इतनी बात कहते-कहते सुग्रीवके नेत्रोंमें आँसू भर आये। उनकी वाणी अश्रुगद‍्गद हो गयी। इसलिये वे उच्च स्वरसे बोलनेमें समर्थ न हो सके॥ २९॥
</details>

<details open><summary>विश्वास-प्रस्तुतिः</summary>

बाष्पवेगं तु सहसा नदीवेगमिवागतम्।  
धारयामास धैर्येण सुग्रीवो रामसंनिधौ॥ ३०॥
</details>

<details><summary>मूलम्</summary>

बाष्पवेगं तु सहसा नदीवेगमिवागतम्।  
धारयामास धैर्येण सुग्रीवो रामसंनिधौ॥ ३०॥
</details>

<details><summary>अनुवाद (हिन्दी)</summary>

तत्पश्चात् सुग्रीवने सहसा बढ़े हुए नदीके वेगके समान उमड़े हुए आँसुओंके वेगको श्रीरामके समीप धैर्यपूवर्क रोका॥ ३०॥
</details>

<details open><summary>विश्वास-प्रस्तुतिः</summary>

स निगृह्य तु तं बाष्पं प्रमृज्य नयने शुभे।  
विनिःश्वस्य च तेजस्वी राघवं पुनरूचिवान्॥ ३१॥
</details>

<details><summary>मूलम्</summary>

स निगृह्य तु तं बाष्पं प्रमृज्य नयने शुभे।  
विनिःश्वस्य च तेजस्वी राघवं पुनरूचिवान्॥ ३१॥
</details>

<details><summary>अनुवाद (हिन्दी)</summary>

आँसुओंको रोककर अपने दोनों सुन्दर नेत्रोंको पोंछनेके पश्चात् तेजस्वी सुग्रीव पुनः लंबी साँस खींचकर श्रीरघुनाथजीसे बोले—॥ ३१॥
</details>

<details open><summary>विश्वास-प्रस्तुतिः</summary>

पुराहं वालिना राम राज्यात् स्वादवरोपितः।  
परुषाणि च संश्राव्य निर्धूतोऽस्मि बलीयसा॥ ३२॥
</details>

<details><summary>मूलम्</summary>

पुराहं वालिना राम राज्यात् स्वादवरोपितः।  
परुषाणि च संश्राव्य निर्धूतोऽस्मि बलीयसा॥ ३२॥
</details>

<details><summary>अनुवाद (हिन्दी)</summary>

‘श्रीराम! पहलेकी बात है, बलिष्ठ वालीने कटुवचन सुनाकर बलपूर्वक मेरा तिरस्कार किया और अपने राज्य (युवराजपद) से नीचे उतार दिया॥ ३२॥
</details>

<details open><summary>विश्वास-प्रस्तुतिः</summary>

हृता भार्या च मे तेन प्राणेभ्योऽपि गरीयसी।  
सुहृदश्च मदीया ये संयता बन्धनेषु ते॥ ३३॥
</details>

<details><summary>मूलम्</summary>

हृता भार्या च मे तेन प्राणेभ्योऽपि गरीयसी।  
सुहृदश्च मदीया ये संयता बन्धनेषु ते॥ ३३॥
</details>

<details><summary>अनुवाद (हिन्दी)</summary>

‘इतना ही नहीं, मेरी स्त्रीको भी, जो मुझे प्राणोंसे भी अधिक प्रिय है; उसने छीन लिया और जितने मेरे सुहृद् थे, उन सबको कैदमें डाल दिया॥ ३३॥
</details>

<details open><summary>विश्वास-प्रस्तुतिः</summary>

यत्नवांश्च स दुष्टात्मा मद्विनाशाय राघव।  
बहुशस्तप्रयुक्ताश्च वानरा निहता मया॥ ३४॥
</details>

<details><summary>मूलम्</summary>

यत्नवांश्च स दुष्टात्मा मद्विनाशाय राघव।  
बहुशस्तप्रयुक्ताश्च वानरा निहता मया॥ ३४॥
</details>

<details><summary>अनुवाद (हिन्दी)</summary>

‘रघुनन्दन! इसके बाद भी वह दुरात्मा वाली मेरे विनाशके लिये यत्न करता रहता है। उसके भेजे हुए बहुत-से वानरोंका मैं वध कर चुका हूँ॥ ३४॥
</details>

<details open><summary>विश्वास-प्रस्तुतिः</summary>

शङ्कया त्वेतयाहं च दृष्ट्वा त्वामपि राघव।  
नोपसर्पाम्यहं भीतो भये सर्वे हि बिभ्यति॥ ३५॥
</details>

<details><summary>मूलम्</summary>

शङ्कया त्वेतयाहं च दृष्ट्वा त्वामपि राघव।  
नोपसर्पाम्यहं भीतो भये सर्वे हि बिभ्यति॥ ३५॥
</details>

<details><summary>अनुवाद (हिन्दी)</summary>

‘रघुनाथजी! आपको भी देखकर मेरे मनमें ऐसा ही संदेह हुआ था, इसीलिये डर जानेके कारण मैं पहले आपके पास न आ सका; क्योंकि भयका अवसर आनेपर प्रायः सभी डर जाते हैं॥ ३५॥
</details>

<details open><summary>विश्वास-प्रस्तुतिः</summary>

केवलं हि सहाया मे हनुमत्प्रमुखास्त्विमे।  
अतोऽहं धारयाम्यद्य प्राणान् कृच्छ्रगतोऽपि सन्॥ ३६॥
</details>

<details><summary>मूलम्</summary>

केवलं हि सहाया मे हनुमत्प्रमुखास्त्विमे।  
अतोऽहं धारयाम्यद्य प्राणान् कृच्छ्रगतोऽपि सन्॥ ३६॥
</details>

<details><summary>अनुवाद (हिन्दी)</summary>

‘केवल ये हनुमान् आदि वानर ही मेरे सहायक हैं; अतएव महान् संकटमें पड़कर भी मैं अबतक प्राण धारण करता हूँ॥ ३६॥
</details>

<details open><summary>विश्वास-प्रस्तुतिः</summary>

एते हि कपयः स्निग्धा मां रक्षन्ति समन्ततः।  
सह गच्छन्ति गन्तव्ये नित्यं तिष्ठन्ति चास्थिते॥ ३७॥
</details>

<details><summary>मूलम्</summary>

एते हि कपयः स्निग्धा मां रक्षन्ति समन्ततः।  
सह गच्छन्ति गन्तव्ये नित्यं तिष्ठन्ति चास्थिते॥ ३७॥
</details>

<details><summary>अनुवाद (हिन्दी)</summary>

‘इन लोगोंका मुझपर स्नेह है, अतः ये सभी वानर सब ओरसे सदा मेरी रक्षा करते रहते हैं। जहाँ जाना होता है वहाँ साथ-साथ जाते हैं और जब कहीं मैं ठहर जाता हूँ वहाँ ये नित्य मेरे साथ रहते हैं॥ ३७॥
</details>

<details open><summary>विश्वास-प्रस्तुतिः</summary>

संक्षेपस्त्वेष मे राम किमुक्त्वा विस्तरं हि ते।  
स मे ज्येष्ठो रिपुर्भ्राता वाली विश्रुतपौरुषः॥ ३८॥
</details>

<details><summary>मूलम्</summary>

संक्षेपस्त्वेष मे राम किमुक्त्वा विस्तरं हि ते।  
स मे ज्येष्ठो रिपुर्भ्राता वाली विश्रुतपौरुषः॥ ३८॥
</details>

<details><summary>अनुवाद (हिन्दी)</summary>

‘रघुनन्दन! यह मैंने संक्षेपसे अपनी हालत बतलायी है। आपके सामने विस्तारपूर्वक कहनेसे क्या लाभ? वाली मेरा ज्येष्ठ भाई है, फिर भी इस समय मेरा शत्रु हो गया है। उसका पराक्रम सर्वत्र विख्यात है॥ ३८॥
</details>

<details open><summary>विश्वास-प्रस्तुतिः</summary>

तद्विनाशेऽपि मे दुःखं प्रमृष्टं स्यादनन्तरम्।  
सुखं मे जीवितं चैव तद्विनाशनिबन्धनम्॥ ३९॥
</details>

<details><summary>मूलम्</summary>

तद्विनाशेऽपि मे दुःखं प्रमृष्टं स्यादनन्तरम्।  
सुखं मे जीवितं चैव तद्विनाशनिबन्धनम्॥ ३९॥
</details>

<details><summary>अनुवाद (हिन्दी)</summary>

‘(यद्यपि भाईका नाश भी दुःखका ही कारण है, तथापि) इस समय जो मेरा दुःख है, वह उसका नाश होनेपर ही मिट सकता है। मेरा सुख और जीवन उसके विनाशपर ही निर्भर है॥ ३९॥
</details>

<details open><summary>विश्वास-प्रस्तुतिः</summary>

एष मे राम शोकान्तः शोकार्तेन निवेदितः।  
दुःखितः सुखितो वापि सख्युर्नित्यं सखा गतिः॥ ४०॥
</details>

<details><summary>मूलम्</summary>

एष मे राम शोकान्तः शोकार्तेन निवेदितः।  
दुःखितः सुखितो वापि सख्युर्नित्यं सखा गतिः॥ ४०॥
</details>

<details><summary>अनुवाद (हिन्दी)</summary>

‘श्रीराम! यही मेरे शोकके नाशका उपाय है। मैंने शोकसे पीड़ित होनेके कारण आपसे यह बात निवेदन की है; क्योंकि मित्र दुःखमें हो या सुखमें, वह अपने मित्रकी सदा ही सहायता करता है’॥ ४०॥
</details>

<details open><summary>विश्वास-प्रस्तुतिः</summary>

श्रुत्वैतच्च वचो रामः सुग्रीवमिदमब्रवीत्।  
किं निमित्तमभूद् वैरं श्रोतुमिच्छामि तत्त्वतः॥ ४१॥
</details>

<details><summary>मूलम्</summary>

श्रुत्वैतच्च वचो रामः सुग्रीवमिदमब्रवीत्।  
किं निमित्तमभूद् वैरं श्रोतुमिच्छामि तत्त्वतः॥ ४१॥
</details>

<details><summary>अनुवाद (हिन्दी)</summary>

यह सुनकर श्रीरामने सुग्रीवसे कहा—‘तुम दोनों भाइयोंमें वैर पड़नेका क्या कारण है, यह मैं ठीक-ठीक सुनना चाहता हूँ॥ ४१॥
</details>

<details open><summary>विश्वास-प्रस्तुतिः</summary>

सुखं हि कारणं श्रुत्वा वैरस्य तव वानर।  
आनन्तर्याद् विधास्यामि सम्प्रधार्य बलाबलम्॥ ४२॥
</details>

<details><summary>मूलम्</summary>

सुखं हि कारणं श्रुत्वा वैरस्य तव वानर।  
आनन्तर्याद् विधास्यामि सम्प्रधार्य बलाबलम्॥ ४२॥
</details>

<details><summary>अनुवाद (हिन्दी)</summary>

‘वानरराज! तुमलोगोंकी शत्रुताका कारण सुनकर तुम दोनोंकी प्रबलता और निर्बलताका निश्चय करके फिर तत्काल ही तुम्हें सुखी बनानेवाला उपाय करूँगा॥ ४२॥
</details>

<details open><summary>विश्वास-प्रस्तुतिः</summary>

बलवान् हि ममामर्षः श्रुत्वा त्वामवमानितम्।  
वर्धते हृदयोत्कम्पी प्रावृड्वेग इवाम्भसः॥ ४३॥
</details>

<details><summary>मूलम्</summary>

बलवान् हि ममामर्षः श्रुत्वा त्वामवमानितम्।  
वर्धते हृदयोत्कम्पी प्रावृड्वेग इवाम्भसः॥ ४३॥
</details>

<details><summary>अनुवाद (हिन्दी)</summary>

‘जैसे वर्षाकालमें नदी आदिका वेग बहुत बढ़ जाता है, उसी प्रकार तुम्हारे अपमानित होनेकी बात सुनकर मेरा प्रबल रोष बढ़ता जा रहा है और मेरे हृदयको कम्पित किये देता है॥ ४३॥
</details>

<details open><summary>विश्वास-प्रस्तुतिः</summary>

हृष्टः कथय विस्रब्धो यावदारोप्यते धनुः।  
सृष्टश्च हि मया बाणो निरस्तश्च रिपुस्तव॥ ४४॥
</details>

<details><summary>मूलम्</summary>

हृष्टः कथय विस्रब्धो यावदारोप्यते धनुः।  
सृष्टश्च हि मया बाणो निरस्तश्च रिपुस्तव॥ ४४॥
</details>

<details><summary>अनुवाद (हिन्दी)</summary>

‘मेरे धनुष चढ़ानेके पहले ही तुम अपनी सब बातें प्रसन्नतापूर्वक कह डालो; क्योंकि ज्यों ही मैंने बाण छोड़ा, तुम्हारा शत्रु तत्काल कालके गालमें चला जायगा’॥ ४४॥
</details>

<details open><summary>विश्वास-प्रस्तुतिः</summary>

एवमुक्तस्तु सुग्रीवः काकुत्स्थेन महात्मना।  
प्रहर्षमतुलं लेभे चतुर्भिः सह वानरैः॥ ४५॥
</details>

<details><summary>मूलम्</summary>

एवमुक्तस्तु सुग्रीवः काकुत्स्थेन महात्मना।  
प्रहर्षमतुलं लेभे चतुर्भिः सह वानरैः॥ ४५॥
</details>

<details><summary>अनुवाद (हिन्दी)</summary>

महात्मा श्रीरामचन्द्रजीके ऐसा कहनेपर सुग्रीवको अपने चारों वानरोंके साथ अपार हर्ष हुआ॥ ४५॥
</details>

<details open><summary>विश्वास-प्रस्तुतिः</summary>

ततः प्रहृष्टवदनः सुग्रीवो लक्ष्मणाग्रजे।  
वैरस्य कारणं तत्त्वमाख्यातुमुपचक्रमे॥ ४६॥
</details>

<details><summary>मूलम्</summary>

ततः प्रहृष्टवदनः सुग्रीवो लक्ष्मणाग्रजे।  
वैरस्य कारणं तत्त्वमाख्यातुमुपचक्रमे॥ ४६॥
</details>

<details><summary>अनुवाद (हिन्दी)</summary>

तदनन्तर सुग्रीवके मुखपर प्रसन्नता छा गयी और उन्होंने श्रीरामको वालीके साथ वैर होनेका यथार्थ कारण बताना आरम्भ किया॥ ४६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डेऽष्टमः सर्गः॥ ८॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें आठवाँ सर्ग पूरा हुआ॥ ८॥
</details>
