+++
title = "०२५ रामसान्त्वनम्"
title_english = "025 Vali s funeral ritual"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-025-Rama_Santvanam.mp3"></div>
</details>



<details><summary>भागसूचना</summary>

25. लक्ष्मणसहित श्रीरामका सुग्रीव, तारा और अङ्गदको समझाना तथा वालीके दाह-संस्कारके लिये आज्ञा प्रदान करना, फिर तारा आदिसहित सब वानरोंका वालीके शवको श्मशानभूमिमें ले जाकर अङ्गदके द्वारा उसका दाह-संस्कार कराना और उसे जलाञ्जलि देना
</details>

<details open><summary>विश्वास-प्रस्तुतिः</summary>

स सुग्रीवं च तारां च साङ्गदां सहलक्ष्मणः।  
समानशोकः काकुत्स्थः सान्त्वयन्निदमब्रवीत्॥ १॥
</details>

<details><summary>मूलम्</summary>

स सुग्रीवं च तारां च साङ्गदां सहलक्ष्मणः।  
समानशोकः काकुत्स्थः सान्त्वयन्निदमब्रवीत्॥ १॥
</details>

<details><summary>अनुवाद (हिन्दी)</summary>

लक्ष्मणसहित श्रीरामचन्द्रजी सुग्रीव आदिके शोकसे उनके समान ही दुःखी थे। उन्होंने सुग्रीव, अङ्गद और ताराको सान्त्वना देते हुए इस प्रकार कहा—॥ १॥
</details>

<details open><summary>विश्वास-प्रस्तुतिः</summary>

न शोकपरितापेन श्रेयसा युज्यते मृतः।  
यदत्रानन्तरं कार्यं तत् समाधातुमर्हथ॥ २॥
</details>

<details><summary>मूलम्</summary>

न शोकपरितापेन श्रेयसा युज्यते मृतः।  
यदत्रानन्तरं कार्यं तत् समाधातुमर्हथ॥ २॥
</details>

<details><summary>अनुवाद (हिन्दी)</summary>

‘शोक-संताप करनेसे मरे हुए जीवकी कोई भलाई नहीं होती। अतः अब आगे जो कुछ कर्तव्य है, उसको तुम्हें विधिपूर्वक सम्पन्न करना चाहिये॥ २॥
</details>

<details open><summary>विश्वास-प्रस्तुतिः</summary>

लोकवृत्तमनुष्ठेयं कृतं वो बाष्पमोक्षणम्।  
न कालादुत्तरं किंचित् कर्मशक्यमुपासितुम्॥ ३॥
</details>

<details><summary>मूलम्</summary>

लोकवृत्तमनुष्ठेयं कृतं वो बाष्पमोक्षणम्।  
न कालादुत्तरं किंचित् कर्मशक्यमुपासितुम्॥ ३॥
</details>

<details><summary>अनुवाद (हिन्दी)</summary>

‘तुम सब लोग बहुत आँसू बहा चुके। अब उसकी आवश्यकता नहीं है। लोकाचारका भी पालन होना चाहिये। समय बिताकर कोई भी विहित कर्म नहीं किया जा सकता (क्योंकि उचित समयपर न किया जाय तो उस कर्मका कोई फल नहीं होता)॥ ३॥
</details>

<details open><summary>विश्वास-प्रस्तुतिः</summary>

नियतिः कारणं लोके नियतिः कर्मसाधनम्।  
नियतिः सर्वभूतानां नियोगेष्विह कारणम्॥ ४॥
</details>

<details><summary>मूलम्</summary>

नियतिः कारणं लोके नियतिः कर्मसाधनम्।  
नियतिः सर्वभूतानां नियोगेष्विह कारणम्॥ ४॥
</details>

<details><summary>अनुवाद (हिन्दी)</summary>

‘जगत् में नियति (काल) ही सबका कारण है। वही समस्त कर्मोंका साधन है और काल ही समस्त प्राणियोंको विभिन्न कर्मोंमें नियुक्त करनेका कारण है (क्योंकि वही सबका प्रवर्तक है)॥ ४॥
</details>

<details open><summary>विश्वास-प्रस्तुतिः</summary>

न कर्ता कस्यचित् कश्चिन्नियोगे नापि चेश्वरः।  
स्वभावे वर्तते लोकस्तस्य कालः परायणम्॥ ५॥
</details>

<details><summary>मूलम्</summary>

न कर्ता कस्यचित् कश्चिन्नियोगे नापि चेश्वरः।  
स्वभावे वर्तते लोकस्तस्य कालः परायणम्॥ ५॥
</details>

<details><summary>अनुवाद (हिन्दी)</summary>

‘कोई भी पुरुष न तो स्वतन्त्रतापूर्वक किसी कामको कर सकता है और न किसी दूसरेको ही उसमें लगानेकी शक्ति रखता है। सारा जगत् स्वभावके अधीन है और स्वभावका आधार काल है॥ ५॥
</details>

<details open><summary>विश्वास-प्रस्तुतिः</summary>

न कालः कालमत्येति न कालः परिहीयते।  
स्वभावं च समासाद्य न कश्चिदतिवर्तते॥ ६॥
</details>

<details><summary>मूलम्</summary>

न कालः कालमत्येति न कालः परिहीयते।  
स्वभावं च समासाद्य न कश्चिदतिवर्तते॥ ६॥
</details>

<details><summary>अनुवाद (हिन्दी)</summary>

‘काल भी कालका (अपनी की हुई व्यवस्थाका) उल्लंघन नहीं कर सकता। वह काल कभी क्षीण नहीं होता। स्वभाव (प्रारब्धकर्म) को पाकर कोई भी उसका उल्लङ्घन नहीं करता॥ ६॥
</details>

<details open><summary>विश्वास-प्रस्तुतिः</summary>

न कालस्यास्ति बन्धुत्वं न हेतुर्न पराक्रमः।  
न मित्रज्ञातिसम्बन्धः कारणं नात्मनो वशः॥ ७॥
</details>

<details><summary>मूलम्</summary>

न कालस्यास्ति बन्धुत्वं न हेतुर्न पराक्रमः।  
न मित्रज्ञातिसम्बन्धः कारणं नात्मनो वशः॥ ७॥
</details>

<details><summary>अनुवाद (हिन्दी)</summary>

‘कालका किसीके साथ भाई-चारेका, मित्रताका अथवा जाति-बिरादरीका सम्बन्ध नहीं है। उसको वशमें करनेका कोई उपाय नहीं है तथा उसपर किसीका पराक्रम नहीं चल सकता। कारणस्वरूप भगवान् काल जीवके भी वशमें नहीं है॥
</details>

<details open><summary>विश्वास-प्रस्तुतिः</summary>

किं तु कालपरीणामो द्रष्टव्यः साधु पश्यता।  
धर्मश्चार्थश्च कामश्च कालक्रमसमाहिताः॥ ८॥
</details>

<details><summary>मूलम्</summary>

किं तु कालपरीणामो द्रष्टव्यः साधु पश्यता।  
धर्मश्चार्थश्च कामश्च कालक्रमसमाहिताः॥ ८॥
</details>

<details><summary>अनुवाद (हिन्दी)</summary>

‘अतः साधुदर्शी विवेकी पुरुषको सब कुछ कालका ही परिणाम समझना चाहिये। धर्म, अर्थ और काम भी कालक्रमसे ही प्राप्त होते हैं॥ ८॥
</details>

<details open><summary>विश्वास-प्रस्तुतिः</summary>

इतः स्वां प्रकृतिं वाली गतः प्राप्तः क्रियाफलम्।  
सामदानार्थसंयोगैः पवित्रं प्लवगेश्वरः॥ ९॥
</details>

<details><summary>मूलम्</summary>

इतः स्वां प्रकृतिं वाली गतः प्राप्तः क्रियाफलम्।  
सामदानार्थसंयोगैः पवित्रं प्लवगेश्वरः॥ ९॥
</details>

<details><summary>अनुवाद (हिन्दी)</summary>

‘(मेरे द्वारा मारे जानेके कारण) वानरराज वाली शरीरसे मुक्त हो अपने शुद्ध स्वरूपको प्राप्त हुए हैं। नीतिशास्त्रके अनुकूल साम, दान और अर्थके समुचित प्रयोगसे मिलनेवाले जो पवित्र कर्म हैं, वे सभी उन्हें प्राप्त हो गये॥ ९॥
</details>

<details open><summary>विश्वास-प्रस्तुतिः</summary>

स्वधर्मस्य च संयोगाज्जितस्तेन महात्मना।  
स्वर्गः परिगृहीतश्च प्राणानपरिरक्षता॥ १०॥
</details>

<details><summary>मूलम्</summary>

स्वधर्मस्य च संयोगाज्जितस्तेन महात्मना।  
स्वर्गः परिगृहीतश्च प्राणानपरिरक्षता॥ १०॥
</details>

<details><summary>अनुवाद (हिन्दी)</summary>

‘महात्मा वालीने पहले अपने धर्मके संयोगसे जिसपर विजय पायी थी, उसी स्वर्गको इस समय युद्धमें प्राणोंकी रक्षा न करके उन्होंने अपने हाथमें कर लिया है॥ १०॥
</details>

<details open><summary>विश्वास-प्रस्तुतिः</summary>

एषा वै नियतिः श्रेष्ठा यां गतो हरियूथपः।  
तदलं परितापेन प्राप्तकालमुपास्यताम्॥ ११॥
</details>

<details><summary>मूलम्</summary>

एषा वै नियतिः श्रेष्ठा यां गतो हरियूथपः।  
तदलं परितापेन प्राप्तकालमुपास्यताम्॥ ११॥
</details>

<details><summary>अनुवाद (हिन्दी)</summary>

‘यही सर्वश्रेष्ठ गति है, जिसे वानरोंके सरदार वालीने प्राप्त किया है। अतः अब उनके लिये शोक करना व्यर्थ है। इस समय तुम्हारे सामने जो कर्तव्य उपस्थित है, उसे पूरा करो’॥ ११॥
</details>

<details open><summary>विश्वास-प्रस्तुतिः</summary>

वचनान्ते तु रामस्य लक्ष्मणः परवीरहा।  
अवदत् प्रश्रितं वाक्यं सुग्रीवं गतचेतसम्॥ १२॥
</details>

<details><summary>मूलम्</summary>

वचनान्ते तु रामस्य लक्ष्मणः परवीरहा।  
अवदत् प्रश्रितं वाक्यं सुग्रीवं गतचेतसम्॥ १२॥
</details>

<details><summary>अनुवाद (हिन्दी)</summary>

श्रीरामचन्द्रजीकी बात समाप्त होनेपर शत्रुवीरोंका संहार करनेवाले लक्ष्मणने, जिनकी विवेकशक्ति नष्ट हो गयी थी, उन सुग्रीवसे नम्रतापूर्वक इस प्रकार कहा—॥
</details>

<details open><summary>विश्वास-प्रस्तुतिः</summary>

कुरु त्वमस्य सुग्रीव प्रेतकार्यमनन्तरम्।  
ताराङ्गदाभ्यां सहितो वालिनो दहनं प्रति॥ १३॥
</details>

<details><summary>मूलम्</summary>

कुरु त्वमस्य सुग्रीव प्रेतकार्यमनन्तरम्।  
ताराङ्गदाभ्यां सहितो वालिनो दहनं प्रति॥ १३॥
</details>

<details><summary>अनुवाद (हिन्दी)</summary>

‘सुग्रीव! अब तुम अङ्गद और ताराके साथ रहकर वालीके दाह-संस्कार-सम्बन्धी प्रेतकार्य करो॥ १३॥
</details>

<details open><summary>विश्वास-प्रस्तुतिः</summary>

समाज्ञापय काष्ठानि शुष्काणि च बहूनि च।  
चन्दनानि च दिव्यानि वालिसंस्कारकारणात्॥ १४॥
</details>

<details><summary>मूलम्</summary>

समाज्ञापय काष्ठानि शुष्काणि च बहूनि च।  
चन्दनानि च दिव्यानि वालिसंस्कारकारणात्॥ १४॥
</details>

<details><summary>अनुवाद (हिन्दी)</summary>

‘सेवकोंको आज्ञा दो—वे वालीके दाह-संस्कारके निमित्त प्रचुर मात्रामें सूखी लकड़ियाँ और दिव्य चन्दन ले आवें॥
</details>

<details open><summary>विश्वास-प्रस्तुतिः</summary>

समाश्वासय दीनं त्वमङ्गदं दीनचेतसम्।  
मा भूर्बालिशबुद्धिस्त्वं त्वदधीनमिदं पुरम्॥ १५॥
</details>

<details><summary>मूलम्</summary>

समाश्वासय दीनं त्वमङ्गदं दीनचेतसम्।  
मा भूर्बालिशबुद्धिस्त्वं त्वदधीनमिदं पुरम्॥ १५॥
</details>

<details><summary>अनुवाद (हिन्दी)</summary>

‘अङ्गदका चित्त बहुत दुःखी हो गया है। इन्हें धैर्य बँधाओ। तुम अपने मनमें मूढ़ता न लाओ—किंकर्तव्यविमूढ़ न बनो; क्योंकि यह सारा नगर तुम्हारे ही अधीन है॥ १५॥
</details>

<details open><summary>विश्वास-प्रस्तुतिः</summary>

अङ्गदस्त्वानयेन्माल्यं वस्त्राणि विविधानि च।  
घृतं तैलमथो गन्धान् यच्चात्र समनन्तरम्॥ १६॥
</details>

<details><summary>मूलम्</summary>

अङ्गदस्त्वानयेन्माल्यं वस्त्राणि विविधानि च।  
घृतं तैलमथो गन्धान् यच्चात्र समनन्तरम्॥ १६॥
</details>

<details><summary>अनुवाद (हिन्दी)</summary>

‘अङ्गद पुष्पमाला, नाना प्रकारके वस्त्र, घी, तेल, सुगन्धित पदार्थ तथा अन्य सामान, जिनकी अभी आवश्यकता है, स्वयं ले आवें॥ १६॥
</details>

<details open><summary>विश्वास-प्रस्तुतिः</summary>

त्वं तार शिबिकां शीघ्रमादायागच्छ सम्भ्रमात्।  
त्वरा गुणवती युक्ता ह्यस्मिन् काले विशेषतः॥ १७॥
</details>

<details><summary>मूलम्</summary>

त्वं तार शिबिकां शीघ्रमादायागच्छ सम्भ्रमात्।  
त्वरा गुणवती युक्ता ह्यस्मिन् काले विशेषतः॥ १७॥
</details>

<details><summary>अनुवाद (हिन्दी)</summary>

‘तार! तुम शीघ्र जाकर वेगपूर्वक एक पालकी ले आओ; क्योंकि इस समय अधिक फुर्ती दिखानी चाहिये। ऐसे अवसरपर वही लाभदायक होती है॥ १७॥
</details>

<details open><summary>विश्वास-प्रस्तुतिः</summary>

सज्जीभवन्तु प्लवगाः शिबिकावाहनोचिताः।  
समर्था बलिनश्चैव निर्हरिष्यन्ति वालिनम्॥ १८॥
</details>

<details><summary>मूलम्</summary>

सज्जीभवन्तु प्लवगाः शिबिकावाहनोचिताः।  
समर्था बलिनश्चैव निर्हरिष्यन्ति वालिनम्॥ १८॥
</details>

<details><summary>अनुवाद (हिन्दी)</summary>

‘पालकीको उठाकर ले चलनेके योग्य जो बलवान् एवं समर्थ वानर हों, वे तैयार हो जायँ। वे ही वालीको यहाँसे श्मशानभूमिमें ले चलेंगे’॥ १८॥
</details>

<details open><summary>विश्वास-प्रस्तुतिः</summary>

एवमुक्त्वा तु सुग्रीवं सुमित्रानन्दवर्धनः।  
तस्थौ भ्रातृसमीपस्थो लक्ष्मणः परवीरहा॥ १९॥
</details>

<details><summary>मूलम्</summary>

एवमुक्त्वा तु सुग्रीवं सुमित्रानन्दवर्धनः।  
तस्थौ भ्रातृसमीपस्थो लक्ष्मणः परवीरहा॥ १९॥
</details>

<details><summary>अनुवाद (हिन्दी)</summary>

सुग्रीवसे ऐसा कहकर शत्रुवीरोंका संहार करनेवाले सुमित्रानन्दन लक्ष्मण अपने भाईके पास जाकर खड़े हो गये॥
</details>

<details open><summary>विश्वास-प्रस्तुतिः</summary>

लक्ष्मणस्य वचः श्रुत्वा तारः सम्भ्रान्तमानसः।  
प्रविवेश गुहां शीघ्रं शिबिकासक्तमानसः॥ २०॥
</details>

<details><summary>मूलम्</summary>

लक्ष्मणस्य वचः श्रुत्वा तारः सम्भ्रान्तमानसः।  
प्रविवेश गुहां शीघ्रं शिबिकासक्तमानसः॥ २०॥
</details>

<details><summary>अनुवाद (हिन्दी)</summary>

लक्ष्मणकी बात सुनकर तारके मनमें हड़बड़ी मच गयी। वह शिबिका ले आनेके लिये शीघ्रतापूर्वक किष्किन्धा नामक गुफामें गया॥ २०॥
</details>

<details open><summary>विश्वास-प्रस्तुतिः</summary>

आदाय शिबिकां तारः स तु पर्यापतत् पुनः।  
वानरैरुह्यमानां तां शूरैरुद्वहनोचितैः॥ २१॥
</details>

<details><summary>मूलम्</summary>

आदाय शिबिकां तारः स तु पर्यापतत् पुनः।  
वानरैरुह्यमानां तां शूरैरुद्वहनोचितैः॥ २१॥
</details>

<details><summary>अनुवाद (हिन्दी)</summary>

वहाँसे शिबिका ढोनेके योग्य शूरवीर वानरोंद्वारा कंधोंपर उठायी हुई उस शिबिकाको साथ लेकर तार फिर तुरंत ही लौट आया॥ २१॥
</details>

<details open><summary>विश्वास-प्रस्तुतिः</summary>

दिव्यां भद्रासनयुतां शिबिकां स्यन्दनोपमाम्।  
पक्षिकर्मभिराचित्रां द्रुमकर्मविभूषिताम्॥ २२॥
</details>

<details><summary>मूलम्</summary>

दिव्यां भद्रासनयुतां शिबिकां स्यन्दनोपमाम्।  
पक्षिकर्मभिराचित्रां द्रुमकर्मविभूषिताम्॥ २२॥
</details>

<details><summary>अनुवाद (हिन्दी)</summary>

वह दिव्य पालकी रथके समान बनी हुई थी। उसके बीचमें राजाके बैठने योग्य उत्तम आसन था। उसमें शिल्पियोंद्वारा कृत्रिम पक्षी और वृक्ष बनाये गये थे, जो उस पालकीको विचित्र शोभासे सम्पन्न बना रहे थे॥ २२॥
</details>

<details open><summary>विश्वास-प्रस्तुतिः</summary>

आचितां चित्रपत्तीभिः सुनिविष्टां समन्ततः।  
विमानमिव सिद्धानां जालवातायनायुताम्॥ २३॥
</details>

<details><summary>मूलम्</summary>

आचितां चित्रपत्तीभिः सुनिविष्टां समन्ततः।  
विमानमिव सिद्धानां जालवातायनायुताम्॥ २३॥
</details>

<details><summary>अनुवाद (हिन्दी)</summary>

वह शिबिका चित्रके रूपमें बने हुए पैदल सिपाहियोंसे भरी प्रतीत होती थी। उसकी निर्माणकला सब ओरसे बड़ी सुन्दर दिखायी देती थी। देखनेमें वह सिद्धोंके विमान-सी प्रतीत होती थी। उसमें कई खिड़कियाँ बनी थीं, जिनमें जालियाँ लगी हुई थीं॥ २३॥
</details>

<details open><summary>विश्वास-प्रस्तुतिः</summary>

सुनियुक्तां विशालां च सुकृतां शिल्पिभिः कृताम्।  
दारुपर्वतकोपेतां चारुकर्मपरिष्कृताम्॥ २४॥
</details>

<details><summary>मूलम्</summary>

सुनियुक्तां विशालां च सुकृतां शिल्पिभिः कृताम्।  
दारुपर्वतकोपेतां चारुकर्मपरिष्कृताम्॥ २४॥
</details>

<details><summary>अनुवाद (हिन्दी)</summary>

कारीगरोंने उस पालकीको बहुत सुन्दर बनानेका प्रयत्न किया था। उसका एक-एक भाग बड़ा सुघड़ बनाया गया था। आकारमें वह बहुत बड़ी थी। उसमें लकड़ियोंके क्रीडा-पर्वत बने हुए थे। वह मनोहर शिल्प-कर्मसे सुशोभित थी॥ २४॥
</details>

<details open><summary>विश्वास-प्रस्तुतिः</summary>

वराभरणहारैश्च चित्रमाल्योपशोभिताम्।  
गुहागहनसंछन्नां रक्तचन्दनभूषिताम्॥ २५॥
</details>

<details><summary>मूलम्</summary>

वराभरणहारैश्च चित्रमाल्योपशोभिताम्।  
गुहागहनसंछन्नां रक्तचन्दनभूषिताम्॥ २५॥
</details>

<details><summary>अनुवाद (हिन्दी)</summary>

सुन्दर आभूषण और हारोंसे उसको सजाया गया था। विचित्र फूलोंसे उसकी शोभा बढ़ायी गयी थी। शिल्पियोंद्वारा निर्मित गुफा और वनसे वह संयुक्त थी तथा लाल चन्दनद्वारा उसे विभूषित किया गया था॥ २५॥
</details>

<details open><summary>विश्वास-प्रस्तुतिः</summary>

पुष्पौघैः समभिच्छन्नां पद्ममालाभिरेव च।  
तरुणादित्यवर्णाभिर्भ्राजमानाभिरावृताम्॥ २६॥
</details>

<details><summary>मूलम्</summary>

पुष्पौघैः समभिच्छन्नां पद्ममालाभिरेव च।  
तरुणादित्यवर्णाभिर्भ्राजमानाभिरावृताम्॥ २६॥
</details>

<details><summary>अनुवाद (हिन्दी)</summary>

नाना प्रकारके पुष्पसमूहोंद्वारा वह सब ओरसे आच्छादित थी तथा प्रातःकालके सूर्यकी भाँति अरुण कान्तिवाली दीप्तिमती पद्ममालाओंसे अलंकृत थी॥ २६॥
</details>

<details open><summary>विश्वास-प्रस्तुतिः</summary>

ईदृशीं शिबिकां दृष्ट्वा रामो लक्ष्मणमब्रवीत्।  
क्षिप्रं विनीयतां वाली प्रेतकार्यं विधीयताम्॥ २७॥
</details>

<details><summary>मूलम्</summary>

ईदृशीं शिबिकां दृष्ट्वा रामो लक्ष्मणमब्रवीत्।  
क्षिप्रं विनीयतां वाली प्रेतकार्यं विधीयताम्॥ २७॥
</details>

<details><summary>अनुवाद (हिन्दी)</summary>

ऐसी पालकीका अवलोकन करके श्रीरामचन्द्रजीने लक्ष्मणकी ओर देखते हुए कहा—‘अब वालीको शीघ्र ही यहाँसे श्मशानभूमिमें ले जाया जाय और उनका प्रेतकार्य किया जाय’॥ २७॥
</details>

<details open><summary>विश्वास-प्रस्तुतिः</summary>

ततो वालिनमुद्यम्य सुग्रीवः शिबिकां तदा।  
आरोपयत विक्रोशन्नङ्गदेन सहैव तु॥ २८॥
</details>

<details><summary>मूलम्</summary>

ततो वालिनमुद्यम्य सुग्रीवः शिबिकां तदा।  
आरोपयत विक्रोशन्नङ्गदेन सहैव तु॥ २८॥
</details>

<details><summary>अनुवाद (हिन्दी)</summary>

तब अङ्गदके साथ करुण-क्रन्दन करते हुए सुग्रीवने वालीके शवको उठाकर उस शिबिकामें रखा॥ २८॥
</details>

<details open><summary>विश्वास-प्रस्तुतिः</summary>

आरोप्य शिबिकां चैव वालिनं गतजीवितम्।  
अलंकारैश्च विविधैर्माल्यैर्वस्त्रैश्च भूषितम्॥ २९॥
</details>

<details><summary>मूलम्</summary>

आरोप्य शिबिकां चैव वालिनं गतजीवितम्।  
अलंकारैश्च विविधैर्माल्यैर्वस्त्रैश्च भूषितम्॥ २९॥
</details>

<details><summary>अनुवाद (हिन्दी)</summary>

मृत वालीको शिबिकामें चढ़ाकर उन्हें नाना प्रकारके अलंकारों, फूलोंके गजरों और भाँति-भाँतिके वस्त्रोंसे विभूषित किया॥ २९॥
</details>

<details open><summary>विश्वास-प्रस्तुतिः</summary>

आज्ञापयत् तदा राजा सुग्रीवः प्लवगेश्वरः।  
और्ध्वदेहिकमार्यस्य क्रियतामनुकूलतः॥ ३०॥
</details>

<details><summary>मूलम्</summary>

आज्ञापयत् तदा राजा सुग्रीवः प्लवगेश्वरः।  
और्ध्वदेहिकमार्यस्य क्रियतामनुकूलतः॥ ३०॥
</details>

<details><summary>अनुवाद (हिन्दी)</summary>

तदनन्तर वानरोंके स्वामी राजा सुग्रीवने आज्ञा दी कि ‘मेरे बड़े भाईका और्ध्वदेहिक संस्कार शास्त्रानुकूल विधिसे सम्पन्न किया जाय॥ ३०॥
</details>

<details open><summary>विश्वास-प्रस्तुतिः</summary>

विश्राणयन्तो रत्नानि विविधानि बहूनि च।  
अग्रतः प्लवगा यान्तु शिबिका तदनन्तरम्॥ ३१॥
</details>

<details><summary>मूलम्</summary>

विश्राणयन्तो रत्नानि विविधानि बहूनि च।  
अग्रतः प्लवगा यान्तु शिबिका तदनन्तरम्॥ ३१॥
</details>

<details><summary>अनुवाद (हिन्दी)</summary>

‘आगे-आगे बहुत-से वानर नाना प्रकारके बहुसंख्यक रत्न लुटाते हुए चलें। उनके पीछे शिबिका चले॥ ३१॥
</details>

<details open><summary>विश्वास-प्रस्तुतिः</summary>

राज्ञामृद्धिविशेषा हि दृश्यन्ते भुवि यादृशाः।  
तादृशैरिह कुर्वन्तु वानरा भर्तृसत्क्रियाम्॥ ३२॥
</details>

<details><summary>मूलम्</summary>

राज्ञामृद्धिविशेषा हि दृश्यन्ते भुवि यादृशाः।  
तादृशैरिह कुर्वन्तु वानरा भर्तृसत्क्रियाम्॥ ३२॥
</details>

<details><summary>अनुवाद (हिन्दी)</summary>

‘इस भूतलपर राजाओंके और्ध्वदेहिक संस्कार उनकी बढ़ी हुई समृद्धिके अनुसार जैसे धूमधामसे होते देखे जाते हैं, उसी प्रकार अधिक धन लगाकर सब वानर अपने स्वामी महाराज वालीका अन्त्येष्टि-संस्कार करें’॥ ३२॥
</details>

<details open><summary>विश्वास-प्रस्तुतिः</summary>

तादृशं वालिनः क्षिप्रं प्राकुर्वन्नौर्ध्वदेहिकम्।  
अङ्गदं परिरभ्याशु तारप्रभृतयस्तदा॥ ३३॥  
क्रोशन्तः प्रययुः सर्वे वानरा हतबान्धवाः।
</details>

<details><summary>मूलम्</summary>

तादृशं वालिनः क्षिप्रं प्राकुर्वन्नौर्ध्वदेहिकम्।  
अङ्गदं परिरभ्याशु तारप्रभृतयस्तदा॥ ३३॥  
क्रोशन्तः प्रययुः सर्वे वानरा हतबान्धवाः।
</details>

<details><summary>अनुवाद (हिन्दी)</summary>

तब तार आदि वानरोंने वालीके और्ध्वदेहिक संस्कारका शीघ्र वैसा ही आयोजन किया। जिनके बान्धव वाली मारे गये थे, वे सब-के-सब वानर अङ्गदको हृदयसे लगाकर शीघ्रतापूर्वक वहाँसे रोते हुए शवके साथ चले॥ ३३ १/२॥
</details>

<details open><summary>विश्वास-प्रस्तुतिः</summary>

ततः प्रणिहिताः सर्वा वानर्योऽस्य वशानुगाः॥ ३४॥  
चुक्रुशुर्वीरवीरेति भूयः क्रोशन्ति ताः प्रियम्।
</details>

<details><summary>मूलम्</summary>

ततः प्रणिहिताः सर्वा वानर्योऽस्य वशानुगाः॥ ३४॥  
चुक्रुशुर्वीरवीरेति भूयः क्रोशन्ति ताः प्रियम्।
</details>

<details><summary>अनुवाद (हिन्दी)</summary>

उनके पीछे वालीके अधीन रहनेवाली सभी वानर-पत्नियाँ समीप आकर ‘हा वीर, हा वीर’ कहती हुई अपने प्रियतमको पुकार-पुकारकर बारंबार रोने-चिल्लाने लगीं॥
</details>

<details open><summary>विश्वास-प्रस्तुतिः</summary>

ताराप्रभृतयः सर्वा वानर्यो हतबान्धवाः॥ ३५॥  
अनुजग्मुश्च भर्तारं क्रोशन्त्यः करुणस्वनाः।
</details>

<details><summary>मूलम्</summary>

ताराप्रभृतयः सर्वा वानर्यो हतबान्धवाः॥ ३५॥  
अनुजग्मुश्च भर्तारं क्रोशन्त्यः करुणस्वनाः।
</details>

<details><summary>अनुवाद (हिन्दी)</summary>

जिनके जीवनधनका वध किया गया था, वे तारा आदि सब वानरियाँ करुणस्वरसे विलाप करती हुई अपने स्वामीके पीछे-पीछे चलने लगीं॥ ३५ १/२॥
</details>

<details open><summary>विश्वास-प्रस्तुतिः</summary>

तासां रुदितशब्देन वानरीणां वनान्तरे॥ ३६॥  
वनानि गिरयश्चैव विक्रोशन्तीव सर्वतः।
</details>

<details><summary>मूलम्</summary>

तासां रुदितशब्देन वानरीणां वनान्तरे॥ ३६॥  
वनानि गिरयश्चैव विक्रोशन्तीव सर्वतः।
</details>

<details><summary>अनुवाद (हिन्दी)</summary>

वनके भीतर रोती हुई उन वानर वधुओंके रोदन-शब्दसे गूँजते हुए वन और पर्वत भी सब ओर रोते हुए-से प्रतीत होते थे॥ ३६ १/२॥
</details>

<details open><summary>विश्वास-प्रस्तुतिः</summary>

पुलिने गिरिनद्यास्तु विविक्ते जलसंवृते॥ ३७॥  
चितां चक्रुः सुबहवो वानरा वनचारिणः।
</details>

<details><summary>मूलम्</summary>

पुलिने गिरिनद्यास्तु विविक्ते जलसंवृते॥ ३७॥  
चितां चक्रुः सुबहवो वानरा वनचारिणः।
</details>

<details><summary>अनुवाद (हिन्दी)</summary>

पहाड़ी* नदी तुङ्गभद्राके एकान्त तटपर जो जलसे घिरा था, पहुँचकर बहुत-से वनचारी वानरोंने एक चिता तैयार की॥ ३७ १/२॥
</details>

<details><summary>पादटिप्पनी</summary>

* यह नदी सह्यपर्वतसे निकलकर किष्किन्धाकी पर्वत-मालाओंके बीचसे बहती हुई कृष्णा नदीमें जा मिली है।
</details>

<details open><summary>विश्वास-प्रस्तुतिः</summary>

अवरोप्य ततः स्कन्धाच्छिबिकां वानरोत्तमाः॥ ३८॥  
तस्थुरेकान्तमाश्रित्य सर्वे शोकपरायणाः।
</details>

<details><summary>मूलम्</summary>

अवरोप्य ततः स्कन्धाच्छिबिकां वानरोत्तमाः॥ ३८॥  
तस्थुरेकान्तमाश्रित्य सर्वे शोकपरायणाः।
</details>

<details><summary>अनुवाद (हिन्दी)</summary>

तदनन्तर पालकी ढोनेवाले श्रेष्ठ वानरोंने उसे अपने कंधेसे उतारा और वे सब शोकमग्न हो एकान्त स्थानमें जा बैठे॥ ३८ १/२॥
</details>

<details open><summary>विश्वास-प्रस्तुतिः</summary>

ततस्तारा पतिं दृष्ट्वा शिबिकातलशायिनम्॥ ३९॥  
आरोप्याङ्के शिरस्तस्य विललाप सुदुःखिता।
</details>

<details><summary>मूलम्</summary>

ततस्तारा पतिं दृष्ट्वा शिबिकातलशायिनम्॥ ३९॥  
आरोप्याङ्के शिरस्तस्य विललाप सुदुःखिता।
</details>

<details><summary>अनुवाद (हिन्दी)</summary>

तत्पश्चात् ताराने शिबिकामें सुलाये हुए अपने पतिके शवको देखकर उनके मस्तकको अपनी गोदमें ले लिया और अत्यन्त दुःखी होकर वह विलाप करने लगी॥ ३९ ॥
</details>

<details open><summary>विश्वास-प्रस्तुतिः</summary>

हा वानरमहाराज हा नाथ मम वत्सल॥ ४०॥  
हा महार्ह महाबाहो हा मम प्रिय पश्य माम्।  
जनं न पश्यसीमं त्वं कस्माच्छोकाभिपीडितम्॥ ४१॥
</details>

<details><summary>मूलम्</summary>

हा वानरमहाराज हा नाथ मम वत्सल॥ ४०॥  
हा महार्ह महाबाहो हा मम प्रिय पश्य माम्।  
जनं न पश्यसीमं त्वं कस्माच्छोकाभिपीडितम्॥ ४१॥
</details>

<details><summary>अनुवाद (हिन्दी)</summary>

‘हा वानरोंके महाराज! हा मेरे दयालु प्राणनाथ! हा परम पूजनीय महाबाहु वीर! हा मेरे प्रियतम! एक बार मेरी ओर देखो तो सही। इस शोकपीड़ित दासीकी ओर तुम दृष्टिपात क्यों नहीं करते हो?॥ ४०-४१॥
</details>

<details open><summary>विश्वास-प्रस्तुतिः</summary>

प्रहृष्टमिह ते वक्त्रं गतासोरपि मानद।  
अस्तार्कसमवर्णं च दृश्यते जीवतो यथा॥ ४२॥
</details>

<details><summary>मूलम्</summary>

प्रहृष्टमिह ते वक्त्रं गतासोरपि मानद।  
अस्तार्कसमवर्णं च दृश्यते जीवतो यथा॥ ४२॥
</details>

<details><summary>अनुवाद (हिन्दी)</summary>

‘दूसरोंको मान देनेवाले प्राणवल्लभ! प्राणोंके निकल जानेपर भी तुम्हारा मुख जीवित अवस्थाकी भाँति अस्ताचलवर्ती सूर्यके समान अरुण प्रभासे युक्त एवं प्रसन्न ही दिखायी देता है॥ ४२॥
</details>

<details open><summary>विश्वास-प्रस्तुतिः</summary>

एष त्वां रामरूपेण कालः कर्षति वानर।  
येन स्म विधवाः सर्वाः कृता एकेषुणा रणे॥ ४३॥
</details>

<details><summary>मूलम्</summary>

एष त्वां रामरूपेण कालः कर्षति वानर।  
येन स्म विधवाः सर्वाः कृता एकेषुणा रणे॥ ४३॥
</details>

<details><summary>अनुवाद (हिन्दी)</summary>

‘वानरराज! श्रीरामके रूपमें यह काल ही तुम्हें खींचकर लिये जा रहा है, जिसने युद्धके मैदानमें एक ही बाण मारकर हम सबको विधवा बना दिया॥ ४३॥
</details>

<details open><summary>विश्वास-प्रस्तुतिः</summary>

इमास्तास्तव राजेन्द्र वानर्योऽप्लवगास्तव।  
पादैर्विकृष्टमध्वानमागताः किं न बुध्यसे॥ ४४॥
</details>

<details><summary>मूलम्</summary>

इमास्तास्तव राजेन्द्र वानर्योऽप्लवगास्तव।  
पादैर्विकृष्टमध्वानमागताः किं न बुध्यसे॥ ४४॥
</details>

<details><summary>अनुवाद (हिन्दी)</summary>

‘महाराज! ये तुम्हारी प्यारी वानरियाँ, जो वानरोंकी भाँति उछलकर चलना नहीं जानती हैं, तुम्हारे पीछे-पीछे बहुत दूरके मार्गपर पैदल ही चली आयी हैं। इस बातको क्या तुम नहीं जानते?॥ ४४॥
</details>

<details open><summary>विश्वास-प्रस्तुतिः</summary>

तवेष्टा ननु चैवेमा भार्याश्चन्द्रनिभाननाः।  
इदानीं नेक्षसे कस्मात् सुग्रीवं प्लवगेश्वर॥ ४५॥
</details>

<details><summary>मूलम्</summary>

तवेष्टा ननु चैवेमा भार्याश्चन्द्रनिभाननाः।  
इदानीं नेक्षसे कस्मात् सुग्रीवं प्लवगेश्वर॥ ४५॥
</details>

<details><summary>अनुवाद (हिन्दी)</summary>

‘वानरराज! जो तुम्हें परम प्रिय थीं वे तुम्हारी सभी चन्द्रमुखी भार्याएँ यहाँ उपस्थित हैं। तुम इन सबको तथा अपने भाई सुग्रीवको भी इस समय क्यों नहीं देख रहे हो?॥
</details>

<details open><summary>विश्वास-प्रस्तुतिः</summary>

एते हि सचिवा राजंस्तारप्रभृतयस्तव।  
पुरवासिजनश्चायं परिवार्य विषीदति॥ ४६॥
</details>

<details><summary>मूलम्</summary>

एते हि सचिवा राजंस्तारप्रभृतयस्तव।  
पुरवासिजनश्चायं परिवार्य विषीदति॥ ४६॥
</details>

<details><summary>अनुवाद (हिन्दी)</summary>

‘राजन्! ये तार आदि तुम्हारे सचिव तथा ये पुरवासीजन तुम्हें चारों ओरसे घेरकर दुःखी हो रहे हैं॥
</details>

<details open><summary>विश्वास-प्रस्तुतिः</summary>

विसर्जयैनान् सचिवान् यथापुरमरिंदम।  
ततः क्रीडामहे सर्वा वनेषु मदनोत्कटाः॥ ४७॥
</details>

<details><summary>मूलम्</summary>

विसर्जयैनान् सचिवान् यथापुरमरिंदम।  
ततः क्रीडामहे सर्वा वनेषु मदनोत्कटाः॥ ४७॥
</details>

<details><summary>अनुवाद (हिन्दी)</summary>

‘शत्रुदमन! आप पहलेकी भाँति इन मन्त्रियोंको बिदा कर दीजिये। फिर हम सब प्रेमोन्मत्त होकर इन वनोंमें आपके साथ क्रीडा करेंगी’॥ ४७॥
</details>

<details open><summary>विश्वास-प्रस्तुतिः</summary>

एवं विलपतीं तारां पतिशोकपरीवृताम्।  
उत्थापयन्ति स्म तदा वानर्यः शोककर्शिताः॥ ४८॥
</details>

<details><summary>मूलम्</summary>

एवं विलपतीं तारां पतिशोकपरीवृताम्।  
उत्थापयन्ति स्म तदा वानर्यः शोककर्शिताः॥ ४८॥
</details>

<details><summary>अनुवाद (हिन्दी)</summary>

पतिके शोकमें डूबी हुई ताराको इस प्रकार विलाप करती देख उस समय शोकसे दुर्बल हुई अन्य वानरियोंने उसे उठाया॥ ४८॥
</details>

<details open><summary>विश्वास-प्रस्तुतिः</summary>

सुग्रीवेण ततः सार्धं सोऽङ्गदः पितरं रुदन्।  
चितामारोपयामास शोकेनाभिप्लुतेन्द्रियः॥ ४९॥
</details>

<details><summary>मूलम्</summary>

सुग्रीवेण ततः सार्धं सोऽङ्गदः पितरं रुदन्।  
चितामारोपयामास शोकेनाभिप्लुतेन्द्रियः॥ ४९॥
</details>

<details><summary>अनुवाद (हिन्दी)</summary>

इसके बाद संतापपीड़ित इन्द्रियोंवाले अङ्गदने रोते-रोते सुग्रीवकी सहायतासे पिताको चितापर रखा॥ ४९॥
</details>

<details open><summary>विश्वास-प्रस्तुतिः</summary>

ततोऽग्निं विधिवद् दत्त्वा सोऽपसव्यं चकार ह।  
पितरं दीर्घमध्वानं प्रस्थितं व्याकुलेन्द्रियः॥ ५०॥
</details>

<details><summary>मूलम्</summary>

ततोऽग्निं विधिवद् दत्त्वा सोऽपसव्यं चकार ह।  
पितरं दीर्घमध्वानं प्रस्थितं व्याकुलेन्द्रियः॥ ५०॥
</details>

<details><summary>अनुवाद (हिन्दी)</summary>

फिर शास्त्रीय विधिके अनुसार उसमें आग लगाकर उन्होंने उसकी प्रदक्षिणा की। इसके बाद यह सोचकर कि ‘मेरे पिता लंबी यात्राके लिये प्रस्थित हुए हैं’ अङ्गदकी सारी इन्द्रियाँ शोकसे व्याकुल हो उठीं॥ ५०॥
</details>

<details open><summary>विश्वास-प्रस्तुतिः</summary>

संस्कृत्य वालिनं तं तु विधिवत् प्लवगर्षभाः।  
आजग्मुरुदकं कर्तुं नदीं शुभजलां शिवाम्॥ ५१॥
</details>

<details><summary>मूलम्</summary>

संस्कृत्य वालिनं तं तु विधिवत् प्लवगर्षभाः।  
आजग्मुरुदकं कर्तुं नदीं शुभजलां शिवाम्॥ ५१॥
</details>

<details><summary>अनुवाद (हिन्दी)</summary>

इस प्रकार विधिवत् वालीका दाह-संस्कार करके सभी वानर जलाञ्जलि देनेके लिये पवित्र जलसे भरी हुई कल्याणमयी तुङ्गभद्रा नदीके तटपर आये॥ ५१॥
</details>

<details open><summary>विश्वास-प्रस्तुतिः</summary>

ततस्ते सहितास्तत्र ह्यङ्गदं स्थाप्य चाग्रतः।  
सुग्रीवतारासहिताः सिषिचुर्वालिने जलम्॥ ५२॥
</details>

<details><summary>मूलम्</summary>

ततस्ते सहितास्तत्र ह्यङ्गदं स्थाप्य चाग्रतः।  
सुग्रीवतारासहिताः सिषिचुर्वालिने जलम्॥ ५२॥
</details>

<details><summary>अनुवाद (हिन्दी)</summary>

वहाँ अङ्गदको आगे रखकर सुग्रीव और तारासहित सभी वानरोंने वालीके लिये एक साथ जलाञ्जलि दी॥ ५२॥
</details>

<details open><summary>विश्वास-प्रस्तुतिः</summary>

सुग्रीवेणैव दीनेन दीनो भूत्वा महाबलः।  
समानशोकः काकुत्स्थः प्रेतकार्याण्यकारयत्॥ ५३॥
</details>

<details><summary>मूलम्</summary>

सुग्रीवेणैव दीनेन दीनो भूत्वा महाबलः।  
समानशोकः काकुत्स्थः प्रेतकार्याण्यकारयत्॥ ५३॥
</details>

<details><summary>अनुवाद (हिन्दी)</summary>

दुःखी हुए सुग्रीवके साथ ही उन्हींके समान शोकग्रस्त एवं दुःखी हो महाबली श्रीरामने वालीके समस्त प्रेतकार्य करवाये॥ ५३॥
</details>

<details open><summary>विश्वास-प्रस्तुतिः</summary>

ततोऽथ तं वालिनमग्र्यपौरुषं  
प्रकाशमिक्ष्वाकुवरेषुणा हतम्।  
प्रदीप्य दीप्ताग्निसमौजसं तदा  
सलक्ष्मणं राममुपेयिवान् हरिः॥ ५४॥
</details>

<details><summary>मूलम्</summary>

ततोऽथ तं वालिनमग्र्यपौरुषं  
प्रकाशमिक्ष्वाकुवरेषुणा हतम्।  
प्रदीप्य दीप्ताग्निसमौजसं तदा  
सलक्ष्मणं राममुपेयिवान् हरिः॥ ५४॥
</details>

<details><summary>अनुवाद (हिन्दी)</summary>

इस प्रकार इक्ष्वाकुवंशशिरोमणि श्रीरामके बाणसे मारे गये श्रेष्ठ पराक्रमी और प्रज्वलित अग्निके समान तेजस्वी सुविख्यात वालीका दाह-संस्कार करके सुग्रीव उस समय लक्ष्मणसहित श्रीरामके पास आये॥ ५४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डे पञ्चविंशः सर्गः॥ २५॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें पचीसवाँ सर्ग पूरा हुआ॥ २५॥
</details>
