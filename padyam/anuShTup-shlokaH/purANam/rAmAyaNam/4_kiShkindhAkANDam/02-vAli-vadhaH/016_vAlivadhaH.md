+++
title = "०१६ वालिवधः"
title_english = "016 Sugreeva s second fight and Vali s falling down"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-016-Vali_Vadhaha.mp3"></div>
</details>



<details><summary>भागसूचना</summary>

16. वालीका ताराको डाँटकर लौटाना और सुग्रीवसे जूझना तथा श्रीरामके बाणसे घायल होकर पृथ्वीपर गिरना
</details>

<details open><summary>विश्वास-प्रस्तुतिः</summary>

तामेवं ब्रुवतीं तारां ताराधिपनिभाननाम्।  
वाली निर्भर्त्सयामास वचनं चेदमब्रवीत्॥ १॥
</details>

<details><summary>मूलम्</summary>

तामेवं ब्रुवतीं तारां ताराधिपनिभाननाम्।  
वाली निर्भर्त्सयामास वचनं चेदमब्रवीत्॥ १॥
</details>

<details><summary>अनुवाद (हिन्दी)</summary>

तारापति चन्द्रमाके समान मुखवाली ताराको ऐसी बातें करती देख वालीने उसे फटकारा और इस प्रकार कहा—
</details>

<details open><summary>विश्वास-प्रस्तुतिः</summary>

गर्जतोऽस्य सुसंरब्धं भ्रातुः शत्रोर्विशेषतः।  
मर्षयिष्यामि केनापि कारणेन वरानने॥ २॥
</details>

<details><summary>मूलम्</summary>

गर्जतोऽस्य सुसंरब्धं भ्रातुः शत्रोर्विशेषतः।  
मर्षयिष्यामि केनापि कारणेन वरानने॥ २॥
</details>

<details><summary>अनुवाद (हिन्दी)</summary>

‘वरानने! इस गर्जते हुए भाईकी, जो विशेषतः मेरा शत्रु है, यह उत्तेजनापूर्ण चेष्टा मैं किस कारणसे सहन करूँगा॥ २॥
</details>

<details open><summary>विश्वास-प्रस्तुतिः</summary>

अधर्षितानां शूराणां समरेष्वनिवर्तिनाम्।  
धर्षणामर्षणं भीरु मरणादतिरिच्यते॥ ३॥
</details>

<details><summary>मूलम्</summary>

अधर्षितानां शूराणां समरेष्वनिवर्तिनाम्।  
धर्षणामर्षणं भीरु मरणादतिरिच्यते॥ ३॥
</details>

<details><summary>अनुवाद (हिन्दी)</summary>

‘भीरु! जो कभी परास्त नहीं हुए और जिन्होंने युद्धके अवसरोंपर कभी पीठ नहीं दिखायी, उन शूरवीरोंके लिये शत्रुकी ललकार सह लेना मृत्युसे भी बढ़कर दुःखदायी होता है॥ ३॥
</details>

<details open><summary>विश्वास-प्रस्तुतिः</summary>

सोढुं न च समर्थोऽहं युद्धकामस्य संयुगे।  
सुग्रीवस्य च संरम्भं हीनग्रीवस्य गर्जितम्॥ ४॥
</details>

<details><summary>मूलम्</summary>

सोढुं न च समर्थोऽहं युद्धकामस्य संयुगे।  
सुग्रीवस्य च संरम्भं हीनग्रीवस्य गर्जितम्॥ ४॥
</details>

<details><summary>अनुवाद (हिन्दी)</summary>

‘यह हीन ग्रीवावाला सुग्रीव संग्रामभूमिमें मेरे साथ युद्धकी इच्छा रखता है। मैं इसके रोषावेश और गर्जन-तर्जनको सहन करनेमें असमर्थ हूँ॥ ४॥
</details>

<details open><summary>विश्वास-प्रस्तुतिः</summary>

न च कार्यो विषादस्ते राघवं प्रति मत्कृते।  
धर्मज्ञश्च कृतज्ञश्च कथं पापं करिष्यति॥ ५॥
</details>

<details><summary>मूलम्</summary>

न च कार्यो विषादस्ते राघवं प्रति मत्कृते।  
धर्मज्ञश्च कृतज्ञश्च कथं पापं करिष्यति॥ ५॥
</details>

<details><summary>अनुवाद (हिन्दी)</summary>

‘श्रीरामचन्द्रजीकी बात सोचकर भी तुम्हें मेरे लिये विषाद नहीं करना चाहिये। क्योंकि वे धर्मके ज्ञाता तथा कर्तव्याकर्तव्यको समझनेवाले हैं। अतः पाप कैसे करेंगे॥
</details>

<details open><summary>विश्वास-प्रस्तुतिः</summary>

निवर्तस्व सह स्त्रीभिः कथं भूयोऽनुगच्छसि।  
सौहृदं दर्शितं तावन्मयि भक्तिस्त्वया कृता॥ ६॥  
प्रतियोत्स्याम्यहं गत्वा सुग्रीवं जहि सम्भ्रमम्।  
दर्पं चास्य विनेष्यामि न च प्राणैर्वियोक्ष्यते॥ ७॥
</details>

<details><summary>मूलम्</summary>

निवर्तस्व सह स्त्रीभिः कथं भूयोऽनुगच्छसि।  
सौहृदं दर्शितं तावन्मयि भक्तिस्त्वया कृता॥ ६॥  
प्रतियोत्स्याम्यहं गत्वा सुग्रीवं जहि सम्भ्रमम्।  
दर्पं चास्य विनेष्यामि न च प्राणैर्वियोक्ष्यते॥ ७॥
</details>

<details><summary>अनुवाद (हिन्दी)</summary>

‘तुम इन स्त्रियोंके साथ लौट जाओ। क्यों मेरे पीछे बार-बार आ रही हो। तुमने मेरे प्रति अपना स्नेह दिखाया। भक्तिका भी परिचय दे दिया। अब जाओ, घबराहट छोड़ो। मैं आगे बढ़कर सुग्रीवका सामना करूँगा। उसके घमण्डको चूर-चूर कर डालूँगा। किंतु प्राण नहीं लूँगा॥ ६-७॥
</details>

<details open><summary>विश्वास-प्रस्तुतिः</summary>

अहं ह्याजिस्थितस्यास्य करिष्यामि यदीप्सितम्।  
वृक्षैर्मुष्टिप्रहारैश्च पीडितः प्रतियास्यति॥ ८॥
</details>

<details><summary>मूलम्</summary>

अहं ह्याजिस्थितस्यास्य करिष्यामि यदीप्सितम्।  
वृक्षैर्मुष्टिप्रहारैश्च पीडितः प्रतियास्यति॥ ८॥
</details>

<details><summary>अनुवाद (हिन्दी)</summary>

‘युद्धके मैदानमें खड़े हुए सुग्रीवकी जो-जो इच्छा है, उसे मैं पूर्ण करूँगा। वृक्षों और मुक्कोंकी मारसे पीड़ित होकर वह स्वयं ही भाग जायगा॥ ८॥
</details>

<details open><summary>विश्वास-प्रस्तुतिः</summary>

न मे गर्वितमायस्तं सहिष्यति दुरात्मवान्।  
कृतं तारे सहायत्वं दर्शितं सौहृदं मयि॥ ९॥
</details>

<details><summary>मूलम्</summary>

न मे गर्वितमायस्तं सहिष्यति दुरात्मवान्।  
कृतं तारे सहायत्वं दर्शितं सौहृदं मयि॥ ९॥
</details>

<details><summary>अनुवाद (हिन्दी)</summary>

‘तारे! दुरात्मा सुग्रीव मेरे युद्धविषयक दर्प और आयास (उद्योग) को नहीं सह सकेगा। तुमने मेरी बौद्धिक सहायता अच्छी तरह कर दी और मेरे प्रति अपना सौहार्द भी दिखा दिया॥ ९॥
</details>

<details open><summary>विश्वास-प्रस्तुतिः</summary>

शापितासि मम प्राणैर्निवर्तस्व जनेन च।  
अलं जित्वा निवर्तिष्ये तमहं भ्रातरं रणे॥ १०॥
</details>

<details><summary>मूलम्</summary>

शापितासि मम प्राणैर्निवर्तस्व जनेन च।  
अलं जित्वा निवर्तिष्ये तमहं भ्रातरं रणे॥ १०॥
</details>

<details><summary>अनुवाद (हिन्दी)</summary>

‘अब मैं प्राणोंकी सौगन्ध दिलाकर कहता हूँ कि अब तुम इन स्त्रियोंके साथ लौट जाओ। अब अधिक कहनेकी आवश्यकता नहीं है, मैं युद्धमें अपने उस भाईको जीतकर लौट आऊँगा’॥ १०॥
</details>

<details open><summary>विश्वास-प्रस्तुतिः</summary>

तं तु तारा परिष्वज्य वालिनं प्रियवादिनी।  
चकार रुदती मन्दं दक्षिणा सा प्रदक्षिणम्॥ ११॥
</details>

<details><summary>मूलम्</summary>

तं तु तारा परिष्वज्य वालिनं प्रियवादिनी।  
चकार रुदती मन्दं दक्षिणा सा प्रदक्षिणम्॥ ११॥
</details>

<details><summary>अनुवाद (हिन्दी)</summary>

यह सुनकर अत्यन्त उदार स्वभाववाली ताराने वालीका आलिङ्गन करके मन्द स्वरमें रोते-रोते उसकी परिक्रमा की॥ ११॥
</details>

<details open><summary>विश्वास-प्रस्तुतिः</summary>

ततः स्वस्त्ययनं कृत्वा मन्त्रविद् विजयैषिणी।  
अन्तःपुरं सह स्त्रीभिः प्रविष्टा शोकमोहिता॥ १२॥
</details>

<details><summary>मूलम्</summary>

ततः स्वस्त्ययनं कृत्वा मन्त्रविद् विजयैषिणी।  
अन्तःपुरं सह स्त्रीभिः प्रविष्टा शोकमोहिता॥ १२॥
</details>

<details><summary>अनुवाद (हिन्दी)</summary>

वह पतिकी विजय चाहती थी और उसे मन्त्रका भी ज्ञान था। इसलिये उसने वालीकी मङ्गल-कामनासे स्वस्तिवाचन किया और शोकसे मोहित हो वह अन्य स्त्रियोंके साथ अन्तःपुरको चली गयी॥ १२॥
</details>

<details open><summary>विश्वास-प्रस्तुतिः</summary>

प्रविष्टायां तु तारायां सह स्त्रीभिः स्वमालयम्।  
नगर्या निर्ययौ क्रुद्धो महासर्प इव श्वसन्॥ १३॥
</details>

<details><summary>मूलम्</summary>

प्रविष्टायां तु तारायां सह स्त्रीभिः स्वमालयम्।  
नगर्या निर्ययौ क्रुद्धो महासर्प इव श्वसन्॥ १३॥
</details>

<details><summary>अनुवाद (हिन्दी)</summary>

स्त्रियोंसहित ताराके अपने महलमें चले जानेपर वाली क्रोधसे भरे हुए महान् सर्पकी भाँति लम्बी साँस खींचता हुआ नगरसे बाहर निकला॥ १३॥
</details>

<details open><summary>विश्वास-प्रस्तुतिः</summary>

स निःश्वस्य महारोषो वाली परमवेगवान्।  
सर्वतश्चारयन् दृष्टिं शत्रुदर्शनकांक्षया॥ १४॥
</details>

<details><summary>मूलम्</summary>

स निःश्वस्य महारोषो वाली परमवेगवान्।  
सर्वतश्चारयन् दृष्टिं शत्रुदर्शनकांक्षया॥ १४॥
</details>

<details><summary>अनुवाद (हिन्दी)</summary>

महान् रोषसे युक्त और अत्यन्त वेगशाली वाली लम्बी साँस छोड़कर शत्रुको देखनेकी इच्छासे चारों ओर अपनी दृष्टि दौड़ाने लगा॥ १४॥
</details>

<details open><summary>विश्वास-प्रस्तुतिः</summary>

स ददर्श ततः श्रीमान् सुग्रीवं हेमपिङ्गलम्।  
सुसंवीतमवष्टब्धं दीप्यमानमिवानलम्॥ १५॥
</details>

<details><summary>मूलम्</summary>

स ददर्श ततः श्रीमान् सुग्रीवं हेमपिङ्गलम्।  
सुसंवीतमवष्टब्धं दीप्यमानमिवानलम्॥ १५॥
</details>

<details><summary>अनुवाद (हिन्दी)</summary>

इतनेहीमें श्रीमान् वालीने सुवर्णके समान पिङ्गल वर्णवाले सुग्रीवको देखा, जो लँगोट बाँधकर युद्धके लिये डटकर खड़े थे और प्रज्वलित अग्निके समान प्रकाशित हो रहे थे॥ १५॥
</details>

<details open><summary>विश्वास-प्रस्तुतिः</summary>

तं स दृष्ट्वा महाबाहुः सुग्रीवं पर्यवस्थितम्।  
गाढं परिदधे वासो वाली परमकोपनः॥ १६॥
</details>

<details><summary>मूलम्</summary>

तं स दृष्ट्वा महाबाहुः सुग्रीवं पर्यवस्थितम्।  
गाढं परिदधे वासो वाली परमकोपनः॥ १६॥
</details>

<details><summary>अनुवाद (हिन्दी)</summary>

सुग्रीवको खड़ा देख महाबाहु वाली अत्यन्त कुपित हो उठा। उसने अपना लँगोट भी दृढ़ताके साथ बाँध लिया॥
</details>

<details open><summary>विश्वास-प्रस्तुतिः</summary>

स वाली गाढसंवीतो मुष्टिमुद्यम्य वीर्यवान्।  
सुग्रीवमेवाभिमुखो ययौ योद्धुं कृतक्षणः॥ १७॥
</details>

<details><summary>मूलम्</summary>

स वाली गाढसंवीतो मुष्टिमुद्यम्य वीर्यवान्।  
सुग्रीवमेवाभिमुखो ययौ योद्धुं कृतक्षणः॥ १७॥
</details>

<details><summary>अनुवाद (हिन्दी)</summary>

लँगोटको मजबूतीके साथ कसकर पराक्रमी वाली प्रहारका अवसर देखता हुआ मुक्का तानकर सुग्रीवकी ओर चला॥ १७॥
</details>

<details open><summary>विश्वास-प्रस्तुतिः</summary>

श्लिष्टं मुष्टिं समुद्यम्य संरब्धतरमागतः।  
सुग्रीवोऽपि समुद्दिश्य वालिनं हेममालिनम्॥ १८॥
</details>

<details><summary>मूलम्</summary>

श्लिष्टं मुष्टिं समुद्यम्य संरब्धतरमागतः।  
सुग्रीवोऽपि समुद्दिश्य वालिनं हेममालिनम्॥ १८॥
</details>

<details><summary>अनुवाद (हिन्दी)</summary>

सुग्रीव भी सुवर्णमालाधारी वालीके उद्देश्यसे बँधा हुआ मुक्का ताने बड़े आवेशके साथ उसकी ओर बढ़े॥
</details>

<details open><summary>विश्वास-प्रस्तुतिः</summary>

तं वाली क्रोधताम्राक्षः सुग्रीवं रणकोविदम्।  
आपतन्तं महावेगमिदं वचनमब्रवीत्॥ १९॥
</details>

<details><summary>मूलम्</summary>

तं वाली क्रोधताम्राक्षः सुग्रीवं रणकोविदम्।  
आपतन्तं महावेगमिदं वचनमब्रवीत्॥ १९॥
</details>

<details><summary>अनुवाद (हिन्दी)</summary>

युद्धकलाके पण्डित महावेगशाली सुग्रीवको अपनी ओर आते देख वालीकी आँखें क्रोधसे लाल हो गयीं और वह इस प्रकार बोला—॥ १९॥
</details>

<details open><summary>विश्वास-प्रस्तुतिः</summary>

एष मुष्टिर्महान् बद्धो गाढः सुनियताङ्गुलिः।  
मया वेगविमुक्तस्ते प्राणानादाय यास्यति॥ २०॥
</details>

<details><summary>मूलम्</summary>

एष मुष्टिर्महान् बद्धो गाढः सुनियताङ्गुलिः।  
मया वेगविमुक्तस्ते प्राणानादाय यास्यति॥ २०॥
</details>

<details><summary>अनुवाद (हिन्दी)</summary>

‘सुग्रीव! देख ले। यह बड़ा भारी मुक्का खूब कसकर बँधा हुआ है। इसमें सारी अङ्गुलियाँ सुनियन्त्रितरूपसे परस्पर सटी हुई हैं। मेरे द्वारा वेगपूर्वक चलाया हुआ यह मुक्का तेरे प्राण लेकर ही जायगा’॥ २०॥
</details>

<details open><summary>विश्वास-प्रस्तुतिः</summary>

एवमुक्तस्तु सुग्रीवः क्रुद्धो वालिनमब्रवीत्।  
तव चैष हरन् प्राणान् मुष्टिः पततु मूर्धनि॥ २१॥
</details>

<details><summary>मूलम्</summary>

एवमुक्तस्तु सुग्रीवः क्रुद्धो वालिनमब्रवीत्।  
तव चैष हरन् प्राणान् मुष्टिः पततु मूर्धनि॥ २१॥
</details>

<details><summary>अनुवाद (हिन्दी)</summary>

वालीके ऐसा कहनेपर सुग्रीव क्रोधपूर्वक उससे बोले—‘मेरा यह मुक्का भी तेरे प्राण लेनेके लिये तेरे मस्तकपर गिरे’॥ २१॥
</details>

<details open><summary>विश्वास-प्रस्तुतिः</summary>

ताडितस्तेन तं क्रुद्धः समभिक्रम्य वेगतः।  
अभवच्छोणितोद‍्गारी सापीड इव पर्वतः॥ २२॥
</details>

<details><summary>मूलम्</summary>

ताडितस्तेन तं क्रुद्धः समभिक्रम्य वेगतः।  
अभवच्छोणितोद‍्गारी सापीड इव पर्वतः॥ २२॥
</details>

<details><summary>अनुवाद (हिन्दी)</summary>

इतनेहीमें वालीने वेगपूर्वक आक्रमण करके सुग्रीवपर मुक्केका प्रहार किया। उस चोटसे घायल एवं कुपित हुए सुग्रीव झरनोंसे युक्त पर्वतकी भाँति मुँहसे रक्त वमन करने लगे॥ २२॥
</details>

<details open><summary>विश्वास-प्रस्तुतिः</summary>

सुग्रीवेण तु निःशङ्कं सालमुत्पाट्य तेजसा।  
गात्रेष्वभिहतो वाली वज्रेणेव महागिरिः॥ २३॥
</details>

<details><summary>मूलम्</summary>

सुग्रीवेण तु निःशङ्कं सालमुत्पाट्य तेजसा।  
गात्रेष्वभिहतो वाली वज्रेणेव महागिरिः॥ २३॥
</details>

<details><summary>अनुवाद (हिन्दी)</summary>

तत्पश्चात् सुग्रीवने भी निःशङ्क होकर बलपूर्वक एक सालवृक्षको उखाड़ लिया और उसे वालीके शरीरपर दे मारा, मानो इन्द्रने किसी विशाल पर्वतपर वज्रका प्रहार किया हो॥ २३॥
</details>

<details open><summary>विश्वास-प्रस्तुतिः</summary>

स तु वृक्षेण निर्भग्नः सालताडनविह्वलः।  
गुरुभारभराक्रान्ता नौः ससार्थेव सागरे॥ २४॥
</details>

<details><summary>मूलम्</summary>

स तु वृक्षेण निर्भग्नः सालताडनविह्वलः।  
गुरुभारभराक्रान्ता नौः ससार्थेव सागरे॥ २४॥
</details>

<details><summary>अनुवाद (हिन्दी)</summary>

उस वृक्षकी चोटसे वालीके शरीरमें घाव हो गया। उस आघातसे विह्वल हुआ वाली व्यापारियोंके समूहके चढ़नेसे भारी भारके द्वारा दबकर समुद्रमें डगमगाती हुई नौकाके समान काँपने लगा॥ २४॥
</details>

<details open><summary>विश्वास-प्रस्तुतिः</summary>

तौ भीमबलविक्रान्तौ सुपर्णसमवेगितौ।  
प्रवृद्धौ घोरवपुषौ चन्द्रसूर्याविवाम्बरे॥ २५॥
</details>

<details><summary>मूलम्</summary>

तौ भीमबलविक्रान्तौ सुपर्णसमवेगितौ।  
प्रवृद्धौ घोरवपुषौ चन्द्रसूर्याविवाम्बरे॥ २५॥
</details>

<details><summary>अनुवाद (हिन्दी)</summary>

उन दोनों भाइयोंका बल और पराक्रम भयंकर था। दोनोंके ही वेग गरुड़के समान थे। वे दोनों भयंकर रूप धारण करके बड़े जोरसे जूझ रहे थे और पूर्णिमाके आकाशमें चन्द्रमा और सूर्यके समान दिखायी देते थे॥
</details>

<details open><summary>विश्वास-प्रस्तुतिः</summary>

परस्परममित्रघ्नौ छिद्रान्वेषणतत्परौ।  
ततोऽवर्धत वाली तु बलवीर्यसमन्वितः॥ २६॥  
सूर्यपुत्रो महावीर्यः सुग्रीवः परिहीयत।
</details>

<details><summary>मूलम्</summary>

परस्परममित्रघ्नौ छिद्रान्वेषणतत्परौ।  
ततोऽवर्धत वाली तु बलवीर्यसमन्वितः॥ २६॥  
सूर्यपुत्रो महावीर्यः सुग्रीवः परिहीयत।
</details>

<details><summary>अनुवाद (हिन्दी)</summary>

वे शत्रुसूदन वीर अपने विपक्षीको मार डालनेकी इच्छासे एक-दूसरेकी दुर्बलता ढूँढ़ रहे थे; परंतु उस युद्धमें बल-विक्रमसम्पन्न वाली बढ़ने लगा और महापराक्रमी सूर्यपुत्र सुग्रीवकी शक्ति क्षीण होने लगी॥
</details>

<details open><summary>विश्वास-प्रस्तुतिः</summary>

वालिना भग्नदर्पस्तु सुग्रीवो मन्दविक्रमः॥ २७॥  
वालिनं प्रति सामर्षो दर्शयामास राघवम्।
</details>

<details><summary>मूलम्</summary>

वालिना भग्नदर्पस्तु सुग्रीवो मन्दविक्रमः॥ २७॥  
वालिनं प्रति सामर्षो दर्शयामास राघवम्।
</details>

<details><summary>अनुवाद (हिन्दी)</summary>

वालीने सुग्रीवका घमण्ड चूर्ण कर दिया। उनका पराक्रम मन्द पड़ने लगा। तब वालीके प्रति अमर्षमें भरे हुए सुग्रीवने श्रीरामचन्द्रजीको अपनी अवस्थाका लक्ष्य कराया॥ २७ १/२॥
</details>

<details open><summary>विश्वास-प्रस्तुतिः</summary>

वृक्षैः सशाखैः शिखरैर्वज्रकोटिनिभैर्नखैः॥ २८॥  
मुष्टिभिर्जानुभिः पद्भिर्बाहुभिश्च पुनः पुनः।  
तयोर्युद्धमभूद‍्घोरं वृत्रवासवयोरिव॥ २९॥
</details>

<details><summary>मूलम्</summary>

वृक्षैः सशाखैः शिखरैर्वज्रकोटिनिभैर्नखैः॥ २८॥  
मुष्टिभिर्जानुभिः पद्भिर्बाहुभिश्च पुनः पुनः।  
तयोर्युद्धमभूद‍्घोरं वृत्रवासवयोरिव॥ २९॥
</details>

<details><summary>अनुवाद (हिन्दी)</summary>

इसके बाद डालियोंसहित वृक्षों, पर्वतके शिखरों, वज्रके समान भयंकर नखों, मुक्कों, घुटनों, लातों और हाथोंकी मारसे उन दोनोंमें इन्द्र और वृत्रासुरकी भाँति भयंकर संग्राम होने लगा॥ २९॥
</details>

<details open><summary>विश्वास-प्रस्तुतिः</summary>

तौ शोणिताक्तौ युध्येतां वानरौ वनचारिणौ।  
मेघाविव महाशब्दैस्तर्जमानौ परस्परम्॥ ३०॥
</details>

<details><summary>मूलम्</summary>

तौ शोणिताक्तौ युध्येतां वानरौ वनचारिणौ।  
मेघाविव महाशब्दैस्तर्जमानौ परस्परम्॥ ३०॥
</details>

<details><summary>अनुवाद (हिन्दी)</summary>

वे दोनों वनचारी वानर लहूलुहान होकर लड़ रहे थे और दो बादलोंकी तरह अत्यन्त भयंकर गर्जना करते हुए एक-दूसरेको डाँट रहे थे॥ ३०॥
</details>

<details open><summary>विश्वास-प्रस्तुतिः</summary>

हीयमानमथापश्यत् सुग्रीवं वानरेश्वरम्।  
प्रेक्षमाणं दिशश्चैव राघवः स मुहुर्मुहुः॥ ३१॥
</details>

<details><summary>मूलम्</summary>

हीयमानमथापश्यत् सुग्रीवं वानरेश्वरम्।  
प्रेक्षमाणं दिशश्चैव राघवः स मुहुर्मुहुः॥ ३१॥
</details>

<details><summary>अनुवाद (हिन्दी)</summary>

श्रीरघुनाथजीने देखा, वानरराज सुग्रीव कमजोर पड़ रहे हैं और बारंबार इधर-उधर दृष्टि दौड़ा रहे हैं॥ ३१॥
</details>

<details open><summary>विश्वास-प्रस्तुतिः</summary>

ततो रामो महातेजा आर्तं दृष्ट्वा हरीश्वरम्।  
स शरं वीक्षते वीरो वालिनो वधकांक्षया॥ ३२॥
</details>

<details><summary>मूलम्</summary>

ततो रामो महातेजा आर्तं दृष्ट्वा हरीश्वरम्।  
स शरं वीक्षते वीरो वालिनो वधकांक्षया॥ ३२॥
</details>

<details><summary>अनुवाद (हिन्दी)</summary>

वानरराजको पीड़ित देख महातेजस्वी श्रीरामने वालीके वधकी इच्छासे अपने बाणपर दृष्टिपात किया॥
</details>

<details open><summary>विश्वास-प्रस्तुतिः</summary>

ततो धनुषि संधाय शरमाशीविषोपमम्।  
पूरयामास तच्चापं कालचक्रमिवान्तकः॥ ३३॥
</details>

<details><summary>मूलम्</summary>

ततो धनुषि संधाय शरमाशीविषोपमम्।  
पूरयामास तच्चापं कालचक्रमिवान्तकः॥ ३३॥
</details>

<details><summary>अनुवाद (हिन्दी)</summary>

उन्होंने अपने धनुषपर विषधर सर्पके समान भयंकर बाण रखा और उसे जोरसे खींचा, मानो यमराजने कालचक्र उठा लिया हो॥ ३३॥
</details>

<details open><summary>विश्वास-प्रस्तुतिः</summary>

तस्य ज्यातलघोषेण त्रस्ताः पत्ररथेश्वराः।  
प्रदुद्रुवुर्मृगाश्चैव युगान्त इव मोहिताः॥ ३४॥
</details>

<details><summary>मूलम्</summary>

तस्य ज्यातलघोषेण त्रस्ताः पत्ररथेश्वराः।  
प्रदुद्रुवुर्मृगाश्चैव युगान्त इव मोहिताः॥ ३४॥
</details>

<details><summary>अनुवाद (हिन्दी)</summary>

उसकी प्रत्यञ्चाकी टङ्कारध्वनिसे भयभीत हो बड़े-बड़े पक्षी और मृग भाग खड़े हुए। वे प्रलयकालके समय मोहित हुए जीवोंके समान किंकर्तव्यविमूढ़ हो गये॥ ३४॥
</details>

<details open><summary>विश्वास-प्रस्तुतिः</summary>

मुक्तस्तु वज्रनिर्घोषः प्रदीप्ताशनिसंनिभः।  
राघवेण महाबाणो वालिवक्षसि पातितः॥ ३५॥
</details>

<details><summary>मूलम्</summary>

मुक्तस्तु वज्रनिर्घोषः प्रदीप्ताशनिसंनिभः।  
राघवेण महाबाणो वालिवक्षसि पातितः॥ ३५॥
</details>

<details><summary>अनुवाद (हिन्दी)</summary>

श्रीरघुनाथजीने वज्रकी भाँति गड़गड़ाहट और प्रज्वलित अशनिकी भाँति प्रकाश पैदा करनेवाला वह महान् बाण छोड़ दिया तथा उसके द्वारा वालीके वक्षःस्थलपर चोट पहुँचायी॥ ३५॥
</details>

<details open><summary>विश्वास-प्रस्तुतिः</summary>

ततस्तेन महातेजा वीर्ययुक्तः कपीश्वरः।  
वेगेनाभिहतो वाली निपपात महीतले॥ ३६॥
</details>

<details><summary>मूलम्</summary>

ततस्तेन महातेजा वीर्ययुक्तः कपीश्वरः।  
वेगेनाभिहतो वाली निपपात महीतले॥ ३६॥
</details>

<details><summary>अनुवाद (हिन्दी)</summary>

उस बाणसे वेगपूर्वक आहत हो महातेजस्वी पराक्रमी वानरराज वाली तत्काल पृथ्वीपर गिर पड़ा॥ ३६॥
</details>

<details open><summary>विश्वास-प्रस्तुतिः</summary>

इन्द्रध्वज इवोद‍्धूतः पौर्णमास्यां महीतले।  
आश्वयुक्समये मासि गतश्रीको विचेतनः।  
बाष्पसंरुद्धकण्ठस्तु वाली चार्तस्वरः शनैः॥ ३७॥
</details>

<details><summary>मूलम्</summary>

इन्द्रध्वज इवोद‍्धूतः पौर्णमास्यां महीतले।  
आश्वयुक्समये मासि गतश्रीको विचेतनः।  
बाष्पसंरुद्धकण्ठस्तु वाली चार्तस्वरः शनैः॥ ३७॥
</details>

<details><summary>अनुवाद (हिन्दी)</summary>

आश्विनकी पूर्णिमाके दिन इन्द्रध्वजोत्सवके अन्तमें ऊपर फेंका गया इन्द्रध्वज जैसे पृथ्वीपर गिर पड़ता है, उसी प्रकार वाली ग्रीष्मऋतुके अन्तमें श्रीहीन, अचेत और आँसुओंसे गद‍्गदकण्ठ हो धराशायी हो गया और धीरे-धीरे आर्तनाद करने लगा॥ ३७॥
</details>

<details open><summary>विश्वास-प्रस्तुतिः</summary>

नरोत्तमः कालयुगान्तकोपमं  
शरोत्तमं काञ्चनरूप्यभूषितम्।  
ससर्ज दीप्तं तममित्रमर्दनं  
सधूममग्निं मुखतो यथा हरः॥ ३८॥
</details>

<details><summary>मूलम्</summary>

नरोत्तमः कालयुगान्तकोपमं  
शरोत्तमं काञ्चनरूप्यभूषितम्।  
ससर्ज दीप्तं तममित्रमर्दनं  
सधूममग्निं मुखतो यथा हरः॥ ३८॥
</details>

<details><summary>अनुवाद (हिन्दी)</summary>

श्रीरामका वह उत्तम बाण युगान्तकालके समान भयंकर तथा सोने-चाँदीसे विभूषित था। पूर्वकालमें महादेवजीने जैसे अपने मुखसे (मुख-मण्डलके अन्तर्गत ललाटवर्ती नेत्रसे) शत्रुभूत कामदेवका नाश करनेके लिये धूमयुक्त अग्निकी सृष्टि की थी, उसी प्रकार पुरुषोत्तम श्रीरामने सुग्रीवशत्रु वालीका मर्दन करनेके लिये उस प्रज्वलित बाणको छोड़ा था॥ ३८॥
</details>

<details open><summary>विश्वास-प्रस्तुतिः</summary>

अथोक्षितः शोणिततोयविस्रवैः  
सुपुष्पिताशोक इवानिलोद्धतः।  
विचेतनो वासवसूनुराहवे  
प्रभ्रंशितेन्द्रध्वजवत् क्षितिं गतः॥ ३९॥
</details>

<details><summary>मूलम्</summary>

अथोक्षितः शोणिततोयविस्रवैः  
सुपुष्पिताशोक इवानिलोद्धतः।  
विचेतनो वासवसूनुराहवे  
प्रभ्रंशितेन्द्रध्वजवत् क्षितिं गतः॥ ३९॥
</details>

<details><summary>अनुवाद (हिन्दी)</summary>

इन्द्रकुमार वालीके शरीरसे पानीके समान रक्तकी धारा बहने लगी। वह उससे नहा गया और अचेत हो वायुके उखाड़े हुए पुष्पित अशोकवृक्ष एवं आकाशसे नीचे गिरे हुए इन्द्रध्वजके समान समराङ्गणमें पृथ्वीपर गिर पड़ा॥ ३९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डे षोडशः सर्गः॥ १६॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें सोलहवाँ सर्ग पूरा हुआ॥ १६॥
</details>
