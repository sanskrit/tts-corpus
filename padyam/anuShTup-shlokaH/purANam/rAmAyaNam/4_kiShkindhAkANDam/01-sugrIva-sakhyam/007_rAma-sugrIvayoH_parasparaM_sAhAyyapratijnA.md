+++
title = "००७ राम-सुग्रीवयोः परस्परं साहाय्यप्रतिज्ञा"
title_english = "007 Friendly discourse"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-007-Rama_Sugreevayoho_Sahayya_Prathigna_0.mp3"></div>
</details>



<details><summary>भागसूचना</summary>

7. सुग्रीवका श्रीरामको समझाना तथा श्रीरामका सुग्रीवको उनकी कार्यसिद्धिका विश्वास दिलाना
</details>

<details open><summary>विश्वास-प्रस्तुतिः</summary>

एवमुक्तस्तु सुग्रीवो रामेणार्तेन वानरः।  
अब्रवीत् प्राञ्जलिर्वाक्यं सबाष्पं बाष्पगद‍्गदः॥ १॥
</details>

<details><summary>मूलम्</summary>

एवमुक्तस्तु सुग्रीवो रामेणार्तेन वानरः।  
अब्रवीत् प्राञ्जलिर्वाक्यं सबाष्पं बाष्पगद‍्गदः॥ १॥
</details>

<details><summary>अनुवाद (हिन्दी)</summary>

श्रीरामने शोकसे पीड़ित होकर जब ऐसी बातें कहीं, तब वानरराज सुग्रीवकी आँखोंमें आँसू भर आये और वे हाथ जोड़कर अश्रुगद‍्गद कण्ठसे इस प्रकार बोले—॥ १॥
</details>

<details open><summary>विश्वास-प्रस्तुतिः</summary>

न जाने निलयं तस्य सर्वथा पापरक्षसः।  
सामर्थ्यं विक्रमं वापि दौष्कुलेयस्य वा कुलम्॥ २॥
</details>

<details><summary>मूलम्</summary>

न जाने निलयं तस्य सर्वथा पापरक्षसः।  
सामर्थ्यं विक्रमं वापि दौष्कुलेयस्य वा कुलम्॥ २॥
</details>

<details><summary>अनुवाद (हिन्दी)</summary>

‘प्रभो! नीच कुलमें उत्पन्न हुए उस पापात्मा राक्षसका गुप्त निवासस्थान कहाँ है, उसमें कितनी शक्ति है, उसका पराक्रम कैसा है अथवा वह किस वंशका है—इन सब बातोंको मैं सर्वथा नहीं जानता॥ २॥
</details>

<details open><summary>विश्वास-प्रस्तुतिः</summary>

सत्यं तु प्रतिजानामि त्यज शोकमरिंदम।  
करिष्यामि तथा यत्नं यथा प्राप्स्यसि मैथिलीम्॥ ३॥
</details>

<details><summary>मूलम्</summary>

सत्यं तु प्रतिजानामि त्यज शोकमरिंदम।  
करिष्यामि तथा यत्नं यथा प्राप्स्यसि मैथिलीम्॥ ३॥
</details>

<details><summary>अनुवाद (हिन्दी)</summary>

‘परंतु आपके सामने सच्ची प्रतिज्ञा करके कहता हूँ कि मैं ऐसा यत्न करूँगा कि जिससे मिथिलेशकुमारी सीता आपको मिल जायँ, इसलिये शत्रुदमन वीर! आप शोकका त्याग करें॥ ३॥
</details>

<details open><summary>विश्वास-प्रस्तुतिः</summary>

रावणं सगणं हत्वा परितोष्यात्मपौरुषम्।  
तथास्मि कर्ता नचिराद् यथा प्रीतो भविष्यसि॥ ४॥
</details>

<details><summary>मूलम्</summary>

रावणं सगणं हत्वा परितोष्यात्मपौरुषम्।  
तथास्मि कर्ता नचिराद् यथा प्रीतो भविष्यसि॥ ४॥
</details>

<details><summary>अनुवाद (हिन्दी)</summary>

‘मैं आपके संतोषके लिये सैनिकोंसहित रावणका वध करके अपना ऐसा पुरुषार्थ प्रकट करूँगा, जिससे आप शीघ्र ही प्रसन्न हो जायँगे॥ ४॥
</details>

<details open><summary>विश्वास-प्रस्तुतिः</summary>

अलं वैक्लव्यमालम्ब्य धैर्यमात्मगतं स्मर।  
त्वद्विधानां न सदृशमीदृशं बुद्धिलाघवम्॥ ५॥
</details>

<details><summary>मूलम्</summary>

अलं वैक्लव्यमालम्ब्य धैर्यमात्मगतं स्मर।  
त्वद्विधानां न सदृशमीदृशं बुद्धिलाघवम्॥ ५॥
</details>

<details><summary>अनुवाद (हिन्दी)</summary>

‘इस तरह मनमें व्याकुलता लाना व्यर्थ है। आपके हृदयमें स्वाभाविकरूपसे जो धैर्य है, उसका स्मरण कीजिये। इस तरह बुद्धि और विचारको हलका बना देना—उसकी सहज गम्भीरताको खो देना आप-जैसे महापुरुषोंके लिये उचित नहीं है॥ ५॥
</details>

<details open><summary>विश्वास-प्रस्तुतिः</summary>

मयापि व्यसनं प्राप्तं भार्याविरहजं महत्।  
नाहमेवं हि शोचामि धैर्यं न च परित्यजे॥ ६॥
</details>

<details><summary>मूलम्</summary>

मयापि व्यसनं प्राप्तं भार्याविरहजं महत्।  
नाहमेवं हि शोचामि धैर्यं न च परित्यजे॥ ६॥
</details>

<details><summary>अनुवाद (हिन्दी)</summary>

‘मुझे भी पत्नीके विरहका महान् कष्ट प्राप्त हुआ है, परंतु मैं इस तरह शोक नहीं करता और न धैर्यको ही छोड़ता हूँ॥ ६॥
</details>

<details open><summary>विश्वास-प्रस्तुतिः</summary>

नाहं तामनुशोचामि प्राकृतो वानरोऽपि सन्।  
महात्मा च विनीतश्च किं पुनर्धृतिमान् महान्॥ ७॥
</details>

<details><summary>मूलम्</summary>

नाहं तामनुशोचामि प्राकृतो वानरोऽपि सन्।  
महात्मा च विनीतश्च किं पुनर्धृतिमान् महान्॥ ७॥
</details>

<details><summary>अनुवाद (हिन्दी)</summary>

‘यद्यपि मैं एक साधारण वानर हूँ तथापि अपनी पत्नीके लिये निरन्तर शोक नहीं करता हूँ। फिर आप-जैसे महात्मा, सुशिक्षित और धैर्यवान् महापुरुष शोक न करें—इसके लिये तो कहना ही क्या है॥ ७॥
</details>

<details open><summary>विश्वास-प्रस्तुतिः</summary>

बाष्पमापतितं धैर्यान्निग्रहीतुं त्वमर्हसि।  
मर्यादां सत्त्वयुक्तानां धृतिं नोत्स्रष्टुमर्हसि॥ ८॥
</details>

<details><summary>मूलम्</summary>

बाष्पमापतितं धैर्यान्निग्रहीतुं त्वमर्हसि।  
मर्यादां सत्त्वयुक्तानां धृतिं नोत्स्रष्टुमर्हसि॥ ८॥
</details>

<details><summary>अनुवाद (हिन्दी)</summary>

‘आपको चाहिये कि धैर्य धारण करके इन गिरते हुए आँसुओंको रोकें। सात्त्विक पुरुषोंकी मर्यादा और धैर्यका परित्याग न करें॥ ८॥
</details>

<details open><summary>विश्वास-प्रस्तुतिः</summary>

व्यसने वार्थकृच्छ्रे वा भये वा जीवितान्तगे।  
विमृशंश्च स्वयाबुद्ध्या धृतिमान् नावसीदति॥ ९॥
</details>

<details><summary>मूलम्</summary>

व्यसने वार्थकृच्छ्रे वा भये वा जीवितान्तगे।  
विमृशंश्च स्वयाबुद्ध्या धृतिमान् नावसीदति॥ ९॥
</details>

<details><summary>अनुवाद (हिन्दी)</summary>

‘(आत्मीयजनोंके वियोग आदिसे होनेवाले) शोकमें, आर्थिक संकटमें अथवा प्राणान्तकारी भय उपस्थित होनेपर जो अपनी बुद्धिसे दुःख-निवारणके उपायका विचार करते हुए धैर्य धारण करता है, वह कष्ट नहीं भोगता है॥ ९॥
</details>

<details open><summary>विश्वास-प्रस्तुतिः</summary>

बालिशस्तु नरो नित्यं वैक्लव्यं योऽनुवर्तते।  
स मज्जत्यवशः शोके भाराक्रान्तेव नौर्जले॥ १०॥
</details>

<details><summary>मूलम्</summary>

बालिशस्तु नरो नित्यं वैक्लव्यं योऽनुवर्तते।  
स मज्जत्यवशः शोके भाराक्रान्तेव नौर्जले॥ १०॥
</details>

<details><summary>अनुवाद (हिन्दी)</summary>

‘जो मूढ़ मानव सदा घबराहटमें ही पड़ा रहता है, वह पानीमें भारसे दबी हुई नौकाके समान शोकमें विवश होकर डूब जाता है॥ १०॥
</details>

<details open><summary>विश्वास-प्रस्तुतिः</summary>

एषोऽञ्जलिर्मया बद्धः प्रणयात् त्वां प्रसादये।  
पौरुषं श्रय शोकस्य नान्तरं दातुमर्हसि॥ ११॥
</details>

<details><summary>मूलम्</summary>

एषोऽञ्जलिर्मया बद्धः प्रणयात् त्वां प्रसादये।  
पौरुषं श्रय शोकस्य नान्तरं दातुमर्हसि॥ ११॥
</details>

<details><summary>अनुवाद (हिन्दी)</summary>

‘मैं हाथ जोड़ता हूँ। प्रेमपूर्वक अनुरोध करता हूँ कि आप प्रसन्न हों और पुरुषार्थका आश्रय लें। शोकको अपने ऊपर प्रभाव डालनेका अवसर न दें॥ ११॥
</details>

<details open><summary>विश्वास-प्रस्तुतिः</summary>

ये शोकमनुवर्तन्ते न तेषां विद्यते सुखम्।  
तेजश्च क्षीयते तेषां न त्वं शोचितुमर्हसि॥ १२॥
</details>

<details><summary>मूलम्</summary>

ये शोकमनुवर्तन्ते न तेषां विद्यते सुखम्।  
तेजश्च क्षीयते तेषां न त्वं शोचितुमर्हसि॥ १२॥
</details>

<details><summary>अनुवाद (हिन्दी)</summary>

‘जो शोकका अनुसरण करते हैं, उन्हें सुख नहीं मिलता है और उनका तेज भी क्षीण हो जाता है; अतः आप शोक न करें॥ १२॥
</details>

<details open><summary>विश्वास-प्रस्तुतिः</summary>

शोकेनाभिप्रपन्नस्य जीविते चापि संशयः।  
स शोकं त्यज राजेन्द्र धैर्यमाश्रय केवलम्॥ १३॥
</details>

<details><summary>मूलम्</summary>

शोकेनाभिप्रपन्नस्य जीविते चापि संशयः।  
स शोकं त्यज राजेन्द्र धैर्यमाश्रय केवलम्॥ १३॥
</details>

<details><summary>अनुवाद (हिन्दी)</summary>

‘राजेन्द्र! शोकसे आक्रान्त हुए मनुष्यके जीवनमें (उसके प्राणोंकी रक्षामें) भी संशय उपस्थित हो जाता है। इसलिये आप शोकको त्याग दें और केवल धैर्यका आश्रय लें॥ १३॥
</details>

<details open><summary>विश्वास-प्रस्तुतिः</summary>

हितं वयस्यभावेन ब्रूहि नोपदिशामि ते।  
वयस्यतां पूजयन्मे न त्वं शोचितुमर्हसि॥ १४॥
</details>

<details><summary>मूलम्</summary>

हितं वयस्यभावेन ब्रूहि नोपदिशामि ते।  
वयस्यतां पूजयन्मे न त्वं शोचितुमर्हसि॥ १४॥
</details>

<details><summary>अनुवाद (हिन्दी)</summary>

‘मैं मित्रताके नाते हितकी सलाह देता हूँ। आपको उपदेश नहीं दे रहा हूँ। आप मेरी मैत्रीका आदर करते हुए कदापि शोक न करें’॥ १४॥
</details>

<details open><summary>विश्वास-प्रस्तुतिः</summary>

मधुरं सान्त्वितस्तेन सुग्रीवेण स राघवः।  
मुखमश्रुपरिक्लिन्नं वस्त्रान्तेन प्रमार्जयत्॥ १५॥
</details>

<details><summary>मूलम्</summary>

मधुरं सान्त्वितस्तेन सुग्रीवेण स राघवः।  
मुखमश्रुपरिक्लिन्नं वस्त्रान्तेन प्रमार्जयत्॥ १५॥
</details>

<details><summary>अनुवाद (हिन्दी)</summary>

सुग्रीवने जब मधुर वाणीमें इस प्रकार सान्त्वना दी, तब श्रीरघुनाथजीने आँसुओंसे भीगे हुए अपने मुखको वस्त्रके छोरसे पोंछ लिया॥ १५॥
</details>

<details open><summary>विश्वास-प्रस्तुतिः</summary>

प्रकृतिस्थस्तु काकुत्स्थः सुग्रीवचनात् प्रभुः।  
सम्परिष्वज्य सुग्रीवमिदं वचनमब्रवीत्॥ १६॥
</details>

<details><summary>मूलम्</summary>

प्रकृतिस्थस्तु काकुत्स्थः सुग्रीवचनात् प्रभुः।  
सम्परिष्वज्य सुग्रीवमिदं वचनमब्रवीत्॥ १६॥
</details>

<details><summary>अनुवाद (हिन्दी)</summary>

सुग्रीवके वचनसे शोकका परित्याग करके स्वस्थचित्त हो ककुत्स्थकुलभूषण भगवान् श्रीरामने मित्रवर सुग्रीवको हृदयसे लगा लिया और इस प्रकार कहा—॥ १६॥
</details>

<details open><summary>विश्वास-प्रस्तुतिः</summary>

कर्तव्यं यद् वयस्येन स्निग्धेन च हितेन च।  
अनुरूपं च युक्तं च कृतं सुग्रीव तत् त्वया॥ १७॥
</details>

<details><summary>मूलम्</summary>

कर्तव्यं यद् वयस्येन स्निग्धेन च हितेन च।  
अनुरूपं च युक्तं च कृतं सुग्रीव तत् त्वया॥ १७॥
</details>

<details><summary>अनुवाद (हिन्दी)</summary>

‘सुग्रीव! एक स्नेही और हितैषी मित्रको जो कुछ करना चाहिये, वही तुमने किया है। तुम्हारा कार्य सर्वथा उचित और तुम्हारे योग्य है॥ १७॥
</details>

<details open><summary>विश्वास-प्रस्तुतिः</summary>

एष च प्रकृतिस्थोऽहमनुनीतस्त्वया सखे।  
दुर्लभो हीदृशो बन्धुरस्मिन् काले विशेषतः॥ १८॥
</details>

<details><summary>मूलम्</summary>

एष च प्रकृतिस्थोऽहमनुनीतस्त्वया सखे।  
दुर्लभो हीदृशो बन्धुरस्मिन् काले विशेषतः॥ १८॥
</details>

<details><summary>अनुवाद (हिन्दी)</summary>

‘सखे! तुम्हारे आश्वासनसे मेरी सारी चिन्ता जाती रही। अब मैं पूर्ण स्वस्थ हूँ। तुम्हारे-जैसे बन्धुका विशेषतः ऐसे संकटके समय मिलना कठिन होता है॥
</details>

<details open><summary>विश्वास-प्रस्तुतिः</summary>

किं तु यत्नस्त्वया कार्यो मैथिल्याः परिमार्गणे।  
राक्षसस्य च रौद्रस्य रावणस्य दुरात्मनः॥ १९॥
</details>

<details><summary>मूलम्</summary>

किं तु यत्नस्त्वया कार्यो मैथिल्याः परिमार्गणे।  
राक्षसस्य च रौद्रस्य रावणस्य दुरात्मनः॥ १९॥
</details>

<details><summary>अनुवाद (हिन्दी)</summary>

‘परंतु तुम्हें मिथिलेशकुमारी सीता तथा रौद्ररूपधारी दुरात्मा राक्षस रावणका पता लगानेके लिये प्रयत्न करना चाहिये॥ १९॥
</details>

<details open><summary>विश्वास-प्रस्तुतिः</summary>

मया च यदनुष्ठेयं विस्रब्धेन तदुच्यताम्।  
वर्षास्विव च सुक्षेत्रे सर्वं सम्पद्यते तव॥ २०॥
</details>

<details><summary>मूलम्</summary>

मया च यदनुष्ठेयं विस्रब्धेन तदुच्यताम्।  
वर्षास्विव च सुक्षेत्रे सर्वं सम्पद्यते तव॥ २०॥
</details>

<details><summary>अनुवाद (हिन्दी)</summary>

‘साथ ही मुझे भी इस समय तुम्हारे लिये जो कुछ करना आवश्यक हो, उसे बिना किसी सङ्कोचके बताओ। जैसे वर्षाकालमें अच्छे खेतमें बोया हुआ बीज अवश्य फल देता है, उसी प्रकार तुम्हारा सारा मनोरथ सफल होगा॥ २०॥
</details>

<details open><summary>विश्वास-प्रस्तुतिः</summary>

मया च यदिदं वाक्यमभिमानात् समीरितम्।  
तत्त्वया हरिशार्दूल तत्त्वमित्युपधार्यताम्॥ २१॥
</details>

<details><summary>मूलम्</summary>

मया च यदिदं वाक्यमभिमानात् समीरितम्।  
तत्त्वया हरिशार्दूल तत्त्वमित्युपधार्यताम्॥ २१॥
</details>

<details><summary>अनुवाद (हिन्दी)</summary>

‘वानरश्रेष्ठ! मैंने जो अभिमानपूर्वक यह वालीके वध आदि करनेकी बात कही है, इसे तुम ठीक ही समझो॥ २१॥
</details>

<details open><summary>विश्वास-प्रस्तुतिः</summary>

अनृतं नोक्तपूर्वं मे न च वक्ष्ये कदाचन।  
एतत्ते प्रतिजानामि सत्येनैव शपाम्यहम्॥ २२॥
</details>

<details><summary>मूलम्</summary>

अनृतं नोक्तपूर्वं मे न च वक्ष्ये कदाचन।  
एतत्ते प्रतिजानामि सत्येनैव शपाम्यहम्॥ २२॥
</details>

<details><summary>अनुवाद (हिन्दी)</summary>

‘मैंने पहले भी कभी झूठी बात नहीं कही है और भविष्यमें भी कभी असत्य नहीं बोलूँगा। इस समय जो कुछ कहा है, उसे पूर्ण करनेके लिये प्रतिज्ञा करता हूँ और तुम्हें विश्वास दिलानेके लिये सत्यकी ही शपथ खाता हूँ’॥ २२॥
</details>

<details open><summary>विश्वास-प्रस्तुतिः</summary>

ततः प्रहृष्टः सुग्रीवो वानरैः सचिवैः सह।  
राघवस्य वचः श्रुत्वा प्रतिज्ञातं विशेषतः॥ २३॥
</details>

<details><summary>मूलम्</summary>

ततः प्रहृष्टः सुग्रीवो वानरैः सचिवैः सह।  
राघवस्य वचः श्रुत्वा प्रतिज्ञातं विशेषतः॥ २३॥
</details>

<details><summary>अनुवाद (हिन्दी)</summary>

श्रीरघुनाथजीकी बात, विशेषतः उनकी प्रतिज्ञा सुनकर अपने वानर-मन्त्रियोंसहित सुग्रीवको बड़ी प्रसन्नता हुई॥ २३॥
</details>

<details open><summary>विश्वास-प्रस्तुतिः</summary>

एवमेकान्तसम्पृक्तौ ततस्तौ नरवानरौ।  
उभावन्योन्यसदृशं सुखं दुःखमभाषताम्॥ २४॥
</details>

<details><summary>मूलम्</summary>

एवमेकान्तसम्पृक्तौ ततस्तौ नरवानरौ।  
उभावन्योन्यसदृशं सुखं दुःखमभाषताम्॥ २४॥
</details>

<details><summary>अनुवाद (हिन्दी)</summary>

इस प्रकार एकान्तमें एक-दूसरेके निकट बैठे हुए वे दोनों नर और वानर (श्रीराम और सुग्रीव) ने परस्पर सुख और दुःखकी बातें कहीं, जो एक-दूसरेके लिये अनुरूप थीं॥ २४॥
</details>

<details open><summary>विश्वास-प्रस्तुतिः</summary>

महानुभावस्य वचो निशम्य  
हरिर्नृपाणामधिपस्य तस्य।  
कृतं स मेने हरिवीरमुख्य-  
स्तदा च कार्यं हृदयेन विद्वान्॥ २५॥
</details>

<details><summary>मूलम्</summary>

महानुभावस्य वचो निशम्य  
हरिर्नृपाणामधिपस्य तस्य।  
कृतं स मेने हरिवीरमुख्य-  
स्तदा च कार्यं हृदयेन विद्वान्॥ २५॥
</details>

<details><summary>अनुवाद (हिन्दी)</summary>

राजाधिराज महाराज श्रीरघुनाथजीकी बात सुनकर वानर वीरोंके प्रधान विद्वान् सुग्रीवने उस समय मन-ही-मन अपने कार्यको सिद्ध हुआ ही माना॥ २५॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डे सप्तमः सर्गः॥ ७॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें सातवाँ सर्ग पूरा हुआ॥ ७॥
</details>
