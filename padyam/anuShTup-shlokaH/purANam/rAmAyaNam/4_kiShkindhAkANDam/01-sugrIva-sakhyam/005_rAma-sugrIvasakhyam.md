+++
title = "००५ राम-सुग्रीवसख्यम्"
title_english = "005 Oath of friendship"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-005-Rama_Sugreeva_Sakhyam_0.mp3"></div>
</details>



<details><summary>भागसूचना</summary>

5. श्रीराम और सुग्रीवकी मैत्री तथा श्रीरामद्वारा वालिवधकी प्रतिज्ञा
</details>

<details open><summary>विश्वास-प्रस्तुतिः</summary>

ऋष्यमूकात् तु हनुमान् गत्वा तं मलयं गिरिम्।  
आचचक्षे तदा वीरौ कपिराजाय राघवौ॥ १॥
</details>

<details><summary>मूलम्</summary>

ऋष्यमूकात् तु हनुमान् गत्वा तं मलयं गिरिम्।  
आचचक्षे तदा वीरौ कपिराजाय राघवौ॥ १॥
</details>

<details><summary>अनुवाद (हिन्दी)</summary>

श्रीराम और लक्ष्मणको ऋष्यमूक पर्वतपर सुग्रीवके वास-स्थानमें बिठाकर हनुमान् जी वहाँसे मलयपर्वतपर गये (जो ऋष्यमूकका ही एक शिखर है) और वहाँ वानरराज सुग्रीवको उन दोनों रघुवंशी वीरोंका परिचय देते हुए इस प्रकार बोले—॥ १॥
</details>

<details open><summary>विश्वास-प्रस्तुतिः</summary>

अयं रामो महाप्राज्ञ सम्प्राप्तो दृढविक्रमः।  
लक्ष्मणेन सह भ्रात्रा रामोऽयं सत्यविक्रमः॥ २॥
</details>

<details><summary>मूलम्</summary>

अयं रामो महाप्राज्ञ सम्प्राप्तो दृढविक्रमः।  
लक्ष्मणेन सह भ्रात्रा रामोऽयं सत्यविक्रमः॥ २॥
</details>

<details><summary>अनुवाद (हिन्दी)</summary>

‘महाप्राज्ञ! जिनका पराक्रम अत्यन्त दृढ़ और अमोघ है, वे श्रीरामचन्द्रजी अपने भाई लक्ष्मणके साथ पधारे हैं॥ २॥
</details>

<details open><summary>विश्वास-प्रस्तुतिः</summary>

इक्ष्वाकूणां कुले जातो रामो दशरथात्मजः।  
धर्मे निगदितश्चैव पितुर्निर्देशकारकः॥ ३॥
</details>

<details><summary>मूलम्</summary>

इक्ष्वाकूणां कुले जातो रामो दशरथात्मजः।  
धर्मे निगदितश्चैव पितुर्निर्देशकारकः॥ ३॥
</details>

<details><summary>अनुवाद (हिन्दी)</summary>

‘इन श्रीरामका आविर्भाव इक्ष्वाकुकुलमें हुआ है। ये महाराज दशरथके पुत्र हैं और स्वधर्मपालनके लिये संसारमें विख्यात हैं। अपने पिताकी आज्ञाका पालन करनेके लिये इस वनमें इनका आगमन हुआ है॥ ३॥
</details>

<details open><summary>विश्वास-प्रस्तुतिः</summary>

राजसूयाश्वमेधैश्च वह्निर्येनाभितर्पितः।  
दक्षिणाश्च तथोत्सृष्टा गावः शतसहस्रशः॥ ४॥  
तपसा सत्यवाक्येन वसुधा येन पालिता।  
स्त्रीहेतोस्तस्य पुत्रोऽयं रामोऽरण्यं समागतः॥ ५॥
</details>

<details><summary>मूलम्</summary>

राजसूयाश्वमेधैश्च वह्निर्येनाभितर्पितः।  
दक्षिणाश्च तथोत्सृष्टा गावः शतसहस्रशः॥ ४॥  
तपसा सत्यवाक्येन वसुधा येन पालिता।  
स्त्रीहेतोस्तस्य पुत्रोऽयं रामोऽरण्यं समागतः॥ ५॥
</details>

<details><summary>अनुवाद (हिन्दी)</summary>

‘जिन्होंने राजसूय और अश्वमेध-यज्ञोंका अनुष्ठान करके अग्निदेवको तृप्त किया था, ब्राह्मणोंको बहुत-सी दक्षिणाएँ बाँटी थीं और लाखों गौएँ दानमें दी थीं। जिन्होंने सत्य-भाषणपूर्वक तपके द्वारा वसुधाका पालन किया था, उन्हीं महाराज दशरथके पुत्र ये श्रीराम पिताद्वारा अपनी पत्नी कैकेयीके लिये दिये हुए वरका पालन करनेके निमित्त इस वनमें आये हैं॥ ४-५॥
</details>

<details open><summary>विश्वास-प्रस्तुतिः</summary>

तस्यास्य वसतोऽरण्ये नियतस्य महात्मनः।  
रावणेन हृता भार्या स त्वां शरणमागतः॥ ६॥
</details>

<details><summary>मूलम्</summary>

तस्यास्य वसतोऽरण्ये नियतस्य महात्मनः।  
रावणेन हृता भार्या स त्वां शरणमागतः॥ ६॥
</details>

<details><summary>अनुवाद (हिन्दी)</summary>

‘महात्मा श्रीराम मुनियोंकी भाँति नियमका पालन करते हुए दण्डकारण्यमें निवास करते थे। एक दिन रावणने आकर सूने आश्रमसे इनकी पत्नी सीताका अपहरण कर लिया। उन्हींकी खोजमें आपसे सहायता लेनेके लिये ये आपकी शरणमें आये हैं॥ ६॥
</details>

<details open><summary>विश्वास-प्रस्तुतिः</summary>

भवता सख्यकामौ तौ भ्रातरौ रामलक्ष्मणौ।  
प्रगृह्य चार्चयस्वैतौ पूजनीयतमावुभौ॥ ७॥
</details>

<details><summary>मूलम्</summary>

भवता सख्यकामौ तौ भ्रातरौ रामलक्ष्मणौ।  
प्रगृह्य चार्चयस्वैतौ पूजनीयतमावुभौ॥ ७॥
</details>

<details><summary>अनुवाद (हिन्दी)</summary>

‘ये दोनों भाई श्रीराम और लक्ष्मण आपसे मित्रता करना चाहते हैं। आप चलकर इन्हें अपनावें और इनका यथोचित सत्कार करें; क्योंकि ये दोनों ही वीर हमलोगोंके लिये परम पूजनीय हैं’॥ ७॥
</details>

<details open><summary>विश्वास-प्रस्तुतिः</summary>

श्रुत्वा हनूमतो वाक्यं सुग्रीवो वानराधिपः।  
दर्शनीयतमो भूत्वा प्रीत्योवाच च राघवम्॥ ८॥
</details>

<details><summary>मूलम्</summary>

श्रुत्वा हनूमतो वाक्यं सुग्रीवो वानराधिपः।  
दर्शनीयतमो भूत्वा प्रीत्योवाच च राघवम्॥ ८॥
</details>

<details><summary>अनुवाद (हिन्दी)</summary>

हनुमान् जी का यह वचन सुनकर वानरराज सुग्रीव स्वेच्छासे अत्यन्त दर्शनीय रूप धारण करके श्रीरघुनाथजीके पास आये और बड़े प्रेमसे बोले—॥ ८॥
</details>

<details open><summary>विश्वास-प्रस्तुतिः</summary>

भवान् धर्मविनीतश्च सुतपाः सर्ववत्सलः।  
आख्याता वायुपुत्रेण तत्त्वतो मे भवद‍्गुणाः॥ ९॥
</details>

<details><summary>मूलम्</summary>

भवान् धर्मविनीतश्च सुतपाः सर्ववत्सलः।  
आख्याता वायुपुत्रेण तत्त्वतो मे भवद‍्गुणाः॥ ९॥
</details>

<details><summary>अनुवाद (हिन्दी)</summary>

‘प्रभो! आप धर्मके विषयमें भलीभाँति सुशिक्षित, परम तपस्वी और सबपर दया करनेवाले हैं। पवनकुमार हनुमान् जी ने मुझसे आपके यथार्थ गुणोंका वर्णन किया है॥
</details>

<details open><summary>विश्वास-प्रस्तुतिः</summary>

तन्ममैवैष सत्कारो लाभश्चैवोत्तमः प्रभो।  
यत्त्वमिच्छसि सौहार्दं वानरेण मया सह॥ १०॥
</details>

<details><summary>मूलम्</summary>

तन्ममैवैष सत्कारो लाभश्चैवोत्तमः प्रभो।  
यत्त्वमिच्छसि सौहार्दं वानरेण मया सह॥ १०॥
</details>

<details><summary>अनुवाद (हिन्दी)</summary>

‘भगवन्! मैं वानर हूँ और आप नर। मेरे साथ जो आप मैत्री करना चाहते हैं, इसमें मेरा ही सत्कार है और मुझे ही उत्तम लाभ प्राप्त हो रहा है॥ १०॥
</details>

<details open><summary>विश्वास-प्रस्तुतिः</summary>

रोचते यदि मे सख्यं बाहुरेष प्रसारितः।  
गृह्यतां पाणिना पाणिर्मर्यादा बध्यतां ध्रुवा॥ ११॥
</details>

<details><summary>मूलम्</summary>

रोचते यदि मे सख्यं बाहुरेष प्रसारितः।  
गृह्यतां पाणिना पाणिर्मर्यादा बध्यतां ध्रुवा॥ ११॥
</details>

<details><summary>अनुवाद (हिन्दी)</summary>

‘यदि मेरी मैत्री आपको पसंद हो तो मेरा यह हाथ फैला हुआ है। आप इसे अपने हाथमें ले लें और परस्पर मैत्रीका अटूट सम्बन्ध बना रहे—इसके लिये स्थिर मर्यादा बाँध दें’॥ ११॥
</details>

<details open><summary>विश्वास-प्रस्तुतिः</summary>

एतत् तु वचनं श्रुत्वा सुग्रीवस्य सुभाषितम्।  
सम्प्रहृष्टमना हस्तं पीडयामास पाणिना॥ १२॥  
हृष्टः सौहृदमालम्ब्य पर्यष्वजत पीडितम्।
</details>

<details><summary>मूलम्</summary>

एतत् तु वचनं श्रुत्वा सुग्रीवस्य सुभाषितम्।  
सम्प्रहृष्टमना हस्तं पीडयामास पाणिना॥ १२॥  
हृष्टः सौहृदमालम्ब्य पर्यष्वजत पीडितम्।
</details>

<details><summary>अनुवाद (हिन्दी)</summary>

सुग्रीवका यह सुन्दर वचन सुनकर भगवान् श्रीरामका चित्त प्रसन्न हो गया। उन्होंने अपने हाथसे उनका हाथ पकड़कर दबाया और सौहार्दका आश्रय ले बड़े हर्षके साथ शोकपीड़ित सुग्रीवको छातीसे लगा लिया॥ १२ १/२॥
</details>

<details open><summary>विश्वास-प्रस्तुतिः</summary>

ततो हनूमान् संत्यज्य भिक्षुरूपमरिंदमः॥ १३॥  
काष्ठयोः स्वेन रूपेण जनयामास पावकम्।
</details>

<details><summary>मूलम्</summary>

ततो हनूमान् संत्यज्य भिक्षुरूपमरिंदमः॥ १३॥  
काष्ठयोः स्वेन रूपेण जनयामास पावकम्।
</details>

<details><summary>अनुवाद (हिन्दी)</summary>

(सुग्रीवके पास जानेसे पूर्व हनुमान् जी ने पुनः भिक्षुरूप धारण कर लिया था।) श्रीराम सुग्रीवकी मैत्रीके समय शत्रुदमन हनुमान् जी ने भिक्षुरूपको त्यागकर अपना स्वाभाविक रूप धारण कर लिया और दो लकड़ियोंको रगड़कर आग पैदा की॥ १३ १/२॥
</details>

<details open><summary>विश्वास-प्रस्तुतिः</summary>

दीप्यमानं ततो वह्निं पुष्पैरभ्यर्च्य सत्कृतम्॥ १४॥  
तयोर्मध्ये तु सुप्रीतो निदधौ सुसमाहितः।
</details>

<details><summary>मूलम्</summary>

दीप्यमानं ततो वह्निं पुष्पैरभ्यर्च्य सत्कृतम्॥ १४॥  
तयोर्मध्ये तु सुप्रीतो निदधौ सुसमाहितः।
</details>

<details><summary>अनुवाद (हिन्दी)</summary>

तत्पश्चात् उस अग्निको प्रज्वलित करके उन्होंने फूलोंद्वारा अग्निदेवका सादर पूजन किया; फिर एकाग्रचित्त हो श्रीराम और सुग्रीवके बीचमें साक्षीके रूपमें उस अग्निको प्रसन्नतापूर्वक स्थापित कर दिया॥ १४ १/२॥
</details>

<details open><summary>विश्वास-प्रस्तुतिः</summary>

ततोऽग्निं दीप्यमानं तौ चक्रतुश्च प्रदक्षिणम्॥ १५॥  
सुग्रीवो राघवश्चैव वयस्यत्वमुपागतौ।
</details>

<details><summary>मूलम्</summary>

ततोऽग्निं दीप्यमानं तौ चक्रतुश्च प्रदक्षिणम्॥ १५॥  
सुग्रीवो राघवश्चैव वयस्यत्वमुपागतौ।
</details>

<details><summary>अनुवाद (हिन्दी)</summary>

इसके बाद सुग्रीव और श्रीरामचन्द्रजीने उस प्रज्वलित अग्निकी प्रदक्षिणा की और दोनों एक-दूसरेके मित्र बन गये॥ १५ १/२॥
</details>

<details open><summary>विश्वास-प्रस्तुतिः</summary>

ततः सुप्रीतमनसौ तावुभौ हरिराघवौ॥ १६॥  
अन्योन्यमभिवीक्षन्तौ न तृप्तिमभिजग्मतुः।
</details>

<details><summary>मूलम्</summary>

ततः सुप्रीतमनसौ तावुभौ हरिराघवौ॥ १६॥  
अन्योन्यमभिवीक्षन्तौ न तृप्तिमभिजग्मतुः।
</details>

<details><summary>अनुवाद (हिन्दी)</summary>

इससे उन वानरराज तथा श्रीरघुनाथजी दोनोंके हृदयमें बड़ी प्रसन्नता हुई। वे एक-दूसरेकी ओर देखते हुए तृप्त नहीं होते थे॥ १६ १/२॥
</details>

<details open><summary>विश्वास-प्रस्तुतिः</summary>

त्वं वयस्योऽसि हृद्यो मे ह्येकं दुःखं सुखं च नौ॥ १७॥  
सुग्रीवो राघवं वाक्यमित्युवाच प्रहृष्टवत्।
</details>

<details><summary>मूलम्</summary>

त्वं वयस्योऽसि हृद्यो मे ह्येकं दुःखं सुखं च नौ॥ १७॥  
सुग्रीवो राघवं वाक्यमित्युवाच प्रहृष्टवत्।
</details>

<details><summary>अनुवाद (हिन्दी)</summary>

उस समय सुग्रीवने श्रीरामचन्द्रजीसे प्रसन्नतापूर्वक कहा—‘आप मेरे प्रिय मित्र हैं। आजसे हम दोनोंका दुःख और सुख एक है’॥ १७ १/२॥
</details>

<details open><summary>विश्वास-प्रस्तुतिः</summary>

ततः सुपर्णबहुलां भङ्‍क्त्वा शाखां सुपुष्पिताम्॥ १८॥  
सालस्यास्तीर्य सुग्रीवो निषसाद सराघवः।
</details>

<details><summary>मूलम्</summary>

ततः सुपर्णबहुलां भङ्‍क्त्वा शाखां सुपुष्पिताम्॥ १८॥  
सालस्यास्तीर्य सुग्रीवो निषसाद सराघवः।
</details>

<details><summary>अनुवाद (हिन्दी)</summary>

यह कहकर सुग्रीवने अधिक पत्ते और फूलोंवाली शाल वृक्षकी एक शाखा तोड़ी और उसे बिछाकर वे श्रीरामचन्द्रजीके साथ उसपर बैठे॥ १८ १/२॥
</details>

<details open><summary>विश्वास-प्रस्तुतिः</summary>

लक्ष्मणायाथ संहृष्टो हनुमान् मारुतात्मजः॥ १९॥  
शाखां चन्दनवृक्षस्य ददौ परमपुष्पिताम्।
</details>

<details><summary>मूलम्</summary>

लक्ष्मणायाथ संहृष्टो हनुमान् मारुतात्मजः॥ १९॥  
शाखां चन्दनवृक्षस्य ददौ परमपुष्पिताम्।
</details>

<details><summary>अनुवाद (हिन्दी)</summary>

तदनन्तर पवनपुत्र हनुमान् ने अत्यन्त प्रसन्न हो चन्दन-वृक्षकी एक डाली, जिसमें बहुत-से फूल लगे हुए थे, तोड़कर लक्ष्मणको बैठनेके लिये दी॥ १९ १/२॥
</details>

<details open><summary>विश्वास-प्रस्तुतिः</summary>

ततः प्रहृष्टः सुग्रीवः श्लक्ष्णं मधुरया गिरा॥ २०॥  
प्रत्युवाच तदा रामं हर्षव्याकुललोचनः।
</details>

<details><summary>मूलम्</summary>

ततः प्रहृष्टः सुग्रीवः श्लक्ष्णं मधुरया गिरा॥ २०॥  
प्रत्युवाच तदा रामं हर्षव्याकुललोचनः।
</details>

<details><summary>अनुवाद (हिन्दी)</summary>

इसके बाद हर्षसे भरे हुए सुग्रीवने जिनके नेत्र हर्षसे खिल उठे थे, उस समय भगवान् श्रीरामसे स्निग्ध मधुर वाणीमें कहा—॥ २० १/२॥
</details>

<details open><summary>विश्वास-प्रस्तुतिः</summary>

अहं विनिकृतो राम चरामीह भयार्दितः॥ २१॥  
हृतभार्यो वने त्रस्तो दुर्गमेतदुपाश्रितः।
</details>

<details><summary>मूलम्</summary>

अहं विनिकृतो राम चरामीह भयार्दितः॥ २१॥  
हृतभार्यो वने त्रस्तो दुर्गमेतदुपाश्रितः।
</details>

<details><summary>अनुवाद (हिन्दी)</summary>

‘श्रीराम! मैं घरसे निकाल दिया गया हूँ और भयसे पीड़ित होकर यहाँ विचरता हूँ। मेरी पत्नी भी मुझसे छीन ली गयी। मैंने आतङ्कित होकर वनमें इस दुर्गम पर्वतका आश्रय लिया है॥ २१ १/२॥
</details>

<details open><summary>विश्वास-प्रस्तुतिः</summary>

सोऽहं त्रस्तो वने भीतो वसाम्युद्‍भ्रान्तचेतनः॥ २२॥  
वालिना निकृतो भ्रात्रा कृतवैरश्च राघव।
</details>

<details><summary>मूलम्</summary>

सोऽहं त्रस्तो वने भीतो वसाम्युद्‍भ्रान्तचेतनः॥ २२॥  
वालिना निकृतो भ्रात्रा कृतवैरश्च राघव।
</details>

<details><summary>अनुवाद (हिन्दी)</summary>

‘रघुनन्दन! मेरे बड़े भाई वालीने मुझे घरसे निकालकर मेरे साथ वैर बाँध लिया है। उसीके त्रास और भयसे उद्‍भ्रान्तचित्त होकर मैं इस वनमें निवास करता हूँ॥ २२॥
</details>

<details open><summary>विश्वास-प्रस्तुतिः</summary>

वालिनो मे महाभाग भयार्तस्याभयं कुरु॥ २३॥  
कर्तुमर्हसि काकुत्स्थ भयं मे न भवेद् यथा।
</details>

<details><summary>मूलम्</summary>

वालिनो मे महाभाग भयार्तस्याभयं कुरु॥ २३॥  
कर्तुमर्हसि काकुत्स्थ भयं मे न भवेद् यथा।
</details>

<details><summary>अनुवाद (हिन्दी)</summary>

‘महाभाग! वालीके भयसे पीड़ित हुए मुझ सेवकको आप अभय-दान दीजिये। काकुत्स्थ! आपको ऐसा करना चाहिये, जिससे मेरे लिये किसी प्रकारका भय न रह जाय’॥ २३ १/२॥
</details>

<details open><summary>विश्वास-प्रस्तुतिः</summary>

एवमुक्तस्तु तेजस्वी धर्मज्ञो धर्मवत्सलः॥ २४॥  
प्रत्यभाषत काकुत्स्थः सुग्रीवं प्रहसन्निव।
</details>

<details><summary>मूलम्</summary>

एवमुक्तस्तु तेजस्वी धर्मज्ञो धर्मवत्सलः॥ २४॥  
प्रत्यभाषत काकुत्स्थः सुग्रीवं प्रहसन्निव।
</details>

<details><summary>अनुवाद (हिन्दी)</summary>

सुग्रीवके ऐसा कहनेपर धर्मके ज्ञाता, धर्मवत्सल, ककुत्स्थकुलभूषण तेजस्वी श्रीरामने हँसते हुए-से वहाँ सुग्रीवको इस प्रकार उत्तर दिया—॥ २४॥
</details>

<details open><summary>विश्वास-प्रस्तुतिः</summary>

उपकारफलं मित्रं विदितं मे महाकपे॥ २५॥  
वालिनं तं वधिष्यामि तव भार्यापहारिणम्।
</details>

<details><summary>मूलम्</summary>

उपकारफलं मित्रं विदितं मे महाकपे॥ २५॥  
वालिनं तं वधिष्यामि तव भार्यापहारिणम्।
</details>

<details><summary>अनुवाद (हिन्दी)</summary>

‘महाकपे! मुझे मालूम है कि मित्र उपकाररूपी फल देनेवाला होता है। मैं तुम्हारी पत्नीका अपहरण करनेवाले वालीका वध कर दूँगा॥ २५ १/२॥
</details>

<details open><summary>विश्वास-प्रस्तुतिः</summary>

अमोघाः सूर्यसंकाशा ममेमे निशिताः शराः॥ २६॥  
तस्मिन् वालिनि दुर्वृत्ते निपतिष्यन्ति वेगिताः।  
कङ्कपत्रप्रतिच्छन्ना महेन्द्राशनिसंनिभाः॥ २७॥  
तीक्ष्णाग्रा ऋजुपर्वाणः सरोषा भुजगा इव।
</details>

<details><summary>मूलम्</summary>

अमोघाः सूर्यसंकाशा ममेमे निशिताः शराः॥ २६॥  
तस्मिन् वालिनि दुर्वृत्ते निपतिष्यन्ति वेगिताः।  
कङ्कपत्रप्रतिच्छन्ना महेन्द्राशनिसंनिभाः॥ २७॥  
तीक्ष्णाग्रा ऋजुपर्वाणः सरोषा भुजगा इव।
</details>

<details><summary>अनुवाद (हिन्दी)</summary>

‘मेरे तूणीरमें संगृहीत हुए ये सूर्यतुल्य तेजस्वी बाण अमोघ हैं—इनका वार खाली नहीं जाता। ये बड़े वेगशाली हैं। इनमें कंक पक्षीके परोंके पंख लगे हुए हैं, जिनसे ये आच्छादित हैं। इनके अग्रभाग बड़े तीखे हैं और गाँठे भी सीधी हैं। ये रोषमें भरे हुए सर्पोंके समान छूटते हैं और इन्द्रके वज्रकी भाँति भयंकर चोट करते हैं। उस दुराचारी वालीपर मेरे ये बाण अवश्य गिरेंगे॥ २६-२७ १/२॥
</details>

<details open><summary>विश्वास-प्रस्तुतिः</summary>

तमद्य वालिनं पश्य तीक्ष्णैराशीविषोपमैः॥ २८॥  
शरैर्विनिहतं भूमौ प्रकीर्णमिव पर्वतम्।
</details>

<details><summary>मूलम्</summary>

तमद्य वालिनं पश्य तीक्ष्णैराशीविषोपमैः॥ २८॥  
शरैर्विनिहतं भूमौ प्रकीर्णमिव पर्वतम्।
</details>

<details><summary>अनुवाद (हिन्दी)</summary>

‘आज देखना, मैं अपने विषधर सर्पोंके समान तीखे बाणोंसे मारकर वालीको पृथ्वीपर गिरा दूँगा। वह इन्द्रके वज्रसे टूट-फूटकर गिरे हुए पर्वतके समान दिखायी देगा’॥
</details>

<details open><summary>विश्वास-प्रस्तुतिः</summary>

स तु तद् वचनं श्रुत्वा राघवस्यात्मनो हितम्।  
सुग्रीवः परमप्रीतः परमं वाक्यमब्रवीत्॥ २९॥
</details>

<details><summary>मूलम्</summary>

स तु तद् वचनं श्रुत्वा राघवस्यात्मनो हितम्।  
सुग्रीवः परमप्रीतः परमं वाक्यमब्रवीत्॥ २९॥
</details>

<details><summary>अनुवाद (हिन्दी)</summary>

अपने लिये परम हितकर वह श्रीरघुनाथजीका वचन सुनकर सुग्रीवको बड़ी प्रसन्नता हुई। वे उत्तम वाणीमें बोले—॥ २९॥
</details>

<details open><summary>विश्वास-प्रस्तुतिः</summary>

तव प्रसादेन नृसिंह वीर  
प्रियां च राज्यं च समाप्नुयामहम्।  
तथा कुरु त्वं नरदेव वैरिणं  
यथा न हिंस्यात् स पुनर्ममाग्रजम्॥ ३०॥
</details>

<details><summary>मूलम्</summary>

तव प्रसादेन नृसिंह वीर  
प्रियां च राज्यं च समाप्नुयामहम्।  
तथा कुरु त्वं नरदेव वैरिणं  
यथा न हिंस्यात् स पुनर्ममाग्रजम्॥ ३०॥
</details>

<details><summary>अनुवाद (हिन्दी)</summary>

‘वीर! पुरुषसिंह! मैं आपकी कृपासे अपनी प्यारी पत्नी तथा राज्यको प्राप्त कर सकूँ, ऐसा यत्न कीजिये। नरदेव! मेरा बड़ा भाई वैरी हो गया है। आप उसकी ऐसी अवस्था कर दें जिससे वह फिर मुझे मार न सके’॥ ३०॥
</details>

<details open><summary>विश्वास-प्रस्तुतिः</summary>

सीताकपीन्द्रक्षणदाचराणां  
राजीवहेमज्वलनोपमानि।  
सुग्रीवरामप्रणयप्रसङ्गे  
वामानि नेत्राणि समं स्फुरन्ति॥ ३१॥
</details>

<details><summary>मूलम्</summary>

सीताकपीन्द्रक्षणदाचराणां  
राजीवहेमज्वलनोपमानि।  
सुग्रीवरामप्रणयप्रसङ्गे  
वामानि नेत्राणि समं स्फुरन्ति॥ ३१॥
</details>

<details><summary>अनुवाद (हिन्दी)</summary>

सुग्रीव और श्रीरामकी इस प्रेमपूर्ण मैत्रीके प्रसङ्गमें सीताके प्रफुल्ल कमल-जैसे, कपिराज वालीके सुवर्ण-जैसे तथा निशाचरोंके प्रज्वलित अग्नि-जैसे बायें नेत्र एक साथ ही फड़कने लगे॥ ३१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डे पञ्चमः सर्गः॥ ५॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें पाँचवाँ सर्ग पूरा हुआ॥ ५॥
</details>
