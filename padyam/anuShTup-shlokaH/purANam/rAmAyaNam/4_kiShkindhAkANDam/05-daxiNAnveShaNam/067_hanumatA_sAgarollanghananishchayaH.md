+++
title = "०६७ हनुमता सागरोल्लङ्घननिश्चयः"
title_english = "067 Hanuma asserts his capabilities to leap the ocean"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-067-Hanuma_asserts_his_capabilities_to_leap_the_ocean.mp3"></div>
</details>



<details><summary>भागसूचना</summary>

67. हनुमान् जी का समुद्र लाँघनेके लिये उत्साह प्रकट करना, जाम्बवान् के द्वारा उनकी प्रशंसा तथा वेगपूर्वक छलाँग मारनेके लिये हनुमान् जी का महेन्द्र पर्वतपर चढ़ना
</details>

<details open><summary>विश्वास-प्रस्तुतिः</summary>

तं दृष्ट्वा जृम्भमाणं ते क्रमितुं शतयोजनम्।  
वेगेनापूर्यमाणं च सहसा वानरोत्तमम्॥ १॥  
सहसा शोकमुत्सृज्य प्रहर्षेण समन्विताः।  
विनेदुस्तुष्टुवुश्चापि हनूमन्तं महाबलम्॥ २॥
</details>

<details><summary>मूलम्</summary>

तं दृष्ट्वा जृम्भमाणं ते क्रमितुं शतयोजनम्।  
वेगेनापूर्यमाणं च सहसा वानरोत्तमम्॥ १॥  
सहसा शोकमुत्सृज्य प्रहर्षेण समन्विताः।  
विनेदुस्तुष्टुवुश्चापि हनूमन्तं महाबलम्॥ २॥
</details>

<details><summary>अनुवाद (हिन्दी)</summary>

सौ योजनके समुद्रको लाँघनेके लिये वानरश्रेष्ठ हनुमान् जी को सहसा बढ़ते और वेगसे परिपूर्ण होते देख सब वानर तुरंत शोक छोड़कर अत्यन्त हर्षसे भर गये और महाबली हनुमान् जी की स्तुति करते हुए जोर-जोरसे गर्जना करने लगे॥ १-२॥
</details>

<details open><summary>विश्वास-प्रस्तुतिः</summary>

प्रहृष्टा विस्मिताश्चापि ते वीक्षन्ते समन्ततः।  
त्रिविक्रमं कृतोत्साहं नारायणमिव प्रजाः॥ ३॥
</details>

<details><summary>मूलम्</summary>

प्रहृष्टा विस्मिताश्चापि ते वीक्षन्ते समन्ततः।  
त्रिविक्रमं कृतोत्साहं नारायणमिव प्रजाः॥ ३॥
</details>

<details><summary>अनुवाद (हिन्दी)</summary>

वे उनके चारों ओर खड़े हो प्रसन्न एवं चकित होकर उन्हें इस प्रकार देखने लगे, जैसे उत्साहयुक्त नारायणावतार वामनजीको समस्त प्रजाने देखा था॥ ३॥
</details>

<details open><summary>विश्वास-प्रस्तुतिः</summary>

संस्तूयमानो हनुमान् व्यवर्धत महाबलः।  
समाविद्ध्य च लाङ्गूलं हर्षाद् बलमुपेयिवान्॥ ४॥
</details>

<details><summary>मूलम्</summary>

संस्तूयमानो हनुमान् व्यवर्धत महाबलः।  
समाविद्ध्य च लाङ्गूलं हर्षाद् बलमुपेयिवान्॥ ४॥
</details>

<details><summary>अनुवाद (हिन्दी)</summary>

अपनी प्रशंसा सुनकर महाबली हनुमान् ने शरीरको और भी बढ़ाना आरम्भ किया। साथ ही हर्षके साथ अपनी पूँछको बारम्बार घुमाकर अपने महान् बलका स्मरण किया॥ ४॥
</details>

<details open><summary>विश्वास-प्रस्तुतिः</summary>

तस्य संस्तूयमानस्य वृद्धैर्वानरपुङ्गवैः।  
तेजसाऽऽपूर्यमाणस्य रूपमासीदनुत्तमम्॥ ५॥
</details>

<details><summary>मूलम्</summary>

तस्य संस्तूयमानस्य वृद्धैर्वानरपुङ्गवैः।  
तेजसाऽऽपूर्यमाणस्य रूपमासीदनुत्तमम्॥ ५॥
</details>

<details><summary>अनुवाद (हिन्दी)</summary>

बड़े-बूढ़े वानरशिरोमणियोंके मुखसे अपनी प्रशंसा सुनते और तेजसे परिपूर्ण होते हुए हनुमान् जी का रूप उस समय बड़ा ही उत्तम प्रतीत होता था॥ ५॥
</details>

<details open><summary>विश्वास-प्रस्तुतिः</summary>

यथा विजृम्भते सिंहो विवृते गिरिगह्वरे।  
मारुतस्यौरसः पुत्रस्तथा सम्प्रति जृम्भते॥ ६॥
</details>

<details><summary>मूलम्</summary>

यथा विजृम्भते सिंहो विवृते गिरिगह्वरे।  
मारुतस्यौरसः पुत्रस्तथा सम्प्रति जृम्भते॥ ६॥
</details>

<details><summary>अनुवाद (हिन्दी)</summary>

जैसे पर्वतकी विस्तृत कन्दरामें सिंह अँगड़ाई लेता है, उसी प्रकार वायुदेवताके औरस पुत्रने उस समय अपने शरीरको अँगड़ाई ले-लेकर बढ़ाया॥ ६॥
</details>

<details open><summary>विश्वास-प्रस्तुतिः</summary>

अशोभत मुखं तस्य जृम्भमाणस्य धीमतः।  
अम्बरीषोपमं दीप्तं विधूम इव पावकः॥ ७॥
</details>

<details><summary>मूलम्</summary>

अशोभत मुखं तस्य जृम्भमाणस्य धीमतः।  
अम्बरीषोपमं दीप्तं विधूम इव पावकः॥ ७॥
</details>

<details><summary>अनुवाद (हिन्दी)</summary>

जँभाई लेते समय बुद्धिमान् हनुमान् जी का दीप्तिमान् मुख जलते हुए भाड़ तथा धूमरहित अग्निके समान शोभा पा रहा था॥ ७॥
</details>

<details open><summary>विश्वास-प्रस्तुतिः</summary>

हरीणामुत्थितो मध्यात् सम्प्रहृष्टतनूरुहः।  
अभिवाद्य हरीन् वृद्धान् हनूमानिदमब्रवीत्॥ ८॥
</details>

<details><summary>मूलम्</summary>

हरीणामुत्थितो मध्यात् सम्प्रहृष्टतनूरुहः।  
अभिवाद्य हरीन् वृद्धान् हनूमानिदमब्रवीत्॥ ८॥
</details>

<details><summary>अनुवाद (हिन्दी)</summary>

वे वानरोंके बीचसे उठकर खड़े हो गये। उनके सम्पूर्ण शरीरमें रोमाञ्च हो आया। उस अवस्थामें हनुमान् जी ने बड़े-बूढ़े वानरोंको प्रणाम करके इस प्रकार कहा—॥ ८॥
</details>

<details open><summary>विश्वास-प्रस्तुतिः</summary>

आरुजन् पर्वताग्राणि हुताशनसखोऽनिलः।  
बलवानप्रमेयश्च वायुराकाशगोचरः॥ ९॥
</details>

<details><summary>मूलम्</summary>

आरुजन् पर्वताग्राणि हुताशनसखोऽनिलः।  
बलवानप्रमेयश्च वायुराकाशगोचरः॥ ९॥
</details>

<details><summary>अनुवाद (हिन्दी)</summary>

‘आकाशमें विचरनेवाले वायुदेवता बड़े बलवान् हैं। उनकी शक्तिकी कोई सीमा नहीं है। वे अग्निदेवके सखा हैं और अपने वेगसे बड़े-बड़े पर्वत-शिखरोंको भी तोड़ डालते हैं॥ ९॥
</details>

<details open><summary>विश्वास-प्रस्तुतिः</summary>

तस्याहं शीघ्रवेगस्य शीघ्रगस्य महात्मनः।  
मारुतस्यौरसः पुत्रः प्लवनेनास्मि तत्समः॥ १०॥
</details>

<details><summary>मूलम्</summary>

तस्याहं शीघ्रवेगस्य शीघ्रगस्य महात्मनः।  
मारुतस्यौरसः पुत्रः प्लवनेनास्मि तत्समः॥ १०॥
</details>

<details><summary>अनुवाद (हिन्दी)</summary>

‘अत्यन्त शीघ्र वेगसे चलनेवाले उन शीघ्रगामी महात्मा वायुका मैं औरस पुत्र हूँ और छलाँग मारनेमें उन्हींके समान हूँ॥ १०॥
</details>

<details open><summary>विश्वास-प्रस्तुतिः</summary>

उत्सहेयं हि विस्तीर्णमालिखन्तमिवाम्बरम्।  
मेरुं गिरिमसङ्गेन परिगन्तुं सहस्रशः॥ ११॥
</details>

<details><summary>मूलम्</summary>

उत्सहेयं हि विस्तीर्णमालिखन्तमिवाम्बरम्।  
मेरुं गिरिमसङ्गेन परिगन्तुं सहस्रशः॥ ११॥
</details>

<details><summary>अनुवाद (हिन्दी)</summary>

‘कई सहस्र योजनोंतक फैले हुए मेरुगिरिकी, जो आकाशके बहुत बड़े भागको ढके हुए है और उसमें रेखा खींचता-सा जान पड़ता है, मैं बिना विश्राम लिये सहस्रों बार परिक्रमा कर सकता हूँ॥ ११॥
</details>

<details open><summary>विश्वास-प्रस्तुतिः</summary>

बाहुवेगप्रणुन्नेन सागरेणाहमुत्सहे।  
समाप्लावयितुं लोकं सपर्वतनदीह्रदम्॥ १२॥
</details>

<details><summary>मूलम्</summary>

बाहुवेगप्रणुन्नेन सागरेणाहमुत्सहे।  
समाप्लावयितुं लोकं सपर्वतनदीह्रदम्॥ १२॥
</details>

<details><summary>अनुवाद (हिन्दी)</summary>

‘अपनी भुजाओंके वेगसे समुद्रको विक्षुब्ध करके उसके जलसे मैं पर्वत, नदी और जलाशयोंसहित सम्पूर्ण जगत् को आप्लावित कर सकता हूँ॥ १२॥
</details>

<details open><summary>विश्वास-प्रस्तुतिः</summary>

ममोरुजङ्घावेगेन भविष्यति समुत्थितः।  
समुत्थितमहाग्राहः समुद्रो वरुणालयः॥ १३॥
</details>

<details><summary>मूलम्</summary>

ममोरुजङ्घावेगेन भविष्यति समुत्थितः।  
समुत्थितमहाग्राहः समुद्रो वरुणालयः॥ १३॥
</details>

<details><summary>अनुवाद (हिन्दी)</summary>

‘वरुणका निवासस्थान यह महासागर मेरी जाँघों और पिंडलियोंके वेगसे विक्षुब्ध हो उठेगा और इसके भीतर रहनेवाले बड़े-बड़े ग्राह ऊपर आ जायँगे॥ १३॥
</details>

<details open><summary>विश्वास-प्रस्तुतिः</summary>

पन्नगाशनमाकाशे पतन्तं पक्षिसेवितम्।  
वैनतेयमहं शक्तः परिगन्तुं सहस्रशः॥ १४॥
</details>

<details><summary>मूलम्</summary>

पन्नगाशनमाकाशे पतन्तं पक्षिसेवितम्।  
वैनतेयमहं शक्तः परिगन्तुं सहस्रशः॥ १४॥
</details>

<details><summary>अनुवाद (हिन्दी)</summary>

‘समस्त पक्षी जिनकी सेवा करते हैं, वे सर्पभोजी विनतानन्दन गरुड़ आकाशमें उड़ते हों तो भी मैं हजारों बार उनके चारों ओर घूम सकता हूँ॥ १४॥
</details>

<details open><summary>विश्वास-प्रस्तुतिः</summary>

उदयात् प्रस्थितं वापि ज्वलन्तं रश्मिमालिनम्।  
अनस्तमितमादित्यमहं गन्तुं समुत्सहे॥ १५॥  
ततो भूमिमसंस्पृष्ट्वा पुनरागन्तुमुत्सहे।  
प्रवेगेनैव महता भीमेन प्लवगर्षभाः॥ १६॥
</details>

<details><summary>मूलम्</summary>

उदयात् प्रस्थितं वापि ज्वलन्तं रश्मिमालिनम्।  
अनस्तमितमादित्यमहं गन्तुं समुत्सहे॥ १५॥  
ततो भूमिमसंस्पृष्ट्वा पुनरागन्तुमुत्सहे।  
प्रवेगेनैव महता भीमेन प्लवगर्षभाः॥ १६॥
</details>

<details><summary>अनुवाद (हिन्दी)</summary>

‘श्रेष्ठ वानरो! उदयाचलसे चलकर अपने तेजसे प्रज्वलित होते हुए सूर्यदेवको मैं अस्त होनेसे पहले ही छू सकता हूँ और वहाँसे पृथ्वीतक आकर यहाँ पैर रखे बिना ही पुनः उनके पासतक बड़े भयंकर वेगसे जा सकता हूँ॥ १५-१६॥
</details>

<details open><summary>विश्वास-प्रस्तुतिः</summary>

उत्सहेयमतिक्रान्तुं सर्वानाकाशगोचरान्।  
सागरान् शोषयिष्यामि दारयिष्यामि मेदिनीम्॥ १७॥  
पर्वतांश्चूर्णयिष्यामि प्लवमानः प्लवङ्गमः।  
हरिष्याम्युरुवेगेन प्लवमानो महार्णवम्॥ १८॥
</details>

<details><summary>मूलम्</summary>

उत्सहेयमतिक्रान्तुं सर्वानाकाशगोचरान्।  
सागरान् शोषयिष्यामि दारयिष्यामि मेदिनीम्॥ १७॥  
पर्वतांश्चूर्णयिष्यामि प्लवमानः प्लवङ्गमः।  
हरिष्याम्युरुवेगेन प्लवमानो महार्णवम्॥ १८॥
</details>

<details><summary>अनुवाद (हिन्दी)</summary>

‘आकाशचारी समस्त ग्रह-नक्षत्र आदिको लाँघकर आगे बढ़ जानेका उत्साह रखता हूँ। मैं चाहूँ तो समुद्रोंको सोख लूँगा, पृथ्वीको विदीर्ण कर दूँगा और कूदकूदकर पर्वतोंको चूर-चूर कर डालूँगा; क्योंकि मैं दूरतककी छलाँगें मारनेवाला वानर हूँ। महान् वेगसे महासागरको फाँदता हुआ मैं अवश्य उसके पार पहुँच जाऊँगा॥
</details>

<details open><summary>विश्वास-प्रस्तुतिः</summary>

लतानां विविधं पुष्पं पादपानां च सर्वशः।  
अनुयास्यति मामद्य प्लवमानं विहायसा॥ १९॥
</details>

<details><summary>मूलम्</summary>

लतानां विविधं पुष्पं पादपानां च सर्वशः।  
अनुयास्यति मामद्य प्लवमानं विहायसा॥ १९॥
</details>

<details><summary>अनुवाद (हिन्दी)</summary>

‘आज आकाशमें वेगपूर्वक जाते समय लताओं और वृक्षोंके नाना प्रकारके फूल मेरे साथ-साथ उड़ते जायँगे॥ १९॥
</details>

<details open><summary>विश्वास-प्रस्तुतिः</summary>

भविष्यति हि मे पन्थाः स्वातेः पन्था इवाम्बरे।  
चरन्तं घोरमाकाशमुत्पतिष्यन्तमेव च॥ २०॥  
द्रक्ष्यन्ति निपतन्तं च सर्वभूतानि वानराः।
</details>

<details><summary>मूलम्</summary>

भविष्यति हि मे पन्थाः स्वातेः पन्था इवाम्बरे।  
चरन्तं घोरमाकाशमुत्पतिष्यन्तमेव च॥ २०॥  
द्रक्ष्यन्ति निपतन्तं च सर्वभूतानि वानराः।
</details>

<details><summary>अनुवाद (हिन्दी)</summary>

‘बहुत-से फूल बिखरे होनेके कारण मेरा मार्ग आकाशमें अनेक नक्षत्रपुञ्जोंसे सुशोभित स्वातिमार्ग (छायापथ) के समान प्रतीत होगा। वानरो! आज समस्त प्राणी मुझे भयंकर आकाशमें सीधे जाते हुए, ऊपर उछलते हुए और नीचे उतरते हुए देखेंगे॥ २० १/२॥
</details>

<details open><summary>विश्वास-प्रस्तुतिः</summary>

महामेरुप्रतीकाशं मां द्रक्ष्यध्वं प्लवङ्गमाः॥ २१॥  
दिवमावृत्य गच्छन्तं ग्रसमानमिवाम्बरम्।  
विधमिष्यामि जीमूतान् कम्पयिष्यामि पर्वतान्।  
सागरं शोषयिष्यामि प्लवमानः समाहितः॥ २२॥
</details>

<details><summary>मूलम्</summary>

महामेरुप्रतीकाशं मां द्रक्ष्यध्वं प्लवङ्गमाः॥ २१॥  
दिवमावृत्य गच्छन्तं ग्रसमानमिवाम्बरम्।  
विधमिष्यामि जीमूतान् कम्पयिष्यामि पर्वतान्।  
सागरं शोषयिष्यामि प्लवमानः समाहितः॥ २२॥
</details>

<details><summary>अनुवाद (हिन्दी)</summary>

‘कपिवरो! तुम देखोगे, मैं महागिरि मेरुके समान विशाल शरीर धारण करके स्वर्गको ढकता और आकाशको निगलता हुआ-सा आगे बढ़ूँगा, बादलोंको छिन्न-भिन्न कर डालूँगा, पर्वतोंको हिला दूँगा और एकचित्त हो छलाँग मारकर आगे बढ़नेपर समुद्रको भी सुखा दूँगा॥ २१-२२॥
</details>

<details open><summary>विश्वास-प्रस्तुतिः</summary>

वैनतेयस्य वा शक्तिर्मम वा मारुतस्य वा।  
ऋते सुपर्णराजानं मारुतं वा महाबलम्।  
न तद् भूतं प्रपश्यामि यन्मां प्लुतमनुव्रजेत्॥ २३॥
</details>

<details><summary>मूलम्</summary>

वैनतेयस्य वा शक्तिर्मम वा मारुतस्य वा।  
ऋते सुपर्णराजानं मारुतं वा महाबलम्।  
न तद् भूतं प्रपश्यामि यन्मां प्लुतमनुव्रजेत्॥ २३॥
</details>

<details><summary>अनुवाद (हिन्दी)</summary>

‘विनतानन्दन गरुडमें, मुझमें अथवा वायुदेवतामें ही समुद्रको लाँघ जानेकी शक्ति है। पक्षिराज गरुड अथवा महाबली वायुदेवताके सिवा और किसी प्राणीको मैं ऐसा नहीं देखता, जो यहाँसे छलाँग मारनेपर मेरे साथ जा सके॥ २३॥
</details>

<details open><summary>विश्वास-प्रस्तुतिः</summary>

निमेषान्तरमात्रेण निरालम्बनमम्बरम्।  
सहसा निपतिष्यामि घनाद् विद्युदिवोत्थिता॥ २४॥
</details>

<details><summary>मूलम्</summary>

निमेषान्तरमात्रेण निरालम्बनमम्बरम्।  
सहसा निपतिष्यामि घनाद् विद्युदिवोत्थिता॥ २४॥
</details>

<details><summary>अनुवाद (हिन्दी)</summary>

‘मेघसे उत्पन्न हुई विद्युत् की भाँति मैं पलक मारते-मारते सहसा निराधार आकाशमें उड़ जाऊँगा॥ २४॥
</details>

<details open><summary>विश्वास-प्रस्तुतिः</summary>

भविष्यति हि मे रूपं प्लवमानस्य सागरम्।  
विष्णोः प्रक्रममाणस्य तदा त्रीन् विक्रमानिव॥ २५॥
</details>

<details><summary>मूलम्</summary>

भविष्यति हि मे रूपं प्लवमानस्य सागरम्।  
विष्णोः प्रक्रममाणस्य तदा त्रीन् विक्रमानिव॥ २५॥
</details>

<details><summary>अनुवाद (हिन्दी)</summary>

‘समुद्रको लाँघते समय मेरा वही रूप प्रकट होगा, जो तीनों पगोंको बढ़ाते समय वामनरूपधारी भगवान् विष्णुका हुआ था॥ २५॥
</details>

<details open><summary>विश्वास-प्रस्तुतिः</summary>

बुद्‍ध्या चाहं प्रपश्यामि मनश्चेष्टा च मे तथा।  
अहं द्रक्ष्यामि वैदेहीं प्रमोदध्वं प्लवङ्गमाः॥ २६॥
</details>

<details><summary>मूलम्</summary>

बुद्‍ध्या चाहं प्रपश्यामि मनश्चेष्टा च मे तथा।  
अहं द्रक्ष्यामि वैदेहीं प्रमोदध्वं प्लवङ्गमाः॥ २६॥
</details>

<details><summary>अनुवाद (हिन्दी)</summary>

‘वानरो! मैं बुद्धिसे जैसा देखता या सोचता हूँ, मेरे मनकी चेष्टा भी उसके अनुरूप ही होती है। मुझे निश्चय जान पड़ता है कि मैं विदेहकुमारीका दर्शन करूँगा, अतः अब तुमलोग खुशियाँ मनाओ॥ २६॥
</details>

<details open><summary>विश्वास-प्रस्तुतिः</summary>

मारुतस्य समो वेगे गरुडस्य समो जवे।  
अयुतं योजनानां तु गमिष्यामीति मे मतिः॥ २७॥
</details>

<details><summary>मूलम्</summary>

मारुतस्य समो वेगे गरुडस्य समो जवे।  
अयुतं योजनानां तु गमिष्यामीति मे मतिः॥ २७॥
</details>

<details><summary>अनुवाद (हिन्दी)</summary>

‘मैं वेगमें वायुदेवता तथा गरुडके समान हूँ। मेरा तो ऐसा विश्वास है कि इस समय मैं दस हजार योजनतक जा सकता हूँ॥ २७॥
</details>

<details open><summary>विश्वास-प्रस्तुतिः</summary>

वासवस्य सवज्रस्य ब्रह्मणो वा स्वयम्भुवः।  
विक्रम्य सहसा हस्तादमृतं तदिहानये॥ २८॥  
लङ्कां वापि समुत्क्षिप्य गच्छेयमिति मे मतिः।
</details>

<details><summary>मूलम्</summary>

वासवस्य सवज्रस्य ब्रह्मणो वा स्वयम्भुवः।  
विक्रम्य सहसा हस्तादमृतं तदिहानये॥ २८॥  
लङ्कां वापि समुत्क्षिप्य गच्छेयमिति मे मतिः।
</details>

<details><summary>अनुवाद (हिन्दी)</summary>

‘वज्रधारी इन्द्र अथवा स्वयम्भू ब्रह्माजीके हाथसे भी मैं बलपूर्वक अमृत छीनकर सहसा यहाँ ला सकता हूँ। समूची लङ्काको भी भूमिसे उखाड़कर हाथपर उठाये चल सकता हूँ। ऐसा मेरा विश्वास है’॥ २८ १/२॥
</details>

<details open><summary>विश्वास-प्रस्तुतिः</summary>

तमेवं वानरश्रेष्ठं गर्जन्तममितप्रभम्॥ २९॥  
प्रहृष्टा हरयस्तत्र समुदैक्षन्त विस्मिताः।
</details>

<details><summary>मूलम्</summary>

तमेवं वानरश्रेष्ठं गर्जन्तममितप्रभम्॥ २९॥  
प्रहृष्टा हरयस्तत्र समुदैक्षन्त विस्मिताः।
</details>

<details><summary>अनुवाद (हिन्दी)</summary>

अमिततेजस्वी वानरश्रेष्ठ हनुमान् जी जब इस प्रकार गर्जना कर रहे थे, उस समय सम्पूर्ण वानर अत्यन्त हर्षमें भरकर चकितभावसे उनकी ओर देख रहे थे॥ २९ १/२॥
</details>

<details open><summary>विश्वास-प्रस्तुतिः</summary>

तच्चास्य वचनं श्रुत्वा ज्ञातीनां शोकनाशनम्॥ ३०॥  
उवाच परिसंहृष्टो जाम्बवान् प्लवगेश्वरः।
</details>

<details><summary>मूलम्</summary>

तच्चास्य वचनं श्रुत्वा ज्ञातीनां शोकनाशनम्॥ ३०॥  
उवाच परिसंहृष्टो जाम्बवान् प्लवगेश्वरः।
</details>

<details><summary>अनुवाद (हिन्दी)</summary>

हनुमान् जी की बातें भाई-बन्धुओंके शोकको नष्ट करनेवाली थीं। उन्हें सुनकर वानर-सेनापति जाम्बवान् को बड़ी प्रसन्नता हुई। वे बोले—॥ ३० १/२॥
</details>

<details open><summary>विश्वास-प्रस्तुतिः</summary>

वीर केसरिणः पुत्र वेगवन् मारुतात्मज॥ ३१॥  
ज्ञातीनां विपुलः शोकस्त्वया तात प्रणाशितः।
</details>

<details><summary>मूलम्</summary>

वीर केसरिणः पुत्र वेगवन् मारुतात्मज॥ ३१॥  
ज्ञातीनां विपुलः शोकस्त्वया तात प्रणाशितः।
</details>

<details><summary>अनुवाद (हिन्दी)</summary>

‘वीर! केसरीके सुपुत्र! वेगशाली पवनकुमार! तात! तुमने अपने बन्धुओंका महान् शोक नष्ट कर दिया॥ ३१ १/२॥
</details>

<details open><summary>विश्वास-प्रस्तुतिः</summary>

तव कल्याणरुचयः कपिमुख्याः समागताः॥ ३२॥  
मङ्गलान्यर्थसिद्ध्यर्थं करिष्यन्ति समाहिताः।
</details>

<details><summary>मूलम्</summary>

तव कल्याणरुचयः कपिमुख्याः समागताः॥ ३२॥  
मङ्गलान्यर्थसिद्ध्यर्थं करिष्यन्ति समाहिताः।
</details>

<details><summary>अनुवाद (हिन्दी)</summary>

‘यहाँ आये हुए सभी श्रेष्ठ वानर तुम्हारे कल्याणकी कामना करते हैं। अब ये कार्यकी सिद्धिके उद्देश्यसे एकाग्रचित्त हो तुम्हारे लिये मङ्गलकृत्य—स्वस्तिवाचन आदिका अनुष्ठान करेंगे॥ ३२ १/२॥
</details>

<details open><summary>विश्वास-प्रस्तुतिः</summary>

ऋषीणां च प्रसादेन कपिवृद्धमतेन च॥ ३३॥  
गुरूणां च प्रसादेन सम्प्लव त्वं महार्णवम्।
</details>

<details><summary>मूलम्</summary>

ऋषीणां च प्रसादेन कपिवृद्धमतेन च॥ ३३॥  
गुरूणां च प्रसादेन सम्प्लव त्वं महार्णवम्।
</details>

<details><summary>अनुवाद (हिन्दी)</summary>

‘ऋषियोंके प्रसाद, वृद्ध वानरोंकी अनुमति तथा गुरुजनोंकी कृपासे तुम इस महासागरके पार हो जाओ॥ ३३ १/२॥
</details>

<details open><summary>विश्वास-प्रस्तुतिः</summary>

स्थास्यामश्चैकपादेन यावदागमनं तव॥ ३४॥  
त्वद‍्गतानि च सर्वेषां जीवनानि वनौकसाम्।
</details>

<details><summary>मूलम्</summary>

स्थास्यामश्चैकपादेन यावदागमनं तव॥ ३४॥  
त्वद‍्गतानि च सर्वेषां जीवनानि वनौकसाम्।
</details>

<details><summary>अनुवाद (हिन्दी)</summary>

‘जबतक तुम लौटकर यहाँ आओगे, तबतक हम तुम्हारी प्रतीक्षामें एक पैरसे खड़े रहेंगे; क्योंकि हम सब वानरोंका जीवन तुम्हारे ही अधीन है’॥ ३४ १/२॥
</details>

<details open><summary>विश्वास-प्रस्तुतिः</summary>

ततश्च हरिशार्दूलस्तानुवाच वनौकसः॥ ३५॥  
कोऽपि लोके न मे वेगं प्लवने धारयिष्यति।
</details>

<details><summary>मूलम्</summary>

ततश्च हरिशार्दूलस्तानुवाच वनौकसः॥ ३५॥  
कोऽपि लोके न मे वेगं प्लवने धारयिष्यति।
</details>

<details><summary>अनुवाद (हिन्दी)</summary>

तदनन्तर कपिश्रेष्ठ हनुमान् ने उन वनवासी वानरोंसे कहा—‘जब मैं यहाँसे छलाँग मारूँगा, उस समय संसारमें कोई भी मेरे वेगको धारण नहीं कर सकेगा॥ ३५ १/२॥
</details>

<details open><summary>विश्वास-प्रस्तुतिः</summary>

एतानीह नगस्यास्य शिलासंकटशालिनः॥ ३६॥  
शिखराणि महेन्द्रस्य स्थिराणि च महान्ति च।  
येषु वेगं गमिष्यामि महेन्द्रशिखरेष्वहम्॥ ३७॥  
नानाद्रुमविकीर्णेषु धातुनिष्पन्दशोभिषु।
</details>

<details><summary>मूलम्</summary>

एतानीह नगस्यास्य शिलासंकटशालिनः॥ ३६॥  
शिखराणि महेन्द्रस्य स्थिराणि च महान्ति च।  
येषु वेगं गमिष्यामि महेन्द्रशिखरेष्वहम्॥ ३७॥  
नानाद्रुमविकीर्णेषु धातुनिष्पन्दशोभिषु।
</details>

<details><summary>अनुवाद (हिन्दी)</summary>

‘शिलाओंके समूहसे शोभा पानेवाले केवल इस महेन्द्र पर्वतके ये शिखर ही ऊँचे-ऊँचे और स्थिर हैं, जिनपर नाना प्रकारके वृक्ष फैले हुए हैं तथा गैरिक आदि धातुओंके समुदाय शोभा दे रहे हैं। इन महेन्द्र-शिखरोंपर ही वेगपूर्वक पैर रखकर मैं यहाँसे छलाँग मारूँगा॥ ३६-३७ १/२॥
</details>

<details open><summary>विश्वास-प्रस्तुतिः</summary>

एतानि मम वेगं हि शिखराणि महान्ति च॥ ३८॥  
प्लवतो धारयिष्यन्ति योजनानामितः शतम्।
</details>

<details><summary>मूलम्</summary>

एतानि मम वेगं हि शिखराणि महान्ति च॥ ३८॥  
प्लवतो धारयिष्यन्ति योजनानामितः शतम्।
</details>

<details><summary>अनुवाद (हिन्दी)</summary>

‘यहाँसे सौ योजनके लिये छलाँग मारते समय महेन्द्र पर्वतके ये महान् शिखर ही मेरे वेगको धारण कर सकेंगे’॥ ३८ १/२॥
</details>

<details open><summary>विश्वास-प्रस्तुतिः</summary>

ततस्तु मारुतप्रख्यः स हरिर्मारुतात्मजः।  
आरुरोह नगश्रेष्ठं महेन्द्रमरिमर्दनः॥ ३९॥
</details>

<details><summary>मूलम्</summary>

ततस्तु मारुतप्रख्यः स हरिर्मारुतात्मजः।  
आरुरोह नगश्रेष्ठं महेन्द्रमरिमर्दनः॥ ३९॥
</details>

<details><summary>अनुवाद (हिन्दी)</summary>

यों कहकर वायुके समान महापराक्रमी शत्रुमर्दन पवनकुमार हनुमान् जी पर्वतोंमें श्रेष्ठ महेन्द्रपर चढ़ गये॥ ३९॥
</details>

<details open><summary>विश्वास-प्रस्तुतिः</summary>

वृतं नानाविधैः पुष्पैर्मृगसेवितशाद्वलम्।  
लताकुसुमसम्बाधं नित्यपुष्पफलद्रुमम्॥ ४०॥
</details>

<details><summary>मूलम्</summary>

वृतं नानाविधैः पुष्पैर्मृगसेवितशाद्वलम्।  
लताकुसुमसम्बाधं नित्यपुष्पफलद्रुमम्॥ ४०॥
</details>

<details><summary>अनुवाद (हिन्दी)</summary>

वह पर्वत नाना प्रकारके पुष्पयुक्त वृक्षोंसे भरा हुआ था, वन्य पशु वहाँकी हरी-हरी घास चर रहे थे, लताओं और फूलोंसे वह सघन जान पड़ता था और वहाँके वृक्षोंमें सदा ही फल-फूल लगे रहते थे॥ ४०॥
</details>

<details open><summary>विश्वास-प्रस्तुतिः</summary>

सिंहशार्दूलसहितं मत्तमातङ्गसेवितम्।  
मत्तद्विजगणोद‍्घुष्टं सलिलोत्पीडसंकुलम्॥ ४१॥
</details>

<details><summary>मूलम्</summary>

सिंहशार्दूलसहितं मत्तमातङ्गसेवितम्।  
मत्तद्विजगणोद‍्घुष्टं सलिलोत्पीडसंकुलम्॥ ४१॥
</details>

<details><summary>अनुवाद (हिन्दी)</summary>

महेन्द्र पर्वतके वनोंमें सिंह और बाघ भी निवास करते थे, मतवाले गजराज विचरते थे, मदमत्त पक्षियोंके समूह सदा कलरव किया करते थे तथा जलके स्रोतों और झरनोंसे वह पर्वत व्याप्त दिखायी देता था॥ ४१॥
</details>

<details open><summary>विश्वास-प्रस्तुतिः</summary>

महद्भिरुच्छ्रितं शृङ्गैर्महेन्द्रं स महाबलः।  
विचचार हरिश्रेष्ठो महेन्द्रसमविक्रमः॥ ४२॥
</details>

<details><summary>मूलम्</summary>

महद्भिरुच्छ्रितं शृङ्गैर्महेन्द्रं स महाबलः।  
विचचार हरिश्रेष्ठो महेन्द्रसमविक्रमः॥ ४२॥
</details>

<details><summary>अनुवाद (हिन्दी)</summary>

बड़े-बड़े शिखरोंसे ऊँचे प्रतीत होनेवाले महेन्द्र पर्वतपर आरूढ़ हो इन्द्रतुल्य पराक्रमी महाबली कपिश्रेष्ठ हनुमान् वहाँ इधर-उधर टहलने लगे॥ ४२॥
</details>

<details open><summary>विश्वास-प्रस्तुतिः</summary>

पादाभ्यां पीडितस्तेन महाशैलो महात्मना।  
ररास सिंहाभिहतो महान् मत्त इव द्विपः॥ ४३॥
</details>

<details><summary>मूलम्</summary>

पादाभ्यां पीडितस्तेन महाशैलो महात्मना।  
ररास सिंहाभिहतो महान् मत्त इव द्विपः॥ ४३॥
</details>

<details><summary>अनुवाद (हिन्दी)</summary>

महाकाय हनुमान् जी के दोनों पैरोंसे दबा हुआ वह महान् पर्वत सिंहसे आक्रान्त हुए महान् मदमत्त गजराजकी भाँति चीत्कार-सा करने लगा (वहाँ रहनेवाले प्राणियोंका शब्द ही मानो उसका आर्त चीत्कार था)॥ ४३॥
</details>

<details open><summary>विश्वास-प्रस्तुतिः</summary>

मुमोच सलिलोत्पीडान् विप्रकीर्णशिलोच्चयः।  
वित्रस्तमृगमातङ्गः प्रकम्पितमहाद्रुमः॥ ४४॥
</details>

<details><summary>मूलम्</summary>

मुमोच सलिलोत्पीडान् विप्रकीर्णशिलोच्चयः।  
वित्रस्तमृगमातङ्गः प्रकम्पितमहाद्रुमः॥ ४४॥
</details>

<details><summary>अनुवाद (हिन्दी)</summary>

उसके शिलासमूह इधर-उधर बिखर गये। उससे नये-नये झरने फूट निकले। वहाँ रहनेवाले मृग और हाथी भयसे थर्रा उठे और बड़े-बड़े वृक्ष झोंके खाकर झूमने लगे॥ ४४॥
</details>

<details open><summary>विश्वास-प्रस्तुतिः</summary>

नानागन्धर्वमिथुनैः पानसंसर्गकर्कशैः।  
उत्पतद्भिर्विहंगैश्च विद्याधरगणैरपि॥ ४५॥  
त्यज्यमानमहासानुः संनिलीनमहोरगः।  
शैलशृङ्गशिलोत्पातस्तदाभूत् स महागिरिः॥ ४६॥
</details>

<details><summary>मूलम्</summary>

नानागन्धर्वमिथुनैः पानसंसर्गकर्कशैः।  
उत्पतद्भिर्विहंगैश्च विद्याधरगणैरपि॥ ४५॥  
त्यज्यमानमहासानुः संनिलीनमहोरगः।  
शैलशृङ्गशिलोत्पातस्तदाभूत् स महागिरिः॥ ४६॥
</details>

<details><summary>अनुवाद (हिन्दी)</summary>

मधुपानके संसर्गसे उद्धत चित्तवाले अनेकानेक गन्धर्वोंके जोड़े, विद्याधरोंके समुदाय और उड़ते हुए पक्षी भी उस पर्वतके विशाल शिखरोंको छोड़कर जाने लगे। बड़े-बड़े सर्प बिलोंमें छिप गये तथा उस पर्वतके शिखरोंसे बड़ी-बड़ी शिलाएँ टूट-टूटकर गिरने लगीं। इस प्रकार वह महान् पर्वत बड़ी दुरवस्थामें पड़ गया॥ ४५-४६॥
</details>

<details open><summary>विश्वास-प्रस्तुतिः</summary>

निःश्वसद्भिस्तदा तैस्तु भुजगैरर्धनिःसृतैः।  
सपताक इवाभाति स तदा धरणीधरः॥ ४७॥
</details>

<details><summary>मूलम्</summary>

निःश्वसद्भिस्तदा तैस्तु भुजगैरर्धनिःसृतैः।  
सपताक इवाभाति स तदा धरणीधरः॥ ४७॥
</details>

<details><summary>अनुवाद (हिन्दी)</summary>

बिलोंसे अपने आधे शरीरको बाहर निकालकर लम्बी साँस खींचते हुए सर्पोंसे उपलक्षित होनेवाला वह महान् पर्वत उस समय अनेकानेक पताकाओंसे अलंकृत-सा प्रतीत होता था॥ ४७॥
</details>

<details open><summary>विश्वास-प्रस्तुतिः</summary>

ऋषिभिस्त्राससम्भ्रान्तैस्त्यज्यमानः शिलोच्चयः।  
सीदन् महति कान्तारे सार्थहीन इवाध्वगः॥ ४८॥
</details>

<details><summary>मूलम्</summary>

ऋषिभिस्त्राससम्भ्रान्तैस्त्यज्यमानः शिलोच्चयः।  
सीदन् महति कान्तारे सार्थहीन इवाध्वगः॥ ४८॥
</details>

<details><summary>अनुवाद (हिन्दी)</summary>

भयसे घबराये हुए ऋषि-मुनि भी उस पर्वतको छोड़ने लगे। जैसे विशाल दुर्गम वनमें अपने साथियोंसे बिछुड़ा हुआ एक राही भारी विपत्तिमें फँस जाता है, यही दशा उस महान् पर्वत महेन्द्रकी हो रही थी॥ ४८॥
</details>

<details open><summary>विश्वास-प्रस्तुतिः</summary>

स वेगवान् वेगसमाहितात्मा  
हरिप्रवीरः परवीरहन्ता।  
मनः समाधाय महानुभावो  
जगाम लङ्कां मनसा मनस्वी॥ ४९॥
</details>

<details><summary>मूलम्</summary>

स वेगवान् वेगसमाहितात्मा  
हरिप्रवीरः परवीरहन्ता।  
मनः समाधाय महानुभावो  
जगाम लङ्कां मनसा मनस्वी॥ ४९॥
</details>

<details><summary>अनुवाद (हिन्दी)</summary>

शत्रुवीरोंका संहार करनेवाले वानरसेनाके श्रेष्ठ वीर वेगशाली महामनस्वी महानुभाव हनुमान् जी का मन वेगपूर्वक छलाँग मारनेकी योजनामें लगा हुआ था। उन्होंने चित्तको एकाग्र करके मन-ही-मन लङ्काका स्मरण किया॥ ४९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डे सप्तषष्टितमः सर्गः॥ ६७॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें सरसठवाँ सर्ग पूरा हुआ॥ ६७॥  
॥ किष्किन्धाकाण्डं सम्पूर्णम्॥
</details>