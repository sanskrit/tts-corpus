+++
title = "०३६ सुग्रीवकृतं लक्ष्मणसमाश्वासनम्"
title_english = "036 Sugreeva s apology pacifies Lakshmana"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-036-Sugreeva_Krutham_Lakshmana_Samashvasanam.mp3"></div>
</details>



<details><summary>भागसूचना</summary>

36. सुग्रीवका अपनी लघुता तथा श्रीरामकी महत्ता बताते हुए लक्ष्मणसे क्षमा माँगना और लक्ष्मणका उनकी प्रशंसा करके उन्हें अपने साथ चलनेके लिये कहना
</details>

<details open><summary>विश्वास-प्रस्तुतिः</summary>

इत्युक्तस्तारया वाक्यं प्रश्रितं धर्मसंहितम्।  
मृदुस्वभावः सौमित्रिः प्रतिजग्राह तद्वचः॥ १॥
</details>

<details><summary>मूलम्</summary>

इत्युक्तस्तारया वाक्यं प्रश्रितं धर्मसंहितम्।  
मृदुस्वभावः सौमित्रिः प्रतिजग्राह तद्वचः॥ १॥
</details>

<details><summary>अनुवाद (हिन्दी)</summary>

ताराने जब इस प्रकार धर्मके अनुकूल विनययुक्त बात कही, तब कोमल स्वभाववाले सुमित्राकुमार लक्ष्मणने उसे मान लिया (क्रोध को त्याग दिया)॥ १॥
</details>

<details open><summary>विश्वास-प्रस्तुतिः</summary>

तस्मिन् प्रतिगृहीते तु वाक्ये हरिगणेश्वरः।  
लक्ष्मणात् सुमहत्  त्रासं वस्त्रं क्लिन्नमिवात्यजत्॥ २॥
</details>

<details><summary>मूलम्</summary>

तस्मिन् प्रतिगृहीते तु वाक्ये हरिगणेश्वरः।  
लक्ष्मणात् सुमहत्  त्रासं वस्त्रं क्लिन्नमिवात्यजत्॥ २॥
</details>

<details><summary>अनुवाद (हिन्दी)</summary>

उनके द्वारा ताराकी बात मान ली जानेपर वानरयूथपति सुग्रीवने लक्ष्मणसे प्राप्त होनेवाले महान् भयको भीगे हुए वस्त्रकी भाँति त्याग दिया॥ २॥
</details>

<details open><summary>विश्वास-प्रस्तुतिः</summary>

ततः कण्ठगतं माल्यं चित्रं बहुगुणं महत्।  
चिच्छेद विमदश्चासीत् सुग्रीवो वानरेश्वरः॥ ३॥
</details>

<details><summary>मूलम्</summary>

ततः कण्ठगतं माल्यं चित्रं बहुगुणं महत्।  
चिच्छेद विमदश्चासीत् सुग्रीवो वानरेश्वरः॥ ३॥
</details>

<details><summary>अनुवाद (हिन्दी)</summary>

तदनन्तर वानरराज सुग्रीवने अपने कण्ठमें पड़ी हुई फूलोंकी विचित्र, विशाल एवं बहुगुणसम्पन्न माला तोड़ डाली और वे मदसे रहित हो गये॥ ३॥
</details>

<details open><summary>विश्वास-प्रस्तुतिः</summary>

स लक्ष्मणं भीमबलं सर्ववानरसत्तमः।  
अब्रवीत् प्रश्रितं वाक्यं सुग्रीवः सम्प्रहर्षयन्॥ ४॥
</details>

<details><summary>मूलम्</summary>

स लक्ष्मणं भीमबलं सर्ववानरसत्तमः।  
अब्रवीत् प्रश्रितं वाक्यं सुग्रीवः सम्प्रहर्षयन्॥ ४॥
</details>

<details><summary>अनुवाद (हिन्दी)</summary>

फिर समस्त वानरोंमें शिरोमणि सुग्रीवने भयंकर बलशाली लक्ष्मणका हर्ष बढ़ाते हुए उनसे यह विनययुक्त बात कही—॥ ४॥
</details>

<details open><summary>विश्वास-प्रस्तुतिः</summary>

प्रणष्टा श्रीश्च कीर्तिश्च कपिराज्यं च शाश्वतम्।  
रामप्रसादात् सौमित्रे पुनश्चाप्तमिदं मया॥ ५॥
</details>

<details><summary>मूलम्</summary>

प्रणष्टा श्रीश्च कीर्तिश्च कपिराज्यं च शाश्वतम्।  
रामप्रसादात् सौमित्रे पुनश्चाप्तमिदं मया॥ ५॥
</details>

<details><summary>अनुवाद (हिन्दी)</summary>

‘सुमित्राकुमार! मेरी श्री, कीर्ति तथा सदासे चला आता हुआ वानरोंका राज्य—ये सब नष्ट हो चुके थे। भगवान् श्रीरामकी कृपासे ही मुझे पुनः इन सबकी प्राप्ति हुई है॥ ५॥
</details>

<details open><summary>विश्वास-प्रस्तुतिः</summary>

कः शक्तस्तस्य देवस्य ख्यातस्य स्वेन कर्मणा।  
तादृशं प्रतिकुर्वीत अंशेनापि नृपात्मज॥ ६॥
</details>

<details><summary>मूलम्</summary>

कः शक्तस्तस्य देवस्य ख्यातस्य स्वेन कर्मणा।  
तादृशं प्रतिकुर्वीत अंशेनापि नृपात्मज॥ ६॥
</details>

<details><summary>अनुवाद (हिन्दी)</summary>

‘राजकुमार! वे भगवान् श्रीराम अपने कर्मोंसे ही सर्वत्र विख्यात हैं। उनके उपकारका वैसा ही बदला अंशमात्रसे भी कौन चुका सकता है?॥ ६॥
</details>

<details open><summary>विश्वास-प्रस्तुतिः</summary>

सीतां प्राप्स्यति धर्मात्मा वधिष्यति च रावणम्।  
सहायमात्रेण मया राघवः स्वेन तेजसा॥ ७॥
</details>

<details><summary>मूलम्</summary>

सीतां प्राप्स्यति धर्मात्मा वधिष्यति च रावणम्।  
सहायमात्रेण मया राघवः स्वेन तेजसा॥ ७॥
</details>

<details><summary>अनुवाद (हिन्दी)</summary>

‘धर्मात्मा श्रीराम अपने ही तेजसे रावणका वध करेंगे और सीताको प्राप्त कर लेंगे। मैं तो उनका एक तुच्छ सहायकमात्र रहूँगा॥ ७॥
</details>

<details open><summary>विश्वास-प्रस्तुतिः</summary>

सहायकृत्यं किं तस्य येन सप्त महाद्रुमाः।  
गिरिश्च वसुधा चैव बाणेनैकेन दारिताः॥ ८॥
</details>

<details><summary>मूलम्</summary>

सहायकृत्यं किं तस्य येन सप्त महाद्रुमाः।  
गिरिश्च वसुधा चैव बाणेनैकेन दारिताः॥ ८॥
</details>

<details><summary>अनुवाद (हिन्दी)</summary>

‘जिन्होंने एक ही बाणसे सात बड़े-बड़े ताल वृक्ष, पर्वत, पृथ्वी, पाताल और वहाँ रहनेवाले दैत्योंको भी विदीर्ण कर दिया था, उनको दूसरे किसी सहायककी आवश्यकता भी क्या है?॥ ८॥
</details>

<details open><summary>विश्वास-प्रस्तुतिः</summary>

धनुर्विस्फारमाणस्य यस्य शब्देन लक्ष्मण।  
सशैला कम्पिता भूमिः सहायैः किं नु तस्य वै॥ ९॥
</details>

<details><summary>मूलम्</summary>

धनुर्विस्फारमाणस्य यस्य शब्देन लक्ष्मण।  
सशैला कम्पिता भूमिः सहायैः किं नु तस्य वै॥ ९॥
</details>

<details><summary>अनुवाद (हिन्दी)</summary>

‘लक्ष्मण! जिनके धनुष खींचते समय उसकी टंकारसे पर्वतोंसहित पृथ्वी काँप उठी थी, उन्हें सहायकोंसे क्या लेना है?॥ ९॥
</details>

<details open><summary>विश्वास-प्रस्तुतिः</summary>

अनुयात्रां नरेन्द्रस्य करिष्येऽहं नरर्षभ।  
गच्छतो रावणं हन्तुं वैरिणं सपुरस्सरम्॥ १०॥
</details>

<details><summary>मूलम्</summary>

अनुयात्रां नरेन्द्रस्य करिष्येऽहं नरर्षभ।  
गच्छतो रावणं हन्तुं वैरिणं सपुरस्सरम्॥ १०॥
</details>

<details><summary>अनुवाद (हिन्दी)</summary>

‘नरश्रेष्ठ! मैं तो वैरी रावणका वध करनेके लिये अग्रगामी सैनिकोंसहित यात्रा करनेवाले महाराज श्रीरामके पीछे-पीछे चलूँगा॥ १०॥
</details>

<details open><summary>विश्वास-प्रस्तुतिः</summary>

यदि किंचिदतिक्रान्तं विश्वासात् प्रणयेन वा।  
प्रेष्यस्य क्षमितव्यं मे न कश्चिन्नापराध्यति॥ ११॥
</details>

<details><summary>मूलम्</summary>

यदि किंचिदतिक्रान्तं विश्वासात् प्रणयेन वा।  
प्रेष्यस्य क्षमितव्यं मे न कश्चिन्नापराध्यति॥ ११॥
</details>

<details><summary>अनुवाद (हिन्दी)</summary>

‘विश्वास अथवा प्रेमके कारण यदि कोई अपराध बन गया हो तो मुझ दासके उस अपराधको क्षमा कर देना चाहिये; क्योंकि ऐसा कोई सेवक नहीं है, जिससे कभी कोई अपराध होता ही न हो’॥ ११॥
</details>

<details open><summary>विश्वास-प्रस्तुतिः</summary>

इति तस्य ब्रुवाणस्य सुग्रीवस्य महात्मनः।  
अभवल्लक्ष्मणः प्रीतः प्रेम्णा चेदमुवाच ह॥ १२॥
</details>

<details><summary>मूलम्</summary>

इति तस्य ब्रुवाणस्य सुग्रीवस्य महात्मनः।  
अभवल्लक्ष्मणः प्रीतः प्रेम्णा चेदमुवाच ह॥ १२॥
</details>

<details><summary>अनुवाद (हिन्दी)</summary>

महात्मा सुग्रीवके ऐसा कहनेपर लक्ष्मण प्रसन्न हो गये और बड़े प्रेमसे इस प्रकार बोले—॥ १२॥
</details>

<details open><summary>विश्वास-प्रस्तुतिः</summary>

सर्वथा हि मम भ्राता सनाथो वानरेश्वर।  
त्वया नाथेन सुग्रीव प्रश्रितेन विशेषतः॥ १३॥
</details>

<details><summary>मूलम्</summary>

सर्वथा हि मम भ्राता सनाथो वानरेश्वर।  
त्वया नाथेन सुग्रीव प्रश्रितेन विशेषतः॥ १३॥
</details>

<details><summary>अनुवाद (हिन्दी)</summary>

‘वानरराज सुग्रीव! विशेषतः तुम-जैसे विनयशील सहायकको पाकर मेरे भाई श्रीराम सर्वथा सनाथ हैं॥
</details>

<details open><summary>विश्वास-प्रस्तुतिः</summary>

यस्ते प्रभावः सुग्रीव यच्च ते शौचमीदृशम्।  
अर्हस्त्वं कपिराज्यस्य श्रियं भोक्तुमनुत्तमाम्॥ १४॥
</details>

<details><summary>मूलम्</summary>

यस्ते प्रभावः सुग्रीव यच्च ते शौचमीदृशम्।  
अर्हस्त्वं कपिराज्यस्य श्रियं भोक्तुमनुत्तमाम्॥ १४॥
</details>

<details><summary>अनुवाद (हिन्दी)</summary>

‘सुग्रीव! तुम्हारा जो प्रभाव है और तुम्हारे हृदयमें जो इतना शुद्ध भाव है, इससे तुम वानरराज्यकी परम उत्तम लक्ष्मीका सदा ही उपभोग करनेके अधिकारी हो॥
</details>

<details open><summary>विश्वास-प्रस्तुतिः</summary>

सहायेन च सुग्रीव त्वया रामः प्रतापवान्।  
वधिष्यति रणे शत्रूनचरान्नात्र संशयः॥ १५॥
</details>

<details><summary>मूलम्</summary>

सहायेन च सुग्रीव त्वया रामः प्रतापवान्।  
वधिष्यति रणे शत्रूनचरान्नात्र संशयः॥ १५॥
</details>

<details><summary>अनुवाद (हिन्दी)</summary>

‘सुग्रीव! तुम्हें सहायकके रूपमें पाकर प्रतापी श्रीराम रणभूमिमें अपने शत्रुओंका शीघ्र ही वध कर डालेंगे, इसमें संशय नहीं है॥ १५॥
</details>

<details open><summary>विश्वास-प्रस्तुतिः</summary>

धर्मज्ञस्य कृतज्ञस्य संग्रामेष्वनिवर्तिनः।  
उपपन्नं च युक्तं च सुग्रीव तव भाषितम्॥ १६॥
</details>

<details><summary>मूलम्</summary>

धर्मज्ञस्य कृतज्ञस्य संग्रामेष्वनिवर्तिनः।  
उपपन्नं च युक्तं च सुग्रीव तव भाषितम्॥ १६॥
</details>

<details><summary>अनुवाद (हिन्दी)</summary>

‘सुग्रीव! तुम धर्मज्ञ, कृतज्ञ तथा युद्धमें कभी पीठ न दिखानेवाले हो। तुम्हारा यह भाषण सर्वथा युक्तिसंगत और उचित है॥ १६॥
</details>

<details open><summary>विश्वास-प्रस्तुतिः</summary>

दोषज्ञः सति सामर्थ्ये कोऽन्यो भाषितुमर्हति।  
वर्जयित्वा मम ज्येष्ठं त्वां च वानरसत्तम॥ १७॥
</details>

<details><summary>मूलम्</summary>

दोषज्ञः सति सामर्थ्ये कोऽन्यो भाषितुमर्हति।  
वर्जयित्वा मम ज्येष्ठं त्वां च वानरसत्तम॥ १७॥
</details>

<details><summary>अनुवाद (हिन्दी)</summary>

‘वानरशिरोमणे! तुमको और मेरे बड़े भाईको छोड़कर दूसरा कौन ऐसा विद्वान् है, जो अपनेमें सामर्थ्य होते हुए भी ऐसा नम्रतापूर्ण वचन कह सके॥ १७॥
</details>

<details open><summary>विश्वास-प्रस्तुतिः</summary>

सदृशश्चासि रामेण विक्रमेण बलेन च।  
सहायो दैवतैर्दत्तश्चिराय हरिपुंगव॥ १८॥
</details>

<details><summary>मूलम्</summary>

सदृशश्चासि रामेण विक्रमेण बलेन च।  
सहायो दैवतैर्दत्तश्चिराय हरिपुंगव॥ १८॥
</details>

<details><summary>अनुवाद (हिन्दी)</summary>

‘कपिराज! तुम बल और पराक्रममें भगवान् श्रीरामके बराबर हो। देवताओंने ही हमें दीर्घकालके लिये तुम-जैसा सहायक प्रदान किया है॥ १८॥
</details>

<details open><summary>विश्वास-प्रस्तुतिः</summary>

किं तु शीघ्रमितो वीर निष्क्रम त्वं मया सह।  
सान्त्वयस्व वयस्यं च भार्याहरणदुःखितम्॥ १९॥
</details>

<details><summary>मूलम्</summary>

किं तु शीघ्रमितो वीर निष्क्रम त्वं मया सह।  
सान्त्वयस्व वयस्यं च भार्याहरणदुःखितम्॥ १९॥
</details>

<details><summary>अनुवाद (हिन्दी)</summary>

‘किंतु वीर! अब तुम शीघ्र ही मेरे साथ इस पुरीसे बाहर निकलो। तुम्हारे मित्र अपनी पत्नीके अपहरणसे बहुत दुःखी हैं। उन्हें चलकर सान्त्वना दो॥ १९॥
</details>

<details open><summary>विश्वास-प्रस्तुतिः</summary>

यच्च शोकाभिभूतस्य श्रुत्वा रामस्य भाषितम्।  
मया त्वं परुषाण्युक्तस्तत् क्षमस्व सखे मम॥ २०॥
</details>

<details><summary>मूलम्</summary>

यच्च शोकाभिभूतस्य श्रुत्वा रामस्य भाषितम्।  
मया त्वं परुषाण्युक्तस्तत् क्षमस्व सखे मम॥ २०॥
</details>

<details><summary>अनुवाद (हिन्दी)</summary>

‘सखे! शोकमग्न श्रीरामके वचनोंको सुनकर जो मैंने तुम्हारे प्रति कठोर बातें कह दी हैं, उनके लिये मुझे क्षमा करो’॥ २०॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये किष्किन्धाकाण्डे षट‍‍्त्रिंशः सर्गः॥ ३६॥  
इस प्रकार श्रीवाल्मीकिनिर्मित आर्षरामायण आदिकाव्यके किष्किन्धाकाण्डमें छत्तीसवाँ सर्ग पूरा हुआ॥ ३६॥
</details>
