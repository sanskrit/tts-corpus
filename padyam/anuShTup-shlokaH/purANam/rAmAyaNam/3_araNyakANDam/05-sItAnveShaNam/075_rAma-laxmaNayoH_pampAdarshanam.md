+++
title = "०७५ राम-लक्ष्मणयोः पम्पादर्शनम्"
title_english = "075 Rama and Lakshmana arrive at Pampa Lake"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-075-Rama_Lakshmanayoho_Pampaa_Darshanam.mp3"></div>
</details>



<details><summary>भागसूचना</summary>

75. श्रीराम और लक्ष्मणकी बातचीत तथा उन दोनों भाइयोंका पम्पासरोवरके तटपर जाना
</details>

<details open><summary>विश्वास-प्रस्तुतिः</summary>

दिवं तु तस्यां यातायां शबर्यां स्वेन तेजसा।  
लक्ष्मणेन सह भ्रात्रा चिन्तयामास राघवः॥ १॥  
चिन्तयित्वा तु धर्मात्मा प्रभावं तं महात्मनाम्।  
हितकारिणमेकाग्रं लक्ष्मणं राघवोऽब्रवीत्॥ २॥
</details>

<details><summary>मूलम्</summary>

दिवं तु तस्यां यातायां शबर्यां स्वेन तेजसा।  
लक्ष्मणेन सह भ्रात्रा चिन्तयामास राघवः॥ १॥  
चिन्तयित्वा तु धर्मात्मा प्रभावं तं महात्मनाम्।  
हितकारिणमेकाग्रं लक्ष्मणं राघवोऽब्रवीत्॥ २॥
</details>

<details><summary>अनुवाद (हिन्दी)</summary>

अपने तेजसे प्रकाशित होनेवाली शबरीके दिव्यलोकमें चले जानेपर भाई लक्ष्मणसहित धर्मात्मा श्रीरघुनाथजीने उन महात्मा महर्षियोंके प्रभावका चिन्तन किया। चिन्तन करके अपने हितमें संलग्न रहनेवाले एकाग्रचित्त लक्ष्मणसे श्रीरामने इस प्रकार कहा—॥ १-२॥
</details>

<details open><summary>विश्वास-प्रस्तुतिः</summary>

दृष्टो मयाऽऽश्रमः सौम्य बह्वाश्चर्यः कृतात्मनाम्।  
विश्वस्तमृगशार्दूलो नानाविहगसेवितः॥ ३॥
</details>

<details><summary>मूलम्</summary>

दृष्टो मयाऽऽश्रमः सौम्य बह्वाश्चर्यः कृतात्मनाम्।  
विश्वस्तमृगशार्दूलो नानाविहगसेवितः॥ ३॥
</details>

<details><summary>अनुवाद (हिन्दी)</summary>

‘सौम्य! मैंने उन पुण्यात्मा महर्षियोंका यह पवित्र आश्रम देखा। यहाँ बहुत-सी आश्चर्यजनक बातें हैं। हरिण और बाघ एक-दूसरेपर विश्वास करते हैं। नाना प्रकारके पक्षी इस आश्रमका सेवन करते हैं॥ ३॥
</details>

<details open><summary>विश्वास-प्रस्तुतिः</summary>

सप्तानां च समुद्राणां तेषां तीर्थेषु लक्ष्मण।  
उपस्पृष्टं च विधिवत् पितरश्चापि तर्पिताः॥ ४॥  
प्रणष्टमशुभं यन्नः कल्याणं समुपस्थितम्।  
तेन त्वेतत् प्रहृष्टं मे मनो लक्ष्मण सम्प्रति॥ ५॥
</details>

<details><summary>मूलम्</summary>

सप्तानां च समुद्राणां तेषां तीर्थेषु लक्ष्मण।  
उपस्पृष्टं च विधिवत् पितरश्चापि तर्पिताः॥ ४॥  
प्रणष्टमशुभं यन्नः कल्याणं समुपस्थितम्।  
तेन त्वेतत् प्रहृष्टं मे मनो लक्ष्मण सम्प्रति॥ ५॥
</details>

<details><summary>अनुवाद (हिन्दी)</summary>

‘लक्ष्मण! यहाँ जो सातों समुद्रोंके जलसे भरे हुए तीर्थ हैं, उनमें हमने विधिपूर्वक स्नान तथा पितरोंका तर्पण किये हैं। इससे हमारा सारा अशुभ नष्ट हो गया और अब हमारे कल्याणका समय उपस्थित हुआ है। सुमित्राकुमार! इससे इस समय मेरे मनमें अधिक प्रसन्नता हो रही है॥ ४-५॥
</details>

<details open><summary>विश्वास-प्रस्तुतिः</summary>

हृदये मे नरव्याघ्र शुभमाविर्भविष्यति।  
तदागच्छ गमिष्यावः पम्पां तां प्रियदर्शनाम्॥ ६॥
</details>

<details><summary>मूलम्</summary>

हृदये मे नरव्याघ्र शुभमाविर्भविष्यति।  
तदागच्छ गमिष्यावः पम्पां तां प्रियदर्शनाम्॥ ६॥
</details>

<details><summary>अनुवाद (हिन्दी)</summary>

‘नरश्रेष्ठ! अब मेरे हृदयमें कोई शुभ संकल्प उठनेवाला है। इसलिये आओ, अब हम दोनों परम सुन्दर पम्पासरोवरके तटपर चलें॥ ६॥
</details>

<details open><summary>विश्वास-प्रस्तुतिः</summary>

ऋष्यमूको गिरिर्यत्र नातिदूरे प्रकाशते।  
यस्मिन् वसति धर्मात्मा सुग्रीवोंऽशुमतः सुतः॥ ७॥
</details>

<details><summary>मूलम्</summary>

ऋष्यमूको गिरिर्यत्र नातिदूरे प्रकाशते।  
यस्मिन् वसति धर्मात्मा सुग्रीवोंऽशुमतः सुतः॥ ७॥
</details>

<details><summary>अनुवाद (हिन्दी)</summary>

‘वहाँसे थोड़ी ही दूरपर वह ऋष्यमूक पर्वत शोभा पाता है, जिसपर सूर्यपुत्र धर्मात्मा सुग्रीव निवास करते हैं॥ ७॥
</details>

<details open><summary>विश्वास-प्रस्तुतिः</summary>

नित्यं वालिभयात् त्रस्तश्चतुर्भिः सह वानरैः।  
अहं त्वरे च तं द्रष्टुं सुग्रीवं वानरर्षभम्॥ ८॥  
तदधीनं हि मे कार्यं सीतायाः परिमार्गणम्।
</details>

<details><summary>मूलम्</summary>

नित्यं वालिभयात् त्रस्तश्चतुर्भिः सह वानरैः।  
अहं त्वरे च तं द्रष्टुं सुग्रीवं वानरर्षभम्॥ ८॥  
तदधीनं हि मे कार्यं सीतायाः परिमार्गणम्।
</details>

<details><summary>अनुवाद (हिन्दी)</summary>

‘वालीके भयसे सदा डरे रहनेके कारण वे चार वानरोंके साथ उस पर्वतपर रहते हैं। मैं वानरश्रेष्ठ सुग्रीवसे मिलनेके लिये उतावला हो रहा हूँ; क्योंकि सीताके अन्वेषणका कार्य उन्हींके अधीन है’॥ ८ १/२॥
</details>

<details open><summary>विश्वास-प्रस्तुतिः</summary>

इति ब्रुवाणं तं वीरं सौमित्रिरिदमब्रवीत्॥ ९॥  
गच्छावस्त्वरितं तत्र ममापि त्वरते मनः।
</details>

<details><summary>मूलम्</summary>

इति ब्रुवाणं तं वीरं सौमित्रिरिदमब्रवीत्॥ ९॥  
गच्छावस्त्वरितं तत्र ममापि त्वरते मनः।
</details>

<details><summary>अनुवाद (हिन्दी)</summary>

इस प्रकारकी बात कहते हुए वीर श्रीरामसे सुमित्राकुमार लक्ष्मणने यों कहा—‘भैया! हम दोनोंको शीघ्र ही वहाँ चलना चाहिये। मेरा मन भी चलनेके लिये उतावला हो रहा है’॥ ९ १/२॥
</details>

<details open><summary>विश्वास-प्रस्तुतिः</summary>

आश्रमात्तु ततस्तस्मान्निष्क्रम्य स विशाम्पतिः॥ १०॥  
आजगाम ततः पम्पां लक्ष्मणेन सह प्रभुः।  
समीक्षमाणः पुष्पाढ्यं सर्वतो विपुलद्रुमम्॥ ११॥
</details>

<details><summary>मूलम्</summary>

आश्रमात्तु ततस्तस्मान्निष्क्रम्य स विशाम्पतिः॥ १०॥  
आजगाम ततः पम्पां लक्ष्मणेन सह प्रभुः।  
समीक्षमाणः पुष्पाढ्यं सर्वतो विपुलद्रुमम्॥ ११॥
</details>

<details><summary>अनुवाद (हिन्दी)</summary>

तदनन्तर प्रजापालक भगवान् श्रीराम लक्ष्मणके साथ उस आश्रमसे निकलकर सब ओर फूलोंसे लदे हुए नाना प्रकारके वृक्षोंकी शोभा निहारते हुए पम्पा-सरोवरके तटपर आये॥ १०-११॥
</details>

<details open><summary>विश्वास-प्रस्तुतिः</summary>

कोयष्टिभिश्चार्जुनकैः शतपत्रैश्च कीरकैः।  
एतैश्चान्यैश्च बहुभिर्नादितं तद् वनं महत्॥ १२॥
</details>

<details><summary>मूलम्</summary>

कोयष्टिभिश्चार्जुनकैः शतपत्रैश्च कीरकैः।  
एतैश्चान्यैश्च बहुभिर्नादितं तद् वनं महत्॥ १२॥
</details>

<details><summary>अनुवाद (हिन्दी)</summary>

वह विशाल वन टिट्टिभों, मोरों, कठफोड़वों, तोतों तथा अन्य बहुत-से पक्षियोंके कलरवोंसे गूँज रहा था॥ १२॥
</details>

<details open><summary>विश्वास-प्रस्तुतिः</summary>

स रामो विविधान् वृक्षान् सरांसि विविधानि च।  
पश्यन् कामाभिसंतप्तो जगाम परमं ह्रदम्॥ १३॥
</details>

<details><summary>मूलम्</summary>

स रामो विविधान् वृक्षान् सरांसि विविधानि च।  
पश्यन् कामाभिसंतप्तो जगाम परमं ह्रदम्॥ १३॥
</details>

<details><summary>अनुवाद (हिन्दी)</summary>

श्रीरामके मनमें सीताजीसे मिलनेकी तीव्र लालसा जाग उठी थी, इससे संतप्त हो वे नाना प्रकारके वृक्षों और भाँति-भाँतिके सरोवरोंकी शोभा देखते हुए उस उत्तम जलाशयके पास गये॥ १३॥
</details>

<details open><summary>विश्वास-प्रस्तुतिः</summary>

स तामासाद्य वै रामो दूरात् पानीयवाहिनीम्।  
मतङ्गसरसं नाम ह्रदं समवगाहत॥ १४॥
</details>

<details><summary>मूलम्</summary>

स तामासाद्य वै रामो दूरात् पानीयवाहिनीम्।  
मतङ्गसरसं नाम ह्रदं समवगाहत॥ १४॥
</details>

<details><summary>अनुवाद (हिन्दी)</summary>

पम्पानामसे प्रसिद्ध वह सरोवर पीनेयोग्य स्वच्छ जल बहानेवाला था। श्रीराम दूर देशसे चलकर उसके तटपर आये। आकर उन्होंने मतंगसरस नामक कुण्डमें स्नान किया॥ १४॥
</details>

<details open><summary>विश्वास-प्रस्तुतिः</summary>

तत्र जग्मतुरव्यग्रौ राघवौ हि समाहितौ।  
स तु शोकसमाविष्टो रामो दशरथात्मजः॥ १५॥  
विवेश नलिनीं रम्यां पंकजैश्च समावृताम्।
</details>

<details><summary>मूलम्</summary>

तत्र जग्मतुरव्यग्रौ राघवौ हि समाहितौ।  
स तु शोकसमाविष्टो रामो दशरथात्मजः॥ १५॥  
विवेश नलिनीं रम्यां पंकजैश्च समावृताम्।
</details>

<details><summary>अनुवाद (हिन्दी)</summary>

वे दोनों रघुवंशी वीर वहाँ शान्त और एकाग्रचित्त होकर पहुँचे थे। सीताके शोकसे व्याकुल हुए दशरथनन्दन श्रीरामने उस रमणीय पुष्करिणी पम्पामें प्रवेश किया, जो कमलोंसे व्याप्त थी॥ १५ १/२॥
</details>

<details open><summary>विश्वास-प्रस्तुतिः</summary>

तिलकाशोकपुंनागबकुलोद्दालकाशिनीम्॥ १६॥  
रम्योपवनसम्बाधां पद्मसम्पीडितोदकाम्।  
स्फटिकोपमतोयां तां श्लक्ष्णवालुकसंतताम्॥ १७॥  
मत्स्यकच्छपसम्बाधां तीरस्थद्रुमशोभिताम्।  
सखीभिरिव संयुक्तां लताभिरनुवेष्टिताम्॥ १८॥  
किंनरोरगगन्धर्वयक्षराक्षससेविताम्।  
नानाद्रुमलताकीर्णां शीतवारिनिधिं शुभाम्॥ १९॥
</details>

<details><summary>मूलम्</summary>

तिलकाशोकपुंनागबकुलोद्दालकाशिनीम्॥ १६॥  
रम्योपवनसम्बाधां पद्मसम्पीडितोदकाम्।  
स्फटिकोपमतोयां तां श्लक्ष्णवालुकसंतताम्॥ १७॥  
मत्स्यकच्छपसम्बाधां तीरस्थद्रुमशोभिताम्।  
सखीभिरिव संयुक्तां लताभिरनुवेष्टिताम्॥ १८॥  
किंनरोरगगन्धर्वयक्षराक्षससेविताम्।  
नानाद्रुमलताकीर्णां शीतवारिनिधिं शुभाम्॥ १९॥
</details>

<details><summary>अनुवाद (हिन्दी)</summary>

उसके तटपर तिलक, अशोक, नागकेसर, वकुल तथा लिसोड़ेके वृक्ष उसकी शोभा बढ़ा रहे थे। भाँति-भाँतिके रमणीय उपवनोंसे वह घिरी हुई थी। उसका जल कमलपुष्पोंसे आच्छादित था और स्फटिक मणिके समान स्वच्छ दिखायी देता था। जलके नीचे स्वच्छ वालुका फैली हुई थी। मत्स्य और कच्छप उसमें भरे हुए थे। तटवर्ती वृक्ष उसकी शोभा बढ़ाते थे। सब ओर लताओंद्वारा आवेष्टित होनेके कारण वह सखियोंसे संयुक्त-सी प्रतीत होती थी। किन्नर, नाग, गन्धर्व, यक्ष और राक्षस उसका सेवन करते थे। भाँति-भाँतिके वृक्ष और लताओंसे व्याप्त हुई पम्पा शीतल जलकी सुन्दर निधि प्रतीत होती थी॥ १६—१९॥
</details>

<details open><summary>विश्वास-प्रस्तुतिः</summary>

पद्मसौगन्धिकैस्ताम्रां शुक्लां कुमुदमण्डलैः।  
नीलां कुवलयोद‍्घाटैर्बहुवर्णां कुथामिव॥ २०॥
</details>

<details><summary>मूलम्</summary>

पद्मसौगन्धिकैस्ताम्रां शुक्लां कुमुदमण्डलैः।  
नीलां कुवलयोद‍्घाटैर्बहुवर्णां कुथामिव॥ २०॥
</details>

<details><summary>अनुवाद (हिन्दी)</summary>

अरुण कमलोंसे वह ताम्रवर्णकी, कुमुद-कुसुमोंके समूहसे शुक्लवर्णकी तथा नील कमलोंके समुदायसे नीलवर्णकी दिखायी देनेके कारण बहुरंगे कालीनके समान शोभा पाती थी॥ २०॥
</details>

<details open><summary>विश्वास-प्रस्तुतिः</summary>

अरविन्दोत्पलवतीं पद्मसौगन्धिकायुताम्।  
पुष्पिताम्रवणोपेतां बर्हिणोद‍्घुष्टनादिताम्॥ २१॥
</details>

<details><summary>मूलम्</summary>

अरविन्दोत्पलवतीं पद्मसौगन्धिकायुताम्।  
पुष्पिताम्रवणोपेतां बर्हिणोद‍्घुष्टनादिताम्॥ २१॥
</details>

<details><summary>अनुवाद (हिन्दी)</summary>

उस पुष्करिणीमें अरविन्द और उत्पल खिले थे। पद्म और सौगन्धिक जातिके पुष्प शोभा पाते थे। मौर लगी हुई अमराइयोंसे वह घिरी हुई थी तथा मयूरोंके केकानाद वहाँ गूँज रहे थे॥ २१॥
</details>

<details open><summary>विश्वास-प्रस्तुतिः</summary>

स तां दृष्ट्वा ततः पम्पां रामः सौमित्रिणा सह।  
विललाप च तेजस्वी रामो दशरथात्मजः॥ २२॥
</details>

<details><summary>मूलम्</summary>

स तां दृष्ट्वा ततः पम्पां रामः सौमित्रिणा सह।  
विललाप च तेजस्वी रामो दशरथात्मजः॥ २२॥
</details>

<details><summary>अनुवाद (हिन्दी)</summary>

सुमित्राकुमार लक्ष्मणसहित श्रीरामने जब उस मनोहर पम्पाको देखा, तब उनके हृदयमें सीताकी वियोग-व्यथा उद्दीप्त हो उठी; अतः वे तेजस्वी दशरथनन्दन श्रीराम वहाँ विलाप करने लगे॥ २२॥
</details>

<details open><summary>विश्वास-प्रस्तुतिः</summary>

तिलकैर्बीजपूरैश्च वटैः शुक्लद्रुमैस्तथा।  
पुष्पितैः करवीरैश्च पुंनागैश्च सुपुष्पितैः॥ २३॥  
मालतीकुन्दगुल्मैश्च भण्डीरैर्निचुलैस्तथा।  
अशोकैः सप्तपर्णैश्च कतकैरतिमुक्तकैः॥ २४॥  
अन्यैश्च विविधैर्वृक्षैः प्रमदामिव शोभिताम्।  
अस्यास्तीरे तु पूर्वोक्तः पर्वतो धातुमण्डितः॥ २५॥  
ऋष्यमूक इति ख्यातश्चित्रपुष्पितपादपः।
</details>

<details><summary>मूलम्</summary>

तिलकैर्बीजपूरैश्च वटैः शुक्लद्रुमैस्तथा।  
पुष्पितैः करवीरैश्च पुंनागैश्च सुपुष्पितैः॥ २३॥  
मालतीकुन्दगुल्मैश्च भण्डीरैर्निचुलैस्तथा।  
अशोकैः सप्तपर्णैश्च कतकैरतिमुक्तकैः॥ २४॥  
अन्यैश्च विविधैर्वृक्षैः प्रमदामिव शोभिताम्।  
अस्यास्तीरे तु पूर्वोक्तः पर्वतो धातुमण्डितः॥ २५॥  
ऋष्यमूक इति ख्यातश्चित्रपुष्पितपादपः।
</details>

<details><summary>अनुवाद (हिन्दी)</summary>

तिलक, बिजौरा, वट, लोध, खिले हुए करवीर, पुष्पित नागकेसर, मालती, कुन्द, झाड़ी, भंडीर (बरगद), वञ्जुल, अशोक, छितवन, कतक, माधवी लता तथा अन्य नाना प्रकारके वृक्षोंसे सुशोभित हुई पम्पा भाँति-भाँतिकी वस्त्रभूषाओंसे सजी हुई युवतीके समान जान पड़ती थी। उसीके तटपर विविध धातुओंसे मण्डित पूर्वोक्त ऋष्यमूक नामसे विख्यात पर्वत सुशोभित था। उसके ऊपर फूलोंसे भरे हुए विचित्र वृक्ष शोभा दे रहे थे॥ २३—२५ १/२॥
</details>

<details open><summary>विश्वास-प्रस्तुतिः</summary>

हरिर्ऋक्षरजोनाम्नः पुत्रस्तस्य महात्मनः॥ २६॥  
अध्यास्ते तु महावीर्यः सुग्रीव इति विश्रुतः।
</details>

<details><summary>मूलम्</summary>

हरिर्ऋक्षरजोनाम्नः पुत्रस्तस्य महात्मनः॥ २६॥  
अध्यास्ते तु महावीर्यः सुग्रीव इति विश्रुतः।
</details>

<details><summary>अनुवाद (हिन्दी)</summary>

ऋक्षरजा नामक महात्मा वानरके पुत्र कपिश्रेष्ठ महापराक्रमी सुग्रीव वहीं निवास करते थे॥ २६ १/२॥
</details>

<details open><summary>विश्वास-प्रस्तुतिः</summary>

सुग्रीवमभिगच्छ त्वं वानरेन्द्रं नरर्षभ॥ २७॥  
इत्युवाच पुनर्वाक्यं लक्ष्मणं सत्यविक्रमः।  
कथं मया विना सीतां शक्यं लक्ष्मण जीवितुम्॥ २८॥
</details>

<details><summary>मूलम्</summary>

सुग्रीवमभिगच्छ त्वं वानरेन्द्रं नरर्षभ॥ २७॥  
इत्युवाच पुनर्वाक्यं लक्ष्मणं सत्यविक्रमः।  
कथं मया विना सीतां शक्यं लक्ष्मण जीवितुम्॥ २८॥
</details>

<details><summary>अनुवाद (हिन्दी)</summary>

उस समय सत्यपराक्रमी श्रीरामने पुनः लक्ष्मणसे कहा—‘नरश्रेष्ठ लक्ष्मण! तुम वानरराज सुग्रीवके पास चलो, मैं सीताके बिना कैसे जीवित रह सकता हूँ’॥ २७-२८॥
</details>

<details open><summary>विश्वास-प्रस्तुतिः</summary>

इत्येवमुक्त्वा मदनाभिपीडितः  
स लक्ष्मणं वाक्यमनन्यचेतनः।  
विवेश पम्पां नलिनीमनोरमां  
तमुत्तमं शोकमुदीरयाणः॥ २९॥
</details>

<details><summary>मूलम्</summary>

इत्येवमुक्त्वा मदनाभिपीडितः  
स लक्ष्मणं वाक्यमनन्यचेतनः।  
विवेश पम्पां नलिनीमनोरमां  
तमुत्तमं शोकमुदीरयाणः॥ २९॥
</details>

<details><summary>अनुवाद (हिन्दी)</summary>

ऐसा कहकर सीताके दर्शनकी कामनासे पीड़ित तथा उनके प्रति अनन्य अनुराग रखनेवाले श्रीराम उस महान् शोकको प्रकट करते हुए उस मनोरम पुष्करिणी पम्पामें उतरे॥ २९॥
</details>

<details open><summary>विश्वास-प्रस्तुतिः</summary>

क्रमेण गत्वा प्रविलोकयन् वनं  
ददर्श पम्पां शुभदर्शकाननाम्।  
अनेकनानाविधपक्षिसंकुलां  
विवेश रामः सह लक्ष्मणेन॥ ३०॥
</details>

<details><summary>मूलम्</summary>

क्रमेण गत्वा प्रविलोकयन् वनं  
ददर्श पम्पां शुभदर्शकाननाम्।  
अनेकनानाविधपक्षिसंकुलां  
विवेश रामः सह लक्ष्मणेन॥ ३०॥
</details>

<details><summary>अनुवाद (हिन्दी)</summary>

वनकी शोभा देखते हुए क्रमशः वहाँ जाकर लक्ष्मणसहित श्रीरामने पम्पाको देखा। उसके समीपवर्ती कानन बड़े सुन्दर और दर्शनीय थे। अनेक प्रकारके झुंड-के-झुंड पक्षी वहाँ सब ओर भरे हुए थे। भाईसहित श्रीरघुनाथजीने पम्पाके जलमें प्रवेश किया॥ ३०॥
</details>

<details><summary>समाप्तिः</summary>

इत्यार्षे श्रीमद्रामायाणे वाल्मीकीये आदिकाव्येऽरण्यकाण्डे पञ्चसप्ततितमः सर्गः॥ ७५॥  
इस प्रकार श्रीवाल्मीकिनिर्मित आर्षरामायण आदिकाव्यके अरण्यकाण्डमें पचहत्तरवाँ सर्ग पूरा हुआ॥ ७५॥  
॥ अरण्यकाण्डं सम्पूर्णम्॥
</details>