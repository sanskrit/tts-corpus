+++
title = "०२५ रामेण खरसैन्यसंहारः"
title_english = "025 Rama s war with Khara s demons"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-025-Ramena_Kharasainya_Samharaha.mp3"></div>
</details>



<details><summary>भागसूचना</summary>

25. राक्षसोंका श्रीरामपर आक्रमण और श्रीरामचन्द्रजीके द्वारा राक्षसोंका संहार
</details>

<details open><summary>विश्वास-प्रस्तुतिः</summary>

अवष्टब्धधनुं रामं क्रुद्धं तं रिपुघातिनम्।  
ददर्शाश्रममागम्य खरः सह पुरःसरैः॥ १॥  
तं दृष्ट्वा सगुणं चापमुद्यम्य खरनिःस्वनम्।  
रामस्याभिमुखं सूतं चोद्यतामित्यचोदयत्॥ २॥
</details>

<details><summary>मूलम्</summary>

अवष्टब्धधनुं रामं क्रुद्धं तं रिपुघातिनम्।  
ददर्शाश्रममागम्य खरः सह पुरःसरैः॥ १॥  
तं दृष्ट्वा सगुणं चापमुद्यम्य खरनिःस्वनम्।  
रामस्याभिमुखं सूतं चोद्यतामित्यचोदयत्॥ २॥
</details>

<details><summary>अनुवाद (हिन्दी)</summary>

खरने अपने अग्रगामी सैनिकोंके साथ आश्रमके पास पहुँचकर क्रोधमें भरे हुए शत्रुघाती श्रीरामको देखा, जो हाथमें धनुष लिये खड़े थे। उन्हें देखते ही अपने तीव्र टंकार करनेवाले प्रत्यञ्चासहित धनुषको उठाकर सूतको आज्ञा दी—‘मेरा रथ रामके सामने ले चलो’॥ १-२॥
</details>

<details open><summary>विश्वास-प्रस्तुतिः</summary>

स खरस्याज्ञया सूतस्तुरगान् समचोदयत्।  
यत्र रामो महाबाहुरेको धुन्वन् धनुः स्थितः॥ ३॥
</details>

<details><summary>मूलम्</summary>

स खरस्याज्ञया सूतस्तुरगान् समचोदयत्।  
यत्र रामो महाबाहुरेको धुन्वन् धनुः स्थितः॥ ३॥
</details>

<details><summary>अनुवाद (हिन्दी)</summary>

खरकी आज्ञासे सारथिने घोड़ोंको उधर ही बढ़ाया, जहाँ महाबाहु श्रीराम अकेले खड़े होकर अपने धनुषकी टंकार कर रहे थे॥ ३॥
</details>

<details open><summary>विश्वास-प्रस्तुतिः</summary>

तं तु निष्पतितं दृष्ट्वा सर्वतो रजनीचराः।  
मुञ्चमाना महानादं सचिवाः पर्यवारयन्॥ ४॥
</details>

<details><summary>मूलम्</summary>

तं तु निष्पतितं दृष्ट्वा सर्वतो रजनीचराः।  
मुञ्चमाना महानादं सचिवाः पर्यवारयन्॥ ४॥
</details>

<details><summary>अनुवाद (हिन्दी)</summary>

खरको श्रीरामके समीप पहुँचा देख श्येनगामी आदि उसके निशाचर मन्त्री भी बड़े जोरसे सिंहनाद करके उसे चारों ओरसे घेरकर खड़े हो गये॥ ४॥
</details>

<details open><summary>विश्वास-प्रस्तुतिः</summary>

स तेषां यातुधानानां मध्ये रथगतः खरः।  
बभूव मध्ये ताराणां लोहिताङ्ग इवोदितः॥ ५॥
</details>

<details><summary>मूलम्</summary>

स तेषां यातुधानानां मध्ये रथगतः खरः।  
बभूव मध्ये ताराणां लोहिताङ्ग इवोदितः॥ ५॥
</details>

<details><summary>अनुवाद (हिन्दी)</summary>

उन राक्षसोंके बीचमें रथपर बैठा हुआ खर तारोंके मध्यभागमें उगे हुए मङ्गलकी भाँति शोभा पा रहा था॥ ५॥
</details>

<details open><summary>विश्वास-प्रस्तुतिः</summary>

ततः शरसहस्रेण राममप्रतिमौजसम्।  
अर्दयित्वा महानादं ननाद समरे खरः॥ ६॥
</details>

<details><summary>मूलम्</summary>

ततः शरसहस्रेण राममप्रतिमौजसम्।  
अर्दयित्वा महानादं ननाद समरे खरः॥ ६॥
</details>

<details><summary>अनुवाद (हिन्दी)</summary>

उस समय खरने समराङ्गणमें सहस्रों बाणोंद्वारा अप्रतिम बलशाली श्रीरामको पीड़ित-सा करके बड़े जोरसे गर्जना की॥ ६॥
</details>

<details open><summary>विश्वास-प्रस्तुतिः</summary>

ततस्तं भीमधन्वानं क्रुद्धाः सर्वे निशाचराः।  
रामं नानाविधैः शस्त्रैरभ्यवर्षन्त दुर्जयम्॥ ७॥
</details>

<details><summary>मूलम्</summary>

ततस्तं भीमधन्वानं क्रुद्धाः सर्वे निशाचराः।  
रामं नानाविधैः शस्त्रैरभ्यवर्षन्त दुर्जयम्॥ ७॥
</details>

<details><summary>अनुवाद (हिन्दी)</summary>

तदनन्तर क्रोधमें भरे हुए समस्त निशाचर भयंकर धनुष धारण करनेवाले दुर्जय वीर श्रीरामपर नाना प्रकारके अस्त्र-शस्त्रोंकी वर्षा करने लगे॥ ७॥
</details>

<details open><summary>विश्वास-प्रस्तुतिः</summary>

मुद‍्गरैरायसैः शूलैः प्रासैः खड्गैः परश्वधैः।  
राक्षसाः समरे शूरं निजघ्नू रोषतत्पराः॥ ८॥
</details>

<details><summary>मूलम्</summary>

मुद‍्गरैरायसैः शूलैः प्रासैः खड्गैः परश्वधैः।  
राक्षसाः समरे शूरं निजघ्नू रोषतत्पराः॥ ८॥
</details>

<details><summary>अनुवाद (हिन्दी)</summary>

उस समराङ्गणमें रुष्ट हुए राक्षसोंने शूरवीर श्रीरामपर लोहेके मुद‍्गरों, शूलों, प्रासों, खड्गों और फरसोंद्वारा प्रहार किया॥ ८॥
</details>

<details open><summary>विश्वास-प्रस्तुतिः</summary>

ते बलाहकसंकाशा महाकाया महाबलाः।  
अभ्यधावन्त काकुत्स्थं रथैर्वाजिभिरेव च॥ ९॥  
गजैः पर्वतकूटाभै रामं युद्धे जिघांसवः।
</details>

<details><summary>मूलम्</summary>

ते बलाहकसंकाशा महाकाया महाबलाः।  
अभ्यधावन्त काकुत्स्थं रथैर्वाजिभिरेव च॥ ९॥  
गजैः पर्वतकूटाभै रामं युद्धे जिघांसवः।
</details>

<details><summary>अनुवाद (हिन्दी)</summary>

वे मेघोंके समान काले, विशालकाय और महाबली निशाचर रथों, घोड़ों और पर्वतशिखरके समान गजराजोंद्वारा ककुत्स्थकुलभूषण श्रीरामपर चारों ओरसे टूट पड़े। वे युद्धमें उन्हें मार डालना चाहते थे॥ ९ १/२॥
</details>

<details open><summary>विश्वास-प्रस्तुतिः</summary>

ते रामे शरवर्षाणि व्यसृजन् रक्षसां गणाः॥ १०॥  
शैलेन्द्रमिव धाराभिर्वर्षमाणा महाघनाः।
</details>

<details><summary>मूलम्</summary>

ते रामे शरवर्षाणि व्यसृजन् रक्षसां गणाः॥ १०॥  
शैलेन्द्रमिव धाराभिर्वर्षमाणा महाघनाः।
</details>

<details><summary>अनुवाद (हिन्दी)</summary>

जैसे बड़े-बड़े मेघ गिरिराजपर जलकी धाराएँ बरसा रहे हों, उसी प्रकार वे राक्षसगण श्रीरामपर बाणोंकी वृष्टि कर रहे थे॥ १० १/२॥
</details>

<details open><summary>विश्वास-प्रस्तुतिः</summary>

सर्वैः परिवृतो रामो राक्षसैः क्रूरदर्शनैः॥ ११॥  
तिथिष्विव महादेवो वृतः पारिषदां गणैः।
</details>

<details><summary>मूलम्</summary>

सर्वैः परिवृतो रामो राक्षसैः क्रूरदर्शनैः॥ ११॥  
तिथिष्विव महादेवो वृतः पारिषदां गणैः।
</details>

<details><summary>अनुवाद (हिन्दी)</summary>

क्रूरतापूर्ण दृष्टिसे देखनेवाले उन सभी राक्षसोंने श्रीरामको उसी प्रकार घेर रखा था, जैसे प्रदोषसंज्ञक तिथियोंमें भगवान् शिवके पार्षदगण उन्हें घेरे रहते हैं॥
</details>

<details open><summary>विश्वास-प्रस्तुतिः</summary>

तानि मुक्तानि शस्त्राणि यातुधानैः स राघवः॥ १२॥  
प्रतिजग्राह विशिखैर्नद्योघानिव सागरः।
</details>

<details><summary>मूलम्</summary>

तानि मुक्तानि शस्त्राणि यातुधानैः स राघवः॥ १२॥  
प्रतिजग्राह विशिखैर्नद्योघानिव सागरः।
</details>

<details><summary>अनुवाद (हिन्दी)</summary>

श्रीरघुनाथजीने राक्षसोंके छोड़े हुए उन अस्त्र-शस्त्रोंको अपने बाणोंद्वारा उसी तरह ग्रस लिया, जैसे समुद्र नदियोंके प्रवाहको आत्मसात् कर लेता है॥ १२ १/२॥
</details>

<details open><summary>विश्वास-प्रस्तुतिः</summary>

स तैः प्रहरणैर्घोरैर्भिन्नगात्रो न विव्यथे॥ १३॥  
रामः प्रदीप्तैर्बहुभिर्वज्रैरिव महाचलः।
</details>

<details><summary>मूलम्</summary>

स तैः प्रहरणैर्घोरैर्भिन्नगात्रो न विव्यथे॥ १३॥  
रामः प्रदीप्तैर्बहुभिर्वज्रैरिव महाचलः।
</details>

<details><summary>अनुवाद (हिन्दी)</summary>

उन राक्षसोंके घोर अस्त्र-शस्त्रोंके प्रहारसे यद्यपि श्रीरामका शरीर क्षत-विक्षत हो गया था तो भी वे व्यथित या विचलित नहीं हुए, जैसे बहुसंख्यक दीप्तिमान् वज्रोंके आघात सहकर भी महान् पर्वत अडिग बना रहता है॥ १३ १/२॥
</details>

<details open><summary>विश्वास-प्रस्तुतिः</summary>

स विद्धः क्षतजादिग्धः सर्वगात्रेषु राघवः॥ १४॥  
बभूव रामः संध्याभ्रैर्दिवाकर इवावृतः।
</details>

<details><summary>मूलम्</summary>

स विद्धः क्षतजादिग्धः सर्वगात्रेषु राघवः॥ १४॥  
बभूव रामः संध्याभ्रैर्दिवाकर इवावृतः।
</details>

<details><summary>अनुवाद (हिन्दी)</summary>

श्रीरघुनाथजीके सारे अङ्गोंमें अस्त्र-शस्त्रोंके आघातसे घाव हो गया था। वे लहूलुहान हो रहे थे, अतः उस समय संध्याकालके बादलोंसे घिरे हुए सूर्यदेवके समान शोभा पा रहे थे॥ १४ १/२॥
</details>

<details open><summary>विश्वास-प्रस्तुतिः</summary>

विषेदुर्देवगन्धर्वाः सिद्धाश्च परमर्षयः॥ १५॥  
एकं सहस्रैर्बहुभिस्तदा दृष्ट्वा समावृतम्।
</details>

<details><summary>मूलम्</summary>

विषेदुर्देवगन्धर्वाः सिद्धाश्च परमर्षयः॥ १५॥  
एकं सहस्रैर्बहुभिस्तदा दृष्ट्वा समावृतम्।
</details>

<details><summary>अनुवाद (हिन्दी)</summary>

श्रीराम अकेले थे। उस समय उन्हें अनेक सहस्र शत्रुओंसे घिरा हुआ देख देवता, सिद्ध, गन्धर्व और महर्षि विषादमें डूब गये॥ १५ १/२॥
</details>

<details open><summary>विश्वास-प्रस्तुतिः</summary>

ततो रामस्तु संक्रुद्धो मण्डलीकृतकार्मुकः॥ १६॥  
ससर्ज निशितान् बाणान् शतशोऽथ सहस्रशः।  
दुरावारान् दुर्विषहान् कालपाशोपमान् रणे॥ १७॥
</details>

<details><summary>मूलम्</summary>

ततो रामस्तु संक्रुद्धो मण्डलीकृतकार्मुकः॥ १६॥  
ससर्ज निशितान् बाणान् शतशोऽथ सहस्रशः।  
दुरावारान् दुर्विषहान् कालपाशोपमान् रणे॥ १७॥
</details>

<details><summary>अनुवाद (हिन्दी)</summary>

तत्पश्चात् श्रीरामचन्द्रजीने अत्यन्त कुपित हो अपने धनुषको इतना खींचा कि वह गोलाकार दिखायी देने लगा। फिर तो वे उस धनुषसे रणभूमिमें सैकड़ों, हजारों ऐसे पैने बाण छोड़ने लगे, जिन्हें रोकना सर्वथा कठिन था, जो दुःसह होनेके साथ ही कालपाशके समान भयंकर थे॥ १६-१७॥
</details>

<details open><summary>विश्वास-प्रस्तुतिः</summary>

मुमोच लीलया कङ्कपत्रान् काञ्चनभूषणान्।  
ते शराः शत्रुसैन्येषु मुक्ता रामेण लीलया॥ १८॥  
आददू रक्षसां प्राणान् पाशाः कालकृता इव।
</details>

<details><summary>मूलम्</summary>

मुमोच लीलया कङ्कपत्रान् काञ्चनभूषणान्।  
ते शराः शत्रुसैन्येषु मुक्ता रामेण लीलया॥ १८॥  
आददू रक्षसां प्राणान् पाशाः कालकृता इव।
</details>

<details><summary>अनुवाद (हिन्दी)</summary>

उन्होंने खेल-खेलमें ही चीलके परोंसे युक्त असंख्य सुवर्णभूषित बाण छोड़े। शत्रुके सैनिकोंपर श्रीरामद्वारा लीलापूर्वक छोड़े गये वे बाण कालपाशके समान राक्षसोंके प्राण लेने लगे॥ १८ १/२॥
</details>

<details open><summary>विश्वास-प्रस्तुतिः</summary>

भित्त्वा राक्षसदेहांस्तांस्ते शरा रुधिराप्लुताः॥ १९॥  
अन्तरिक्षगता रेजुर्दीप्ताग्निसमतेजसः।
</details>

<details><summary>मूलम्</summary>

भित्त्वा राक्षसदेहांस्तांस्ते शरा रुधिराप्लुताः॥ १९॥  
अन्तरिक्षगता रेजुर्दीप्ताग्निसमतेजसः।
</details>

<details><summary>अनुवाद (हिन्दी)</summary>

राक्षसोंके शरीरोंको छेदकर खूनमें डूबे हुए वे बाण जब आकाशमें पहुँचते, तब प्रज्वलित अग्निके समान तेजसे प्रकाशित होने लगते थे॥ १९ १/२॥
</details>

<details open><summary>विश्वास-प्रस्तुतिः</summary>

असंख्येयास्तु रामस्य सायकाश्चापमण्डलात्॥ २०॥  
विनिष्पेतुरतीवोग्रा रक्षःप्राणापहारिणः।
</details>

<details><summary>मूलम्</summary>

असंख्येयास्तु रामस्य सायकाश्चापमण्डलात्॥ २०॥  
विनिष्पेतुरतीवोग्रा रक्षःप्राणापहारिणः।
</details>

<details><summary>अनुवाद (हिन्दी)</summary>

श्रीरामके मण्डलाकार धनुषसे अत्यन्त भयंकर और राक्षसोंके प्राण लेनेवाले असंख्य बाण छूटने लगे॥ २० १/२॥
</details>

<details open><summary>विश्वास-प्रस्तुतिः</summary>

तैर्धनूंषि ध्वजाग्राणि चर्माणि कवचानि च॥ २१॥  
बाहून् सहस्ताभरणानूरून् करिकरोपमान्।  
चिच्छेद रामः समरे शतशोऽथ सहस्रशः॥ २२॥
</details>

<details><summary>मूलम्</summary>

तैर्धनूंषि ध्वजाग्राणि चर्माणि कवचानि च॥ २१॥  
बाहून् सहस्ताभरणानूरून् करिकरोपमान्।  
चिच्छेद रामः समरे शतशोऽथ सहस्रशः॥ २२॥
</details>

<details><summary>अनुवाद (हिन्दी)</summary>

उन बाणोंद्वारा श्रीरामने समराङ्गणमें शत्रुओंके सैकड़ों-हजारों धनुष, ध्वजाओंके अग्रभाग, ढाल, कवच, आभूषणोंसहित भुजाएँ तथा हाथीकी सूँड़के समान जाँघें काट डालीं॥ २१-२२॥
</details>

<details open><summary>विश्वास-प्रस्तुतिः</summary>

हयान् काञ्चनसंनाहान् रथयुक्तान् ससारथीन्।  
गजांश्च सगजारोहान् सहयान् सादिनस्तदा॥ २३॥  
चिच्छिदुर्बिभिदुश्चैव रामबाणा गुणच्युताः।  
पदातीन् समरे हत्वा ह्यनयद् यमसादनम्॥ २४॥
</details>

<details><summary>मूलम्</summary>

हयान् काञ्चनसंनाहान् रथयुक्तान् ससारथीन्।  
गजांश्च सगजारोहान् सहयान् सादिनस्तदा॥ २३॥  
चिच्छिदुर्बिभिदुश्चैव रामबाणा गुणच्युताः।  
पदातीन् समरे हत्वा ह्यनयद् यमसादनम्॥ २४॥
</details>

<details><summary>अनुवाद (हिन्दी)</summary>

प्रत्यञ्चासे छूटे हुए श्रीरामके बाणोंने उस समय सोनेके साज-बाज एवं कवचसे सजे और रथोंमें जुते हुए घोड़ों, सारथियों, हाथियों, हाथीसवारों, घोड़ों और घुड़सवारोंको भी छिन्न-भिन्न कर डाला। इसी प्रकार श्रीरामने समरभूमिमें पैदल सैनिकोंको भी मारकर यमलोक पहुँचा दिया॥ २३-२४॥
</details>

<details open><summary>विश्वास-प्रस्तुतिः</summary>

ततो नालीकनाराचैस्तीक्ष्णाग्रैश्च विकर्णिभिः।  
भीममार्तस्वरं चक्रुश्छिद्यमाना निशाचराः॥ २५॥
</details>

<details><summary>मूलम्</summary>

ततो नालीकनाराचैस्तीक्ष्णाग्रैश्च विकर्णिभिः।  
भीममार्तस्वरं चक्रुश्छिद्यमाना निशाचराः॥ २५॥
</details>

<details><summary>अनुवाद (हिन्दी)</summary>

उस समय उनके नालीक, नाराच और तीखे अग्रभागवाले विकर्णी नामक बाणोंद्वारा छिन्न-भिन्न होते हुए निशाचर भयंकर आर्तनाद करने लगे॥ २५॥
</details>

<details open><summary>विश्वास-प्रस्तुतिः</summary>

तत्सैन्यं विविधैर्बाणैरर्दितं मर्मभेदिभिः।  
न रामेण सुखं लेभे शुष्कं वनमिवाग्निना॥ २६॥
</details>

<details><summary>मूलम्</summary>

तत्सैन्यं विविधैर्बाणैरर्दितं मर्मभेदिभिः।  
न रामेण सुखं लेभे शुष्कं वनमिवाग्निना॥ २६॥
</details>

<details><summary>अनुवाद (हिन्दी)</summary>

श्रीरामके चलाये हुए नाना प्रकारके मर्मभेदी बाणोंद्वारा पीड़ित हुई वह राक्षससेना आगसे जलते हुए सूखे वनकी भाँति सुख-शान्ति नहीं पाती थी॥ २६॥
</details>

<details open><summary>विश्वास-प्रस्तुतिः</summary>

केचिद् भीमबलाः शूराः प्रासान् शूलान् परश्वधान्।  
चिक्षिपुः परमक्रुद्धा रामाय रजनीचराः॥ २७॥
</details>

<details><summary>मूलम्</summary>

केचिद् भीमबलाः शूराः प्रासान् शूलान् परश्वधान्।  
चिक्षिपुः परमक्रुद्धा रामाय रजनीचराः॥ २७॥
</details>

<details><summary>अनुवाद (हिन्दी)</summary>

कुछ भयंकर बलशाली शूरवीर निशाचर अत्यन्त कुपित हो श्रीरामपर प्रासों, शूलों और फरसोंका प्रहार करने लगे॥ २७॥
</details>

<details open><summary>विश्वास-प्रस्तुतिः</summary>

तेषां बाणैर्महाबाहुः शस्त्राण्यावार्य वीर्यवान्।  
जहार समरे प्राणांश्चिच्छेद च शिरोधरान्॥ २८॥
</details>

<details><summary>मूलम्</summary>

तेषां बाणैर्महाबाहुः शस्त्राण्यावार्य वीर्यवान्।  
जहार समरे प्राणांश्चिच्छेद च शिरोधरान्॥ २८॥
</details>

<details><summary>अनुवाद (हिन्दी)</summary>

परंतु पराक्रमी महाबाहु श्रीरामने रणभूमिमें अपने बाणोंद्वारा उनके उन अस्त्र-शस्त्रोंको रोककर उनके गले काट डाले और प्राण हर लिये॥ २८॥
</details>

<details open><summary>विश्वास-प्रस्तुतिः</summary>

ते छिन्नशिरसः पेतुश्छिन्नचर्मशरासनाः।  
सुपर्णवातविक्षिप्ता जगत्यां पादपा यथा॥ २९॥  
अवशिष्टाश्च ये तत्र विषण्णास्ते निशाचराः।  
खरमेवाभ्यधावन्त शरणार्थं शराहताः॥ ३०॥
</details>

<details><summary>मूलम्</summary>

ते छिन्नशिरसः पेतुश्छिन्नचर्मशरासनाः।  
सुपर्णवातविक्षिप्ता जगत्यां पादपा यथा॥ २९॥  
अवशिष्टाश्च ये तत्र विषण्णास्ते निशाचराः।  
खरमेवाभ्यधावन्त शरणार्थं शराहताः॥ ३०॥
</details>

<details><summary>अनुवाद (हिन्दी)</summary>

सिर, ढाल और धनुषके कट जानेपर वे निशाचर गरुड़के पंखकी हवासे टूटकर गिरनेवाले नन्दनवनके वृक्षोंकी भाँति धराशायी हो गये। जो बचे थे, वे राक्षस भी श्रीरामके बाणोंसे आहत हो विषादमें डूब गये और अपनी रक्षाके लिये खरके पास ही दौड़े गये॥ २९-३०॥
</details>

<details open><summary>विश्वास-प्रस्तुतिः</summary>

तान् सर्वान् धनुरादाय समाश्वास्य च दूषणः।  
अभ्यधावत् सुसंक्रुद्धः क्रुद्धं क्रुद्ध इवान्तकः॥ ३१॥
</details>

<details><summary>मूलम्</summary>

तान् सर्वान् धनुरादाय समाश्वास्य च दूषणः।  
अभ्यधावत् सुसंक्रुद्धः क्रुद्धं क्रुद्ध इवान्तकः॥ ३१॥
</details>

<details><summary>अनुवाद (हिन्दी)</summary>

परंतु बीचमें दूषणने धनुष लेकर उन सबको आश्वासन दिया और अत्यन्त कुपित हो रोषमें भरे हुए यमराजकी भाँति वह क्रुद्ध होकर युद्धके लिये डटे हुए श्रीरामचन्द्रजीकी ओर दौड़ा॥ ३१॥
</details>

<details open><summary>विश्वास-प्रस्तुतिः</summary>

निवृत्तास्तु पुनः सर्वे दूषणाश्रयनिर्भयाः।  
राममेवाभ्यधावन्त सालतालशिलायुधाः॥ ३२॥
</details>

<details><summary>मूलम्</summary>

निवृत्तास्तु पुनः सर्वे दूषणाश्रयनिर्भयाः।  
राममेवाभ्यधावन्त सालतालशिलायुधाः॥ ३२॥
</details>

<details><summary>अनुवाद (हिन्दी)</summary>

दूषणका सहारा मिल जानेसे निर्भय हो वे सब-के-सब फिर लौट आये और साखू, ताड़ आदिके वृक्ष तथा पत्थर लेकर पुनः श्रीरामपर ही टूट पड़े॥ ३२॥
</details>

<details open><summary>विश्वास-प्रस्तुतिः</summary>

शूलमुद‍्गरहस्ताश्च पाशहस्ता महाबलाः।  
सृजन्तः शरवर्षाणि शस्त्रवर्षाणि संयुगे॥ ३३॥
</details>

<details><summary>मूलम्</summary>

शूलमुद‍्गरहस्ताश्च पाशहस्ता महाबलाः।  
सृजन्तः शरवर्षाणि शस्त्रवर्षाणि संयुगे॥ ३३॥
</details>

<details><summary>अनुवाद (हिन्दी)</summary>

उस युद्धस्थलमें अपने हाथोंमें शूल, मुद‍्गर और पाश धारण किये वे महाबली निशाचर बाणों तथा अन्य अस्त्र-शस्त्रोंकी वर्षा करने लगे॥ ३३॥
</details>

<details open><summary>विश्वास-प्रस्तुतिः</summary>

द्रुमवर्षाणि मुञ्चन्तः शिलावर्षाणि राक्षसाः।  
तद् बभूवाद्भुतं युद्धं तुमुलं रोमहर्षणम्॥ ३४॥  
रामस्यास्य महाघोरं पुनस्तेषां च रक्षसाम्।
</details>

<details><summary>मूलम्</summary>

द्रुमवर्षाणि मुञ्चन्तः शिलावर्षाणि राक्षसाः।  
तद् बभूवाद्भुतं युद्धं तुमुलं रोमहर्षणम्॥ ३४॥  
रामस्यास्य महाघोरं पुनस्तेषां च रक्षसाम्।
</details>

<details><summary>अनुवाद (हिन्दी)</summary>

कोई राक्षस वृक्षोंकी वर्षा करने लगे तो कोई पत्थरोंकी। उस समय इन श्रीराम और उन निशाचरोंमें पुनः बड़ा ही अद्भुत, महाभयंकर, घमासान और रोमाञ्चकारी युद्ध होने लगा॥ ३४ १/२॥
</details>

<details open><summary>विश्वास-प्रस्तुतिः</summary>

ते समन्तादभिक्रुद्धा राघवं पुनरार्दयन्॥ ३५॥  
ततः सर्वा दिशो दृष्ट्वा प्रदिशश्च समावृताः।  
राक्षसैः सर्वतः प्राप्तैः शरवर्षाभिरावृतः॥ ३६॥  
स कृत्वा भैरवं नादमस्त्रं परमभास्वरम्।  
समयोजयद् गान्धर्वं राक्षसेषु महाबलः॥ ३७॥
</details>

<details><summary>मूलम्</summary>

ते समन्तादभिक्रुद्धा राघवं पुनरार्दयन्॥ ३५॥  
ततः सर्वा दिशो दृष्ट्वा प्रदिशश्च समावृताः।  
राक्षसैः सर्वतः प्राप्तैः शरवर्षाभिरावृतः॥ ३६॥  
स कृत्वा भैरवं नादमस्त्रं परमभास्वरम्।  
समयोजयद् गान्धर्वं राक्षसेषु महाबलः॥ ३७॥
</details>

<details><summary>अनुवाद (हिन्दी)</summary>

वे राक्षस कुपित होकर चारों ओरसे पुनः श्रीरामचन्द्रजीको पीड़ित करने लगे। तब सब ओरसे आये हुए राक्षसोंसे सम्पूर्ण दिशाओं और उपदिशाओंको घिरी हुई देख बाण-वर्षासे आच्छादित हुए महाबली श्रीरामने भैरव-नाद करके उन राक्षसोंपर परम तेजस्वी गान्धर्व नामक अस्त्रका प्रयोग किया॥ ३५—३७॥
</details>

<details open><summary>विश्वास-प्रस्तुतिः</summary>

ततः शरसहस्राणि निर्ययुश्चापमण्डलात्।  
सर्वा दश दिशो बाणैरापूर्यन्त समागतैः॥ ३८॥
</details>

<details><summary>मूलम्</summary>

ततः शरसहस्राणि निर्ययुश्चापमण्डलात्।  
सर्वा दश दिशो बाणैरापूर्यन्त समागतैः॥ ३८॥
</details>

<details><summary>अनुवाद (हिन्दी)</summary>

फिर तो उनके मण्डलाकार धनुषसे सहस्रों बाण छूटने लगे। उन बाणोंसे दसों दिशाएँ पूर्णतः आच्छादित हो गयीं॥ ३८॥
</details>

<details open><summary>विश्वास-प्रस्तुतिः</summary>

नाददानं शरान् घोरान् विमुञ्चन्तं शरोत्तमान्।  
विकर्षमाणं पश्यन्ति राक्षसास्ते शरार्दिताः॥ ३९॥
</details>

<details><summary>मूलम्</summary>

नाददानं शरान् घोरान् विमुञ्चन्तं शरोत्तमान्।  
विकर्षमाणं पश्यन्ति राक्षसास्ते शरार्दिताः॥ ३९॥
</details>

<details><summary>अनुवाद (हिन्दी)</summary>

बाणोंसे पीड़ित राक्षस यह नहीं देख पाते थे कि श्रीरामचन्द्रजी कब भयंकर बाण हाथमें लेते हैं और कब उन उत्तम बाणोंको छोड़ देते हैं। वे केवल उनको धनुष खींचते देखते थे॥ ३९॥
</details>

<details open><summary>विश्वास-प्रस्तुतिः</summary>

शरान्धकारमाकाशमावृणोत् सदिवाकरम्।  
बभूवावस्थितो रामः प्रक्षिपन्निव तान् शरान्॥ ४०॥
</details>

<details><summary>मूलम्</summary>

शरान्धकारमाकाशमावृणोत् सदिवाकरम्।  
बभूवावस्थितो रामः प्रक्षिपन्निव तान् शरान्॥ ४०॥
</details>

<details><summary>अनुवाद (हिन्दी)</summary>

श्रीरामचन्द्रजीके बाणसमुदायरूपी अन्धकारने सूर्यसहित सारे आकाशमण्डलको ढक दिया। उस समय श्रीराम उन बाणोंको लगातार छोड़ते हुए एक स्थानपर खड़े थे॥ ४०॥
</details>

<details open><summary>विश्वास-प्रस्तुतिः</summary>

युगपत्पतमानैश्च युगपच्च हतैर्भृशम्।  
युगपत्पतितैश्चैव विकीर्णा वसुधाभवत्॥ ४१॥
</details>

<details><summary>मूलम्</summary>

युगपत्पतमानैश्च युगपच्च हतैर्भृशम्।  
युगपत्पतितैश्चैव विकीर्णा वसुधाभवत्॥ ४१॥
</details>

<details><summary>अनुवाद (हिन्दी)</summary>

एक ही समय बाणोंद्वारा अत्यन्त घायल हो एक साथ ही गिरते और गिरे हुए बहुसंख्यक राक्षसोंकी लाशोंसे वहाँकी भूमि पट गयी॥ ४१॥
</details>

<details open><summary>विश्वास-प्रस्तुतिः</summary>

निहताः पतिताः क्षीणाश्छिन्ना भिन्ना विदारिताः।  
तत्र तत्र स्म दृश्यन्ते राक्षसास्ते सहस्रशः॥ ४२॥
</details>

<details><summary>मूलम्</summary>

निहताः पतिताः क्षीणाश्छिन्ना भिन्ना विदारिताः।  
तत्र तत्र स्म दृश्यन्ते राक्षसास्ते सहस्रशः॥ ४२॥
</details>

<details><summary>अनुवाद (हिन्दी)</summary>

जहाँ-जहाँ दृष्टि जाती थी, वहीं-वहीं वे हजारों राक्षस मरे, गिरे, क्षीण हुए, कटे-पिटे और विदीर्ण हुए दिखायी देते थे॥ ४२॥
</details>

<details open><summary>विश्वास-प्रस्तुतिः</summary>

सोष्णीषैरुत्तमाङ्गैश्च साङ्गदैर्बाहुभिस्तथा।  
ऊरुभिर्बाहुभिश्छिन्नैर्नानारूपैर्विभूषणैः॥ ४३॥  
हयैश्च द्विपमुख्यैश्च रथैर्भिन्नैरनेकशः।  
चामरव्यजनैश्छत्रैर्ध्वजैर्नानाविधैरपि॥ ४४॥  
रामेण बाणाभिहतैर्विच्छिन्नैः शूलपट्टिशैः।  
खड्गैः खण्डीकृतैः प्रासैर्विकीर्णैश्च परश्वधैः॥ ४५॥  
चूर्णिताभिः शिलाभिश्च शरैश्चित्रैरनेकशः।  
विच्छिन्नैः समरे भूमिर्विस्तीर्णाभूद् भयंकरा॥ ४६॥
</details>

<details><summary>मूलम्</summary>

सोष्णीषैरुत्तमाङ्गैश्च साङ्गदैर्बाहुभिस्तथा।  
ऊरुभिर्बाहुभिश्छिन्नैर्नानारूपैर्विभूषणैः॥ ४३॥  
हयैश्च द्विपमुख्यैश्च रथैर्भिन्नैरनेकशः।  
चामरव्यजनैश्छत्रैर्ध्वजैर्नानाविधैरपि॥ ४४॥  
रामेण बाणाभिहतैर्विच्छिन्नैः शूलपट्टिशैः।  
खड्गैः खण्डीकृतैः प्रासैर्विकीर्णैश्च परश्वधैः॥ ४५॥  
चूर्णिताभिः शिलाभिश्च शरैश्चित्रैरनेकशः।  
विच्छिन्नैः समरे भूमिर्विस्तीर्णाभूद् भयंकरा॥ ४६॥
</details>

<details><summary>अनुवाद (हिन्दी)</summary>

वहाँ श्रीरामके बाणोंसे कटे हुए पगड़ियों-सहित मस्तकों, बाजूबंदसहित भुजाओं, जाँघों, बाँहों, भाँति-भाँतिके आभूषणों, घोड़ों, श्रेष्ठ हाथियों, टूटे-फूटे अनेकानेक रथों, चँवरों, व्यजनों, छत्रों, नाना प्रकारकी ध्वजाओं, छिन्न-भिन्न हुए शूलों, पट्टिशों, खण्डित खड्गों, बिखरे प्रासों, फरसों, चूर-चूर हुई शिलाओं तथा टुकड़े-टुकड़े हुए बहुतेरे विचित्र बाणोंसे पटी हुई वह समरभूमि अत्यन्त भयंकर दिखायी देती थी॥ ४३—४६॥
</details>

<details open><summary>विश्वास-प्रस्तुतिः</summary>

तान् दृष्ट्वा निहतान् सर्वे राक्षसाः परमातुराः।  
न तत्र चलितुं शक्ता रामं परपुरंजयम्॥ ४७॥
</details>

<details><summary>मूलम्</summary>

तान् दृष्ट्वा निहतान् सर्वे राक्षसाः परमातुराः।  
न तत्र चलितुं शक्ता रामं परपुरंजयम्॥ ४७॥
</details>

<details><summary>अनुवाद (हिन्दी)</summary>

उन सबको मारा गया देख शेष राक्षस अत्यन्त आतुर हो वहाँ शत्रुनगरीपर विजय पानेवाले श्रीरामके सम्मुख जानेमें असमर्थ हो गये॥ ४७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽरण्यकाण्डे पञ्चविंशः सर्गः॥ २५॥  
इस प्रकार श्रीवाल्मीकिनिर्मित आर्षरामायण आदिकाव्यके अरण्यकाण्डमें पचीसवाँ सर्ग पूरा हुआ॥ २५॥
</details>
