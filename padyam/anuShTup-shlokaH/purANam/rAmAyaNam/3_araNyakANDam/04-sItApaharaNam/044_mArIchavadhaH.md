+++
title = "०४४ मारीचवधः"
title_english = "044 Rama eliminates Maareecha"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-044-Maaricha_Vadhaha.mp3"></div>
</details>



<details><summary>भागसूचना</summary>

44. श्रीरामके द्वारा मारीचका वध और उसके द्वारा सीता और लक्ष्मणके पुकारनेका शब्द सुनकर श्रीरामकी चिन्ता
</details>

<details open><summary>विश्वास-प्रस्तुतिः</summary>

तथा तु तं समादिश्य भ्रातरं रघुनन्दनः।  
बबन्धासिं महातेजा जाम्बूनदमयत्सरुम्॥ १॥
</details>

<details><summary>मूलम्</summary>

तथा तु तं समादिश्य भ्रातरं रघुनन्दनः।  
बबन्धासिं महातेजा जाम्बूनदमयत्सरुम्॥ १॥
</details>

<details><summary>अनुवाद (हिन्दी)</summary>

लक्ष्मणको इस प्रकार आदेश देकर रघुकुलका आनन्द बढ़ानेवाले महातेजस्वी श्रीरामचन्द्रजीने सोनेकी मूँठवाली तलवार कमरमें बाँध ली॥ १॥
</details>

<details open><summary>विश्वास-प्रस्तुतिः</summary>

ततस्त्रिविनतं चापमादायात्मविभूषणम्।  
आबध्य च कपालौ द्वौ जगामोदग्रविक्रमः॥ २॥
</details>

<details><summary>मूलम्</summary>

ततस्त्रिविनतं चापमादायात्मविभूषणम्।  
आबध्य च कपालौ द्वौ जगामोदग्रविक्रमः॥ २॥
</details>

<details><summary>अनुवाद (हिन्दी)</summary>

तत्पश्चात् महापराक्रमी रघुनाथजी तीन स्थानोंमें झुके हुए अपने आभूषणरूप धनुषको हाथमें ले पीठपर दो तरकस बाँधकर वहाँसे चल दिये॥ २॥
</details>

<details open><summary>विश्वास-प्रस्तुतिः</summary>

तं वन्यराजो राजेन्द्रमापतन्तं निरीक्ष्य वै।  
बभूवान्तर्हितस्त्रासात् पुनः संदर्शनेऽभवत्॥ ३॥
</details>

<details><summary>मूलम्</summary>

तं वन्यराजो राजेन्द्रमापतन्तं निरीक्ष्य वै।  
बभूवान्तर्हितस्त्रासात् पुनः संदर्शनेऽभवत्॥ ३॥
</details>

<details><summary>अनुवाद (हिन्दी)</summary>

राजाधिराज श्रीरामको आते देख वह वन्य मृगोंका राजा काञ्चनमृग भयके मारे छिप गया, किंतु फिर तुरंत ही उनके दृष्टिपथमें आ गया॥ ३॥
</details>

<details open><summary>विश्वास-प्रस्तुतिः</summary>

बद्धासिर्धनुरादाय प्रदुद्राव यतो मृगः।  
तं स्म पश्यति रूपेण द्योतयन्तमिवाग्रतः॥ ४॥  
अवेक्ष्यावेक्ष्य धावन्तं धनुष्पाणिर्महावने।  
अतिवृत्तमिवोत्पाताल्लोभयानं कदाचन॥ ५॥  
शङ्कितं तु समुद्‍भ्रान्तमुत्पतन्तमिवाम्बरम्।  
दृश्यमानमदृश्यं च वनोद्देशेषु केषुचित्॥ ६॥  
छिन्नाभ्रैरिव संवीतं शारदं चन्द्रमण्डलम्।  
मुहूर्तादेव ददृशे मुहुर्दूरात् प्रकाशते॥ ७॥
</details>

<details><summary>मूलम्</summary>

बद्धासिर्धनुरादाय प्रदुद्राव यतो मृगः।  
तं स्म पश्यति रूपेण द्योतयन्तमिवाग्रतः॥ ४॥  
अवेक्ष्यावेक्ष्य धावन्तं धनुष्पाणिर्महावने।  
अतिवृत्तमिवोत्पाताल्लोभयानं कदाचन॥ ५॥  
शङ्कितं तु समुद्‍भ्रान्तमुत्पतन्तमिवाम्बरम्।  
दृश्यमानमदृश्यं च वनोद्देशेषु केषुचित्॥ ६॥  
छिन्नाभ्रैरिव संवीतं शारदं चन्द्रमण्डलम्।  
मुहूर्तादेव ददृशे मुहुर्दूरात् प्रकाशते॥ ७॥
</details>

<details><summary>अनुवाद (हिन्दी)</summary>

तब तलवार बाँधे और धनुष लिये श्रीराम जिस ओर वह मृग था, उसी ओर दौड़े। धनुर्धर श्रीरामने देखा, वह अपने रूपसे सामनेकी दिशाको प्रकाशित-सी कर रहा था। उस महान् वनमें वह पीछेकी ओर देख-देखकर आगेकी ओर भाग रहा था। कभी छलाँगें मारकर बहुत दूर निकल जाता और कभी इतना निकट दिखायी देता कि हाथसे पकड़ लेनेका लोभ पैदा कर देता था। कभी डरा हुआ, कभी घबराया हुआ और कभी आकाशमें उछलता हुआ दीख पड़ता था। कभी वनके किन्हीं स्थानोंमें छिपकर अदृश्य हो जाता था, मानो शरद्-ऋतुका चन्द्रमण्डल मेघखण्डोंसे आवृत हो गया हो। एक ही मुहूर्तमें वह निकट दिखायी देता और पुनः बहुत दूरके स्थानमें चमक उठता था॥ ४—७॥
</details>

<details open><summary>विश्वास-प्रस्तुतिः</summary>

दर्शनादर्शनेनैव सोऽपाकर्षत राघवम्।  
स दूरमाश्रमस्यास्य मारीचो मृगतां गतः॥ ८॥
</details>

<details><summary>मूलम्</summary>

दर्शनादर्शनेनैव सोऽपाकर्षत राघवम्।  
स दूरमाश्रमस्यास्य मारीचो मृगतां गतः॥ ८॥
</details>

<details><summary>अनुवाद (हिन्दी)</summary>

इस तरह प्रकट होता और छिपता हुआ वह मृगरूपधारी मारीच श्रीरघुनाथजीको उनके आश्रमसे बहुत दूर खींच ले गया॥ ८॥
</details>

<details open><summary>विश्वास-प्रस्तुतिः</summary>

आसीत् क्रुद्धस्तु काकुत्स्थो विवशस्तेन मोहितः।  
अथावतस्थे सुश्रान्तश्छायामाश्रित्य शाद्वले॥ ९॥
</details>

<details><summary>मूलम्</summary>

आसीत् क्रुद्धस्तु काकुत्स्थो विवशस्तेन मोहितः।  
अथावतस्थे सुश्रान्तश्छायामाश्रित्य शाद्वले॥ ९॥
</details>

<details><summary>अनुवाद (हिन्दी)</summary>

उस समय उससे मोहित और विवश होकर श्रीराम कुछ कुपित हो उठे और थककर एक जगह छायाका आश्रय ले हरी-हरी घासवाली भूमिपर खड़े हो गये॥ ९॥
</details>

<details open><summary>विश्वास-प्रस्तुतिः</summary>

स तमुन्मादयामास मृगरूपो निशाचरः।  
मृगैः परिवृतोऽथान्यैरदूरात् प्रत्यदृश्यत॥ १०॥
</details>

<details><summary>मूलम्</summary>

स तमुन्मादयामास मृगरूपो निशाचरः।  
मृगैः परिवृतोऽथान्यैरदूरात् प्रत्यदृश्यत॥ १०॥
</details>

<details><summary>अनुवाद (हिन्दी)</summary>

इस मृगरूपधारी निशाचरने उन्हें उन्मत्त-सा कर दिया था। थोड़ी ही देरमें वह दूसरे मृगोंसे घिरा हुआ पास ही दिखायी दिया॥ १०॥
</details>

<details open><summary>विश्वास-प्रस्तुतिः</summary>

ग्रहीतुकामं दृष्ट्वा तं पुनरेवाभ्यधावत।  
तत्क्षणादेव संत्रासात् पुनरन्तर्हितोऽभवत्॥ ११॥
</details>

<details><summary>मूलम्</summary>

ग्रहीतुकामं दृष्ट्वा तं पुनरेवाभ्यधावत।  
तत्क्षणादेव संत्रासात् पुनरन्तर्हितोऽभवत्॥ ११॥
</details>

<details><summary>अनुवाद (हिन्दी)</summary>

श्रीराम मुझे पकड़ना चाहते हैं, यह देखकर वह फिर भागा और भयके मारे पुनः तत्काल ही अदृश्य हो गया॥ ११॥
</details>

<details open><summary>विश्वास-प्रस्तुतिः</summary>

पुनरेव ततो दूराद् वृक्षखण्डाद् विनिःसृतः।  
दृष्ट्वा रामो महातेजास्तं हन्तुं कृतनिश्चयः॥ १२॥
</details>

<details><summary>मूलम्</summary>

पुनरेव ततो दूराद् वृक्षखण्डाद् विनिःसृतः।  
दृष्ट्वा रामो महातेजास्तं हन्तुं कृतनिश्चयः॥ १२॥
</details>

<details><summary>अनुवाद (हिन्दी)</summary>

तदनन्तर वह पुनः दूरवर्ती वृक्ष-समूहसे होकर निकला। उसे देखकर महातेजस्वी श्रीरामने मार डालनेका निश्चय किया॥ १२॥
</details>

<details open><summary>विश्वास-प्रस्तुतिः</summary>

भूयस्तु शरमुद‍्धृत्य कुपितस्तत्र राघवः।  
सूर्यरश्मिप्रतीकाशं ज्वलन्तमरिमर्दनम्॥ १३॥  
संधाय सुदृढे चापे विकृष्य बलवद‍्बली।  
तमेव मृगमुद्दिश्य श्वसन्तमिव पन्नगम्॥ १४॥  
मुमोच ज्वलितं दीप्तमस्त्रं ब्रह्मविनिर्मितम्।
</details>

<details><summary>मूलम्</summary>

भूयस्तु शरमुद‍्धृत्य कुपितस्तत्र राघवः।  
सूर्यरश्मिप्रतीकाशं ज्वलन्तमरिमर्दनम्॥ १३॥  
संधाय सुदृढे चापे विकृष्य बलवद‍्बली।  
तमेव मृगमुद्दिश्य श्वसन्तमिव पन्नगम्॥ १४॥  
मुमोच ज्वलितं दीप्तमस्त्रं ब्रह्मविनिर्मितम्।
</details>

<details><summary>अनुवाद (हिन्दी)</summary>

तब वहाँ क्रोधमें भरे हुए बलवान् राघवेन्द्र श्रीरामने तरकससे सूर्यकी किरणोंके समान तेजस्वी एक प्रज्वलित एवं शत्रु-संहारक बाण निकालकर उसे अपने सुदृढ़ धनुषपर रखा और उस धनुषको जोरसे खींचकर उस मृगको ही लक्ष्य करके फुफकारते सर्पके समान सनसनाता हुआ वह प्रज्वलित एवं तेजस्वी बाण, जिसे ब्रह्माजीने बनाया था, छोड़ दिया॥ १३-१४॥
</details>

<details open><summary>विश्वास-प्रस्तुतिः</summary>

शरीरं मृगरूपस्य विनिर्भिद्य शरोत्तमः॥ १५॥  
मारीचस्यैव हृदयं बिभेदाशनिसंनिभः।
</details>

<details><summary>मूलम्</summary>

शरीरं मृगरूपस्य विनिर्भिद्य शरोत्तमः॥ १५॥  
मारीचस्यैव हृदयं बिभेदाशनिसंनिभः।
</details>

<details><summary>अनुवाद (हिन्दी)</summary>

वज्रके समान तेजस्वी उस उत्तम बाणने मृगरूपधारी मारीचके शरीरको चीरकर उसके हृदयको भी विदीर्ण कर दिया॥ १५ १/२॥
</details>

<details open><summary>विश्वास-प्रस्तुतिः</summary>

तालमात्रमथोत्प्लुत्य न्यपतत् स भृशातुरः॥ १६॥  
व्यनदद् भैरवं नादं धरण्यामल्पजीवितः।
</details>

<details><summary>मूलम्</summary>

तालमात्रमथोत्प्लुत्य न्यपतत् स भृशातुरः॥ १६॥  
व्यनदद् भैरवं नादं धरण्यामल्पजीवितः।
</details>

<details><summary>अनुवाद (हिन्दी)</summary>

‘उसकी चोटसे अत्यन्त आतुर हो वह राक्षस ताड़के बराबर उछलकर पृथ्वीपर गिर पड़ा। उसका जीवन समाप्त हो चला। वह पृथ्वीपर पड़ा-पड़ा भयंकर गर्जना करने लगा॥ १६ १/२॥
</details>

<details open><summary>विश्वास-प्रस्तुतिः</summary>

म्रियमाणस्तु मारीचो जहौ तां कृत्रिमां तनुम्॥ १७॥  
स्मृत्वा तद्वचनं रक्षो दध्यौ केन तु लक्ष्मणम्।  
इह प्रस्थापयेत् सीता तां शून्ये रावणो हरेत्॥ १८॥
</details>

<details><summary>मूलम्</summary>

म्रियमाणस्तु मारीचो जहौ तां कृत्रिमां तनुम्॥ १७॥  
स्मृत्वा तद्वचनं रक्षो दध्यौ केन तु लक्ष्मणम्।  
इह प्रस्थापयेत् सीता तां शून्ये रावणो हरेत्॥ १८॥
</details>

<details><summary>अनुवाद (हिन्दी)</summary>

मरते समय मारीचने अपने उस कृत्रिम शरीरको त्याग दिया। फिर रावणके वचनका स्मरण करके उस राक्षसने सोचा, किस उपायसे सीता लक्ष्मणको यहाँ भेज दे और सूने आश्रमसे रावण उसे हर ले जाय॥
</details>

<details open><summary>विश्वास-प्रस्तुतिः</summary>

स प्राप्तकालमाज्ञाय चकार च ततः स्वनम्।  
सदृशं राघवस्येव हा सीते लक्ष्मणेति च॥ १९॥
</details>

<details><summary>मूलम्</summary>

स प्राप्तकालमाज्ञाय चकार च ततः स्वनम्।  
सदृशं राघवस्येव हा सीते लक्ष्मणेति च॥ १९॥
</details>

<details><summary>अनुवाद (हिन्दी)</summary>

रावणके बताये हुए उपायको काममें लानेका अवसर आ गया है—यह समझकर उसने श्रीरामचन्द्रजीके ही समान स्वरमें ‘हा सीते! हा लक्ष्मण!’ कहकर पुकारा॥
</details>

<details open><summary>विश्वास-प्रस्तुतिः</summary>

तेन मर्मणि निर्विद्धं शरेणानुपमेन हि।  
मृगरूपं तु तत् त्यक्त्वा राक्षसं रूपमास्थितः॥ २०॥
</details>

<details><summary>मूलम्</summary>

तेन मर्मणि निर्विद्धं शरेणानुपमेन हि।  
मृगरूपं तु तत् त्यक्त्वा राक्षसं रूपमास्थितः॥ २०॥
</details>

<details><summary>अनुवाद (हिन्दी)</summary>

श्रीरामके अनुपम बाणसे उसका मर्म विदीर्ण हो गया था, अतः उस मृगरूपको त्यागकर उसने राक्षसरूप धारण कर लिया॥ २०॥
</details>

<details open><summary>विश्वास-प्रस्तुतिः</summary>

चक्रे स सुमहाकायं मारीचो जीवितं त्यजन्।  
तं दृष्ट्वा पतितं भूमौ राक्षसं भीमदर्शनम्॥ २१॥  
रामो रुधिरसिक्ताङ्गं चेष्टमानं महीतले।  
जगाम मनसा सीतां लक्ष्मणस्य वचः स्मरन्॥ २२॥
</details>

<details><summary>मूलम्</summary>

चक्रे स सुमहाकायं मारीचो जीवितं त्यजन्।  
तं दृष्ट्वा पतितं भूमौ राक्षसं भीमदर्शनम्॥ २१॥  
रामो रुधिरसिक्ताङ्गं चेष्टमानं महीतले।  
जगाम मनसा सीतां लक्ष्मणस्य वचः स्मरन्॥ २२॥
</details>

<details><summary>अनुवाद (हिन्दी)</summary>

प्राणत्याग करते समय मारीचने अपने शरीरको बहुत बड़ा बना लिया था। भयंकर दिखायी देनेवाले उस राक्षसको भूमिपर पड़कर खूनसे लथपथ हो धरतीपर लोटते और छटपटाते देख श्रीरामको लक्ष्मणकी कही हुई बात याद आ गयी और वे मन-ही-मन सीताकी चिन्ता करने लगे॥ २१-२२॥
</details>

<details open><summary>विश्वास-प्रस्तुतिः</summary>

मारीचस्य तु मायैषा पूर्वोक्तं लक्ष्मणेन तु।  
तत् तथा ह्यभवच्चाद्य मारीचोऽयं मया हतः॥ २३॥
</details>

<details><summary>मूलम्</summary>

मारीचस्य तु मायैषा पूर्वोक्तं लक्ष्मणेन तु।  
तत् तथा ह्यभवच्चाद्य मारीचोऽयं मया हतः॥ २३॥
</details>

<details><summary>अनुवाद (हिन्दी)</summary>

वे सोचने लगे, ‘अहो! जैसा लक्ष्मणने पहले कहा था, उसके अनुसार यह वास्तवमें मारीचकी माया ही थी। लक्ष्मणकी बात ठीक निकली। आज मेरे द्वारा यह मारीच ही मारा गया॥ २३॥
</details>

<details open><summary>विश्वास-प्रस्तुतिः</summary>

हा सीते लक्ष्मणेत्येवमाक्रुश्य तु महास्वनम्।  
ममार राक्षसः सोऽयं श्रुत्वा सीता कथं भवेत्॥ २४॥  
लक्ष्मणश्च महाबाहुः कामवस्थां गमिष्यति।
</details>

<details><summary>मूलम्</summary>

हा सीते लक्ष्मणेत्येवमाक्रुश्य तु महास्वनम्।  
ममार राक्षसः सोऽयं श्रुत्वा सीता कथं भवेत्॥ २४॥  
लक्ष्मणश्च महाबाहुः कामवस्थां गमिष्यति।
</details>

<details><summary>अनुवाद (हिन्दी)</summary>

‘परंतु यह राक्षस उच्च स्वरसे ‘हा सीते! हा लक्ष्मण!’ की पुकार करके मरा है। उसके उस शब्दको सुनकर सीताकी कैसी अवस्था हो जायगी और महाबाहु लक्ष्मणकी भी क्या दशा होगी?’॥ २४ १/२॥
</details>

<details open><summary>विश्वास-प्रस्तुतिः</summary>

इति संचिन्त्य धर्मात्मा रामो हृष्टतनूरुहः॥ २५॥  
तत्र रामं भयं तीव्रमाविवेश विषादजम्।  
राक्षसं मृगरूपं तं हत्वा श्रुत्वा च तत्स्वनम्॥ २६॥
</details>

<details><summary>मूलम्</summary>

इति संचिन्त्य धर्मात्मा रामो हृष्टतनूरुहः॥ २५॥  
तत्र रामं भयं तीव्रमाविवेश विषादजम्।  
राक्षसं मृगरूपं तं हत्वा श्रुत्वा च तत्स्वनम्॥ २६॥
</details>

<details><summary>अनुवाद (हिन्दी)</summary>

ऐसा सोचकर धर्मात्मा श्रीरामके रोंगटे खड़े हो गये। उस समय वहाँ मृगरूपधारी उस राक्षसको मारकर और उसके उस शब्दको सुनकर श्रीरामके मनमें विषादजनित तीव्र भय समा गया॥ २५-२६॥
</details>

<details open><summary>विश्वास-प्रस्तुतिः</summary>

निहत्य पृषतं चान्यं मांसमादाय राघवः।  
त्वरमाणो जनस्थानं ससाराभिमुखं तदा॥ २७॥
</details>

<details><summary>मूलम्</summary>

निहत्य पृषतं चान्यं मांसमादाय राघवः।  
त्वरमाणो जनस्थानं ससाराभिमुखं तदा॥ २७॥
</details>

<details><summary>अनुवाद (हिन्दी)</summary>

उस लोकविलक्षण मृगका वध करके तपस्वीके उपभोगमें आनेयोग्य फल-मूल आदि लेकर श्रीराम तत्काल ही जनस्थानके निकटवर्ती पञ्चवटीमें स्थित अपने आश्रमकी ओर बड़ी उतावलीके साथ चले॥ २७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽरण्यकाण्डे चतुश्चत्वारिंशः सर्गः॥ ४४॥  
इस प्रकार श्रीवाल्मीकिनिर्मित आर्षरामायण आदिकाव्यके अरण्यकाण्डमें चौवालीसवाँ सर्ग पूरा हुआ॥ ४४॥
</details>
