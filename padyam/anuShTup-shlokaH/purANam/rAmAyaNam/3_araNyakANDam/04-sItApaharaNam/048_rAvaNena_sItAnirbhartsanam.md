+++
title = "०४८ रावणेन सीतानिर्भर्त्सनम्"
title_english = "048 Ravana tempts Seetha"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-048-Ravanena_Sita_Nirbhartha_Sanam.mp3"></div>
</details>



<details><summary>भागसूचना</summary>

48. रावणके द्वारा अपने पराक्रमका वर्णन और सीताद्वारा उसको कड़ी फटकार
</details>

<details open><summary>विश्वास-प्रस्तुतिः</summary>

एवं ब्रुवत्यां सीतायां संरब्धः परुषं वचः।  
ललाटे भ्रुकुटिं कृत्वा रावणः प्रत्युवाच ह॥ १॥
</details>

<details><summary>मूलम्</summary>

एवं ब्रुवत्यां सीतायां संरब्धः परुषं वचः।  
ललाटे भ्रुकुटिं कृत्वा रावणः प्रत्युवाच ह॥ १॥
</details>

<details><summary>अनुवाद (हिन्दी)</summary>

सीताके ऐसा कहनेपर रावण रोषमें भर गया और ललाटमें भौंहें टेढ़ी करके वह कठोर वाणीमें बोला—॥ १॥
</details>

<details open><summary>विश्वास-प्रस्तुतिः</summary>

भ्राता वैश्रवणस्याहं सापत्नो वरवर्णिनि।  
रावणो नाम भद्रं ते दशग्रीवः प्रतापवान्॥ २॥
</details>

<details><summary>मूलम्</summary>

भ्राता वैश्रवणस्याहं सापत्नो वरवर्णिनि।  
रावणो नाम भद्रं ते दशग्रीवः प्रतापवान्॥ २॥
</details>

<details><summary>अनुवाद (हिन्दी)</summary>

‘सुन्दरि! मैं कुबेरका सौतेला भाई परम प्रतापी दशग्रीव रावण हूँ। तुम्हारा भला हो॥ २॥
</details>

<details open><summary>विश्वास-प्रस्तुतिः</summary>

यस्य देवाः सगन्धर्वाः पिशाचपतगोरगाः।  
विद्रवन्ति सदा भीता मृत्योरिव सदा प्रजाः॥ ३॥  
येन वैश्रवणो भ्राता वैमात्राः कारणान्तरे।  
द्वन्द्वमासादितः क्रोधाद् रणे विक्रम्य निर्जितः॥ ४॥
</details>

<details><summary>मूलम्</summary>

यस्य देवाः सगन्धर्वाः पिशाचपतगोरगाः।  
विद्रवन्ति सदा भीता मृत्योरिव सदा प्रजाः॥ ३॥  
येन वैश्रवणो भ्राता वैमात्राः कारणान्तरे।  
द्वन्द्वमासादितः क्रोधाद् रणे विक्रम्य निर्जितः॥ ४॥
</details>

<details><summary>अनुवाद (हिन्दी)</summary>

‘जैसे प्रजा मौतके भयसे सदा डरती रहती है, उसी प्रकार देवता, गन्धर्व, पिशाच, पक्षी और नाग सदा जिससे भयभीत होकर भागते हैं, जिसने किसी कारणवश अपने सौतेले भाई कुबेरके साथ द्वन्द्वयुद्ध किया और क्रोधपूर्वक पराक्रम करके रणभूमिमें उन्हें परास्त कर दिया था, वही रावण मैं हूँ॥ ३-४॥
</details>

<details open><summary>विश्वास-प्रस्तुतिः</summary>

मद्भयार्तः परित्यज्य स्वमधिष्ठानमृद्धिमत्।  
कैलासं पर्वतश्रेष्ठमध्यास्ते नरवाहनः॥ ५॥
</details>

<details><summary>मूलम्</summary>

मद्भयार्तः परित्यज्य स्वमधिष्ठानमृद्धिमत्।  
कैलासं पर्वतश्रेष्ठमध्यास्ते नरवाहनः॥ ५॥
</details>

<details><summary>अनुवाद (हिन्दी)</summary>

‘मेरे ही भयसे पीड़ित हो नरवाहन कुबेरने अपनी समृद्धिशालिनी पुरी लङ्काका परित्याग करके इस समय पर्वतश्रेष्ठ कैलासकी शरण ली है॥ ५॥
</details>

<details open><summary>विश्वास-प्रस्तुतिः</summary>

यस्य तत् पुष्पकं नाम विमानं कामगं शुभम्।  
वीर्यादावर्जितं भद्रे येन यामि विहायसम्॥ ६॥
</details>

<details><summary>मूलम्</summary>

यस्य तत् पुष्पकं नाम विमानं कामगं शुभम्।  
वीर्यादावर्जितं भद्रे येन यामि विहायसम्॥ ६॥
</details>

<details><summary>अनुवाद (हिन्दी)</summary>

‘भद्रे! उनका सुप्रसिद्ध पुष्पक नामक सुन्दर विमान, जो इच्छाके अनुसार चलनेवाला है, मैंने पराक्रमसे जीत लिया है और उसी विमानके द्वारा मैं आकाशमें विचरता हूँ॥ ६॥
</details>

<details open><summary>विश्वास-प्रस्तुतिः</summary>

मम संजातरोषस्य मुखं दृष्ट्वैव मैथिलि।  
विद्रवन्ति परित्रस्ताः सुराः शक्रपुरोगमाः॥ ७॥
</details>

<details><summary>मूलम्</summary>

मम संजातरोषस्य मुखं दृष्ट्वैव मैथिलि।  
विद्रवन्ति परित्रस्ताः सुराः शक्रपुरोगमाः॥ ७॥
</details>

<details><summary>अनुवाद (हिन्दी)</summary>

‘मिथिलेशकुमारी! जब मुझे रोष चढ़ता है, उस समय इन्द्र आदि सब देवता मेरा मुँह देखकर ही भयसे थर्रा उठते हैं और इधर-उधर भाग जाते हैं॥ ७॥
</details>

<details open><summary>विश्वास-प्रस्तुतिः</summary>

यत्र तिष्ठाम्यहं तत्र मारुतो वाति शङ्कितः।  
तीव्रांशुः शिशिरांशुश्च भयात् सम्पद्यते दिवि॥ ८॥
</details>

<details><summary>मूलम्</summary>

यत्र तिष्ठाम्यहं तत्र मारुतो वाति शङ्कितः।  
तीव्रांशुः शिशिरांशुश्च भयात् सम्पद्यते दिवि॥ ८॥
</details>

<details><summary>अनुवाद (हिन्दी)</summary>

‘जहाँ मैं खड़ा होता हूँ, वहाँ हवा डरकर धीरे-धीरे चलने लगती है। मेरे भयसे आकाशमें प्रचण्ड किरणोंवाला सूर्य भी चन्द्रमाके समान शीतल हो जाता है॥ ८॥
</details>

<details open><summary>विश्वास-प्रस्तुतिः</summary>

निष्कम्पपत्रास्तरवो नद्यश्च स्तिमितोदकाः।  
भवन्ति यत्र तत्राहं तिष्ठामि च चरामि च॥ ९॥
</details>

<details><summary>मूलम्</summary>

निष्कम्पपत्रास्तरवो नद्यश्च स्तिमितोदकाः।  
भवन्ति यत्र तत्राहं तिष्ठामि च चरामि च॥ ९॥
</details>

<details><summary>अनुवाद (हिन्दी)</summary>

‘जिस स्थानपर मैं ठहरता या भ्रमण करता हूँ, वहाँ वृक्षोंके पत्तेतक नहीं हिलते और नदियोंका पानी स्थिर हो जाता है॥ ९॥
</details>

<details open><summary>विश्वास-प्रस्तुतिः</summary>

मम पारे समुद्रस्य लङ्का नाम पुरी शुभा।  
सम्पूर्णा राक्षसैर्घोरैर्यथेन्द्रस्यामरावती॥ १०॥
</details>

<details><summary>मूलम्</summary>

मम पारे समुद्रस्य लङ्का नाम पुरी शुभा।  
सम्पूर्णा राक्षसैर्घोरैर्यथेन्द्रस्यामरावती॥ १०॥
</details>

<details><summary>अनुवाद (हिन्दी)</summary>

‘समुद्रके उस पार लङ्का नामक मेरी सुन्दर पुरी है, जो इन्द्रकी अमरावतीके समान मनोहर तथा घोर राक्षसोंसे भरी हुई है॥ १०॥
</details>

<details open><summary>विश्वास-प्रस्तुतिः</summary>

प्राकारेण परिक्षिप्ता पाण्डुरेण विराजिता।  
हेमकक्ष्या पुरी रम्या वैदूर्यमयतोरणा॥ ११॥
</details>

<details><summary>मूलम्</summary>

प्राकारेण परिक्षिप्ता पाण्डुरेण विराजिता।  
हेमकक्ष्या पुरी रम्या वैदूर्यमयतोरणा॥ ११॥
</details>

<details><summary>अनुवाद (हिन्दी)</summary>

‘उसके चारों ओर बनी हुई सफेद चहारदिवारी उस पुरीकी शोभा बढ़ाती है। लङ्कापुरीके महलोंके दालान, फर्श आदि सोनेके बने हैं और उसके बाहरी दरवाजे वैदूर्यमय हैं। वह पुरी बहुत ही रमणीय है॥ ११॥
</details>

<details open><summary>विश्वास-प्रस्तुतिः</summary>

हस्त्यश्वरथसम्बाधा तूर्यनादविनादिता।  
सर्वकामफलैर्वृक्षैः संकुलोद्यानभूषिता॥ १२॥
</details>

<details><summary>मूलम्</summary>

हस्त्यश्वरथसम्बाधा तूर्यनादविनादिता।  
सर्वकामफलैर्वृक्षैः संकुलोद्यानभूषिता॥ १२॥
</details>

<details><summary>अनुवाद (हिन्दी)</summary>

‘हाथी, घोड़े और रथोंसे वहाँकी सड़कें भरी रहती हैं। भाँति-भाँतिके वाद्योंकी ध्वनि गूँजा करती है। सब प्रकारके मनोवाञ्छित फल देनेवाले वृक्षोंसे लङ्कापुरी व्याप्त है। नाना प्रकारके उद्यान उसकी शोभा बढ़ाते हैं॥ १२॥
</details>

<details open><summary>विश्वास-प्रस्तुतिः</summary>

तत्र त्वं वस हे सीते राजपुत्रि मया सह।  
न स्मरिष्यसि नारीणां मानुषीणां मनस्विनि॥ १३॥
</details>

<details><summary>मूलम्</summary>

तत्र त्वं वस हे सीते राजपुत्रि मया सह।  
न स्मरिष्यसि नारीणां मानुषीणां मनस्विनि॥ १३॥
</details>

<details><summary>अनुवाद (हिन्दी)</summary>

‘राजकुमारी सीते! तुम मेरे साथ उस पुरीमें चलकर निवास करो। मनस्विनि! वहाँ रहकर तुम मानवी स्त्रियोंको भूल जाओगी॥ १३॥
</details>

<details open><summary>विश्वास-प्रस्तुतिः</summary>

भुञ्जाना मानुषान् भोगान् दिव्यांश्च वरवर्णिनि।  
न स्मरिष्यसि रामस्य मानुषस्य गतायुषः॥ १४॥
</details>

<details><summary>मूलम्</summary>

भुञ्जाना मानुषान् भोगान् दिव्यांश्च वरवर्णिनि।  
न स्मरिष्यसि रामस्य मानुषस्य गतायुषः॥ १४॥
</details>

<details><summary>अनुवाद (हिन्दी)</summary>

‘सुन्दरि! लङ्कामें दिव्य और मानुष-भोगोंका उपभोग करती हुई तुम उस मनुष्य रामका कभी स्मरण नहीं करोगी, जिसकी आयु अब समाप्त हो चली है॥ १४॥
</details>

<details open><summary>विश्वास-प्रस्तुतिः</summary>

स्थापयित्वा प्रियं पुत्रं राज्ये दशरथो नृपः।  
मन्दवीर्यस्ततो ज्येष्ठः सुतः प्रस्थापितो वनम्॥ १५॥  
तेन किं भ्रष्टराज्येन रामेण गतचेतसा।  
करिष्यसि विशालाक्षि तापसेन तपस्विना॥ १६॥
</details>

<details><summary>मूलम्</summary>

स्थापयित्वा प्रियं पुत्रं राज्ये दशरथो नृपः।  
मन्दवीर्यस्ततो ज्येष्ठः सुतः प्रस्थापितो वनम्॥ १५॥  
तेन किं भ्रष्टराज्येन रामेण गतचेतसा।  
करिष्यसि विशालाक्षि तापसेन तपस्विना॥ १६॥
</details>

<details><summary>अनुवाद (हिन्दी)</summary>

‘विशाललोचने! राजा दशरथने अपने प्यारे पुत्रको राज्यपर बिठाकर जिस अल्पपराक्रमी ज्येष्ठ पुत्रको वनमें भेज दिया, उस राज्यभ्रष्ट, बुद्धिहीन एवं तपस्यामें लगे हुए तापस रामको लेकर क्या करोगी?॥ १५-१६॥
</details>

<details open><summary>विश्वास-प्रस्तुतिः</summary>

रक्ष राक्षसभर्तारं कामय स्वयमागतम्।  
न मन्मथशराविष्टं प्रत्याख्यातुं त्वमर्हसि॥ १७॥
</details>

<details><summary>मूलम्</summary>

रक्ष राक्षसभर्तारं कामय स्वयमागतम्।  
न मन्मथशराविष्टं प्रत्याख्यातुं त्वमर्हसि॥ १७॥
</details>

<details><summary>अनुवाद (हिन्दी)</summary>

‘यह राक्षसोंका स्वामी स्वयं तुम्हारे द्वारपर आया है, तुम इसकी रक्षा करो, इसे मनसे चाहो। यह कामदेवके बाणोंसे पीड़ित है। इसे ठुकराना तुम्हारे लिये उचित नहीं है॥ १७॥
</details>

<details open><summary>विश्वास-प्रस्तुतिः</summary>

प्रत्याख्याय हि मां भीरु पश्चात्तापं गमिष्यसि।  
चरणेनाभिहत्येव पुरूरवसमुर्वशी॥ १८॥
</details>

<details><summary>मूलम्</summary>

प्रत्याख्याय हि मां भीरु पश्चात्तापं गमिष्यसि।  
चरणेनाभिहत्येव पुरूरवसमुर्वशी॥ १८॥
</details>

<details><summary>अनुवाद (हिन्दी)</summary>

‘भीरु! मुझे ठुकराकर तुम उसी तरह पश्चात्ताप करोगी, जैसे पुरूरवाको लात मारकर उर्वशी पछतायी थी॥ १८॥
</details>

<details open><summary>विश्वास-प्रस्तुतिः</summary>

अङ्गुल्या न समो रामो मम युद्धे स मानुषः।  
तव भाग्येन सम्प्राप्तं भजस्व वरवर्णिनि॥ १९॥
</details>

<details><summary>मूलम्</summary>

अङ्गुल्या न समो रामो मम युद्धे स मानुषः।  
तव भाग्येन सम्प्राप्तं भजस्व वरवर्णिनि॥ १९॥
</details>

<details><summary>अनुवाद (हिन्दी)</summary>

‘सुन्दरि! युद्धमें मनुष्यजातीय राम मेरी एक अङ्गुलिके बराबर भी नहीं है। तुम्हारे भाग्यसे मैं आ गया हूँ। तुम मुझे स्वीकार करो’॥ १९॥
</details>

<details open><summary>विश्वास-प्रस्तुतिः</summary>

एवमुक्ता तु वैदेही क्रुद्धा संरक्तलोचना।  
अब्रवीत् परुषं वाक्यं रहिते राक्षसाधिपम्॥ २०॥
</details>

<details><summary>मूलम्</summary>

एवमुक्ता तु वैदेही क्रुद्धा संरक्तलोचना।  
अब्रवीत् परुषं वाक्यं रहिते राक्षसाधिपम्॥ २०॥
</details>

<details><summary>अनुवाद (हिन्दी)</summary>

रावणके ऐसा कहनेपर विदेहकुमारी सीताके नेत्र क्रोधसे लाल हो गये। उन्होंने उस एकान्त स्थानमें राक्षसराज रावणसे कठोर वाणीमें कहा—॥ २०॥
</details>

<details open><summary>विश्वास-प्रस्तुतिः</summary>

कथं वैश्रवणं देवं सर्वदेवनमस्कृतम्।  
भ्रातरं व्यपदिश्य त्वमशुभं कर्तुमिच्छसि॥ २१॥
</details>

<details><summary>मूलम्</summary>

कथं वैश्रवणं देवं सर्वदेवनमस्कृतम्।  
भ्रातरं व्यपदिश्य त्वमशुभं कर्तुमिच्छसि॥ २१॥
</details>

<details><summary>अनुवाद (हिन्दी)</summary>

‘अरे! भगवान् कुबेर तो सम्पूर्ण देवताओंके वन्दनीय हैं। तू उन्हें अपना भाई बताकर ऐसा पापकर्म कैसे करना चाहता है?॥ २१॥
</details>

<details open><summary>विश्वास-प्रस्तुतिः</summary>

अवश्यं विनशिष्यन्ति सर्वे रावण राक्षसाः।  
येषां त्वं कर्कशो राजा दुर्बुद्धिरजितेन्द्रियः॥ २२॥
</details>

<details><summary>मूलम्</summary>

अवश्यं विनशिष्यन्ति सर्वे रावण राक्षसाः।  
येषां त्वं कर्कशो राजा दुर्बुद्धिरजितेन्द्रियः॥ २२॥
</details>

<details><summary>अनुवाद (हिन्दी)</summary>

‘रावण! जिनका तुझ-जैसा क्रूर, दुर्बुद्धि और अजितेन्द्रिय राजा है, वे सब राक्षस अवश्य ही नष्ट हो जायँगे॥ २२॥
</details>

<details open><summary>विश्वास-प्रस्तुतिः</summary>

अपहृत्य शचीं भार्यां शक्यमिन्द्रस्य जीवितुम्।  
नहि रामस्य भार्यां मामानीय स्वस्तिमान् भवेत्॥ २३॥
</details>

<details><summary>मूलम्</summary>

अपहृत्य शचीं भार्यां शक्यमिन्द्रस्य जीवितुम्।  
नहि रामस्य भार्यां मामानीय स्वस्तिमान् भवेत्॥ २३॥
</details>

<details><summary>अनुवाद (हिन्दी)</summary>

‘इन्द्रकी पत्नी शचीका अपहरण करके सम्भव है कोई जीवित रह जाय; किंतु रामपत्नी मुझ सीताका हरण करके कोई कुशलसे नहीं रह सकता॥ २३॥
</details>

<details open><summary>विश्वास-प्रस्तुतिः</summary>

जीवेच्चिरं वज्रधरस्य पश्चा-  
च्छचीं प्रधृष्याप्रतिरूपरूपाम्।  
न मादृशीं राक्षस धर्षयित्वा  
पीतामृतस्यापि तवास्ति मोक्षः॥ २४॥
</details>

<details><summary>मूलम्</summary>

जीवेच्चिरं वज्रधरस्य पश्चा-  
च्छचीं प्रधृष्याप्रतिरूपरूपाम्।  
न मादृशीं राक्षस धर्षयित्वा  
पीतामृतस्यापि तवास्ति मोक्षः॥ २४॥
</details>

<details><summary>अनुवाद (हिन्दी)</summary>

‘राक्षस! वज्रधारी इन्द्रकी अनुपम रूपवती भार्या शचीका तिरस्कार करके सम्भव है कोई उसके बाद भी चिरकालतक जीवित रह जाय; परंतु मेरी-जैसी स्त्रीका अपमान करके तू अमृत पी ले तो भी तुझे जीते-जी छुटकारा नहीं मिल सकता’॥ २४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽरण्यकाण्डेऽष्टचत्वारिंशः सर्गः॥ ४८॥  
इस प्रकार श्रीवाल्मीकिनिर्मित आर्षरामायण आदिकाव्यके अरण्यकाण्डमें अड़तालीसवाँ सर्ग पूरा हुआ॥ ४८॥
</details>
