+++
title = "०८४"

+++
[द्व्यशीतितमः सर्गः]



<details><summary>भागसूचना</summary>

82. श्रीरामका अगस्त्य-आश्रमसे अयोध्यापुरीको लौटना
</details>

<details open><summary>विश्वास-प्रस्तुतिः</summary>

ऋषेर्वचनमाज्ञाय रामः संध्यामुपासितुम्।  
उपाक्रमत् सरः पुण्यमप्सरोगणसेवितम्॥ १॥
</details>

<details><summary>मूलम्</summary>

ऋषेर्वचनमाज्ञाय रामः संध्यामुपासितुम्।  
उपाक्रमत् सरः पुण्यमप्सरोगणसेवितम्॥ १॥
</details>

<details><summary>अनुवाद (हिन्दी)</summary>

ऋषिका यह आदेश पाकर श्रीरामचन्द्रजी संध्योपासना करनेके लिये अप्सराओंसे सेवित उस पवित्र सरोवरके तटपर गये॥ १॥
</details>

<details open><summary>विश्वास-प्रस्तुतिः</summary>

तत्रोदकमुपस्पृश्य संध्यामन्वास्य पश्चिमाम्।  
आश्रमं प्राविशद् रामः कुम्भयोनेर्महात्मनः॥ २॥
</details>

<details><summary>मूलम्</summary>

तत्रोदकमुपस्पृश्य संध्यामन्वास्य पश्चिमाम्।  
आश्रमं प्राविशद् रामः कुम्भयोनेर्महात्मनः॥ २॥
</details>

<details><summary>अनुवाद (हिन्दी)</summary>

वहाँ आचमन और सायंकालकी संध्योपासना करके श्रीरामने पुनः महात्मा कुम्भजके आश्रममें प्रवेश किया॥ २॥
</details>

<details open><summary>विश्वास-प्रस्तुतिः</summary>

तस्यागस्त्यो बहुगुणं कन्दमूलं तथौषधम्।  
शाल्यादीनि पवित्राणि भोजनार्थमकल्पयत्॥ ३॥
</details>

<details><summary>मूलम्</summary>

तस्यागस्त्यो बहुगुणं कन्दमूलं तथौषधम्।  
शाल्यादीनि पवित्राणि भोजनार्थमकल्पयत्॥ ३॥
</details>

<details><summary>अनुवाद (हिन्दी)</summary>

अगस्त्यजीने उनके भोजनके लिये अनेक गुणोंसे युक्त कन्द, मूल, जरावस्थाको निवारण करनेवाली दिव्य ओषधि, पवित्र भात आदि वस्तुएँ अर्पित कीं॥ ३॥
</details>

<details open><summary>विश्वास-प्रस्तुतिः</summary>

स भुक्तवान् नरश्रेष्ठस्तदन्नममृतोपमम्।  
प्रीतश्च परितुष्टश्च तां रात्रिं समुपाविशत्॥ ४॥
</details>

<details><summary>मूलम्</summary>

स भुक्तवान् नरश्रेष्ठस्तदन्नममृतोपमम्।  
प्रीतश्च परितुष्टश्च तां रात्रिं समुपाविशत्॥ ४॥
</details>

<details><summary>अनुवाद (हिन्दी)</summary>

नरश्रेष्ठ श्रीराम वह अमृततुल्य स्वादिष्ट भोजन करके परम तृप्त और प्रसन्न हुए तथा वह रात्रि उन्होंने बड़े संतोषसे बितायी॥ ४॥
</details>

<details open><summary>विश्वास-प्रस्तुतिः</summary>

प्रभाते काल्यमुत्थाय कृत्वाऽऽह्निकमरिंदमः।  
ऋषिं समुपचक्राम गमनाय रघूत्तमः॥ ५॥
</details>

<details><summary>मूलम्</summary>

प्रभाते काल्यमुत्थाय कृत्वाऽऽह्निकमरिंदमः।  
ऋषिं समुपचक्राम गमनाय रघूत्तमः॥ ५॥
</details>

<details><summary>अनुवाद (हिन्दी)</summary>

सबेरे उठकर शत्रुओंका दमन करनेवाले रघुकुलभूषण श्रीराम नित्यकर्म करके वहाँसे जानेकी इच्छासे महर्षिके पास गये॥ ५॥
</details>

<details open><summary>विश्वास-प्रस्तुतिः</summary>

अभिवाद्याब्रवीद् रामो महर्षिं कुम्भसम्भवम्।  
आपृच्छे स्वां पुरीं गन्तुं मामनुज्ञातुमर्हसि॥ ६॥
</details>

<details><summary>मूलम्</summary>

अभिवाद्याब्रवीद् रामो महर्षिं कुम्भसम्भवम्।  
आपृच्छे स्वां पुरीं गन्तुं मामनुज्ञातुमर्हसि॥ ६॥
</details>

<details><summary>अनुवाद (हिन्दी)</summary>

वहाँ महर्षि कुम्भजको प्रणाम करके श्रीरामने कहा—‘महर्षे! अब मैं अपनी पुरीको जानेके लिये आपकी आज्ञा चाहता हूँ। कृपया मुझे आज्ञा प्रदान करें॥ ६॥
</details>

<details open><summary>विश्वास-प्रस्तुतिः</summary>

धन्योऽस्म्यनुगृहीतोऽस्मि दर्शनेन महात्मनः।  
द्रष्टुं चैवागमिष्यामि पावनार्थमिहात्मनः॥ ७॥
</details>

<details><summary>मूलम्</summary>

धन्योऽस्म्यनुगृहीतोऽस्मि दर्शनेन महात्मनः।  
द्रष्टुं चैवागमिष्यामि पावनार्थमिहात्मनः॥ ७॥
</details>

<details><summary>अनुवाद (हिन्दी)</summary>

‘आप महात्माके दर्शनसे मैं धन्य और अनुगृहीत हुआ। अब अपने-आपको पवित्र करनेके लिये फिर कभी आपके दर्शनकी इच्छासे यहाँ आऊँगा’॥ ७॥
</details>

<details open><summary>विश्वास-प्रस्तुतिः</summary>

तथा वदति काकुत्स्थे वाक्यमद्भुतदर्शनम्।  
उवाच परमप्रीतो धर्मनेत्रस्तपोधनः॥ ८॥
</details>

<details><summary>मूलम्</summary>

तथा वदति काकुत्स्थे वाक्यमद्भुतदर्शनम्।  
उवाच परमप्रीतो धर्मनेत्रस्तपोधनः॥ ८॥
</details>

<details><summary>अनुवाद (हिन्दी)</summary>

श्रीरामचन्द्रजीके इस प्रकार अद्भुत वचन कहनेपर धर्मचक्षु तपोधन अगस्त्यजी बड़े प्रसन्न हुए और उनसे बोले—॥ ८॥
</details>

<details open><summary>विश्वास-प्रस्तुतिः</summary>

अत्यद्भुतमिदं वाक्यं तव राम शुभाक्षरम्।  
पावनः सर्वभूतानां त्वमेव रघुनन्दन॥ ९॥
</details>

<details><summary>मूलम्</summary>

अत्यद्भुतमिदं वाक्यं तव राम शुभाक्षरम्।  
पावनः सर्वभूतानां त्वमेव रघुनन्दन॥ ९॥
</details>

<details><summary>अनुवाद (हिन्दी)</summary>

‘श्रीराम! आपके ये सुन्दर वचन बड़े अद्भुत हैं। रघुनन्दन! समस्त प्राणियोंको पवित्र करनेवाले तो आप ही हैं॥ ९॥
</details>

<details open><summary>विश्वास-प्रस्तुतिः</summary>

मुहूर्तमपि राम त्वां येऽनुपश्यन्ति केचन।  
पाविताः स्वर्गभूताश्च पूज्यास्ते त्रिदिवेश्वरैः॥ १०॥
</details>

<details><summary>मूलम्</summary>

मुहूर्तमपि राम त्वां येऽनुपश्यन्ति केचन।  
पाविताः स्वर्गभूताश्च पूज्यास्ते त्रिदिवेश्वरैः॥ १०॥
</details>

<details><summary>अनुवाद (हिन्दी)</summary>

‘श्रीराम! जो कोई एक मुहूर्तके लिये भी आपका दर्शन पा जाते हैं, वे पवित्र, स्वर्गके अधिकारी तथा देवताओंके लिये भी पूजनीय हो जाते हैं॥ १०॥
</details>

<details open><summary>विश्वास-प्रस्तुतिः</summary>

ये च त्वां घोरचक्षुर्भिः पश्यन्ति प्राणिनो भुवि।  
हतास्ते यमदण्डेन सद्यो निरयगामिनः॥ ११॥
</details>

<details><summary>मूलम्</summary>

ये च त्वां घोरचक्षुर्भिः पश्यन्ति प्राणिनो भुवि।  
हतास्ते यमदण्डेन सद्यो निरयगामिनः॥ ११॥
</details>

<details><summary>अनुवाद (हिन्दी)</summary>

‘इस भूतलपर जो प्राणी आपको क्रूर दृष्टिसे देखते हैं, वे यमराजके दण्डसे पीटे जाकर तत्काल नरकमें गिरते हैं॥ ११॥
</details>

<details open><summary>विश्वास-प्रस्तुतिः</summary>

ईदृशस्त्वं रघुश्रेष्ठ पावनः सर्वदेहिनाम्।  
भुवि त्वां कथयन्तो हि सिद्धिमेष्यन्ति राघव॥ १२॥
</details>

<details><summary>मूलम्</summary>

ईदृशस्त्वं रघुश्रेष्ठ पावनः सर्वदेहिनाम्।  
भुवि त्वां कथयन्तो हि सिद्धिमेष्यन्ति राघव॥ १२॥
</details>

<details><summary>अनुवाद (हिन्दी)</summary>

‘रघुश्रेष्ठ! ऐसे माहात्म्यशाली आप समस्त देहधारियोंको पवित्र करनेवाले हैं। रघुनन्दन! पृथ्वीपर जो लोग आपकी कथाएँ कहते हैं, वे सिद्धि प्राप्त कर लेते हैं॥ १२॥
</details>

<details open><summary>विश्वास-प्रस्तुतिः</summary>

त्वं गच्छारिष्टमव्यग्रः पन्थानमकुतोभयम्।  
प्रशाधि राज्यं धर्मेण गतिर्हि जगतो भवान्॥ १३॥
</details>

<details><summary>मूलम्</summary>

त्वं गच्छारिष्टमव्यग्रः पन्थानमकुतोभयम्।  
प्रशाधि राज्यं धर्मेण गतिर्हि जगतो भवान्॥ १३॥
</details>

<details><summary>अनुवाद (हिन्दी)</summary>

‘आप निश्चिन्त होकर कुशलपूर्वक पधारिये। आपके मार्गमें कहींसे कोई भय न रहे। आप धर्मपूर्वक राज्यका शासन करें; क्योंकि आप ही संसारके परम आश्रय हैं’॥ १३॥
</details>

<details open><summary>विश्वास-प्रस्तुतिः</summary>

एवमुक्तस्तु मुनिना प्राञ्जलिः प्रग्रहो नृपः।  
अभ्यवादयत प्राज्ञस्तमृषिं सत्यशीलिनम्॥ १४॥
</details>

<details><summary>मूलम्</summary>

एवमुक्तस्तु मुनिना प्राञ्जलिः प्रग्रहो नृपः।  
अभ्यवादयत प्राज्ञस्तमृषिं सत्यशीलिनम्॥ १४॥
</details>

<details><summary>अनुवाद (हिन्दी)</summary>

मुनिके ऐसा कहनेपर बुद्धिमान् राजा श्रीरामने भुजाएँ ऊपर उठा हाथ जोड़कर उन सत्यशील महर्षिको प्रणाम किया॥ १४॥
</details>

<details open><summary>विश्वास-प्रस्तुतिः</summary>

अभिवाद्य ऋषिश्रेष्ठं तांश्च सर्वांस्तपोधनान्।  
अध्यारोहत् तदव्यग्रः पुष्पकं हेमभूषितम्॥ १५॥
</details>

<details><summary>मूलम्</summary>

अभिवाद्य ऋषिश्रेष्ठं तांश्च सर्वांस्तपोधनान्।  
अध्यारोहत् तदव्यग्रः पुष्पकं हेमभूषितम्॥ १५॥
</details>

<details><summary>अनुवाद (हिन्दी)</summary>

इस प्रकार मुनिवर अगस्त्य तथा अन्य सब तपोधन ऋषियोंका भी यथोचित अभिवादन कर वे बिना किसी व्यग्रताके उस सुवर्णभूषित पुष्पकविमानपर चढ़ गये॥ १५॥
</details>

<details open><summary>विश्वास-प्रस्तुतिः</summary>

तं प्रयान्तं मुनिगणा आशीर्वादैः समन्ततः।  
अपूजयन् महेन्द्राभं सहस्राक्षमिवामराः॥ १६॥
</details>

<details><summary>मूलम्</summary>

तं प्रयान्तं मुनिगणा आशीर्वादैः समन्ततः।  
अपूजयन् महेन्द्राभं सहस्राक्षमिवामराः॥ १६॥
</details>

<details><summary>अनुवाद (हिन्दी)</summary>

जैसे देवता सहस्रनेत्रधारी इन्द्रकी पूजा करते हैं, उसी प्रकार जाते समय उन महेन्द्रतुल्य तेजस्वी श्रीरामको ऋषि-समूहोंने सब ओरसे आशीर्वाद दिया॥ १६॥
</details>

<details open><summary>विश्वास-प्रस्तुतिः</summary>

खस्थः स ददृशे रामः पुष्पके हेमभूषिते।  
शशी मेघसमीपस्थो यथा जलधरागमे॥ १७॥
</details>

<details><summary>मूलम्</summary>

खस्थः स ददृशे रामः पुष्पके हेमभूषिते।  
शशी मेघसमीपस्थो यथा जलधरागमे॥ १७॥
</details>

<details><summary>अनुवाद (हिन्दी)</summary>

उस सुवर्णभूषित पुष्पकविमानपर आकाशमें स्थित हुए श्रीराम वर्षाकालमें मेघोंके समीपवर्ती चन्द्रमाके समान दिखायी देते थे॥ १७॥
</details>

<details open><summary>विश्वास-प्रस्तुतिः</summary>

ततोऽर्धदिवसे प्राप्ते पूज्यमानस्ततस्ततः।  
अयोध्यां प्राप्य काकुत्स्थो मध्यकक्षामवातरत्॥ १८॥
</details>

<details><summary>मूलम्</summary>

ततोऽर्धदिवसे प्राप्ते पूज्यमानस्ततस्ततः।  
अयोध्यां प्राप्य काकुत्स्थो मध्यकक्षामवातरत्॥ १८॥
</details>

<details><summary>अनुवाद (हिन्दी)</summary>

तदनन्तर जगह-जगह सम्मान पाते हुए वे श्रीरघुनाथजी मध्याह्नके समय अयोध्यामें पहुँचकर मध्यम कक्षा (बीचकी ड्योढ़ी)-में उतरे॥ १८॥
</details>

<details open><summary>विश्वास-प्रस्तुतिः</summary>

ततो विसृज्य रुचिरं पुष्पकं कामगामिनम्।  
विसर्जयित्वा गच्छेति स्वस्ति तेऽस्त्विति च प्रभुः॥ १९॥
</details>

<details><summary>मूलम्</summary>

ततो विसृज्य रुचिरं पुष्पकं कामगामिनम्।  
विसर्जयित्वा गच्छेति स्वस्ति तेऽस्त्विति च प्रभुः॥ १९॥
</details>

<details><summary>अनुवाद (हिन्दी)</summary>

तत्पश्चात् इच्छानुसार चलनेवाले उस सुन्दर पुष्पकविमानको वहीं छोड़कर भगवान् ने उससे कहा—‘अब तुम जाओ। तुम्हारा कल्याण हो’॥ १९॥
</details>

<details open><summary>विश्वास-प्रस्तुतिः</summary>

कक्षान्तरस्थितं क्षिप्रं द्वाःस्थं रामोऽब्रवीद् वचः।  
लक्ष्मणं भरतं चैव गत्वा तौ लघुविक्रमौ।  
ममागमनमाख्याय शब्दापयत मा चिरम्॥ २०॥
</details>

<details><summary>मूलम्</summary>

कक्षान्तरस्थितं क्षिप्रं द्वाःस्थं रामोऽब्रवीद् वचः।  
लक्ष्मणं भरतं चैव गत्वा तौ लघुविक्रमौ।  
ममागमनमाख्याय शब्दापयत मा चिरम्॥ २०॥
</details>

<details><summary>अनुवाद (हिन्दी)</summary>

फिर श्रीरामने ड्योढ़ीके भीतर खड़े हुए द्वारपालसे शीघ्रतापूर्वक कहा—‘तुम अभी जाकर शीघ्रपराक्रमी भरत और लक्ष्मणको मेरे आनेकी सूचना दो और उन्हें जल्दी बुला लाओ’॥ २०॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्व्यशीतितमः सर्गः॥ ८२॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें बयासीवाँ सर्ग पूरा हुआ॥ ८२॥
</details>
