+++
title = "०५७"

+++
[सप्तपञ्चाशः सर्गः]



<details><summary>भागसूचना</summary>

57. वसिष्ठका नूतन शरीरधारण और निमिका प्राणियोंके नयनोंमें निवास
</details>

<details open><summary>विश्वास-प्रस्तुतिः</summary>

तां श्रुत्वा दिव्यसंकाशां कथामद्भुतदर्शनाम्।  
लक्ष्मणः परमप्रीतो राघवं वाक्यमब्रवीत्॥ १॥
</details>

<details><summary>मूलम्</summary>

तां श्रुत्वा दिव्यसंकाशां कथामद्भुतदर्शनाम्।  
लक्ष्मणः परमप्रीतो राघवं वाक्यमब्रवीत्॥ १॥
</details>

<details><summary>अनुवाद (हिन्दी)</summary>

उस दिव्य एवं अद्भुत कथाको सुनकर लक्ष्मणको बड़ी प्रसन्नता हुई। वे श्रीरघुनाथजीसे बोले—॥ १॥
</details>

<details open><summary>विश्वास-प्रस्तुतिः</summary>

निक्षिप्तदेहौ काकुत्स्थ कथं तौ द्विजपार्थिवौ।  
पुनर्देहेन संयोगं जग्मतुर्देवसम्मतौ॥ २॥
</details>

<details><summary>मूलम्</summary>

निक्षिप्तदेहौ काकुत्स्थ कथं तौ द्विजपार्थिवौ।  
पुनर्देहेन संयोगं जग्मतुर्देवसम्मतौ॥ २॥
</details>

<details><summary>अनुवाद (हिन्दी)</summary>

‘काकुत्स्थ! वे ब्रह्मर्षि वसिष्ठ तथा राजर्षि निमि जो देवताओंद्वारा भी सम्मानित थे, अपने-अपने शरीरको छोड़कर फिर नूतन शरीरसे किस प्रकार संयुक्त हुए?’॥ २॥
</details>

<details open><summary>विश्वास-प्रस्तुतिः</summary>

तस्य तद् भाषितं श्रुत्वा रामः सत्यपराक्रमः।  
तां कथां कथयामास वसिष्ठस्य महात्मनः॥ ३॥
</details>

<details><summary>मूलम्</summary>

तस्य तद् भाषितं श्रुत्वा रामः सत्यपराक्रमः।  
तां कथां कथयामास वसिष्ठस्य महात्मनः॥ ३॥
</details>

<details><summary>अनुवाद (हिन्दी)</summary>

उनका यह प्रश्न सुनकर सत्यपराक्रमी श्रीरामने महात्मा वसिष्ठके शरीरग्रहणसे सम्बन्ध रखनेवाली उस कथाको पुनः कहना आरम्भ किया—॥ ३॥
</details>

<details open><summary>विश्वास-प्रस्तुतिः</summary>

यः स कुम्भो रघुश्रेष्ठ तेजःपूर्णो महात्मनोः।  
तस्मिंस्तेजोमयौ विप्रौ सम्भूतावृषिसत्तमौ॥ ४॥
</details>

<details><summary>मूलम्</summary>

यः स कुम्भो रघुश्रेष्ठ तेजःपूर्णो महात्मनोः।  
तस्मिंस्तेजोमयौ विप्रौ सम्भूतावृषिसत्तमौ॥ ४॥
</details>

<details><summary>अनुवाद (हिन्दी)</summary>

‘रघुश्रेष्ठ! महामना मित्र और वरुणदेवताके तेज (वीर्य) से युक्त जो वह प्रसिद्ध कुम्भ था, उससे दो तेजस्वी ब्राह्मण प्रकट हुए। वे दोनों ही ऋषियोंमें श्रेष्ठ थे॥ ४॥
</details>

<details open><summary>विश्वास-प्रस्तुतिः</summary>

पूर्वं समभवत् तत्र अगस्त्यो भगवानृषिः।  
नाहं सुतस्तवेत्युक्त्वा मित्रं तस्मादपाक्रमत्॥ ५॥
</details>

<details><summary>मूलम्</summary>

पूर्वं समभवत् तत्र अगस्त्यो भगवानृषिः।  
नाहं सुतस्तवेत्युक्त्वा मित्रं तस्मादपाक्रमत्॥ ५॥
</details>

<details><summary>अनुवाद (हिन्दी)</summary>

‘पहले उस घटसे महर्षि भगवान् अगस्त्य उत्पन्न हुए और मित्रसे यह कहकर कि ‘मैं आपका पुत्र नहीं हूँ’ वहाँसे अन्यत्र चले गये॥ ५॥
</details>

<details open><summary>विश्वास-प्रस्तुतिः</summary>

तद्धि तेजस्तु मित्रस्य उर्वश्याः पूर्वमाहितम्।  
तस्मिन् समभवत् कुम्भे तत्तेजो यत्र वारुणम्॥ ६॥
</details>

<details><summary>मूलम्</summary>

तद्धि तेजस्तु मित्रस्य उर्वश्याः पूर्वमाहितम्।  
तस्मिन् समभवत् कुम्भे तत्तेजो यत्र वारुणम्॥ ६॥
</details>

<details><summary>अनुवाद (हिन्दी)</summary>

‘वह मित्रका तेज था, जो उर्वशीके निमित्तसे पहले ही उस कुम्भमें स्थापित किया गया था। तत्पश्चात् उस कुम्भमें वरुणदेवताका तेज भी सम्मिलित हो गया था॥ ६॥
</details>

<details open><summary>विश्वास-प्रस्तुतिः</summary>

कस्यचित् त्वथ कालस्य मित्रावरुणसम्भवः।  
वसिष्ठस्तेजसा युक्तो जज्ञे इक्ष्वाकुदैवतम्॥ ७॥
</details>

<details><summary>मूलम्</summary>

कस्यचित् त्वथ कालस्य मित्रावरुणसम्भवः।  
वसिष्ठस्तेजसा युक्तो जज्ञे इक्ष्वाकुदैवतम्॥ ७॥
</details>

<details><summary>अनुवाद (हिन्दी)</summary>

‘तत्पश्चात् कुछ कालके बाद मित्रावरुणके उस वीर्यसे तेजस्वी वसिष्ठ मुनिका प्रादुर्भाव हुआ। जो इक्ष्वाकुकुलके देवता (गुरु या पुरोहित) हुए॥ ७॥
</details>

<details open><summary>विश्वास-प्रस्तुतिः</summary>

तमिक्ष्वाकुर्महातेजा जातमात्रमनिन्दितम्।  
वव्रे पुरोधसं सौम्य वंशस्यास्य हिताय नः॥ ८॥
</details>

<details><summary>मूलम्</summary>

तमिक्ष्वाकुर्महातेजा जातमात्रमनिन्दितम्।  
वव्रे पुरोधसं सौम्य वंशस्यास्य हिताय नः॥ ८॥
</details>

<details><summary>अनुवाद (हिन्दी)</summary>

‘सौम्य लक्ष्मण! महातेजस्वी राजा इक्ष्वाकुने उनके वहाँ जन्म ग्रहण करते ही उन अनिन्द्य मुनि वसिष्ठका हमारे इस कुलके हितके लिये पुरोहितके पदपर वरण कर लिया॥ ८॥
</details>

<details open><summary>विश्वास-प्रस्तुतिः</summary>

एवं त्वपूर्वदेहस्य वसिष्ठस्य महात्मनः।  
कथितो निर्गमः सौम्य निमेः शृणु यथाभवत् ॥ ९॥
</details>

<details><summary>मूलम्</summary>

एवं त्वपूर्वदेहस्य वसिष्ठस्य महात्मनः।  
कथितो निर्गमः सौम्य निमेः शृणु यथाभवत् ॥ ९॥
</details>

<details><summary>अनुवाद (हिन्दी)</summary>

सौम्य! इस प्रकार नूतन शरीरसे युक्त वसिष्ठ मुनिकी उत्पत्तिका प्रकार बताया गया। अब निमिका जैसा वृत्तान्त है, वह सुनो॥ ९॥
</details>

<details open><summary>विश्वास-प्रस्तुतिः</summary>

दृष्ट्वा विदेहं राजानमृषयः सर्व एव ते।  
तं च ते याजयामासुर्यज्ञदीक्षां मनीषिणः॥ १०॥
</details>

<details><summary>मूलम्</summary>

दृष्ट्वा विदेहं राजानमृषयः सर्व एव ते।  
तं च ते याजयामासुर्यज्ञदीक्षां मनीषिणः॥ १०॥
</details>

<details><summary>अनुवाद (हिन्दी)</summary>

‘राजा निमिको देहसे पृथक् हुआ देख उन सभी मनीषी ऋषियोंने स्वयं ही यज्ञकी दीक्षा ग्रहण करके उस यज्ञको पूरा किया॥ १०॥
</details>

<details open><summary>विश्वास-प्रस्तुतिः</summary>

तं च देहं नरेन्द्रस्य रक्षन्ति स्म द्विजोत्तमाः।  
गन्धैर्माल्यैश्च वस्त्रैश्च पौरभृत्यसमन्विताः॥ ११॥
</details>

<details><summary>मूलम्</summary>

तं च देहं नरेन्द्रस्य रक्षन्ति स्म द्विजोत्तमाः।  
गन्धैर्माल्यैश्च वस्त्रैश्च पौरभृत्यसमन्विताः॥ ११॥
</details>

<details><summary>अनुवाद (हिन्दी)</summary>

‘उन श्रेष्ठ ब्रह्मर्षियोंने पुरवासियों और सेवकोंके साथ रहकर गन्ध, पुष्प और वस्त्रोंसहित राजा निमिके उस शरीरको तेलके कड़ाह आदिमें सुरक्षित रखा॥ ११॥
</details>

<details open><summary>विश्वास-प्रस्तुतिः</summary>

ततो यज्ञे समाप्ते तु भृगुस्तत्रेदमब्रवीत्।  
आनयिष्यामि ते चेतस्तुष्टोऽस्मि तव पार्थिव॥ १२॥
</details>

<details><summary>मूलम्</summary>

ततो यज्ञे समाप्ते तु भृगुस्तत्रेदमब्रवीत्।  
आनयिष्यामि ते चेतस्तुष्टोऽस्मि तव पार्थिव॥ १२॥
</details>

<details><summary>अनुवाद (हिन्दी)</summary>

‘तदनन्तर जब यज्ञ समाप्त हुआ, तब वहाँ भृगुने कहा—‘राजन्! (राजाके शरीरके अभिमानी जीवात्मन्!) मैं तुमपर बहुत संतुष्ट हूँ, अतः यदि तुम चाहो तो तुम्हारे जीव-चैतन्यको मैं पुनः इस शरीरमें ला दूँगा’॥ १२॥
</details>

<details open><summary>विश्वास-प्रस्तुतिः</summary>

सुप्रीताश्च सुराः सर्वे निमेश्चेतस्तदाब्रुवन्।  
वरं वरय राजर्षे क्व ते चेतो निरूप्यताम्॥ १३॥
</details>

<details><summary>मूलम्</summary>

सुप्रीताश्च सुराः सर्वे निमेश्चेतस्तदाब्रुवन्।  
वरं वरय राजर्षे क्व ते चेतो निरूप्यताम्॥ १३॥
</details>

<details><summary>अनुवाद (हिन्दी)</summary>

भृगुके साथ ही अन्य सब देवताओंने भी अत्यन्त प्रसन्न होकर निमिके जीवात्मासे कहा—‘राजर्षे! वर माँगो। तुम्हारे जीव-चैतन्यको कहाँ स्थापित किया जाय’॥
</details>

<details open><summary>विश्वास-प्रस्तुतिः</summary>

एवमुक्तः सुरैः सर्वैर्निमेश्चेतस्तदाब्रवीत्।  
नेत्रेषु सर्वभूतानां वसेयं सुरसत्तमाः॥ १४॥
</details>

<details><summary>मूलम्</summary>

एवमुक्तः सुरैः सर्वैर्निमेश्चेतस्तदाब्रवीत्।  
नेत्रेषु सर्वभूतानां वसेयं सुरसत्तमाः॥ १४॥
</details>

<details><summary>अनुवाद (हिन्दी)</summary>

‘समस्त देवताओंके ऐसा कहनेपर निमिके जीवात्माने उस समय उनसे कहा—‘सुरश्रेष्ठ! मैं समस्त प्राणियोंके नेत्रोंमें निवास करना चाहता हूँ’॥ १४॥
</details>

<details open><summary>विश्वास-प्रस्तुतिः</summary>

बाढमित्येव विबुधा निमेश्चेतस्तदाब्रुवन्।  
नेत्रेषु सर्वभूतानां वायुभूतश्चरिष्यसि॥ १५॥
</details>

<details><summary>मूलम्</summary>

बाढमित्येव विबुधा निमेश्चेतस्तदाब्रुवन्।  
नेत्रेषु सर्वभूतानां वायुभूतश्चरिष्यसि॥ १५॥
</details>

<details><summary>अनुवाद (हिन्दी)</summary>

तब देवताओंने निमिके जीवात्मासे कहा—‘बहुत अच्छा, तुम वायुरूप होकर समस्त प्राणियोंके नेत्रोंमें विचरते रहोगे॥ १५॥
</details>

<details open><summary>विश्वास-प्रस्तुतिः</summary>

त्वत्कृते च निमिष्यन्ति चक्षूंषि पृथिवीपते।  
वायुभूतेन चरता विश्रामार्थं मुहुर्मुहुः॥ १६॥
</details>

<details><summary>मूलम्</summary>

त्वत्कृते च निमिष्यन्ति चक्षूंषि पृथिवीपते।  
वायुभूतेन चरता विश्रामार्थं मुहुर्मुहुः॥ १६॥
</details>

<details><summary>अनुवाद (हिन्दी)</summary>

‘पृथ्वीनाथ! वायुरूपसे विचरते हुए आपके सम्बन्धसे जो थकावट होगी, उसका निवारण करके विश्राम पानेके लिये प्राणियोंके नेत्र बारंबार बंद हो जाया करेंगे’॥ १६॥
</details>

<details open><summary>विश्वास-प्रस्तुतिः</summary>

एवमुक्त्वा तु विबुधाः सर्वे जग्मुर्यथागतम्।  
ऋषयोऽपि महात्मानो निमेर्देहं समाहरन्॥ १७॥  
अरणिं तत्र निक्षिप्य मथनं चक्रुरोजसा।
</details>

<details><summary>मूलम्</summary>

एवमुक्त्वा तु विबुधाः सर्वे जग्मुर्यथागतम्।  
ऋषयोऽपि महात्मानो निमेर्देहं समाहरन्॥ १७॥  
अरणिं तत्र निक्षिप्य मथनं चक्रुरोजसा।
</details>

<details><summary>अनुवाद (हिन्दी)</summary>

‘ऐसा कहकर सब देवता जैसे आये थे, वैसे चले गये; फिर महात्मा ऋषियोंने निमिके शरीरको पकड़ा और उसपर अरणि रखकर उसे बलपूर्वक मथना आरम्भ किया॥ १७ १/२॥
</details>

<details open><summary>विश्वास-प्रस्तुतिः</summary>

मन्त्रहोमैर्महात्मानः पुत्रहेतोर्निमेस्तदा॥ १८॥  
अरण्यां मथ्यमानायां प्रादुर्भूतो महातपाः।  
मथनान्मिथिरित्याहुर्जननाज्जनकोऽभवत्॥ १९॥  
यस्माद् विदेहात् सम्भूतो वैदेहस्तु ततः स्मृतः।  
एवं विदेहराजश्च जनकः पूर्वकोऽभवत्।  
मिथिर्नाम महातेजास्तेनायं मैथिलोऽभवत्॥ २०॥
</details>

<details><summary>मूलम्</summary>

मन्त्रहोमैर्महात्मानः पुत्रहेतोर्निमेस्तदा॥ १८॥  
अरण्यां मथ्यमानायां प्रादुर्भूतो महातपाः।  
मथनान्मिथिरित्याहुर्जननाज्जनकोऽभवत्॥ १९॥  
यस्माद् विदेहात् सम्भूतो वैदेहस्तु ततः स्मृतः।  
एवं विदेहराजश्च जनकः पूर्वकोऽभवत्।  
मिथिर्नाम महातेजास्तेनायं मैथिलोऽभवत्॥ २०॥
</details>

<details><summary>अनुवाद (हिन्दी)</summary>

‘पूर्ववत् मन्त्रोच्चारणपूर्वक होम करते हुए उन महात्माओंने जब निमिके पुत्रकी उत्पत्तिके लिये अरणि-मन्थन आरम्भ किया, तब उस मन्थनसे महातपस्वी मिथि उत्पन्न हुए। इस अद्भुत जन्मका हेतु होनेके कारण वे जनक कहलाये तथा विदेह (जीव रहित शरीर)-से प्रकट होनेके कारण उन्हें वैदेह भी कहा गया। इस प्रकार पहले विदेहराज जनकका नाम महातेजस्वी मिथि हुआ, जिससे यह जनकवंश मैथिल कहलाया॥ १८—२०॥
</details>

<details open><summary>विश्वास-प्रस्तुतिः</summary>

इति सर्वमशेषतो मया  
कथितं सम्भवकारणं तु सौम्य।  
नृपपुङ्गवशापजं द्विजस्य  
द्विजशापाच्च यदद्भुतं नृपस्य॥ २१॥
</details>

<details><summary>मूलम्</summary>

इति सर्वमशेषतो मया  
कथितं सम्भवकारणं तु सौम्य।  
नृपपुङ्गवशापजं द्विजस्य  
द्विजशापाच्च यदद्भुतं नृपस्य॥ २१॥
</details>

<details><summary>अनुवाद (हिन्दी)</summary>

‘सौम्य लक्ष्मण! राजाओंमें श्रेष्ठ निमिके शापसे ब्राह्मण वसिष्ठका और ब्राह्मण वसिष्ठके शापसे राजा निमिका जो अद्भुत जन्म घटित हुआ, उसका सारा कारण मैंने तुम्हें कह सुनाया’॥ २१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे सप्तपञ्चाशः सर्गः॥ ५७॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें सत्तावनवाँ सर्ग पूरा हुआ॥ ५७॥
</details>
