+++
title = "०४७"

+++
[सप्तचत्वारिंशः सर्गः]



<details><summary>भागसूचना</summary>

47. लक्ष्मणका सीताजीको नावसे गङ्गाजीके उस पार पहुँचाकर बड़े दुःखसे उन्हें उनके त्यागे जानेकी बात बताना
</details>

<details open><summary>विश्वास-प्रस्तुतिः</summary>

अथ नावं सुविस्तीर्णां नैषादीं राघवानुजः।  
आरुरोह समायुक्तां पूर्वमारोप्य मैथिलीम्॥ १॥
</details>

<details><summary>मूलम्</summary>

अथ नावं सुविस्तीर्णां नैषादीं राघवानुजः।  
आरुरोह समायुक्तां पूर्वमारोप्य मैथिलीम्॥ १॥
</details>

<details><summary>अनुवाद (हिन्दी)</summary>

मल्लाहोंकी वह नाव विस्तृत और सुसज्जित थी। लक्ष्मणने उसपर पहले सीताजीको चढ़ाया, फिर स्वयं चढ़े॥ १॥
</details>

<details open><summary>विश्वास-प्रस्तुतिः</summary>

सुमन्त्रं चैव सरथं स्थीयतामिति लक्ष्मणः।  
उवाच शोकसंतप्तः प्रयाहीति च नाविकम्॥ २॥
</details>

<details><summary>मूलम्</summary>

सुमन्त्रं चैव सरथं स्थीयतामिति लक्ष्मणः।  
उवाच शोकसंतप्तः प्रयाहीति च नाविकम्॥ २॥
</details>

<details><summary>अनुवाद (हिन्दी)</summary>

उन्होंने रथसहित सुमन्त्रको वहीं ठहरनेके लिये कह दिया और शोकसे संतप्त होकर नाविकसे कहा—‘चलो’॥ २॥
</details>

<details open><summary>विश्वास-प्रस्तुतिः</summary>

ततस्तीरमुपागम्य भागीरथ्याः स लक्ष्मणः।  
उवाच मैथिलीं वाक्यं प्राञ्जलिर्बाष्पसंवृतः॥ ३॥
</details>

<details><summary>मूलम्</summary>

ततस्तीरमुपागम्य भागीरथ्याः स लक्ष्मणः।  
उवाच मैथिलीं वाक्यं प्राञ्जलिर्बाष्पसंवृतः॥ ३॥
</details>

<details><summary>अनुवाद (हिन्दी)</summary>

तदनन्तर भागीरथीके उस तटपर पहुँचकर लक्ष्मणके नेत्रोंमें आँसू भर आये और उन्होंने मिथिलेशकुमारी सीतासे हाथ जोड़कर कहा—॥ ३॥
</details>

<details open><summary>विश्वास-प्रस्तुतिः</summary>

हृद‍्गतं मे महच्छल्यं यस्मादार्येण धीमता।  
अस्मिन्निमित्ते वैदेहि लोकस्य वचनीकृतः॥ ४॥
</details>

<details><summary>मूलम्</summary>

हृद‍्गतं मे महच्छल्यं यस्मादार्येण धीमता।  
अस्मिन्निमित्ते वैदेहि लोकस्य वचनीकृतः॥ ४॥
</details>

<details><summary>अनुवाद (हिन्दी)</summary>

‘विदेहनन्दिनि! मेरे हृदयमें सबसे बड़ा काँटा यही खटक रहा है कि आज रघुनाथजीने बुद्धिमान् होकर भी मुझे वह काम सौंपा है, जिसके कारण लोकमें मेरी बड़ी निन्दा होगी॥ ४॥
</details>

<details open><summary>विश्वास-प्रस्तुतिः</summary>

श्रेयो हि मरणं मेऽद्य मृत्युर्वा यत्परं भवेत्।  
न चास्मिन्नीदृशे कार्ये नियोज्यो लोकनिन्दिते॥ ५॥
</details>

<details><summary>मूलम्</summary>

श्रेयो हि मरणं मेऽद्य मृत्युर्वा यत्परं भवेत्।  
न चास्मिन्नीदृशे कार्ये नियोज्यो लोकनिन्दिते॥ ५॥
</details>

<details><summary>अनुवाद (हिन्दी)</summary>

‘इस दशामें यदि मुझे मृत्युके समान यन्त्रणा प्राप्त होती अथवा मेरी साक्षात् मृत्यु ही हो जाती तो वह मेरे लिये परम कल्याणकारक होती। परंतु इस लोकनिन्दित कार्यमें मुझे लगाना उचित नहीं था॥ ५॥
</details>

<details open><summary>विश्वास-प्रस्तुतिः</summary>

प्रसीद च न मे पापं कर्तुमर्हसि शोभने।  
इत्यञ्जलिकृतो भूमौ निपपात स लक्ष्मणः॥ ६॥
</details>

<details><summary>मूलम्</summary>

प्रसीद च न मे पापं कर्तुमर्हसि शोभने।  
इत्यञ्जलिकृतो भूमौ निपपात स लक्ष्मणः॥ ६॥
</details>

<details><summary>अनुवाद (हिन्दी)</summary>

‘शोभने! आप प्रसन्न हों। मुझे कोई दोष न दें’ ऐसा कहकर हाथ जोड़े हुए लक्ष्मण पृथ्वीपर गिर पड़े॥ ६॥
</details>

<details open><summary>विश्वास-प्रस्तुतिः</summary>

रुदन्तं प्राञ्जलिं दृष्ट्वा काङ्क्षन्तं मृत्युमात्मनः।  
मैथिली भृशसंविग्ना लक्ष्मणं वाक्यमब्रवीत्॥ ७॥
</details>

<details><summary>मूलम्</summary>

रुदन्तं प्राञ्जलिं दृष्ट्वा काङ्क्षन्तं मृत्युमात्मनः।  
मैथिली भृशसंविग्ना लक्ष्मणं वाक्यमब्रवीत्॥ ७॥
</details>

<details><summary>अनुवाद (हिन्दी)</summary>

लक्ष्मण हाथ जोड़कर रो रहे हैं और अपनी मृत्यु चाह रहे हैं, यह देखकर मिथिलेशकुमारी सीता अत्यन्त उद्विग्न हो उठीं और लक्ष्मणसे बोलीं—॥ ७॥
</details>

<details open><summary>विश्वास-प्रस्तुतिः</summary>

किमिदं नावगच्छामि ब्रूहि तत्त्वेन लक्ष्मण।  
पश्यामि त्वां न च स्वस्थमपि क्षेमं महीपतेः॥ ८॥
</details>

<details><summary>मूलम्</summary>

किमिदं नावगच्छामि ब्रूहि तत्त्वेन लक्ष्मण।  
पश्यामि त्वां न च स्वस्थमपि क्षेमं महीपतेः॥ ८॥
</details>

<details><summary>अनुवाद (हिन्दी)</summary>

‘लक्ष्मण! यह क्या बात है? मैं कुछ समझ नहीं पाती हूँ। ठीक-ठीक बताओ। महाराज कुशलसे तो हैं न। मैं देखती हूँ तुम्हारा मन स्वस्थ नहीं है॥ ८॥
</details>

<details open><summary>विश्वास-प्रस्तुतिः</summary>

शापितोऽसि नरेन्द्रेण यत् त्वं संतापमागतः।  
तद् ब्रूयाः संनिधौ मह्यमहमाज्ञापयामि ते॥ ९॥
</details>

<details><summary>मूलम्</summary>

शापितोऽसि नरेन्द्रेण यत् त्वं संतापमागतः।  
तद् ब्रूयाः संनिधौ मह्यमहमाज्ञापयामि ते॥ ९॥
</details>

<details><summary>अनुवाद (हिन्दी)</summary>

‘मैं महाराजकी शपथ दिलाकर पूछती हूँ, जिस बातसे तुम्हें इतना संताप हो रहा है, वह मेरे निकट सच-सच बताओ। मैं इसके लिये तुम्हें आज्ञा देती हूँ’॥ ९॥
</details>

<details open><summary>विश्वास-प्रस्तुतिः</summary>

वैदेह्या चोद्यमानस्तु लक्ष्मणो दीनचेतनः।  
अवाङ्मुखो बाष्पगलो वाक्यमेतदुवाच ह॥ १०॥
</details>

<details><summary>मूलम्</summary>

वैदेह्या चोद्यमानस्तु लक्ष्मणो दीनचेतनः।  
अवाङ्मुखो बाष्पगलो वाक्यमेतदुवाच ह॥ १०॥
</details>

<details><summary>अनुवाद (हिन्दी)</summary>

विदेहनन्दिनीके इस प्रकार प्रेरित करनेपर लक्ष्मण दुःखी मनसे नीचे मुँह किये अश्रुगद‍्गद कण्ठद्वारा इस प्रकार बोले—॥ १०॥
</details>

<details open><summary>विश्वास-प्रस्तुतिः</summary>

श्रुत्वा परिषदो मध्ये ह्यपवादं सुदारुणम्।  
पुरे जनपदे चैव त्वत्कृते जनकात्मजे॥ ११॥  
रामः संतप्तहृदयो मां निवेद्य गृहं गतः।
</details>

<details><summary>मूलम्</summary>

श्रुत्वा परिषदो मध्ये ह्यपवादं सुदारुणम्।  
पुरे जनपदे चैव त्वत्कृते जनकात्मजे॥ ११॥  
रामः संतप्तहृदयो मां निवेद्य गृहं गतः।
</details>

<details><summary>अनुवाद (हिन्दी)</summary>

‘जनकनन्दिनि! नगर और जनपदमें आपके विषयमें जो अत्यन्त भयंकर अपवाद फैला हुआ है, उसे राजसभामें सुनकर श्रीरघुनाथजीका हृदय संतप्त हो उठा और वे मुझसे सब बातें बताकर महलमें चले गये॥ ११ १/२॥
</details>

<details open><summary>विश्वास-प्रस्तुतिः</summary>

न तानि वचनीयानि मया देवि तवाग्रतः॥ १२॥  
यानि राज्ञा हृदि न्यस्तान्यमर्षात्पृष्ठतः कृतः।
</details>

<details><summary>मूलम्</summary>

न तानि वचनीयानि मया देवि तवाग्रतः॥ १२॥  
यानि राज्ञा हृदि न्यस्तान्यमर्षात्पृष्ठतः कृतः।
</details>

<details><summary>अनुवाद (हिन्दी)</summary>

‘देवि! राजा श्रीरामने जिन अपवादवचनोंको दुःख न सह सकनेके कारण अपने हृदयमें रख लिया है, उन्हें मैं आपके सामने बता नहीं सकता। इसीलिये मैंने उनकी चर्चा छोड़ दी है॥ १२ १/२॥
</details>

<details open><summary>विश्वास-प्रस्तुतिः</summary>

सा त्वं त्यक्ता नृपतिना निर्दोषा मम संनिधौ॥ १३॥  
पौरापवादभीतेन ग्राह्यं देवि न तेऽन्यथा।  
आश्रमान्तेषु च मया त्यक्तव्या त्वं भविष्यसि॥ १४॥  
राज्ञः शासनमादाय तथैव किल दौर्हृदम्।
</details>

<details><summary>मूलम्</summary>

सा त्वं त्यक्ता नृपतिना निर्दोषा मम संनिधौ॥ १३॥  
पौरापवादभीतेन ग्राह्यं देवि न तेऽन्यथा।  
आश्रमान्तेषु च मया त्यक्तव्या त्वं भविष्यसि॥ १४॥  
राज्ञः शासनमादाय तथैव किल दौर्हृदम्।
</details>

<details><summary>अनुवाद (हिन्दी)</summary>

‘आप मेरे सामने निर्दोष सिद्ध हो चुकी हैं तो भी महाराजने लोकापवादसे डरकर आपको त्याग दिया है। देवि! आप कोई और बात न समझें। अब महाराजकी आज्ञा मानकर तथा आपकी भी ऐसी ही इच्छा समझकर मैं आश्रमोंके पास ले जाकर आपको वहीं छोड़ दूँगा॥ १३-१४ १/२॥
</details>

<details open><summary>विश्वास-प्रस्तुतिः</summary>

तदेतज्जाह्नवीतीरे ब्रह्मर्षीणां तपोवनम्॥ १५॥  
पुण्यं च रमणीयं च मा विषादं कृथाः शुभे।
</details>

<details><summary>मूलम्</summary>

तदेतज्जाह्नवीतीरे ब्रह्मर्षीणां तपोवनम्॥ १५॥  
पुण्यं च रमणीयं च मा विषादं कृथाः शुभे।
</details>

<details><summary>अनुवाद (हिन्दी)</summary>

‘शुभे! यह रहा गङ्गाजीके तटपर ब्रह्मर्षियोंका पवित्र एवं रमणीय तपोवन। आप विषाद न करें॥ १५ १/२॥
</details>

<details open><summary>विश्वास-प्रस्तुतिः</summary>

राज्ञो दशरथस्यैव पितुर्मे मुनिपुङ्गवः॥ १६॥  
सखा परमको विप्रो वाल्मीकिः सुमहायशाः।  
पादच्छायामुपागम्य सुखमस्य महात्मनः।  
उपवासपरैकाग्रा वस त्वं जनकात्मजे॥ १७॥
</details>

<details><summary>मूलम्</summary>

राज्ञो दशरथस्यैव पितुर्मे मुनिपुङ्गवः॥ १६॥  
सखा परमको विप्रो वाल्मीकिः सुमहायशाः।  
पादच्छायामुपागम्य सुखमस्य महात्मनः।  
उपवासपरैकाग्रा वस त्वं जनकात्मजे॥ १७॥
</details>

<details><summary>अनुवाद (हिन्दी)</summary>

‘यहाँ मेरे पिता राजा दशरथके घनिष्ठ मित्र महायशस्वी ब्रह्मर्षि मुनिवर वाल्मीकि रहते हैं, आप उन्हीं महात्माके चरणोंकी छायाका आश्रय ले यहाँ सुखपूर्वक रहें। जनकात्मजे! आप यहाँ उपवासपरायण और एकाग्र हो निवास करें॥ १६-१७॥
</details>

<details open><summary>विश्वास-प्रस्तुतिः</summary>

पतिव्रतात्वमास्थाय रामं कृत्वा सदा हृदि।  
श्रेयस्ते परमं देवि तथा कृत्वा भविष्यति॥ १८॥
</details>

<details><summary>मूलम्</summary>

पतिव्रतात्वमास्थाय रामं कृत्वा सदा हृदि।  
श्रेयस्ते परमं देवि तथा कृत्वा भविष्यति॥ १८॥
</details>

<details><summary>अनुवाद (हिन्दी)</summary>

‘देवि! आप सदा श्रीरघुनाथजीको हृदयमें रखकर पातिव्रत्यका अवलम्बन करें। ऐसा करनेसे आपका परम कल्याण होगा’॥ १८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे सप्तचत्वारिंशः सर्गः॥ ४७॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें सैंतालीसवाँ सर्ग पूरा हुआ॥ ४७॥
</details>
