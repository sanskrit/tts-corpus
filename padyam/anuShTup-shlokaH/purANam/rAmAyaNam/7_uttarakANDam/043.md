+++
title = "०४३"

+++
[त्रिचत्वारिंशः सर्गः]



<details><summary>भागसूचना</summary>

43. भद्रका पुरवासियोंके मुखसे सीताके विषयमें सुनी हुई अशुभ चर्चासे श्रीरामको अवगत कराना
</details>

<details open><summary>विश्वास-प्रस्तुतिः</summary>

तत्रोपविष्टं राजानमुपासन्ते विचक्षणाः।  
कथानां बहुरूपाणां हास्यकाराः समन्ततः॥ १॥
</details>

<details><summary>मूलम्</summary>

तत्रोपविष्टं राजानमुपासन्ते विचक्षणाः।  
कथानां बहुरूपाणां हास्यकाराः समन्ततः॥ १॥
</details>

<details><summary>अनुवाद (हिन्दी)</summary>

वहाँ बैठे हुए महाराज श्रीरामके पास अनेक प्रकारकी कथाएँ कहनेमें कुशल हास्यविनोद करनेवाले सखा सब ओरसे आकर बैठते थे॥ १॥
</details>

<details open><summary>विश्वास-प्रस्तुतिः</summary>

विजयो मधुमत्तश्च काश्यपो मङ्गलः कुलः।  
सुराजिः कालियो भद्रो दन्तवक्त्रः सुमागधः॥ २॥
</details>

<details><summary>मूलम्</summary>

विजयो मधुमत्तश्च काश्यपो मङ्गलः कुलः।  
सुराजिः कालियो भद्रो दन्तवक्त्रः सुमागधः॥ २॥
</details>

<details><summary>अनुवाद (हिन्दी)</summary>

उन सखाओंके नाम इस प्रकार हैं—विजय, मधुमत्त, काश्यप, मङ्गल, कुल, सुराजि, कालिय, भद्र, दन्तवक्त्र और सुमागध॥ २॥
</details>

<details open><summary>विश्वास-प्रस्तुतिः</summary>

एते कथा बहुविधाः परिहाससमन्विताः।  
कथयन्ति स्म संहृष्टा राघवस्य महात्मनः॥ ३॥
</details>

<details><summary>मूलम्</summary>

एते कथा बहुविधाः परिहाससमन्विताः।  
कथयन्ति स्म संहृष्टा राघवस्य महात्मनः॥ ३॥
</details>

<details><summary>अनुवाद (हिन्दी)</summary>

ये सब लोग बड़े हर्षसे भरकर महात्मा श्रीरघुनाथजीके सामने अनेक प्रकारकी हास्य-विनोदपूर्ण कथाएँ कहा करते थे॥ ३॥
</details>

<details open><summary>विश्वास-प्रस्तुतिः</summary>

ततः कथायां कस्यांचिद् राघवः समभाषत।  
काः कथा नगरे भद्र वर्तन्ते विषयेषु च॥ ४॥
</details>

<details><summary>मूलम्</summary>

ततः कथायां कस्यांचिद् राघवः समभाषत।  
काः कथा नगरे भद्र वर्तन्ते विषयेषु च॥ ४॥
</details>

<details><summary>अनुवाद (हिन्दी)</summary>

इसी समय किसी कथाके प्रसङ्गमें श्रीरघुनाथजीने पूछा—‘भद्र! आजकल नगर और राज्यमें किस बातकी चर्चा विशेषरूपसे होती है?॥ ४॥
</details>

<details open><summary>विश्वास-प्रस्तुतिः</summary>

मामाश्रितानि कान्याहुः पौरजानपदा जनाः।  
किं च सीतां समाश्रित्य भरतं किं च लक्ष्मणम्॥ ५॥  
किं नु शत्रुघ्नमुद्दिश्य कैकेयीं किं नु मातरम्।  
वक्तव्यतां च राजानो वने राज्ये व्रजन्ति च॥ ६॥
</details>

<details><summary>मूलम्</summary>

मामाश्रितानि कान्याहुः पौरजानपदा जनाः।  
किं च सीतां समाश्रित्य भरतं किं च लक्ष्मणम्॥ ५॥  
किं नु शत्रुघ्नमुद्दिश्य कैकेयीं किं नु मातरम्।  
वक्तव्यतां च राजानो वने राज्ये व्रजन्ति च॥ ६॥
</details>

<details><summary>अनुवाद (हिन्दी)</summary>

‘नगर और जनपदके लोग मेरे, सीताके, भरतके, लक्ष्मणके तथा शत्रुघ्न और माता कैकेयीके विषयमें क्या-क्या बातें करते हैं? क्योंकि राजा यदि आचार-विचारसे हीन हों तो वे अपने राज्यमें तथा वनमें (ऋषि-मुनियोंके आश्रममें) भी निन्दाके विषय बन जाते हैं—सर्वत्र उन्हींकी बुराइयोंकी चर्चा होती है’॥ ५-६॥
</details>

<details open><summary>विश्वास-प्रस्तुतिः</summary>

एवमुक्ते तु रामेण भद्रः प्राञ्जलिरब्रवीत्।  
स्थिताः शुभाः कथा राजन् वर्तन्ते पुरवासिनाम्॥ ७॥
</details>

<details><summary>मूलम्</summary>

एवमुक्ते तु रामेण भद्रः प्राञ्जलिरब्रवीत्।  
स्थिताः शुभाः कथा राजन् वर्तन्ते पुरवासिनाम्॥ ७॥
</details>

<details><summary>अनुवाद (हिन्दी)</summary>

श्रीरामचन्द्रजीके ऐसा कहनेपर भद्र हाथ जोड़कर बोला—‘महाराज! आजकल पुरवासियोंमें आपको लेकर सदा अच्छी ही चर्चाएँ चलती हैं’॥ ७॥
</details>

<details open><summary>विश्वास-प्रस्तुतिः</summary>

अमुं तु विजयं सौम्य दशग्रीववधार्जितम्।  
भूयिष्ठं स्वपुरे पौरैः कथ्यन्ते पुरुषर्षभ॥ ८॥
</details>

<details><summary>मूलम्</summary>

अमुं तु विजयं सौम्य दशग्रीववधार्जितम्।  
भूयिष्ठं स्वपुरे पौरैः कथ्यन्ते पुरुषर्षभ॥ ८॥
</details>

<details><summary>अनुवाद (हिन्दी)</summary>

‘सौम्य! पुरुषोत्तम! दशग्रीववधसम्बन्धी जो आपकी विजय है, उसको लेकर नगरमें सब लोग अधिक बातें किया करते हैं’॥ ८॥
</details>

<details open><summary>विश्वास-प्रस्तुतिः</summary>

एवमुक्तस्तु भद्रेण राघवो वाक्यमब्रवीत्।  
कथयस्व यथातत्त्वं सर्वं निरवशेषतः॥ ९॥  
शुभाशुभानि वाक्यानि कान्याहुः पुरवासिनः।  
श्रुत्वेदानीं शुभं कुर्यां न कुर्यामशुभानि च॥ १०॥
</details>

<details><summary>मूलम्</summary>

एवमुक्तस्तु भद्रेण राघवो वाक्यमब्रवीत्।  
कथयस्व यथातत्त्वं सर्वं निरवशेषतः॥ ९॥  
शुभाशुभानि वाक्यानि कान्याहुः पुरवासिनः।  
श्रुत्वेदानीं शुभं कुर्यां न कुर्यामशुभानि च॥ १०॥
</details>

<details><summary>अनुवाद (हिन्दी)</summary>

भद्रके ऐसा कहनेपर श्रीरघुनाथजीने कहा—‘पुरवासी मेरे विषयमें कौन-कौन-सी शुभ या अशुभ बातें कहते हैं, उन सबको यथार्थरूपसे पूर्णतः बताओ। इस समय उनकी शुभ बातें सुनकर जिन्हें वे शुभ मानते हैं उनका मैं आचरण करूँगा और अशुभ बातें सुनकर जिन्हें वे अशुभ समझते हैं, उन कृत्योंको त्याग दूँगा॥ ९-१०॥
</details>

<details open><summary>विश्वास-प्रस्तुतिः</summary>

कथयस्व च विस्रब्धो निर्भयं विगतज्वरः।  
कथयन्ति यथा पौराः पापा जनपदेषु च॥ ११॥
</details>

<details><summary>मूलम्</summary>

कथयस्व च विस्रब्धो निर्भयं विगतज्वरः।  
कथयन्ति यथा पौराः पापा जनपदेषु च॥ ११॥
</details>

<details><summary>अनुवाद (हिन्दी)</summary>

‘तुम विश्वस्त और निश्चिन्त होकर बेखटके कहो। पुरवासी और जनपदके लोग मेरे विषयमें किस प्रकार अशुभ चर्चाएँ करते हैं’॥ ११॥
</details>

<details open><summary>विश्वास-प्रस्तुतिः</summary>

राघवेणैवमुक्तस्तु भद्रः सुरुचिरं वचः।  
प्रत्युवाच महाबाहुं प्राञ्जलिः सुसमाहितः॥ १२॥
</details>

<details><summary>मूलम्</summary>

राघवेणैवमुक्तस्तु भद्रः सुरुचिरं वचः।  
प्रत्युवाच महाबाहुं प्राञ्जलिः सुसमाहितः॥ १२॥
</details>

<details><summary>अनुवाद (हिन्दी)</summary>

श्रीरघुनाथजीके ऐसा कहनेपर भद्रने हाथ जोड़कर एकाग्रचित्त हो उन महाबाहु श्रीरामसे यह परम सुन्दर बात कही—॥ १२॥
</details>

<details open><summary>विश्वास-प्रस्तुतिः</summary>

शृणु राजन् यथा पौराः कथयन्ति शुभाशुभम्।  
चत्वरापणरथ्यासु वनेषूपवनेषु च॥ १३॥
</details>

<details><summary>मूलम्</summary>

शृणु राजन् यथा पौराः कथयन्ति शुभाशुभम्।  
चत्वरापणरथ्यासु वनेषूपवनेषु च॥ १३॥
</details>

<details><summary>अनुवाद (हिन्दी)</summary>

‘राजन्! सुनिये, पुरवासी मनुष्य चौराहोंपर, बाजारमें, सड़कोंपर तथा वन और उपवनमें भी आपके विषयमें किस प्रकार शुभ और अशुभ बातें कहते हैं? यह बता रहा हूँ॥ १३॥
</details>

<details open><summary>विश्वास-प्रस्तुतिः</summary>

दुष्करं कृतवान् रामः समुद्रे सेतुबन्धनम्।  
अश्रुतं पूर्वकैः कैश्चिद् देवैरपि सदानवैः॥ १४॥
</details>

<details><summary>मूलम्</summary>

दुष्करं कृतवान् रामः समुद्रे सेतुबन्धनम्।  
अश्रुतं पूर्वकैः कैश्चिद् देवैरपि सदानवैः॥ १४॥
</details>

<details><summary>अनुवाद (हिन्दी)</summary>

‘वे कहते हैं ‘श्रीरामने समुद्रपर पुल बाँधकर दुष्कर कर्म किया है। ऐसा कर्म तो पहलेके किन्हीं देवताओं और दानवोंने भी नहीं सुना होगा॥ १४॥
</details>

<details open><summary>विश्वास-प्रस्तुतिः</summary>

रावणाश्च दुराधर्षो हतः सबलवाहनः।  
वानराश्च वशं नीता ऋक्षाश्च सह राक्षसैः॥ १५॥
</details>

<details><summary>मूलम्</summary>

रावणाश्च दुराधर्षो हतः सबलवाहनः।  
वानराश्च वशं नीता ऋक्षाश्च सह राक्षसैः॥ १५॥
</details>

<details><summary>अनुवाद (हिन्दी)</summary>

‘श्रीरामद्वारा दुर्धर्ष रावण सेना और सवारियोंसहित मारा गया तथा राक्षसोंसहित रीछ और वानर भी वशमें कर लिये गये॥ १५॥
</details>

<details open><summary>विश्वास-प्रस्तुतिः</summary>

हत्वा च रावणं संख्ये सीतामाहृत्य राघवः।  
अमर्षं पृष्ठतः कृत्वा स्ववेश्म पुनरानयत्॥ १६॥
</details>

<details><summary>मूलम्</summary>

हत्वा च रावणं संख्ये सीतामाहृत्य राघवः।  
अमर्षं पृष्ठतः कृत्वा स्ववेश्म पुनरानयत्॥ १६॥
</details>

<details><summary>अनुवाद (हिन्दी)</summary>

‘परंतु एक बात खटकती है, युद्धमें रावणको मारकर श्रीरघुनाथजी सीताको अपने घर ले आये। उनके मनमें सीताके चरित्रको लेकर रोष या अमर्ष नहीं हुआ॥ १६॥
</details>

<details open><summary>विश्वास-प्रस्तुतिः</summary>

कीदृशं हृदये तस्य सीतासम्भोगजं सुखम्।  
अङ्कमारोप्य तु पुरा रावणेन बलाद‍्धृताम्॥ १७॥  
लङ्कामपि पुरा नीतामशोकवनिकां गताम्।  
रक्षसां वशमापन्नां कथं रामो न कुत्स्यति॥ १८॥  
अस्माकमपि दारेषु सहनीयं भविष्यति।  
यथा हि कुरुते राजा प्रजास्तमनुवर्तते॥ १९॥
</details>

<details><summary>मूलम्</summary>

कीदृशं हृदये तस्य सीतासम्भोगजं सुखम्।  
अङ्कमारोप्य तु पुरा रावणेन बलाद‍्धृताम्॥ १७॥  
लङ्कामपि पुरा नीतामशोकवनिकां गताम्।  
रक्षसां वशमापन्नां कथं रामो न कुत्स्यति॥ १८॥  
अस्माकमपि दारेषु सहनीयं भविष्यति।  
यथा हि कुरुते राजा प्रजास्तमनुवर्तते॥ १९॥
</details>

<details><summary>अनुवाद (हिन्दी)</summary>

‘उनके हृदयमें सीता-सम्भोगजनित सुख कैसा लगता होगा? पहले रावणने बलपूर्वक सीताको गोदमें उठाकर उनका अपहरण किया था, फिर वह उन्हें लङ्कामें भी ले गया और वहाँ उसने अन्तःपुरके क्रीडा-कानन अशोकवनिकामें रखा। इस प्रकार राक्षसोंके वशमें होकर वे बहुत दिनोंतक रहीं तो भी श्रीराम उनसे घृणा क्यों नहीं करते हैं। अब हमलोगोंको भी स्त्रियोंकी ऐसी बातें सहनी पड़ेंगी; क्योंकि राजा जैसा करता है, प्रजा भी उसीका अनुकरण करने लगती है’॥ १७—१९॥
</details>

<details open><summary>विश्वास-प्रस्तुतिः</summary>

एवं बहुविधा वाचो वदन्ति पुरवासिनः।  
नगरेषु च सर्वेषु राजन् जनपदेषु च॥ २०॥
</details>

<details><summary>मूलम्</summary>

एवं बहुविधा वाचो वदन्ति पुरवासिनः।  
नगरेषु च सर्वेषु राजन् जनपदेषु च॥ २०॥
</details>

<details><summary>अनुवाद (हिन्दी)</summary>

‘राजन्! इस प्रकार सारे नगर और जनपदमें पुरवासी मनुष्य बहुत-सी बातें कहते हैं’॥ २०॥
</details>

<details open><summary>विश्वास-प्रस्तुतिः</summary>

तस्यैवं भाषितं श्रुत्वा राघवः परमार्तवत्।  
उवाच सुहृदः सर्वान् कथमेतद् वदन्तु माम्॥ २१॥
</details>

<details><summary>मूलम्</summary>

तस्यैवं भाषितं श्रुत्वा राघवः परमार्तवत्।  
उवाच सुहृदः सर्वान् कथमेतद् वदन्तु माम्॥ २१॥
</details>

<details><summary>अनुवाद (हिन्दी)</summary>

भद्रकी यह बात सुनकर श्रीरघुनाथजीने अत्यन्त पीड़ित होकर समस्त सुहृदोंसे पूछा—‘आपलोग भी मुझे बतावें, यह कहाँतक ठीक है’॥ २१॥
</details>

<details open><summary>विश्वास-प्रस्तुतिः</summary>

सर्वे तु शिरसा भूमावभिवाद्य प्रणम्य च।  
प्रत्यूचू राघवं दीनमेवमेतन्न संशयः॥ २२॥
</details>

<details><summary>मूलम्</summary>

सर्वे तु शिरसा भूमावभिवाद्य प्रणम्य च।  
प्रत्यूचू राघवं दीनमेवमेतन्न संशयः॥ २२॥
</details>

<details><summary>अनुवाद (हिन्दी)</summary>

तब सबने धरतीपर मस्तक टेककर श्रीरामचन्द्रजीको प्रणाम करके दीनतापूर्ण वाणीमें कहा—‘प्रभो! भद्रका यह कथन ठीक है, इसमें तनिक भी संशय नहीं है’॥
</details>

<details open><summary>विश्वास-प्रस्तुतिः</summary>

श्रुत्वा तु वाक्यं काकुत्स्थः सर्वेषां समुदीरितम्।  
विसर्जयामास तदा वयस्यान् शत्रुसूदनः॥ २३॥
</details>

<details><summary>मूलम्</summary>

श्रुत्वा तु वाक्यं काकुत्स्थः सर्वेषां समुदीरितम्।  
विसर्जयामास तदा वयस्यान् शत्रुसूदनः॥ २३॥
</details>

<details><summary>अनुवाद (हिन्दी)</summary>

सबके मुखसे यह बात सुनकर शत्रुसूदन श्रीरामने तत्काल उन सब सुहृदोंको विदा कर दिया॥ २३॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे त्रिचत्वारिंशः सर्गः॥ ४३॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें तैंतालीसवाँ सर्ग पूरा हुआ॥ ४३॥
</details>
