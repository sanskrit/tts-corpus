+++
title = "०६६"

+++
[चतुःषष्टितमः सर्गः]



<details><summary>भागसूचना</summary>

64. श्रीरामकी आज्ञाके अनुसार शत्रुघ्नका सेनाको आगे भेजकर एक मासके पश्चात् स्वयं भी प्रस्थान करना
</details>

<details open><summary>विश्वास-प्रस्तुतिः</summary>

एवमुक्त्वा च काकुत्स्थं प्रशस्य च पुनः पुनः।  
पुनरेवापरं वाक्यमुवाच रघुनन्दनः॥ १॥
</details>

<details><summary>मूलम्</summary>

एवमुक्त्वा च काकुत्स्थं प्रशस्य च पुनः पुनः।  
पुनरेवापरं वाक्यमुवाच रघुनन्दनः॥ १॥
</details>

<details><summary>अनुवाद (हिन्दी)</summary>

शत्रुघ्नजीको इस प्रकार समझाकर और उनकी बारंबार प्रशंसा करके रघुकुलनन्दन श्रीरामने पुनः यह बात कही—॥ १॥
</details>

<details open><summary>विश्वास-प्रस्तुतिः</summary>

इमान्यश्वसहस्राणि चत्वारि पुरुषर्षभ।  
रथानां द्वे सहस्रे च गजानां शतमुत्तमम्॥ २॥  
अन्तरापणवीथ्यश्च नानापण्योपशोभिताः।  
अनुगच्छन्तु काकुत्स्थं तथैव नटनर्तकाः॥ ३॥
</details>

<details><summary>मूलम्</summary>

इमान्यश्वसहस्राणि चत्वारि पुरुषर्षभ।  
रथानां द्वे सहस्रे च गजानां शतमुत्तमम्॥ २॥  
अन्तरापणवीथ्यश्च नानापण्योपशोभिताः।  
अनुगच्छन्तु काकुत्स्थं तथैव नटनर्तकाः॥ ३॥
</details>

<details><summary>अनुवाद (हिन्दी)</summary>

‘पुरुषप्रवर! ये चार हजार घोड़े, दो हजार रथ, सौ हाथी और रास्तेमें तरह-तरहके सामानकी दूकानें लगानेवाले बनिये लोग विक्रयकी आवश्यक वस्तुओंके साथ तुम्हारे साथ जायँगे। साथ ही मनोरञ्जनके लिये नट और नर्तक भी रहेंगे॥ २-३॥
</details>

<details open><summary>विश्वास-प्रस्तुतिः</summary>

हिरण्यस्य सुवर्णस्य नियुतं पुरुषर्षभ।  
आदाय गच्छ शत्रुघ्न पर्याप्तधनवाहनः॥ ४॥
</details>

<details><summary>मूलम्</summary>

हिरण्यस्य सुवर्णस्य नियुतं पुरुषर्षभ।  
आदाय गच्छ शत्रुघ्न पर्याप्तधनवाहनः॥ ४॥
</details>

<details><summary>अनुवाद (हिन्दी)</summary>

‘पुरुषश्रेष्ठ शत्रुघ्न! तुम दस लाख स्वर्णमुद्रा लेकर जाओ। इस तरह पर्याप्त धन और सवारियाँ अपने साथ रखो॥ ४॥
</details>

<details open><summary>विश्वास-प्रस्तुतिः</summary>

बलं च सुभृतं वीर हृष्टतुष्टमनुद्धतम्।  
सम्भाषासम्प्रदानेन रञ्जयस्व नरोत्तम॥ ५॥
</details>

<details><summary>मूलम्</summary>

बलं च सुभृतं वीर हृष्टतुष्टमनुद्धतम्।  
सम्भाषासम्प्रदानेन रञ्जयस्व नरोत्तम॥ ५॥
</details>

<details><summary>अनुवाद (हिन्दी)</summary>

‘इस सेनाका भलीभाँति भरण-पोषण किया गया है। यह हर्ष तथा उत्साहसे पूर्ण, संतुष्ट और उद्दण्डतासे रहित होकर आज्ञाके अधीन रहनेवाली है। नरश्रेष्ठ! इसे मधुर भाषणसे और धन देकर प्रसन्न रखना॥ ५॥
</details>

<details open><summary>विश्वास-प्रस्तुतिः</summary>

नह्यर्थास्तत्र तिष्ठन्ति न दारा न च बान्धवाः।  
सुप्रीतो भृत्यवर्गस्तु यत्र तिष्ठति राघव॥ ६॥
</details>

<details><summary>मूलम्</summary>

नह्यर्थास्तत्र तिष्ठन्ति न दारा न च बान्धवाः।  
सुप्रीतो भृत्यवर्गस्तु यत्र तिष्ठति राघव॥ ६॥
</details>

<details><summary>अनुवाद (हिन्दी)</summary>

‘रघुनन्दन! अत्यन्त प्रसन्न रखे गये सेवकसमूह (सैनिक) जहाँ (जिस संकटकालमें) खड़े होते या साथ देते हैं, वहाँ न तो धन टिक पाता है, न स्त्री ठहर सकती है और न भाई-बन्धु ही खड़े हो सकते हैं (अतः उन सबको सदा संतुष्ट रखना चाहिये)॥ ६॥
</details>

<details open><summary>विश्वास-प्रस्तुतिः</summary>

अतो हृष्टजनाकीर्णां प्रस्थाप्य महतीं चमूम्।  
एक एव धनुष्पाणिर्गच्छ त्वं मधुनो वनम्॥ ७॥  
यथा त्वां न प्रजानाति गच्छन्तं युद्धकाङ्क्षिणम्।  
लवणस्तु मधोः पुत्रस्तथा गच्छेरशङ्कितम्॥ ८॥
</details>

<details><summary>मूलम्</summary>

अतो हृष्टजनाकीर्णां प्रस्थाप्य महतीं चमूम्।  
एक एव धनुष्पाणिर्गच्छ त्वं मधुनो वनम्॥ ७॥  
यथा त्वां न प्रजानाति गच्छन्तं युद्धकाङ्क्षिणम्।  
लवणस्तु मधोः पुत्रस्तथा गच्छेरशङ्कितम्॥ ८॥
</details>

<details><summary>अनुवाद (हिन्दी)</summary>

‘इसलिये हृष्ट-पुष्ट मनुष्योंसे भरी हुई इस विशाल सेनाको आगे भेजकर तुम पीछेसे अकेले ही केवल धनुष हाथमें लेकर मधुवनको जाना और इस तरह यात्रा करना, जिससे मधुपुत्र लवणको यह संदेह न हो कि तुम युद्धकी इच्छासे वहाँ जा रहे हो। तुम्हारी गतिविधिका उसे पता नहीं चलना चाहिये॥ ७-८॥
</details>

<details open><summary>विश्वास-प्रस्तुतिः</summary>

न तस्य मृत्युरन्योऽस्ति कश्चिद्धि पुरुषर्षभ।  
दर्शनं योऽभिगच्छेत स वध्यो लवणेन हि॥ ९॥
</details>

<details><summary>मूलम्</summary>

न तस्य मृत्युरन्योऽस्ति कश्चिद्धि पुरुषर्षभ।  
दर्शनं योऽभिगच्छेत स वध्यो लवणेन हि॥ ९॥
</details>

<details><summary>अनुवाद (हिन्दी)</summary>

‘पुरुषोत्तम! मैंने जो बताया है, उसके सिवा उसकी मृत्युका दूसरा कोई उपाय नहीं है; क्योंकि जो भी शूलसहित लवणासुरके दृष्टिपथमें आ जाता है, वह अवश्य उसके द्वारा मारा जाता है॥ ९॥
</details>

<details open><summary>विश्वास-प्रस्तुतिः</summary>

स ग्रीष्म अपयाते तु वर्षारात्र उपागते।  
हन्यास्त्वं लवणं सौम्य स हि कालोऽस्य दुर्मतेः॥ १०॥
</details>

<details><summary>मूलम्</summary>

स ग्रीष्म अपयाते तु वर्षारात्र उपागते।  
हन्यास्त्वं लवणं सौम्य स हि कालोऽस्य दुर्मतेः॥ १०॥
</details>

<details><summary>अनुवाद (हिन्दी)</summary>

‘सौम्य! जब ग्रीष्म-ऋतु निकल जाय और वर्षाकाल आ जाय, उस समय तुम लवणासुरका वध करना; क्योंकि उस दुर्बुद्धि राक्षसके नाशका वही समय है॥ १०॥
</details>

<details open><summary>विश्वास-प्रस्तुतिः</summary>

महर्षींस्तु पुरस्कृत्य प्रयान्तु तव सैनिकाः।  
यथा ग्रीष्मावशेषेण तरेयुर्जाह्नवीजलम्॥ ११॥
</details>

<details><summary>मूलम्</summary>

महर्षींस्तु पुरस्कृत्य प्रयान्तु तव सैनिकाः।  
यथा ग्रीष्मावशेषेण तरेयुर्जाह्नवीजलम्॥ ११॥
</details>

<details><summary>अनुवाद (हिन्दी)</summary>

‘तुम्हारे सैनिक महर्षियोंको आगे करके यहाँसे यात्रा करें, जिससे ग्रीष्म-ऋतु बीतते-बीतते वे गङ्गाजीको पार कर जायँ॥ ११॥
</details>

<details open><summary>विश्वास-प्रस्तुतिः</summary>

तत्र स्थाप्य बलं सर्वं नदीतीरे समाहितः।  
अग्रतो धनुषा सार्धं गच्छ त्वं लघुविक्रम॥ १२॥
</details>

<details><summary>मूलम्</summary>

तत्र स्थाप्य बलं सर्वं नदीतीरे समाहितः।  
अग्रतो धनुषा सार्धं गच्छ त्वं लघुविक्रम॥ १२॥
</details>

<details><summary>अनुवाद (हिन्दी)</summary>

‘शीघ्रपराक्रमी वीर! फिर सारी सेनाको वहीं गङ्गाजीके तटपर ठहराकर तुम धनुषमात्र लेकर पूरी सावधानीके साथ अकेले ही आगे जाना’॥ १२॥
</details>

<details open><summary>विश्वास-प्रस्तुतिः</summary>

एवमुक्तस्तु रामेण शत्रुघ्नस्तान् महाबलान्।  
सेनामुख्यान् समानीय ततो वाक्यमुवाच ह॥ १३॥
</details>

<details><summary>मूलम्</summary>

एवमुक्तस्तु रामेण शत्रुघ्नस्तान् महाबलान्।  
सेनामुख्यान् समानीय ततो वाक्यमुवाच ह॥ १३॥
</details>

<details><summary>अनुवाद (हिन्दी)</summary>

श्रीरामचन्द्रजीके ऐसा कहनेपर शत्रुघ्नजीने अपने प्रधान सेनापतियोंको बुलाया और इस प्रकार कहा—॥ १३॥
</details>

<details open><summary>विश्वास-प्रस्तुतिः</summary>

एते वो गणिता वासा यत्र तत्र निवत्स्यथ।  
स्थातव्यं चाविरोधेन यथा बाधा न कस्यचित्॥ १४॥
</details>

<details><summary>मूलम्</summary>

एते वो गणिता वासा यत्र तत्र निवत्स्यथ।  
स्थातव्यं चाविरोधेन यथा बाधा न कस्यचित्॥ १४॥
</details>

<details><summary>अनुवाद (हिन्दी)</summary>

‘देखो, मार्गमें जहाँ-जहाँ डेरा डालना है, उन पड़ावोंका निश्चय कर लिया गया है। तुम्हें वहीं निवास करना होगा। जहाँ भी ठहरो, विरोधभावको मनसे निकाल दो, जिससे किसीको कष्ट न पहुँचे’॥ १४॥
</details>

<details open><summary>विश्वास-प्रस्तुतिः</summary>

तथा तांस्तु समाज्ञाप्य प्रस्थाप्य च महद‍्बलम्।  
कौसल्यां च सुमित्रां च कैकेयीं चाभ्यवादयत्॥ १५॥
</details>

<details><summary>मूलम्</summary>

तथा तांस्तु समाज्ञाप्य प्रस्थाप्य च महद‍्बलम्।  
कौसल्यां च सुमित्रां च कैकेयीं चाभ्यवादयत्॥ १५॥
</details>

<details><summary>अनुवाद (हिन्दी)</summary>

इस प्रकार उन सेनापतियोंको आज्ञा दे अपनी विशाल सेनाको आगे भेजकर शत्रुघ्नने कौसल्या, सुमित्रा तथा कैकेयीको प्रणाम किया॥ १५॥
</details>

<details open><summary>विश्वास-प्रस्तुतिः</summary>

रामं प्रदक्षिणीकृत्य शिरसाभिप्रणम्य च।  
लक्ष्मणं भरतं चैव प्रणिपत्य कृताञ्जलिः॥ १६॥
</details>

<details><summary>मूलम्</summary>

रामं प्रदक्षिणीकृत्य शिरसाभिप्रणम्य च।  
लक्ष्मणं भरतं चैव प्रणिपत्य कृताञ्जलिः॥ १६॥
</details>

<details><summary>अनुवाद (हिन्दी)</summary>

तत्पश्चात् श्रीरामकी परिक्रमा करके उनके चरणोंमें मस्तक झुकाया। फिर हाथ जोड़कर भरत और लक्ष्मणकी भी वन्दना की॥ १६॥
</details>

<details open><summary>विश्वास-प्रस्तुतिः</summary>

पुरोहितं वसिष्ठं च शत्रुघ्नः प्रयतात्मवान्।  
रामेण चाभ्यनुज्ञातः शत्रुघ्नः शत्रुतापनः।  
प्रदक्षिणमथो कृत्वा निर्जगाम महाबलः॥ १७॥
</details>

<details><summary>मूलम्</summary>

पुरोहितं वसिष्ठं च शत्रुघ्नः प्रयतात्मवान्।  
रामेण चाभ्यनुज्ञातः शत्रुघ्नः शत्रुतापनः।  
प्रदक्षिणमथो कृत्वा निर्जगाम महाबलः॥ १७॥
</details>

<details><summary>अनुवाद (हिन्दी)</summary>

तदनन्तर मनको संयममें रखकर शत्रुघ्नने पुरोहित वसिष्ठको नमस्कार किया। फिर श्रीरामकी आज्ञा ले उनकी परिक्रमा करके शत्रुओंको संताप देनेवाले महाबली शत्रुघ्न अयोध्यासे निकले॥ १७॥
</details>

<details open><summary>विश्वास-प्रस्तुतिः</summary>

प्रस्थाप्य सेनामथ सोऽग्रतस्तदा  
गजेन्द्रवाजिप्रवरौघसंकुलाम्।  
उवास मासं तु नरेन्द्रपार्श्वत-  
स्त्वथ प्रयातो रघुवंशवर्धनः॥ १८॥
</details>

<details><summary>मूलम्</summary>

प्रस्थाप्य सेनामथ सोऽग्रतस्तदा  
गजेन्द्रवाजिप्रवरौघसंकुलाम्।  
उवास मासं तु नरेन्द्रपार्श्वत-  
स्त्वथ प्रयातो रघुवंशवर्धनः॥ १८॥
</details>

<details><summary>अनुवाद (हिन्दी)</summary>

गजराजों और श्रेष्ठ अश्वोंके समुदायसे भरी हुई विशाल सेनाको आगे भेजकर रघुवंशकी वृद्धि करनेवाले शत्रुघ्न एक मासतक महाराज श्रीरामके पास ही रहे। उसके बाद उन्होंने वहाँसे प्रस्थान किया॥ १८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे चतुःषष्टितमः सर्गः॥ ६४॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें चौंसठवाँ सर्ग पूरा हुआ॥ ६४॥
</details>
