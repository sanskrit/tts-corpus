+++
title = "०१८"

+++
[अष्टादशः सर्गः]



<details><summary>भागसूचना</summary>

18. रावणद्वारा मरुत्तकी पराजय तथा इन्द्र आदि देवताओंका मयूर आदि पक्षियोंको वरदान देना
</details>

<details open><summary>विश्वास-प्रस्तुतिः</summary>

प्रविष्टायां हुताशं तु वेदवत्यां स रावणः।  
पुष्पकं तु समारुह्य परिचक्राम मेदिनीम्॥ १॥
</details>

<details><summary>मूलम्</summary>

प्रविष्टायां हुताशं तु वेदवत्यां स रावणः।  
पुष्पकं तु समारुह्य परिचक्राम मेदिनीम्॥ १॥
</details>

<details><summary>अनुवाद (हिन्दी)</summary>

अगस्त्यजी कहते हैं—रघुनन्दन! वेदवतीके अग्निमें प्रवेश कर जानेपर रावण पुष्पकविमानपर आरूढ़ हो पृथ्वीपर सब ओर भ्रमण करने लगा॥ १॥
</details>

<details open><summary>विश्वास-प्रस्तुतिः</summary>

ततो मरुत्तं नृपतिं यजन्तं सह दैवतैः।  
उशीरबीजमासाद्य ददर्श स तु रावणः॥ २॥
</details>

<details><summary>मूलम्</summary>

ततो मरुत्तं नृपतिं यजन्तं सह दैवतैः।  
उशीरबीजमासाद्य ददर्श स तु रावणः॥ २॥
</details>

<details><summary>अनुवाद (हिन्दी)</summary>

उसी यात्रामें उशीरबीज नामक देशमें पहुँचकर रावणने देखा, राजा मरुत्त देवताओंके साथ बैठकर यज्ञ कर रहे हैं॥ २॥
</details>

<details open><summary>विश्वास-प्रस्तुतिः</summary>

संवर्तो नाम ब्रह्मर्षिः साक्षाद् भ्राता बृहस्पतेः।  
याजयामास धर्मज्ञः सर्वैर्देवगणैर्वृतः॥ ३॥
</details>

<details><summary>मूलम्</summary>

संवर्तो नाम ब्रह्मर्षिः साक्षाद् भ्राता बृहस्पतेः।  
याजयामास धर्मज्ञः सर्वैर्देवगणैर्वृतः॥ ३॥
</details>

<details><summary>अनुवाद (हिन्दी)</summary>

उस समय साक्षात् बृहस्पतिके भाई तथा धर्मके मर्मको जाननेवाले ब्रह्मर्षि संवर्त सम्पूर्ण देवताओंसे घिरे रहकर वह यज्ञ करा रहे थे॥ ३॥
</details>

<details open><summary>विश्वास-प्रस्तुतिः</summary>

दृष्ट्वा देवास्तु तद् रक्षो वरदानेन दुर्जयम्।  
तिर्यग्योनिं समाविष्टास्तस्य धर्षणभीरवः॥ ४॥
</details>

<details><summary>मूलम्</summary>

दृष्ट्वा देवास्तु तद् रक्षो वरदानेन दुर्जयम्।  
तिर्यग्योनिं समाविष्टास्तस्य धर्षणभीरवः॥ ४॥
</details>

<details><summary>अनुवाद (हिन्दी)</summary>

ब्रह्माजीके वरदानसे जिसको जीतना कठिन हो गया था, उस राक्षस रावणको वहाँ देखकर उसके आक्रमणसे भयभीत हो देवतालोग तिर्यग्-योनिमें प्रवेश कर गये॥ ४॥
</details>

<details open><summary>विश्वास-प्रस्तुतिः</summary>

इन्द्रो मयूरः संवृत्तो धर्मराजस्तु वायसः।  
कृकलासो धनाध्यक्षो हंसश्च वरुणोऽभवत्॥ ५॥
</details>

<details><summary>मूलम्</summary>

इन्द्रो मयूरः संवृत्तो धर्मराजस्तु वायसः।  
कृकलासो धनाध्यक्षो हंसश्च वरुणोऽभवत्॥ ५॥
</details>

<details><summary>अनुवाद (हिन्दी)</summary>

इन्द्र मोर, धर्मराज कौआ, कुबेर गिरगिट और वरुण हंस हो गये॥ ५॥
</details>

<details open><summary>विश्वास-प्रस्तुतिः</summary>

अन्वेष्वपि गतेष्वेवं देवेष्वरिनिषूदन।  
रावणः प्राविशद् यज्ञं सारमेय इवाशुचिः॥ ६॥
</details>

<details><summary>मूलम्</summary>

अन्वेष्वपि गतेष्वेवं देवेष्वरिनिषूदन।  
रावणः प्राविशद् यज्ञं सारमेय इवाशुचिः॥ ६॥
</details>

<details><summary>अनुवाद (हिन्दी)</summary>

शत्रुसूदन श्रीराम! इसी तरह दूसरे-दूसरे देवता भी जब विभिन्न रूपोंमें स्थित हो गये, तब रावणने उस यज्ञमण्डपमें प्रवेश किया, मानो कोई अपवित्र कुत्ता वहाँ आ गया हो॥ ६॥
</details>

<details open><summary>विश्वास-प्रस्तुतिः</summary>

तं च राजानमासाद्य रावणो राक्षसाधिपः।  
प्राह युद्धं प्रयच्छेति निर्जितोऽस्मीति वा वद॥ ७॥
</details>

<details><summary>मूलम्</summary>

तं च राजानमासाद्य रावणो राक्षसाधिपः।  
प्राह युद्धं प्रयच्छेति निर्जितोऽस्मीति वा वद॥ ७॥
</details>

<details><summary>अनुवाद (हिन्दी)</summary>

राजा मरुत्तके पास पहुँचकर राक्षसराज रावणने कहा—‘मुझसे युद्ध करो या अपने मुँहसे यह कह दो कि मैं पराजित हो गया’॥ ७॥
</details>

<details open><summary>विश्वास-प्रस्तुतिः</summary>

ततो मरुत्तो नृपतिः को भवानित्युवाच तम्।  
अवहासं ततो मुक्त्वा रावणो वाक्यमब्रवीत्॥ ८॥
</details>

<details><summary>मूलम्</summary>

ततो मरुत्तो नृपतिः को भवानित्युवाच तम्।  
अवहासं ततो मुक्त्वा रावणो वाक्यमब्रवीत्॥ ८॥
</details>

<details><summary>अनुवाद (हिन्दी)</summary>

तब राजा मरुत्तने पूछा—‘आप कौन हैं?’ उनका प्रश्न सुनकर रावण हँस पड़ा और बोला—॥ ८॥
</details>

<details open><summary>विश्वास-प्रस्तुतिः</summary>

अकुतूहलभावेन प्रीतोऽस्मि तव पार्थिव।  
धनदस्यानुजं यो मां नावगच्छसि रावणम्॥ ९॥
</details>

<details><summary>मूलम्</summary>

अकुतूहलभावेन प्रीतोऽस्मि तव पार्थिव।  
धनदस्यानुजं यो मां नावगच्छसि रावणम्॥ ९॥
</details>

<details><summary>अनुवाद (हिन्दी)</summary>

‘भूपाल! मैं कुबेरका छोटा भाई रावण हूँ। फिर भी तुम मुझे नहीं जानते और मुझे देखकर भी तुम्हारे मनमें न तो कौतूहल हुआ, न भय ही; इससे मैं तुम्हारे ऊपर बहुत प्रसन्न हूँ॥ ९॥
</details>

<details open><summary>विश्वास-प्रस्तुतिः</summary>

त्रिषु लोकेषु कोऽन्योऽस्ति यो न जानाति मे बलम्।  
भ्रातरं येन निर्जित्य विमानमिदमाहृतम्॥ १०॥
</details>

<details><summary>मूलम्</summary>

त्रिषु लोकेषु कोऽन्योऽस्ति यो न जानाति मे बलम्।  
भ्रातरं येन निर्जित्य विमानमिदमाहृतम्॥ १०॥
</details>

<details><summary>अनुवाद (हिन्दी)</summary>

‘तीनों लोकोंमें तुम्हारे सिवा दूसरा कौन ऐसा राजा होगा, जो मेरे बलको न जानता हो। मैं वह रावण हूँ, जिसने अपने भाई कुबेरको जीतकर यह विमान छीन लिया है’॥ १०॥
</details>

<details open><summary>विश्वास-प्रस्तुतिः</summary>

ततो मरुत्तः स नृपस्तं रावणमथाब्रवीत्।  
धन्यः खलु भवान् येन ज्येष्ठो भ्राता रणे जितः॥ ११॥
</details>

<details><summary>मूलम्</summary>

ततो मरुत्तः स नृपस्तं रावणमथाब्रवीत्।  
धन्यः खलु भवान् येन ज्येष्ठो भ्राता रणे जितः॥ ११॥
</details>

<details><summary>अनुवाद (हिन्दी)</summary>

तब राजा मरुत्तने रावणसे कहा—‘तुम धन्य हो, जिसने अपने बड़े भाईको रणभूमिमें पराजित कर दिया॥ ११॥
</details>

<details open><summary>विश्वास-प्रस्तुतिः</summary>

न त्वया सदृशः श्लाघ्यस्त्रिषु लोकेषु विद्यते।  
कं त्वं प्राक् केवलं धर्मं चरित्वा लब्धवान् वरम्॥ १२॥
</details>

<details><summary>मूलम्</summary>

न त्वया सदृशः श्लाघ्यस्त्रिषु लोकेषु विद्यते।  
कं त्वं प्राक् केवलं धर्मं चरित्वा लब्धवान् वरम्॥ १२॥
</details>

<details><summary>अनुवाद (हिन्दी)</summary>

‘तुम्हारे-जैसा स्पृहणीय पुरुष तीनों लोकोंमें दूसरा कोई नहीं है। तुमने पूर्वकालमें किस शुद्ध धर्मका आचरण करके वर प्राप्त किया है॥ १२॥
</details>

<details open><summary>विश्वास-प्रस्तुतिः</summary>

श्रुतपूर्वं हि न मया भाषसे यादृशं स्वयम्।  
तिष्ठेदानीं न मे जीवन् प्रतियास्यसि दुर्मते॥ १३॥  
अद्य त्वां निशितैर्बाणैः प्रेषयामि यमक्षयम्।
</details>

<details><summary>मूलम्</summary>

श्रुतपूर्वं हि न मया भाषसे यादृशं स्वयम्।  
तिष्ठेदानीं न मे जीवन् प्रतियास्यसि दुर्मते॥ १३॥  
अद्य त्वां निशितैर्बाणैः प्रेषयामि यमक्षयम्।
</details>

<details><summary>अनुवाद (हिन्दी)</summary>

‘तुम स्वयं जो कुछ कह रहे हो, ऐसी बात मैंने पहले कभी नहीं सुनी है। दुर्बुद्धे! इस समय खड़े तो रहो। मेरे हाथसे जीवित बचकर नहीं जा सकोगे। आज अपने पैने बाणोंसे मारकर तुम्हें यमलोक पहुँचाये देता हूँ’॥ १३ १/२॥
</details>

<details open><summary>विश्वास-प्रस्तुतिः</summary>

ततः शरासनं गृह्य सायकांश्च नराधिपः॥ १४॥  
रणाय निर्ययौ क्रुद्धः संवर्तो मार्गमावृणोत्।
</details>

<details><summary>मूलम्</summary>

ततः शरासनं गृह्य सायकांश्च नराधिपः॥ १४॥  
रणाय निर्ययौ क्रुद्धः संवर्तो मार्गमावृणोत्।
</details>

<details><summary>अनुवाद (हिन्दी)</summary>

तदनन्तर राजा मरुत्त धनुष-बाण लेकर बड़े रोषके साथ युद्धके लिये निकले, परंतु महर्षि संवर्तने उनका रास्ता रोक लिया॥ १४ १/२॥
</details>

<details open><summary>विश्वास-प्रस्तुतिः</summary>

सोऽब्रवीत् स्नेहसंयुक्तं मरुत्तं तं महानृषिः॥ १५॥  
श्रोतव्यं यदि मद्वाक्यं सम्प्रहारो न ते क्षमः।
</details>

<details><summary>मूलम्</summary>

सोऽब्रवीत् स्नेहसंयुक्तं मरुत्तं तं महानृषिः॥ १५॥  
श्रोतव्यं यदि मद्वाक्यं सम्प्रहारो न ते क्षमः।
</details>

<details><summary>अनुवाद (हिन्दी)</summary>

उन महर्षिने महाराज मरुत्तसे स्नेहपूर्वक कहा—‘राजन्! यदि मेरी बात सुनना और उसपर ध्यान देना उचित समझो तो सुनो। तुम्हारे लिये युद्ध करना उचित नहीं है॥ १५ १/२॥
</details>

<details open><summary>विश्वास-प्रस्तुतिः</summary>

माहेश्वरमिदं सत्रमसमाप्तं कुलं दहेत्॥ १६॥  
दीक्षितस्य कुतो युद्धं क्रोधित्वं दीक्षिते कुतः।
</details>

<details><summary>मूलम्</summary>

माहेश्वरमिदं सत्रमसमाप्तं कुलं दहेत्॥ १६॥  
दीक्षितस्य कुतो युद्धं क्रोधित्वं दीक्षिते कुतः।
</details>

<details><summary>अनुवाद (हिन्दी)</summary>

‘यह माहेश्वर यज्ञ आरम्भ किया गया है। यदि पूरा न हुआ तो तुम्हारे समस्त कुलको दग्ध कर डालेगा। जो यज्ञकी दीक्षा ले चुका है, उसके लिये युद्धका अवसर ही कहाँ है? यज्ञदीक्षित पुरुषमें क्रोधके लिये स्थान ही कहाँ है?॥ १६ १/२॥
</details>

<details open><summary>विश्वास-प्रस्तुतिः</summary>

संशयश्च जये नित्यं राक्षसश्च सुदुर्जयः॥ १७॥  
स निवृत्तो गुरोर्वाक्यान्मरुत्तः पृथिवीपतिः।  
विसृज्य सशरं चापं स्वस्थो मखमुखोऽभवत्॥ १८॥
</details>

<details><summary>मूलम्</summary>

संशयश्च जये नित्यं राक्षसश्च सुदुर्जयः॥ १७॥  
स निवृत्तो गुरोर्वाक्यान्मरुत्तः पृथिवीपतिः।  
विसृज्य सशरं चापं स्वस्थो मखमुखोऽभवत्॥ १८॥
</details>

<details><summary>अनुवाद (हिन्दी)</summary>

‘युद्धमें किसकी विजय होगी, इस प्रश्नको लेकर सदा संशय ही बना रहता है। उधर वह राक्षस अत्यन्त दुर्जय है।’ अपने आचार्यके इस कथनसे पृथ्वीपति मरुत्त युद्धसे निवृत्त हो गये। उन्होंने धनुष-बाण त्याग दिया और स्वस्थभावसे वे यज्ञके लिये उन्मुख हो गये॥
</details>

<details open><summary>विश्वास-प्रस्तुतिः</summary>

ततस्तं निर्जितं मत्वा घोषयामास वै शुकः।  
रावणो जयतीत्युच्चैर्हर्षान्नादं विमुक्तवान्॥ १९॥
</details>

<details><summary>मूलम्</summary>

ततस्तं निर्जितं मत्वा घोषयामास वै शुकः।  
रावणो जयतीत्युच्चैर्हर्षान्नादं विमुक्तवान्॥ १९॥
</details>

<details><summary>अनुवाद (हिन्दी)</summary>

तब उन्हें पराजित हुआ मानकर शुकने यह घोषणा कर दी कि महाराज रावणकी विजय हुई और वह बड़े हर्षके साथ उच्चस्वरसे सिंहनाद करने लगा॥ १९॥
</details>

<details open><summary>विश्वास-प्रस्तुतिः</summary>

तान् भक्षयित्वा तत्रस्थान् महर्षीन् यज्ञमागतान्।  
वितृप्तो रुधिरैस्तेषां पुनः सम्प्रययौ महीम्॥ २०॥
</details>

<details><summary>मूलम्</summary>

तान् भक्षयित्वा तत्रस्थान् महर्षीन् यज्ञमागतान्।  
वितृप्तो रुधिरैस्तेषां पुनः सम्प्रययौ महीम्॥ २०॥
</details>

<details><summary>अनुवाद (हिन्दी)</summary>

उस यज्ञमें आकर बैठे हुए महर्षियोंको खाकर उनके रक्तसे पूर्णतः तृप्त हो रावण फिर पृथ्वीपर विचरने लगा॥ २०॥
</details>

<details open><summary>विश्वास-प्रस्तुतिः</summary>

रावणे तु गते देवाः सेन्द्राश्चैव दिवौकसः।  
ततः स्वां योनिमासाद्य तानि सत्त्वानि चाब्रुवन्॥ २१॥
</details>

<details><summary>मूलम्</summary>

रावणे तु गते देवाः सेन्द्राश्चैव दिवौकसः।  
ततः स्वां योनिमासाद्य तानि सत्त्वानि चाब्रुवन्॥ २१॥
</details>

<details><summary>अनुवाद (हिन्दी)</summary>

रावणके चले जानेपर इन्द्रसहित सम्पूर्ण देवता पुनः अपने स्वरूपमें प्रकट हो उन-उन प्राणियोंको (जिनके रूपमें वे स्वयं प्रकट हुए थे) वरदान देते हुए बोले॥ २१॥
</details>

<details open><summary>विश्वास-प्रस्तुतिः</summary>

हर्षात् तदाब्रवीदिन्द्रो मयूरं नीलबर्हिणम्।  
प्रीतोऽस्मि तव धर्मज्ञ भुजङ्गाद्धि न ते भयम्॥ २२॥
</details>

<details><summary>मूलम्</summary>

हर्षात् तदाब्रवीदिन्द्रो मयूरं नीलबर्हिणम्।  
प्रीतोऽस्मि तव धर्मज्ञ भुजङ्गाद्धि न ते भयम्॥ २२॥
</details>

<details><summary>अनुवाद (हिन्दी)</summary>

सबसे पहले इन्द्रने हर्षपूर्वक नीले पंखवाले मोरसे कहा—‘धर्मज्ञ! मैं तुमपर बहुत प्रसन्न हूँ। तुम्हें सर्पसे भय नहीं होगा॥ २२॥
</details>

<details open><summary>विश्वास-प्रस्तुतिः</summary>

इदं नेत्रसहस्रं तु यत् तद् बर्हे भविष्यति।  
वर्षमाणे मयि मुदं प्राप्स्यसे प्रीतिलक्षणाम्॥ २३॥  
एवमिन्द्रो वरं प्रादान्मयूरस्य सुरेश्वरः॥ २४॥
</details>

<details><summary>मूलम्</summary>

इदं नेत्रसहस्रं तु यत् तद् बर्हे भविष्यति।  
वर्षमाणे मयि मुदं प्राप्स्यसे प्रीतिलक्षणाम्॥ २३॥  
एवमिन्द्रो वरं प्रादान्मयूरस्य सुरेश्वरः॥ २४॥
</details>

<details><summary>अनुवाद (हिन्दी)</summary>

‘मेरे जो ये सहस्र नेत्र हैं, इनके समान चिह्न तुम्हारी पाँखमें प्रकट होंगे। जब मैं मेघरूप होकर वर्षा करूँगा, उस समय तुम्हें बड़ी प्रसन्नता प्राप्त होगी। वह प्रसन्नता मेरी प्राप्तिको लक्षित करानेवाली होगी।’ इस प्रकार देवराज इन्द्रने मोरको वरदान दिया॥ २३-२४॥
</details>

<details open><summary>विश्वास-प्रस्तुतिः</summary>

नीलाः किल पुरा बर्हा मयूराणां नराधिप।  
सुराधिपाद् वरं प्राप्य गताः सर्वेऽपि बर्हिणः॥ २५॥
</details>

<details><summary>मूलम्</summary>

नीलाः किल पुरा बर्हा मयूराणां नराधिप।  
सुराधिपाद् वरं प्राप्य गताः सर्वेऽपि बर्हिणः॥ २५॥
</details>

<details><summary>अनुवाद (हिन्दी)</summary>

नरेश्वर श्रीराम! इस वरदानके पहले मोरोंके पंख केवल नीले रंगके ही होते थे। देवराजसे उक्त वर पाकर सब मयूर वहाँसे चले गये॥ २५॥
</details>

<details open><summary>विश्वास-प्रस्तुतिः</summary>

धर्मराजोऽब्रवीद् राम प्राग्वंशे वायसं प्रति।  
पक्षिंस्तवास्मि सुप्रीतः प्रीतस्य वचनं शृणु॥ २६॥
</details>

<details><summary>मूलम्</summary>

धर्मराजोऽब्रवीद् राम प्राग्वंशे वायसं प्रति।  
पक्षिंस्तवास्मि सुप्रीतः प्रीतस्य वचनं शृणु॥ २६॥
</details>

<details><summary>अनुवाद (हिन्दी)</summary>

श्रीराम! तदनन्तर धर्मराजने प्राग्वंशकी* छतपर बैठे हुए कौएसे कहा—‘पक्षी! मैं तुमपर बहुत प्रसन्न हूँ। प्रसन्न होकर जो कुछ कहता हूँ, मेरे इस वचनको सुनो॥ २६॥
</details>

<details><summary>पादटिप्पनी</summary>

* यज्ञशालाके पूर्वभागमें यजमान और उसकी पत्नी आदिके ठहरनेके लिये वने हुए गृहको प्राग्वंश कहते हैं। यह घर हविर्गृहके पूर्व ओर होता है।
</details>

<details open><summary>विश्वास-प्रस्तुतिः</summary>

यथान्ये विविधै रोगैः पीड्यन्ते प्राणिनो मया।  
ते न ते प्रभविष्यन्ति मयि प्रीते न संशयः॥ २७॥
</details>

<details><summary>मूलम्</summary>

यथान्ये विविधै रोगैः पीड्यन्ते प्राणिनो मया।  
ते न ते प्रभविष्यन्ति मयि प्रीते न संशयः॥ २७॥
</details>

<details><summary>अनुवाद (हिन्दी)</summary>

‘जैसे दूसरे प्राणियोंको मैं नाना प्रकारके रोगोंद्वारा पीड़ित करता हूँ, वे रोग मेरी प्रसन्नताके कारण तुमपर अपना प्रभाव नहीं डाल सकेंगे; इसमें संशय नहीं है॥ २७॥
</details>

<details open><summary>विश्वास-प्रस्तुतिः</summary>

मृत्युतस्ते भयं नास्ति वरान् मम विहङ्गम।  
यावत् त्वां न वधिष्यन्ति नरास्तावद् भविष्यसि॥ २८॥
</details>

<details><summary>मूलम्</summary>

मृत्युतस्ते भयं नास्ति वरान् मम विहङ्गम।  
यावत् त्वां न वधिष्यन्ति नरास्तावद् भविष्यसि॥ २८॥
</details>

<details><summary>अनुवाद (हिन्दी)</summary>

‘विहङ्गम! मेरे वरदानसे तुम्हें मृत्युका भय नहीं होगा। जबतक मनुष्य आदि प्राणी तुम्हारा वध नहीं करेंगे, तबतक तुम जीवित रहोगे॥ २८॥
</details>

<details open><summary>विश्वास-प्रस्तुतिः</summary>

ये च मद्विषयस्था वै मानवाः क्षुधयार्दिताः।  
त्वयि भुक्ते सुतृप्तास्ते भविष्यन्ति सबान्धवाः॥ २९॥
</details>

<details><summary>मूलम्</summary>

ये च मद्विषयस्था वै मानवाः क्षुधयार्दिताः।  
त्वयि भुक्ते सुतृप्तास्ते भविष्यन्ति सबान्धवाः॥ २९॥
</details>

<details><summary>अनुवाद (हिन्दी)</summary>

‘मेरे राज्य—यमलोकमें स्थित रहकर जो मानव भूखसे पीड़ित हैं, उनके पुत्र आदि इस भूतलपर जब तुम्हें भोजन करावेंगे, तब वे बन्धु-बान्धवोंसहित परम तृप्त होंगे’॥ २९॥
</details>

<details open><summary>विश्वास-प्रस्तुतिः</summary>

वरुणस्त्वब्रवीद्धंसं गङ्गातोयविचारिणम्।  
श्रूयतां प्रीतिसंयुक्तं वचः पत्ररथेश्वर॥ ३०॥
</details>

<details><summary>मूलम्</summary>

वरुणस्त्वब्रवीद्धंसं गङ्गातोयविचारिणम्।  
श्रूयतां प्रीतिसंयुक्तं वचः पत्ररथेश्वर॥ ३०॥
</details>

<details><summary>अनुवाद (हिन्दी)</summary>

तत्पश्चात् वरुणने गङ्गाजीके जलमें विचरनेवाले हंसको सम्बोधित करके कहा—‘पक्षिराज! मेरा प्रेमपूर्ण वचन सुनो—॥ ३०॥
</details>

<details open><summary>विश्वास-प्रस्तुतिः</summary>

वर्णो मनोरमः सौम्यश्चन्द्रमण्डलसंनिभः।  
भविष्यति तवोदग्रः शुद्धफेनसमप्रभः॥ ३१॥
</details>

<details><summary>मूलम्</summary>

वर्णो मनोरमः सौम्यश्चन्द्रमण्डलसंनिभः।  
भविष्यति तवोदग्रः शुद्धफेनसमप्रभः॥ ३१॥
</details>

<details><summary>अनुवाद (हिन्दी)</summary>

‘तुम्हारे शरीरका रंग चन्द्रमण्डल तथा शुद्ध फेनके समान परम उज्ज्वल, सौम्य एवं मनोरम होगा॥ ३१॥
</details>

<details open><summary>विश्वास-प्रस्तुतिः</summary>

मच्छरीरं समासाद्य कान्तो नित्यं भविष्यसि।  
प्राप्स्यसे चातुलां प्रीतिमेतन्मे प्रीतिलक्षणम्॥ ३२॥
</details>

<details><summary>मूलम्</summary>

मच्छरीरं समासाद्य कान्तो नित्यं भविष्यसि।  
प्राप्स्यसे चातुलां प्रीतिमेतन्मे प्रीतिलक्षणम्॥ ३२॥
</details>

<details><summary>अनुवाद (हिन्दी)</summary>

‘मेरे अङ्गभूत जलका आश्रय लेकर तुम सदा कान्तिमान् बने रहोगे और तुम्हें अनुपम प्रसन्नता प्राप्त होगी। यही मेरे प्रेमका परिचायक चिह्न होगा’॥ ३२॥
</details>

<details open><summary>विश्वास-प्रस्तुतिः</summary>

हंसानां हि पुरा राम न वर्णः सर्वपाण्डुरः।  
पक्षा नीलाग्रसंवीताः क्रोडाः शष्पाग्रनिर्मलाः॥ ३३॥
</details>

<details><summary>मूलम्</summary>

हंसानां हि पुरा राम न वर्णः सर्वपाण्डुरः।  
पक्षा नीलाग्रसंवीताः क्रोडाः शष्पाग्रनिर्मलाः॥ ३३॥
</details>

<details><summary>अनुवाद (हिन्दी)</summary>

श्रीराम! पूर्वकालमें हंसोंका रंग पूर्णतः श्वेत नहीं था। उनकी पाँखोंका अग्रभाग नीला और दोनों भुजाओंके बीचका भाग नूतन दूर्वादलके अग्रभाग-सा कोमल एवं श्याम वर्णसे युक्त होता था॥ ३३॥
</details>

<details open><summary>विश्वास-प्रस्तुतिः</summary>

अथाब्रवीद् वैश्रवणः कृकलासं गिरौ स्थितम्।  
हैरण्यं सम्प्रयच्छामि वर्णं प्रीतस्तवाप्यहम्॥ ३४॥
</details>

<details><summary>मूलम्</summary>

अथाब्रवीद् वैश्रवणः कृकलासं गिरौ स्थितम्।  
हैरण्यं सम्प्रयच्छामि वर्णं प्रीतस्तवाप्यहम्॥ ३४॥
</details>

<details><summary>अनुवाद (हिन्दी)</summary>

तदनन्तर विश्रवाके पुत्र कुबेरने पर्वतशिखरपर बैठे हुए कृकलास (गिरगिट)-से कहा—‘मैं प्रसन्न होकर तुम्हें सुवर्णके समान सुन्दर रंग प्रदान करता हूँ॥ ३४॥
</details>

<details open><summary>विश्वास-प्रस्तुतिः</summary>

सद्रव्यं च शिरो नित्यं भविष्यति तवाक्षयम्।  
एष काञ्चनको वर्णो मत्प्रीत्या ते भविष्यति॥ ३५॥
</details>

<details><summary>मूलम्</summary>

सद्रव्यं च शिरो नित्यं भविष्यति तवाक्षयम्।  
एष काञ्चनको वर्णो मत्प्रीत्या ते भविष्यति॥ ३५॥
</details>

<details><summary>अनुवाद (हिन्दी)</summary>

‘तुम्हारा सिर सदा ही सुवर्णके समान रंगका एवं अक्षय होगा। मेरी प्रसन्नतासे तुम्हारा यह (काला) रंग सुनहरे रंगमें परिवर्तित हो जायगा’॥ ३५॥
</details>

<details open><summary>विश्वास-प्रस्तुतिः</summary>

एवं दत्त्वा वरांस्तेभ्यस्तस्मिन् यज्ञोत्सवे सुराः।  
निवृत्ते सह राज्ञा ते पुनः स्वभवनं गताः॥ ३६॥
</details>

<details><summary>मूलम्</summary>

एवं दत्त्वा वरांस्तेभ्यस्तस्मिन् यज्ञोत्सवे सुराः।  
निवृत्ते सह राज्ञा ते पुनः स्वभवनं गताः॥ ३६॥
</details>

<details><summary>अनुवाद (हिन्दी)</summary>

इस प्रकार उन्हें उत्तम वर देकर वे सब देवता वह यज्ञोत्सव समाप्त होनेपर राजा मरुत्तके साथ पुनः अपने भवन—स्वर्गलोकको चले गये॥ ३६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डेऽष्टादशः सर्गः॥ १८॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें अठारहवाँ सर्ग पूरा हुआ॥ १८॥
</details>
