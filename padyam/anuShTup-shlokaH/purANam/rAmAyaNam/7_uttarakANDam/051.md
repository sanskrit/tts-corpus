+++
title = "०५१"

+++
[एकपञ्चाशः सर्गः]



<details><summary>भागसूचना</summary>

51. मार्गमें सुमन्त्रका दुर्वासाके मुखसे सुनी हुई भृगुऋषिके शापकी कथा कहकर तथा भविष्यमें होनेवाली कुछ बातें बताकर दुःखी लक्ष्मणको शान्त करना
</details>

<details open><summary>विश्वास-प्रस्तुतिः</summary>

तथा संचोदितः सूतो लक्ष्मणेन महात्मना।  
तद् वाक्यमृषिणा प्रोक्तं व्याहर्तुमुपचक्रमे॥ १॥
</details>

<details><summary>मूलम्</summary>

तथा संचोदितः सूतो लक्ष्मणेन महात्मना।  
तद् वाक्यमृषिणा प्रोक्तं व्याहर्तुमुपचक्रमे॥ १॥
</details>

<details><summary>अनुवाद (हिन्दी)</summary>

तब महात्मा लक्ष्मणकी प्रेरणासे सुमन्त्रजी दुर्वासाजीकी कही हुई बात उन्हें सुनाने लगे—॥ १॥
</details>

<details open><summary>विश्वास-प्रस्तुतिः</summary>

पुरा नाम्ना हि दुर्वासा अत्रेः पुत्रो महामुनिः।  
वसिष्ठस्याश्रमे पुण्ये वार्षिक्यं समुवास ह॥ २॥
</details>

<details><summary>मूलम्</summary>

पुरा नाम्ना हि दुर्वासा अत्रेः पुत्रो महामुनिः।  
वसिष्ठस्याश्रमे पुण्ये वार्षिक्यं समुवास ह॥ २॥
</details>

<details><summary>अनुवाद (हिन्दी)</summary>

‘लक्ष्मण! पहलेकी बात है, अत्रिके पुत्र महामुनि दुर्वासा वसिष्ठजीके पवित्र आश्रमपर रहकर वर्षाके चार महीने बिता रहे थे॥ २॥
</details>

<details open><summary>विश्वास-प्रस्तुतिः</summary>

तमाश्रमं महातेजाः पिता ते सुमहायशाः।  
पुरोहितं महात्मानं दिदृक्षुरगमत् स्वयम्॥ ३॥
</details>

<details><summary>मूलम्</summary>

तमाश्रमं महातेजाः पिता ते सुमहायशाः।  
पुरोहितं महात्मानं दिदृक्षुरगमत् स्वयम्॥ ३॥
</details>

<details><summary>अनुवाद (हिन्दी)</summary>

‘एक दिन आपके महातेजस्वी और महान् यशस्वी पिता उस आश्रमपर अपने पुरोहित महात्मा वसिष्ठजीका दर्शन करनेके लिये स्वयं ही गये॥ ३॥
</details>

<details open><summary>विश्वास-प्रस्तुतिः</summary>

स दृष्ट्वा सूर्यसंकाशं ज्वलन्तमिव तेजसा।  
उपविष्टं वसिष्ठस्य सव्यपार्श्वे महामुनिम्॥ ४॥
</details>

<details><summary>मूलम्</summary>

स दृष्ट्वा सूर्यसंकाशं ज्वलन्तमिव तेजसा।  
उपविष्टं वसिष्ठस्य सव्यपार्श्वे महामुनिम्॥ ४॥
</details>

<details><summary>अनुवाद (हिन्दी)</summary>

‘वहाँ उन्होंने वसिष्ठजीके वामभागमें बैठे हुए एक महामुनिको देखा, जो अपने तेजसे मानो सूर्यके समान देदीप्यमान हो रहे थे॥ ४॥
</details>

<details open><summary>विश्वास-प्रस्तुतिः</summary>

तौ मुनी तापसश्रेष्ठौ विनीतो ह्यभ्यवादयत्।  
स ताभ्यां पूजितो राजा स्वागतेनासनेन च॥ ५॥  
पाद्येन फलमूलैश्च उवास मुनिभिः सह।
</details>

<details><summary>मूलम्</summary>

तौ मुनी तापसश्रेष्ठौ विनीतो ह्यभ्यवादयत्।  
स ताभ्यां पूजितो राजा स्वागतेनासनेन च॥ ५॥  
पाद्येन फलमूलैश्च उवास मुनिभिः सह।
</details>

<details><summary>अनुवाद (हिन्दी)</summary>

‘तब राजाने उन दोनों तापसशिरोमणि महर्षियोंका विनयपूर्वक अभिवादन किया। उन दोनोंने भी स्वागतपूर्वक आसन देकर पाद्य एवं फल-मूल समर्पित करके राजाका सत्कार किया। फिर वे वहाँ मुनियोंके साथ बैठे॥ ५ १/२॥
</details>

<details open><summary>विश्वास-प्रस्तुतिः</summary>

तेषां तत्रोपविष्टानां तास्ताः सुमधुराः कथाः॥ ६॥  
बभूवुः परमर्षीणां मध्यादित्यगतेऽहनि।
</details>

<details><summary>मूलम्</summary>

तेषां तत्रोपविष्टानां तास्ताः सुमधुराः कथाः॥ ६॥  
बभूवुः परमर्षीणां मध्यादित्यगतेऽहनि।
</details>

<details><summary>अनुवाद (हिन्दी)</summary>

‘वहाँ बैठे हुए महर्षियोंकी दोपहरके समय तरह-तरहकी अत्यन्त मधुर कथाएँ हुईं॥ ६ १/२॥
</details>

<details open><summary>विश्वास-प्रस्तुतिः</summary>

ततः कथायां कस्यांचित् प्राञ्जलिः प्रग्रहो नृपः॥ ७॥  
उवाच तं महात्मानमत्रेः पुत्रं तपोधनम्।
</details>

<details><summary>मूलम्</summary>

ततः कथायां कस्यांचित् प्राञ्जलिः प्रग्रहो नृपः॥ ७॥  
उवाच तं महात्मानमत्रेः पुत्रं तपोधनम्।
</details>

<details><summary>अनुवाद (हिन्दी)</summary>

‘तदनन्तर किसी कथाके प्रसङ्गमें महाराजने हाथ जोड़कर अत्रिके तपोधन पुत्र महात्मा दुर्वासाजीसे विनयपूर्वक पूछा—॥ ७ १/२॥
</details>

<details open><summary>विश्वास-प्रस्तुतिः</summary>

भगवन् किंप्रमाणेन मम वंशो भविष्यति॥ ८॥  
किमायुश्च हि मे रामः पुत्राश्चान्ये किमायुषः।
</details>

<details><summary>मूलम्</summary>

भगवन् किंप्रमाणेन मम वंशो भविष्यति॥ ८॥  
किमायुश्च हि मे रामः पुत्राश्चान्ये किमायुषः।
</details>

<details><summary>अनुवाद (हिन्दी)</summary>

‘भगवन्! मेरा वंश कितने समयतक चलेगा? मेरे रामकी कितनी आयु होगी तथा अन्य सब पुत्रोंकी भी आयु कितनी होगी?॥ ८ १/२॥
</details>

<details open><summary>विश्वास-प्रस्तुतिः</summary>

रामस्य च सुता ये स्युस्तेषामायुः कियद् भवेत् ॥ ९॥  
काम्यया भगवन् ब्रूहि वंशस्यास्य गतिं मम।
</details>

<details><summary>मूलम्</summary>

रामस्य च सुता ये स्युस्तेषामायुः कियद् भवेत् ॥ ९॥  
काम्यया भगवन् ब्रूहि वंशस्यास्य गतिं मम।
</details>

<details><summary>अनुवाद (हिन्दी)</summary>

‘श्रीरामके जो पुत्र होंगे, उनकी आयु कितनी होगी? भगवन्! आप इच्छानुसार मेरे वंशकी स्थिति बताइये’॥ ९ १/२॥
</details>

<details open><summary>विश्वास-प्रस्तुतिः</summary>

तच्छ्रुत्वा व्याहृतं वाक्यं राज्ञो दशरथस्य तु॥ १०॥  
दुर्वासाः सुमहातेजा व्याहर्तुमुपचक्रमे।
</details>

<details><summary>मूलम्</summary>

तच्छ्रुत्वा व्याहृतं वाक्यं राज्ञो दशरथस्य तु॥ १०॥  
दुर्वासाः सुमहातेजा व्याहर्तुमुपचक्रमे।
</details>

<details><summary>अनुवाद (हिन्दी)</summary>

‘राजा दशरथका यह वचन सुनकर महातेजस्वी दुर्वासा मुनि कहने लगे—॥ १० १/२॥
</details>

<details open><summary>विश्वास-प्रस्तुतिः</summary>

शृणु राजन् पुरा वृत्तं तदा देवासुरे युधि॥ ११॥  
दैत्याः सुरैर्भर्त्स्यमाना भृगुपत्नीं समाश्रिताः।  
तया दत्ताभयास्तत्र न्यवसन्नभयास्तदा॥ १२॥
</details>

<details><summary>मूलम्</summary>

शृणु राजन् पुरा वृत्तं तदा देवासुरे युधि॥ ११॥  
दैत्याः सुरैर्भर्त्स्यमाना भृगुपत्नीं समाश्रिताः।  
तया दत्ताभयास्तत्र न्यवसन्नभयास्तदा॥ १२॥
</details>

<details><summary>अनुवाद (हिन्दी)</summary>

‘राजन्! सुनिये, प्राचीन कालकी बात है, एक बार देवासुर-संग्राममें देवताओंसे पीड़ित हुए दैत्योंने महर्षि भृगुकी पत्नीकी शरण ली। भृगुपत्नीने उस समय दैत्योंको अभय दिया और वे उनके आश्रमपर निर्भय होकर रहने लगे॥ ११-१२॥
</details>

<details open><summary>विश्वास-प्रस्तुतिः</summary>

तया परिगृहीतांस्तान् दृष्ट्वा क्रुद्धः सुरेश्वरः।  
चक्रेण शितधारेण भृगुपत्न्याः शिरोऽहरत्॥ १३॥
</details>

<details><summary>मूलम्</summary>

तया परिगृहीतांस्तान् दृष्ट्वा क्रुद्धः सुरेश्वरः।  
चक्रेण शितधारेण भृगुपत्न्याः शिरोऽहरत्॥ १३॥
</details>

<details><summary>अनुवाद (हिन्दी)</summary>

‘भृगुपत्नीने दैत्योंको आश्रय दिया है, यह देखकर कुपित हुए देवेश्वर भगवान् विष्णुने तीखी धारवाले चक्रसे उनका सिर काट लिया॥ १३॥
</details>

<details open><summary>विश्वास-प्रस्तुतिः</summary>

ततस्तां निहतां दृष्ट्वा पत्नीं भृगुकुलोद्वहः।  
शशाप सहसा क्रुद्धो विष्णुं रिपुकुलार्दनम्॥ १४॥
</details>

<details><summary>मूलम्</summary>

ततस्तां निहतां दृष्ट्वा पत्नीं भृगुकुलोद्वहः।  
शशाप सहसा क्रुद्धो विष्णुं रिपुकुलार्दनम्॥ १४॥
</details>

<details><summary>अनुवाद (हिन्दी)</summary>

‘अपनी पत्नीका वध हुआ देख भार्गववंशके प्रवर्तक भृगुजीने सहसा कुपित हो शत्रुकुलनाशन भगवान् विष्णुको शाप दिया॥ १४॥
</details>

<details open><summary>विश्वास-प्रस्तुतिः</summary>

यस्मादवध्यां मे पत्नीमवधीः क्रोधमूिर्च्छतः।  
तस्मात् त्वं मानुषे लोके जनिष्यसि जनार्दन॥ १५॥  
तत्र पत्नीवियोगं त्वं प्राप्स्यसे बहुवार्षिकम्।
</details>

<details><summary>मूलम्</summary>

यस्मादवध्यां मे पत्नीमवधीः क्रोधमूिर्च्छतः।  
तस्मात् त्वं मानुषे लोके जनिष्यसि जनार्दन॥ १५॥  
तत्र पत्नीवियोगं त्वं प्राप्स्यसे बहुवार्षिकम्।
</details>

<details><summary>अनुवाद (हिन्दी)</summary>

‘जनार्दन! मेरी पत्नी वधके योग्य नहीं थी। परंतु आपने क्रोधसे मूर्च्छित होकर उसका वध किया है, इसलिये आपको मनुष्यलोकमें जन्म लेना पड़ेगा और वहाँ बहुत वर्षोंतक आपको पत्नी-वियोगका कष्ट सहना पड़ेगा’॥ १५ १/२॥
</details>

<details open><summary>विश्वास-प्रस्तुतिः</summary>

शापाभिहतचेतास्तु स्वात्मना भावितोऽभवत्॥ १६॥  
अर्चयामास तं देवं भृगुः शापेन पीडितः।
</details>

<details><summary>मूलम्</summary>

शापाभिहतचेतास्तु स्वात्मना भावितोऽभवत्॥ १६॥  
अर्चयामास तं देवं भृगुः शापेन पीडितः।
</details>

<details><summary>अनुवाद (हिन्दी)</summary>

‘परंतु इस प्रकार शाप देकर उनके चित्तमें बड़ा पश्चात्ताप हुआ। उनकी अन्तरात्माने भगवान् से उस शापको स्वीकार करानेके लिये उन्हींकी आराधना करनेको प्रेरित किया। इस तरह शापकी विफलताके भयसे पीड़ित हुए भृगुने तपस्याद्वारा भगवान् विष्णुकी आराधना की॥ १६ १/२॥
</details>

<details open><summary>विश्वास-प्रस्तुतिः</summary>

तपसाऽऽराधितो देवो ह्यब्रवीद् भक्तवत्सलः॥ १७॥  
लोकानां सम्प्रियार्थं तु तं शापं गृह्यमुक्तवान्।
</details>

<details><summary>मूलम्</summary>

तपसाऽऽराधितो देवो ह्यब्रवीद् भक्तवत्सलः॥ १७॥  
लोकानां सम्प्रियार्थं तु तं शापं गृह्यमुक्तवान्।
</details>

<details><summary>अनुवाद (हिन्दी)</summary>

‘तपस्याद्वारा उनके आराधना करनेपर भक्तवत्सल भगवान् विष्णुने संतुष्ट होकर कहा—‘महर्षे! सम्पूर्ण जगत् का प्रिय करनेके लिये मैं उस शापको ग्रहण कर लूँगा’॥
</details>

<details open><summary>विश्वास-प्रस्तुतिः</summary>

इति शप्तो महातेजा भृगुणा पूर्वजन्मनि॥ १८॥  
इहागतो हि पुत्रत्वं तव पार्थिवसत्तम।  
राम इत्यभिविख्यातस्त्रिषु लोकेषु मानद॥ १९॥
</details>

<details><summary>मूलम्</summary>

इति शप्तो महातेजा भृगुणा पूर्वजन्मनि॥ १८॥  
इहागतो हि पुत्रत्वं तव पार्थिवसत्तम।  
राम इत्यभिविख्यातस्त्रिषु लोकेषु मानद॥ १९॥
</details>

<details><summary>अनुवाद (हिन्दी)</summary>

‘इस तरह पूर्वजन्ममें (विष्णु-नामधारी वामन अवतारके समय) महातेजस्वी भगवान् विष्णुको भृगु ऋषिका शाप प्राप्त हुआ था। दूसरोंको मान देनेवाले नृपश्रेष्ठ! वे ही इस भूतलपर आकर तीनों लोकोंमें राम-नामसे विख्यात आपके पुत्र हुए हैं॥ १८-१९॥
</details>

<details open><summary>विश्वास-प्रस्तुतिः</summary>

तत् फलं प्राप्स्यते चापि भृगुशापकृतं महत्।  
अयोध्यायाः पती रामो दीर्घकालं भविष्यति॥ २०॥
</details>

<details><summary>मूलम्</summary>

तत् फलं प्राप्स्यते चापि भृगुशापकृतं महत्।  
अयोध्यायाः पती रामो दीर्घकालं भविष्यति॥ २०॥
</details>

<details><summary>अनुवाद (हिन्दी)</summary>

‘भृगुके शापसे होनेवाला पत्नी-वियोगरूप जो महान् फल है, वह उन्हें अवश्य प्राप्त होगा। श्रीराम दीर्घकालतक अयोध्याके राजा होकर रहेंगे॥ २०॥
</details>

<details open><summary>विश्वास-प्रस्तुतिः</summary>

सुखिनश्च समृद्धाश्च भविष्यन्त्यस्य येऽनुगाः।  
दशवर्षसहस्राणि दशवर्षशतानि च॥ २१॥  
रामो राज्यमुपासित्वा ब्रह्मलोकं गमिष्यति।
</details>

<details><summary>मूलम्</summary>

सुखिनश्च समृद्धाश्च भविष्यन्त्यस्य येऽनुगाः।  
दशवर्षसहस्राणि दशवर्षशतानि च॥ २१॥  
रामो राज्यमुपासित्वा ब्रह्मलोकं गमिष्यति।
</details>

<details><summary>अनुवाद (हिन्दी)</summary>

‘उनके अनुयायी भी बहुत सुखी और धन-धान्यसे सम्पन्न होंगे। श्रीराम ग्यारह हजार वर्षोंतक राज्य करके अन्तमें ब्रह्मलोक (वैकुण्ठ या साकेतधाम)-को पधारेंगे॥ २१ १/२॥
</details>

<details open><summary>विश्वास-प्रस्तुतिः</summary>

समृद्धैश्चाश्वमेधैश्च इष्ट्वा परमदुर्जयः॥ २२॥  
राजवंशांश्च बहुशो बहून् संस्थापयिष्यति।  
द्वौ पुत्रौ तु भविष्येते सीतायां राघवस्य तु॥ २३॥
</details>

<details><summary>मूलम्</summary>

समृद्धैश्चाश्वमेधैश्च इष्ट्वा परमदुर्जयः॥ २२॥  
राजवंशांश्च बहुशो बहून् संस्थापयिष्यति।  
द्वौ पुत्रौ तु भविष्येते सीतायां राघवस्य तु॥ २३॥
</details>

<details><summary>अनुवाद (हिन्दी)</summary>

‘परम दुर्जय वीर श्रीराम समृद्धिशाली अश्वमेध-यज्ञोंका बारम्बार अनुष्ठान करके बहुत-से राजवंशोंकी स्थापना करेंगे। श्रीरघुनाथजीको सीताके गर्भसे दो पुत्र प्राप्त होंगे’॥ २२-२३॥
</details>

<details open><summary>विश्वास-प्रस्तुतिः</summary>

स सर्वमखिलं राज्ञो वंशस्याह गतागतम्।  
आख्याय सुमहातेजास्तूष्णीमासीन्महामुनिः॥ २४॥
</details>

<details><summary>मूलम्</summary>

स सर्वमखिलं राज्ञो वंशस्याह गतागतम्।  
आख्याय सुमहातेजास्तूष्णीमासीन्महामुनिः॥ २४॥
</details>

<details><summary>अनुवाद (हिन्दी)</summary>

‘ये सब बातें कहकर उन महातेजस्वी महामुनिने राजवंशके विषयमें भूत और भविष्यकी सारी बातें बतायीं। इसके बाद वे चुप हो गये॥ २४॥
</details>

<details open><summary>विश्वास-प्रस्तुतिः</summary>

तूष्णींभूते तदा तस्मिन् राजा दशरथो मुनौ।  
अभिवाद्य महात्मानौ पुनरायात् पुरोत्तमम्॥ २५॥
</details>

<details><summary>मूलम्</summary>

तूष्णींभूते तदा तस्मिन् राजा दशरथो मुनौ।  
अभिवाद्य महात्मानौ पुनरायात् पुरोत्तमम्॥ २५॥
</details>

<details><summary>अनुवाद (हिन्दी)</summary>

‘उन दुर्वासा मुनिके चुप हो जानेपर महाराज दशरथ भी दोनों महात्माओंको प्रणाम करके फिर अपने उत्तम नगरमें लौट आये॥ २५॥
</details>

<details open><summary>विश्वास-प्रस्तुतिः</summary>

एतद् वचो मया तत्र मुनिना व्याहृतं पुरा।  
श्रुतं हृदि च निक्षिप्तं नान्यथा तद् भविष्यति॥ २६॥
</details>

<details><summary>मूलम्</summary>

एतद् वचो मया तत्र मुनिना व्याहृतं पुरा।  
श्रुतं हृदि च निक्षिप्तं नान्यथा तद् भविष्यति॥ २६॥
</details>

<details><summary>अनुवाद (हिन्दी)</summary>

‘इस प्रकार पूर्वकालसे दुर्वासा मुनिकी कही हुई ये सब बातें मैंने वहाँ सुनीं और अपने हृदयमें धारण कर लीं (उन्हें किसीपर प्रकट नहीं किया)। वे बातें असत्य नहीं होंगी॥ २६॥
</details>

<details open><summary>विश्वास-प्रस्तुतिः</summary>

सीतायाश्च ततः पुत्रावभिषेक्ष्यति राघवः।  
अन्यत्र न त्वयोध्यायां मुनेस्तु वचनं यथा॥ २७॥
</details>

<details><summary>मूलम्</summary>

सीतायाश्च ततः पुत्रावभिषेक्ष्यति राघवः।  
अन्यत्र न त्वयोध्यायां मुनेस्तु वचनं यथा॥ २७॥
</details>

<details><summary>अनुवाद (हिन्दी)</summary>

‘जैसा दुर्वासा मुनिका वचन है, उसके अनुसार श्रीरघुनाथजी सीताके दोनों पुत्रोंका अयोध्यासे बाहर अभिषेक करेंगे, अयोध्यामें नहीं॥ २७॥
</details>

<details open><summary>विश्वास-प्रस्तुतिः</summary>

एवं गते न संतापं कर्तुमर्हसि राघव।  
सीतार्थे राघवार्थे वा दृढो भव नरोत्तम॥ २८॥
</details>

<details><summary>मूलम्</summary>

एवं गते न संतापं कर्तुमर्हसि राघव।  
सीतार्थे राघवार्थे वा दृढो भव नरोत्तम॥ २८॥
</details>

<details><summary>अनुवाद (हिन्दी)</summary>

‘नरश्रेष्ठ रघुनन्दन! विधाताका ऐसा ही विधान होनेके कारण आपको सीता तथा रघुनाथजीके लिये संताप नहीं करना चाहिये। आप धैर्य धारण करें’॥ २८॥
</details>

<details open><summary>विश्वास-प्रस्तुतिः</summary>

श्रुत्वा तु व्याहृतं वाक्यं सूतस्य परमाद्भुतम्।  
प्रहर्षमतुलं लेभे साधु साध्विति चाब्रवीत्॥ २९॥
</details>

<details><summary>मूलम्</summary>

श्रुत्वा तु व्याहृतं वाक्यं सूतस्य परमाद्भुतम्।  
प्रहर्षमतुलं लेभे साधु साध्विति चाब्रवीत्॥ २९॥
</details>

<details><summary>अनुवाद (हिन्दी)</summary>

सूत सुमन्त्रके मुखसे यह अत्यन्त अद्भुत बात सुनकर लक्ष्मणको अनुपम हर्ष प्राप्त हुआ। वे बोले—‘बहुत ठीक, बहुत ठीक’॥ २९॥
</details>

<details open><summary>विश्वास-प्रस्तुतिः</summary>

ततः संवदतोरेवं सूतलक्ष्मणयोः पथि।  
अस्तमर्के गते वासं केशिन्यां तावथोषतुः॥ ३०॥
</details>

<details><summary>मूलम्</summary>

ततः संवदतोरेवं सूतलक्ष्मणयोः पथि।  
अस्तमर्के गते वासं केशिन्यां तावथोषतुः॥ ३०॥
</details>

<details><summary>अनुवाद (हिन्दी)</summary>

मार्गमें सुमन्त्र और लक्ष्मण इस प्रकारकी बातें कर ही रहे थे कि सूर्य अस्ताचलको चले गये। तब उन दोनोंने केशिनी नदीके तटपर रात बितायी॥ ३०॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे एकपञ्चाशः सर्गः॥ ५१॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें इक्यावनवाँ सर्ग पूरा हुआ॥ ५१॥
</details>
