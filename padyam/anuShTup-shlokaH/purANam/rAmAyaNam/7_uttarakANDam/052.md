+++
title = "०५२"

+++
[द्विपञ्चाशः सर्गः]



<details><summary>भागसूचना</summary>

52. अयोध्याके राजभवनमें पहुँचकर लक्ष्मणका दुःखी श्रीरामसे मिलना और उन्हें सान्त्वना देना
</details>

<details open><summary>विश्वास-प्रस्तुतिः</summary>

तत्र तां रजनीमुष्य केशिन्यां रघुनन्दनः।  
प्रभाते पुनरुत्थाय लक्ष्मणः प्रययौ तदा॥ १॥
</details>

<details><summary>मूलम्</summary>

तत्र तां रजनीमुष्य केशिन्यां रघुनन्दनः।  
प्रभाते पुनरुत्थाय लक्ष्मणः प्रययौ तदा॥ १॥
</details>

<details><summary>अनुवाद (हिन्दी)</summary>

केशिनीके तटपर वह रात बिताकर रघुनन्दन लक्ष्मण प्रातःकाल उठे और फिर वहाँसे आगे बढ़े॥ १॥
</details>

<details open><summary>विश्वास-प्रस्तुतिः</summary>

ततोऽर्धदिवसे प्राप्ते प्रविवेश महारथः।  
अयोध्यां रत्नसम्पूर्णां हृष्टपुष्टजनावृताम्॥ २॥
</details>

<details><summary>मूलम्</summary>

ततोऽर्धदिवसे प्राप्ते प्रविवेश महारथः।  
अयोध्यां रत्नसम्पूर्णां हृष्टपुष्टजनावृताम्॥ २॥
</details>

<details><summary>अनुवाद (हिन्दी)</summary>

दोपहर होते-होते उनके उस विशाल रथने रत्न-धनसे सम्पन्न तथा हृष्ट-पुष्ट मनुष्योंसे भरी हुई अयोध्यापुरीमें प्रवेश किया॥ २॥
</details>

<details open><summary>विश्वास-प्रस्तुतिः</summary>

सौमित्रिस्तु परं दैन्यं जगाम सुमहामतिः।  
रामपादौ समासाद्य वक्ष्यामि किमहं गतः॥ ३॥
</details>

<details><summary>मूलम्</summary>

सौमित्रिस्तु परं दैन्यं जगाम सुमहामतिः।  
रामपादौ समासाद्य वक्ष्यामि किमहं गतः॥ ३॥
</details>

<details><summary>अनुवाद (हिन्दी)</summary>

वहाँ पहुँचकर परम बुद्धिमान् सुमित्राकुमारको बड़ा दुःख हुआ। वे सोचने लगे—‘मैं श्रीरामचन्द्रजीके चरणोंके समीप जाकर क्या कहूँगा?’॥ ३॥
</details>

<details open><summary>विश्वास-प्रस्तुतिः</summary>

तस्यैवं चिन्तयानस्य भवनं शशिसंनिभम्।  
रामस्य परमोदारं पुरस्तात् समदृश्यत॥ ४॥
</details>

<details><summary>मूलम्</summary>

तस्यैवं चिन्तयानस्य भवनं शशिसंनिभम्।  
रामस्य परमोदारं पुरस्तात् समदृश्यत॥ ४॥
</details>

<details><summary>अनुवाद (हिन्दी)</summary>

वे इस प्रकार सोच-विचार कर ही रहे थे कि चन्द्रमाके समान उज्ज्वल श्रीरामका विशाल राजभवन सामने दिखायी दिया॥ ४॥
</details>

<details open><summary>विश्वास-प्रस्तुतिः</summary>

राज्ञस्तु भवनद्वारि सोऽवतीर्य नरोत्तमः।  
अवाङ्मुखो दीनमनाः प्रविवेशानिवारितः॥ ५॥
</details>

<details><summary>मूलम्</summary>

राज्ञस्तु भवनद्वारि सोऽवतीर्य नरोत्तमः।  
अवाङ्मुखो दीनमनाः प्रविवेशानिवारितः॥ ५॥
</details>

<details><summary>अनुवाद (हिन्दी)</summary>

राजमहलके द्वारपर रथसे उतरकर वे नरश्रेष्ठ लक्ष्मण नीचे मुख किये दुःखी मनसे बेरोक-टोक भीतर चले गये॥ ५॥
</details>

<details open><summary>विश्वास-प्रस्तुतिः</summary>

स दृष्ट्वा राघवं दीनमासीनं परमासने।  
नेत्राभ्यामश्रुपूर्णाभ्यां ददर्शाग्रजमग्रतः॥ ६॥  
जग्राह चरणौ तस्य लक्ष्मणो दीनचेतनः।  
उवाच दीनया वाचा प्राञ्जलिः सुसमाहितः॥ ७॥
</details>

<details><summary>मूलम्</summary>

स दृष्ट्वा राघवं दीनमासीनं परमासने।  
नेत्राभ्यामश्रुपूर्णाभ्यां ददर्शाग्रजमग्रतः॥ ६॥  
जग्राह चरणौ तस्य लक्ष्मणो दीनचेतनः।  
उवाच दीनया वाचा प्राञ्जलिः सुसमाहितः॥ ७॥
</details>

<details><summary>अनुवाद (हिन्दी)</summary>

उन्होंने देखा श्रीरघुनाथजी दुःखी होकर एक सिंहासनपर बैठे हैं और उनके दोनों नेत्र आँसुओंसे भरे हैं। इस अवस्थामें बड़े भाईको सामने देख दुःखी मनसे लक्ष्मणने उनके दोनों पैर पकड़ लिये और हाथ जोड़ चित्तको एकाग्र करके वे दीन वाणीमें बोले—॥ ६-७॥
</details>

<details open><summary>विश्वास-प्रस्तुतिः</summary>

आर्यस्याज्ञां पुरस्कृत्य विसृज्य जनकात्मजाम्।  
गङ्गातीरे यथोद्दिष्टे वाल्मीकेराश्रमे शुभे॥ ८॥  
तत्र तां च शुभाचारामाश्रमान्ते यशस्विनीम्।  
पुनरप्यागतो वीर पादमूलमुपासितुम्॥ ९॥
</details>

<details><summary>मूलम्</summary>

आर्यस्याज्ञां पुरस्कृत्य विसृज्य जनकात्मजाम्।  
गङ्गातीरे यथोद्दिष्टे वाल्मीकेराश्रमे शुभे॥ ८॥  
तत्र तां च शुभाचारामाश्रमान्ते यशस्विनीम्।  
पुनरप्यागतो वीर पादमूलमुपासितुम्॥ ९॥
</details>

<details><summary>अनुवाद (हिन्दी)</summary>

‘वीर महाराजकी आज्ञा शिरोधार्य करके मैं उन शुभ आचारवाली, यशस्विनी जनककिशोरी सीताको गङ्गातटपर वाल्मीकिके शुभ आश्रमके समीप निर्दिष्ट स्थानमें छोड़कर पुनः आपके श्रीचरणोंकी सेवाके लिये यहाँ लौट आया हूँ॥ ८-९॥
</details>

<details open><summary>विश्वास-प्रस्तुतिः</summary>

मा शुचः पुरुषव्याघ्र कालस्य गतिरीदृशी।  
त्वद्विधा नहि शोचन्ति बुद्धिमन्तो मनस्विनः॥ १०॥
</details>

<details><summary>मूलम्</summary>

मा शुचः पुरुषव्याघ्र कालस्य गतिरीदृशी।  
त्वद्विधा नहि शोचन्ति बुद्धिमन्तो मनस्विनः॥ १०॥
</details>

<details><summary>अनुवाद (हिन्दी)</summary>

‘पुरुषसिंह! आप शोक न करें। कालकी ऐसी ही गति है। आप-जैसे बुद्धिमान् और मनस्वी मनुष्य शोक नहीं करते हैं॥ १०॥
</details>

<details open><summary>विश्वास-प्रस्तुतिः</summary>

सर्वे क्षयान्ता निचयाः पतनान्ताः समुच्छ्रयाः।  
संयोगा विप्रयोगान्ता मरणान्तं च जीवितम्॥ ११॥
</details>

<details><summary>मूलम्</summary>

सर्वे क्षयान्ता निचयाः पतनान्ताः समुच्छ्रयाः।  
संयोगा विप्रयोगान्ता मरणान्तं च जीवितम्॥ ११॥
</details>

<details><summary>अनुवाद (हिन्दी)</summary>

‘संसारमें जितने संचय हैं, उन सबका अन्त विनाश है, उत्थानका अन्त पतन है, संयोगका अन्त वियोग है और जीवनका अन्त मरण है॥ ११॥
</details>

<details open><summary>विश्वास-प्रस्तुतिः</summary>

तस्मात् पुत्रेषु दारेषु मित्रेषु च धनेषु च।  
नातिप्रसङ्गः कर्तव्यो विप्रयोगो हि तैर्ध्रुवम्॥ १२॥
</details>

<details><summary>मूलम्</summary>

तस्मात् पुत्रेषु दारेषु मित्रेषु च धनेषु च।  
नातिप्रसङ्गः कर्तव्यो विप्रयोगो हि तैर्ध्रुवम्॥ १२॥
</details>

<details><summary>अनुवाद (हिन्दी)</summary>

‘अतः स्त्री, पुत्र, मित्र और धनमें विशेष आसक्ति नहीं करनी चहिये; क्योंकि उनसे वियोग होना निश्चित है॥ १२॥
</details>

<details open><summary>विश्वास-प्रस्तुतिः</summary>

शक्तस्त्वमात्मनाऽऽत्मानं विनेतुं मनसा मनः।  
लोकान् सर्वांश्च काकुत्स्थ किं पुनः शोकमात्मनः॥ १३॥
</details>

<details><summary>मूलम्</summary>

शक्तस्त्वमात्मनाऽऽत्मानं विनेतुं मनसा मनः।  
लोकान् सर्वांश्च काकुत्स्थ किं पुनः शोकमात्मनः॥ १३॥
</details>

<details><summary>अनुवाद (हिन्दी)</summary>

‘ककुत्स्थकुलभूषण! आप आत्मासे आत्माको, मनसे मनको तथा सम्पूर्ण लोकोंको भी संयत रखनेमें समर्थ हैं; फिर अपने शोकको काबूमें रखना आपके लिये कौन बड़ी बात है?॥ १३॥
</details>

<details open><summary>विश्वास-प्रस्तुतिः</summary>

नेदृशेषु विमुह्यन्ति त्वद्विधाः पुरुषर्षभाः।  
अपवादः स किल ते पुनरेष्यति राघव॥ १४॥
</details>

<details><summary>मूलम्</summary>

नेदृशेषु विमुह्यन्ति त्वद्विधाः पुरुषर्षभाः।  
अपवादः स किल ते पुनरेष्यति राघव॥ १४॥
</details>

<details><summary>अनुवाद (हिन्दी)</summary>

‘आप-जैसे श्रेष्ठ पुरुष इस तरहके प्रसङ्ग आनेपर मोहित नहीं होते। रघुनन्दन! यदि आप दुःखी रहेंगे तो वह अपवाद आपके ऊपर फिर आ जायगा॥ १४॥
</details>

<details open><summary>विश्वास-प्रस्तुतिः</summary>

यदर्थं मैथिली त्यक्ता अपवादभयान्नृप।  
सोऽपवादः पुरे राजन् भविष्यति न संशयः॥ १५॥
</details>

<details><summary>मूलम्</summary>

यदर्थं मैथिली त्यक्ता अपवादभयान्नृप।  
सोऽपवादः पुरे राजन् भविष्यति न संशयः॥ १५॥
</details>

<details><summary>अनुवाद (हिन्दी)</summary>

‘नरेश्वर! जिस अपवादके भयसे आपने मिथिलेशकुमारीका त्याग किया है, निःसंदेह वह अपवाद इस नगरमें फिर होने लगेगा (लोग कहेंगे कि दूसरेके घरमें रही हुई स्त्रीका त्याग करके ये रात-दिन उसीकी चिन्तासे दुःखी रहते हैं)॥ १५॥
</details>

<details open><summary>विश्वास-प्रस्तुतिः</summary>

स त्वं पुरुषशार्दूल धैर्येण सुसमाहितः।  
त्यजेमां दुर्बलां बुद्धिं संतापं मा कुरुष्व ह॥ १६॥
</details>

<details><summary>मूलम्</summary>

स त्वं पुरुषशार्दूल धैर्येण सुसमाहितः।  
त्यजेमां दुर्बलां बुद्धिं संतापं मा कुरुष्व ह॥ १६॥
</details>

<details><summary>अनुवाद (हिन्दी)</summary>

‘अतः पुरुषसिंह! आप धैर्यसे चित्तको एकाग्र करके इस दुर्बल शोक-बुद्धिका त्याग करें—संतप्त न हों’॥ १६॥
</details>

<details open><summary>विश्वास-प्रस्तुतिः</summary>

एवमुक्तः स काकुत्स्थो लक्ष्मणेन महात्मना।  
उवाच परया प्रीत्या सौमित्रिं मित्रवत्सलः॥ १७॥
</details>

<details><summary>मूलम्</summary>

एवमुक्तः स काकुत्स्थो लक्ष्मणेन महात्मना।  
उवाच परया प्रीत्या सौमित्रिं मित्रवत्सलः॥ १७॥
</details>

<details><summary>अनुवाद (हिन्दी)</summary>

महात्मा लक्ष्मणके इस प्रकार कहनेपर मित्रवत्सल श्रीरघुनाथजीने बड़ी प्रसन्नताके साथ उन सुमित्राकुमारसे कहा—॥ १७॥
</details>

<details open><summary>विश्वास-प्रस्तुतिः</summary>

एवमेतन्नरश्रेष्ठ यथा वदसि लक्ष्मण।  
परितोषश्च मे वीर मम कार्यानुशासने॥ १८॥
</details>

<details><summary>मूलम्</summary>

एवमेतन्नरश्रेष्ठ यथा वदसि लक्ष्मण।  
परितोषश्च मे वीर मम कार्यानुशासने॥ १८॥
</details>

<details><summary>अनुवाद (हिन्दी)</summary>

‘नरश्रेष्ठ वीर लक्ष्मण! तुम जैसा कहते हो, ठीक ऐसी ही बात है। तुमने मेरे आदेशका पालन किया, इससे मुझे बड़ा संतोष है॥ १८॥
</details>

<details open><summary>विश्वास-प्रस्तुतिः</summary>

निवृत्तिश्चागता सौम्य संतापश्च निराकृतः।  
भवद्वाक्यैः सुरुचिरैरनुनीतोऽस्मि लक्ष्मण॥ १९॥
</details>

<details><summary>मूलम्</summary>

निवृत्तिश्चागता सौम्य संतापश्च निराकृतः।  
भवद्वाक्यैः सुरुचिरैरनुनीतोऽस्मि लक्ष्मण॥ १९॥
</details>

<details><summary>अनुवाद (हिन्दी)</summary>

‘सौम्य लक्ष्मण! अब मैं दुःखसे निवृत्त हो गया। संतापको मैंने हृदयसे निकाल दिया और तुम्हारे सुन्दर वचनोंसे मुझे बड़ी शान्ति मिली है’॥ १९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्विपञ्चाशः सर्गः॥ ५२॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें बावनवाँ सर्ग पूरा हुआ॥ ५२॥
</details>
