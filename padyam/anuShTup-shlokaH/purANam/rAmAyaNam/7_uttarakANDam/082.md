+++
title = "०८२"

+++
[अशीतितमः सर्गः]



<details><summary>भागसूचना</summary>

80. राजा दण्डका भार्गव-कन्याके साथ बलात्कार
</details>

<details open><summary>विश्वास-प्रस्तुतिः</summary>

एतदाख्याय रामाय महर्षिः कुम्भसम्भवः।  
अस्यामेवापरं वाक्यं कथायामुपचक्रमे॥ १॥
</details>

<details><summary>मूलम्</summary>

एतदाख्याय रामाय महर्षिः कुम्भसम्भवः।  
अस्यामेवापरं वाक्यं कथायामुपचक्रमे॥ १॥
</details>

<details><summary>अनुवाद (हिन्दी)</summary>

महर्षि कुम्भज श्रीरामसे इतनी कथा कहकर फिर इसीका अवशिष्ट अंश इस तरह कहने लगे—॥ १॥
</details>

<details open><summary>विश्वास-प्रस्तुतिः</summary>

ततः स दण्डः काकुत्स्थ बहुवर्षगणायुतम्।  
अकरोत् तत्र दान्तात्मा राज्यं निहतकण्टकम्॥ २॥
</details>

<details><summary>मूलम्</summary>

ततः स दण्डः काकुत्स्थ बहुवर्षगणायुतम्।  
अकरोत् तत्र दान्तात्मा राज्यं निहतकण्टकम्॥ २॥
</details>

<details><summary>अनुवाद (हिन्दी)</summary>

‘काकुत्स्थ! तदनन्तर राजा दण्डने मन और इन्द्रियोंको काबूमें रखकर बहुत वर्षोंतक वहाँ अकण्टक राज्य किया॥ २॥
</details>

<details open><summary>विश्वास-प्रस्तुतिः</summary>

अथ काले तु कस्मिंश्चिद् राजा भार्गवमाश्रमम्।  
रमणीयमुपाक्रामच्चैत्रे मासि मनोरमे॥ ३॥
</details>

<details><summary>मूलम्</summary>

अथ काले तु कस्मिंश्चिद् राजा भार्गवमाश्रमम्।  
रमणीयमुपाक्रामच्चैत्रे मासि मनोरमे॥ ३॥
</details>

<details><summary>अनुवाद (हिन्दी)</summary>

‘तत्पश्चात् किसी समय राजा मनोरम चैत्रमासमें शुक्राचार्यके रमणीय आश्रमपर आया॥ ३॥
</details>

<details open><summary>विश्वास-प्रस्तुतिः</summary>

तत्र भार्गवकन्यां स रूपेणप्रतिमां भुवि।  
विचरन्तीं वनोद्देशे दण्डोऽपश्यदनुत्तमाम्॥ ४॥
</details>

<details><summary>मूलम्</summary>

तत्र भार्गवकन्यां स रूपेणप्रतिमां भुवि।  
विचरन्तीं वनोद्देशे दण्डोऽपश्यदनुत्तमाम्॥ ४॥
</details>

<details><summary>अनुवाद (हिन्दी)</summary>

‘वहाँ शुक्राचार्यकी सर्वोत्तम सुन्दरी कन्या, जिसके रूपकी इस भूतलपर कहीं तुलना नहीं थी, वनप्रान्तमें विचर रही थी। दण्डने उसे देखा॥ ४॥
</details>

<details open><summary>विश्वास-प्रस्तुतिः</summary>

स दृष्ट्वा तां सुदुर्मेधा अनङ्गशरपीडितः।  
अभिगम्य सुसंविग्नां कन्यां वचनमब्रवीत्॥ ५॥
</details>

<details><summary>मूलम्</summary>

स दृष्ट्वा तां सुदुर्मेधा अनङ्गशरपीडितः।  
अभिगम्य सुसंविग्नां कन्यां वचनमब्रवीत्॥ ५॥
</details>

<details><summary>अनुवाद (हिन्दी)</summary>

‘उसे देखते ही वह अत्यन्त खोटी बुद्धिवाला राजा कामदेवके बाणोंसे पीड़ित हो पास जाकर उस डरी हुई कन्यासे बोला—॥ ५॥
</details>

<details open><summary>विश्वास-प्रस्तुतिः</summary>

कुतस्त्वमसि सुश्रोणि कस्य वासि सुता शुभे।  
पीडितोऽहमनङ्गेन पृच्छामि त्वां शुभानने॥ ६॥
</details>

<details><summary>मूलम्</summary>

कुतस्त्वमसि सुश्रोणि कस्य वासि सुता शुभे।  
पीडितोऽहमनङ्गेन पृच्छामि त्वां शुभानने॥ ६॥
</details>

<details><summary>अनुवाद (हिन्दी)</summary>

‘‘सुश्रोणि! तुम कहाँसे आयी हो अथवा शुभे! तुम किसकी पुत्री हो? शुभानने! मैं कामदेवसे पीड़ित हूँ; इसलिये तुम्हारा परिचय पूछता हूँ’’॥ ६॥
</details>

<details open><summary>विश्वास-प्रस्तुतिः</summary>

तस्य त्वेवं ब्रुवाणस्य मोहोन्मत्तस्य कामिनः।  
भार्गवी प्रत्युवाचेदं वचः सानुनयं त्विदम्॥ ७॥
</details>

<details><summary>मूलम्</summary>

तस्य त्वेवं ब्रुवाणस्य मोहोन्मत्तस्य कामिनः।  
भार्गवी प्रत्युवाचेदं वचः सानुनयं त्विदम्॥ ७॥
</details>

<details><summary>अनुवाद (हिन्दी)</summary>

‘मोहसे उन्मत्त होकर वह कामी राजा जब इस प्रकार पूछने लगा, तब भृगुकन्याने विनयपूर्वक उसे इस प्रकार उत्तर दिया—॥ ७॥
</details>

<details open><summary>विश्वास-प्रस्तुतिः</summary>

भार्गवस्य सुतां विद्धि देवस्याक्लिष्टकर्मणः।  
अरजां नाम राजेन्द्र ज्येष्ठामाश्रमवासिनीम्॥ ८॥
</details>

<details><summary>मूलम्</summary>

भार्गवस्य सुतां विद्धि देवस्याक्लिष्टकर्मणः।  
अरजां नाम राजेन्द्र ज्येष्ठामाश्रमवासिनीम्॥ ८॥
</details>

<details><summary>अनुवाद (हिन्दी)</summary>

‘‘राजेन्द्र! तुम्हें ज्ञात होना चाहिये कि मैं पुण्यकर्मा शुक्रदेवताकी ज्येष्ठ पुत्री हूँ। मेरा नाम अरजा है। मैं इसी आश्रममें निवास करती हूँ॥ ८॥
</details>

<details open><summary>विश्वास-प्रस्तुतिः</summary>

मा मां स्पृश बलाद् राजन् कन्या पितृवशा ह्यहम्।  
गुरुः पिता मे राजेन्द्र त्वं च शिष्यो महात्मनः॥ ९॥
</details>

<details><summary>मूलम्</summary>

मा मां स्पृश बलाद् राजन् कन्या पितृवशा ह्यहम्।  
गुरुः पिता मे राजेन्द्र त्वं च शिष्यो महात्मनः॥ ९॥
</details>

<details><summary>अनुवाद (हिन्दी)</summary>

‘‘राजन्! बलपूर्वक मेरा स्पर्श न करो। मैं पिताके अधीन रहनेवाली कुमारी कन्या हूँ। राजेन्द्र! मेरे पिता तुम्हारे गुरु हैं और तुम उन महात्माके शिष्य हो॥ ९॥
</details>

<details open><summary>विश्वास-प्रस्तुतिः</summary>

व्यसनं सुमहत् क्रुद्धः स ते दद्यान्महातपाः।  
यदि वान्यन्मया कार्यं धर्मदृष्टेन सत्पथा॥ १०॥  
वरयस्व नरश्रेष्ठ पितरं मे महाद्युतिम्।  
अन्यथा तु फलं तुभ्यं भवेद् घोराभिसंहितम्॥ ११॥
</details>

<details><summary>मूलम्</summary>

व्यसनं सुमहत् क्रुद्धः स ते दद्यान्महातपाः।  
यदि वान्यन्मया कार्यं धर्मदृष्टेन सत्पथा॥ १०॥  
वरयस्व नरश्रेष्ठ पितरं मे महाद्युतिम्।  
अन्यथा तु फलं तुभ्यं भवेद् घोराभिसंहितम्॥ ११॥
</details>

<details><summary>अनुवाद (हिन्दी)</summary>

‘‘नरश्रेष्ठ! वे महातपस्वी हैं। यदि कुपित हो जायँ तो तुम्हें बड़ी भारी विपत्तिमें डाल सकते हैं। यदि मुझसे तुम्हें दूसरा ही काम लेना हो (अर्थात् यदि तुम मुझे अपनी भार्या बनाना चाहते हो) तो धर्मशास्त्रोक्त सन्मार्गसे चलकर मेरे महातेजस्वी पितासे मुझको माँग लो। अन्यथा तुम्हें अपने स्वेच्छाचारका बड़ा भयानक फल भोगना पड़ेगा॥ १०-११॥
</details>

<details open><summary>विश्वास-प्रस्तुतिः</summary>

क्रोधेन हि पिता मेऽसौ त्रैलोक्यमपि निर्दहेत्।  
दास्यते चानवद्याङ्ग तव मा याचितः पिता॥ १२॥
</details>

<details><summary>मूलम्</summary>

क्रोधेन हि पिता मेऽसौ त्रैलोक्यमपि निर्दहेत्।  
दास्यते चानवद्याङ्ग तव मा याचितः पिता॥ १२॥
</details>

<details><summary>अनुवाद (हिन्दी)</summary>

‘‘मेरे पिता अपनी क्रोधाग्निसे सारी त्रिलोकीको भी दग्ध कर सकते हैं; अतः सुन्दर अङ्गोंवाले नरेश! तुम बलात्कार न करो। तुम्हारे याचना करनेपर पिताजी मुझे अवश्य तुम्हारे हाथमें सौंप देंगे’’॥ १२॥
</details>

<details open><summary>विश्वास-प्रस्तुतिः</summary>

एवं ब्रुवाणामरजां दण्डः कामवशं गतः।  
प्रत्युवाच मदोन्मत्तः शिरस्याधाय चाञ्जलिम्॥ १३॥
</details>

<details><summary>मूलम्</summary>

एवं ब्रुवाणामरजां दण्डः कामवशं गतः।  
प्रत्युवाच मदोन्मत्तः शिरस्याधाय चाञ्जलिम्॥ १३॥
</details>

<details><summary>अनुवाद (हिन्दी)</summary>

‘जब अरजा ऐसी बातें कह रही थीं, उस समय कामके अधीन हुए दण्डने मदोन्मत्त होकर दोनों हाथ सिरपर जोड़ लिये और इस प्रकार उत्तर दिया—॥ १३॥
</details>

<details open><summary>विश्वास-प्रस्तुतिः</summary>

प्रसादं कुरु सुश्रोणि न कालं क्षेप्तुमर्हसि।  
त्वत्कृते हि मम प्राणा विदीर्यन्ते वरानने॥ १४॥
</details>

<details><summary>मूलम्</summary>

प्रसादं कुरु सुश्रोणि न कालं क्षेप्तुमर्हसि।  
त्वत्कृते हि मम प्राणा विदीर्यन्ते वरानने॥ १४॥
</details>

<details><summary>अनुवाद (हिन्दी)</summary>

‘‘सुन्दरी! कृपा करो। समय न बिताओ। वरानने! तुम्हारे लिये मेरे प्राण निकले जा रहे हैं॥ १४॥
</details>

<details open><summary>विश्वास-प्रस्तुतिः</summary>

त्वां प्राप्य तु वधो वापि पापं वापि सुदारुणम्।  
भक्तं भजस्व मां भीरु भजमानं सुविह्वलम्॥ १५॥
</details>

<details><summary>मूलम्</summary>

त्वां प्राप्य तु वधो वापि पापं वापि सुदारुणम्।  
भक्तं भजस्व मां भीरु भजमानं सुविह्वलम्॥ १५॥
</details>

<details><summary>अनुवाद (हिन्दी)</summary>

‘‘तुम्हें प्राप्त कर लेनेपर मेरा वध हो जाय अथवा मुझे अत्यन्त दारुण दुःख प्राप्त हो तो भी कोई चिन्ता नहीं है। भीरु! मैं तुम्हारा भक्त हूँ। अत्यन्त व्याकुल हुए मुझ अपने सेवकको स्वीकार करो’’॥ १५॥
</details>

<details open><summary>विश्वास-प्रस्तुतिः</summary>

एवमुक्त्वा तु तां कन्यां दोर्भ्यां प्राप्य बलाद‍्बली।  
विस्फुरन्तीं यथाकामं मैथुनायोपचक्रमे॥ १६॥
</details>

<details><summary>मूलम्</summary>

एवमुक्त्वा तु तां कन्यां दोर्भ्यां प्राप्य बलाद‍्बली।  
विस्फुरन्तीं यथाकामं मैथुनायोपचक्रमे॥ १६॥
</details>

<details><summary>अनुवाद (हिन्दी)</summary>

‘ऐसा कहकर उस बलवान् नरेशने उस भार्गव-कन्याको बलपूर्वक दोनों भुजाओंमें भर लिया। वह उसकी पकड़से छूटनेके लिये छटपटाने लगी तो भी उसने अपनी इच्छाके अनुसार उसके साथ समागम किया॥ १६॥
</details>

<details open><summary>विश्वास-प्रस्तुतिः</summary>

तमनर्थं महाघोरं दण्डः कृत्वा सुदारुणम्।  
नगरं प्रययावाशु मधुमन्तमनुत्तमम्॥ १७॥
</details>

<details><summary>मूलम्</summary>

तमनर्थं महाघोरं दण्डः कृत्वा सुदारुणम्।  
नगरं प्रययावाशु मधुमन्तमनुत्तमम्॥ १७॥
</details>

<details><summary>अनुवाद (हिन्दी)</summary>

‘वह अत्यन्त दारुण एवं महाभयंकर अनर्थ करके दण्ड तुरंत ही अपने उत्तम नगर मधुमन्तको चला गया॥ १७॥
</details>

<details open><summary>विश्वास-प्रस्तुतिः</summary>

अरजापि रुदन्ती सा आश्रमस्याविदूरतः।  
प्रतीक्षते सुसंत्रस्ता पितरं देवसंनिभम्॥ १८॥
</details>

<details><summary>मूलम्</summary>

अरजापि रुदन्ती सा आश्रमस्याविदूरतः।  
प्रतीक्षते सुसंत्रस्ता पितरं देवसंनिभम्॥ १८॥
</details>

<details><summary>अनुवाद (हिन्दी)</summary>

‘अरजा भी भयभीत हो रोती हुई आश्रमके पास ही अपने देवतुल्य पिताके आनेकी राह देखने लगी’॥ १८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डेऽशीतितमः सर्गः॥ ८०॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें अस्सीवाँ सर्ग पूरा हुआ॥ ८०॥
</details>
