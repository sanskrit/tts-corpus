+++
title = "०२३"

+++
[त्रयोविंशः सर्गः]



<details><summary>भागसूचना</summary>

23. रावणके द्वारा निवातकवचोंसे मैत्री, कालकेयोंका वध तथा वरुणपुत्रोंकी पराजय
</details>

<details open><summary>विश्वास-प्रस्तुतिः</summary>

ततो जित्वा दशग्रीवो यमं त्रिदशपुङ्गवम्।  
रावणस्तु रणश्लाघी स्वसहायान् ददर्श ह॥ १॥
</details>

<details><summary>मूलम्</summary>

ततो जित्वा दशग्रीवो यमं त्रिदशपुङ्गवम्।  
रावणस्तु रणश्लाघी स्वसहायान् ददर्श ह॥ १॥
</details>

<details><summary>अनुवाद (हिन्दी)</summary>

(अगस्त्यजी कहते हैं—रघुनन्दन!) देवेश्वर यमको पराजित करके युद्धका हौसला रखनेवाला दशग्रीव रावण अपने सहायकोंसे मिला॥ १॥
</details>

<details open><summary>विश्वास-प्रस्तुतिः</summary>

ततो रुधिरसिक्ताङ्गं प्रहारैर्जर्जरीकृतम्।  
रावणं राक्षसा दृष्ट्वा विस्मयं समुपागमन्॥ २॥
</details>

<details><summary>मूलम्</summary>

ततो रुधिरसिक्ताङ्गं प्रहारैर्जर्जरीकृतम्।  
रावणं राक्षसा दृष्ट्वा विस्मयं समुपागमन्॥ २॥
</details>

<details><summary>अनुवाद (हिन्दी)</summary>

उसके सारे अङ्ग रक्तसे नहा उठे थे और प्रहारोंसे जर्जर हो गये थे। इस अवस्थामें रावणको देखकर उन राक्षसोंको बड़ा विस्मय हुआ॥ २॥
</details>

<details open><summary>विश्वास-प्रस्तुतिः</summary>

जयेन वर्धयित्वा च मारीचप्रमुखास्ततः।  
पुष्पकं भेजिरे सर्वे सान्त्विता रावणेन तु॥ ३॥
</details>

<details><summary>मूलम्</summary>

जयेन वर्धयित्वा च मारीचप्रमुखास्ततः।  
पुष्पकं भेजिरे सर्वे सान्त्विता रावणेन तु॥ ३॥
</details>

<details><summary>अनुवाद (हिन्दी)</summary>

‘महाराजकी जय हो’ ऐसा कहकर रावणकी अभ्युदय-कामना करके वे मारीच आदि सब राक्षस पुष्पकविमानपर बैठे। उस समय रावणने उन सबको सान्त्वना दी॥ ३॥
</details>

<details open><summary>विश्वास-प्रस्तुतिः</summary>

ततो रसातलं रक्षः प्रविष्टः पयसां निधिम्।  
दैत्योरगगणाध्युष्टं वरुणेन सुरक्षितम्॥ ४॥
</details>

<details><summary>मूलम्</summary>

ततो रसातलं रक्षः प्रविष्टः पयसां निधिम्।  
दैत्योरगगणाध्युष्टं वरुणेन सुरक्षितम्॥ ४॥
</details>

<details><summary>अनुवाद (हिन्दी)</summary>

तदनन्तर वह राक्षस रसातलमें जानेकी इच्छासे दैत्यों और नागोंसे सेवित तथा वरुणके द्वारा सुरक्षित जलनिधि समुद्रमें प्रविष्ट हुआ॥ ४॥
</details>

<details open><summary>विश्वास-प्रस्तुतिः</summary>

स तु भोगवतीं गत्वा पुरीं वासुकिपालिताम्।  
कृत्वा नागान् वशे हृष्टो ययौ मणिमयीं पुरीम्॥ ५॥
</details>

<details><summary>मूलम्</summary>

स तु भोगवतीं गत्वा पुरीं वासुकिपालिताम्।  
कृत्वा नागान् वशे हृष्टो ययौ मणिमयीं पुरीम्॥ ५॥
</details>

<details><summary>अनुवाद (हिन्दी)</summary>

नागराज वासुकिद्वारा पालित भोगवती पुरीमें प्रवेश करके उसने नागोंको अपने वशमें कर लिया और वहाँसे हर्षपूर्वक मणिमयीपुरीको प्रस्थान किया॥ ५॥
</details>

<details open><summary>विश्वास-प्रस्तुतिः</summary>

निवातकवचास्तत्र दैत्या लब्धवरा वसन्।  
राक्षसस्तान् समागम्य युद्धाय समुपाह्वयत्॥ ६॥
</details>

<details><summary>मूलम्</summary>

निवातकवचास्तत्र दैत्या लब्धवरा वसन्।  
राक्षसस्तान् समागम्य युद्धाय समुपाह्वयत्॥ ६॥
</details>

<details><summary>अनुवाद (हिन्दी)</summary>

उस पुरीमें निवातकवच नामक दैत्य रहते थे, जिन्हें ब्रह्माजीसे उत्तम वर प्राप्त थे। उस राक्षसने वहाँ जाकर उन सबको युद्धके लिये ललकारा॥ ६॥
</details>

<details open><summary>विश्वास-प्रस्तुतिः</summary>

ते तु सर्वे सुविक्रान्ता दैतेया बलशालिनः।  
नानाप्रहरणास्तत्र प्रहृष्टा युद्धदुर्मदाः॥ ७॥
</details>

<details><summary>मूलम्</summary>

ते तु सर्वे सुविक्रान्ता दैतेया बलशालिनः।  
नानाप्रहरणास्तत्र प्रहृष्टा युद्धदुर्मदाः॥ ७॥
</details>

<details><summary>अनुवाद (हिन्दी)</summary>

वे सब दैत्य बड़े पराक्रमी और बलशाली थे। नाना प्रकारके अस्त्र-शस्त्र धारण करते थे तथा युद्धके लिये सदा उत्साहित एवं उन्मत्त रहते थे॥ ७॥
</details>

<details open><summary>विश्वास-प्रस्तुतिः</summary>

शूलैस्त्रिशूलैः कुलिशैः पट्टिशासिपरश्वधैः।  
अन्योन्यं बिभिदुः क्रुद्धा राक्षसा दानवास्तथा॥ ८॥
</details>

<details><summary>मूलम्</summary>

शूलैस्त्रिशूलैः कुलिशैः पट्टिशासिपरश्वधैः।  
अन्योन्यं बिभिदुः क्रुद्धा राक्षसा दानवास्तथा॥ ८॥
</details>

<details><summary>अनुवाद (हिन्दी)</summary>

उनका राक्षसोंके साथ युद्ध आरम्भ हो गया। वे राक्षस और दानव कुपित हो एक-दूसरेको शूल, त्रिशूल, वज्र, पट्टिश, खड्ग और फरसोंसे घायल करने लगे॥ ८॥
</details>

<details open><summary>विश्वास-प्रस्तुतिः</summary>

तेषां तु युध्यमानानां साग्रः संवत्सरो गतः।  
न चान्यतरतस्तत्र विजयो वा क्षयोऽपि वा॥ ९॥
</details>

<details><summary>मूलम्</summary>

तेषां तु युध्यमानानां साग्रः संवत्सरो गतः।  
न चान्यतरतस्तत्र विजयो वा क्षयोऽपि वा॥ ९॥
</details>

<details><summary>अनुवाद (हिन्दी)</summary>

उनके युद्ध करते हुए एक वर्षसे अधिक समय व्यतीत हो गया; किंतु उनमेंसे किसी भी पक्षकी विजय या पराजय नहीं हुई॥ ९॥
</details>

<details open><summary>विश्वास-प्रस्तुतिः</summary>

ततः पितामहस्तत्र त्रैलोक्यगतिरव्ययः।  
आजगाम द्रुतं देवो विमानवरमास्थितः॥ १०॥
</details>

<details><summary>मूलम्</summary>

ततः पितामहस्तत्र त्रैलोक्यगतिरव्ययः।  
आजगाम द्रुतं देवो विमानवरमास्थितः॥ १०॥
</details>

<details><summary>अनुवाद (हिन्दी)</summary>

तब त्रिभुवनके आश्रयभूत अविनाशी पितामह भगवान् ब्रह्मा एक उत्तम विमानपर बैठकर वहाँ शीघ्र आये॥ १०॥
</details>

<details open><summary>विश्वास-प्रस्तुतिः</summary>

निवातकवचानां तु निवार्य रणकर्म तत्।  
वृद्धः पितामहो वाक्यमुवाच विदितार्थवत्॥ ११॥
</details>

<details><summary>मूलम्</summary>

निवातकवचानां तु निवार्य रणकर्म तत्।  
वृद्धः पितामहो वाक्यमुवाच विदितार्थवत्॥ ११॥
</details>

<details><summary>अनुवाद (हिन्दी)</summary>

बूढ़े पितामहने निवातकवचोंके उस युद्ध-कर्मको रोक दिया और उनसे स्पष्ट शब्दोंमें यह बात कही—॥
</details>

<details open><summary>विश्वास-प्रस्तुतिः</summary>

नह्ययं रावणो युद्धे शक्यो जेतुं सुरासुरैः।  
न भवन्तः क्षयं नेतुमपि सामरदानवैः॥ १२॥
</details>

<details><summary>मूलम्</summary>

नह्ययं रावणो युद्धे शक्यो जेतुं सुरासुरैः।  
न भवन्तः क्षयं नेतुमपि सामरदानवैः॥ १२॥
</details>

<details><summary>अनुवाद (हिन्दी)</summary>

‘दानवो! समस्त देवता और असुर मिलकर भी युद्धमें इस रावणको परास्त नहीं कर सकते। इसी तरह समस्त देवता और दानव एक साथ आक्रमण करें तो भी वे तुम लोगोंका संहार नहीं कर सकते॥ १२॥
</details>

<details open><summary>विश्वास-प्रस्तुतिः</summary>

राक्षसस्य सखित्वं च भवद्भिः सह रोचते।  
अविभक्ताश्च सर्वार्थाः सुहृदां नात्र संशयः॥ १३॥
</details>

<details><summary>मूलम्</summary>

राक्षसस्य सखित्वं च भवद्भिः सह रोचते।  
अविभक्ताश्च सर्वार्थाः सुहृदां नात्र संशयः॥ १३॥
</details>

<details><summary>अनुवाद (हिन्दी)</summary>

‘(तुम दोनोंमें वरदानजनित शक्ति एक-सी है) इसलिये मुझे तो यह अच्छा लगता है कि तुमलोगोंके साथ इस राक्षसकी मैत्री हो जाय; क्योंकि सुहृदोंके सभी अर्थ (भोग्य-पदार्थ) एक-दूसरेके लिये समान होते हैं—पृथक्-पृथक् बँटे नहीं रहते हैं। निःसंदेह ऐसी ही बात है’॥ १३॥
</details>

<details open><summary>विश्वास-प्रस्तुतिः</summary>

ततोऽग्निसाक्षिकं सख्यं कृतवांस्तत्र रावणः।  
निवातकवचैः सार्धं प्रीतिमानभवत् तदा॥ १४॥
</details>

<details><summary>मूलम्</summary>

ततोऽग्निसाक्षिकं सख्यं कृतवांस्तत्र रावणः।  
निवातकवचैः सार्धं प्रीतिमानभवत् तदा॥ १४॥
</details>

<details><summary>अनुवाद (हिन्दी)</summary>

तब वहाँ रावणने अग्निको साक्षी बनाकर निवातकवचोंके साथ मित्रता कर ली। इससे उसको बड़ी प्रसन्नता हुई॥ १४॥
</details>

<details open><summary>विश्वास-प्रस्तुतिः</summary>

अर्चितस्तैर्यथान्यायं संवत्सरमथोषितः।  
स्वपुरान्निर्विशेषं च प्रियं प्राप्तो दशाननः॥ १५॥
</details>

<details><summary>मूलम्</summary>

अर्चितस्तैर्यथान्यायं संवत्सरमथोषितः।  
स्वपुरान्निर्विशेषं च प्रियं प्राप्तो दशाननः॥ १५॥
</details>

<details><summary>अनुवाद (हिन्दी)</summary>

फिर निवातकवचोंसे उचित आदर पाकर वह एक वर्षतक वहीं टिका रहा। उस स्थानपर दशाननको अपने नगरके समान ही प्रिय भोग प्राप्त हुए॥ १५॥
</details>

<details open><summary>विश्वास-प्रस्तुतिः</summary>

तत्रोपधार्य मायानां शतमेकं समाप्तवान्।  
सलिलेन्द्रपुरान्वेषी भ्रमति स्म रसातलम्॥ १६॥
</details>

<details><summary>मूलम्</summary>

तत्रोपधार्य मायानां शतमेकं समाप्तवान्।  
सलिलेन्द्रपुरान्वेषी भ्रमति स्म रसातलम्॥ १६॥
</details>

<details><summary>अनुवाद (हिन्दी)</summary>

उसने निवातकवचोंसे सौ प्रकारकी मायाओंका ज्ञान प्राप्त किया। उसके बाद वह वरुणके नगरका पता लगाता हुआ रसातलमें सब ओर घूमने लगा॥ १६॥
</details>

<details open><summary>विश्वास-प्रस्तुतिः</summary>

ततोऽश्मनगरं नाम कालकेयैरधिष्ठितम्।  
गत्वा तु कालकेयांश्च हत्वा तत्र बलोत्कटान्॥ १७॥  
शूर्पणख्याश्च भर्तारमसिना प्राच्छिनत् तदा।  
श्यालं च बलवन्तं च विद्युज्जिह्वं बलोत्कटम्॥ १८॥  
जिह्वया संलिहन्तं च राक्षसं समरे तदा।
</details>

<details><summary>मूलम्</summary>

ततोऽश्मनगरं नाम कालकेयैरधिष्ठितम्।  
गत्वा तु कालकेयांश्च हत्वा तत्र बलोत्कटान्॥ १७॥  
शूर्पणख्याश्च भर्तारमसिना प्राच्छिनत् तदा।  
श्यालं च बलवन्तं च विद्युज्जिह्वं बलोत्कटम्॥ १८॥  
जिह्वया संलिहन्तं च राक्षसं समरे तदा।
</details>

<details><summary>अनुवाद (हिन्दी)</summary>

घूमते-घूमते वह अश्म नामक नगरमें जा पहुँचा, जहाँ कालकेय नामक दानव निवास करते थे। कालकेय बड़े बलवान् थे। रावणने वहाँ उन सबका संहार करके शूर्पणखाके पति उत्कट बलशाली अपने बहनोई महाबली विद्युज्जिह्वको, जो उस राक्षसको समराङ्गणमें चाट जाना चाहता था, तलवारसे काट डाला॥ १७-१८ १/२॥
</details>

<details open><summary>विश्वास-प्रस्तुतिः</summary>

तं विजित्य मुहूर्तेन जघ्ने दैत्यांश्चतुःशतम्॥ १९॥  
ततः पाण्डुरमेघाभं कैलासमिव भास्वरम्।  
वरुणस्यालयं दिव्यमपश्यद् राक्षसाधिपः॥ २०॥
</details>

<details><summary>मूलम्</summary>

तं विजित्य मुहूर्तेन जघ्ने दैत्यांश्चतुःशतम्॥ १९॥  
ततः पाण्डुरमेघाभं कैलासमिव भास्वरम्।  
वरुणस्यालयं दिव्यमपश्यद् राक्षसाधिपः॥ २०॥
</details>

<details><summary>अनुवाद (हिन्दी)</summary>

उसे परास्त करके रावणने दो ही घड़ीमें चार सौ दैत्योंको मौतके घाट उतार दिया। तत्पश्चात् उस राक्षसराजने वरुणका दिव्य भवन देखा, जो श्वेत बादलोंके समान उज्ज्वल और कैलास पर्वतके समान प्रकाशमान था॥ १९-२०॥
</details>

<details open><summary>विश्वास-प्रस्तुतिः</summary>

क्षरन्तीं च पयस्तत्र सुरभिं गामवस्थिताम्।  
यस्याः पयोऽभिनिष्पन्दात् क्षीरोदो नाम सागरः॥ २१॥
</details>

<details><summary>मूलम्</summary>

क्षरन्तीं च पयस्तत्र सुरभिं गामवस्थिताम्।  
यस्याः पयोऽभिनिष्पन्दात् क्षीरोदो नाम सागरः॥ २१॥
</details>

<details><summary>अनुवाद (हिन्दी)</summary>

वहीं सुरभि नामकी गौ भी खड़ी थी, जिसके थनोंसे दूध झर रहा था। कहते हैं, सुरभिके ही दूधकी धारासे क्षीरसागर भरा हुआ है॥ २१॥
</details>

<details open><summary>विश्वास-प्रस्तुतिः</summary>

ददर्श रावणस्तत्र गोवृषेन्द्रवरारणिम्।  
यस्माच्चन्द्रः प्रभवति शीतरश्मिर्निशाकरः॥ २२॥
</details>

<details><summary>मूलम्</summary>

ददर्श रावणस्तत्र गोवृषेन्द्रवरारणिम्।  
यस्माच्चन्द्रः प्रभवति शीतरश्मिर्निशाकरः॥ २२॥
</details>

<details><summary>अनुवाद (हिन्दी)</summary>

रावणने महादेवजीके वाहनभूत महावृषभकी जननी सुरभिदेवीका दर्शन किया, जिससे शीतल किरणोंवाले निशाकर चन्द्रमाका प्रादुर्भाव हुआ है (सुरभिसे क्षीरसमुद्र और क्षीरसमुद्रसे चन्द्रमाका आविर्भाव हुआ है)॥ २२॥
</details>

<details open><summary>विश्वास-प्रस्तुतिः</summary>

यं समाश्रित्य जीवन्ति फेनपाः परमर्षयः।  
अमृतं यत्र चोत्पन्नं स्वधा च स्वधभोजिनाम्॥ २३॥
</details>

<details><summary>मूलम्</summary>

यं समाश्रित्य जीवन्ति फेनपाः परमर्षयः।  
अमृतं यत्र चोत्पन्नं स्वधा च स्वधभोजिनाम्॥ २३॥
</details>

<details><summary>अनुवाद (हिन्दी)</summary>

उन्हीं चन्द्रदेवके उत्पत्तिस्थान क्षीरसमुद्रका आश्रय लेकर फेन पीनेवाले महर्षि जीवन धारण करते हैं। उस क्षीर-सागरसे ही सुधा तथा स्वधाभोजी पितरोंकी स्वधा प्रकट हुई है॥ २३॥
</details>

<details open><summary>विश्वास-प्रस्तुतिः</summary>

यां ब्रुवन्ति नरा लोके सुरभिं नाम नामतः।  
प्रदक्षिणं तु तां कृत्वा रावणः परमाद्भुताम्।  
प्रविवेश महाघोरं गुप्तं बहुविधैर्बलैः॥ २४॥
</details>

<details><summary>मूलम्</summary>

यां ब्रुवन्ति नरा लोके सुरभिं नाम नामतः।  
प्रदक्षिणं तु तां कृत्वा रावणः परमाद्भुताम्।  
प्रविवेश महाघोरं गुप्तं बहुविधैर्बलैः॥ २४॥
</details>

<details><summary>अनुवाद (हिन्दी)</summary>

लोकमें जिनको सुरभि नामसे पुकारा जाता है, उन परम अद्भुत गोमाताकी परिक्रमा करके रावणने नाना प्रकारकी सेनाओंसे सुरक्षित महाभयंकर वरुणालयमें प्रवेश किया॥ २४॥
</details>

<details open><summary>विश्वास-प्रस्तुतिः</summary>

ततो धाराशताकीर्णं शारदाभ्रनिभं तदा।  
नित्यप्रहृष्टं ददृशे वरुणस्य गृहोत्तमम्॥ २५॥
</details>

<details><summary>मूलम्</summary>

ततो धाराशताकीर्णं शारदाभ्रनिभं तदा।  
नित्यप्रहृष्टं ददृशे वरुणस्य गृहोत्तमम्॥ २५॥
</details>

<details><summary>अनुवाद (हिन्दी)</summary>

वहाँ प्रवेश करके उसने वरुणके उत्तम भवनको देखा, जो सदा ही आनन्दमय उत्सवसे परिपूर्ण, अनेक जलधाराओं (फौवारों)-से व्याप्त तथा शरत्कालके बादलोंके समान उज्ज्वल था॥ २५॥
</details>

<details open><summary>विश्वास-प्रस्तुतिः</summary>

ततो हत्वा बलाध्यक्षान् समरे तैश्च ताडितः।  
अब्रवीच्च ततो योधान् राजा शीघ्रं निवेद्यताम्॥ २६॥
</details>

<details><summary>मूलम्</summary>

ततो हत्वा बलाध्यक्षान् समरे तैश्च ताडितः।  
अब्रवीच्च ततो योधान् राजा शीघ्रं निवेद्यताम्॥ २६॥
</details>

<details><summary>अनुवाद (हिन्दी)</summary>

तदनन्तर वरुणके सेनापतियोंने समरभूमिमें रावणपर प्रहार किया। फिर रावणने भी उन सबको घायल करके वहाँके योद्धाओंसे कहा—‘तुमलोग राजा वरुणसे शीघ्र जाकर मेरी यह बात कहो—॥ २६॥
</details>

<details open><summary>विश्वास-प्रस्तुतिः</summary>

युद्धार्थी रावणः प्राप्तस्तस्य युद्धं प्रदीयताम्।  
वद वा न भयं तेऽस्ति निर्जितोऽस्मीति साञ्जलिः॥ २७॥
</details>

<details><summary>मूलम्</summary>

युद्धार्थी रावणः प्राप्तस्तस्य युद्धं प्रदीयताम्।  
वद वा न भयं तेऽस्ति निर्जितोऽस्मीति साञ्जलिः॥ २७॥
</details>

<details><summary>अनुवाद (हिन्दी)</summary>

‘राजन्! राक्षसराज रावण युद्धके लिये आया है, आप चलकर उससे युद्ध कीजिये अथवा हाथ जोड़कर अपनी पराजय स्वीकार कीजिये। फिर आपको कोई भय नहीं रहेगा’॥ २७॥
</details>

<details open><summary>विश्वास-प्रस्तुतिः</summary>

एतस्मिन्नन्तरे क्रुद्धा वरुणस्य महात्मनः।  
पुत्राः पौत्राश्च निष्क्रामन् गौश्च पुष्कर एव च॥ २८॥
</details>

<details><summary>मूलम्</summary>

एतस्मिन्नन्तरे क्रुद्धा वरुणस्य महात्मनः।  
पुत्राः पौत्राश्च निष्क्रामन् गौश्च पुष्कर एव च॥ २८॥
</details>

<details><summary>अनुवाद (हिन्दी)</summary>

इसी बीचमें सूचना पाकर महात्मा वरुणके पुत्र और पौत्र क्रोधसे भरे हुए निकले। उनके साथ ‘गौ’ और ‘पुष्कर’ नामक सेनाध्यक्ष भी थे॥ २८॥
</details>

<details open><summary>विश्वास-प्रस्तुतिः</summary>

ते तु तत्र गुणोपेता बलैः परिवृताः स्वकैः।  
युक्त्वा रथान् कामगमानुद्यद्भास्करवर्चसः॥ २९॥
</details>

<details><summary>मूलम्</summary>

ते तु तत्र गुणोपेता बलैः परिवृताः स्वकैः।  
युक्त्वा रथान् कामगमानुद्यद्भास्करवर्चसः॥ २९॥
</details>

<details><summary>अनुवाद (हिन्दी)</summary>

वे सब-के-सब सर्वगुणसम्पन्न तथा उगते हुए सूर्यके तुल्य तेजस्वी थे। इच्छानुसार चलनेवाले रथोंपर आरूढ़ हो अपनी सेनाओंसे घिरकर वे वहाँ युद्धस्थलमें आये॥ २९॥
</details>

<details open><summary>विश्वास-प्रस्तुतिः</summary>

ततो युद्धं समभवद् दारुणं रोमहर्षणम्।  
सलिलेन्द्रस्य पुत्राणां रावणस्य च धीमतः॥ ३०॥
</details>

<details><summary>मूलम्</summary>

ततो युद्धं समभवद् दारुणं रोमहर्षणम्।  
सलिलेन्द्रस्य पुत्राणां रावणस्य च धीमतः॥ ३०॥
</details>

<details><summary>अनुवाद (हिन्दी)</summary>

फिर तो वरुणके पुत्रों और बुद्धिमान् रावणमें बड़ा भयंकर युद्ध छिड़ गया, जो रोंगटे खड़े कर देनेवाला था॥ ३०॥
</details>

<details open><summary>विश्वास-प्रस्तुतिः</summary>

अमात्यैश्च महावीर्यैर्दशग्रीवस्य रक्षसः।  
वारुणं तद् बलं सर्वं क्षणेन विनिपातितम्॥ ३१॥
</details>

<details><summary>मूलम्</summary>

अमात्यैश्च महावीर्यैर्दशग्रीवस्य रक्षसः।  
वारुणं तद् बलं सर्वं क्षणेन विनिपातितम्॥ ३१॥
</details>

<details><summary>अनुवाद (हिन्दी)</summary>

राक्षस दशग्रीवके महापराक्रमी मन्त्रियोंने एक ही क्षणमें वरुणकी सारी सेनाको मार गिराया॥ ३१॥
</details>

<details open><summary>विश्वास-प्रस्तुतिः</summary>

समीक्ष्य स्वबलं संख्ये वरुणस्य सुतास्तदा।  
अर्दिताः शरजालेन निवृत्ता रणकर्मणः॥ ३२॥
</details>

<details><summary>मूलम्</summary>

समीक्ष्य स्वबलं संख्ये वरुणस्य सुतास्तदा।  
अर्दिताः शरजालेन निवृत्ता रणकर्मणः॥ ३२॥
</details>

<details><summary>अनुवाद (हिन्दी)</summary>

युद्धमें अपनी सेनाकी यह अवस्था देख वरुणके पुत्र उस समय बाण-समूहोंसे पीड़ित होनेके कारण कुछ देरके लिये युद्ध-कर्मसे हट गये॥ ३२॥
</details>

<details open><summary>विश्वास-प्रस्तुतिः</summary>

महीतलगतास्ते तु रावणं दृश्य पुष्पके।  
आकाशमाशु विविशुः स्यन्दनैः शीघ्रगामिभिः॥ ३३॥
</details>

<details><summary>मूलम्</summary>

महीतलगतास्ते तु रावणं दृश्य पुष्पके।  
आकाशमाशु विविशुः स्यन्दनैः शीघ्रगामिभिः॥ ३३॥
</details>

<details><summary>अनुवाद (हिन्दी)</summary>

भूतलपर स्थित होकर उन्होंने जब रावणको पुष्पक-विमानपर बैठा देखा, तब वे भी शीघ्रगामी रथोंद्वारा तुरंत ही आकाशमें जा पहुँचे॥ ३३॥
</details>

<details open><summary>विश्वास-प्रस्तुतिः</summary>

महदासीत् ततस्तेषां तुल्यं स्थानमवाप्य तत्।  
आकाशयुद्धं तुमुलं देवदानवयोरिव॥ ३४॥
</details>

<details><summary>मूलम्</summary>

महदासीत् ततस्तेषां तुल्यं स्थानमवाप्य तत्।  
आकाशयुद्धं तुमुलं देवदानवयोरिव॥ ३४॥
</details>

<details><summary>अनुवाद (हिन्दी)</summary>

अब बराबरका स्थान मिल जानेसे रावणके साथ उनका भारी युद्ध छिड़ गया। उनका वह आकाश-युद्ध देव-दानव-संग्रामके समान भयंकर जान पड़ता था॥ ३४॥
</details>

<details open><summary>विश्वास-प्रस्तुतिः</summary>

ततस्ते रावणं युद्धे शरैः पावकसंनिभैः।  
विमुखीकृत्य संहृष्टा विनेदुर्विविधान् रवान्॥ ३५॥
</details>

<details><summary>मूलम्</summary>

ततस्ते रावणं युद्धे शरैः पावकसंनिभैः।  
विमुखीकृत्य संहृष्टा विनेदुर्विविधान् रवान्॥ ३५॥
</details>

<details><summary>अनुवाद (हिन्दी)</summary>

उन वरुण-पुत्रोंने अपने अग्नितुल्य तेजस्वी बाणोंद्वारा युद्धस्थलमें रावणको विमुख करके बड़े हर्षके साथ नाना प्रकारके स्वरोंमें महान् सिंहनाद किया॥ ३५॥
</details>

<details open><summary>विश्वास-प्रस्तुतिः</summary>

ततो महोदरः क्रुद्धो राजानं वीक्ष्य धर्षितम्।  
त्यक्त्वा मृत्युभयं वीरो युद्धाकांक्षी व्यलोकयत्॥ ३६॥
</details>

<details><summary>मूलम्</summary>

ततो महोदरः क्रुद्धो राजानं वीक्ष्य धर्षितम्।  
त्यक्त्वा मृत्युभयं वीरो युद्धाकांक्षी व्यलोकयत्॥ ३६॥
</details>

<details><summary>अनुवाद (हिन्दी)</summary>

राजा रावणको तिरस्कृत हुआ देख महोदरको बड़ा क्रोध हुआ। उसने मृत्युका भय छोड़कर युद्धकी इच्छासे वरुण-पुत्रोंकी ओर देखा॥ ३६॥
</details>

<details open><summary>विश्वास-प्रस्तुतिः</summary>

तेन ते वारुणा युद्धे कामगाः पवनोपमाः।  
महोदरेण गदया हयास्ते प्रययुः क्षितिम्॥ ३७॥
</details>

<details><summary>मूलम्</summary>

तेन ते वारुणा युद्धे कामगाः पवनोपमाः।  
महोदरेण गदया हयास्ते प्रययुः क्षितिम्॥ ३७॥
</details>

<details><summary>अनुवाद (हिन्दी)</summary>

वरुणके घोड़े युद्धमें हवासे बातें करनेवाले थे और स्वामीकी इच्छाके अनुसार चलते थे। महोदरने उनपर गदासे आघात किया। गदाकी चोट खाकर वे घोड़े धराशायी हो गये॥ ३७॥
</details>

<details open><summary>विश्वास-प्रस्तुतिः</summary>

तेषां वरुणसूनूनां हत्वा योधान् हयांश्च तान्।  
मुमोचाशु महानादं विरथान् प्रेक्ष्य तान् स्थितान्॥ ३८॥
</details>

<details><summary>मूलम्</summary>

तेषां वरुणसूनूनां हत्वा योधान् हयांश्च तान्।  
मुमोचाशु महानादं विरथान् प्रेक्ष्य तान् स्थितान्॥ ३८॥
</details>

<details><summary>अनुवाद (हिन्दी)</summary>

वरुण-पुत्रोंके योद्धाओं और घोड़ोंको मारकर उन्हें रथहीन हुआ देख महोदर तुरंत ही जोर-जोरसे गर्जना करने लगा॥ ३८॥
</details>

<details open><summary>विश्वास-प्रस्तुतिः</summary>

ते तु तेषां रथाः साश्वाः सह सारथिभिर्वरैः।  
महोदरेण निहताः पतिताः पृथिवीतले॥ ३९॥
</details>

<details><summary>मूलम्</summary>

ते तु तेषां रथाः साश्वाः सह सारथिभिर्वरैः।  
महोदरेण निहताः पतिताः पृथिवीतले॥ ३९॥
</details>

<details><summary>अनुवाद (हिन्दी)</summary>

महोदरकी गदाके आघातसे वरुण-पुत्रोंके वे रथ घोड़ों और श्रेष्ठ सारथियोंसहित चूर-चूर हो पृथ्वीपर गिर पड़े॥ ३९॥
</details>

<details open><summary>विश्वास-प्रस्तुतिः</summary>

ते तु त्यक्त्वा रथान् पुत्रा वरुणस्य महात्मनः।  
आकाशे विष्ठिताः शूराः स्वप्रभावान्न विव्यथुः॥ ४०॥
</details>

<details><summary>मूलम्</summary>

ते तु त्यक्त्वा रथान् पुत्रा वरुणस्य महात्मनः।  
आकाशे विष्ठिताः शूराः स्वप्रभावान्न विव्यथुः॥ ४०॥
</details>

<details><summary>अनुवाद (हिन्दी)</summary>

महात्मा वरुणके वे शूरवीर पुत्र उन रथोंको छोड़कर अपने ही प्रभावसे आकाशमें खड़े हो गये। उन्हें तनिक भी व्यथा नहीं हुई॥ ४०॥
</details>

<details open><summary>विश्वास-प्रस्तुतिः</summary>

धनूंषि कृत्वा सज्जानि विनिर्भिद्य महोदरम्।  
रावणं समरे क्रुद्धाः सहिताः समवारयन्॥ ४१॥
</details>

<details><summary>मूलम्</summary>

धनूंषि कृत्वा सज्जानि विनिर्भिद्य महोदरम्।  
रावणं समरे क्रुद्धाः सहिताः समवारयन्॥ ४१॥
</details>

<details><summary>अनुवाद (हिन्दी)</summary>

उन्होंने धनुषोंपर प्रत्यञ्चा चढ़ायी और महोदरको क्षत-विक्षत करके एक साथ कुपित हो रावणको घेर लिया॥ ४१॥
</details>

<details open><summary>विश्वास-प्रस्तुतिः</summary>

सायकैश्चापविभ्रष्टैर्वज्रकल्पैः सुदारुणैः।  
दारयन्ति स्म संक्रुद्धा मेघा इव महागिरिम्॥ ४२॥
</details>

<details><summary>मूलम्</summary>

सायकैश्चापविभ्रष्टैर्वज्रकल्पैः सुदारुणैः।  
दारयन्ति स्म संक्रुद्धा मेघा इव महागिरिम्॥ ४२॥
</details>

<details><summary>अनुवाद (हिन्दी)</summary>

फिर वे अत्यन्त कुपित हो किसी महान् पर्वतपर जलकी धारा गिरानेवाले मेघोंके समान धनुषसे छूटे हुए वज्र-तुल्य भयंकर सायकोंद्वारा रावणको विदीर्ण करने लगे॥ ४२॥
</details>

<details open><summary>विश्वास-प्रस्तुतिः</summary>

ततः क्रुद्धो दशग्रीवः कालाग्निरिव मूर्च्छितः।  
शरवर्षं महाघोरं तेषां मर्मस्वपातयत्॥ ४३॥
</details>

<details><summary>मूलम्</summary>

ततः क्रुद्धो दशग्रीवः कालाग्निरिव मूर्च्छितः।  
शरवर्षं महाघोरं तेषां मर्मस्वपातयत्॥ ४३॥
</details>

<details><summary>अनुवाद (हिन्दी)</summary>

यह देख दशग्रीव प्रलयकालकी अग्निके समान रोषसे प्रज्वलित हो उठा और उन वरुण-पुत्रोंके मर्मस्थानोंपर महाघोर बाणोंकी वर्षा करने लगा॥ ४३॥
</details>

<details open><summary>विश्वास-प्रस्तुतिः</summary>

मुसलानि विचित्राणि ततो भल्लशतानि च।  
पट्टिशांश्चैव शक्तीश्च शतघ्नीर्महतीरपि॥ ४४॥  
पातयामास दुर्धर्षस्तेषामुपरि विष्ठितः।
</details>

<details><summary>मूलम्</summary>

मुसलानि विचित्राणि ततो भल्लशतानि च।  
पट्टिशांश्चैव शक्तीश्च शतघ्नीर्महतीरपि॥ ४४॥  
पातयामास दुर्धर्षस्तेषामुपरि विष्ठितः।
</details>

<details><summary>अनुवाद (हिन्दी)</summary>

पुष्पकविमानपर बैठे हुए उस दुर्धर्ष वीरने उन सबके ऊपर विचित्र मूसलों, सैकड़ों भल्लों, पट्टिशों, शक्तियों और बड़ी-बड़ी शतघ्नियोंका प्रहार किया॥ ४४ १/२॥
</details>

<details open><summary>विश्वास-प्रस्तुतिः</summary>

अपविद्धास्तु ते वीरा विनिष्पेतुः पदातयः॥ ४५॥  
ततस्तेनैव सहसा सीदन्ति स्म पदातिनः।  
महापङ्कमिवासाद्य कुञ्जराः षष्टिहायनाः॥ ४६॥
</details>

<details><summary>मूलम्</summary>

अपविद्धास्तु ते वीरा विनिष्पेतुः पदातयः॥ ४५॥  
ततस्तेनैव सहसा सीदन्ति स्म पदातिनः।  
महापङ्कमिवासाद्य कुञ्जराः षष्टिहायनाः॥ ४६॥
</details>

<details><summary>अनुवाद (हिन्दी)</summary>

उन अस्त्र-शस्त्रोंसे घायल हो वे पैदल वीर पुनः युद्धके लिये आगे बढ़े; परंतु पैदल होनेके कारण रावणकी उस अस्त्र-वर्षासे ही सहसा संकटमें पड़कर बड़ी भारी कीचड़में फँसे हुए साठ वर्षके हाथीके समान कष्ट पाने लगे॥ ४५-४६॥
</details>

<details open><summary>विश्वास-प्रस्तुतिः</summary>

सीदमानान् सुतान् दृष्ट्वा विह्वलान् स महाबलः।  
ननाद रावणो हर्षान्महानम्बुधरो यथा॥ ४७॥
</details>

<details><summary>मूलम्</summary>

सीदमानान् सुतान् दृष्ट्वा विह्वलान् स महाबलः।  
ननाद रावणो हर्षान्महानम्बुधरो यथा॥ ४७॥
</details>

<details><summary>अनुवाद (हिन्दी)</summary>

वरुणके पुत्रोंको दुःखी एवं व्याकुल देख महाबली रावण महान् मेघके समान बड़े हर्षसे गर्जना करने लगा॥ ४७॥
</details>

<details open><summary>विश्वास-प्रस्तुतिः</summary>

ततो रक्षो महानादान् मुक्त्वा हन्ति स्म वारुणान्।  
नानाप्रहरणोपेतैर्धारापातैरिवाम्बुदः॥ ४८॥
</details>

<details><summary>मूलम्</summary>

ततो रक्षो महानादान् मुक्त्वा हन्ति स्म वारुणान्।  
नानाप्रहरणोपेतैर्धारापातैरिवाम्बुदः॥ ४८॥
</details>

<details><summary>अनुवाद (हिन्दी)</summary>

जोर-जोरसे सिंहनाद करके वह निशाचर पुनःनाना प्रकारके अस्त्र-शस्त्रोंद्वारा वरुण-पुत्रोंको मारने लगा, मानो बादल अपनी धारावाहिक वृष्टिसे वृक्षोंको पीड़ित कर रहा हो॥ ४८॥
</details>

<details open><summary>विश्वास-प्रस्तुतिः</summary>

ततस्ते विमुखाः सर्वे पतिता धरणीतले।  
रणात् स्वपुरुषैः शीघ्रं गृहाण्येव प्रवेशिताः॥ ४९॥
</details>

<details><summary>मूलम्</summary>

ततस्ते विमुखाः सर्वे पतिता धरणीतले।  
रणात् स्वपुरुषैः शीघ्रं गृहाण्येव प्रवेशिताः॥ ४९॥
</details>

<details><summary>अनुवाद (हिन्दी)</summary>

फिर तो वे सभी वरुण-पुत्र युद्धसे विमुख हो पृथ्वीपर गिर पड़े। तत्पश्चात् उनके सेवकोंने उन्हें रणभूमिसे हटाकर शीघ्र ही घरोंमें पहुँचा दिया॥ ४९॥
</details>

<details open><summary>विश्वास-प्रस्तुतिः</summary>

तानब्रवीत् ततो रक्षो वरुणाय निवेद्यताम्।  
रावणं त्वब्रवीन्मन्त्री प्रहासो नाम वारुणः॥ ५०॥
</details>

<details><summary>मूलम्</summary>

तानब्रवीत् ततो रक्षो वरुणाय निवेद्यताम्।  
रावणं त्वब्रवीन्मन्त्री प्रहासो नाम वारुणः॥ ५०॥
</details>

<details><summary>अनुवाद (हिन्दी)</summary>

तदनन्तर उस राक्षसने वरुणके सेवकोंसे कहा—‘अब वरुणसे जाकर कहो कि वे स्वयं युद्धके लिये आवें’। तब वरुणके मन्त्री प्रभासने रावणसे कहा—॥ ५०॥
</details>

<details open><summary>विश्वास-प्रस्तुतिः</summary>

गतः खलु महाराजो ब्रह्मलोकं जलेश्वरः।  
गान्धर्वं वरुणः श्रोतुं यं त्वमाह्वयसे युधि॥ ५१॥
</details>

<details><summary>मूलम्</summary>

गतः खलु महाराजो ब्रह्मलोकं जलेश्वरः।  
गान्धर्वं वरुणः श्रोतुं यं त्वमाह्वयसे युधि॥ ५१॥
</details>

<details><summary>अनुवाद (हिन्दी)</summary>

‘राक्षसराज! जिन्हें तुम युद्धके लिये बुला रहे हो, वे जलके स्वामी महाराज वरुण संगीत सुननेके लिये ब्रह्मलोकमें गये हुए हैं॥ ५१॥
</details>

<details open><summary>विश्वास-प्रस्तुतिः</summary>

तत् किं तव यथा वीर परिश्रम्य गते नृपे।  
ये तु संनिहिता वीराः कुमारास्ते पराजिताः॥ ५२॥
</details>

<details><summary>मूलम्</summary>

तत् किं तव यथा वीर परिश्रम्य गते नृपे।  
ये तु संनिहिता वीराः कुमारास्ते पराजिताः॥ ५२॥
</details>

<details><summary>अनुवाद (हिन्दी)</summary>

‘वीर! राजा वरुणके चले जानेपर यहाँ युद्धके लिये व्यर्थ परिश्रम करनेसे तुम्हें क्या लाभ? उनके जो वीर पुत्र यहाँ मौजूद थे, वे तो तुमसे परास्त हो ही गये’॥
</details>

<details open><summary>विश्वास-प्रस्तुतिः</summary>

राक्षसेन्द्रस्तु तच्छ्रुत्वा नाम विश्राव्य चात्मनः।  
हर्षान्नादं विमुञ्चन् वै निष्क्रान्तो वरुणालयात्॥ ५३॥
</details>

<details><summary>मूलम्</summary>

राक्षसेन्द्रस्तु तच्छ्रुत्वा नाम विश्राव्य चात्मनः।  
हर्षान्नादं विमुञ्चन् वै निष्क्रान्तो वरुणालयात्॥ ५३॥
</details>

<details><summary>अनुवाद (हिन्दी)</summary>

मन्त्रीकी यह बात सुनकर राक्षसराज रावण वहाँ अपने नामकी घोषणा करके बड़े हर्षसे सिंहनाद करता हुआ वरुणालयसे बाहर निकल गया॥ ५३॥
</details>

<details open><summary>विश्वास-प्रस्तुतिः</summary>

आगतस्तु पथा येन तेनैव विनिवृत्य सः।  
लङ्कामभिमुखो रक्षो नभस्तलगतो ययौ॥ ५४॥
</details>

<details><summary>मूलम्</summary>

आगतस्तु पथा येन तेनैव विनिवृत्य सः।  
लङ्कामभिमुखो रक्षो नभस्तलगतो ययौ॥ ५४॥
</details>

<details><summary>अनुवाद (हिन्दी)</summary>

वह जिस मार्गसे आया था, उसीसे लौटकर आकाशमार्गसे लङ्काकी ओर चल दिया॥ ५४॥*
</details>

<details><summary>पादटिप्पनी</summary>

* कुछ प्रतियोंमें तेईसवें सर्गके बाद पाँच प्रक्षिप्त सर्ग उपलब्ध होते हैं, जिनमें रावणकी दिग्विजय-यात्राका विस्तारपूर्वक वर्णन है। अनावश्यक विस्तारके भयसे यहाँ उनको नहीं लिया गया है।
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे त्रयोविंशः सर्गः॥ २३॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें तेईसवाँ सर्ग पूरा हुआ॥ २३॥
</details>
