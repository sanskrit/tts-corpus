+++
title = "०४६"

+++
[षट्चत्वारिंशः सर्गः]



<details><summary>भागसूचना</summary>

46. लक्ष्मणका सीताको रथपर बिठाकर उन्हें वनमें छोड़नेके लिये ले जाना और गङ्गाजीके तटपर पहुँचना
</details>

<details open><summary>विश्वास-प्रस्तुतिः</summary>

ततो रजन्यां व्युष्टायां लक्ष्मणो दीनचेतनः।  
सुमन्त्रमब्रवीद् वाक्यं मुखेन परिशुष्यता॥ १॥
</details>

<details><summary>मूलम्</summary>

ततो रजन्यां व्युष्टायां लक्ष्मणो दीनचेतनः।  
सुमन्त्रमब्रवीद् वाक्यं मुखेन परिशुष्यता॥ १॥
</details>

<details><summary>अनुवाद (हिन्दी)</summary>

तदनन्तर जब रात बीती और सबेरा हुआ, तब लक्ष्मणने मन-ही-मन दुःखी हो सूखे मुखसे सुमन्त्रसे कहा—॥ १॥
</details>

<details open><summary>विश्वास-प्रस्तुतिः</summary>

सारथे तुरगान् शीघ्रान् योजयस्व रथोत्तमे।  
स्वास्तीर्णं राजवचनात् सीतायाश्चासनं शुभम्॥ २॥  
सीता हि राजवचनादाश्रमं पुण्यकर्मणाम्।  
मया नेया महर्षीणां शीघ्रमानीयतां रथः॥ ३॥
</details>

<details><summary>मूलम्</summary>

सारथे तुरगान् शीघ्रान् योजयस्व रथोत्तमे।  
स्वास्तीर्णं राजवचनात् सीतायाश्चासनं शुभम्॥ २॥  
सीता हि राजवचनादाश्रमं पुण्यकर्मणाम्।  
मया नेया महर्षीणां शीघ्रमानीयतां रथः॥ ३॥
</details>

<details><summary>अनुवाद (हिन्दी)</summary>

‘सारथे! एक उत्तम रथमें शीघ्रगामी घोड़ोंको जोतो और उस रथमें सीताजीके लिये सुन्दर आसन बिछा दो। मैं महाराजकी आज्ञासे सीतादेवीको पुण्यकर्मा महर्षियोंके आश्रमपर पहुँचा दूँगा। तुम शीघ्र रथ ले आओ’॥ २-३॥
</details>

<details open><summary>विश्वास-प्रस्तुतिः</summary>

सुमन्त्रस्तु तथेत्युक्त्वा युक्तं परमवाजिभिः।  
रथं सुरुचिरप्रख्यं स्वास्तीर्णं सुखशय्यया॥ ४॥
</details>

<details><summary>मूलम्</summary>

सुमन्त्रस्तु तथेत्युक्त्वा युक्तं परमवाजिभिः।  
रथं सुरुचिरप्रख्यं स्वास्तीर्णं सुखशय्यया॥ ४॥
</details>

<details><summary>अनुवाद (हिन्दी)</summary>

तब सुमन्त्र ‘बहुत अच्छा’ कहकर तुरंत ही उत्तम घोड़ोंसे जुता हुआ एक सुन्दर रथ ले आये, जिसपर सुखद शय्यासे युक्त सुन्दर बिछावन बिछा हुआ था॥ ४॥
</details>

<details open><summary>विश्वास-प्रस्तुतिः</summary>

आनीयोवाच सौमित्रिं मित्राणां मानवर्धनम्।  
रथोऽयं समनुप्राप्तो यत्कार्यं क्रियतां प्रभो॥ ५॥
</details>

<details><summary>मूलम्</summary>

आनीयोवाच सौमित्रिं मित्राणां मानवर्धनम्।  
रथोऽयं समनुप्राप्तो यत्कार्यं क्रियतां प्रभो॥ ५॥
</details>

<details><summary>अनुवाद (हिन्दी)</summary>

उसे लाकर वे मित्रोंका मान बढ़ानेवाले सुमित्रा-कुमारसे बोले—‘प्रभो! यह रथ आ गया। अब जो कुछ करना हो कीजिये’॥ ५॥
</details>

<details open><summary>विश्वास-प्रस्तुतिः</summary>

एवमुक्तः सुमन्त्रेण राजवेश्मनि लक्ष्मणः।  
प्रविश्य सीतामासाद्य व्याजहार नरर्षभः॥ ६॥
</details>

<details><summary>मूलम्</summary>

एवमुक्तः सुमन्त्रेण राजवेश्मनि लक्ष्मणः।  
प्रविश्य सीतामासाद्य व्याजहार नरर्षभः॥ ६॥
</details>

<details><summary>अनुवाद (हिन्दी)</summary>

सुमन्त्रके ऐसा कहनेपर नरश्रेष्ठ लक्ष्मण राजमहलमें गये और सीताजीके पास जाकर बोले—॥ ६॥
</details>

<details open><summary>विश्वास-प्रस्तुतिः</summary>

त्वया किलैष नृपतिर्वरं वै याचितः प्रभुः।  
नृपेण च प्रतिज्ञातमाज्ञप्तश्चाश्रमं प्रति॥ ७॥
</details>

<details><summary>मूलम्</summary>

त्वया किलैष नृपतिर्वरं वै याचितः प्रभुः।  
नृपेण च प्रतिज्ञातमाज्ञप्तश्चाश्रमं प्रति॥ ७॥
</details>

<details><summary>अनुवाद (हिन्दी)</summary>

‘देवि! आपने महाराजसे मुनियोंके आश्रमोंपर जानेके लिये वर माँगा था और महाराजने आपको आश्रमपर पहुँचानेके लिये प्रतिज्ञा की थी॥ ७॥
</details>

<details open><summary>विश्वास-प्रस्तुतिः</summary>

गङ्गातीरे मया देवि ऋषीणामाश्रमान् शुभान्।  
शीघ्रं गत्वा तु वैदेहि शासनात् पार्थिवस्य नः॥ ८॥  
अरण्ये मुनिभिर्जुष्टे अपनेया भविष्यसि।
</details>

<details><summary>मूलम्</summary>

गङ्गातीरे मया देवि ऋषीणामाश्रमान् शुभान्।  
शीघ्रं गत्वा तु वैदेहि शासनात् पार्थिवस्य नः॥ ८॥  
अरण्ये मुनिभिर्जुष्टे अपनेया भविष्यसि।
</details>

<details><summary>अनुवाद (हिन्दी)</summary>

‘देवि! विदेहनन्दिनि! उस बातचीतके अनुसार मैं राजाकी आज्ञासे शीघ्र ही गङ्गातटपर ऋषियोंके सुन्दर आश्रमोंतक चलूँगा और आपको मुनिजनसेवित वनमें पहुँचाऊँगा’॥ ८ १/२॥
</details>

<details open><summary>विश्वास-प्रस्तुतिः</summary>

एवमुक्ता तु वैदेही लक्ष्मणेन महात्मना॥ ९॥  
प्रहर्षमतुलं लेभे गमनं चाप्यरोचयत्।
</details>

<details><summary>मूलम्</summary>

एवमुक्ता तु वैदेही लक्ष्मणेन महात्मना॥ ९॥  
प्रहर्षमतुलं लेभे गमनं चाप्यरोचयत्।
</details>

<details><summary>अनुवाद (हिन्दी)</summary>

महात्मा लक्ष्मणके ऐसा कहनेपर विदेहनन्दिनी सीताको अनुपम हर्ष प्राप्त हुआ। वे चलनेको तैयार हो गयीं॥ ९ १/२॥
</details>

<details open><summary>विश्वास-प्रस्तुतिः</summary>

वासांसि च महार्हाणि रत्नानि विविधानि च॥ १०॥  
गृहीत्वा तानि वैदेही गमनायोपचक्रमे।  
इमानि मुनिपत्नीनां दास्याम्याभरणान्यहम्॥ ११॥  
वस्त्राणि च महार्हाणि धनानि विविधानि च।
</details>

<details><summary>मूलम्</summary>

वासांसि च महार्हाणि रत्नानि विविधानि च॥ १०॥  
गृहीत्वा तानि वैदेही गमनायोपचक्रमे।  
इमानि मुनिपत्नीनां दास्याम्याभरणान्यहम्॥ ११॥  
वस्त्राणि च महार्हाणि धनानि विविधानि च।
</details>

<details><summary>अनुवाद (हिन्दी)</summary>

बहुमूल्य वस्त्र और नाना प्रकारके रत्न लेकर वैदेही सीता वनकी यात्राके लिये उद्यत हो गयीं और लक्ष्मणसे बोलीं—‘ये सब बहुमूल्य वस्त्र, आभूषण और नाना प्रकारके रत्न-धन मैं मुनिपत्नियोंको दूँगी’॥ १०-११ १/२॥
</details>

<details open><summary>विश्वास-प्रस्तुतिः</summary>

सौमित्रिस्तु तथेत्युक्त्वा रथमारोप्य मैथिलीम्॥ १२॥  
प्रययौ शीघ्रतुरगं रामस्याज्ञामनुस्मरन्।
</details>

<details><summary>मूलम्</summary>

सौमित्रिस्तु तथेत्युक्त्वा रथमारोप्य मैथिलीम्॥ १२॥  
प्रययौ शीघ्रतुरगं रामस्याज्ञामनुस्मरन्।
</details>

<details><summary>अनुवाद (हिन्दी)</summary>

लक्ष्मणने ‘बहुत अच्छा’ कहकर मिथिलेशकुमारी सीताको रथपर चढ़ाया और श्रीरघुनाथजीकी आज्ञाको ध्यानमें रखते हुए उस तेज घोड़ोंवाले रथपर चढ़कर वे वनकी ओर चल दिये॥ १२ १/२॥
</details>

<details open><summary>विश्वास-प्रस्तुतिः</summary>

अब्रवीच्च तदा सीता लक्ष्मणं लक्ष्मिवर्धनम्॥ १३॥  
अशुभानि बहून्येव पश्यामि रघुनन्दन।  
नयनं मे स्फुरत्यद्य गात्रोत्कम्पश्च जायते॥ १४॥
</details>

<details><summary>मूलम्</summary>

अब्रवीच्च तदा सीता लक्ष्मणं लक्ष्मिवर्धनम्॥ १३॥  
अशुभानि बहून्येव पश्यामि रघुनन्दन।  
नयनं मे स्फुरत्यद्य गात्रोत्कम्पश्च जायते॥ १४॥
</details>

<details><summary>अनुवाद (हिन्दी)</summary>

उस समय सीताने लक्ष्मीवर्धन लक्ष्मणसे कहा ‘रघुनन्दन! मुझे बहुत-से अपशकुन दिखायी देते हैं। आज मेरी दायीं आँख फड़कती है और मेरे शरीरमें कम्प हो रहा है॥ १३-१४॥
</details>

<details open><summary>विश्वास-प्रस्तुतिः</summary>

हृदयं चैव सौमित्रे अस्वस्थमिव लक्षये।  
औत्सुक्यं परमं चापि अधृतिश्च परा मम॥ १५॥
</details>

<details><summary>मूलम्</summary>

हृदयं चैव सौमित्रे अस्वस्थमिव लक्षये।  
औत्सुक्यं परमं चापि अधृतिश्च परा मम॥ १५॥
</details>

<details><summary>अनुवाद (हिन्दी)</summary>

‘सुमित्राकुमार! मैं अपने हृदयको अस्वस्थ-सा देख रही हूँ। मनमें बड़ी उत्कण्ठा हो रही है और मेरी अधीरता पराकाष्ठाको पहुँची हुई है॥ १५॥
</details>

<details open><summary>विश्वास-प्रस्तुतिः</summary>

शून्यामेव च पश्यामि पृथिवीं पृथुलोचन।  
अपि स्वस्ति भवेत् तस्य भ्रातुस्ते भ्रातृवत्सल॥ १६॥
</details>

<details><summary>मूलम्</summary>

शून्यामेव च पश्यामि पृथिवीं पृथुलोचन।  
अपि स्वस्ति भवेत् तस्य भ्रातुस्ते भ्रातृवत्सल॥ १६॥
</details>

<details><summary>अनुवाद (हिन्दी)</summary>

‘विशाललोचन लक्ष्मण! मुझे पृथ्वी सूनी-सी ही दिखायी देती है। भ्रातृवत्सल! तुम्हारे भाई कुशलसे रहें॥ १६॥
</details>

<details open><summary>विश्वास-प्रस्तुतिः</summary>

श्वश्रूणां चैव मे वीर सर्वासामविशेषतः।  
पुरे जनपदे चैव कुशलं प्राणिनामपि॥ १७॥
</details>

<details><summary>मूलम्</summary>

श्वश्रूणां चैव मे वीर सर्वासामविशेषतः।  
पुरे जनपदे चैव कुशलं प्राणिनामपि॥ १७॥
</details>

<details><summary>अनुवाद (हिन्दी)</summary>

‘वीर! मेरी सब सासुएँ समान रूपसे सानन्द रहें। नगर और जनपदमें भी समस्त प्राणी सकुशल रहें’॥ १७॥
</details>

<details open><summary>विश्वास-प्रस्तुतिः</summary>

इत्यञ्जलिकृता सीता देवता अभ्ययाचत।  
लक्ष्मणोऽर्थं ततः श्रुत्वा शिरसा वन्द्य मैथिलीम्॥ १८॥  
शिवमित्यब्रवीद्हृष्टो हृदयेन विशुष्यता।
</details>

<details><summary>मूलम्</summary>

इत्यञ्जलिकृता सीता देवता अभ्ययाचत।  
लक्ष्मणोऽर्थं ततः श्रुत्वा शिरसा वन्द्य मैथिलीम्॥ १८॥  
शिवमित्यब्रवीद्हृष्टो हृदयेन विशुष्यता।
</details>

<details><summary>अनुवाद (हिन्दी)</summary>

ऐसा कहती हुई सीताने हाथ जोड़कर देवताओंसे प्रार्थना की। सीताकी बात सुनकर लक्ष्मणने सिर झुकाकर उन्हें प्रणाम किया और ऊपरसे प्रसन्न हो मुर्झाये हुए हृदयसे कहा—‘सबका कल्याण हो’॥ १८ १/२॥
</details>

<details open><summary>विश्वास-प्रस्तुतिः</summary>

ततो वासमुपागम्य गोमतीतीर आश्रमे॥ १९॥  
प्रभाते पुनरुत्थाय सौमित्रिः सूतमब्रवीत्।
</details>

<details><summary>मूलम्</summary>

ततो वासमुपागम्य गोमतीतीर आश्रमे॥ १९॥  
प्रभाते पुनरुत्थाय सौमित्रिः सूतमब्रवीत्।
</details>

<details><summary>अनुवाद (हिन्दी)</summary>

तदनन्तर गोमतीके तटपर पहुँचकर एक आश्रममें उन सबने रात बितायी। फिर प्रातःकाल उठकर सुमित्राकुमारने सारथिसे कहा—॥ १९ १/२॥
</details>

<details open><summary>विश्वास-प्रस्तुतिः</summary>

योजयस्व रथं शीघ्रमद्य भागीरथीजलम्॥ २०॥  
शिरसा धारयिष्यामि त्रियम्बक इवौजसा।
</details>

<details><summary>मूलम्</summary>

योजयस्व रथं शीघ्रमद्य भागीरथीजलम्॥ २०॥  
शिरसा धारयिष्यामि त्रियम्बक इवौजसा।
</details>

<details><summary>अनुवाद (हिन्दी)</summary>

‘सारथे! जल्दी रथ जोतो। आज मैं भागीरथीके जलको उसी प्रकार सिरपर धारण करूँगा; जैसे भगवान् शङ्करने अपने तेजसे उसे मस्तकपर धारण किया था’॥ २० १/२॥
</details>

<details open><summary>विश्वास-प्रस्तुतिः</summary>

सोऽश्वान् विचारयित्वा तु रथे युक्तान् मनोजवान्॥ २१॥  
आरोहस्वेति वैदेहीं सूतः प्राञ्जलिरब्रवीत्।
</details>

<details><summary>मूलम्</summary>

सोऽश्वान् विचारयित्वा तु रथे युक्तान् मनोजवान्॥ २१॥  
आरोहस्वेति वैदेहीं सूतः प्राञ्जलिरब्रवीत्।
</details>

<details><summary>अनुवाद (हिन्दी)</summary>

सारथिने मनके समान वेगशाली चारों घोड़ोंको टहलाकर रथमें जोता और विदेहनन्दिनी सीतासे हाथ जोड़कर कहा—‘देवि! रथपर आरूढ़ होइये’॥ २१ १/२॥
</details>

<details open><summary>विश्वास-प्रस्तुतिः</summary>

सा तु सूतस्य वचनादारुरोह रथोत्तमम्॥ २२॥  
सीता सौमित्रिणा सार्धं सुमन्त्रेण च धीमता।  
आससाद विशालाक्षी गङ्गां पापविनाशिनीम्॥ २३॥
</details>

<details><summary>मूलम्</summary>

सा तु सूतस्य वचनादारुरोह रथोत्तमम्॥ २२॥  
सीता सौमित्रिणा सार्धं सुमन्त्रेण च धीमता।  
आससाद विशालाक्षी गङ्गां पापविनाशिनीम्॥ २३॥
</details>

<details><summary>अनुवाद (हिन्दी)</summary>

सूतके कहनेसे देवी सीता उस उत्तम रथपर सवार हुईं। इस प्रकार सुमित्राकुमार लक्ष्मण और बुद्धिमान् सुमन्त्रके साथ विशाललोचना सीतादेवी पापनाशिनी गङ्गाके तटपर जा पहुँचीं॥ २२-२३॥
</details>

<details open><summary>विश्वास-प्रस्तुतिः</summary>

अथार्धदिवसे गत्वा भागीरथ्या जलाशयम्।  
निरीक्ष्य लक्ष्मणो दीनः प्ररुरोद महास्वनः॥ २४॥
</details>

<details><summary>मूलम्</summary>

अथार्धदिवसे गत्वा भागीरथ्या जलाशयम्।  
निरीक्ष्य लक्ष्मणो दीनः प्ररुरोद महास्वनः॥ २४॥
</details>

<details><summary>अनुवाद (हिन्दी)</summary>

दोपहरके समय भागीरथीकी जलधारातक पहुँचकर लक्ष्मण उसकी ओर देखते हुए दुःखी हो उच्च स्वरसे फूट-फूटकर रोने लगे॥ २४॥
</details>

<details open><summary>विश्वास-प्रस्तुतिः</summary>

सीता तु परमायत्ता दृष्ट्वा लक्ष्मणमातुरम्।  
उवाच वाक्यं धर्मज्ञा किमिदं रुद्यते त्वया॥ २५॥  
जाह्नवीतीरमासाद्य चिराभिलषितं मम।  
हर्षकाले किमर्थं मां विषादयसि लक्ष्मण॥ २६॥
</details>

<details><summary>मूलम्</summary>

सीता तु परमायत्ता दृष्ट्वा लक्ष्मणमातुरम्।  
उवाच वाक्यं धर्मज्ञा किमिदं रुद्यते त्वया॥ २५॥  
जाह्नवीतीरमासाद्य चिराभिलषितं मम।  
हर्षकाले किमर्थं मां विषादयसि लक्ष्मण॥ २६॥
</details>

<details><summary>अनुवाद (हिन्दी)</summary>

लक्ष्मणको शोकसे आतुर देख धर्मज्ञा सीता अत्यन्त चिन्तित हो उनसे बोलीं—‘लक्ष्मण! यह क्या? तुम रोते क्यों हो! गङ्गाके तटपर आकर तो मेरी चिरकालकी अभिलाषा पूर्ण हुई है। इस हर्षके समय तुम रोकर मुझे दुःखी क्यों करते हो?॥ २५-२६॥
</details>

<details open><summary>विश्वास-प्रस्तुतिः</summary>

नित्यं त्वं रामपार्श्वेषु वर्तसे पुरुषर्षभ।  
कच्चिद् विनाकृतस्तेन द्विरात्रं शोकमागतः॥ २७॥
</details>

<details><summary>मूलम्</summary>

नित्यं त्वं रामपार्श्वेषु वर्तसे पुरुषर्षभ।  
कच्चिद् विनाकृतस्तेन द्विरात्रं शोकमागतः॥ २७॥
</details>

<details><summary>अनुवाद (हिन्दी)</summary>

‘पुरुषप्रवर! श्रीरामके पास तो तुम सदा ही रहते हो। क्या दो दिनतक उनसे बिछुड़ जानेके कारण तुम इतने शोकाकुल हो गये हो?॥ २७॥
</details>

<details open><summary>विश्वास-प्रस्तुतिः</summary>

ममापि दयितो रामो जीवितादपि लक्ष्मण।  
न चाहमेवं शोचामि मैवं त्वं बालिशो भव॥ २८॥
</details>

<details><summary>मूलम्</summary>

ममापि दयितो रामो जीवितादपि लक्ष्मण।  
न चाहमेवं शोचामि मैवं त्वं बालिशो भव॥ २८॥
</details>

<details><summary>अनुवाद (हिन्दी)</summary>

‘लक्ष्मण! श्रीराम तो मुझे भी अपने प्राणोंसे बढ़कर प्रिय हैं; परंतु मैं तो इस प्रकार शोक नहीं कर रही हूँ। तुम ऐसे नादान न बनो॥ २८॥
</details>

<details open><summary>विश्वास-प्रस्तुतिः</summary>

तारयस्व च मां गङ्गां दर्शयस्व च तापसान्।  
ततो मुनिभ्यो वासांसि दास्याम्याभरणानि च॥ २९॥
</details>

<details><summary>मूलम्</summary>

तारयस्व च मां गङ्गां दर्शयस्व च तापसान्।  
ततो मुनिभ्यो वासांसि दास्याम्याभरणानि च॥ २९॥
</details>

<details><summary>अनुवाद (हिन्दी)</summary>

‘मुझे गङ्गाके उस पार ले चलो और तपस्वी मुनियोंके दर्शन कराओ। मैं उन्हें वस्त्र और आभूषण दूँगी॥ २९॥
</details>

<details open><summary>विश्वास-प्रस्तुतिः</summary>

ततः कृत्वा महर्षीणां यथार्हमभिवादनम्।  
तत्र चैकां निशामुष्य यास्यामस्तां पुरीं पुनः॥ ३०॥
</details>

<details><summary>मूलम्</summary>

ततः कृत्वा महर्षीणां यथार्हमभिवादनम्।  
तत्र चैकां निशामुष्य यास्यामस्तां पुरीं पुनः॥ ३०॥
</details>

<details><summary>अनुवाद (हिन्दी)</summary>

‘तत्पश्चात् उन महर्षियोंका यथायोग्य अभिवादन करके वहाँ एक रात ठहरकर हम पुनः अयोध्यापुरीको लौट चलेंगे॥ ३०॥
</details>

<details open><summary>विश्वास-प्रस्तुतिः</summary>

ममापि पद्मपत्राक्षं सिंहोरस्कं कृशोदरम्।  
त्वरते हि मनो द्रष्टुं रामं रमयतां वरम्॥ ३१॥
</details>

<details><summary>मूलम्</summary>

ममापि पद्मपत्राक्षं सिंहोरस्कं कृशोदरम्।  
त्वरते हि मनो द्रष्टुं रामं रमयतां वरम्॥ ३१॥
</details>

<details><summary>अनुवाद (हिन्दी)</summary>

‘मेरा मन भी सिंहके समान वक्षःस्थल, कृश उदर और कमलके समान नेत्रवाले श्रीरामको, जो मनको रमानेवालोंमें सबसे श्रेष्ठ हैं, देखनेके लिये उतावला हो रहा है’॥ ३१॥
</details>

<details open><summary>विश्वास-प्रस्तुतिः</summary>

तस्यास्तद् वचनं श्रुत्वा प्रमृज्य नयने शुभे।  
नाविकानाह्वयामास लक्ष्मणः परवीरहा।  
इयं स सज्जा नौश्चेति दाशाः प्राञ्जलयोऽब्रुवन्॥ ३२॥
</details>

<details><summary>मूलम्</summary>

तस्यास्तद् वचनं श्रुत्वा प्रमृज्य नयने शुभे।  
नाविकानाह्वयामास लक्ष्मणः परवीरहा।  
इयं स सज्जा नौश्चेति दाशाः प्राञ्जलयोऽब्रुवन्॥ ३२॥
</details>

<details><summary>अनुवाद (हिन्दी)</summary>

सीताजीका यह वचन सुनकर शत्रुवीरोंका संहार करनेवाले लक्ष्मणने अपनी दोनों सुन्दर आँखें पोंछ लीं और नाविकोंको बुलाया। उन मल्लाहोंने हाथ जोड़कर कहा—‘प्रभो! यह नाव तैयार है’॥ ३२॥
</details>

<details open><summary>विश्वास-प्रस्तुतिः</summary>

तितीर्षुर्लक्ष्मणो गङ्गां शुभां नावमुपारुहत्।  
गङ्गां संतारयामास लक्ष्मणस्तां समाहितः॥ ३३॥
</details>

<details><summary>मूलम्</summary>

तितीर्षुर्लक्ष्मणो गङ्गां शुभां नावमुपारुहत्।  
गङ्गां संतारयामास लक्ष्मणस्तां समाहितः॥ ३३॥
</details>

<details><summary>अनुवाद (हिन्दी)</summary>

लक्ष्मण गङ्गाजीको पार करनेके लिये सीताजीके साथ उस सुन्दर नौकापर बैठे और बड़ी सावधानीके साथ उन्होंने सीताको गङ्गाजीके उस पार पहुँचाया॥ ३३॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे षट्चत्वारिंशः सर्गः॥ ४६॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें छियालीसवाँ सर्ग पूरा हुआ॥ ४६॥
</details>
