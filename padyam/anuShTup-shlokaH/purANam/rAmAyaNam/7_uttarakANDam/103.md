+++
title = "१०३"

+++
[एकाधिकशततमः सर्गः]



<details><summary>भागसूचना</summary>

101. भरतका गन्धर्वोंपर आक्रमण और उनका संहार करके वहाँ दो सुन्दर नगर बसाकर अपने दोनों पुत्रोंको सौंपना और फिर अयोध्याको लौट आना
</details>

<details open><summary>विश्वास-प्रस्तुतिः</summary>

श्रुत्वा सेनापतिं प्राप्तं भरतं केकयाधिपः।  
युधाजिद् गार्ग्यसहितं परां प्रीतिमुपागमत्॥ १॥
</details>

<details><summary>मूलम्</summary>

श्रुत्वा सेनापतिं प्राप्तं भरतं केकयाधिपः।  
युधाजिद् गार्ग्यसहितं परां प्रीतिमुपागमत्॥ १॥
</details>

<details><summary>अनुवाद (हिन्दी)</summary>

केकयराज युधाजित् ने जब सुना कि महर्षि गार्ग्यके साथ स्वयं भरत सेनापति होकर आ रहे हैं, तब उन्हें बड़ी प्रसन्नता हुई॥ १॥
</details>

<details open><summary>विश्वास-प्रस्तुतिः</summary>

स निर्ययौ जनौघेन महता केकयाधिपः।  
त्वरमाणोऽभिचक्राम गन्धर्वान् कामरूपिणः॥ २॥
</details>

<details><summary>मूलम्</summary>

स निर्ययौ जनौघेन महता केकयाधिपः।  
त्वरमाणोऽभिचक्राम गन्धर्वान् कामरूपिणः॥ २॥
</details>

<details><summary>अनुवाद (हिन्दी)</summary>

वे केकयनरेश भारी जनसमुदायके साथ निकले और भरतसे मिलकर बड़ी उतावलीके साथ इच्छानुसार रूप धारण करनेवाले गन्धर्वोंके देशकी ओर चले॥ २॥
</details>

<details open><summary>विश्वास-प्रस्तुतिः</summary>

भरतश्च युधाजिच्च समेतौ लघुविक्रमैः।  
गन्धर्वनगरं प्राप्तौ सबलौ सपदानुगौ॥ ३॥
</details>

<details><summary>मूलम्</summary>

भरतश्च युधाजिच्च समेतौ लघुविक्रमैः।  
गन्धर्वनगरं प्राप्तौ सबलौ सपदानुगौ॥ ३॥
</details>

<details><summary>अनुवाद (हिन्दी)</summary>

भरत और युधाजित् दोनोंने मिलकर बड़ी तीव्रगतिसे सेना और सवारियोंके साथ गन्धर्वोंकी राजधानीपर धावा किया॥ ३॥
</details>

<details open><summary>विश्वास-प्रस्तुतिः</summary>

श्रुत्वा तु भरतं प्राप्तं गन्धर्वास्ते समागताः।  
योद्धुकामा महावीर्या व्यनदंस्ते समन्ततः॥ ४॥
</details>

<details><summary>मूलम्</summary>

श्रुत्वा तु भरतं प्राप्तं गन्धर्वास्ते समागताः।  
योद्धुकामा महावीर्या व्यनदंस्ते समन्ततः॥ ४॥
</details>

<details><summary>अनुवाद (हिन्दी)</summary>

भरतका आगमन सुनकर वे महापराक्रमी गन्धर्व युद्धकी इच्छासे एकत्र हो सब ओर जोर-जोरसे गर्जना करने लगे॥ ४॥
</details>

<details open><summary>विश्वास-प्रस्तुतिः</summary>

ततः समभवद्युद्धं तुमुलं लोमहर्षणम्।  
सप्तरात्रं महाभीमं न चान्यतरयोर्जयः॥ ५॥
</details>

<details><summary>मूलम्</summary>

ततः समभवद्युद्धं तुमुलं लोमहर्षणम्।  
सप्तरात्रं महाभीमं न चान्यतरयोर्जयः॥ ५॥
</details>

<details><summary>अनुवाद (हिन्दी)</summary>

फिर तो दोनों ओरकी सेनाओंमें बड़ा भयंकर और रोंगटे खड़े कर देनेवाला युद्ध छिड़ गया। वह महाभयंकर संग्राम लगातार सात राततक चलता रहा, परंतु दोनोंमेंसे किसी भी एक पक्षकी विजय नहीं हुई॥ ५॥
</details>

<details open><summary>विश्वास-प्रस्तुतिः</summary>

खड्गशक्तिधनुर्ग्राहा नद्यः शोणितसंस्रवाः।  
नृकलेवरवाहिन्यः प्रवृत्ताः सर्वतोदिशम्॥ ६॥
</details>

<details><summary>मूलम्</summary>

खड्गशक्तिधनुर्ग्राहा नद्यः शोणितसंस्रवाः।  
नृकलेवरवाहिन्यः प्रवृत्ताः सर्वतोदिशम्॥ ६॥
</details>

<details><summary>अनुवाद (हिन्दी)</summary>

चारों ओर खूनकी नदियाँ बह चलीं। तलवार, शक्ति और धनुष उस नदीमें विचरनेवाले ग्राहोंके समान जान पड़ते थे, उनकी धारामें मनुष्योंकी लाशें बह जाती थीं॥ ६॥
</details>

<details open><summary>विश्वास-प्रस्तुतिः</summary>

ततो रामानुजः क्रुद्धः कालस्यास्त्रं सुदारुणम्।  
संवर्तं नाम भरतो गन्धर्वेष्वभ्यचोदयत्॥ ७॥
</details>

<details><summary>मूलम्</summary>

ततो रामानुजः क्रुद्धः कालस्यास्त्रं सुदारुणम्।  
संवर्तं नाम भरतो गन्धर्वेष्वभ्यचोदयत्॥ ७॥
</details>

<details><summary>अनुवाद (हिन्दी)</summary>

तब रामानुज भरतने कुपित होकर गन्धर्वोंपर कालदेवताके अत्यन्त भयंकर अस्त्रका, जो संवर्तनामसे प्रसिद्ध है, प्रयोग किया॥ ७॥
</details>

<details open><summary>विश्वास-प्रस्तुतिः</summary>

ते बद्धाः कालपाशेन संवर्तेन विदारिताः।  
क्षणेनाभिहतास्तेन तिस्रः कोट्यो महात्मना॥ ८॥
</details>

<details><summary>मूलम्</summary>

ते बद्धाः कालपाशेन संवर्तेन विदारिताः।  
क्षणेनाभिहतास्तेन तिस्रः कोट्यो महात्मना॥ ८॥
</details>

<details><summary>अनुवाद (हिन्दी)</summary>

इस प्रकार महात्मा भरतने क्षणभरमें तीन करोड़ गन्धर्वोंका संहार कर डाला। वे गन्धर्व कालपाशसे बद्ध हो संवर्तास्त्रसे विदीर्ण कर डाले गये॥ ८॥
</details>

<details open><summary>विश्वास-प्रस्तुतिः</summary>

तद् युद्धं तादृशं घोरं न स्मरन्ति दिवौकसः।  
निमेषान्तरमात्रेण तादृशानां महात्मनाम्॥ ९॥  
हतेषु तेषु सर्वेषु भरतः केकयीसुतः।  
निवेशयामास तदा समृद्धे द्वे पुरोत्तमे॥ १०॥
</details>

<details><summary>मूलम्</summary>

तद् युद्धं तादृशं घोरं न स्मरन्ति दिवौकसः।  
निमेषान्तरमात्रेण तादृशानां महात्मनाम्॥ ९॥  
हतेषु तेषु सर्वेषु भरतः केकयीसुतः।  
निवेशयामास तदा समृद्धे द्वे पुरोत्तमे॥ १०॥
</details>

<details><summary>अनुवाद (हिन्दी)</summary>

ऐसा भयंकर युद्ध देवताओंने भी कभी देखा हो, यह उन्हें याद नहीं आता था। पलक मारते-मारते वैसे पराक्रमी महामनस्वी समस्त गन्धर्वोंका संहार हो जानेपर कैकेयीकुमार भरतने उस समय वहाँ दो समृद्धिशाली सुन्दर नगर बसाये॥ ९-१०॥
</details>

<details open><summary>विश्वास-प्रस्तुतिः</summary>

तक्षं तक्षशिलायां तु पुष्कलं पुष्कलावते।  
गन्धर्वदेशे रुचिरे गान्धारविषये च सः॥ ११॥
</details>

<details><summary>मूलम्</summary>

तक्षं तक्षशिलायां तु पुष्कलं पुष्कलावते।  
गन्धर्वदेशे रुचिरे गान्धारविषये च सः॥ ११॥
</details>

<details><summary>अनुवाद (हिन्दी)</summary>

मनोहर गन्धर्वदेशमें तक्षशिला नामकी नगरी बसाकर उसमें उन्होंने तक्षको राजा बनाया और गान्धारदेशमें पुष्कलावत नगर बसाकर उसका राज्य पुष्कलको सौंप दिया॥ ११॥
</details>

<details open><summary>विश्वास-प्रस्तुतिः</summary>

धनरत्नौघसंकीर्णे काननैरुपशोभिते।  
अन्योन्यसंघर्षकृते स्पर्धया गुणविस्तरैः॥ १२॥
</details>

<details><summary>मूलम्</summary>

धनरत्नौघसंकीर्णे काननैरुपशोभिते।  
अन्योन्यसंघर्षकृते स्पर्धया गुणविस्तरैः॥ १२॥
</details>

<details><summary>अनुवाद (हिन्दी)</summary>

वे दोनों नगर धन-धान्य एवं रत्नसमूहोंसे भरे थे। अनेकानेक कानन उनकी शोभा बढ़ाते थे। गुणविस्तारकी दृष्टिसे वे मानो परस्पर होड़ लगाकर संघर्षपूर्वक आगे बढ़ रहे थे॥ १२॥
</details>

<details open><summary>विश्वास-प्रस्तुतिः</summary>

उभे सुरुचिरप्रख्ये व्यवहारैरकिल्बिषैः।  
उद्यानयानसम्पूर्णे सुविभक्तान्तरापणे॥ १३॥
</details>

<details><summary>मूलम्</summary>

उभे सुरुचिरप्रख्ये व्यवहारैरकिल्बिषैः।  
उद्यानयानसम्पूर्णे सुविभक्तान्तरापणे॥ १३॥
</details>

<details><summary>अनुवाद (हिन्दी)</summary>

दोनों नगरोंकी शोभा परम मनोहर थी। दोनों स्थानोंका व्यवहार (व्यापार) निष्कपट, शुद्ध एवं सरल था। दोनों ही नगर उद्यानों (बाग-बगीचों) तथा नाना प्रकारकी सवारियोंसे भरे-पूरे थे। उनके भीतर अलग-अलग कई बाजार थे॥ १३॥
</details>

<details open><summary>विश्वास-प्रस्तुतिः</summary>

उभे पुरवरे रम्ये विस्तरैरुपशोभिते।  
गृहमुख्यैः सुरुचिरैर्विमानैर्बहुभिर्वृते॥ १४॥
</details>

<details><summary>मूलम्</summary>

उभे पुरवरे रम्ये विस्तरैरुपशोभिते।  
गृहमुख्यैः सुरुचिरैर्विमानैर्बहुभिर्वृते॥ १४॥
</details>

<details><summary>अनुवाद (हिन्दी)</summary>

दोनों श्रेष्ठ पुरोंकी रमणीयता देखते ही बनती थी। अनेक ऐसे विस्तृत पदार्थ उनकी शोभा बढ़ाते थे, जिनका नाम अभीतक नहीं लिया गया है। सुन्दर श्रेष्ठ गृह तथा बहुत-से सतमहले मकान वहाँकी श्रीवृद्धि कर रहे थे॥ १४॥
</details>

<details open><summary>विश्वास-प्रस्तुतिः</summary>

शोभिते शोभनीयैश्च देवायतनविस्तरैः।  
तालैस्तमालैस्तिलकैर्बकुलैरुपशोभिते॥ १५॥
</details>

<details><summary>मूलम्</summary>

शोभिते शोभनीयैश्च देवायतनविस्तरैः।  
तालैस्तमालैस्तिलकैर्बकुलैरुपशोभिते॥ १५॥
</details>

<details><summary>अनुवाद (हिन्दी)</summary>

अनेकानेक शोभासम्पन्न देवमन्दिरों तथा ताल, तमाल, तिलक और मौलसिरी आदिके वृक्षोंसे भी उन दोनों नगरोंकी शोभा एवं रमणीयता बढ़ गयी थी॥ १५॥
</details>

<details open><summary>विश्वास-प्रस्तुतिः</summary>

निवेश्य पञ्चभिर्वर्षैर्भरतो राघवानुजः।  
पुनरायान्महाबाहुरयोध्यां केकयीसुतः॥ १६॥
</details>

<details><summary>मूलम्</summary>

निवेश्य पञ्चभिर्वर्षैर्भरतो राघवानुजः।  
पुनरायान्महाबाहुरयोध्यां केकयीसुतः॥ १६॥
</details>

<details><summary>अनुवाद (हिन्दी)</summary>

पाँच वर्षोंमें उन राजधानियोंको अच्छी तरह आबाद करके श्रीरामके छोटे भाई कैकेयीकुमार महाबाहु भरत फिर अयोध्यामें लौट आये॥ १६॥
</details>

<details open><summary>विश्वास-प्रस्तुतिः</summary>

सोऽभिवाद्य महात्मानं साक्षाद्धर्ममिवापरम्।  
राघवं भरतः श्रीमान् ब्रह्माणमिव वासवः॥ १७॥
</details>

<details><summary>मूलम्</summary>

सोऽभिवाद्य महात्मानं साक्षाद्धर्ममिवापरम्।  
राघवं भरतः श्रीमान् ब्रह्माणमिव वासवः॥ १७॥
</details>

<details><summary>अनुवाद (हिन्दी)</summary>

वहाँ पहुँचकर श्रीमान् भरतने द्वितीय धर्मराजके समान महात्मा श्रीरघुनाथजीको उसी तरह प्रणाम किया, जैसे इन्द्र ब्रह्माजीको प्रणाम करते हैं॥ १७॥
</details>

<details open><summary>विश्वास-प्रस्तुतिः</summary>

शशंस च यथावृत्तं गन्धर्ववधमुत्तमम्।  
निवेशनं च देशस्य श्रुत्वा प्रीतोऽस्य राघवः॥ १८॥
</details>

<details><summary>मूलम्</summary>

शशंस च यथावृत्तं गन्धर्ववधमुत्तमम्।  
निवेशनं च देशस्य श्रुत्वा प्रीतोऽस्य राघवः॥ १८॥
</details>

<details><summary>अनुवाद (हिन्दी)</summary>

तत्पश्चात् उन्होंने गन्धर्वोंके वध और उस देशको अच्छी तरह आबाद करनेका यथावत् समाचार कह सुनाया। सुनकर श्रीरघुनाथजी उनपर बहुत प्रसन्न हुए॥ १८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे एकाधिकशततमः सर्गः॥ १०१॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें एक सौ एकवाँ सर्ग पूरा हुआ॥ १०१॥
</details>
