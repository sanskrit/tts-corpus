+++
title = "०६८"

+++
[षट्षष्टितमः सर्गः]



<details><summary>भागसूचना</summary>

66. सीताके दो पुत्रोंका जन्म, वाल्मीकिद्वारा उनकी रक्षाकी व्यवस्था और इस समाचारसे प्रसन्न हुए शत्रुघ्नका वहाँसे प्रस्थान करके यमुनातटपर पहुँचना
</details>

<details open><summary>विश्वास-प्रस्तुतिः</summary>

यामेव रात्रिं शत्रुघ्नः पर्णशालां समाविशत्।  
तामेव रात्रिं सीतापि प्रसूता दारकद्वयम्॥ १॥
</details>

<details><summary>मूलम्</summary>

यामेव रात्रिं शत्रुघ्नः पर्णशालां समाविशत्।  
तामेव रात्रिं सीतापि प्रसूता दारकद्वयम्॥ १॥
</details>

<details><summary>अनुवाद (हिन्दी)</summary>

जिस रातको शत्रुघ्नने पर्णशालामें प्रवेश किया था, उसी रातमें सीताजीने दो पुत्रोंको जन्म दिया॥ १॥
</details>

<details open><summary>विश्वास-प्रस्तुतिः</summary>

ततोऽर्धरात्रसमये बालका मुनिदारकाः।  
वाल्मीकेः प्रियमाचख्युः सीतायाः प्रसवं शुभम्॥ २॥
</details>

<details><summary>मूलम्</summary>

ततोऽर्धरात्रसमये बालका मुनिदारकाः।  
वाल्मीकेः प्रियमाचख्युः सीतायाः प्रसवं शुभम्॥ २॥
</details>

<details><summary>अनुवाद (हिन्दी)</summary>

तदनन्तर आधी रातके समय कुछ मुनिकुमारोंने वाल्मीकिजीके पास आकर उन्हें सीताजीके प्रसव होनेका शुभ एवं प्रिय समाचार सुनाया—॥ २॥
</details>

<details open><summary>विश्वास-प्रस्तुतिः</summary>

भगवन् रामपत्नी सा प्रसूता दारकद्वयम्।  
ततो रक्षां महातेजः कुरु भूतविनाशिनीम्॥ ३॥
</details>

<details><summary>मूलम्</summary>

भगवन् रामपत्नी सा प्रसूता दारकद्वयम्।  
ततो रक्षां महातेजः कुरु भूतविनाशिनीम्॥ ३॥
</details>

<details><summary>अनुवाद (हिन्दी)</summary>

‘भगवन्! श्रीरामचन्द्रजीकी धर्मपत्नीने दो पुत्रोंको जन्म दिया है; अतः महातेजस्वी महर्षे! आप उनकी बालग्रहजनित बाधा निवृत्त करनेवाली रक्षा करें’॥ ३॥
</details>

<details open><summary>विश्वास-प्रस्तुतिः</summary>

तेषां तद् वचनं श्रुत्वा महर्षिः समुपागमत्।  
बालचन्द्रप्रतीकाशौ देवपुत्रौ महौजसौ॥ ४॥
</details>

<details><summary>मूलम्</summary>

तेषां तद् वचनं श्रुत्वा महर्षिः समुपागमत्।  
बालचन्द्रप्रतीकाशौ देवपुत्रौ महौजसौ॥ ४॥
</details>

<details><summary>अनुवाद (हिन्दी)</summary>

उन कुमारोंकी वह बात सुनकर महर्षि उस स्थानपर गये। सीताके वे दोनों पुत्र बालचन्द्रमाके समान सुन्दर तथा देवकुमारोंके समान महातेजस्वी थे॥ ४॥
</details>

<details open><summary>विश्वास-प्रस्तुतिः</summary>

जगाम तत्र हृष्टात्मा ददर्श च कुमारकौ।  
भूतघ्नीं चाकरोत् ताभ्यां रक्षां रक्षोविनाशिनीम्॥ ५॥
</details>

<details><summary>मूलम्</summary>

जगाम तत्र हृष्टात्मा ददर्श च कुमारकौ।  
भूतघ्नीं चाकरोत् ताभ्यां रक्षां रक्षोविनाशिनीम्॥ ५॥
</details>

<details><summary>अनुवाद (हिन्दी)</summary>

वाल्मीकिजीने प्रसन्नचित्त होकर सूतिकागारमें प्रवेश किया और उन दोनों कुमारोंको देखा तथा उनके लिये भूतों और राक्षसोंका विनाश करनेवाली रक्षाकी व्यवस्था की॥ ५॥
</details>

<details open><summary>विश्वास-प्रस्तुतिः</summary>

कुशमुष्टिमुपादाय लवं चैव तु स द्विजः।  
वाल्मीकिः प्रददौ ताभ्यां रक्षां भूतविनाशिनीम्॥ ६॥
</details>

<details><summary>मूलम्</summary>

कुशमुष्टिमुपादाय लवं चैव तु स द्विजः।  
वाल्मीकिः प्रददौ ताभ्यां रक्षां भूतविनाशिनीम्॥ ६॥
</details>

<details><summary>अनुवाद (हिन्दी)</summary>

ब्रह्मर्षि वाल्मीकिने एक कुशाओंका मुट्ठा और उनके लव लेकर उनके द्वारा दोनों बालकोंकी भूत-बाधाका निवारण करनेके लिये रक्षा-विधिका उपदेश दिया—॥ ६॥
</details>

<details open><summary>विश्वास-प्रस्तुतिः</summary>

यस्तयोः पूर्वजो जातः स कुशैर्मन्त्रसत्कृतैः।  
निर्मार्जनीयस्तु तदा कुश इत्यस्य नाम तत्॥ ७॥  
यश्चावरो भवेत् ताभ्यां लवेन सुसमाहितः।  
निर्मार्जनीयो वृद्धाभिर्लवेति च स नामतः॥ ८॥
</details>

<details><summary>मूलम्</summary>

यस्तयोः पूर्वजो जातः स कुशैर्मन्त्रसत्कृतैः।  
निर्मार्जनीयस्तु तदा कुश इत्यस्य नाम तत्॥ ७॥  
यश्चावरो भवेत् ताभ्यां लवेन सुसमाहितः।  
निर्मार्जनीयो वृद्धाभिर्लवेति च स नामतः॥ ८॥
</details>

<details><summary>अनुवाद (हिन्दी)</summary>

‘वृद्धा स्त्रियोंको चाहिये कि इन दोनों बालकोंमें जो पहले उत्पन्न हुआ है, उसका मन्त्रोंद्वारा संस्कार किये हुए इन कुशोंसे मार्जन करें। ऐसा करनेपर उस बालकका नाम ‘कुश’ होगा और उनमें जो छोटा है, उसका लवसे मार्जन करें। इससे उसका नाम ‘लव’ होगा॥ ७-८॥
</details>

<details open><summary>विश्वास-प्रस्तुतिः</summary>

एवं कुशलवौ नाम्ना तावुभौ यमजातकौ।  
मत्कृताभ्यां च नामभ्यां ख्यातियुक्तौ भविष्यतः॥ ९॥
</details>

<details><summary>मूलम्</summary>

एवं कुशलवौ नाम्ना तावुभौ यमजातकौ।  
मत्कृताभ्यां च नामभ्यां ख्यातियुक्तौ भविष्यतः॥ ९॥
</details>

<details><summary>अनुवाद (हिन्दी)</summary>

‘इस प्रकार जुड़वे उत्पन्न हुए ये दोनों बालक क्रमशः कुश और लव नाम धारण करेंगे और मेरे द्वारा निश्चित किये गये इन्हीं नामोंसे भूमण्डलमें विख्यात होंगे’॥ ९॥
</details>

<details open><summary>विश्वास-प्रस्तुतिः</summary>

तां रक्षां जगृहुस्तां च मुनिहस्तात् समाहिताः।  
अकुर्वंश्च ततो रक्षां तयोर्विगतकल्मषाः॥ १०॥
</details>

<details><summary>मूलम्</summary>

तां रक्षां जगृहुस्तां च मुनिहस्तात् समाहिताः।  
अकुर्वंश्च ततो रक्षां तयोर्विगतकल्मषाः॥ १०॥
</details>

<details><summary>अनुवाद (हिन्दी)</summary>

यह सुनकर निष्पाप वृद्धा स्त्रियोंने एकाग्रचित्त हो मुनिके हाथके रक्षाके साधनभूत उन कुशोंको ले लिया और उनके द्वारा उन दोनों बालकोंका मार्जन एवं संरक्षण किया॥ १०॥
</details>

<details open><summary>विश्वास-प्रस्तुतिः</summary>

तथा तां क्रियमाणां च वृद्धाभिर्गोत्रनाम च।  
संकीर्तनं च रामस्य सीतायाः प्रसवौ शुभौ॥ ११॥  
अर्धरात्रे तु शत्रुघ्नः शुश्राव सुमहत् प्रियम्।  
पर्णशालां ततो गत्वा मातर्दिष्ट्येति चाब्रवीत्॥ १२॥
</details>

<details><summary>मूलम्</summary>

तथा तां क्रियमाणां च वृद्धाभिर्गोत्रनाम च।  
संकीर्तनं च रामस्य सीतायाः प्रसवौ शुभौ॥ ११॥  
अर्धरात्रे तु शत्रुघ्नः शुश्राव सुमहत् प्रियम्।  
पर्णशालां ततो गत्वा मातर्दिष्ट्येति चाब्रवीत्॥ १२॥
</details>

<details><summary>अनुवाद (हिन्दी)</summary>

जब वृद्धा स्त्रियाँ इस प्रकार रक्षा करने लगीं, उस समय आधी रातको श्रीराम और सीताके नाम, गोत्रके उच्चारणकी ध्वनि शत्रुघ्नजीके कानोंमें पड़ी। साथ ही उन्हें सीताके दो सुन्दर पुत्र होनेका संवाद प्राप्त हुआ। तब वे सीताजीकी पर्णशालामें गये और बोले—‘माताजी! यह बड़े सौभाग्यकी बात है’॥ ११-१२॥
</details>

<details open><summary>विश्वास-प्रस्तुतिः</summary>

तदा तस्य प्रहृष्टस्य शत्रुघ्नस्य महात्मनः।  
व्यतीता वार्षिकी रात्रिः श्रावणी लघुविक्रमा॥ १३॥
</details>

<details><summary>मूलम्</summary>

तदा तस्य प्रहृष्टस्य शत्रुघ्नस्य महात्मनः।  
व्यतीता वार्षिकी रात्रिः श्रावणी लघुविक्रमा॥ १३॥
</details>

<details><summary>अनुवाद (हिन्दी)</summary>

महात्मा शत्रुघ्न उस समय इतने प्रसन्न थे कि उनकी वह वर्षाकालिक सावनकी रात बात-की-बातमें बीत गयी॥ १३॥
</details>

<details open><summary>विश्वास-प्रस्तुतिः</summary>

प्रभाते सुमहावीर्यः कृत्वा पौर्वाह्णिकीं क्रियाम्।  
मुनिं प्राञ्जलिरामन्त्र्य ययौ पश्चान्मुखः पुनः॥ १४॥
</details>

<details><summary>मूलम्</summary>

प्रभाते सुमहावीर्यः कृत्वा पौर्वाह्णिकीं क्रियाम्।  
मुनिं प्राञ्जलिरामन्त्र्य ययौ पश्चान्मुखः पुनः॥ १४॥
</details>

<details><summary>अनुवाद (हिन्दी)</summary>

सबेरा होनेपर पूर्वाह्णकालका कार्य संध्या-वन्दन आदि करके महापराक्रमी शत्रुघ्न हाथ जोड़ मुनिसे विदा ले पश्चिम दिशाकी ओर चल दिये॥ १४॥
</details>

<details open><summary>विश्वास-प्रस्तुतिः</summary>

स गत्वा यमुनातीरं सप्तरात्रोषितः पथि।  
ऋषीणां पुण्यकीर्तीनामाश्रमे वासमभ्ययात् ॥ १५॥
</details>

<details><summary>मूलम्</summary>

स गत्वा यमुनातीरं सप्तरात्रोषितः पथि।  
ऋषीणां पुण्यकीर्तीनामाश्रमे वासमभ्ययात् ॥ १५॥
</details>

<details><summary>अनुवाद (हिन्दी)</summary>

मार्गमें सात रात बिताकर वे यमुना-तटपर जा पहुँचे और वहाँ पुण्यकीर्ति महर्षियोंके आश्रममें रहने लगे॥ १५॥
</details>

<details open><summary>विश्वास-प्रस्तुतिः</summary>

स तत्र मुनिभिः सार्धं भार्गवप्रमुखैर्नृपः।  
कथाभिरभिरूपाभिर्वासं चक्रे महायशाः॥ १६॥
</details>

<details><summary>मूलम्</summary>

स तत्र मुनिभिः सार्धं भार्गवप्रमुखैर्नृपः।  
कथाभिरभिरूपाभिर्वासं चक्रे महायशाः॥ १६॥
</details>

<details><summary>अनुवाद (हिन्दी)</summary>

महायशस्वी राजा शत्रुघ्नने वहाँ च्यवन आदि मुनियोंके साथ सुन्दर कथा-वार्ताद्वारा कालक्षेप करते हुए निवास किया॥ १६॥
</details>

<details open><summary>विश्वास-प्रस्तुतिः</summary>

स काञ्चनाद्यैर्मुनिभिः समेतै  
रघुप्रवीरो रजनीं तदानीम्।  
कथाप्रकारैर्बहुभिर्महात्मा  
विरामयामास नरेन्द्रसूनुः॥ १७॥
</details>

<details><summary>मूलम्</summary>

स काञ्चनाद्यैर्मुनिभिः समेतै  
रघुप्रवीरो रजनीं तदानीम्।  
कथाप्रकारैर्बहुभिर्महात्मा  
विरामयामास नरेन्द्रसूनुः॥ १७॥
</details>

<details><summary>अनुवाद (हिन्दी)</summary>

इस प्रकार रघुकुलके प्रमुख वीर महात्मा राजकुमार शत्रुघ्न वहाँ एकत्र हुए च्यवन आदि मुनियोंके साथ नाना प्रकारकी कथाएँ सुनते हुए उन दिनों यमुनातटपर रात बिताने लगे॥ १७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे षट्षष्टितमः सर्गः॥ ६६॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें छाछठवाँ सर्ग पूरा हुआ॥ ६६॥
</details>
