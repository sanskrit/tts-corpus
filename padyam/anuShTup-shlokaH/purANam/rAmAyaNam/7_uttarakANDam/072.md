+++
title = "०७२"

+++
[सप्ततितमः सर्गः]



<details><summary>भागसूचना</summary>

70. देवताओंसे वरदान पा शत्रुघ्नका मधुरापुरीको बसाकर बारहवें वर्षमें वहाँसे श्रीरामके पास जानेका विचार करना
</details>

<details open><summary>विश्वास-प्रस्तुतिः</summary>

हते तु लवणे देवाः सेन्द्राः साग्निपुरोगमाः।  
ऊचुः सुमधुरां वाणीं शत्रुघ्नं शत्रुतापनम्॥ १॥
</details>

<details><summary>मूलम्</summary>

हते तु लवणे देवाः सेन्द्राः साग्निपुरोगमाः।  
ऊचुः सुमधुरां वाणीं शत्रुघ्नं शत्रुतापनम्॥ १॥
</details>

<details><summary>अनुवाद (हिन्दी)</summary>

लवणासुरके मारे जानेपर इन्द्र और अग्नि आदि देवता आकर शत्रुओंको संताप देनेवाले शत्रुघ्नसे अत्यन्त मधुर वाणीमें बोले—॥ १॥
</details>

<details open><summary>विश्वास-प्रस्तुतिः</summary>

दिष्ट्या ते विजयो वत्स दिष्ट्या लवणराक्षसः।  
हतः पुरुषशार्दूल वरं वरय सुव्रत॥ २॥
</details>

<details><summary>मूलम्</summary>

दिष्ट्या ते विजयो वत्स दिष्ट्या लवणराक्षसः।  
हतः पुरुषशार्दूल वरं वरय सुव्रत॥ २॥
</details>

<details><summary>अनुवाद (हिन्दी)</summary>

‘वत्स! सौभाग्यकी बात है कि तुम्हें विजय प्राप्त हुई और लवणासुर मारा गया। उत्तम व्रतका पालन करनेवाले पुरुषसिंह! तुम वर माँगो॥ २॥
</details>

<details open><summary>विश्वास-प्रस्तुतिः</summary>

वरदास्तु महाबाहो सर्व एव समागताः।  
विजयाकांक्षिणस्तुभ्यममोघं दर्शनं हि नः॥ ३॥
</details>

<details><summary>मूलम्</summary>

वरदास्तु महाबाहो सर्व एव समागताः।  
विजयाकांक्षिणस्तुभ्यममोघं दर्शनं हि नः॥ ३॥
</details>

<details><summary>अनुवाद (हिन्दी)</summary>

‘महाबाहो! हम सब लोग तुम्हें वर देनेके लिये यहाँ आये हैं। हम तुम्हारी विजय चाहते थे। हमारा दर्शन अमोघ है (अतएव तुम कोई वर माँगो)’॥ ३॥
</details>

<details open><summary>विश्वास-प्रस्तुतिः</summary>

देवानां भाषितं श्रुत्वा शूरो मूर्ध्नि कृताञ्जलिः।  
प्रत्युवाच महाबाहुः शत्रुघ्नः प्रयतात्मवान्॥ ४॥
</details>

<details><summary>मूलम्</summary>

देवानां भाषितं श्रुत्वा शूरो मूर्ध्नि कृताञ्जलिः।  
प्रत्युवाच महाबाहुः शत्रुघ्नः प्रयतात्मवान्॥ ४॥
</details>

<details><summary>अनुवाद (हिन्दी)</summary>

देवताओंका यह वचन सुनकर मनको वशमें रखनेवाले शूरवीर महाबाहु शत्रुघ्न मस्तकपर अञ्जलि बाँध इस प्रकार बोले—॥ ४॥
</details>

<details open><summary>विश्वास-प्रस्तुतिः</summary>

इयं मधुपुरी रम्या मधुरा देवनिर्मिता।  
निवेशं प्राप्नुयाच्छीघ्रमेष मेऽस्तु वरः परः॥ ५॥
</details>

<details><summary>मूलम्</summary>

इयं मधुपुरी रम्या मधुरा देवनिर्मिता।  
निवेशं प्राप्नुयाच्छीघ्रमेष मेऽस्तु वरः परः॥ ५॥
</details>

<details><summary>अनुवाद (हिन्दी)</summary>

‘देवताओ! यह देवनिर्मित रमणीय मधुपुरी शीघ्र ही मनोहर राजधानीके रूपमें बस जाय। यही मेरे लिये श्रेष्ठ वर है’॥ ५॥
</details>

<details open><summary>विश्वास-प्रस्तुतिः</summary>

तं देवाः प्रीतमनसो बाढमित्येव राघवम्।  
भविष्यति पुरी रम्या शूरसेना न संशयः॥ ६॥
</details>

<details><summary>मूलम्</summary>

तं देवाः प्रीतमनसो बाढमित्येव राघवम्।  
भविष्यति पुरी रम्या शूरसेना न संशयः॥ ६॥
</details>

<details><summary>अनुवाद (हिन्दी)</summary>

तब देवताओंने उन रघुकुलनन्दन शत्रुघ्नसे प्रसन्न होकर कहा—‘बहुत अच्छा ऐसा ही हो। यह रमणीय पुरी निःसंदेह शूर-वीरोंकी सेनासे सम्पन्न हो जायगी’॥ ६॥
</details>

<details open><summary>विश्वास-प्रस्तुतिः</summary>

ते तथोक्त्वा महात्मानो दिवमारुरुहुस्तदा।  
शत्रुघ्नोऽपि महातेजास्तां सेनां समुपानयत्॥ ७॥
</details>

<details><summary>मूलम्</summary>

ते तथोक्त्वा महात्मानो दिवमारुरुहुस्तदा।  
शत्रुघ्नोऽपि महातेजास्तां सेनां समुपानयत्॥ ७॥
</details>

<details><summary>अनुवाद (हिन्दी)</summary>

ऐसा कहकर महामनस्वी देवता उस समय स्वर्गको चले गये। महातेजस्वी शत्रुघ्नने भी गङ्गातटसे अपनी उस सेनाको बुलवाया॥ ७॥
</details>

<details open><summary>विश्वास-प्रस्तुतिः</summary>

सा सेना शीघ्रमागच्छच्छ्रुत्वा शत्रुघ्नशासनम्।  
निवेशनं च शत्रुघ्नः श्रावणेन समारभत्॥ ८॥
</details>

<details><summary>मूलम्</summary>

सा सेना शीघ्रमागच्छच्छ्रुत्वा शत्रुघ्नशासनम्।  
निवेशनं च शत्रुघ्नः श्रावणेन समारभत्॥ ८॥
</details>

<details><summary>अनुवाद (हिन्दी)</summary>

शत्रुघ्नजीका आदेश पाकर वह सेना शीघ्र चली आयी। शत्रुघ्नने श्रावणमाससे उस पुरीको बसाना आरम्भ किया॥ ८॥
</details>

<details open><summary>विश्वास-प्रस्तुतिः</summary>

सा पुरा दिव्यसंकाशा वर्षे द्वादशमे शुभे।  
निविष्टः शूरसेनानां विषयश्चाकुतोभयः॥ ९॥
</details>

<details><summary>मूलम्</summary>

सा पुरा दिव्यसंकाशा वर्षे द्वादशमे शुभे।  
निविष्टः शूरसेनानां विषयश्चाकुतोभयः॥ ९॥
</details>

<details><summary>अनुवाद (हिन्दी)</summary>

तबसे बारहवें वर्षतक वह पुरी तथा वह शूरसेन जनपद पूर्णरूपसे बस गया। वहाँ कहीं किसीसे भय नहीं था। वह देश दिव्य सुख-सुविधाओंसे सम्पन्न था॥ ९॥
</details>

<details open><summary>विश्वास-प्रस्तुतिः</summary>

क्षेत्राणि सस्ययुक्तानि काले वर्षति वासवः।  
अरोगवीरपुरुषा शत्रुघ्नभुजपालिता॥ १०॥
</details>

<details><summary>मूलम्</summary>

क्षेत्राणि सस्ययुक्तानि काले वर्षति वासवः।  
अरोगवीरपुरुषा शत्रुघ्नभुजपालिता॥ १०॥
</details>

<details><summary>अनुवाद (हिन्दी)</summary>

वहाँके खेत खेतीसे हरे-भरे हो गये। इन्द्र वहाँ समयपर वर्षा करने लगे। शत्रुघ्नजीके बाहुबलसे सुरक्षित मधुपुरी नीरोग तथा वीर पुरुषोंसे भरी थी॥ १०॥
</details>

<details open><summary>विश्वास-प्रस्तुतिः</summary>

अर्धचन्द्रप्रतीकाशा यमुनातीरशोभिता।  
शोभिता गृहमुख्यैश्च चत्वरापणवीथिकैः।  
चातुर्वर्ण्यसमायुक्ता नानावाणिज्यशोभिता॥ ११॥
</details>

<details><summary>मूलम्</summary>

अर्धचन्द्रप्रतीकाशा यमुनातीरशोभिता।  
शोभिता गृहमुख्यैश्च चत्वरापणवीथिकैः।  
चातुर्वर्ण्यसमायुक्ता नानावाणिज्यशोभिता॥ ११॥
</details>

<details><summary>अनुवाद (हिन्दी)</summary>

वह पुरी यमुनाके तटपर अर्धचन्द्राकार बसी थी और अनेकानेक सुन्दर गृहों, चौराहों, बाजारों तथा गलियोंसे सुशोभित होती थी। उसमें चारों वर्णोंके लोग निवास करते थे तथा नाना प्रकारके वाणिज्य-व्यवसाय उसकी शोभा बढ़ाते थे॥ ११॥
</details>

<details open><summary>विश्वास-प्रस्तुतिः</summary>

यच्च तेन पुरा शुभ्रं लवणेन कृतं महत्।  
तच्छोभयति शत्रुघ्नो नानावर्णोपशोभिताम्॥ १२॥
</details>

<details><summary>मूलम्</summary>

यच्च तेन पुरा शुभ्रं लवणेन कृतं महत्।  
तच्छोभयति शत्रुघ्नो नानावर्णोपशोभिताम्॥ १२॥
</details>

<details><summary>अनुवाद (हिन्दी)</summary>

पूर्वकालमें लवणासुरने जिन विशाल गृहोंका निर्माण कराया था, उनमें सफेदी कराकर उन्हें नाना प्रकारके चित्रोंसे सुसज्जित करके शत्रुघ्नजी उनकी शोभा बढ़ाने लगे॥ १२॥
</details>

<details open><summary>विश्वास-प्रस्तुतिः</summary>

आरामैश्च विहारैश्च शोभमानां समन्ततः।  
शोभितां शोभनीयैश्च तथान्यैर्देवमानुषैः॥ १३॥
</details>

<details><summary>मूलम्</summary>

आरामैश्च विहारैश्च शोभमानां समन्ततः।  
शोभितां शोभनीयैश्च तथान्यैर्देवमानुषैः॥ १३॥
</details>

<details><summary>अनुवाद (हिन्दी)</summary>

अनेकानेक उद्यान और विहारस्थल सब ओरसे उस पुरीको सुशोभित करते थे। देवताओं और मनुष्योंसे सम्बन्ध रखनेवाले अन्य शोभनीय पदार्थ भी उस नगरीकी शोभावृद्धि करते थे॥ १३॥
</details>

<details open><summary>विश्वास-प्रस्तुतिः</summary>

तां पुरीं दिव्यसंकाशां नानापण्योपशोभिताम्।  
नानादेशगतैश्चापि वणिग्भिरुपशोभिताम्॥ १४॥
</details>

<details><summary>मूलम्</summary>

तां पुरीं दिव्यसंकाशां नानापण्योपशोभिताम्।  
नानादेशगतैश्चापि वणिग्भिरुपशोभिताम्॥ १४॥
</details>

<details><summary>अनुवाद (हिन्दी)</summary>

नाना प्रकारकी क्रय-विक्रय-योग्य वस्तुओंसे सुशोभित वह दिव्य पुरी अनेकानेक देशोंसे आये हुए वणिग्जनोंसे शोभा पा रही थी॥ १४॥
</details>

<details open><summary>विश्वास-प्रस्तुतिः</summary>

तां समृद्धां समृद्धार्थः शत्रुघ्नो भरतानुजः।  
निरीक्ष्य परमप्रीतः परं हर्षमुपागमत्॥ १५॥
</details>

<details><summary>मूलम्</summary>

तां समृद्धां समृद्धार्थः शत्रुघ्नो भरतानुजः।  
निरीक्ष्य परमप्रीतः परं हर्षमुपागमत्॥ १५॥
</details>

<details><summary>अनुवाद (हिन्दी)</summary>

उसे पूर्णतः समृद्धिशालिनी देख सफलमनोरथ हुए भरतानुज शत्रुघ्न अत्यन्त प्रसन्न हो बड़े हर्षका अनुभव करने लगे॥ १५॥
</details>

<details open><summary>विश्वास-प्रस्तुतिः</summary>

तस्य बुद्धिः समुत्पन्ना निवेश्य मधुरां पुरीम्।  
रामपादौ निरीक्षेऽहं वर्षे द्वादश आगते॥ १६॥
</details>

<details><summary>मूलम्</summary>

तस्य बुद्धिः समुत्पन्ना निवेश्य मधुरां पुरीम्।  
रामपादौ निरीक्षेऽहं वर्षे द्वादश आगते॥ १६॥
</details>

<details><summary>अनुवाद (हिन्दी)</summary>

मधुरापुरीको बसाकर उनके मनमें यह विचार उत्पन्न हुआ कि अयोध्यासे आये बारहवाँ वर्ष हो गया, अब मुझे वहाँ चलकर श्रीरामचन्द्रजीके चरणारविन्दोंका दर्शन करना चाहिये॥ १६॥
</details>

<details open><summary>विश्वास-प्रस्तुतिः</summary>

ततः स ताममरपुरोपमां पुरीं  
निवेश्य वै विविधजनाभिसंवृताम्।  
नराधिपो रघुपतिपाददर्शने  
दधे मतिं रघुकुलवंशवर्धनः॥ १७॥
</details>

<details><summary>मूलम्</summary>

ततः स ताममरपुरोपमां पुरीं  
निवेश्य वै विविधजनाभिसंवृताम्।  
नराधिपो रघुपतिपाददर्शने  
दधे मतिं रघुकुलवंशवर्धनः॥ १७॥
</details>

<details><summary>अनुवाद (हिन्दी)</summary>

इस प्रकार नाना प्रकारके मनुष्योंसे भरी हुई उस देवपुरीके समान मनोहर मधुरापुरीको बसाकर रघुवंशकी वृद्धि करनेवाले राजा शत्रुघ्नने श्रीरघुनाथजीके चरणोंके दर्शनका विचार किया॥ १७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे सप्ततितमः सर्गः॥ ७०॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें सत्तरवाँ सर्ग पूरा हुआ॥ ७०॥
</details>
