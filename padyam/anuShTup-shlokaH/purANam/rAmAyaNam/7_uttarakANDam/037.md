+++
title = "०३७"

+++
[सप्तत्रिंशः सर्गः]



<details><summary>भागसूचना</summary>

37. श्रीरामका सभासदोंके साथ राजसभामें बैठना
</details>

<details open><summary>विश्वास-प्रस्तुतिः</summary>

अभिषिक्ते तु काकुत्स्थे धर्मेण विदितात्मनि।  
व्यतीता या निशा पूर्वा पौराणां हर्षवर्धिनी॥ १॥
</details>

<details><summary>मूलम्</summary>

अभिषिक्ते तु काकुत्स्थे धर्मेण विदितात्मनि।  
व्यतीता या निशा पूर्वा पौराणां हर्षवर्धिनी॥ १॥
</details>

<details><summary>अनुवाद (हिन्दी)</summary>

ककुत्स्थकुलभूषण आत्मज्ञानी श्रीरामचन्द्रजीका धर्मपूर्वक राज्याभिषेक हो जानेपर पुरवासियोंका हर्ष बढ़ानेवाली उनकी पहली रात्रि व्यतीत हुई॥ १॥
</details>

<details open><summary>विश्वास-प्रस्तुतिः</summary>

तस्यां रजन्यां व्युष्टायां प्रातर्नृपतिबोधकाः।  
वन्दिनः समुपातिष्ठन् सौम्या नृपतिवेश्मनि॥ २॥
</details>

<details><summary>मूलम्</summary>

तस्यां रजन्यां व्युष्टायां प्रातर्नृपतिबोधकाः।  
वन्दिनः समुपातिष्ठन् सौम्या नृपतिवेश्मनि॥ २॥
</details>

<details><summary>अनुवाद (हिन्दी)</summary>

वह रात बीतनेपर जब सबेरा हुआ, तब प्रातःकाल महाराज श्रीरामको जगानेवाले सौम्य वन्दीजन राजमहलमें उपस्थित हुए॥ २॥
</details>

<details open><summary>विश्वास-प्रस्तुतिः</summary>

ते रक्तकण्ठिनः सर्वे किन्नरा इव शिक्षिताः।  
तुष्टुवुर्नृपतिं वीरं यथावत् सम्प्रहर्षिणः॥ ३॥
</details>

<details><summary>मूलम्</summary>

ते रक्तकण्ठिनः सर्वे किन्नरा इव शिक्षिताः।  
तुष्टुवुर्नृपतिं वीरं यथावत् सम्प्रहर्षिणः॥ ३॥
</details>

<details><summary>अनुवाद (हिन्दी)</summary>

उनके कण्ठ बड़े मधुर थे। वे संगीतकी कलामें किन्नरोंके समान सुशिक्षित थे। उन्होंने बड़े हर्षमें भरकर यथावत्-रूपसे वीर नरेश श्रीरघुनाथजीका स्तवन आरम्भ किया॥ ३॥
</details>

<details open><summary>विश्वास-प्रस्तुतिः</summary>

वीर सौम्य प्रबुध्यस्व कौसल्याप्रीतिवर्धन।  
जगद्धि सर्वं स्वपिति त्वयि सुप्ते नराधिप॥ ४॥
</details>

<details><summary>मूलम्</summary>

वीर सौम्य प्रबुध्यस्व कौसल्याप्रीतिवर्धन।  
जगद्धि सर्वं स्वपिति त्वयि सुप्ते नराधिप॥ ४॥
</details>

<details><summary>अनुवाद (हिन्दी)</summary>

‘श्रीकौसल्याजीका आनन्द बढ़ानेवाले सौम्य-स्वरूप वीर श्रीरघुवीर! आप जागिये। महाराज! आपके सोये रहनेपर तो सारा जगत् ही सोया रहेगा (ब्राह्ममुहूर्तमें उठकर धर्मानुष्ठानमें नहीं लग सकेगा)॥ ४॥
</details>

<details open><summary>विश्वास-प्रस्तुतिः</summary>

विक्रमस्ते यथा विष्णो रूपं चैवाश्विनोरिव।  
बुद‍्ध्या बृहस्पतेस्तुल्यः प्रजापतिसमो ह्यसि॥ ५॥
</details>

<details><summary>मूलम्</summary>

विक्रमस्ते यथा विष्णो रूपं चैवाश्विनोरिव।  
बुद‍्ध्या बृहस्पतेस्तुल्यः प्रजापतिसमो ह्यसि॥ ५॥
</details>

<details><summary>अनुवाद (हिन्दी)</summary>

‘आपका पराक्रम भगवान् विष्णुके समान तथा रूप अश्विनीकुमारोंके समान है। बुद्धिमें आप बृहस्पतिके तुल्य हैं और प्रजापालनमें साक्षात् प्रजापतिके सदृश हैं॥ ५॥
</details>

<details open><summary>विश्वास-प्रस्तुतिः</summary>

क्षमा ते पृथिवीतुल्या तेजसा भास्करोपमः।  
वेगस्ते वायुना तुल्यो गाम्भीर्यमुदधेरिव॥ ६॥
</details>

<details><summary>मूलम्</summary>

क्षमा ते पृथिवीतुल्या तेजसा भास्करोपमः।  
वेगस्ते वायुना तुल्यो गाम्भीर्यमुदधेरिव॥ ६॥
</details>

<details><summary>अनुवाद (हिन्दी)</summary>

‘आपकी क्षमा पृथ्वीके समान और तेज भगवान् भास्करके समान है। वेग वायुके तुल्य और गम्भीरता समुद्रके सदृश है॥ ६॥
</details>

<details open><summary>विश्वास-प्रस्तुतिः</summary>

अप्रकम्प्यो यथा स्थाणुश्चन्द्रे सौम्यत्वमीदृशम्।  
नेदृशाः पार्थिवाः पूर्वं भवितारो नराधिप॥ ७॥
</details>

<details><summary>मूलम्</summary>

अप्रकम्प्यो यथा स्थाणुश्चन्द्रे सौम्यत्वमीदृशम्।  
नेदृशाः पार्थिवाः पूर्वं भवितारो नराधिप॥ ७॥
</details>

<details><summary>अनुवाद (हिन्दी)</summary>

‘नरेश्वर! आप भगवान् शङ्करके समान युद्धमें अविचल हैं। आपकी-सी सौम्यता चन्द्रमामें ही पायी जाती है। आपके समान राजा न पहले थे और न भविष्यमें होंगे॥ ७॥
</details>

<details open><summary>विश्वास-प्रस्तुतिः</summary>

यथा त्वमसि दुर्धर्षो धर्मनित्यः प्रजाहितः।  
न त्वां जहाति कीर्तिश्च लक्ष्मीश्च पुरुषर्षभ॥ ८॥
</details>

<details><summary>मूलम्</summary>

यथा त्वमसि दुर्धर्षो धर्मनित्यः प्रजाहितः।  
न त्वां जहाति कीर्तिश्च लक्ष्मीश्च पुरुषर्षभ॥ ८॥
</details>

<details><summary>अनुवाद (हिन्दी)</summary>

‘पुरुषोत्तम! आपको परास्त करना कठिन ही नहीं, असम्भव है। आप सदा धर्ममें संलग्न रहते हुए प्रजाके हित-साधनमें तत्पर रहते हैं, अतः कीर्ति और लक्ष्मी आपको कभी नहीं छोड़ती हैं॥ ८॥
</details>

<details open><summary>विश्वास-प्रस्तुतिः</summary>

श्रीश्च धर्मश्च काकुत्स्थ त्वयि नित्यं प्रतिष्ठितौ।  
एताश्चान्याश्च मधुरा वन्दिभिः परिकीर्तिताः॥ ९॥
</details>

<details><summary>मूलम्</summary>

श्रीश्च धर्मश्च काकुत्स्थ त्वयि नित्यं प्रतिष्ठितौ।  
एताश्चान्याश्च मधुरा वन्दिभिः परिकीर्तिताः॥ ९॥
</details>

<details><summary>अनुवाद (हिन्दी)</summary>

‘ककुत्स्थकुलनन्दन! ऐश्वर्य और धर्म आपमें नित्य प्रतिष्ठित हैं।’ वन्दीजनोंने ये तथा और भी बहुत-सी सुमधुर स्तुतियाँ सुनायीं॥ ९॥
</details>

<details open><summary>विश्वास-प्रस्तुतिः</summary>

सूताश्च संस्तवैर्दिव्यैर्बोधयन्ति स्म राघवम्।  
स्तुतिभिः स्तूयमानाभिः प्रत्यबुध्यत राघवः॥ १०॥
</details>

<details><summary>मूलम्</summary>

सूताश्च संस्तवैर्दिव्यैर्बोधयन्ति स्म राघवम्।  
स्तुतिभिः स्तूयमानाभिः प्रत्यबुध्यत राघवः॥ १०॥
</details>

<details><summary>अनुवाद (हिन्दी)</summary>

सूत भी दिव्य स्तुतियोंद्वारा श्रीरघुनाथजीको जगाते रहे। इस प्रकार सुनायी जाती हुई स्तुतियोंके द्वारा भगवान् श्रीराम जागे॥ १०॥
</details>

<details open><summary>विश्वास-प्रस्तुतिः</summary>

स तद्विहाय शयनं पाण्डुराच्छादनास्तृतम्।  
उत्तस्थौ नागशयनाद्धरिर्नारायणो यथा॥ ११॥
</details>

<details><summary>मूलम्</summary>

स तद्विहाय शयनं पाण्डुराच्छादनास्तृतम्।  
उत्तस्थौ नागशयनाद्धरिर्नारायणो यथा॥ ११॥
</details>

<details><summary>अनुवाद (हिन्दी)</summary>

जैसे पापहारी भगवान् नारायण सर्पशय्यासे उठते हैं, उसी प्रकार वे भी श्वेत बिछौनोंसे ढकी हुई शय्याको छोड़कर उठ बैठे॥ ११॥
</details>

<details open><summary>विश्वास-प्रस्तुतिः</summary>

तमुत्थितं महात्मानं प्रह्वाः प्राञ्जलयो नराः।  
सलिलं भाजनैः शुभ्रैरुपतस्थुः सहस्रशः॥ १२॥
</details>

<details><summary>मूलम्</summary>

तमुत्थितं महात्मानं प्रह्वाः प्राञ्जलयो नराः।  
सलिलं भाजनैः शुभ्रैरुपतस्थुः सहस्रशः॥ १२॥
</details>

<details><summary>अनुवाद (हिन्दी)</summary>

महाराजके शय्यासे उठते ही सहस्रों सेवक विनयपूर्वक हाथ जोड़ उज्ज्वल पात्रोंमें जल लिये उनकी सेवामें उपस्थित हुए॥ १२॥
</details>

<details open><summary>विश्वास-प्रस्तुतिः</summary>

कृतोदकः शुचिर्भूत्वा काले हुतहुताशनः।  
देवागारं जगामाशु पुण्यमिक्ष्वाकुसेवितम्॥ १३॥
</details>

<details><summary>मूलम्</summary>

कृतोदकः शुचिर्भूत्वा काले हुतहुताशनः।  
देवागारं जगामाशु पुण्यमिक्ष्वाकुसेवितम्॥ १३॥
</details>

<details><summary>अनुवाद (हिन्दी)</summary>

स्नान आदि करके शुद्ध हो उन्होंने समयपर अग्निमें आहुति दी और शीघ्र ही इक्ष्वाकुवंशियोंद्वारा सेवित पवित्र देवमन्दिरमें वे पधारे॥ १३॥
</details>

<details open><summary>विश्वास-प्रस्तुतिः</summary>

तत्र देवान् पितॄन् विप्रानर्चयित्वा यथाविधि।  
बाह्यकक्षान्तरं रामो निर्जगाम जनैर्वृतः॥ १४॥
</details>

<details><summary>मूलम्</summary>

तत्र देवान् पितॄन् विप्रानर्चयित्वा यथाविधि।  
बाह्यकक्षान्तरं रामो निर्जगाम जनैर्वृतः॥ १४॥
</details>

<details><summary>अनुवाद (हिन्दी)</summary>

वहाँ देवताओं, पितरों और ब्राह्मणोंका विधिवत् पूजन करके वे अनेक कर्मचारियोंके साथ बाहरकी ड्योढ़ीमें आये॥
</details>

<details open><summary>विश्वास-प्रस्तुतिः</summary>

उपतस्थुर्महात्मानो मन्त्रिणः सपुरोहिताः।  
वसिष्ठप्रमुखाः सर्वे दीप्यमाना इवाग्नयः॥ १५॥
</details>

<details><summary>मूलम्</summary>

उपतस्थुर्महात्मानो मन्त्रिणः सपुरोहिताः।  
वसिष्ठप्रमुखाः सर्वे दीप्यमाना इवाग्नयः॥ १५॥
</details>

<details><summary>अनुवाद (हिन्दी)</summary>

इसी समय प्रज्वलित अग्निके समान तेजस्वी वसिष्ठ आदि सभी महात्मा मन्त्री और पुरोहित वहाँ उपस्थित हुए॥ १५॥
</details>

<details open><summary>विश्वास-प्रस्तुतिः</summary>

क्षत्रियाश्च महात्मानो नानाजनपदेश्वराः।  
रामस्योपाविशन् पार्श्वे शक्रस्येव यथामराः॥ १६॥
</details>

<details><summary>मूलम्</summary>

क्षत्रियाश्च महात्मानो नानाजनपदेश्वराः।  
रामस्योपाविशन् पार्श्वे शक्रस्येव यथामराः॥ १६॥
</details>

<details><summary>अनुवाद (हिन्दी)</summary>

तत्पश्चात् अनेकानेक जनपदोंके स्वामी महामनस्वी क्षत्रिय श्रीरामचन्द्रजीके पास उसी तरह आकर बैठे, जैसे इन्द्रके समीप देवतालोग आकर बैठा करते हैं॥ १६॥
</details>

<details open><summary>विश्वास-प्रस्तुतिः</summary>

भरतो लक्ष्मणश्चात्र शत्रुघ्नश्च महायशाः।  
उपासांचक्रिरे हृष्टा वेदास्त्रय इवाध्वरम्॥ १७॥
</details>

<details><summary>मूलम्</summary>

भरतो लक्ष्मणश्चात्र शत्रुघ्नश्च महायशाः।  
उपासांचक्रिरे हृष्टा वेदास्त्रय इवाध्वरम्॥ १७॥
</details>

<details><summary>अनुवाद (हिन्दी)</summary>

महायशस्वी भरत, लक्ष्मण और शत्रुघ्न—ये तीनों भाई बड़े हर्षके साथ उसी तरह भगवान् श्रीरामकी सेवामें उपस्थित रहते थे, जैसे तीनों वेद यज्ञकी॥ १७॥
</details>

<details open><summary>विश्वास-प्रस्तुतिः</summary>

याताः प्राञ्जलयो भूत्वा किंकरा मुदिताननाः।  
मुदिता नाम पार्श्वस्था बहवः समुपाविशन्॥ १८॥
</details>

<details><summary>मूलम्</summary>

याताः प्राञ्जलयो भूत्वा किंकरा मुदिताननाः।  
मुदिता नाम पार्श्वस्था बहवः समुपाविशन्॥ १८॥
</details>

<details><summary>अनुवाद (हिन्दी)</summary>

इसी समय मुदित नामसे प्रसिद्ध बहुत-से सेवक भी, जिनके मुखपर प्रसन्नता खेलती रहती थी, हाथ जोड़े सभाभवनमें आये और श्रीरघुनाथजीके पास बैठ गये॥ १८॥
</details>

<details open><summary>विश्वास-प्रस्तुतिः</summary>

वानराश्च महावीर्या विंशतिः कामरूपिणः।  
सुग्रीवप्रमुखा राममुपासन्ते महौजसः॥ १९॥
</details>

<details><summary>मूलम्</summary>

वानराश्च महावीर्या विंशतिः कामरूपिणः।  
सुग्रीवप्रमुखा राममुपासन्ते महौजसः॥ १९॥
</details>

<details><summary>अनुवाद (हिन्दी)</summary>

फिर महापराक्रमी महातेजस्वी तथा इच्छानुसार रूप धारण करनेवाले सुग्रीव आदि बीस* वानर भगवान् श्रीरामके समीप आकर बैठे॥ १९॥
</details>

<details><summary>पादटिप्पनी</summary>

* सुग्रीव, अङ्गद, हनुमान्, जाम्बवान्, सुषेण, तार, नील, नल, मैन्द, द्विविद, कुमुद, शरभ, शतबलि, गन्धमादन, गज, गवाक्ष, गवय, धूम्र, रम्भ तथा ज्योतिमुख—ये प्रधान-प्रधान वानर-वीर बीसकी संख्यामें उपस्थित थे।
</details>

<details open><summary>विश्वास-प्रस्तुतिः</summary>

विभीषणश्च रक्षोभिश्चतुर्भिः परिवारितः।  
उपासते महात्मानं धनेशमिव गुह्यकः॥ २०॥
</details>

<details><summary>मूलम्</summary>

विभीषणश्च रक्षोभिश्चतुर्भिः परिवारितः।  
उपासते महात्मानं धनेशमिव गुह्यकः॥ २०॥
</details>

<details><summary>अनुवाद (हिन्दी)</summary>

अपने चार राक्षस मन्त्रियोंसे घिरे हुए विभीषण भी उसी प्रकार महात्मा श्रीरामकी सेवामें उपस्थित हुए, जैसे गुह्यकगण धनपति कुबेरकी सेवामें उपस्थित होते हैं॥ २०॥
</details>

<details open><summary>विश्वास-प्रस्तुतिः</summary>

तथा निगमवृद्धाश्च कुलीना ये च मानवाः।  
शिरसा वन्द्य राजानमुपासन्ते विचक्षणाः॥ २१॥
</details>

<details><summary>मूलम्</summary>

तथा निगमवृद्धाश्च कुलीना ये च मानवाः।  
शिरसा वन्द्य राजानमुपासन्ते विचक्षणाः॥ २१॥
</details>

<details><summary>अनुवाद (हिन्दी)</summary>

जो लोग शास्त्रज्ञानमें बढ़े-चढ़े और कुलीन थे, वे चतुर मनुष्य भी महाराजको मस्तक झुकाकर प्रणाम करके वहाँ बैठ गये॥ २१॥
</details>

<details open><summary>विश्वास-प्रस्तुतिः</summary>

तथा परिवृतो राजा श्रीमद्भिर्ऋषिभिर्वरैः।  
राजभिश्च महावीर्यैर्वानरैश्च सराक्षसैः॥ २२॥
</details>

<details><summary>मूलम्</summary>

तथा परिवृतो राजा श्रीमद्भिर्ऋषिभिर्वरैः।  
राजभिश्च महावीर्यैर्वानरैश्च सराक्षसैः॥ २२॥
</details>

<details><summary>अनुवाद (हिन्दी)</summary>

इस प्रकार बहुत-से श्रेष्ठ एवं तेजस्वी महर्षि, महापराक्रमी राजा, वानर और राक्षसोंसे घिरे राजसभामें बैठे हुए श्रीरघुनाथजी बड़ी शोभा पा रहे थे॥ २२॥
</details>

<details open><summary>विश्वास-प्रस्तुतिः</summary>

यथा देवेश्वरो नित्यमृषिभिः समुपास्यते।  
अधिकस्तेन रूपेण सहस्राक्षाद् विरोचते॥ २३॥
</details>

<details><summary>मूलम्</summary>

यथा देवेश्वरो नित्यमृषिभिः समुपास्यते।  
अधिकस्तेन रूपेण सहस्राक्षाद् विरोचते॥ २३॥
</details>

<details><summary>अनुवाद (हिन्दी)</summary>

जैसे देवराज इन्द्र सदा ऋषियोंसे सेवित होते हैं, उसी तरह महर्षि-मण्डलीसे घिरे हुए श्रीरामचन्द्रजी उस समय सहस्रलोचन इन्द्रसे भी अधिक शोभा पा रहे थे॥ २३॥
</details>

<details open><summary>विश्वास-प्रस्तुतिः</summary>

तेषां समुपविष्टानां तास्ताः सुमधुराः कथाः।  
कथ्यन्ते धर्मसंयुक्ताः पुराणज्ञैर्महात्मभिः॥ २४॥
</details>

<details><summary>मूलम्</summary>

तेषां समुपविष्टानां तास्ताः सुमधुराः कथाः।  
कथ्यन्ते धर्मसंयुक्ताः पुराणज्ञैर्महात्मभिः॥ २४॥
</details>

<details><summary>अनुवाद (हिन्दी)</summary>

जब सब लोग यथास्थान बैठ गये, तब पुराणवेत्ता महात्मा लोग भिन्न-भिन्न धर्म-कथाएँ कहने लगे*॥ २४॥
</details>

<details><summary>पादटिप्पनी</summary>

* इस सर्गके बाद कुछ प्रतियोंमें प्रक्षिप्त रूपसे पाँच सर्ग और उपलब्ध होते हैं, जिनमें वाली और सुग्रीवकी उत्पत्तिका तथा रावणके श्वेतद्वीपमें गमनका इतिहास वर्णित है। इस इतिहासके वक्ता भी अगस्त्यजी ही हैं। परंतु इसके पहले सर्गमें ही अगस्त्यजीके बिदा होनेका वर्णन आ गया है; अतः यहाँ इन सर्गोंका उल्लेख असङ्गत प्रतीत होता है। इसीलिये ये सर्ग यहाँ नहीं लिये गये हैं।
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे सप्तत्रिंशः सर्गः॥ ३७॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें सैंतीसवाँ सर्ग पूरा हुआ॥ ३७॥
</details>
