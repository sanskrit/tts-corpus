+++
title = "०२१"

+++
[एकविंशः सर्गः]



<details><summary>भागसूचना</summary>

21. रावणका यमलोकपर आक्रमण और उसके द्वारा यमराजके सैनिकोंका संहार
</details>

<details open><summary>विश्वास-प्रस्तुतिः</summary>

एवं संचिन्त्य विप्रेन्द्रो जगाम लघुविक्रमः।  
आख्यातुं तद् यथावृत्तं यमस्य सदनं प्रति॥ १॥
</details>

<details><summary>मूलम्</summary>

एवं संचिन्त्य विप्रेन्द्रो जगाम लघुविक्रमः।  
आख्यातुं तद् यथावृत्तं यमस्य सदनं प्रति॥ १॥
</details>

<details><summary>अनुवाद (हिन्दी)</summary>

(अगस्त्यजी कहते हैं—रघुनन्दन!) ऐसा विचारकर शीघ्र चलनेवाले विप्रवर नारदजी रावणके आक्रमणका समाचार बतानेके लिये यमलोकमें गये॥ १॥
</details>

<details open><summary>विश्वास-प्रस्तुतिः</summary>

अपश्यत् स यमं तत्र देवमग्निपुरस्कृतम्।  
विधानमनुतिष्ठन्तं प्राणिनो यस्य यादृशम्॥ २॥
</details>

<details><summary>मूलम्</summary>

अपश्यत् स यमं तत्र देवमग्निपुरस्कृतम्।  
विधानमनुतिष्ठन्तं प्राणिनो यस्य यादृशम्॥ २॥
</details>

<details><summary>अनुवाद (हिन्दी)</summary>

वहाँ जाकर उन्होंने देखा, यमदेवता अग्निको साक्षीके रूपमें सामने रखकर बैठे हैं और जिस प्राणीका जैसा कर्म है, उसीके अनुसार फल देनेकी व्यवस्था कर रहे हैं॥
</details>

<details open><summary>विश्वास-प्रस्तुतिः</summary>

स तु दृष्ट्वा यमः प्राप्तं महर्षिं तत्र नारदम्।  
अब्रवीत् सुखमासीनमर्घ्यमावेद्य धर्मतः॥ ३॥
</details>

<details><summary>मूलम्</summary>

स तु दृष्ट्वा यमः प्राप्तं महर्षिं तत्र नारदम्।  
अब्रवीत् सुखमासीनमर्घ्यमावेद्य धर्मतः॥ ३॥
</details>

<details><summary>अनुवाद (हिन्दी)</summary>

महर्षि नारदको वहाँ आया देख यमराजने आतिथ्य-धर्मके अनुसार उनके लिये अर्घ्य आदि निवेदन करके कहा—॥ ३॥
</details>

<details open><summary>विश्वास-प्रस्तुतिः</summary>

कच्चित् क्षेमं नु देवर्षे कच्चिद् धर्मो न नश्यति।  
किमागमनकृत्यं ते देवगन्धर्वसेवित॥ ४॥
</details>

<details><summary>मूलम्</summary>

कच्चित् क्षेमं नु देवर्षे कच्चिद् धर्मो न नश्यति।  
किमागमनकृत्यं ते देवगन्धर्वसेवित॥ ४॥
</details>

<details><summary>अनुवाद (हिन्दी)</summary>

‘देवताओं और गन्धर्वोंसे सेवित देवर्षे! कुशल तो है न? धर्मका नाश तो नहीं हो रहा है? आज यहाँ आपके शुभागमनका क्या उद्देश्य है?’॥ ४॥
</details>

<details open><summary>विश्वास-प्रस्तुतिः</summary>

अब्रवीत् तु तदा वाक्यं नारदो भगवानृषिः।  
श्रूयतामभिधास्यामि विधानं च विधीयताम्॥ ५॥  
एष नाम्ना दशग्रीवः पितृराज निशाचरः।  
उपयाति वशं नेतुं विक्रमैस्त्वां सुदुर्जयम्॥ ६॥
</details>

<details><summary>मूलम्</summary>

अब्रवीत् तु तदा वाक्यं नारदो भगवानृषिः।  
श्रूयतामभिधास्यामि विधानं च विधीयताम्॥ ५॥  
एष नाम्ना दशग्रीवः पितृराज निशाचरः।  
उपयाति वशं नेतुं विक्रमैस्त्वां सुदुर्जयम्॥ ६॥
</details>

<details><summary>अनुवाद (हिन्दी)</summary>

तब भगवान् नारद मुनि बोले—‘पितृराज! सुनिये—मैं एक आवश्यक बात बता रहा हूँ, आप सुनकर उसके प्रतीकारका भी कोई उपाय कर लें। यद्यपि आपको जीतना अत्यन्त कठिन है, तथापि यह दशग्रीव नामक निशाचर अपने पराक्रमोंद्वारा आपको वशमें करनेके लिये यहाँ आ रहा है॥ ५-६॥
</details>

<details open><summary>विश्वास-प्रस्तुतिः</summary>

एतेन कारणेनाहं त्वरितो ह्यागतः प्रभो।  
दण्डप्रहरणस्याद्य तव किं नु भविष्यति॥ ७॥
</details>

<details><summary>मूलम्</summary>

एतेन कारणेनाहं त्वरितो ह्यागतः प्रभो।  
दण्डप्रहरणस्याद्य तव किं नु भविष्यति॥ ७॥
</details>

<details><summary>अनुवाद (हिन्दी)</summary>

‘प्रभो! इसी कारणसे मैं तुरंत यहाँ आया हूँ कि आपको इस सङ्कटकी सूचना दे दूँ, परंतु आप तो कालदण्डरूपी आयुधको धारण करनेवाले हैं, आपकी उस राक्षसके आक्रमणसे क्या हानि होगी?’॥ ७॥
</details>

<details open><summary>विश्वास-प्रस्तुतिः</summary>

एतस्मिन्नन्तरे दूरादंशुमन्तमिवोदितम्।  
ददृशुर्दीप्तमायान्तं विमानं तस्य रक्षसः॥ ८॥
</details>

<details><summary>मूलम्</summary>

एतस्मिन्नन्तरे दूरादंशुमन्तमिवोदितम्।  
ददृशुर्दीप्तमायान्तं विमानं तस्य रक्षसः॥ ८॥
</details>

<details><summary>अनुवाद (हिन्दी)</summary>

इस प्रकारकी बातें हो ही रही थीं कि उस राक्षसका उदित हुए सूर्यके समान तेजस्वी विमान दूरसे आता दिखायी दिया॥ ८॥
</details>

<details open><summary>विश्वास-प्रस्तुतिः</summary>

तं देशं प्रभया तस्य पुष्पकस्य महाबलः।  
कृत्वा वितिमिरं सर्वं समीपमभ्यवर्तत॥ ९॥
</details>

<details><summary>मूलम्</summary>

तं देशं प्रभया तस्य पुष्पकस्य महाबलः।  
कृत्वा वितिमिरं सर्वं समीपमभ्यवर्तत॥ ९॥
</details>

<details><summary>अनुवाद (हिन्दी)</summary>

महाबली रावण पुष्पककी प्रभासे उस समस्त प्रदेशको अन्धकारशून्य करके अत्यन्त निकट आ गया॥
</details>

<details open><summary>विश्वास-प्रस्तुतिः</summary>

सोऽपश्यत् स महाबाहुर्दशग्रीवस्ततस्ततः।  
प्राणिनः सुकृतं चैव भुञ्जानांश्चैव दुष्कृतम्॥ १०॥
</details>

<details><summary>मूलम्</summary>

सोऽपश्यत् स महाबाहुर्दशग्रीवस्ततस्ततः।  
प्राणिनः सुकृतं चैव भुञ्जानांश्चैव दुष्कृतम्॥ १०॥
</details>

<details><summary>अनुवाद (हिन्दी)</summary>

महाबाहु दशग्रीवने यमलोकमें आकर देखा कि यहाँ बहुत-से प्राणी अपने-अपने पुण्य तथा पापका फल भोग रहे हैं॥ १०॥
</details>

<details open><summary>विश्वास-प्रस्तुतिः</summary>

अपश्यत् सैनिकांश्चास्य यमस्यानुचरैः सह।  
यमस्य पुरुषैरुग्रैर्घोररूपैर्भयानकैः॥ ११॥  
ददर्श वध्यमानांश्च क्लिश्यमानांश्च देहिनः।  
क्रोशतश्च महानादं तीव्रनिष्टनतत्परान्॥ १२॥
</details>

<details><summary>मूलम्</summary>

अपश्यत् सैनिकांश्चास्य यमस्यानुचरैः सह।  
यमस्य पुरुषैरुग्रैर्घोररूपैर्भयानकैः॥ ११॥  
ददर्श वध्यमानांश्च क्लिश्यमानांश्च देहिनः।  
क्रोशतश्च महानादं तीव्रनिष्टनतत्परान्॥ १२॥
</details>

<details><summary>अनुवाद (हिन्दी)</summary>

उसने यमराजके सेवकोंके साथ उनके सैनिकोंको भी देखा। उसकी दृष्टिमें यमयातनाका दृश्य भी आया। घोर रूपधारी उग्र प्रकृतिवाले भयानक यमदूत कितने ही प्राणियोंको मारते और क्लेश पहुँचाते थे, जिससे वे बड़े जोर-जोरसे चीखते और चिल्लाते थे॥ ११-१२॥
</details>

<details open><summary>विश्वास-प्रस्तुतिः</summary>

कृमिभिर्भक्ष्यमाणांश्च सारमेयैश्च दारुणैः।  
श्रोत्रायासकरा वाचो वदतश्च भयावहाः॥ १३॥
</details>

<details><summary>मूलम्</summary>

कृमिभिर्भक्ष्यमाणांश्च सारमेयैश्च दारुणैः।  
श्रोत्रायासकरा वाचो वदतश्च भयावहाः॥ १३॥
</details>

<details><summary>अनुवाद (हिन्दी)</summary>

किन्हींको कीड़े खा रहे थे और कितनोंको भयङ्कर कुत्ते नोच रहे थे। वे सब-के-सब दुःखी हो-होकर कानोंको पीड़ा देनेवाला भयानक चीत्कार करते थे॥ १३॥
</details>

<details open><summary>विश्वास-प्रस्तुतिः</summary>

संतार्यमाणान् वैतरणीं बहुशः शोणितोदकाम्।  
वालुकासु च तप्तासु तप्यमानान् मुहुर्मुहुः॥ १४॥
</details>

<details><summary>मूलम्</summary>

संतार्यमाणान् वैतरणीं बहुशः शोणितोदकाम्।  
वालुकासु च तप्तासु तप्यमानान् मुहुर्मुहुः॥ १४॥
</details>

<details><summary>अनुवाद (हिन्दी)</summary>

किन्हींको बारम्बार रक्तसे भरी हुई वैतरणी नदी पार करनेके लिये विवश किया जाता था और कितनोंको तपायी हुई बालुकाओंपर बार-बार चलाकर संतप्त किया जाता था॥ १४॥
</details>

<details open><summary>विश्वास-प्रस्तुतिः</summary>

असिपत्रवने चैव भिद्यमानानधार्मिकान्।  
रौरवे क्षारनद्यां च क्षुरधारासु चैव हि॥ १५॥  
पानीयं याचमानांश्च तृषितान् क्षुधितानपि।  
शवभूतान् कृशान् दीनान् विवर्णान् मुक्तमूर्धजान्॥ १६॥  
मलपङ्कधरान् दीनान् रुक्षांश्च परिधावतः।  
ददर्श रावणो मार्गे शतशोऽथ सहस्रशः॥ १७॥
</details>

<details><summary>मूलम्</summary>

असिपत्रवने चैव भिद्यमानानधार्मिकान्।  
रौरवे क्षारनद्यां च क्षुरधारासु चैव हि॥ १५॥  
पानीयं याचमानांश्च तृषितान् क्षुधितानपि।  
शवभूतान् कृशान् दीनान् विवर्णान् मुक्तमूर्धजान्॥ १६॥  
मलपङ्कधरान् दीनान् रुक्षांश्च परिधावतः।  
ददर्श रावणो मार्गे शतशोऽथ सहस्रशः॥ १७॥
</details>

<details><summary>अनुवाद (हिन्दी)</summary>

कुछ पापी असिपत्र-वनमें, जिसके पत्ते तलवारकी धारके समान तीखे थे, विदीर्ण किये जा रहे थे। किन्हींको रौरव नरकमें डाला जाता था। कितनोंको खारे जलसे भरी हुई नदियोंमें डुबाया जाता था और बहुतोंको छुरोंकी धारोंपर दौड़ाया जाता था। कई प्राणी भूख और प्याससे तड़प रहे थे और थोड़े-से जलकी याचना कर रहे थे। कोई शवके समान कङ्काल, दीन, दुर्बल, उदास और खुले बालोंसे युक्त दिखायी देते थे। कितने ही प्राणी अपने अङ्गोंमें मैल और कीचड़ लगाये दयनीय तथा रूखे शरीरसे चारों ओर भाग रहे थे। इस तरहके सैकड़ों और हजारों जीवोंको रावणने मार्गमें यातना भोगते देखा॥ १५—१७॥
</details>

<details open><summary>विश्वास-प्रस्तुतिः</summary>

कांश्चिच्च गृहमुख्येषु गीतवादित्रनिःस्वनैः।  
प्रमोदमानानद्राक्षीद् रावणः सुकृतैः स्वकैः॥ १८॥
</details>

<details><summary>मूलम्</summary>

कांश्चिच्च गृहमुख्येषु गीतवादित्रनिःस्वनैः।  
प्रमोदमानानद्राक्षीद् रावणः सुकृतैः स्वकैः॥ १८॥
</details>

<details><summary>अनुवाद (हिन्दी)</summary>

दूसरी ओर रावणने देखा कुछ पुण्यात्मा जीव अपने पुण्यकर्मोंके प्रभावसे अच्छे-अच्छे घरोंमें रहकर संगीत और वाद्योंकी मनोहर ध्वनिसे आनन्दित हो रहे हैं॥ १८॥
</details>

<details open><summary>विश्वास-प्रस्तुतिः</summary>

गोरसं गोप्रदातारो ह्यन्नं चैवान्नदायिनः।  
गृहांश्च गृहदातारः स्वकर्मफलमश्नतः॥ १९॥
</details>

<details><summary>मूलम्</summary>

गोरसं गोप्रदातारो ह्यन्नं चैवान्नदायिनः।  
गृहांश्च गृहदातारः स्वकर्मफलमश्नतः॥ १९॥
</details>

<details><summary>अनुवाद (हिन्दी)</summary>

गोदान करनेवाले गोरसको, अन्न देनेवाले अन्नको और गृह प्रदान करनेवाले लोग गृहको पाकर अपने सत्कर्मोंका फल भोग रहे हैं॥ १९॥
</details>

<details open><summary>विश्वास-प्रस्तुतिः</summary>

सुवर्णमणिमुक्ताभिः प्रमदाभिरलंकृतान्।  
धार्मिकानपरांस्तत्र दीप्यमानान् स्वतेजसा॥ २०॥
</details>

<details><summary>मूलम्</summary>

सुवर्णमणिमुक्ताभिः प्रमदाभिरलंकृतान्।  
धार्मिकानपरांस्तत्र दीप्यमानान् स्वतेजसा॥ २०॥
</details>

<details><summary>अनुवाद (हिन्दी)</summary>

दूसरे धर्मात्मा पुरुष वहाँ सुवर्ण, मणि और मुक्ताओंसे अलंकृत हो यौवनके मदसे मत्त रहनेवाली सुन्दरी स्त्रियोंके साथ अपनी अङ्गकान्तिसे प्रकाशित हो रहे हैं॥ २०॥
</details>

<details open><summary>विश्वास-प्रस्तुतिः</summary>

ददर्श स महाबाहू रावणो राक्षसाधिपः।  
ततस्तान् भिद्यमानांश्च कर्मभिर्दुष्कृतैः स्वकैः॥ २१॥  
रावणो मोचयामास विक्रमेण बलाद् बली।  
प्राणिनो मोक्षितास्तेन दशग्रीवेण रक्षसा॥ २२॥
</details>

<details><summary>मूलम्</summary>

ददर्श स महाबाहू रावणो राक्षसाधिपः।  
ततस्तान् भिद्यमानांश्च कर्मभिर्दुष्कृतैः स्वकैः॥ २१॥  
रावणो मोचयामास विक्रमेण बलाद् बली।  
प्राणिनो मोक्षितास्तेन दशग्रीवेण रक्षसा॥ २२॥
</details>

<details><summary>अनुवाद (हिन्दी)</summary>

महाबाहु राक्षसराज रावणने इन सबको देखा। देखकर बलवान् राक्षस दशग्रीवने अपने पाप-कर्मोंके कारण यातना भोगनेवाले प्राणियोंको पराक्रमद्वारा बलपूर्वक मुक्त कर दिया॥ २१-२२॥
</details>

<details open><summary>विश्वास-प्रस्तुतिः</summary>

सुखमापुर्मुहूर्तं ते ह्यतर्कितमचिन्तितम्।  
प्रेतेषु मुच्यमानेषु राक्षसेन महीयसा॥ २३॥  
प्रेतगोपाः सुसंक्रुद्धा राक्षसेन्द्रमभिद्रवन्।
</details>

<details><summary>मूलम्</summary>

सुखमापुर्मुहूर्तं ते ह्यतर्कितमचिन्तितम्।  
प्रेतेषु मुच्यमानेषु राक्षसेन महीयसा॥ २३॥  
प्रेतगोपाः सुसंक्रुद्धा राक्षसेन्द्रमभिद्रवन्।
</details>

<details><summary>अनुवाद (हिन्दी)</summary>

इससे थोड़ी देरतक उन पापियोंको बड़ा सुख मिला, उसके मिलनेकी न तो उन्हें सम्भावना थी और न उसके विषयमें वे कुछ सोच ही सके थे। उस महान् राक्षसके द्वारा जब सभी प्रेत यातनासे मुक्त कर दिये गये, तब उन प्रेतोंकी रक्षा करनेवाले यमदूत अत्यन्त कुपित हो राक्षसराजपर टूट पड़े॥ २३ १/२॥
</details>

<details open><summary>विश्वास-प्रस्तुतिः</summary>

ततो हलहलाशब्दः सर्वदिग्भ्यः समुत्थितः॥ २४॥  
धर्मराजस्य योधानां शूराणां सम्प्रधावताम्।
</details>

<details><summary>मूलम्</summary>

ततो हलहलाशब्दः सर्वदिग्भ्यः समुत्थितः॥ २४॥  
धर्मराजस्य योधानां शूराणां सम्प्रधावताम्।
</details>

<details><summary>अनुवाद (हिन्दी)</summary>

फिर तो सम्पूर्ण दिशाओंकी ओरसे धावा करनेवाले धर्मराजके शूरवीर योद्धाओंका महान् कोलाहल प्रकट हुआ॥ २४ १/२॥
</details>

<details open><summary>विश्वास-प्रस्तुतिः</summary>

ते प्रासैः परिघैः शूलैर्मुसलैः शक्तितोमरैः॥ २५॥  
पुष्पकं समधर्षन्त शूराः शतसहस्रशः।  
तस्यासनानि प्रासादान् वेदिकास्तोरणानि च॥ २६॥  
पुष्पकस्य बभञ्जुस्ते शीघ्रं मधुकरा इव।
</details>

<details><summary>मूलम्</summary>

ते प्रासैः परिघैः शूलैर्मुसलैः शक्तितोमरैः॥ २५॥  
पुष्पकं समधर्षन्त शूराः शतसहस्रशः।  
तस्यासनानि प्रासादान् वेदिकास्तोरणानि च॥ २६॥  
पुष्पकस्य बभञ्जुस्ते शीघ्रं मधुकरा इव।
</details>

<details><summary>अनुवाद (हिन्दी)</summary>

जैसे फूलपर झुंड-के-झुंड भौंरे जुट जाते हैं, उसी प्रकार पुष्पकविमानपर सैकड़ों-हजारों शूरवीर यमदूत चढ़ आये और प्रासों, परिघों, शूलों, मूसलों, शक्तियों तथा तोमरोंद्वारा उसे तहस-नहस करने लगे। उन्होंने पुष्पकविमानके आसन, प्रासाद, वेदी और फाटक शीघ्र ही तोड़ डाले॥ २५-२६ १/२॥
</details>

<details open><summary>विश्वास-प्रस्तुतिः</summary>

देवनिष्ठानभूतं तद् विमानं पुष्पकं मृधे॥ २७॥  
भज्यमानं तथैवासीदक्षयं ब्रह्मतेजसा।
</details>

<details><summary>मूलम्</summary>

देवनिष्ठानभूतं तद् विमानं पुष्पकं मृधे॥ २७॥  
भज्यमानं तथैवासीदक्षयं ब्रह्मतेजसा।
</details>

<details><summary>अनुवाद (हिन्दी)</summary>

देवताओंका अधिष्ठानभूत वह पुष्पकविमान उस युद्धमें तोड़ा जानेपर भी ब्रह्माजीके प्रभावसे ज्यों-का-त्यों हो जाता था; क्योंकि वह नष्ट होनेवाला नहीं था॥ २७ १/२॥
</details>

<details open><summary>विश्वास-प्रस्तुतिः</summary>

असंख्या सुमहत्यासीत् तस्य सेना महात्मनः॥ २८॥  
शूराणामग्रयातॄणां सहस्राणि शतानि च।
</details>

<details><summary>मूलम्</summary>

असंख्या सुमहत्यासीत् तस्य सेना महात्मनः॥ २८॥  
शूराणामग्रयातॄणां सहस्राणि शतानि च।
</details>

<details><summary>अनुवाद (हिन्दी)</summary>

महामना यमकी विशाल सेना असंख्य थी। उसमें सैकड़ों-हजारों शूरवीर आगे बढ़कर युद्ध करनेवाले थे॥
</details>

<details open><summary>विश्वास-प्रस्तुतिः</summary>

ततो वृक्षैश्च शैलैश्च प्रासादानां शतैस्तथा॥ २९॥  
ततस्ते सचिवास्तस्य यथाकामं यथाबलम्।  
अयुध्यन्त महावीराः स च राजा दशाननः॥ ३०॥
</details>

<details><summary>मूलम्</summary>

ततो वृक्षैश्च शैलैश्च प्रासादानां शतैस्तथा॥ २९॥  
ततस्ते सचिवास्तस्य यथाकामं यथाबलम्।  
अयुध्यन्त महावीराः स च राजा दशाननः॥ ३०॥
</details>

<details><summary>अनुवाद (हिन्दी)</summary>

यमदूतोंके आक्रमण करनेपर रावणके वे महावीर मन्त्री तथा स्वयं राजा दशग्रीव भी वृक्षों, पर्वत-शिखरों तथा यमलोकके सैकड़ों प्रासादोंको उखाड़कर उनके द्वारा पूरी शक्ति लगाकर इच्छानुसार युद्ध करने लगे॥
</details>

<details open><summary>विश्वास-प्रस्तुतिः</summary>

ते तु शोणितदिग्धाङ्गाः सर्वशस्त्रसमाहताः।  
अमात्या राक्षसेन्द्रस्य चक्रुरायोधनं महत्॥ ३१॥
</details>

<details><summary>मूलम्</summary>

ते तु शोणितदिग्धाङ्गाः सर्वशस्त्रसमाहताः।  
अमात्या राक्षसेन्द्रस्य चक्रुरायोधनं महत्॥ ३१॥
</details>

<details><summary>अनुवाद (हिन्दी)</summary>

राक्षसराजके मन्त्रियोंके सारे अङ्ग रक्तसे नहा उठे थे। सम्पूर्ण शस्त्रोंके आघातसे वे घायल हो चुके थे। फिर भी उन्होंने बड़ा भारी युद्ध किया॥ ३१॥
</details>

<details open><summary>विश्वास-प्रस्तुतिः</summary>

अन्योन्यं ते महाभागा जघ्नुः प्रहरणैर्भृशम्।  
यमस्य च महाबाहो रावणस्य च मन्त्रिणः॥ ३२॥
</details>

<details><summary>मूलम्</summary>

अन्योन्यं ते महाभागा जघ्नुः प्रहरणैर्भृशम्।  
यमस्य च महाबाहो रावणस्य च मन्त्रिणः॥ ३२॥
</details>

<details><summary>अनुवाद (हिन्दी)</summary>

महाबाहु श्रीराम! यमराज तथा रावणके वे महाभाग मन्त्री एक-दूसरेपर नाना प्रकारके अस्त्र-शस्त्रोंद्वारा बड़े जोरसे आघात-प्रत्याघात करने लगे॥ ३२॥
</details>

<details open><summary>विश्वास-प्रस्तुतिः</summary>

अमात्यांस्तांस्तु संत्यज्य यमयोधा महाबलाः।  
तमेव चाभ्यधावन्त शूलवर्षैर्दशाननम्॥ ३३॥
</details>

<details><summary>मूलम्</summary>

अमात्यांस्तांस्तु संत्यज्य यमयोधा महाबलाः।  
तमेव चाभ्यधावन्त शूलवर्षैर्दशाननम्॥ ३३॥
</details>

<details><summary>अनुवाद (हिन्दी)</summary>

तत्पश्चात् यमराजके महाबली योद्धाओंने रावणके मन्त्रियोंको छोड़कर उस दशग्रीवके ही ऊपर शूलोंकी वर्षा करते हुए धावा किया॥ ३३॥
</details>

<details open><summary>विश्वास-प्रस्तुतिः</summary>

ततः शोणितदिग्धाङ्गः प्रहारैर्जर्जरीकृतः।  
फुल्लाशोक इवाभाति पुष्पके राक्षसाधिपः॥ ३४॥
</details>

<details><summary>मूलम्</summary>

ततः शोणितदिग्धाङ्गः प्रहारैर्जर्जरीकृतः।  
फुल्लाशोक इवाभाति पुष्पके राक्षसाधिपः॥ ३४॥
</details>

<details><summary>अनुवाद (हिन्दी)</summary>

रावणका सारा शरीर शस्त्रोंकी मारसे जर्जर हो गया। वह खूनसे लथपथ हो गया और पुष्पक-विमानके ऊपर फूले हुए अशोक वृक्षके समान प्रतीत होने लगा॥ ३४॥
</details>

<details open><summary>विश्वास-प्रस्तुतिः</summary>

स तु शूलगदाप्रासाञ्छक्तितोमरसायकान्।  
मुसलानि शिलावृक्षान् मुमोचास्त्रबलाद् बली॥ ३५॥
</details>

<details><summary>मूलम्</summary>

स तु शूलगदाप्रासाञ्छक्तितोमरसायकान्।  
मुसलानि शिलावृक्षान् मुमोचास्त्रबलाद् बली॥ ३५॥
</details>

<details><summary>अनुवाद (हिन्दी)</summary>

तब बलवान् रावणने अपने अस्त्र-बलसे यमराजके सैनिकोंपर शूल, गदा, प्रास, शक्ति, तोमर, बाण, मूसल, पत्थर और वृक्षोंकी वर्षा आरम्भ की॥ ३५॥
</details>

<details open><summary>विश्वास-प्रस्तुतिः</summary>

तरूणां च शिलानां च शस्त्राणां चातिदारुणम्।  
यमसैन्येषु तद् वर्षं पपात धरणीतले॥ ३६॥
</details>

<details><summary>मूलम्</summary>

तरूणां च शिलानां च शस्त्राणां चातिदारुणम्।  
यमसैन्येषु तद् वर्षं पपात धरणीतले॥ ३६॥
</details>

<details><summary>अनुवाद (हिन्दी)</summary>

वृक्षों, शिलाखण्डों और शस्त्रोंकी वह अत्यन्त भयंकर वृष्टि भूतलपर खड़े हुए यमराजके सैनिकोंपर पड़ने लगी॥ ३६॥
</details>

<details open><summary>विश्वास-प्रस्तुतिः</summary>

तांस्तु सर्वान् विनिर्भिद्य तदस्त्रमपहत्य च।  
जघ्नुस्ते राक्षसं घोरमेकं शतसहस्रशः॥ ३७॥
</details>

<details><summary>मूलम्</summary>

तांस्तु सर्वान् विनिर्भिद्य तदस्त्रमपहत्य च।  
जघ्नुस्ते राक्षसं घोरमेकं शतसहस्रशः॥ ३७॥
</details>

<details><summary>अनुवाद (हिन्दी)</summary>

वे सैनिक भी सैकड़ों-हजारोंकी संख्यामें एकत्र हो उसके सारे आयुधोंको छिन्न-भिन्न करके उसके द्वारा छोड़े हुए दिव्यास्त्रका भी निवारण कर एकमात्र उस भयंकर राक्षसको ही मारने लगे॥ ३७॥
</details>

<details open><summary>विश्वास-प्रस्तुतिः</summary>

परिवार्य च तं सर्वे शैलं मेघोत्करा इव।  
भिन्दिपालैश्च शूलैश्च निरुछ्वासमपोथयन्॥ ३८॥
</details>

<details><summary>मूलम्</summary>

परिवार्य च तं सर्वे शैलं मेघोत्करा इव।  
भिन्दिपालैश्च शूलैश्च निरुछ्वासमपोथयन्॥ ३८॥
</details>

<details><summary>अनुवाद (हिन्दी)</summary>

जैसे बादलोंके समूह पर्वतपर सब ओरसे जलकी धाराएँ गिराते हैं, उसी प्रकार यमराजके समस्त सैनिकोंने रावणको चारों ओरसे घेरकर उसे भिन्दिपालों और शूलोंसे छेदना आरम्भ कर दिया। उसको दम लेनेकी भी फुरसत नहीं दी॥ ३८॥
</details>

<details open><summary>विश्वास-प्रस्तुतिः</summary>

विमुक्तकवचः क्रुद्धः सिक्तः शोणितविस्रवैः।  
ततः स पुष्पकं त्यक्त्वा पृथिव्यामवतिष्ठत॥ ३९॥
</details>

<details><summary>मूलम्</summary>

विमुक्तकवचः क्रुद्धः सिक्तः शोणितविस्रवैः।  
ततः स पुष्पकं त्यक्त्वा पृथिव्यामवतिष्ठत॥ ३९॥
</details>

<details><summary>अनुवाद (हिन्दी)</summary>

रावणका कवच कटकर गिर पड़ा। उसके शरीरसे रक्तकी धारा बहने लगी। वह उस रक्तसे नहा उठा और कुपित हो पुष्पकविमान छोड़कर पृथ्वीपर खड़ा हो गया॥ ३९॥
</details>

<details open><summary>विश्वास-प्रस्तुतिः</summary>

ततः स कार्मुकी बाणी समरे चाभिवर्धत।  
लब्धसंज्ञो मुहूर्तेन क्रुद्धस्तस्थौ यथान्तकः॥ ४०॥
</details>

<details><summary>मूलम्</summary>

ततः स कार्मुकी बाणी समरे चाभिवर्धत।  
लब्धसंज्ञो मुहूर्तेन क्रुद्धस्तस्थौ यथान्तकः॥ ४०॥
</details>

<details><summary>अनुवाद (हिन्दी)</summary>

वहाँ दो घड़ीके बाद उसने अपने-आपको सँभाला। फिर तो वह धनुष और बाण हाथमें ले बढ़े हुए उत्साहसे सम्पन्न हो समराङ्गणमें कुपित हुए यमराजके समान खड़ा हुआ॥ ४०॥
</details>

<details open><summary>विश्वास-प्रस्तुतिः</summary>

ततः पाशुपतं दिव्यमस्त्रं संधाय कार्मुके।  
तिष्ठ तिष्ठेति तानुक्त्वा तच्चापं व्यपकर्षत॥ ४१॥
</details>

<details><summary>मूलम्</summary>

ततः पाशुपतं दिव्यमस्त्रं संधाय कार्मुके।  
तिष्ठ तिष्ठेति तानुक्त्वा तच्चापं व्यपकर्षत॥ ४१॥
</details>

<details><summary>अनुवाद (हिन्दी)</summary>

उसने अपने धनुषपर पाशुपत नामक दिव्य अस्त्रका संधान किया और उन सैनिकोंसे ‘ठहरो-ठहरो’ कहते हुए उस धनुषको खींचा॥ ४१॥
</details>

<details open><summary>विश्वास-प्रस्तुतिः</summary>

आकर्णात् स विकृष्याथ चापमिन्द्रारिराहवे।  
मुमोच तं शरं क्रुद्धस्त्रिपुरे शंकरो यथा॥ ४२॥
</details>

<details><summary>मूलम्</summary>

आकर्णात् स विकृष्याथ चापमिन्द्रारिराहवे।  
मुमोच तं शरं क्रुद्धस्त्रिपुरे शंकरो यथा॥ ४२॥
</details>

<details><summary>अनुवाद (हिन्दी)</summary>

जैसे भगवान् शङ्करने त्रिपुरासुरपर पाशुपतास्त्रका प्रयोग किया था, उसी प्रकार उस इन्द्रद्रोही रावणने अपने धनुषको कानतक खींचकर वह बाण छोड़ दिया॥
</details>

<details open><summary>विश्वास-प्रस्तुतिः</summary>

तस्य रूपं शरस्यासीत् सधूमज्वालमण्डलम्।  
वनं दहिष्यतो घर्मे दावाग्नेरिव मूर्च्छतः॥ ४३॥
</details>

<details><summary>मूलम्</summary>

तस्य रूपं शरस्यासीत् सधूमज्वालमण्डलम्।  
वनं दहिष्यतो घर्मे दावाग्नेरिव मूर्च्छतः॥ ४३॥
</details>

<details><summary>अनुवाद (हिन्दी)</summary>

उस समय उसके बाणका रूप धूम और ज्वालाओंके मण्डलसे युक्त हो ग्रीष्म-ऋतुमें जंगलको जलानेके लिये चारों ओर फैलते हुए दावानलके समान प्रतीत होने लगा॥ ४३॥
</details>

<details open><summary>विश्वास-प्रस्तुतिः</summary>

ज्वालामाली स तु शरः क्रव्यादानुगतो रणे।  
मुक्तो गुल्मान् द्रुमांश्चापि भस्म कृत्वा प्रधावति॥ ४४॥
</details>

<details><summary>मूलम्</summary>

ज्वालामाली स तु शरः क्रव्यादानुगतो रणे।  
मुक्तो गुल्मान् द्रुमांश्चापि भस्म कृत्वा प्रधावति॥ ४४॥
</details>

<details><summary>अनुवाद (हिन्दी)</summary>

रणभूमिमें ज्वालामालाओंसे घिरा हुआ वह बाण धनुषसे छूटते ही वृक्षों और झाड़ियोंको जलाता हुआ तीव्र गतिसे आगे बढ़ा और उसके पीछे-पीछे मांसाहारी जीव-जन्तु चलने लगे॥ ४४॥
</details>

<details open><summary>विश्वास-प्रस्तुतिः</summary>

ते तस्य तेजसा दग्धाः सैन्या वैवस्वतस्य तु।  
रणे तस्मिन् निपतिता माहेन्द्रा इव केतवः॥ ४५॥
</details>

<details><summary>मूलम्</summary>

ते तस्य तेजसा दग्धाः सैन्या वैवस्वतस्य तु।  
रणे तस्मिन् निपतिता माहेन्द्रा इव केतवः॥ ४५॥
</details>

<details><summary>अनुवाद (हिन्दी)</summary>

उस युद्धस्थलमें यमराजके वे सारे सैनिक पाशुपतास्त्रके तेजसे दग्ध हो इन्द्रध्वजके समान नीचे गिर पड़े॥ ४५॥
</details>

<details open><summary>विश्वास-प्रस्तुतिः</summary>

ततस्तु सचिवैः सार्धं राक्षसो भीमविक्रमः।  
ननाद सुमहानादं कम्पयन्निव मेदिनीम्॥ ४६॥
</details>

<details><summary>मूलम्</summary>

ततस्तु सचिवैः सार्धं राक्षसो भीमविक्रमः।  
ननाद सुमहानादं कम्पयन्निव मेदिनीम्॥ ४६॥
</details>

<details><summary>अनुवाद (हिन्दी)</summary>

तदनन्तर अपने मन्त्रियोंके साथ वह भयानक पराक्रमी राक्षस पृथ्वीको कम्पित करता हुआ-सा बड़े जोर-जोरसे सिंहनाद करने लगा॥ ४६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे एकविंशः सर्गः॥ २१॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें इक्कीसवाँ सर्ग पूरा हुआ॥ २१॥
</details>
