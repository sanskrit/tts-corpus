+++
title = "०६४"

+++
[द्विषष्टितमः सर्गः]



<details><summary>भागसूचना</summary>

62. श्रीरामका ऋषियोंसे लवणासुरके आहार-विहारके विषयमें पूछना और शत्रुघ्नकी रुचि जानकर उन्हें लवण-वधके कार्यमें नियुक्त करना
</details>

<details open><summary>विश्वास-प्रस्तुतिः</summary>

तथोक्ते तानृषीन् रामः प्रत्युवाच कृताञ्जलिः।  
किमाहारः किमाचारो लवणः क्व च वर्तते॥ १॥
</details>

<details><summary>मूलम्</summary>

तथोक्ते तानृषीन् रामः प्रत्युवाच कृताञ्जलिः।  
किमाहारः किमाचारो लवणः क्व च वर्तते॥ १॥
</details>

<details><summary>अनुवाद (हिन्दी)</summary>

ऋषियोंके इस प्रकार कहनेपर श्रीरामचन्द्रजीने उनसे हाथ जोड़कर पूछा—‘लवणासुर क्या खाता है? उसका आचार-व्यवहार कैसा है—रहने-सहनेका ढंग क्या है? और वह कहाँ रहता है?’॥ १॥
</details>

<details open><summary>विश्वास-प्रस्तुतिः</summary>

राघवस्य वचः श्रुत्वा ऋषयः सर्व एव ते।  
ततो निवेदयामासुर्लवणो ववृधे यथा॥ २॥
</details>

<details><summary>मूलम्</summary>

राघवस्य वचः श्रुत्वा ऋषयः सर्व एव ते।  
ततो निवेदयामासुर्लवणो ववृधे यथा॥ २॥
</details>

<details><summary>अनुवाद (हिन्दी)</summary>

श्रीरघुनाथजीकी यह बात सुनकर उन सभी ऋषियोंने जिस तरहके आहार-व्यवहारसे लवणासुर पला था, वह सब कह सुनाया॥ २॥
</details>

<details open><summary>विश्वास-प्रस्तुतिः</summary>

आहारः सर्वसत्त्वानि विशेषेण च तापसाः।  
आचारो रौद्रता नित्यं वासो मधुवने तथा॥ ३॥
</details>

<details><summary>मूलम्</summary>

आहारः सर्वसत्त्वानि विशेषेण च तापसाः।  
आचारो रौद्रता नित्यं वासो मधुवने तथा॥ ३॥
</details>

<details><summary>अनुवाद (हिन्दी)</summary>

वे बोले—‘प्रभो! उसका आहार तो सभी प्राणी हैं; परंतु विशेषतः वह तपस्वी मुनियोंको खाता है। उसके आचार-व्यवहारमें बड़ी क्रूरता और भयानकता है और वह सदा मधुवनमें निवास करता है॥ ३॥
</details>

<details open><summary>विश्वास-प्रस्तुतिः</summary>

हत्वा बहुसहस्राणि सिंहव्याघ्रमृगाण्डजान्।  
मानुषांश्चैव कुरुते नित्यमाहारमाह्निकम्॥ ४॥
</details>

<details><summary>मूलम्</summary>

हत्वा बहुसहस्राणि सिंहव्याघ्रमृगाण्डजान्।  
मानुषांश्चैव कुरुते नित्यमाहारमाह्निकम्॥ ४॥
</details>

<details><summary>अनुवाद (हिन्दी)</summary>

‘वह प्रतिदिन कई सहस्र सिंह, व्याघ्र, मृग, पक्षी और मनुष्योंको मारकर खा जाता है॥ ४॥
</details>

<details open><summary>विश्वास-प्रस्तुतिः</summary>

ततोऽन्तराणि सत्त्वानि खादते स महाबलः।  
संहारे समनुप्राप्ते व्यादितास्य इवान्तकः॥ ५॥
</details>

<details><summary>मूलम्</summary>

ततोऽन्तराणि सत्त्वानि खादते स महाबलः।  
संहारे समनुप्राप्ते व्यादितास्य इवान्तकः॥ ५॥
</details>

<details><summary>अनुवाद (हिन्दी)</summary>

‘संहारकाल आनेपर मुँह बाकर खड़े हुए यमराजके समान वह महाबली असुर दूसरे-दूसरे जीवोंको भी खाता रहता है’॥ ५॥
</details>

<details open><summary>विश्वास-प्रस्तुतिः</summary>

तच्छ्रुत्वा राघवो वाक्यमुवाच स महामुनीन्।  
घातयिष्यामि तद् रक्षो व्यपगच्छतु वो भयम्॥ ६॥
</details>

<details><summary>मूलम्</summary>

तच्छ्रुत्वा राघवो वाक्यमुवाच स महामुनीन्।  
घातयिष्यामि तद् रक्षो व्यपगच्छतु वो भयम्॥ ६॥
</details>

<details><summary>अनुवाद (हिन्दी)</summary>

उनका यह कथन सुनकर श्रीरघुनाथजीने उन महामुनियोंसे कहा—‘महर्षियो! मैं उस राक्षसको मरवा डालूूँगा। आपलोगोंका भय दूर हो जाना चाहिये’॥ ६॥
</details>

<details open><summary>विश्वास-प्रस्तुतिः</summary>

प्रतिज्ञाय तथा तेषां मुनीनामुग्रतेजसाम्।  
स भ्रातॄन् सहितान् सर्वानुवाच रघुनन्दनः॥ ७॥
</details>

<details><summary>मूलम्</summary>

प्रतिज्ञाय तथा तेषां मुनीनामुग्रतेजसाम्।  
स भ्रातॄन् सहितान् सर्वानुवाच रघुनन्दनः॥ ७॥
</details>

<details><summary>अनुवाद (हिन्दी)</summary>

इस प्रकार उन उग्र तेजस्वी मुनियोंके समक्ष प्रतिज्ञा करके रघुकुलनन्दन श्रीरामने वहाँ एकत्र हुए अपने सब भाइयोंसे पूछा—॥ ७॥
</details>

<details open><summary>विश्वास-प्रस्तुतिः</summary>

को हन्ता लवणं वीरः कस्यांशः स विधीयताम्।  
भरतस्य महाबाहोः शत्रुघ्नस्य च धीमतः॥ ८॥
</details>

<details><summary>मूलम्</summary>

को हन्ता लवणं वीरः कस्यांशः स विधीयताम्।  
भरतस्य महाबाहोः शत्रुघ्नस्य च धीमतः॥ ८॥
</details>

<details><summary>अनुवाद (हिन्दी)</summary>

‘बन्धुओ! लवणको कौन वीर मारेगा? उसे किसके हिस्सेमें रखा जाय—महाबाहु भरतके या बुद्धिमान् शत्रुघ्नके’॥
</details>

<details open><summary>विश्वास-प्रस्तुतिः</summary>

राघवेणैवमुक्तस्तु भरतो वाक्यमब्रवीत्।  
अहमेनं वधिष्यामि ममांशः स विधीयताम्॥ ९॥
</details>

<details><summary>मूलम्</summary>

राघवेणैवमुक्तस्तु भरतो वाक्यमब्रवीत्।  
अहमेनं वधिष्यामि ममांशः स विधीयताम्॥ ९॥
</details>

<details><summary>अनुवाद (हिन्दी)</summary>

रघुनाथजीके इस प्रकार पूछनेपर भरतजी बोले—‘भैया! मैं इस लवणका वध करूँगा। इसे मेरे हिस्सेमें रखा जाय’॥ ९॥
</details>

<details open><summary>विश्वास-प्रस्तुतिः</summary>

भरतस्य वचः श्रुत्वा धैर्यशौर्यसमन्वितम्।  
लक्ष्मणावरजस्तस्थौ हित्वा सौवर्णमासनम्॥ १०॥  
शत्रुघ्नस्त्वब्रवीद् वाक्यं प्रणिपत्य नराधिपम्।  
कृतकर्मा महाबाहुर्मध्यमो रघुनन्दन॥ ११॥
</details>

<details><summary>मूलम्</summary>

भरतस्य वचः श्रुत्वा धैर्यशौर्यसमन्वितम्।  
लक्ष्मणावरजस्तस्थौ हित्वा सौवर्णमासनम्॥ १०॥  
शत्रुघ्नस्त्वब्रवीद् वाक्यं प्रणिपत्य नराधिपम्।  
कृतकर्मा महाबाहुर्मध्यमो रघुनन्दन॥ ११॥
</details>

<details><summary>अनुवाद (हिन्दी)</summary>

भरतजीके ये धीरता और वीरतापूर्ण शब्द सुनकर शत्रुघ्नजी सोनेका सिंहासन छोड़कर खड़े हो गये और महाराज श्रीरामको प्रणाम करके बोले—‘रघुनन्दन! महाबाहु मझले भैया तो बहुत-से कार्य कर चुके हैं॥
</details>

<details open><summary>विश्वास-प्रस्तुतिः</summary>

आर्येण हि पुरा शून्या त्वयोध्या परिपालिता।  
संतापं हृदये कृत्वा आर्यस्यागमनं प्रति॥ १२॥
</details>

<details><summary>मूलम्</summary>

आर्येण हि पुरा शून्या त्वयोध्या परिपालिता।  
संतापं हृदये कृत्वा आर्यस्यागमनं प्रति॥ १२॥
</details>

<details><summary>अनुवाद (हिन्दी)</summary>

‘पहले जब अयोध्यापुरी आपसे सूनी हो गयी थी, उस समय आपके आगमन-कालतक हृदयमें अत्यन्त संताप लिये इन्होंने अयोध्यापुरीका पालन किया था॥ १२॥
</details>

<details open><summary>विश्वास-प्रस्तुतिः</summary>

दुःखानि च बहूनीह अनुभूतानि पार्थिव।  
शयानो दुःखशय्यासु नन्दिग्रामे महायशाः॥ १३॥  
फलमूलाशनो भूत्वा जटी चीरधरस्तथा।
</details>

<details><summary>मूलम्</summary>

दुःखानि च बहूनीह अनुभूतानि पार्थिव।  
शयानो दुःखशय्यासु नन्दिग्रामे महायशाः॥ १३॥  
फलमूलाशनो भूत्वा जटी चीरधरस्तथा।
</details>

<details><summary>अनुवाद (हिन्दी)</summary>

‘पृथ्वीनाथ! महायशस्वी भरतने नन्दिग्राममें दुःखद शय्यापर सोते हुए पहले बहुत-से दुःख भोगे हैं। ये फल-मूल खाकर रहते थे और सिरपर जटा बढ़ाये चीर वस्त्र धारण करते थे॥ १३ १/२॥
</details>

<details open><summary>विश्वास-प्रस्तुतिः</summary>

अनुभूयेदृशं दुःखमेष राघवनन्दनः॥ १४॥  
प्रेष्ये मयि स्थिते राजन् न भूयः क्लेशमाप्नुयात्।
</details>

<details><summary>मूलम्</summary>

अनुभूयेदृशं दुःखमेष राघवनन्दनः॥ १४॥  
प्रेष्ये मयि स्थिते राजन् न भूयः क्लेशमाप्नुयात्।
</details>

<details><summary>अनुवाद (हिन्दी)</summary>

‘महाराज! ऐसे-ऐसे दुःख भोगकर ये रघुकुलनन्दन भरत मुझ सेवकके रहते हुए अब फिर अधिक क्लेश न उठावें’॥ १४ १/२॥
</details>

<details open><summary>विश्वास-प्रस्तुतिः</summary>

तथा ब्रुवति शत्रुघ्ने राघवः पुनरब्रवीत्॥ १५॥  
एवं भवतु काकुत्स्थ क्रियतां मम शासनम्।  
राज्ये त्वामभिषेक्ष्यामि मधोस्तु नगरे शुभे॥ १६॥
</details>

<details><summary>मूलम्</summary>

तथा ब्रुवति शत्रुघ्ने राघवः पुनरब्रवीत्॥ १५॥  
एवं भवतु काकुत्स्थ क्रियतां मम शासनम्।  
राज्ये त्वामभिषेक्ष्यामि मधोस्तु नगरे शुभे॥ १६॥
</details>

<details><summary>अनुवाद (हिन्दी)</summary>

शत्रुघ्नके ऐसा कहनेपर श्रीरघुनाथजी फिर बोले—‘काकुत्स्थ! तुम जैसा कहते हो, वैसा ही हो। तुम्हीं मेरे इस आदेशका पालन करो। मैं तुम्हें मधुके सुन्दर नगरमें राजाके पदपर अभिषिक्त करूँगा॥ १५-१६॥
</details>

<details open><summary>विश्वास-प्रस्तुतिः</summary>

निवेशय महाबाहो भरतं यद्यवेक्षसे।  
शूरस्त्वं कृतविद्यश्च समर्थश्च निवेशने॥ १७॥
</details>

<details><summary>मूलम्</summary>

निवेशय महाबाहो भरतं यद्यवेक्षसे।  
शूरस्त्वं कृतविद्यश्च समर्थश्च निवेशने॥ १७॥
</details>

<details><summary>अनुवाद (हिन्दी)</summary>

‘महाबाहो! यदि तुम भरतको क्लेश देना ठीक नहीं समझते तो इनको यहीं रहने दो। तुम शूरवीर हो, अस्त्र-विद्याके ज्ञाता हो तथा तुममें नूतन नगर निर्माण करनेकी शक्ति है॥ १७॥
</details>

<details open><summary>विश्वास-प्रस्तुतिः</summary>

नगरं यमुनाजुष्टं तथा जनपदान् शुभान्।  
यो हि वंशं समुत्पाट्य पार्थिवस्य निवेशने॥ १८॥  
न विधत्ते नृपं तत्र नरकं स हि गच्छति।
</details>

<details><summary>मूलम्</summary>

नगरं यमुनाजुष्टं तथा जनपदान् शुभान्।  
यो हि वंशं समुत्पाट्य पार्थिवस्य निवेशने॥ १८॥  
न विधत्ते नृपं तत्र नरकं स हि गच्छति।
</details>

<details><summary>अनुवाद (हिन्दी)</summary>

‘तुम यमुनाजीके तटपर सुन्दर नगर बसा सकते हो और उत्तमोत्तम जनपदोंकी स्थापना कर सकते हो। जो किसी राजाके वंशका उच्छेद करके उसकी राजधानीमें दूसरे राजाको स्थापित नहीं करता, वह नरकमें पड़ता है॥
</details>

<details open><summary>विश्वास-प्रस्तुतिः</summary>

स त्वं हत्वा मधुसुतं लवणं पापनिश्चयम्॥ १९॥  
राज्यं प्रशाधि धर्मेण वाक्यं मे यद्यवेक्षसे।  
उत्तरं च न वक्तव्यं शूर वाक्यान्तरे मम॥ २०॥  
बालेन पूर्वजस्याज्ञा कर्तव्या नात्र संशयः।  
अभिषेकं च काकुत्स्थ प्रतीच्छस्व ममोद्यतम्।  
वसिष्ठप्रमुखैर्विप्रैर्विधिमन्त्रपुरस्कृतम्॥ २१॥
</details>

<details><summary>मूलम्</summary>

स त्वं हत्वा मधुसुतं लवणं पापनिश्चयम्॥ १९॥  
राज्यं प्रशाधि धर्मेण वाक्यं मे यद्यवेक्षसे।  
उत्तरं च न वक्तव्यं शूर वाक्यान्तरे मम॥ २०॥  
बालेन पूर्वजस्याज्ञा कर्तव्या नात्र संशयः।  
अभिषेकं च काकुत्स्थ प्रतीच्छस्व ममोद्यतम्।  
वसिष्ठप्रमुखैर्विप्रैर्विधिमन्त्रपुरस्कृतम्॥ २१॥
</details>

<details><summary>अनुवाद (हिन्दी)</summary>

‘अतः तुम मधुके पुत्र पापात्मा लवणासुरको मारकर धमर्पूर्वक वहाँके राज्यका शासन करो। शूरवीर! यदि तुम मेरी बात मानने योग्य समझो तो मैं जो कुछ कहता हूँ, उसे चुपचाप स्वीकार करो। बीचमें बात काटकर कोई उत्तर तुम्हें नहीं देना चाहिये। बालकको अवश्य ही अपने बड़ोंकी आज्ञाका पालन करना चाहिये। शत्रुघ्न! वसिष्ठ आदि मुख्य-मुख्य ब्राह्मण विधि और मन्त्रोच्चारणके साथ तुम्हारा अभिषेक करेंगे। मेरी आज्ञासे प्राप्त हुए इस अभिषेकको तुम स्वीकार करो’॥ १९—२१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्विषष्टितमः सर्गः॥ ६२॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें बासठवाँ सर्ग पूरा हुआ॥ ६२॥
</details>
