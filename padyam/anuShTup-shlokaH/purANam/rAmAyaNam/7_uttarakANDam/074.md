+++
title = "०७४"

+++
[द्विसप्ततितमः सर्गः]



<details><summary>भागसूचना</summary>

72. वाल्मीकिजीसे विदा ले शत्रुघ्नजीका अयोध्यामें जाकर श्रीराम आदिसे मिलना और सात दिनोंतक वहाँ रहकर पुनः मधुपुरीको प्रस्थान करना
</details>

<details open><summary>विश्वास-प्रस्तुतिः</summary>

तं शयानं नरव्याघ्रं निद्रा नाभ्यागमत् तदा।  
चिन्तयानमनेकार्थं रामगीतमनुत्तमम्॥ १॥
</details>

<details><summary>मूलम्</summary>

तं शयानं नरव्याघ्रं निद्रा नाभ्यागमत् तदा।  
चिन्तयानमनेकार्थं रामगीतमनुत्तमम्॥ १॥
</details>

<details><summary>अनुवाद (हिन्दी)</summary>

सोते समय पुरुषसिंह शत्रुघ्न उस उत्तम श्रीरामचरित्रसम्बन्धी गानके विषयमें अनेक प्रकारकी बातें सोचते रहे। इसलिये रातमें उन्हें बहुत देरतक नींद नहीं आयी॥ १॥
</details>

<details open><summary>विश्वास-प्रस्तुतिः</summary>

तस्य शब्दं सुमधुरं तन्त्रीलयसमन्वितम्।  
श्रुत्वा रात्रिर्जगामाशु शत्रुघ्नस्य महात्मनः॥ २॥
</details>

<details><summary>मूलम्</summary>

तस्य शब्दं सुमधुरं तन्त्रीलयसमन्वितम्।  
श्रुत्वा रात्रिर्जगामाशु शत्रुघ्नस्य महात्मनः॥ २॥
</details>

<details><summary>अनुवाद (हिन्दी)</summary>

वीणाके लयके साथ उस रामचरित-गानका सुमधुर शब्द सुनकर महात्मा शत्रुघ्नकी शेष रात बहुत जल्दी बीत गयी॥ २॥
</details>

<details open><summary>विश्वास-प्रस्तुतिः</summary>

तस्यां रजन्यां व्युष्टायां कृत्वा पौर्वाह्णिकक्रमम्।  
उवाच प्राञ्जलिर्वाक्यं शत्रुघ्नो मुनिपुङ्गवम्॥ ३॥
</details>

<details><summary>मूलम्</summary>

तस्यां रजन्यां व्युष्टायां कृत्वा पौर्वाह्णिकक्रमम्।  
उवाच प्राञ्जलिर्वाक्यं शत्रुघ्नो मुनिपुङ्गवम्॥ ३॥
</details>

<details><summary>अनुवाद (हिन्दी)</summary>

जब वह रात बीती और प्रातःकाल आया, तब पूर्वाह्णकालोचित नित्यकर्म करके शत्रुघ्नने हाथ जोड़कर मुनिवर वाल्मीकिसे कहा—॥ ३॥
</details>

<details open><summary>विश्वास-प्रस्तुतिः</summary>

भगवन् द्रष्टुमिच्छामि राघवं रघुनन्दनम्।  
त्वयानुज्ञातुमिच्छामि सहैभिः संशितव्रतैः॥ ४॥
</details>

<details><summary>मूलम्</summary>

भगवन् द्रष्टुमिच्छामि राघवं रघुनन्दनम्।  
त्वयानुज्ञातुमिच्छामि सहैभिः संशितव्रतैः॥ ४॥
</details>

<details><summary>अनुवाद (हिन्दी)</summary>

‘भगवन्! अब मैं रघुकुलनन्दन श्रीरघुनाथजीका दर्शन करना चाहता हूँ। अतः यदि आपकी आज्ञा हो तो कठोर व्रतका पालन करनेवाले इन साथियोंके साथ मेरी अयोध्या जानेकी इच्छा है’॥ ४॥
</details>

<details open><summary>विश्वास-प्रस्तुतिः</summary>

इत्येवंवादिनं तं तु शत्रुघ्नं शत्रुसूदनम्।  
वाल्मीकिः सम्परिष्वज्य विससर्ज स राघवम्॥ ५॥
</details>

<details><summary>मूलम्</summary>

इत्येवंवादिनं तं तु शत्रुघ्नं शत्रुसूदनम्।  
वाल्मीकिः सम्परिष्वज्य विससर्ज स राघवम्॥ ५॥
</details>

<details><summary>अनुवाद (हिन्दी)</summary>

इस तरहकी बात कहते हुए रघुकुलभूषण शत्रुसूदन शत्रुघ्नको वाल्मीकिजीने हृदयसे लगा लिया और जानेकी आज्ञा दे दी॥ ५॥
</details>

<details open><summary>विश्वास-प्रस्तुतिः</summary>

सोऽभिवाद्य मुनिश्रेष्ठं रथमारुह्य सुप्रभम्।  
अयोध्यामगमत् तूर्णं राघवोत्सुकदर्शनः॥ ६॥
</details>

<details><summary>मूलम्</summary>

सोऽभिवाद्य मुनिश्रेष्ठं रथमारुह्य सुप्रभम्।  
अयोध्यामगमत् तूर्णं राघवोत्सुकदर्शनः॥ ६॥
</details>

<details><summary>अनुवाद (हिन्दी)</summary>

शत्रुघ्न श्रीरघुनाथजीके दर्शनके लिये उत्कण्ठित थे, इसलिये मुनिश्रेष्ठ वाल्मीकिको प्रणाम करके वे एक सुन्दर दीप्तिमान् रथपर आरूढ़ हो तुरंत अयोध्याकी ओर चल दिये॥ ६॥
</details>

<details open><summary>विश्वास-प्रस्तुतिः</summary>

स प्रविष्टः पुरीं रम्यां श्रीमानिक्ष्वाकुनन्दनः।  
प्रविवेश महाबाहुर्यत्र रामो महाद्युतिः॥ ७॥
</details>

<details><summary>मूलम्</summary>

स प्रविष्टः पुरीं रम्यां श्रीमानिक्ष्वाकुनन्दनः।  
प्रविवेश महाबाहुर्यत्र रामो महाद्युतिः॥ ७॥
</details>

<details><summary>अनुवाद (हिन्दी)</summary>

इक्ष्वाकुकुलको आनन्दित करनेवाले महाबाहु श्रीमान् शत्रुघ्न रमणीय अयोध्यापुरीमें प्रवेश करके सीधे उस राजमहलमें गये, जहाँ महातेजस्वी श्रीराम विराजमान थे॥ ७॥
</details>

<details open><summary>विश्वास-प्रस्तुतिः</summary>

स रामं मन्त्रिमध्यस्थं पूर्णचन्द्रनिभाननम्।  
पश्यन्नमरमध्यस्थं सहस्रनयनं यथा॥ ८॥  
सोऽभिवाद्य महात्मानं ज्वलन्तमिव तेजसा।  
उवाच प्राञ्जलिर्भूत्वा रामं सत्यपराक्रमम्॥ ९॥
</details>

<details><summary>मूलम्</summary>

स रामं मन्त्रिमध्यस्थं पूर्णचन्द्रनिभाननम्।  
पश्यन्नमरमध्यस्थं सहस्रनयनं यथा॥ ८॥  
सोऽभिवाद्य महात्मानं ज्वलन्तमिव तेजसा।  
उवाच प्राञ्जलिर्भूत्वा रामं सत्यपराक्रमम्॥ ९॥
</details>

<details><summary>अनुवाद (हिन्दी)</summary>

जैसे सहस्रनेत्रधारी इन्द्र देवताओंके बीचमें बैठते हैं, उसी प्रकार पूर्णचन्द्रमाके समान मनोहर मुखवाले भगवान् श्रीराम मन्त्रियोंके मध्यभागमें विराजमान थे। शत्रुघ्नने अपने तेजसे प्रज्वलित होनेवाले सत्यपराक्रमी महात्मा श्रीरामको देखा, प्रणाम किया और हाथ जोड़कर कहा—॥ ८-९॥
</details>

<details open><summary>विश्वास-प्रस्तुतिः</summary>

यदाज्ञप्तं महाराज सर्वं तत् कृतवानहम्।  
हतः स लवणः पापः पुरी चास्य निवेशिता॥ १०॥
</details>

<details><summary>मूलम्</summary>

यदाज्ञप्तं महाराज सर्वं तत् कृतवानहम्।  
हतः स लवणः पापः पुरी चास्य निवेशिता॥ १०॥
</details>

<details><summary>अनुवाद (हिन्दी)</summary>

‘महाराज! आपने मुझे जिस कामके लिये आज्ञा दी थी, वह सब मैं कर आया हूँ। पापी लवण मारा गया और उसकी पुरी भी बस गयी॥ १०॥
</details>

<details open><summary>विश्वास-प्रस्तुतिः</summary>

द्वादशैतानि वर्षाणि त्वां विना रघुनन्दन।  
नोत्सहेयमहं वस्तुं त्वया विरहितो नृप॥ ११॥
</details>

<details><summary>मूलम्</summary>

द्वादशैतानि वर्षाणि त्वां विना रघुनन्दन।  
नोत्सहेयमहं वस्तुं त्वया विरहितो नृप॥ ११॥
</details>

<details><summary>अनुवाद (हिन्दी)</summary>

‘रघुनन्दन! आपका दर्शन किये बिना ये बारह वर्ष तो किसी प्रकार बीत गये; किंतु नरेश्वर! अब और अधिक कालतक आपसे दूर रहनेका मुझमें साहस नहीं है॥ ११॥
</details>

<details open><summary>विश्वास-प्रस्तुतिः</summary>

स मे प्रसादं काकुत्स्थ कुरुष्वामितविक्रम।  
मातृहीनो यथा वत्सो न चिरं प्रवसाम्यहम्॥ १२॥
</details>

<details><summary>मूलम्</summary>

स मे प्रसादं काकुत्स्थ कुरुष्वामितविक्रम।  
मातृहीनो यथा वत्सो न चिरं प्रवसाम्यहम्॥ १२॥
</details>

<details><summary>अनुवाद (हिन्दी)</summary>

‘अमित पराक्रमी काकुत्स्थ! जैसे छोटा बच्चा अपनी माँसे अलग नहीं रह सकता, उसी प्रकार मैं चिरकालतक आपसे दूर नहीं रह सकूँगा। इसलिये आप मुझपर कृपा करें’॥ १२॥
</details>

<details open><summary>विश्वास-प्रस्तुतिः</summary>

एवं ब्रुवाणं शत्रुघ्नं परिष्वज्येदमब्रवीत्।  
मा विषादं कृथाः शूर नैतत् क्षत्रियचेष्टितम्॥ १३॥
</details>

<details><summary>मूलम्</summary>

एवं ब्रुवाणं शत्रुघ्नं परिष्वज्येदमब्रवीत्।  
मा विषादं कृथाः शूर नैतत् क्षत्रियचेष्टितम्॥ १३॥
</details>

<details><summary>अनुवाद (हिन्दी)</summary>

ऐसी बातें कहते हुए शत्रुघ्नको हृदयसे लगाकर श्रीरामचन्द्रजीने कहा—‘शूरवीर! विषाद न करो। इस तरह कातर होना क्षत्रियोचित चेष्टा नहीं है॥ १३॥
</details>

<details open><summary>विश्वास-प्रस्तुतिः</summary>

नावसीदन्ति राजानो विप्रवासेषु राघव।  
प्रजा च परिपाल्या हि क्षात्रधर्मेण राघव॥ १४॥
</details>

<details><summary>मूलम्</summary>

नावसीदन्ति राजानो विप्रवासेषु राघव।  
प्रजा च परिपाल्या हि क्षात्रधर्मेण राघव॥ १४॥
</details>

<details><summary>अनुवाद (हिन्दी)</summary>

‘रघुकुलभूषण! राजालोग परदेशमें रहनेपर भी दुःखी नहीं होते हैं। रघुवीर! राजाको क्षत्रिय-धर्मके अनुसार प्रजाका भलीभाँति पालन करना चाहिये॥ १४॥
</details>

<details open><summary>विश्वास-प्रस्तुतिः</summary>

काले काले तु मां वीर अयोध्यामवलोकितुम्।  
आगच्छ त्वं नरश्रेष्ठ गन्तासि च पुरं तव॥ १५॥
</details>

<details><summary>मूलम्</summary>

काले काले तु मां वीर अयोध्यामवलोकितुम्।  
आगच्छ त्वं नरश्रेष्ठ गन्तासि च पुरं तव॥ १५॥
</details>

<details><summary>अनुवाद (हिन्दी)</summary>

‘नरश्रेष्ठ वीर! समय-समयपर मुझसे मिलनेके लिये अयोध्या आया करो और फिर अपनी पुरीको लौट जाया करो॥ १५॥
</details>

<details open><summary>विश्वास-प्रस्तुतिः</summary>

ममापि त्वं सुदयितः प्राणैरपि न संशयः।  
अवश्यं करणीयं च राज्यस्य परिपालनम्॥ १६॥
</details>

<details><summary>मूलम्</summary>

ममापि त्वं सुदयितः प्राणैरपि न संशयः।  
अवश्यं करणीयं च राज्यस्य परिपालनम्॥ १६॥
</details>

<details><summary>अनुवाद (हिन्दी)</summary>

‘निःसंदेह तुम मुझे भी प्राणोंसे बढ़कर प्रिय हो। परंतु राज्यका पालन करना भी तो आवश्यक कर्तव्य है॥ १६॥
</details>

<details open><summary>विश्वास-प्रस्तुतिः</summary>

तस्मात् त्वं वस काकुत्स्थ सप्तरात्रं मया सह।  
ऊर्ध्वं गन्तासि मधुरां सभृत्यबलवाहनः॥ १७॥
</details>

<details><summary>मूलम्</summary>

तस्मात् त्वं वस काकुत्स्थ सप्तरात्रं मया सह।  
ऊर्ध्वं गन्तासि मधुरां सभृत्यबलवाहनः॥ १७॥
</details>

<details><summary>अनुवाद (हिन्दी)</summary>

‘अतः काकुत्स्थ! अभी सात दिन तो तुम मेरे साथ रहो। उसके बाद सेवक, सेना और सवारियोंके साथ मधुरापुरीको चले जाना’॥ १७॥
</details>

<details open><summary>विश्वास-प्रस्तुतिः</summary>

रामस्यैतद् वचः श्रुत्वा धर्मयुक्तं मनोऽनुगम्।  
शत्रुघ्नो दीनया वाचा बाढमित्येव चाब्रवीत्॥ १८॥
</details>

<details><summary>मूलम्</summary>

रामस्यैतद् वचः श्रुत्वा धर्मयुक्तं मनोऽनुगम्।  
शत्रुघ्नो दीनया वाचा बाढमित्येव चाब्रवीत्॥ १८॥
</details>

<details><summary>अनुवाद (हिन्दी)</summary>

श्रीरामचन्द्रजीकी यह बात धर्मयुक्त होनेके साथ ही मनके अनुकूल थी। इसे सुनकर शत्रुघ्नने श्रीरामवियोगके भयसे दीन वाणीद्वारा कहा—‘जैसी प्रभुकी आज्ञा’॥ १८॥
</details>

<details open><summary>विश्वास-प्रस्तुतिः</summary>

सप्तरात्रं च काकुत्स्थो राघवस्य यथाज्ञया।  
उष्य तत्र महेष्वासो गमनायोपचक्रमे॥ १९॥
</details>

<details><summary>मूलम्</summary>

सप्तरात्रं च काकुत्स्थो राघवस्य यथाज्ञया।  
उष्य तत्र महेष्वासो गमनायोपचक्रमे॥ १९॥
</details>

<details><summary>अनुवाद (हिन्दी)</summary>

श्रीरघुनाथजीकी आज्ञासे सात दिन अयोध्यामें ठहरकर महाधनुर्धर ककुत्स्थकुलभूषण शत्रुघ्न वहाँसे जानेको तैयार हो गये॥ १९॥
</details>

<details open><summary>विश्वास-प्रस्तुतिः</summary>

आमन्त्र्य तु महात्मानं रामं सत्यपराक्रमम्।  
भरतं लक्ष्मणं चैव महारथमुपारुहत्॥ २०॥
</details>

<details><summary>मूलम्</summary>

आमन्त्र्य तु महात्मानं रामं सत्यपराक्रमम्।  
भरतं लक्ष्मणं चैव महारथमुपारुहत्॥ २०॥
</details>

<details><summary>अनुवाद (हिन्दी)</summary>

सत्यपराक्रमी महात्मा श्रीराम, भरत और लक्ष्मणसे विदा ले शत्रुघ्न एक विशाल रथपर आरूढ़ हुए॥ २०॥
</details>

<details open><summary>विश्वास-प्रस्तुतिः</summary>

दूरं पद‍्भ्यामनुगतो लक्ष्मणेन महात्मना।  
भरतेन च शत्रुघ्नो जगामाशु पुरीं तदा॥ २१॥
</details>

<details><summary>मूलम्</summary>

दूरं पद‍्भ्यामनुगतो लक्ष्मणेन महात्मना।  
भरतेन च शत्रुघ्नो जगामाशु पुरीं तदा॥ २१॥
</details>

<details><summary>अनुवाद (हिन्दी)</summary>

महात्मा लक्ष्मण और भरत पैदल ही उन्हें पहुँचानेके लिये बहुत दूरतक पीछे-पीछे गये। तत्पश्चात् शत्रुघ्न रथके द्वारा शीघ्र ही अपनी राजधानीकी ओर चल दिये॥ २१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये उत्तरकाण्डे द्विसप्ततितमः सर्गः॥ ७२॥  
इस प्रकार श्रीवाल्मीकिनिर्मित आर्षरामायण आदिकाव्यके उत्तरकाण्डमें बहत्तरवाँ सर्ग पूरा हुआ॥ ७२॥
</details>
