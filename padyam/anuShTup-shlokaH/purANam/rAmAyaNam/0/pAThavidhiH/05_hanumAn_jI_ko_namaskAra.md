+++
title = "०५ हनुमान् जी को नमस्कार"

+++


<details open><summary>विश्वास-प्रस्तुतिः</summary>

गोष्पदीकृतवारीशं मशकीकृतराक्षसम्।  
रामायणमहामालारत्नं वन्देऽनिलात्मजम्॥  
अञ्जनानन्दनं वीरं जानकीशोकनाशनम्।  
कपीशमक्षहन्तारं वन्दे लङ्काभयङ्करम्॥  
उल्लङ्‍घ्य सिन्धोः सलिलं सलीलं  
यः शोकवह्निं जनकात्मजायाः।  
आदाय तेनैव ददाह लङ्कां  
नमामि तं प्राञ्जलिराञ्जनेयम्॥  
आञ्जनेयमतिपाटलाननं  
काञ्चनाद्रिकमनीयविग्रहम्।  
पारिजाततरुमूलवासिनं  
भावयामि पवमाननन्दनम्॥  
यत्र यत्र रघुनाथकीर्तनं  
तत्र तत्र कृतमस्तकाञ्जलिम्।  
बाष्पवारिपरिपूर्णलोचनं  
मारुतिं नमत राक्षसान्तकम्॥  
मनोजवं मारुततुल्यवेगं  
जितेन्द्रियं बुद्धिमतां वरिष्ठम्।  
वातात्मजं वानरयूथमुख्यं  
श्रीरामदूतं शिरसा नमामि॥
</details>

<details><summary>मूलम्</summary>

गोष्पदीकृतवारीशं मशकीकृतराक्षसम्।  
रामायणमहामालारत्नं वन्देऽनिलात्मजम्॥  
अञ्जनानन्दनं वीरं जानकीशोकनाशनम्।  
कपीशमक्षहन्तारं वन्दे लङ्काभयङ्करम्॥  
उल्लङ्‍घ्य सिन्धोः सलिलं सलीलं  
यः शोकवह्निं जनकात्मजायाः।  
आदाय तेनैव ददाह लङ्कां  
नमामि तं प्राञ्जलिराञ्जनेयम्॥  
आञ्जनेयमतिपाटलाननं  
काञ्चनाद्रिकमनीयविग्रहम्।  
पारिजाततरुमूलवासिनं  
भावयामि पवमाननन्दनम्॥  
यत्र यत्र रघुनाथकीर्तनं  
तत्र तत्र कृतमस्तकाञ्जलिम्।  
बाष्पवारिपरिपूर्णलोचनं  
मारुतिं नमत राक्षसान्तकम्॥  
मनोजवं मारुततुल्यवेगं  
जितेन्द्रियं बुद्धिमतां वरिष्ठम्।  
वातात्मजं वानरयूथमुख्यं  
श्रीरामदूतं शिरसा नमामि॥
</details>
