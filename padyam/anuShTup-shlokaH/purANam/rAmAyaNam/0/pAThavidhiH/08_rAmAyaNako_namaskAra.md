+++
title = "०८ रामायणको नमस्कार"

+++


<details open><summary>विश्वास-प्रस्तुतिः</summary>

चरितं रघुनाथस्य शतकोटिप्रविस्तरम्।  
एकैकमक्षरं पुंसां महापातकनाशनम्॥  
वाल्मीकिगिरिसम्भूता रामाम्भोनिधिसंगता।  
श्रीमद्रामायणी गङ्गा पुनाति भुवनत्रयम्॥  
वाल्मीकेर्मुनिसिंहस्य कवितावनचारिणः।  
शृण्वन् रामकथानादं को न याति परां गतिम्॥
</details>

<details><summary>मूलम्</summary>

चरितं रघुनाथस्य शतकोटिप्रविस्तरम्।  
एकैकमक्षरं पुंसां महापातकनाशनम्॥  
वाल्मीकिगिरिसम्भूता रामाम्भोनिधिसंगता।  
श्रीमद्रामायणी गङ्गा पुनाति भुवनत्रयम्॥  
वाल्मीकेर्मुनिसिंहस्य कवितावनचारिणः।  
शृण्वन् रामकथानादं को न याति परां गतिम्॥
</details>

<details><summary>अनुवाद (हिन्दी)</summary>

पाठ आरम्भ करनेके बाद अध्यायके बीचमें रुकना नहीं चाहिये। रुक जानेपर फिर उसी अध्यायको आरम्भसे पढ़ना चाहिये। मध्यम स्वरसे, स्पष्ट उच्चारण करते हुए श्रद्धा तथा प्रेमसे पाठ करना चाहिये। गीत गाकर, सिर हिलाकर, जल्दबाजीसे तथा बिना अर्थ समझे पाठ करना ठीक नहीं है। संध्या-समय निम्नलिखित स्थलोंपर प्रतिदिन विश्राम करते जाना चाहिये।  
प्रथम दिन - अयोध्याकाण्डके - ६ ठे - सर्गकी समाप्तिपर - प्रथम विश्राम।  
द्वितीय दिन - अयोध्याकाण्डके - ८०वें सर्गकी समाप्तिपर - द्वितीय विश्राम।  
तृतीय दिन - अरण्यकाण्डके - २०वें -  सर्गकी समाप्तिपर - तृतीय विश्राम।  
चतुर्थ दिन - किष्किन्धाकाण्डके - ४६वें  सर्गकी समाप्तिपर - चतुर्थ विश्राम।  
पञ्चम दिन - सुन्दरकाण्डके - ४७वें सर्गकी समाप्तिपर - पञ्चम विश्राम।  
षष्ठ - दिन - युद्धकाण्डके - ५०वें	सर्गकी समाप्तिपर - षष्ठ विश्राम।  
सप्तम दिन - ९९वें सर्गकी समाप्तिपर सप्तम	विश्राम।  
अष्टम दिन - उत्तरकाण्डके - ३६वें	सर्गकी समाप्तिपर - अष्टम विश्राम।  
नवम दिन - उत्तरकाण्डके अन्तिम सर्गके बाद पुनः युद्धकाण्डका अन्तिम सर्ग पढ़कर विश्राम करना चाहिये।*
</details>

<details><summary>पादटिप्पनी</summary>

१. प्रथमे तु अयोध्यायाः षट्सर्गान्ते शुभा स्थितिः।  
तस्यैवाशीतिसर्गान्ते द्वितीये दिवसे स्थितिः॥  
तथा विंशतिसर्गान्ते चारण्यस्य तृतीयके।  
दिने चतुर्थे षट्चत्वारिंशत्सर्गे कथास्थितिः॥  
किष्किन्धाख्यस्य काण्डस्य पाठविद्भिरुदाहृता।  
सुसप्तचत्वारिंशत्के सर्गान्ते सुन्दरेस्थितिम्॥  
पञ्चमे दिवसे कुर्यादथ षष्ठे	तथोच्यते	।  
युद्धकाण्डस्य पञ्चाशत्सर्गान्ते विमला स्थितिः॥  
एकोनशतसंख्याके सर्गान्ते सप्तमे दिने।  
युद्धस्यैव तु काण्डस्य विश्रामः सम्प्रकीर्तितः॥  
तथा चोत्तरकाण्डस्य षट्त्रिंशत्सर्गपूरणे।  
अष्टमे दिवसे कृत्वा स्थितिं च नवमे दिने॥  
शेषं समाप्य युद्धस्य चान्त्यं सर्गं पुनः पठेत्।  
रामराज्यकथा यस्मिन् सर्ववाञ्छितदायिनी॥  
एवं पाठक्रमः पूर्वैराचार्यैश्च विनिर्मितः।  
(अनुष्ठानप्रकाश)
</details>

<details><summary>अनुवाद (हिन्दी)</summary>

इसके अन्य भी विश्रामस्थल हैं। एक पारायण-क्रम ऐसा भी है, जिसमें उत्तरकाण्डका पाठ नहीं किया जाता। उसके विश्रामस्थल क्रमशः इस प्रकार हैं—  
प्रथम दिवस - बालकाण्डके - ७७ वें -  सर्गकी समाप्तिपर।  
द्वितीय दिवस - अयोध्याकाण्डके - ६० वें - सर्गकी समाप्तिपर।  
तृतीय दिवस - अयोध्याकाण्डके - ११९ वें - सर्गकी समाप्तिपर।  
चतुर्थ दिवस - अरण्यकाण्डके - ६८ वें- सर्गकी समाप्तिपर।  
पञ्चम दिवस - किष्किन्धाकाण्डके - ४९ वें - सर्गकी समाप्तिपर।  
षष्ठ दिवस	- सुन्दरकाण्डके - ५६ वें - सर्गकी समाप्तिपर।  
सप्तम दिवस - युद्धकाण्डके - ५० वें - सर्गकी समाप्तिपर।  
अष्टम दिवस - युद्धकाण्डके - १११ वें - सर्गकी समाप्तिपर।  
नवम - युद्धकाण्डके - १३१ वें - सर्गकी समाप्तिपर।  
प्रतिदिन कथा-समाप्तिके समय निम्नाङ्कित श्लोकोंके द्वारा मङ्गलाशासन करके पारायण पूरा करे।
</details>

<details open><summary>विश्वास-प्रस्तुतिः</summary>

स्वस्ति प्रजाभ्यः परिपालयन्तां  
न्याय्येन मार्गेण महीं महीशाः।  
गोब्राह्मणेभ्यः शुभमस्तु नित्यं  
लोकाः समस्ताः सुखिनो भवन्तु॥  
काले वर्षतु पर्जन्यः पृथिवी सस्यशालिनी।  
देशोऽयं क्षोभरहितो ब्राह्मणाः सन्तु निर्भयाः॥  
अपुत्राः पुत्रिणः सन्तु पुत्रिणः सन्तु पौत्रिणः।  
अधनाः सधनाः सन्तु जीवन्तु शरदां शतम्॥  
चरितं रघुनाथस्य शतकोटिप्रविस्तरम्।  
एकैकमक्षरं प्रोक्तं महापातकनाशनम्॥  
शृण्वन् रामायणं भक्त्या यः पादं पदमेव वा।  
स याति ब्रह्मणः स्थानं ब्रह्मणा पूज्यते सदा॥  
रामाय रामभद्राय रामचन्द्राय वेधसे।  
रघुनाथाय नाथाय सीतायाः पतये नमः॥  
यन्मङ्गलं सहस्राक्षे सर्वदेवनमस्कृते।  
वृत्रनाशे समभवत् तत् ते भवतु मङ्गलम्॥  
यन्मङ्गलं सुपर्णस्य विनताकल्पयत् पुरा।  
अमृतं प्रार्थयानस्य तत्ते भवतु मङ्गलम्॥  
मङ्गलं कोसलेन्द्राय महनीयगुणात्मने।  
चक्रवर्तितनूजाय सार्वभौमाय मङ्गलम्॥  
अमृतोत्पादने दैत्यान् घ्नतो वज्रधरस्य यत्।  
अदितिर्मङ्गलं प्रादात् तत् ते भवतु मङ्गलम्॥  
त्रीन् विक्रमान् प्रक्रमतो विष्णोरमिततेजसः।  
यदासीन्मङ्गलं राम तत् ते भवतु मङ्गलम्॥  
ऋषयः सागरा द्वीपा वेदा लोका दिशश्च ते।  
मङ्गलानि महाबाहो दिशन्तु तव सर्वदा॥  
कायेन वाचा मनसेन्द्रियैर्वा  
बुद्ध्याऽऽत्मना वा प्रकृतिस्वभावात्।  
करोमि यद् यत् सकलं परस्मै  
नारायणायेति समर्पये तत्॥
</details>

<details><summary>मूलम्</summary>

स्वस्ति प्रजाभ्यः परिपालयन्तां  
न्याय्येन मार्गेण महीं महीशाः।  
गोब्राह्मणेभ्यः शुभमस्तु नित्यं  
लोकाः समस्ताः सुखिनो भवन्तु॥  
काले वर्षतु पर्जन्यः पृथिवी सस्यशालिनी।  
देशोऽयं क्षोभरहितो ब्राह्मणाः सन्तु निर्भयाः॥  
अपुत्राः पुत्रिणः सन्तु पुत्रिणः सन्तु पौत्रिणः।  
अधनाः सधनाः सन्तु जीवन्तु शरदां शतम्॥  
चरितं रघुनाथस्य शतकोटिप्रविस्तरम्।  
एकैकमक्षरं प्रोक्तं महापातकनाशनम्॥  
शृण्वन् रामायणं भक्त्या यः पादं पदमेव वा।  
स याति ब्रह्मणः स्थानं ब्रह्मणा पूज्यते सदा॥  
रामाय रामभद्राय रामचन्द्राय वेधसे।  
रघुनाथाय नाथाय सीतायाः पतये नमः॥  
यन्मङ्गलं सहस्राक्षे सर्वदेवनमस्कृते।  
वृत्रनाशे समभवत् तत् ते भवतु मङ्गलम्॥  
यन्मङ्गलं सुपर्णस्य विनताकल्पयत् पुरा।  
अमृतं प्रार्थयानस्य तत्ते भवतु मङ्गलम्॥  
मङ्गलं कोसलेन्द्राय महनीयगुणात्मने।  
चक्रवर्तितनूजाय सार्वभौमाय मङ्गलम्॥  
अमृतोत्पादने दैत्यान् घ्नतो वज्रधरस्य यत्।  
अदितिर्मङ्गलं प्रादात् तत् ते भवतु मङ्गलम्॥  
त्रीन् विक्रमान् प्रक्रमतो विष्णोरमिततेजसः।  
यदासीन्मङ्गलं राम तत् ते भवतु मङ्गलम्॥  
ऋषयः सागरा द्वीपा वेदा लोका दिशश्च ते।  
मङ्गलानि महाबाहो दिशन्तु तव सर्वदा॥  
कायेन वाचा मनसेन्द्रियैर्वा  
बुद्ध्याऽऽत्मना वा प्रकृतिस्वभावात्।  
करोमि यद् यत् सकलं परस्मै  
नारायणायेति समर्पये तत्॥
</details>

<details><summary>अनुवाद (हिन्दी)</summary>

अलग-अलग काण्डोंके सकाम२ पाठका ऋष्यादिन्यास इस प्रकार है—
</details>
