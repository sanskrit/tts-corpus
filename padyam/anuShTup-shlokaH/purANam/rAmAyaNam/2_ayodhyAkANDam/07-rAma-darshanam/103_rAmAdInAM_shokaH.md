+++
title = "१०३ रामादीनां शोकः"
title_english = "103 Rama fainted away after hearing the news of his father s death"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-103-Rama_Deenam_Shokaha.mp3"></div>
</details>



<details><summary>भागसूचना</summary>

103. श्रीराम आदिका विलाप, पिताके लिये जलाञ्जलि-दान, पिण्डदान और रोदन
</details>

<details open><summary>विश्वास-प्रस्तुतिः</summary>

तां श्रुत्वा करुणां वाचं पितुर्मरणसंहिताम्।  
राघवो भरतेनोक्तां बभूव गतचेतनः॥ १॥
</details>

<details><summary>मूलम्</summary>

तां श्रुत्वा करुणां वाचं पितुर्मरणसंहिताम्।  
राघवो भरतेनोक्तां बभूव गतचेतनः॥ १॥
</details>

<details><summary>अनुवाद (हिन्दी)</summary>

भरतकी कही हुई पिताकी मृत्युसे सम्बन्ध रखनेवाली करुणाजनक बात सुनकर श्रीरामचन्द्रजी दुःखके कारण अचेत हो गये॥ १॥
</details>

<details open><summary>विश्वास-प्रस्तुतिः</summary>

तं तु वज्रमिवोत्सृष्टमाहवे दानवारिणा।  
वाग्वज्रं भरतेनोक्तममनोज्ञं परंतपः॥ २॥  
प्रगृह्य रामो बाहू वै पुष्पिताङ्ग इव द्रुमः।  
वने परशुना कृत्तस्तथा भुवि पपात ह॥ ३॥
</details>

<details><summary>मूलम्</summary>

तं तु वज्रमिवोत्सृष्टमाहवे दानवारिणा।  
वाग्वज्रं भरतेनोक्तममनोज्ञं परंतपः॥ २॥  
प्रगृह्य रामो बाहू वै पुष्पिताङ्ग इव द्रुमः।  
वने परशुना कृत्तस्तथा भुवि पपात ह॥ ३॥
</details>

<details><summary>अनुवाद (हिन्दी)</summary>

भरतके मुखसे निकला हुआ वह वचन वज्र-सा लगा, मानो दानवशत्रु इन्द्रने युद्धस्थलमें वज्रका प्रहार-सा कर दिया हो। मनको प्रिय न लगनेवाले उस वाग्-वज्रको सुनकर शत्रुओंको संताप देनेवाले श्रीराम दोनों भुजाओंको ऊपर उठाकर जिसकी डालियाँ खिली हुई हों, वनमें कुल्हाड़ीसे कटे हुए उस वृक्षकी भाँति पृथ्वीपर गिर पड़े (भरतके दर्शनसे श्रीरामको हर्ष हुआ था, पिताकी मृत्युके संवादसे दुःख; अतः उन्हें खिले और कटे हुए पेड़की उपमा दी गयी है)॥ २-३॥
</details>

<details open><summary>विश्वास-प्रस्तुतिः</summary>

तथा हि पतितं रामं जगत्यां जगतीपतिम्।  
कूलघातपरिश्रान्तं प्रसुप्तमिव कुञ्जरम्॥ ४॥  
भ्रातरस्ते महेष्वासं सर्वतः शोककर्शितम्।  
रुदन्तः सह वैदेह्या सिषिचुः सलिलेन वै॥ ५॥
</details>

<details><summary>मूलम्</summary>

तथा हि पतितं रामं जगत्यां जगतीपतिम्।  
कूलघातपरिश्रान्तं प्रसुप्तमिव कुञ्जरम्॥ ४॥  
भ्रातरस्ते महेष्वासं सर्वतः शोककर्शितम्।  
रुदन्तः सह वैदेह्या सिषिचुः सलिलेन वै॥ ५॥
</details>

<details><summary>अनुवाद (हिन्दी)</summary>

पृथ्वीपति श्रीराम इस प्रकार पृथ्वीपर गिरकर नदीके तटको दाँतोंसे विदीर्ण करनेके परिश्रमसे थककर सोये हुए हाथीके समान प्रतीत होते थे। शोकके कारण दुर्बल हुए उन महाधनुर्धर श्रीरामको सब ओरसे घेरकर सीतासहित रोते हुए वे तीनों भाई आँसुओंके जलसे भिगोने लगे॥ ४-५॥
</details>

<details open><summary>विश्वास-प्रस्तुतिः</summary>

स तु संज्ञां पुनर्लब्ध्वा नेत्राभ्यामश्रुमुत्सृजन्।  
उपाक्रामत काकुत्स्थः कृपणं बहु भाषितुम्॥ ६॥
</details>

<details><summary>मूलम्</summary>

स तु संज्ञां पुनर्लब्ध्वा नेत्राभ्यामश्रुमुत्सृजन्।  
उपाक्रामत काकुत्स्थः कृपणं बहु भाषितुम्॥ ६॥
</details>

<details><summary>अनुवाद (हिन्दी)</summary>

थोड़ी देर बाद पुनः होशमें आनेपर नेत्रोंसे अश्रुवर्षा करते हुए ककुत्स्थकुलभूषण श्रीरामने अत्यन्त दीन वाणीमें विलाप आरम्भ किया॥ ६॥
</details>

<details open><summary>विश्वास-प्रस्तुतिः</summary>

स रामः स्वर्गतं श्रुत्वा पितरं पृथिवीपतिम्।  
उवाच भरतं वाक्यं धर्मात्मा धर्मसंहितम्॥ ७॥
</details>

<details><summary>मूलम्</summary>

स रामः स्वर्गतं श्रुत्वा पितरं पृथिवीपतिम्।  
उवाच भरतं वाक्यं धर्मात्मा धर्मसंहितम्॥ ७॥
</details>

<details><summary>अनुवाद (हिन्दी)</summary>

पृथ्वीपति महाराज दशरथको स्वर्गगामी हुआ सुनकर धर्मात्मा श्रीरामने भरतसे यह धर्मयुक्त बात कही—॥
</details>

<details open><summary>विश्वास-प्रस्तुतिः</summary>

किं करिष्याम्ययोध्यायां ताते दिष्टां गतिं गते।  
कस्तां राजवराद्धीनामयोध्यां पालयिष्यति॥ ८॥
</details>

<details><summary>मूलम्</summary>

किं करिष्याम्ययोध्यायां ताते दिष्टां गतिं गते।  
कस्तां राजवराद्धीनामयोध्यां पालयिष्यति॥ ८॥
</details>

<details><summary>अनुवाद (हिन्दी)</summary>

‘भैया! जब पिताजी परलोकवासी हो गये, तब अयोध्यामें चलकर अब मैं क्या करूँगा? उन राजशिरोमणि पितासे हीन हुई उस अयोध्याका अब कौन पालन करेगा?॥ ८॥
</details>

<details open><summary>विश्वास-प्रस्तुतिः</summary>

किं नु तस्य मया कार्यं दुर्जातेन महात्मनः।  
यो मृतो मम शोकेन स मया न च संस्कृतः॥ ९॥
</details>

<details><summary>मूलम्</summary>

किं नु तस्य मया कार्यं दुर्जातेन महात्मनः।  
यो मृतो मम शोकेन स मया न च संस्कृतः॥ ९॥
</details>

<details><summary>अनुवाद (हिन्दी)</summary>

‘हाय! जो पिताजी मेरे ही शोकसे मृत्युको प्राप्त हुए, उन्हींका मैं दाह-संस्कारतक न कर सका। मुझ-जैसे व्यर्थ जन्म लेनेवाले पुत्रसे उन महात्मा पिताका कौन-सा कार्य सिद्ध हुआ?॥ ९॥
</details>

<details open><summary>विश्वास-प्रस्तुतिः</summary>

अहो भरत सिद्धार्थो येन राजा त्वयानघ।  
शत्रुघ्नेन च सर्वेषु प्रेतकृत्येषु सत्कृतः॥ १०॥
</details>

<details><summary>मूलम्</summary>

अहो भरत सिद्धार्थो येन राजा त्वयानघ।  
शत्रुघ्नेन च सर्वेषु प्रेतकृत्येषु सत्कृतः॥ १०॥
</details>

<details><summary>अनुवाद (हिन्दी)</summary>

‘निष्पाप भरत! तुम्हीं कृतार्थ हो, तुम्हारा अहोभाग्य है, जिससे तुमने और शत्रुघ्नने सभी प्रेतकार्यों (पारलौकिककृत्यों) में संस्कार-कर्मके द्वारा महाराजका पूजन किया है॥ १०॥
</details>

<details open><summary>विश्वास-प्रस्तुतिः</summary>

निष्प्रधानामनेकाग्रां नरेन्द्रेण विना कृताम्।  
निवृत्तवनवासोऽपि नायोध्यां गन्तुमुत्सहे॥ ११॥
</details>

<details><summary>मूलम्</summary>

निष्प्रधानामनेकाग्रां नरेन्द्रेण विना कृताम्।  
निवृत्तवनवासोऽपि नायोध्यां गन्तुमुत्सहे॥ ११॥
</details>

<details><summary>अनुवाद (हिन्दी)</summary>

‘महाराज दशरथसे हीन हुई अयोध्या अब प्रधान शासकसे रहित हो अस्वस्थ एवं आकुल हो उठी है; अतः वनवाससे लौटनेपर भी मेरे मनमें अयोध्या जानेका उत्साह नहीं रह गया है॥ ११॥
</details>

<details open><summary>विश्वास-प्रस्तुतिः</summary>

समाप्तवनवासं मामयोध्यायां परंतप।  
कोऽनुशासिष्यति पुनस्ताते लोकान्तरं गते॥ १२॥
</details>

<details><summary>मूलम्</summary>

समाप्तवनवासं मामयोध्यायां परंतप।  
कोऽनुशासिष्यति पुनस्ताते लोकान्तरं गते॥ १२॥
</details>

<details><summary>अनुवाद (हिन्दी)</summary>

‘परंतप भरत! वनवासकी अवधि समाप्त करके यदि मैं अयोध्यामें जाऊँ तो फिर कौन मुझे कर्तव्यका उपदेश देगा; क्योंकि पिताजी तो परलोकवासी हो गये॥ १२॥
</details>

<details open><summary>विश्वास-प्रस्तुतिः</summary>

पुरा प्रेक्ष्य सुवृत्तं मां पिता यान्याह सान्त्वयन्।  
वाक्यानि तानि श्रोष्यामि कुतः कर्णसुखान्यहम्॥ १३॥
</details>

<details><summary>मूलम्</summary>

पुरा प्रेक्ष्य सुवृत्तं मां पिता यान्याह सान्त्वयन्।  
वाक्यानि तानि श्रोष्यामि कुतः कर्णसुखान्यहम्॥ १३॥
</details>

<details><summary>अनुवाद (हिन्दी)</summary>

‘पहले जब मैं उनकी किसी आज्ञाका पालन करता था, तब वे मेरे सद्‍व्यवहारको देखकर मेरा उत्साह बढ़ानेके लिये जो-जो बातें कहा करते थे, कानोंको सुख पहुँचानेवाली उन बातोंको अब मैं किसके मुखसे सुनूँगा’॥
</details>

<details open><summary>विश्वास-प्रस्तुतिः</summary>

एवमुक्त्वाथ भरतं भार्यामभ्येत्य राघवः।  
उवाच शोकसंतप्तः पूर्णचन्द्रनिभाननाम्॥ १४॥
</details>

<details><summary>मूलम्</summary>

एवमुक्त्वाथ भरतं भार्यामभ्येत्य राघवः।  
उवाच शोकसंतप्तः पूर्णचन्द्रनिभाननाम्॥ १४॥
</details>

<details><summary>अनुवाद (हिन्दी)</summary>

भरतसे ऐसा कहकर शोकसंतप्त श्रीरामचन्द्रजी पूर्ण चन्द्रमाके समान मनोहर मुखवाली अपनी पत्नीके पास आकर बोले—॥ १४॥
</details>

<details open><summary>विश्वास-प्रस्तुतिः</summary>

सीते मृतस्ते श्वशुरः पितृहीनोऽसि लक्ष्मण।  
भरतो दुःखमाचष्टे स्वर्गतिं पृथिवीपतेः॥ १५॥
</details>

<details><summary>मूलम्</summary>

सीते मृतस्ते श्वशुरः पितृहीनोऽसि लक्ष्मण।  
भरतो दुःखमाचष्टे स्वर्गतिं पृथिवीपतेः॥ १५॥
</details>

<details><summary>अनुवाद (हिन्दी)</summary>

‘सीते! तुम्हारे श्वशुर चल बसे। लक्ष्मण! तुम पितृहीन हो गये। भरत पृथ्वीपति महाराज दशरथके स्वर्गवासका दुःखदायी समाचार सुना रहे हैं’॥ १५॥
</details>

<details open><summary>विश्वास-प्रस्तुतिः</summary>

ततो बहुगुणं तेषां बाष्पं नेत्रेष्वजायत।  
तथा ब्रुवति काकुत्स्थे कुमाराणां यशस्विनाम्॥ १६॥
</details>

<details><summary>मूलम्</summary>

ततो बहुगुणं तेषां बाष्पं नेत्रेष्वजायत।  
तथा ब्रुवति काकुत्स्थे कुमाराणां यशस्विनाम्॥ १६॥
</details>

<details><summary>अनुवाद (हिन्दी)</summary>

श्रीरामचन्द्रजीके ऐसा कहनेपर उन सभी यशस्वी कुमारोंके नेत्रोंमें बहुत अधिक आँसू उमड़ आये॥ १६॥
</details>

<details open><summary>विश्वास-प्रस्तुतिः</summary>

ततस्ते भ्रातरः सर्वे भृशमाश्वास्य दुःखितम्।  
अब्रुवञ्जगतीभर्तुः क्रियतामुदकं पितुः॥ १७॥
</details>

<details><summary>मूलम्</summary>

ततस्ते भ्रातरः सर्वे भृशमाश्वास्य दुःखितम्।  
अब्रुवञ्जगतीभर्तुः क्रियतामुदकं पितुः॥ १७॥
</details>

<details><summary>अनुवाद (हिन्दी)</summary>

तदनन्तर सभी भाइयोंने दुःखी हुए श्रीरामचन्द्रजीको सान्त्वना देते हुए कहा—‘भैया! अब पृथ्वीपति पिताजीके लिये जलाञ्जलि दान कीजिये’॥ १७॥
</details>

<details open><summary>विश्वास-प्रस्तुतिः</summary>

सा सीता स्वर्गतं श्रुत्वा श्वशुरं तं महानृपम्।  
नेत्राभ्यामश्रुपूर्णाभ्यां न शशाकेक्षितुं प्रियम्॥ १८॥
</details>

<details><summary>मूलम्</summary>

सा सीता स्वर्गतं श्रुत्वा श्वशुरं तं महानृपम्।  
नेत्राभ्यामश्रुपूर्णाभ्यां न शशाकेक्षितुं प्रियम्॥ १८॥
</details>

<details><summary>अनुवाद (हिन्दी)</summary>

अपने श्वशुर महाराज दशरथके स्वर्गवासका समाचार सुनकर सीताके नेत्रोंमें आँसू भर आये। वे अपने प्रियतम श्रीरामचन्द्रजीकी ओर देख न सकीं॥ १८॥
</details>

<details open><summary>विश्वास-प्रस्तुतिः</summary>

सान्त्वयित्वा तु तां रामो रुदतीं जनकात्मजाम्।  
उवाच लक्ष्मणं तत्र दुःखितो दुःखितं वचः॥ १९॥
</details>

<details><summary>मूलम्</summary>

सान्त्वयित्वा तु तां रामो रुदतीं जनकात्मजाम्।  
उवाच लक्ष्मणं तत्र दुःखितो दुःखितं वचः॥ १९॥
</details>

<details><summary>अनुवाद (हिन्दी)</summary>

तदनन्तर रोती हुई जनककुमारीको सान्त्वना देकर दुःखमग्न श्रीरामने अत्यन्त दुःखी हुए लक्ष्मणसे कहा—
</details>

<details open><summary>विश्वास-प्रस्तुतिः</summary>

आनयेङ्गुदिपिण्याकं चीरमाहर चोत्तरम्।  
जलक्रियार्थं तातस्य गमिष्यामि महात्मनः॥ २०॥
</details>

<details><summary>मूलम्</summary>

आनयेङ्गुदिपिण्याकं चीरमाहर चोत्तरम्।  
जलक्रियार्थं तातस्य गमिष्यामि महात्मनः॥ २०॥
</details>

<details><summary>अनुवाद (हिन्दी)</summary>

‘भाई! तुम इङ्गुदीका पिसा हुआ फल और चीर एवं उत्तरीय ले आओ। मैं महात्मा पिताको जलदान देनेके लिये चलूँगा॥ २०॥
</details>

<details open><summary>विश्वास-प्रस्तुतिः</summary>

सीता पुरस्ताद् व्रजतु त्वमेनामभितो व्रज।  
अहं पश्चाद् गमिष्यामि गतिर्ह्येषा सुदारुणा॥ २१॥
</details>

<details><summary>मूलम्</summary>

सीता पुरस्ताद् व्रजतु त्वमेनामभितो व्रज।  
अहं पश्चाद् गमिष्यामि गतिर्ह्येषा सुदारुणा॥ २१॥
</details>

<details><summary>अनुवाद (हिन्दी)</summary>

‘सीता आगे-आगे चलें। इनके पीछे तुम चलो और तुम्हारे पीछे मैं चलूँगा। शोकके समयकी यही परिपाटी है, जो अत्यन्त दारुण होती है’॥ २१॥
</details>

<details open><summary>विश्वास-प्रस्तुतिः</summary>

ततो नित्यानुगस्तेषां विदितात्मा महामतिः।  
मृदुर्दान्तश्च कान्तश्च रामे च दृढभक्तिमान्॥ २२॥  
सुमन्त्रस्तैर्नृपसुतैः सार्धमाश्वास्य राघवम्।  
अवतारयदालम्ब्य नदीं मन्दाकिनीं शिवाम्॥ २३॥
</details>

<details><summary>मूलम्</summary>

ततो नित्यानुगस्तेषां विदितात्मा महामतिः।  
मृदुर्दान्तश्च कान्तश्च रामे च दृढभक्तिमान्॥ २२॥  
सुमन्त्रस्तैर्नृपसुतैः सार्धमाश्वास्य राघवम्।  
अवतारयदालम्ब्य नदीं मन्दाकिनीं शिवाम्॥ २३॥
</details>

<details><summary>अनुवाद (हिन्दी)</summary>

तत्पश्चात् उनके कुलके परम्परागत सेवक, आत्मज्ञानी, परम बुद्धिमान्, कोमल स्वभाववाले, जितेन्द्रिय, तेजस्वी और श्रीरामके सुदृढ़ भक्त सुमन्त्र समस्त राजकुमारोंके साथ श्रीरामको धैर्य बँधाकर उन्हें हाथका सहारा दे कल्याणमयी मन्दाकिनीके तटपर ले गये॥ २२-२३॥
</details>

<details open><summary>विश्वास-प्रस्तुतिः</summary>

ते सुतीर्थां ततः कृच्छ्रादुपगम्य यशस्विनः।  
नदीं मन्दाकिनीं रम्यां सदा पुष्पितकाननाम्॥ २४॥  
शीघ्रस्रोतसमासाद्य तीर्थं शिवमकर्दमम्।  
सिषिचुस्तूदकं राज्ञे तत एतद् भवत्विति॥ २५॥
</details>

<details><summary>मूलम्</summary>

ते सुतीर्थां ततः कृच्छ्रादुपगम्य यशस्विनः।  
नदीं मन्दाकिनीं रम्यां सदा पुष्पितकाननाम्॥ २४॥  
शीघ्रस्रोतसमासाद्य तीर्थं शिवमकर्दमम्।  
सिषिचुस्तूदकं राज्ञे तत एतद् भवत्विति॥ २५॥
</details>

<details><summary>अनुवाद (हिन्दी)</summary>

वे यशस्वी राजकुमार सदा पुष्पित काननसे सुशोभित, शीघ्र गतिसे प्रवाहित होनेवाली और उत्तम घाटवाली रमणीय नदी मन्दाकिनीके तटपर कठिनाईसे पहुँचे तथा उसके पङ्करहित, कल्याणप्रद, तीर्थभूत जलको लेकर उन्होंने राजाके लिये जल दिया। उस समय वे बोले—‘पिताजी! यह जल आपकी सेवामें उपस्थित हो’॥
</details>

<details open><summary>विश्वास-प्रस्तुतिः</summary>

प्रगृह्य तु महीपालो जलापूरितमञ्जलिम्।  
दिशं याम्यामभिमुखो रुदन् वचनमब्रवीत्॥ २६॥  
एतत् ते राजशार्दूल विमलं तोयमक्षयम्।  
पितृलोकगतस्याद्य मद्दत्तमुपतिष्ठतु॥ २७॥
</details>

<details><summary>मूलम्</summary>

प्रगृह्य तु महीपालो जलापूरितमञ्जलिम्।  
दिशं याम्यामभिमुखो रुदन् वचनमब्रवीत्॥ २६॥  
एतत् ते राजशार्दूल विमलं तोयमक्षयम्।  
पितृलोकगतस्याद्य मद्दत्तमुपतिष्ठतु॥ २७॥
</details>

<details><summary>अनुवाद (हिन्दी)</summary>

पृथ्वीपालक श्रीरामने जलसे भरी हुई अञ्जलि ले दक्षिण दिशाकी ओर मुँह करके रोते हुए इस प्रकार कहा—‘मेरे पूज्य पिता राजशिरोमणि महाराज दशरथ! आज मेरा दिया हुआ यह निर्मल जल पितृलोकमें गये हुए आपको अक्षयरूपसे प्राप्त हो’॥ २६-२७॥
</details>

<details open><summary>विश्वास-प्रस्तुतिः</summary>

ततो मन्दाकिनीतीरं प्रत्युत्तीर्य स राघवः।  
पितुश्चकार तेजस्वी निर्वापं भ्रातृभिः सह॥ २८॥
</details>

<details><summary>मूलम्</summary>

ततो मन्दाकिनीतीरं प्रत्युत्तीर्य स राघवः।  
पितुश्चकार तेजस्वी निर्वापं भ्रातृभिः सह॥ २८॥
</details>

<details><summary>अनुवाद (हिन्दी)</summary>

इसके बाद मन्दाकिनीके जलसे निकलकर किनारेपर आकर तेजस्वी श्रीरघुनाथजीने अपने भाइयोंके साथ मिलकर पिताके लिये पिण्डदान किया॥ २८॥
</details>

<details open><summary>विश्वास-प्रस्तुतिः</summary>

ऐङ्गुदं बदरैर्मिश्रं पिण्याकं दर्भसंस्तरे।  
न्यस्य रामः सुदुःखार्तो रुदन् वचनमब्रवीत्॥ २९॥
</details>

<details><summary>मूलम्</summary>

ऐङ्गुदं बदरैर्मिश्रं पिण्याकं दर्भसंस्तरे।  
न्यस्य रामः सुदुःखार्तो रुदन् वचनमब्रवीत्॥ २९॥
</details>

<details><summary>अनुवाद (हिन्दी)</summary>

उन्होंने इङ्गुदीके गूदेमें बेर मिलाकर उसका पिण्ड तैयार किया और बिछे हुए कुशोंपर उसे रखकर अत्यन्त दुःखसे आर्त हो रोते हुए यह बात कही—॥ २९॥
</details>

<details open><summary>विश्वास-प्रस्तुतिः</summary>

इदं भुङ्क्ष्व महाराज प्रीतो यदशना वयम्।  
यदन्नः पुरुषो भवति तदन्नास्तस्य देवताः॥ ३०॥
</details>

<details><summary>मूलम्</summary>

इदं भुङ्क्ष्व महाराज प्रीतो यदशना वयम्।  
यदन्नः पुरुषो भवति तदन्नास्तस्य देवताः॥ ३०॥
</details>

<details><summary>अनुवाद (हिन्दी)</summary>

‘महाराज! प्रसन्नतापूर्वक यह भोजन स्वीकार कीजिये; क्योंकि आजकल यही हमलोगोंका आहार है। मनुष्य स्वयं जो अन्न खाता है, वही उसके देवता भी ग्रहण करते हैं’॥ ३०॥
</details>

<details open><summary>विश्वास-प्रस्तुतिः</summary>

ततस्तेनैव मार्गेण प्रत्युत्तीर्य सरित्तटात्।  
आरुरोह नरव्याघ्रो रम्यसानुं महीधरम्॥ ३१॥  
ततः पर्णकुटीद्वारमासाद्य जगतीपतिः।  
परिजग्राह पाणिभ्यामुभौ भरतलक्ष्मणौ॥ ३२॥
</details>

<details><summary>मूलम्</summary>

ततस्तेनैव मार्गेण प्रत्युत्तीर्य सरित्तटात्।  
आरुरोह नरव्याघ्रो रम्यसानुं महीधरम्॥ ३१॥  
ततः पर्णकुटीद्वारमासाद्य जगतीपतिः।  
परिजग्राह पाणिभ्यामुभौ भरतलक्ष्मणौ॥ ३२॥
</details>

<details><summary>अनुवाद (हिन्दी)</summary>

इसके बाद उसी मार्गसे मन्दाकिनीतटके ऊपर आकर पृथ्वीपालक पुरुषसिंह श्रीराम सुन्दर शिखरवाले चित्रकूट पर्वतपर चढ़े और पर्णकुटीके द्वारपर आकर भरत और लक्ष्मण दोनों भाइयोंको दोनों हाथोंसे पकड़कर रोने लगे॥ ३१-३२॥
</details>

<details open><summary>विश्वास-प्रस्तुतिः</summary>

तेषां तु रुदतां शब्दात् प्रतिशब्दोऽभवद् गिरौ।  
भ्रातॄणां सह वैदेह्या सिंहानां नर्दतामिव॥ ३३॥
</details>

<details><summary>मूलम्</summary>

तेषां तु रुदतां शब्दात् प्रतिशब्दोऽभवद् गिरौ।  
भ्रातॄणां सह वैदेह्या सिंहानां नर्दतामिव॥ ३३॥
</details>

<details><summary>अनुवाद (हिन्दी)</summary>

सीतासहित रोते हुए उन चारों भाइयोंके रुदन-शब्दसे उस पर्वतपर गरजते हुए सिंहोंके दहाड़नेके समान प्रतिध्वनि होने लगी॥ ३३॥
</details>

<details open><summary>विश्वास-प्रस्तुतिः</summary>

महाबलानां रुदतां कुर्वतामुदकं पितुः।  
विज्ञाय तुमुलं शब्दं त्रस्ता भरतसैनिकाः॥ ३४॥  
अब्रुवंश्चापि रामेण भरतः संगतो ध्रुवम्।  
तेषामेव महान् शब्दः शोचतां पितरं मृतम्॥ ३५॥
</details>

<details><summary>मूलम्</summary>

महाबलानां रुदतां कुर्वतामुदकं पितुः।  
विज्ञाय तुमुलं शब्दं त्रस्ता भरतसैनिकाः॥ ३४॥  
अब्रुवंश्चापि रामेण भरतः संगतो ध्रुवम्।  
तेषामेव महान् शब्दः शोचतां पितरं मृतम्॥ ३५॥
</details>

<details><summary>अनुवाद (हिन्दी)</summary>

पिताको जलाञ्जलि देकर रोते हुए उन महाबली भाइयोंके रोदनका तुमुल नाद सुनकर भरतके सैनिक किसी भयकी आशङ्कासे डर गये। फिर उसे पहचानकर वे एक-दूसरेसे बोले—‘निश्चय ही भरत श्रीरामचन्द्रजीसे मिले हैं। अपने परलोकवासी पिताके लिये शोक करनेवाले उन चारों भाइयोंके रोनेका ही यह महान् शब्द है’॥ ३४-३५॥
</details>

<details open><summary>विश्वास-प्रस्तुतिः</summary>

अथ वाहान् परित्यज्य तं सर्वेऽभिमुखाः स्वनम्।  
अप्येकमनसो जग्मुर्यथास्थानं प्रधाविताः॥ ३६॥
</details>

<details><summary>मूलम्</summary>

अथ वाहान् परित्यज्य तं सर्वेऽभिमुखाः स्वनम्।  
अप्येकमनसो जग्मुर्यथास्थानं प्रधाविताः॥ ३६॥
</details>

<details><summary>अनुवाद (हिन्दी)</summary>

यों कहकर उन सबने अपनी सवारियोंको तो वहीं छोड़ दिया और जिस स्थानसे वह आवाज आ रही थी, उसी ओर मुँह किये एकचित्त होकर वे दौड़ पड़े॥
</details>

<details open><summary>विश्वास-प्रस्तुतिः</summary>

हयैरन्ये गजैरन्ये रथैरन्ये स्वलंकृतैः।  
सुकुमारास्तथैवान्ये पद्भिरेव नरा ययुः॥ ३७॥
</details>

<details><summary>मूलम्</summary>

हयैरन्ये गजैरन्ये रथैरन्ये स्वलंकृतैः।  
सुकुमारास्तथैवान्ये पद्भिरेव नरा ययुः॥ ३७॥
</details>

<details><summary>अनुवाद (हिन्दी)</summary>

उनसे भिन्न जो सुकुमार मनुष्य थे, उनमेंसे कुछ लोग घोड़ोंसे, कुछ हाथियोंसे और कुछ सजे-सजाये रथोंसे ही आगे बढ़े। कितने ही मनुष्य पैदल ही चल दिये॥ ३७॥
</details>

<details open><summary>विश्वास-प्रस्तुतिः</summary>

अचिरप्रोषितं रामं चिरविप्रोषितं यथा।  
द्रष्टुकामो जनः सर्वो जगाम सहसाश्रमम्॥ ३८॥
</details>

<details><summary>मूलम्</summary>

अचिरप्रोषितं रामं चिरविप्रोषितं यथा।  
द्रष्टुकामो जनः सर्वो जगाम सहसाश्रमम्॥ ३८॥
</details>

<details><summary>अनुवाद (हिन्दी)</summary>

यद्यपि श्रीरामचन्द्रजीको परदेशमें आये अभी थोड़े ही दिन हुए थे, तथापि लोगोंको ऐसा जान पड़ता था कि मानो वे दीर्घकालसे परदेशमें रह रहे हैं; अतः सब लोग उनके दर्शनकी इच्छासे सहसा आश्रमकी ओर चल दिये॥ ३८॥
</details>

<details open><summary>विश्वास-प्रस्तुतिः</summary>

भ्रातॄणां त्वरितास्ते तु द्रष्टुकामाः समागमम्।  
ययुर्बहुविधैर्यानैः खुरनेमिसमाकुलैः॥ ३९॥
</details>

<details><summary>मूलम्</summary>

भ्रातॄणां त्वरितास्ते तु द्रष्टुकामाः समागमम्।  
ययुर्बहुविधैर्यानैः खुरनेमिसमाकुलैः॥ ३९॥
</details>

<details><summary>अनुवाद (हिन्दी)</summary>

वे लोग चारों भाइयोंका मिलन देखनेकी इच्छासे खुरों एवं पहियोंसे युक्त नाना प्रकारकी सवारियोंद्वारा बड़ी उतावलीके साथ चले॥ ३९॥
</details>

<details open><summary>विश्वास-प्रस्तुतिः</summary>

सा भूमिर्बहुभिर्यानै रथनेमिसमाहता।  
मुमोच तुमुलं शब्दं द्यौरिवाभ्रसमागमे॥ ४०॥
</details>

<details><summary>मूलम्</summary>

सा भूमिर्बहुभिर्यानै रथनेमिसमाहता।  
मुमोच तुमुलं शब्दं द्यौरिवाभ्रसमागमे॥ ४०॥
</details>

<details><summary>अनुवाद (हिन्दी)</summary>

अनेक प्रकारकी सवारियों तथा रथकी पहियोंसे आक्रान्त हुई वह भूमि भयंकर शब्द करने लगी; ठीक उसी तरह जैसे मेघोंकी घटा घिर आनेपर आकाशमें गड़गड़ाहट होने लगती है॥ ४०॥
</details>

<details open><summary>विश्वास-प्रस्तुतिः</summary>

तेन वित्रासिता नागाः करेणुपरिवारिताः।  
आवासयन्तो गन्धेन जग्मुरन्यद्वनं ततः॥ ४१॥
</details>

<details><summary>मूलम्</summary>

तेन वित्रासिता नागाः करेणुपरिवारिताः।  
आवासयन्तो गन्धेन जग्मुरन्यद्वनं ततः॥ ४१॥
</details>

<details><summary>अनुवाद (हिन्दी)</summary>

उस तुमुल नादसे भयभीत हुए हाथी हथिनियोंसे घिरकर मदकी गन्धसे उस स्थानको सुवासित करते हुए वहाँसे दूसरे वनमें भाग गये॥ ४१॥
</details>

<details open><summary>विश्वास-प्रस्तुतिः</summary>

वराहवृकसिंहाश्च महिषाः सृमरास्तथा।  
व्याघ्रगोकर्णगवया वित्रेसुः पृषतैः सह॥ ४२॥
</details>

<details><summary>मूलम्</summary>

वराहवृकसिंहाश्च महिषाः सृमरास्तथा।  
व्याघ्रगोकर्णगवया वित्रेसुः पृषतैः सह॥ ४२॥
</details>

<details><summary>अनुवाद (हिन्दी)</summary>

वराह, भेड़िये, सिंह, भैंसे, सृमर (मृगविशेष), व्याघ्र, गोकर्ण (मृगविशेष) और गवय (नीलगाय), चितकबरे हरिणोंसहित संत्रस्त हो उठे॥ ४२॥
</details>

<details open><summary>विश्वास-प्रस्तुतिः</summary>

रथाह्वहंसानत्यूहाः प्लवाः कारण्डवाः परे।  
तथा पुंस्कोकिलाः क्रौञ्चा विसंज्ञा भेजिरे दिशः॥ ४३॥
</details>

<details><summary>मूलम्</summary>

रथाह्वहंसानत्यूहाः प्लवाः कारण्डवाः परे।  
तथा पुंस्कोकिलाः क्रौञ्चा विसंज्ञा भेजिरे दिशः॥ ४३॥
</details>

<details><summary>अनुवाद (हिन्दी)</summary>

चक्रवाक, हंस, जलकुक्कुट, वक, कारण्डव, नरकोकिल और क्रौञ्च पक्षी होश-हवाश खोकर विभिन्न दिशाओंमें उड़ गये॥ ४३॥
</details>

<details open><summary>विश्वास-प्रस्तुतिः</summary>

तेन शब्देन वित्रस्तैराकाशं पक्षिभिर्वृतम्।  
मनुष्यैरावृता भूमिरुभयं प्रबभौ तदा॥  ४४॥
</details>

<details><summary>मूलम्</summary>

तेन शब्देन वित्रस्तैराकाशं पक्षिभिर्वृतम्।  
मनुष्यैरावृता भूमिरुभयं प्रबभौ तदा॥  ४४॥
</details>

<details><summary>अनुवाद (हिन्दी)</summary>

उस शब्दसे डरे हुए पक्षी आकाशमें छा गये और नीचेकी भूमि मनुष्योंसे भर गयी। इस प्रकार उन दोनोंकी समानरूपसे शोभा होने लगी॥ ४४॥
</details>

<details open><summary>विश्वास-प्रस्तुतिः</summary>

ततस्तं पुरुषव्याघ्रं यशस्विनमकल्मषम्।  
आसीनं स्थण्डिले रामं ददर्श सहसा जनः॥ ४५॥
</details>

<details><summary>मूलम्</summary>

ततस्तं पुरुषव्याघ्रं यशस्विनमकल्मषम्।  
आसीनं स्थण्डिले रामं ददर्श सहसा जनः॥ ४५॥
</details>

<details><summary>अनुवाद (हिन्दी)</summary>

लोगोंने सहसा पहुँचकर देखा—यशस्वी, पापरहित, पुरुषसिंह श्रीराम वेदीपर बैठे हैं॥ ४५॥
</details>

<details open><summary>विश्वास-प्रस्तुतिः</summary>

विगर्हमाणः कैकेयीं मन्थरासहितामपि।  
अभिगम्य जनो रामं बाष्पपूर्णमुखोऽभवत्॥ ४६॥
</details>

<details><summary>मूलम्</summary>

विगर्हमाणः कैकेयीं मन्थरासहितामपि।  
अभिगम्य जनो रामं बाष्पपूर्णमुखोऽभवत्॥ ४६॥
</details>

<details><summary>अनुवाद (हिन्दी)</summary>

श्रीरामके पास जानेपर सबके मुख आँसुओंसे भीग गये और सब लोग मन्थरासहित कैकेयीकी निन्दा करने लगे॥ ४६॥
</details>

<details open><summary>विश्वास-प्रस्तुतिः</summary>

तान् नरान् बाष्पपूर्णाक्षान् समीक्ष्याथ सुदुःखितान्।  
पर्यष्वजत धर्मज्ञः पितृवन्मातृवच्च सः॥ ४७॥
</details>

<details><summary>मूलम्</summary>

तान् नरान् बाष्पपूर्णाक्षान् समीक्ष्याथ सुदुःखितान्।  
पर्यष्वजत धर्मज्ञः पितृवन्मातृवच्च सः॥ ४७॥
</details>

<details><summary>अनुवाद (हिन्दी)</summary>

उन सब लोगोंके नेत्र आँसुओंसे भरे हुए थे और वे सब-के-सब अत्यन्त दुःखी हो रहे थे। धर्मज्ञ श्रीरामने उन्हें देखकर पिता-माताकी भाँति हृदयसे लगाया॥
</details>

<details open><summary>विश्वास-प्रस्तुतिः</summary>

स तत्र कांश्चित् परिषस्वजे नरान्  
नराश्च केचित्तु तमभ्यवादयन्।  
चकार सर्वान् सवयस्यबान्धवान्  
यथार्हमासाद्य तदा नृपात्मजः॥ ४८॥
</details>

<details><summary>मूलम्</summary>

स तत्र कांश्चित् परिषस्वजे नरान्  
नराश्च केचित्तु तमभ्यवादयन्।  
चकार सर्वान् सवयस्यबान्धवान्  
यथार्हमासाद्य तदा नृपात्मजः॥ ४८॥
</details>

<details><summary>अनुवाद (हिन्दी)</summary>

श्रीरामने कुछ मनुष्योंको वहाँ छातीसे लगाया तथा कुछ लोगोंने पहुँचकर वहाँ उनके चरणोंमें प्रणाम किया। राजकुमार श्रीरामने उस समय वहाँ आये हुए सभी मित्रों और बन्धु-बान्धवोंका यथायोग्य सम्मान किया॥ ४८॥
</details>

<details open><summary>विश्वास-प्रस्तुतिः</summary>

ततः स तेषां रुदतां महात्मनां  
भुवं च खं चानुविनादयन् स्वनः।  
गुहा गिरीणां च दिशश्च संततं  
मृदङ्गघोषप्रतिमो विशुश्रुवे॥ ४९॥
</details>

<details><summary>मूलम्</summary>

ततः स तेषां रुदतां महात्मनां  
भुवं च खं चानुविनादयन् स्वनः।  
गुहा गिरीणां च दिशश्च संततं  
मृदङ्गघोषप्रतिमो विशुश्रुवे॥ ४९॥
</details>

<details><summary>अनुवाद (हिन्दी)</summary>

उस समय वहाँ रोते हुए उन महात्माओंका वह रोदन-शब्द पृथ्वी, आकाश, पर्वतोंकी गुफा और सम्पूर्ण दिशाओंको निरन्तर प्रतिध्वनित करता हुआ मृदङ्गकी ध्वनिके समान सुनायी पड़ता था॥ ४९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽयोध्याकाण्डे त्र्यधिकशततमः सर्गः॥ १०३॥  
इस प्रकार श्रीवाल्मीकिनिर्मित आर्षरामायण आदिकाव्यके अयोध्याकाण्डमें एक सौ तीनवाँ सर्ग पूरा हुआ॥ १०३॥
</details>
