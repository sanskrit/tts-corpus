+++
title = "०९९ श्रीरामदर्शनम्"
title_english = "099 Bharata beholds Rama s hermitage and approaches it"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-099-Sri_Rama_Darshanam.mp3"></div>
</details>



<details><summary>भागसूचना</summary>

99. भरतका शत्रुघ्न आदिके साथ श्रीरामके आश्रमपर जाना, उनकी पर्णशालाको देखना तथा रोते-रोते उनके चरणोंमें गिर जाना, श्रीरामका उन सबको हृदयसे लगाना और मिलना
</details>

<details open><summary>विश्वास-प्रस्तुतिः</summary>

निविष्टायां तु सेनायामुत्सुको भरतस्ततः।  
जगाम भ्रातरं द्रष्टुं शत्रुघ्नमनुदर्शयन्॥ १॥
</details>

<details><summary>मूलम्</summary>

निविष्टायां तु सेनायामुत्सुको भरतस्ततः।  
जगाम भ्रातरं द्रष्टुं शत्रुघ्नमनुदर्शयन्॥ १॥
</details>

<details><summary>अनुवाद (हिन्दी)</summary>

सेनाके ठहर जानेपर भाईके दर्शनके लिये उत्कण्ठित होकर भरत अपने छोटे भाई शत्रुघ्नको आश्रमके चिह्न दिखाते हुए उसकी ओर चले॥ १॥
</details>

<details open><summary>विश्वास-प्रस्तुतिः</summary>

ऋषिं वसिष्ठं संदिश्य मातॄर्मे शीघ्रमानय।  
इति त्वरितमग्रे स जगाम गुरुवत्सलः॥ २॥
</details>

<details><summary>मूलम्</summary>

ऋषिं वसिष्ठं संदिश्य मातॄर्मे शीघ्रमानय।  
इति त्वरितमग्रे स जगाम गुरुवत्सलः॥ २॥
</details>

<details><summary>अनुवाद (हिन्दी)</summary>

गुरुभक्त भरत महर्षि वसिष्ठको यह संदेश देकर कि आप मेरी माताओंको साथ लेकर शीघ्र ही आइये, तुरंत आगे बढ़ गये॥ २॥
</details>

<details open><summary>विश्वास-प्रस्तुतिः</summary>

सुमन्त्रस्त्वपि शत्रुघ्नमदूरादन्वपद्यत।  
रामदर्शनजस्तर्षो भरतस्येव तस्य च॥ ३॥
</details>

<details><summary>मूलम्</summary>

सुमन्त्रस्त्वपि शत्रुघ्नमदूरादन्वपद्यत।  
रामदर्शनजस्तर्षो भरतस्येव तस्य च॥ ३॥
</details>

<details><summary>अनुवाद (हिन्दी)</summary>

सुमन्त्र भी शत्रुघ्नके समीप ही पीछे-पीछे चल रहे थे। उन्हें भी भरतके समान ही श्रीरामचन्द्रजीके दर्शनकी तीव्र अभिलाषा थी॥ ३॥
</details>

<details open><summary>विश्वास-प्रस्तुतिः</summary>

गच्छन्नेवाथ भरतस्तापसालयसंस्थिताम्।  
भ्रातुः पर्णकुटीं श्रीमानुटजं च ददर्श ह॥ ४॥
</details>

<details><summary>मूलम्</summary>

गच्छन्नेवाथ भरतस्तापसालयसंस्थिताम्।  
भ्रातुः पर्णकुटीं श्रीमानुटजं च ददर्श ह॥ ४॥
</details>

<details><summary>अनुवाद (हिन्दी)</summary>

चलते-चलते ही श्रीमान् भरतने तपस्वीजनोंके आश्रमोंके समान प्रतिष्ठित हुई भाईकी पर्णकुटी और झोंपड़ी देखी॥ ४॥
</details>

<details open><summary>विश्वास-प्रस्तुतिः</summary>

शालायास्त्वग्रतस्तस्या ददर्श भरतस्तदा।  
काष्ठानि चावभग्नानि पुष्पाण्यपचितानि च॥ ५॥
</details>

<details><summary>मूलम्</summary>

शालायास्त्वग्रतस्तस्या ददर्श भरतस्तदा।  
काष्ठानि चावभग्नानि पुष्पाण्यपचितानि च॥ ५॥
</details>

<details><summary>अनुवाद (हिन्दी)</summary>

उस पर्णशालाके सामने भरतने उस समय बहुत-से कटे हुए काष्ठके टुकड़े देखे, जो होमके लिये संगृहीत थे। साथ ही वहाँ पूजाके लिये संचित किये हुए फूल भी दृष्टिगोचर हुए॥ ५॥
</details>

<details open><summary>विश्वास-प्रस्तुतिः</summary>

स लक्ष्मणस्य रामस्य ददर्शाश्रममीयुषः।  
कृतं वृक्षेष्वभिज्ञानं कुशचीरैः क्वचित् क्वचित्॥ ६॥
</details>

<details><summary>मूलम्</summary>

स लक्ष्मणस्य रामस्य ददर्शाश्रममीयुषः।  
कृतं वृक्षेष्वभिज्ञानं कुशचीरैः क्वचित् क्वचित्॥ ६॥
</details>

<details><summary>अनुवाद (हिन्दी)</summary>

आश्रमपर आने-जानेवाले श्रीराम और लक्ष्मणके द्वारा निर्मित मार्गबोधक चिह्न भी उन्हें वृक्षोंमें लगे दिखायी दिये, जो कुशों और चीरोंद्वारा तैयार करके कहीं-कहीं वृक्षोंकी शाखाओंमें लटका दिये गये थे॥ ६॥
</details>

<details open><summary>विश्वास-प्रस्तुतिः</summary>

ददर्श च वने तस्मिन् महतः संचयान् कृतान्।  
मृगाणां महिषाणां च करीषैः शीतकारणात्॥ ७॥
</details>

<details><summary>मूलम्</summary>

ददर्श च वने तस्मिन् महतः संचयान् कृतान्।  
मृगाणां महिषाणां च करीषैः शीतकारणात्॥ ७॥
</details>

<details><summary>अनुवाद (हिन्दी)</summary>

उस वनमें शीत-निवारणके लिये मृगोंकी लेंडी और भैंसोंके सूखे हुए गोबरके ढेर एकत्र करके रखे गये थे, जिन्हें भरतने अपनी आँखों देखा॥ ७॥
</details>

<details open><summary>विश्वास-प्रस्तुतिः</summary>

गच्छन्नेव महाबाहुर्द्युतिमान् भरतस्तदा।  
शत्रुघ्नं चाब्रवीद् हृष्टस्तानमात्यांश्च सर्वशः॥ ८॥
</details>

<details><summary>मूलम्</summary>

गच्छन्नेव महाबाहुर्द्युतिमान् भरतस्तदा।  
शत्रुघ्नं चाब्रवीद् हृष्टस्तानमात्यांश्च सर्वशः॥ ८॥
</details>

<details><summary>अनुवाद (हिन्दी)</summary>

उस समय चलते-चलते ही परम कान्तिमान् महाबाहु भरतने शत्रुघ्न तथा सम्पूर्ण मन्त्रियोंसे अत्यन्त प्रसन्न होकर कहा—॥ ८॥
</details>

<details open><summary>विश्वास-प्रस्तुतिः</summary>

मन्ये प्राप्ताः स्म तं देशं भरद्वाजो यमब्रवीत्।  
नातिदूरे हि मन्येऽहं नदीं मन्दाकिनीमितः॥ ९॥
</details>

<details><summary>मूलम्</summary>

मन्ये प्राप्ताः स्म तं देशं भरद्वाजो यमब्रवीत्।  
नातिदूरे हि मन्येऽहं नदीं मन्दाकिनीमितः॥ ९॥
</details>

<details><summary>अनुवाद (हिन्दी)</summary>

‘जान पड़ता है कि महर्षि भरद्वाजने जिस स्थानका पता बताया था, वहाँ हमलोग आ गये हैं। मैं समझता हूँ मन्दाकिनी नदी यहाँसे अधिक दूर नहीं है॥ ९॥
</details>

<details open><summary>विश्वास-प्रस्तुतिः</summary>

उच्चैर्बद्धानि चीराणि लक्ष्मणेन भवेदयम्।  
अभिज्ञानकृतः पन्था विकाले गन्तुमिच्छता॥ १०॥
</details>

<details><summary>मूलम्</summary>

उच्चैर्बद्धानि चीराणि लक्ष्मणेन भवेदयम्।  
अभिज्ञानकृतः पन्था विकाले गन्तुमिच्छता॥ १०॥
</details>

<details><summary>अनुवाद (हिन्दी)</summary>

‘वृक्षोंमें ऊँचे बँधे हुए ये चीर दिखायी दे रहे हैं। अतः समय-बेसमय जल आदि लानेके निमित्त बाहर जानेकी इच्छावाले लक्ष्मणने जिसकी पहचानके लिये यह चिह्न बनाया है, वह आश्रमको जानेवाला मार्ग यही हो सकता है॥ १०॥
</details>

<details open><summary>विश्वास-प्रस्तुतिः</summary>

इतश्चोदात्तदन्तानां कुञ्जराणां तरस्विनाम्।  
शैलपार्श्वे परिक्रान्तमन्योन्यमभिगर्जताम्॥ ११॥
</details>

<details><summary>मूलम्</summary>

इतश्चोदात्तदन्तानां कुञ्जराणां तरस्विनाम्।  
शैलपार्श्वे परिक्रान्तमन्योन्यमभिगर्जताम्॥ ११॥
</details>

<details><summary>अनुवाद (हिन्दी)</summary>

‘इधरसे बड़े-बड़े दाँतवाले वेगशाली हाथी निकलकर एक-दूसरेके प्रति गर्जना करते हुए इस पर्वतके पार्श्वभागमें चक्कर लगाते रहते हैं (अतः उधर जानेसे रोकनेके लिये लक्ष्मणने ये चिह्न बनाये होंगे)॥ ११॥
</details>

<details open><summary>विश्वास-प्रस्तुतिः</summary>

यमेवाधातुमिच्छन्ति तापसाः सततं वने।  
तस्यासौ दृश्यते धूमः संकुलः कृष्णवर्त्मनः॥ १२॥
</details>

<details><summary>मूलम्</summary>

यमेवाधातुमिच्छन्ति तापसाः सततं वने।  
तस्यासौ दृश्यते धूमः संकुलः कृष्णवर्त्मनः॥ १२॥
</details>

<details><summary>अनुवाद (हिन्दी)</summary>

‘वनमें तपस्वी मुनि सदा जिनका आधान करना चाहते हैं, उन अग्निदेवका यह अति सघन धूम दृष्टिगोचर हो रहा है॥ १२॥
</details>

<details open><summary>विश्वास-प्रस्तुतिः</summary>

अत्राहं पुरुषव्याघ्रं गुरुसत्कारकारिणम्।  
आर्यं द्रक्ष्यामि संहृष्टं महर्षिमिव राघवम्॥ १३॥
</details>

<details><summary>मूलम्</summary>

अत्राहं पुरुषव्याघ्रं गुरुसत्कारकारिणम्।  
आर्यं द्रक्ष्यामि संहृष्टं महर्षिमिव राघवम्॥ १३॥
</details>

<details><summary>अनुवाद (हिन्दी)</summary>

‘यहाँ मैं गुरुजनोंका सत्कार करनेवाले पुरुषसिंह आर्य रघुनन्दनका सदा आनन्दमग्न रहनेवाले महर्षिकी भाँति दर्शन करूँगा’॥ १३॥
</details>

<details open><summary>विश्वास-प्रस्तुतिः</summary>

अथ गत्वा मुहूर्तं तु चित्रकूटं स राघवः।  
मन्दाकिनीमनुप्राप्तस्तं जनं चेदमब्रवीत्॥ १४॥
</details>

<details><summary>मूलम्</summary>

अथ गत्वा मुहूर्तं तु चित्रकूटं स राघवः।  
मन्दाकिनीमनुप्राप्तस्तं जनं चेदमब्रवीत्॥ १४॥
</details>

<details><summary>अनुवाद (हिन्दी)</summary>

तदनन्तर रघुकुलभूषण भरत दो ही घड़ीमें मन्दाकिनीके तटपर विराजमान चित्रकूटके पास जा पहुँचे और अपने साथवाले लोगोंसे इस प्रकार बोले—॥
</details>

<details open><summary>विश्वास-प्रस्तुतिः</summary>

जगत्यां पुरुषव्याघ्र आस्ते वीरासने रतः।  
जनेन्द्रो निर्जनं प्राप्य धिङ्मे जन्म सजीवितम्॥ १५॥
</details>

<details><summary>मूलम्</summary>

जगत्यां पुरुषव्याघ्र आस्ते वीरासने रतः।  
जनेन्द्रो निर्जनं प्राप्य धिङ्मे जन्म सजीवितम्॥ १५॥
</details>

<details><summary>अनुवाद (हिन्दी)</summary>

‘अहो! मेरे ही कारण पुरुषसिंह महाराज श्रीरामचन्द्र इस निर्जन वनमें आकर खुली पृथ्वीके ऊपर वीरासनसे बैठते हैं; अतः मेरे जन्म और जीवनको धिक्कार है॥ १५॥
</details>

<details open><summary>विश्वास-प्रस्तुतिः</summary>

मत्कृते व्यसनं प्राप्तो लोकनाथो महाद्युतिः।  
सर्वान् कामान् परित्यज्य वने वसति राघवः॥ १६॥
</details>

<details><summary>मूलम्</summary>

मत्कृते व्यसनं प्राप्तो लोकनाथो महाद्युतिः।  
सर्वान् कामान् परित्यज्य वने वसति राघवः॥ १६॥
</details>

<details><summary>अनुवाद (हिन्दी)</summary>

‘मेरे ही कारण महातेजस्वी लोकनाथ रघुनाथ भारी संकटमें पड़कर समस्त कामनाओंका परित्याग करके वनमें निवास करते हैं॥ १६॥
</details>

<details open><summary>विश्वास-प्रस्तुतिः</summary>

इति लोकसमाक्रुष्टः पादेष्वद्य प्रसादयन्।  
रामं तस्य पतिष्यामि सीताया लक्ष्मणस्य च॥ १७॥
</details>

<details><summary>मूलम्</summary>

इति लोकसमाक्रुष्टः पादेष्वद्य प्रसादयन्।  
रामं तस्य पतिष्यामि सीताया लक्ष्मणस्य च॥ १७॥
</details>

<details><summary>अनुवाद (हिन्दी)</summary>

‘इसलिये मैं सब लोगोंके द्वारा निन्दित हूँ, अतः मेरे जन्मको धिक्कार है! आज मैं श्रीरामको प्रसन्न करनेके लिये उनके चरणोंमें गिर जाऊँगा। सीता और लक्ष्मणके भी पैरों पड़ूँगा’॥ १७॥
</details>

<details open><summary>विश्वास-प्रस्तुतिः</summary>

एवं स विलपंस्तस्मिन् वने दशरथात्मजः।  
ददर्श महतीं पुण्यां पर्णशालां मनोरमाम्॥ १८॥
</details>

<details><summary>मूलम्</summary>

एवं स विलपंस्तस्मिन् वने दशरथात्मजः।  
ददर्श महतीं पुण्यां पर्णशालां मनोरमाम्॥ १८॥
</details>

<details><summary>अनुवाद (हिन्दी)</summary>

इस तरह विलाप करते हुए दशरथकुमार भरतने उस वनमें एक बड़ी पर्णशाला देखी, जो परम पवित्र और मनोरम थी॥ १८॥
</details>

<details open><summary>विश्वास-प्रस्तुतिः</summary>

सालतालाश्वकर्णानां पर्णैर्बहुभिरावृताम्।  
विशालां मृदुभिस्तीर्णां कुशैर्वेदिमिवाध्वरे॥ १९॥
</details>

<details><summary>मूलम्</summary>

सालतालाश्वकर्णानां पर्णैर्बहुभिरावृताम्।  
विशालां मृदुभिस्तीर्णां कुशैर्वेदिमिवाध्वरे॥ १९॥
</details>

<details><summary>अनुवाद (हिन्दी)</summary>

वह शाल, ताल और अश्वकर्ण नामक वृक्षोंके बहुत-से पत्तोंद्वारा छायी हुई थी; अतः यज्ञशालामें जिसपर कोमल कुश बिछाये गये हों, उस लंबी-चौड़ी वेदीके समान शोभा पा रही थी॥ १९॥
</details>

<details open><summary>विश्वास-प्रस्तुतिः</summary>

शक्रायुधनिकाशैश्च कार्मुकैर्भारसाधनैः।  
रुक्मपृष्ठैर्महासारैः शोभितां शत्रुबाधकैः॥ २०॥
</details>

<details><summary>मूलम्</summary>

शक्रायुधनिकाशैश्च कार्मुकैर्भारसाधनैः।  
रुक्मपृष्ठैर्महासारैः शोभितां शत्रुबाधकैः॥ २०॥
</details>

<details><summary>अनुवाद (हिन्दी)</summary>

वहाँ इन्द्रधनुषके समान बहुत-से धनुष रखे गये थे, जो गुरुतर कार्य-साधनमें समर्थ थे। जिनके पृष्ठभाग सोनेसे मढ़े गये थे और जो बहुत ही प्रबल तथा शत्रुओंको पीड़ा देनेवाले थे। उनसे उस पर्णकुटीकी बड़ी शोभा हो रही थी॥ २०॥
</details>

<details open><summary>विश्वास-प्रस्तुतिः</summary>

अर्करश्मिप्रतीकाशैर्घोरैस्तूणगतैः शरैः।  
शोभितां दीप्तवदनैः सर्पैर्भोगवतीमिव॥ २१॥
</details>

<details><summary>मूलम्</summary>

अर्करश्मिप्रतीकाशैर्घोरैस्तूणगतैः शरैः।  
शोभितां दीप्तवदनैः सर्पैर्भोगवतीमिव॥ २१॥
</details>

<details><summary>अनुवाद (हिन्दी)</summary>

वहाँ तरकसोंमें बहुत-से बाण भरे थे, जो सूर्यकी किरणोंके समान चमकीले और भयङ्कर थे। उन बाणोंसे वह पर्णशाला उसी प्रकार सुशोभित होती थी, जैसे दीप्तिमान् मुखवाले सर्पोंसे भोगवती पुरी शोभित होती है॥ २१॥
</details>

<details open><summary>विश्वास-प्रस्तुतिः</summary>

महारजतवासोभ्यामसिभ्यां च विराजिताम्।  
रुक्मबिन्दुविचित्राभ्यां चर्मभ्यां चापि शोभिताम्॥ २२॥
</details>

<details><summary>मूलम्</summary>

महारजतवासोभ्यामसिभ्यां च विराजिताम्।  
रुक्मबिन्दुविचित्राभ्यां चर्मभ्यां चापि शोभिताम्॥ २२॥
</details>

<details><summary>अनुवाद (हिन्दी)</summary>

सोनेकी म्यानोंमें रखी हुई दो तलवारें और स्वर्णमय बिन्दुओंसे विभूषित दो विचित्र ढालें भी उस आश्रमकी शोभा बढ़ा रही थीं॥ २२॥
</details>

<details open><summary>विश्वास-प्रस्तुतिः</summary>

गोधाङ्गुलित्रैरासक्तैश्चित्रकाञ्चनभूषितैः।  
अरिसंघैरनाधृष्यां मृगैः सिंहगुहामिव॥ २३॥
</details>

<details><summary>मूलम्</summary>

गोधाङ्गुलित्रैरासक्तैश्चित्रकाञ्चनभूषितैः।  
अरिसंघैरनाधृष्यां मृगैः सिंहगुहामिव॥ २३॥
</details>

<details><summary>अनुवाद (हिन्दी)</summary>

वहाँ गोहके चमड़ेके बने हुए बहुत-से सुवर्णजटित दस्ताने भी टँगे हुए थे। जैसे मृग सिंहकी गुफापर आक्रमण नहीं कर सकते, उसी प्रकार वह पर्णशाला शत्रुसमूहोंके लिये अगम्य एवं अजेय थी॥ २३॥
</details>

<details open><summary>विश्वास-प्रस्तुतिः</summary>

प्रागुदक्प्रवणां वेदिं विशालां दीप्तपावकाम्।  
ददर्श भरतस्तत्र पुण्यां रामनिवेशने॥ २४॥
</details>

<details><summary>मूलम्</summary>

प्रागुदक्प्रवणां वेदिं विशालां दीप्तपावकाम्।  
ददर्श भरतस्तत्र पुण्यां रामनिवेशने॥ २४॥
</details>

<details><summary>अनुवाद (हिन्दी)</summary>

श्रीरामके उस निवासस्थानमें भरतने एक पवित्र एवं विशाल वेदी भी देखी, जो ईशानकोणकी ओर कुछ नीची थी। उसपर अग्नि प्रज्वलित हो रही थी॥ २४॥
</details>

<details open><summary>विश्वास-प्रस्तुतिः</summary>

निरीक्ष्य स मुहूर्तं तु ददर्श भरतो गुरुम्।  
उटजे राममासीनं जटामण्डलधारिणम्॥ २५॥  
कृष्णाजिनधरं तं तु चीरवल्कलवाससम्।  
ददर्श राममासीनमभितः पावकोपमम्॥ २६॥
</details>

<details><summary>मूलम्</summary>

निरीक्ष्य स मुहूर्तं तु ददर्श भरतो गुरुम्।  
उटजे राममासीनं जटामण्डलधारिणम्॥ २५॥  
कृष्णाजिनधरं तं तु चीरवल्कलवाससम्।  
ददर्श राममासीनमभितः पावकोपमम्॥ २६॥
</details>

<details><summary>अनुवाद (हिन्दी)</summary>

पर्णशालाकी ओर थोड़ी देरतक देखकर भरतने कुटियामें बैठे हुए अपने पूजनीय भ्राता श्रीरामको देखा, जो सिरपर जटामण्डल धारण किये हुए थे। उन्होंने अपने अङ्गोंमें कृष्णमृगचर्म तथा चीर एवं वल्कल वस्त्र धारण कर रखे थे। भरतको दिखायी दिया कि श्रीराम पास ही बैठे हैं और प्रज्वलित अग्निके समान अपनी दिव्य प्रभा फैला रहे हैं॥ २५-२६॥
</details>

<details open><summary>विश्वास-प्रस्तुतिः</summary>

सिंहस्कन्धं महाबाहुं पुण्डरीकनिभेक्षणम्।  
पृथिव्याः सागरान्ताया भर्तारं धर्मचारिणम्॥ २७॥  
उपविष्टं महाबाहुं ब्रह्माणमिव शाश्वतम्।  
स्थण्डिले दर्भसंस्तीर्णे सीतया लक्ष्मणेन च॥ २८॥
</details>

<details><summary>मूलम्</summary>

सिंहस्कन्धं महाबाहुं पुण्डरीकनिभेक्षणम्।  
पृथिव्याः सागरान्ताया भर्तारं धर्मचारिणम्॥ २७॥  
उपविष्टं महाबाहुं ब्रह्माणमिव शाश्वतम्।  
स्थण्डिले दर्भसंस्तीर्णे सीतया लक्ष्मणेन च॥ २८॥
</details>

<details><summary>अनुवाद (हिन्दी)</summary>

समुद्रपर्यन्त पृथ्वीके स्वामी, धर्मात्मा, महाबाहु श्रीराम सनातन ब्रह्माकी भाँति कुश बिछी हुई वेदीपर बैठे थे। उनके कंधे सिंहके समान, भुजाएँ बड़ी-बड़ी और नेत्र प्रफुल्ल कमलके समान थे। उस वेदीपर वे सीता और लक्ष्मणके साथ विराजमान थे॥ २७-२८॥
</details>

<details open><summary>विश्वास-प्रस्तुतिः</summary>

तं दृष्ट्वा भरतः श्रीमान् शोकमोहपरिप्लुतः।  
अभ्यधावत धर्मात्मा भरतः केकयीसुतः॥ २९॥
</details>

<details><summary>मूलम्</summary>

तं दृष्ट्वा भरतः श्रीमान् शोकमोहपरिप्लुतः।  
अभ्यधावत धर्मात्मा भरतः केकयीसुतः॥ २९॥
</details>

<details><summary>अनुवाद (हिन्दी)</summary>

उन्हें इस अवस्थामें देख धर्मात्मा श्रीमान् कैकेयीकुमार भरत शोक और मोहमें डूब गये तथा बड़े वेगसे उनकी ओर दौड़े॥ २९॥
</details>

<details open><summary>विश्वास-प्रस्तुतिः</summary>

दृष्ट्वैव विललापार्तो बाष्पसंदिग्धया गिरा।  
अशक्नुवन् वारयितुं धैर्याद् वचनमब्रुवन्॥ ३०॥
</details>

<details><summary>मूलम्</summary>

दृष्ट्वैव विललापार्तो बाष्पसंदिग्धया गिरा।  
अशक्नुवन् वारयितुं धैर्याद् वचनमब्रुवन्॥ ३०॥
</details>

<details><summary>अनुवाद (हिन्दी)</summary>

भाईकी ओर दृष्टि पड़ते ही भरत आर्तभावसे विलाप करने लगे। वे अपने शोकके आवेगको धैर्यसे रोक न सके और आँसू बहाते हुए गद्‍गद वाणीमें बोले—॥ ३०॥
</details>

<details open><summary>विश्वास-प्रस्तुतिः</summary>

यः संसदि प्रकृतिभिर्भवेद् युक्त उपासितुम्।  
वन्यैर्मृगैरुपासीनः सोऽयमास्ते ममाग्रजः॥ ३१॥
</details>

<details><summary>मूलम्</summary>

यः संसदि प्रकृतिभिर्भवेद् युक्त उपासितुम्।  
वन्यैर्मृगैरुपासीनः सोऽयमास्ते ममाग्रजः॥ ३१॥
</details>

<details><summary>अनुवाद (हिन्दी)</summary>

‘हाय! जो राजसभामें बैठकर प्रजा और मन्त्रिवर्गके द्वारा सेवा तथा सम्मान पानेके योग्य हैं, वे ही ये मेरे बड़े भ्राता श्रीराम यहाँ जंगली पशुओंसे घिरे हुए बैठे हैं॥
</details>

<details open><summary>विश्वास-प्रस्तुतिः</summary>

वासोभिर्बहुसाहस्रैर्यो महात्मा पुरोचितः।  
मृगाजिने सोऽयमिह प्रवस्ते धर्ममाचरन्॥ ३२॥
</details>

<details><summary>मूलम्</summary>

वासोभिर्बहुसाहस्रैर्यो महात्मा पुरोचितः।  
मृगाजिने सोऽयमिह प्रवस्ते धर्ममाचरन्॥ ३२॥
</details>

<details><summary>अनुवाद (हिन्दी)</summary>

‘जो महात्मा पहले कई सहस्र वस्त्रोंका उपयोग करते थे, वे अब धर्माचरण करते हुए यहाँ केवल दो मृगचर्म धारण करते हैं॥ ३२॥
</details>

<details open><summary>विश्वास-प्रस्तुतिः</summary>

अधारयद् यो विविधाश्चित्राः सुमनसः सदा।  
सोऽयं जटाभारमिमं सहते राघवः कथम्॥ ३३॥
</details>

<details><summary>मूलम्</summary>

अधारयद् यो विविधाश्चित्राः सुमनसः सदा।  
सोऽयं जटाभारमिमं सहते राघवः कथम्॥ ३३॥
</details>

<details><summary>अनुवाद (हिन्दी)</summary>

‘जो सदा नाना प्रकारके विचित्र फूलोंको अपने सिरपर धारण करते थे, वे ही ये श्रीरघुनाथजी इस समय इस जटाभारको कैसे सहन करते हैं?॥ ३३॥
</details>

<details open><summary>विश्वास-प्रस्तुतिः</summary>

यस्य यज्ञैर्यथादिष्टैर्युक्तो धर्मस्य संचयः।  
शरीरक्लेशसम्भूतं स धर्मं परिमार्गते॥ ३४॥
</details>

<details><summary>मूलम्</summary>

यस्य यज्ञैर्यथादिष्टैर्युक्तो धर्मस्य संचयः।  
शरीरक्लेशसम्भूतं स धर्मं परिमार्गते॥ ३४॥
</details>

<details><summary>अनुवाद (हिन्दी)</summary>

‘जिनके लिये शास्त्रोक्त यज्ञोंके अनुष्ठानद्वारा धर्मका संग्रह करना उचित है, वे इस समय शरीरको कष्ट देनेसे प्राप्त होनेवाले धर्मका अनुसंधान कर रहे हैं॥ ३४॥
</details>

<details open><summary>विश्वास-प्रस्तुतिः</summary>

चन्दनेन महार्हेण यस्याङ्गमुपसेवितम्।  
मलेन तस्याङ्गमिदं कथमार्यस्य सेव्यते॥ ३५॥
</details>

<details><summary>मूलम्</summary>

चन्दनेन महार्हेण यस्याङ्गमुपसेवितम्।  
मलेन तस्याङ्गमिदं कथमार्यस्य सेव्यते॥ ३५॥
</details>

<details><summary>अनुवाद (हिन्दी)</summary>

‘जिनके अङ्गोंकी बहुमूल्य चन्दनसे सेवा होती थी, उन्हीं मेरे पूज्य भ्राताका यह शरीर कैसे मलसे सेवित हो रहा है॥ ३५॥
</details>

<details open><summary>विश्वास-प्रस्तुतिः</summary>

मन्निमित्तमिदं दुःखं प्राप्तो रामः सुखोचितः।  
धिग्जीवितं नृशंसस्य मम लोकविगर्हितम्॥ ३६॥
</details>

<details><summary>मूलम्</summary>

मन्निमित्तमिदं दुःखं प्राप्तो रामः सुखोचितः।  
धिग्जीवितं नृशंसस्य मम लोकविगर्हितम्॥ ३६॥
</details>

<details><summary>अनुवाद (हिन्दी)</summary>

‘हाय! जो सर्वथा सुख भोगनेके योग्य हैं, वे श्रीराम मेरे ही कारण ऐसे दुःखमें पड़ गये हैं। ओह! मैं कितना क्रूर हूँ? मेरे इस लोकनिन्दित जीवनको धिक्कार है!’॥ ३६॥
</details>

<details open><summary>विश्वास-प्रस्तुतिः</summary>

इत्येवं विलपन् दीनः प्रस्विन्नमुखपङ्कजः।  
पादावप्राप्य रामस्य पपात भरतो रुदन्॥ ३७॥
</details>

<details><summary>मूलम्</summary>

इत्येवं विलपन् दीनः प्रस्विन्नमुखपङ्कजः।  
पादावप्राप्य रामस्य पपात भरतो रुदन्॥ ३७॥
</details>

<details><summary>अनुवाद (हिन्दी)</summary>

इस प्रकार विलाप करते-करते भरत अत्यन्त दुःखी हो गये। उनके मुखारविन्दपर पसीनेकी बूँदें दिखायी देने लगीं। वे श्रीरामचन्द्रजीके चरणोंतक पहुँचनेके पहले ही पृथ्वीपर गिर पड़े॥ ३७॥
</details>

<details open><summary>विश्वास-प्रस्तुतिः</summary>

दुःखाभितप्तो भरतो राजपुत्रो महाबलः।  
उक्त्वाऽऽर्येति सकृद् दीनं पुनर्नोवाच किंचन॥ ३८॥
</details>

<details><summary>मूलम्</summary>

दुःखाभितप्तो भरतो राजपुत्रो महाबलः।  
उक्त्वाऽऽर्येति सकृद् दीनं पुनर्नोवाच किंचन॥ ३८॥
</details>

<details><summary>अनुवाद (हिन्दी)</summary>

अत्यन्त दुःखसे संतप्त होकर महाबली राजकुमार भरतने एक बार दीनवाणीमें ‘आर्य’ कहकर पुकारा। फिर वे कुछ न बोल सके॥ ३८॥
</details>

<details open><summary>विश्वास-प्रस्तुतिः</summary>

बाष्पैः पिहितकण्ठश्च प्रेक्ष्य रामं यशस्विनम्।  
आर्येत्येवाभिसंक्रुश्य व्याहर्तुं नाशकत् ततः॥ ३९॥
</details>

<details><summary>मूलम्</summary>

बाष्पैः पिहितकण्ठश्च प्रेक्ष्य रामं यशस्विनम्।  
आर्येत्येवाभिसंक्रुश्य व्याहर्तुं नाशकत् ततः॥ ३९॥
</details>

<details><summary>अनुवाद (हिन्दी)</summary>

आँसुओंसे उनका गला रुँध गया था। यशस्वी श्रीरामकी ओर देख वे ‘हा! आर्य’ कहकर चीख उठे। इससे आगे उनसे कुछ बोला न जा सका॥ ३९॥
</details>

<details open><summary>विश्वास-प्रस्तुतिः</summary>

शत्रुघ्नश्चापि रामस्य ववन्दे चरणौ रुदन्।  
तावुभौ च समालिङ्ग्य रामोऽप्यश्रूण्यवर्तयत्॥ ४०॥
</details>

<details><summary>मूलम्</summary>

शत्रुघ्नश्चापि रामस्य ववन्दे चरणौ रुदन्।  
तावुभौ च समालिङ्ग्य रामोऽप्यश्रूण्यवर्तयत्॥ ४०॥
</details>

<details><summary>अनुवाद (हिन्दी)</summary>

फिर शत्रुघ्नने भी रोते-रोते श्रीरामके चरणोंमें प्रणाम किया। श्रीरामने उन दोनोंको उठाकर छातीसे लगा लिया। फिर वे भी नेत्रोंसे आँसुओंकी धारा बहाने लगे॥ ४०॥
</details>

<details open><summary>विश्वास-प्रस्तुतिः</summary>

ततः सुमन्त्रेण गुहेन चैव  
समीयतू राजसुतावरण्ये।  
दिवाकरश्चैव निशाकरश्च  
यथाम्बरे शुक्रबृहस्पतिभ्याम्॥ ४१॥
</details>

<details><summary>मूलम्</summary>

ततः सुमन्त्रेण गुहेन चैव  
समीयतू राजसुतावरण्ये।  
दिवाकरश्चैव निशाकरश्च  
यथाम्बरे शुक्रबृहस्पतिभ्याम्॥ ४१॥
</details>

<details><summary>अनुवाद (हिन्दी)</summary>

तत्पश्चात् राजकुमार श्रीराम तथा लक्ष्मण उस वनमें सुमन्त्र और निषादराज गुहसे मिले, मानो आकाशमें सूर्य और चन्द्रमा, शुक्र और बृहस्पतिसे मिल रहे हों॥
</details>

<details open><summary>विश्वास-प्रस्तुतिः</summary>

तान् पार्थिवान् वारणयूथपार्हान्  
समागतांस्तत्र महत्यरण्ये।  
वनौकसस्तेऽभिसमीक्ष्य सर्वे  
त्वश्रूण्यमुञ्चन् प्रविहाय हर्षम्॥ ४२॥
</details>

<details><summary>मूलम्</summary>

तान् पार्थिवान् वारणयूथपार्हान्  
समागतांस्तत्र महत्यरण्ये।  
वनौकसस्तेऽभिसमीक्ष्य सर्वे  
त्वश्रूण्यमुञ्चन् प्रविहाय हर्षम्॥ ४२॥
</details>

<details><summary>अनुवाद (हिन्दी)</summary>

यूथपति गजराजपर बैठकर यात्रा करनेयोग्य उन चारों राजकुमारोंको उस विशाल वनमें आया देख समस्त वनवासी हर्ष छोड़कर शोकके आँसू बहाने लगे॥ ४२॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽयोध्याकाण्डे नवनवतितमः सर्गः॥ ९९॥  
इस प्रकार श्रीवाल्मीकिनिर्मित आर्षरामायण आदिकाव्यके अयोध्याकाण्डमें निन्यानबेवाँ सर्ग पूरा हुआ॥ ९९॥
</details>
