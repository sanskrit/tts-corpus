+++
title = "०४२ दशरथविलापः"
title_english = "042 Dasaratha feels dejected"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-042-Dashratha_Vilapaha.mp3"></div>
</details>



<details><summary>भागसूचना</summary>

42. राजा दशरथका पृथ्वीपर गिरना, श्रीरामके लिये विलाप करना, कैकेयीको अपने पास आनेसे मना करना और उसे त्याग देना, कौसल्या और सेवकोंकी सहायतासे उनका कौसल्याके भवनमें आना और वहाँ भी श्रीरामके लिये दुःखका ही अनुभव करना
</details>

<details open><summary>विश्वास-प्रस्तुतिः</summary>

यावत् तु निर्यतस्तस्य रजोरूपमदृश्यत।  
नैवेक्ष्वाकुवरस्तावत् संजहारात्मचक्षुषी॥ १॥
</details>

<details><summary>मूलम्</summary>

यावत् तु निर्यतस्तस्य रजोरूपमदृश्यत।  
नैवेक्ष्वाकुवरस्तावत् संजहारात्मचक्षुषी॥ १॥
</details>

<details><summary>अनुवाद (हिन्दी)</summary>

वनकी ओर जाते हुए श्रीरामके रथकी धूल जबतक दिखायी देती रही, तबतक इक्ष्वाकुवंशके स्वामी राजा दशरथने उधरसे अपनी आँखें नहीं हटायीं॥ १॥
</details>

<details open><summary>विश्वास-प्रस्तुतिः</summary>

यावद् राजा प्रियं पुत्रं पश्यत्यत्यन्तधार्मिकम्।  
तावद् व्यवर्धतेवास्य धरण्यां पुत्रदर्शने॥ २॥
</details>

<details><summary>मूलम्</summary>

यावद् राजा प्रियं पुत्रं पश्यत्यत्यन्तधार्मिकम्।  
तावद् व्यवर्धतेवास्य धरण्यां पुत्रदर्शने॥ २॥
</details>

<details><summary>अनुवाद (हिन्दी)</summary>

वे महाराज अपने अत्यन्त धार्मिक प्रिय पुत्रको जबतक देखते रहे, तबतक पुत्रको देखनेके लिये उनका शरीर मानो पृथ्वीपर बढ़ रहा था—वे ऊँचे उठ-उठकर उनकी ओर निहार रहे थे॥ २॥
</details>

<details open><summary>विश्वास-प्रस्तुतिः</summary>

न पश्यति रजोऽप्यस्य यदा रामस्य भूमिपः।  
तदार्तश्च निषण्णश्च पपात धरणीतले॥ ३॥
</details>

<details><summary>मूलम्</summary>

न पश्यति रजोऽप्यस्य यदा रामस्य भूमिपः।  
तदार्तश्च निषण्णश्च पपात धरणीतले॥ ३॥
</details>

<details><summary>अनुवाद (हिन्दी)</summary>

जब राजाको श्रीरामके रथकी धूल भी नहीं दिखायी देने लगी, तब वे अत्यन्त आर्त और विषादग्रस्त हो पृथ्वीपर गिर पड़े॥ ३॥
</details>

<details open><summary>विश्वास-प्रस्तुतिः</summary>

तस्य दक्षिणमन्वागात् कौसल्या बाहुमङ्गना।  
परं चास्यान्वगात् पार्श्वं कैकेयी सा सुमध्यमा॥ ४॥
</details>

<details><summary>मूलम्</summary>

तस्य दक्षिणमन्वागात् कौसल्या बाहुमङ्गना।  
परं चास्यान्वगात् पार्श्वं कैकेयी सा सुमध्यमा॥ ४॥
</details>

<details><summary>अनुवाद (हिन्दी)</summary>

उस समय उन्हें सहारा देनेके लिये उनकी धर्मपत्नी कौसल्या देवी दाहिनी बाँहके पास आयीं और सुन्दरी कैकेयी उनके वामभागमें जा पहुँचीं॥ ४॥
</details>

<details open><summary>विश्वास-प्रस्तुतिः</summary>

तां नयेन च सम्पन्नो धर्मेण विनयेन च।  
उवाच राजा कैकेयीं समीक्ष्य व्यथितेन्द्रियः॥ ५॥
</details>

<details><summary>मूलम्</summary>

तां नयेन च सम्पन्नो धर्मेण विनयेन च।  
उवाच राजा कैकेयीं समीक्ष्य व्यथितेन्द्रियः॥ ५॥
</details>

<details><summary>अनुवाद (हिन्दी)</summary>

कैकेयीको देखते ही नय, विनय और धर्मसे सम्पन्न राजा दशरथकी समस्त इन्द्रियाँ व्यथित हो उठीं; वे बोल उठे—॥ ५॥
</details>

<details open><summary>विश्वास-प्रस्तुतिः</summary>

कैकेयि मामकाङ्गानि मा स्प्राक्षीः पापनिश्चये।  
नहि त्वां द्रष्टुमिच्छामि न भार्या न च बान्धवी॥ ६॥
</details>

<details><summary>मूलम्</summary>

कैकेयि मामकाङ्गानि मा स्प्राक्षीः पापनिश्चये।  
नहि त्वां द्रष्टुमिच्छामि न भार्या न च बान्धवी॥ ६॥
</details>

<details><summary>अनुवाद (हिन्दी)</summary>

‘पापपूर्ण विचार रखनेवाली कैकेयि! तू मेरे अङ्गोंका स्पर्श न कर। मैं तुझे देखना नहीं चाहता। तू न तो मेरी भार्या है और न बान्धवी॥ ६॥
</details>

<details open><summary>विश्वास-प्रस्तुतिः</summary>

ये च त्वामनुजीवन्ति नाहं तेषां न ते मम।  
केवलार्थपरां हि त्वां त्यक्तधर्मां त्यजाम्यहम्॥ ७॥
</details>

<details><summary>मूलम्</summary>

ये च त्वामनुजीवन्ति नाहं तेषां न ते मम।  
केवलार्थपरां हि त्वां त्यक्तधर्मां त्यजाम्यहम्॥ ७॥
</details>

<details><summary>अनुवाद (हिन्दी)</summary>

‘जो तेरा आश्रय लेकर जीवन-निर्वाह करते हैं, मैं उनका स्वामी नहीं हूँ और वे मेरे परिजन नहीं हैं। तूने केवल धनमें आसक्त होकर धर्मका त्याग किया है, इसलिये मैं तेरा परित्याग करता हूँ॥ ७॥
</details>

<details open><summary>विश्वास-प्रस्तुतिः</summary>

अगृह्णां यच्च ते पाणिमग्निं पर्यणयं च यत्।  
अनुजानामि तत् सर्वमस्मिंल्लोके परत्र च॥ ८॥
</details>

<details><summary>मूलम्</summary>

अगृह्णां यच्च ते पाणिमग्निं पर्यणयं च यत्।  
अनुजानामि तत् सर्वमस्मिंल्लोके परत्र च॥ ८॥
</details>

<details><summary>अनुवाद (हिन्दी)</summary>

‘मैंने जो तेरा पाणिग्रहण किया है और तुझे साथ लेकर अग्निकी परिक्रमा की है, तेरे साथका वह सारा सम्बन्ध इस लोक और परलोकके लिये भी त्याग देता हूँ॥ ८॥
</details>

<details open><summary>विश्वास-प्रस्तुतिः</summary>

भरतश्चेत् प्रतीतः स्याद् राज्यं प्राप्यैतदव्ययम्।  
यन्मे स दद्यात् पित्रर्थं मा मां तद्दत्तमागमत्॥ ९॥
</details>

<details><summary>मूलम्</summary>

भरतश्चेत् प्रतीतः स्याद् राज्यं प्राप्यैतदव्ययम्।  
यन्मे स दद्यात् पित्रर्थं मा मां तद्दत्तमागमत्॥ ९॥
</details>

<details><summary>अनुवाद (हिन्दी)</summary>

‘तेरा पुत्र भरत भी यदि इस विघ्न-बाधासे रहित राज्यको पाकर प्रसन्न हो तो वह मेरे लिये श्राद्धमें जो कुछ पिण्ड या जल आदि दान करे, वह मुझे प्राप्त न हो’॥ ९॥
</details>

<details open><summary>विश्वास-प्रस्तुतिः</summary>

अथ रेणुसमुद‍्ध्वस्तं समुत्थाप्य नराधिपम्।  
न्यवर्तत तदा देवी कौसल्या शोककर्शिता॥ १०॥
</details>

<details><summary>मूलम्</summary>

अथ रेणुसमुद‍्ध्वस्तं समुत्थाप्य नराधिपम्।  
न्यवर्तत तदा देवी कौसल्या शोककर्शिता॥ १०॥
</details>

<details><summary>अनुवाद (हिन्दी)</summary>

तदनन्तर शोकसे कातर हुई कौसल्या देवी उस समय धरतीपर लोटनेके कारण धूलसे व्याप्त हुए महाराजको उठाकर उनके साथ राजभवनकी ओर लौटीं॥ १०॥
</details>

<details open><summary>विश्वास-प्रस्तुतिः</summary>

हत्वेव ब्राह्मणं कामात् स्पृष्ट्वाग्निमिव पाणिना।  
अन्वतप्यत धर्मात्मा पुत्रं संचिन्त्य राघवम्॥ ११॥
</details>

<details><summary>मूलम्</summary>

हत्वेव ब्राह्मणं कामात् स्पृष्ट्वाग्निमिव पाणिना।  
अन्वतप्यत धर्मात्मा पुत्रं संचिन्त्य राघवम्॥ ११॥
</details>

<details><summary>अनुवाद (हिन्दी)</summary>

जैसे कोई जान-बूझकर स्वेच्छापूर्वक ब्राह्मणकी हत्या कर डाले अथवा हाथसे प्रज्वलित अग्निका स्पर्श कर ले और ऐसा करके संतप्त होता रहे, उसी प्रकार धर्मात्मा राजा दशरथ अपने ही दिये हुए वरदानके कारण वनमें गये हुए श्रीरामका चिन्तन करके अनुतप्त हो रहे थे॥ ११॥
</details>

<details open><summary>विश्वास-प्रस्तुतिः</summary>

निवृत्यैव निवृत्यैव सीदतो रथवर्त्मसु।  
राज्ञो नातिबभौ रूपं ग्रस्तस्यांशुमतो यथा॥ १२॥
</details>

<details><summary>मूलम्</summary>

निवृत्यैव निवृत्यैव सीदतो रथवर्त्मसु।  
राज्ञो नातिबभौ रूपं ग्रस्तस्यांशुमतो यथा॥ १२॥
</details>

<details><summary>अनुवाद (हिन्दी)</summary>

राजा दशरथ बारंबार पीछे लौटकर रथके मार्गोंपर देखनेका कष्ट उठाते थे। उस समय उनका रूप राहुग्रस्त सूर्यकी भाँति अधिक शोभा नहीं पाता था॥ १२॥
</details>

<details open><summary>विश्वास-प्रस्तुतिः</summary>

विललाप स दुःखार्तः प्रियं पुत्रमनुस्मरन्।  
नगरान्तमनुप्राप्तं बुद्‍ध्वा पुत्रमथाब्रवीत्॥ १३॥
</details>

<details><summary>मूलम्</summary>

विललाप स दुःखार्तः प्रियं पुत्रमनुस्मरन्।  
नगरान्तमनुप्राप्तं बुद्‍ध्वा पुत्रमथाब्रवीत्॥ १३॥
</details>

<details><summary>अनुवाद (हिन्दी)</summary>

वे अपने प्रिय पुत्रका बारंबार स्मरण करके दुःखसे आतुर हो विलाप करने लगे। वे बेटेको नगरकी सीमापर पहुँचा हुआ समझकर इस प्रकार कहने लगे—॥ १३॥
</details>

<details open><summary>विश्वास-प्रस्तुतिः</summary>

वाहनानां च मुख्यानां वहतां तं ममात्मजम्।  
पदानि पथि दृश्यन्ते स महात्मा न दृश्यते॥ १४॥
</details>

<details><summary>मूलम्</summary>

वाहनानां च मुख्यानां वहतां तं ममात्मजम्।  
पदानि पथि दृश्यन्ते स महात्मा न दृश्यते॥ १४॥
</details>

<details><summary>अनुवाद (हिन्दी)</summary>

‘हाय! मेरे पुत्रको वनकी ओर ले जाते हुए श्रेष्ठ वाहनों (घोड़ों) के पदचिह्न तो मार्गमें दिखायी देते हैं; परंतु उन महात्मा श्रीरामका दर्शन नहीं हो रहा है॥ १४॥
</details>

<details open><summary>विश्वास-प्रस्तुतिः</summary>

यः सुखेनोपधानेषु शेते चन्दनरूषितः।  
वीज्यमानो महार्हाभिः स्त्रीभिर्मम सुतोत्तमः॥ १५॥  
स नूनं क्वचिदेवाद्य वृक्षमूलमुपाश्रितः।  
काष्ठं वा यदि वाश्मानमुपधाय शयिष्यते॥ १६॥
</details>

<details><summary>मूलम्</summary>

यः सुखेनोपधानेषु शेते चन्दनरूषितः।  
वीज्यमानो महार्हाभिः स्त्रीभिर्मम सुतोत्तमः॥ १५॥  
स नूनं क्वचिदेवाद्य वृक्षमूलमुपाश्रितः।  
काष्ठं वा यदि वाश्मानमुपधाय शयिष्यते॥ १६॥
</details>

<details><summary>अनुवाद (हिन्दी)</summary>

‘जो मेरे श्रेष्ठ पुत्र श्रीराम चन्दनसे चर्चित हो तकियोंका सहारा लेकर उत्तम शय्याओंपर सुखसे सोते थे और उत्तम अलंकारोंसे विभूषित सुन्दरी स्त्रियाँ जिन्हें व्यजन डुलाती थीं, वे निश्चय ही आज कहीं वृक्षकी जड़का आश्रय ले अथवा किसी काठ या पत्थरको सिरके नीचे रखकर भूमिपर ही शयन करेंगे॥ १५-१६॥
</details>

<details open><summary>विश्वास-प्रस्तुतिः</summary>

उत्थास्यति च मेदिन्याः कृपणः पांसुगुण्ठितः।  
विनिःश्वसन् प्रस्रवणात् करेणूनामिवर्षभः॥ १७॥
</details>

<details><summary>मूलम्</summary>

उत्थास्यति च मेदिन्याः कृपणः पांसुगुण्ठितः।  
विनिःश्वसन् प्रस्रवणात् करेणूनामिवर्षभः॥ १७॥
</details>

<details><summary>अनुवाद (हिन्दी)</summary>

‘फिर अङ्गोंमें धूल लपेटे दीनकी भाँति लंबी साँस खींचते हुए वे उस शयन-भूमिसे उसी प्रकार उठेंगे, जैसे किसी झरनेके पाससे गजराज उठता है॥
</details>

<details open><summary>विश्वास-प्रस्तुतिः</summary>

द्रक्ष्यन्ति नूनं पुरुषा दीर्घबाहुं वनेचराः।  
राममुत्थाय गच्छन्तं लोकनाथमनाथवत्॥ १८॥
</details>

<details><summary>मूलम्</summary>

द्रक्ष्यन्ति नूनं पुरुषा दीर्घबाहुं वनेचराः।  
राममुत्थाय गच्छन्तं लोकनाथमनाथवत्॥ १८॥
</details>

<details><summary>अनुवाद (हिन्दी)</summary>

‘निश्चय ही वनमें रहनेवाले मनुष्य लोकनाथ महाबाहु श्रीरामको वहाँसे अनाथकी भाँति उठकर जाते हुए देखेंगे॥ १८॥
</details>

<details open><summary>विश्वास-प्रस्तुतिः</summary>

सा नूनं जनकस्येष्टा सुता सुखसदोचिता।  
कण्टकाक्रमणक्लान्ता वनमद्य गमिष्यति॥ १९॥
</details>

<details><summary>मूलम्</summary>

सा नूनं जनकस्येष्टा सुता सुखसदोचिता।  
कण्टकाक्रमणक्लान्ता वनमद्य गमिष्यति॥ १९॥
</details>

<details><summary>अनुवाद (हिन्दी)</summary>

‘जो सदा सुख भोगनेके ही योग्य है, वह जनककी प्यारी पुत्री सीता आज अवश्य ही काँटोंपर पैर पड़नेसे व्यथाका अनुभव करती हुई वनको जायगी॥ १९॥
</details>

<details open><summary>विश्वास-प्रस्तुतिः</summary>

अनभिज्ञा वनानां सा नूनं भयमुपैष्यति।  
श्वपदानर्दितं श्रुत्वा गम्भीरं रोमहर्षणम्॥ २०॥
</details>

<details><summary>मूलम्</summary>

अनभिज्ञा वनानां सा नूनं भयमुपैष्यति।  
श्वपदानर्दितं श्रुत्वा गम्भीरं रोमहर्षणम्॥ २०॥
</details>

<details><summary>अनुवाद (हिन्दी)</summary>

‘वह वनके कष्टोंसे अनभिज्ञ है। वहाँ व्याघ्र आदि हिंसक जन्तुओंका गम्भीर तथा रोमाञ्चकारी गर्जन-तर्जन सुनकर निश्चय ही भयभीत हो जायगी॥ २०॥
</details>

<details open><summary>विश्वास-प्रस्तुतिः</summary>

सकामा भव कैकेयि विधवा राज्यमावस।  
नहि तं पुरुषव्याघ्रं विना जीवितुमुत्सहे॥ २१॥
</details>

<details><summary>मूलम्</summary>

सकामा भव कैकेयि विधवा राज्यमावस।  
नहि तं पुरुषव्याघ्रं विना जीवितुमुत्सहे॥ २१॥
</details>

<details><summary>अनुवाद (हिन्दी)</summary>

‘अरी कैकेयी! तू अपनी कामना सफल कर ले और विधवा होकर राज्य भोग। मैं पुरुषसिंह श्रीरामके बिना जीवित नहीं रह सकता’॥ २१॥
</details>

<details open><summary>विश्वास-प्रस्तुतिः</summary>

इत्येवं विलपन् राजा जनौघेनाभिसंवृतः।  
अपस्नात इवारिष्टं प्रविवेश गृहोत्तमम्॥ २२॥
</details>

<details><summary>मूलम्</summary>

इत्येवं विलपन् राजा जनौघेनाभिसंवृतः।  
अपस्नात इवारिष्टं प्रविवेश गृहोत्तमम्॥ २२॥
</details>

<details><summary>अनुवाद (हिन्दी)</summary>

इस प्रकार विलाप करते हुए राजा दशरथने मरघटसे नहाकर आये हुए पुरुषकी भाँति मनुष्योंकी भारी भीड़से घिरकर अपने शोकपूर्ण उत्तम भवनमें प्रवेश किया॥ २२॥
</details>

<details open><summary>विश्वास-प्रस्तुतिः</summary>

शून्यचत्वरवेश्मान्तां संवृतापणवेदिकाम्।  
क्लान्तदुर्बलदुःखार्तां नात्याकीर्णमहापथाम्॥ २३॥  
तामवेक्ष्य पुरीं सर्वां राममेवानुचिन्तयन्।  
विलपन् प्राविशद् राजा गृहं सूर्य इवाम्बुदम्॥ २४॥
</details>

<details><summary>मूलम्</summary>

शून्यचत्वरवेश्मान्तां संवृतापणवेदिकाम्।  
क्लान्तदुर्बलदुःखार्तां नात्याकीर्णमहापथाम्॥ २३॥  
तामवेक्ष्य पुरीं सर्वां राममेवानुचिन्तयन्।  
विलपन् प्राविशद् राजा गृहं सूर्य इवाम्बुदम्॥ २४॥
</details>

<details><summary>अनुवाद (हिन्दी)</summary>

उन्होंने देखा, अयोध्यापुरीके प्रत्येक घरका बाहरी चबूतरा और भीतरी भाग भी सूना हो रहा है। (क्योंकि उन घरोंके सब लोग श्रीरामके पीछे चले गये थे।) बाजार-हाट बंद है। जो लोग नगरमें हैं, वे भी अत्यन्त क्लान्त, दुर्बल और दुःखसे आतुर हो रहे हैं तथा बड़ी-बड़ी सड़कोंपर भी अधिक आदमी जाते-आते नहीं दिखायी देते हैं। सारे नगरकी यह अवस्था देखकर श्रीरामके लिये ही चिन्ता और विलाप करते हुए राजा उसी तरह महलके भीतर गये, जैसे सूर्य मेघोंकी घटामें छिप जाते हैं॥ २३-२४॥
</details>

<details open><summary>विश्वास-प्रस्तुतिः</summary>

महाह्रदमिवाक्षोभ्यं सुपर्णेन हृतोरगम्।  
रामेण रहितं वेश्म वैदेह्या लक्ष्मणेन च॥ २५॥
</details>

<details><summary>मूलम्</summary>

महाह्रदमिवाक्षोभ्यं सुपर्णेन हृतोरगम्।  
रामेण रहितं वेश्म वैदेह्या लक्ष्मणेन च॥ २५॥
</details>

<details><summary>अनुवाद (हिन्दी)</summary>

श्रीराम, लक्ष्मण और सीतासे रहित वह राजभवन उस महान् अक्षोभ्य जलाशयके समान जान पड़ता था, जिसके भीतरके नागको गरुड़ उठा ले गये हों॥ २५॥
</details>

<details open><summary>विश्वास-प्रस्तुतिः</summary>

अथ गद्‍गदशब्दस्तु विलपन् वसुधाधिपः।  
उवाच मृदु मन्दार्थं वचनं दीनमस्वरम्॥ २६॥
</details>

<details><summary>मूलम्</summary>

अथ गद्‍गदशब्दस्तु विलपन् वसुधाधिपः।  
उवाच मृदु मन्दार्थं वचनं दीनमस्वरम्॥ २६॥
</details>

<details><summary>अनुवाद (हिन्दी)</summary>

उस समय विलाप करते हुए राजा दशरथने गद्‍गद वाणीमें द्वारपालोंसे यह मधुर, अस्पष्ट, दीनतायुक्त और स्वाभाविक स्वरसे रहित बात कही—॥ २६॥
</details>

<details open><summary>विश्वास-प्रस्तुतिः</summary>

कौसल्याया गृहं शीघ्रं राममातुर्नयन्तु माम्।  
नह्यन्यत्र ममाश्वासो हृदयस्य भविष्यति॥ २७॥
</details>

<details><summary>मूलम्</summary>

कौसल्याया गृहं शीघ्रं राममातुर्नयन्तु माम्।  
नह्यन्यत्र ममाश्वासो हृदयस्य भविष्यति॥ २७॥
</details>

<details><summary>अनुवाद (हिन्दी)</summary>

‘मुझे शीघ्र ही श्रीराम-माता कौसल्याके घरमें पहुँचा दो; क्योंकि मेरे हृदयको और कहीं शान्ति नहीं मिल सकती’॥ २७॥
</details>

<details open><summary>विश्वास-प्रस्तुतिः</summary>

इति ब्रुवन्तं राजानमनयन् द्वारदर्शिनः।  
कौसल्याया गृहं तत्र न्यवेस्यत विनीतवत्॥ २८॥
</details>

<details><summary>मूलम्</summary>

इति ब्रुवन्तं राजानमनयन् द्वारदर्शिनः।  
कौसल्याया गृहं तत्र न्यवेस्यत विनीतवत्॥ २८॥
</details>

<details><summary>अनुवाद (हिन्दी)</summary>

ऐसी बात कहते हुए राजा दशरथको द्वारपालोंने बड़ी विनयके साथ रानी कौसल्याके भवनमें पहुँचाया और पलंगपर सुला दिया॥ २८॥
</details>

<details open><summary>विश्वास-प्रस्तुतिः</summary>

ततस्तत्र प्रविष्टस्य कौसल्याया निवेशनम्।  
अधिरुह्यापि शयनं बभूव लुलितं मनः॥ २९॥
</details>

<details><summary>मूलम्</summary>

ततस्तत्र प्रविष्टस्य कौसल्याया निवेशनम्।  
अधिरुह्यापि शयनं बभूव लुलितं मनः॥ २९॥
</details>

<details><summary>अनुवाद (हिन्दी)</summary>

वहाँ कौसल्याके भवनमें प्रवेश करके पलंगपर आरूढ़ हो जानेपर भी राजा दशरथका मन चञ्चल एवं मलिन ही रहा॥ २९॥
</details>

<details open><summary>विश्वास-प्रस्तुतिः</summary>

पुत्रद्वयविहीनं च स्नुषया च विवर्जितम्।  
अपश्यद् भवनं राजा नष्टचन्द्रमिवाम्बरम्॥ ३०॥
</details>

<details><summary>मूलम्</summary>

पुत्रद्वयविहीनं च स्नुषया च विवर्जितम्।  
अपश्यद् भवनं राजा नष्टचन्द्रमिवाम्बरम्॥ ३०॥
</details>

<details><summary>अनुवाद (हिन्दी)</summary>

दोनों पुत्र और पुत्रवधू सीतासे रहित वह भवन राजाको चन्द्रहीन आकाशकी भाँति श्रीहीन दिखायी देने लगा॥ ३०॥
</details>

<details open><summary>विश्वास-प्रस्तुतिः</summary>

तच्च दृष्ट्वा महाराजो भुजमुद्यम्य वीर्यवान्।  
उच्चैःस्वरेण प्राक्रोशद्धा राम विजहासि नौ॥ ३१॥  
सुखिता बत तं कालं जीविष्यन्ति नरोत्तमाः।  
परिष्वजन्तो ये रामं द्रक्ष्यन्ति पुनरागतम्॥ ३२॥
</details>

<details><summary>मूलम्</summary>

तच्च दृष्ट्वा महाराजो भुजमुद्यम्य वीर्यवान्।  
उच्चैःस्वरेण प्राक्रोशद्धा राम विजहासि नौ॥ ३१॥  
सुखिता बत तं कालं जीविष्यन्ति नरोत्तमाः।  
परिष्वजन्तो ये रामं द्रक्ष्यन्ति पुनरागतम्॥ ३२॥
</details>

<details><summary>अनुवाद (हिन्दी)</summary>

उसे देखकर पराक्रमी महाराजने एक बाँह ऊपर उठाकर उच्चस्वरसे विलाप करते हुए कहा—‘हा राम! तुम हम दोनों माता-पिताको त्याग दे रहे हो। जो नरश्रेष्ठ चौदह वर्षोंकी अवधितक जीवित रहेंगे और अयोध्यामें पुनः लौटे हुए श्रीरामको हृदयसे लगाकर देखेंगे, वे ही वास्तवमें सुखी होंगे’॥ ३१-३२॥
</details>

<details open><summary>विश्वास-प्रस्तुतिः</summary>

अथ रात्र्यां प्रपन्नायां कालरात्र्यामिवात्मनः।  
अर्धरात्रे दशरथः कौसल्यामिदमब्रवीत्॥ ३३॥
</details>

<details><summary>मूलम्</summary>

अथ रात्र्यां प्रपन्नायां कालरात्र्यामिवात्मनः।  
अर्धरात्रे दशरथः कौसल्यामिदमब्रवीत्॥ ३३॥
</details>

<details><summary>अनुवाद (हिन्दी)</summary>

तदनन्तर अपनी कालरात्रिके समान वह रात्रि आनेपर राजा दशरथने आधी रात होनेपर कौसल्यासे इस प्रकार कहा—॥ ३३॥
</details>

<details open><summary>विश्वास-प्रस्तुतिः</summary>

न त्वां पश्यामि कौसल्ये साधु मां पाणिना स्पृश।  
रामं मेऽनुगता दृष्टिरद्यापि न निवर्तते॥ ३४॥
</details>

<details><summary>मूलम्</summary>

न त्वां पश्यामि कौसल्ये साधु मां पाणिना स्पृश।  
रामं मेऽनुगता दृष्टिरद्यापि न निवर्तते॥ ३४॥
</details>

<details><summary>अनुवाद (हिन्दी)</summary>

‘कौसल्ये! मेरी दृष्टि श्रीरामके ही साथ चली गयी और वह अबतक नहीं लौटी है; अतः मैं तुम्हें देख नहीं पाता हूँ। एक बार अपने हाथसे मेरे शरीरका स्पर्श तो करो’॥
</details>

<details open><summary>विश्वास-प्रस्तुतिः</summary>

तं राममेवानुविचिन्तयन्तं  
समीक्ष्य देवी शयने नरेन्द्रम्।  
उपोपविश्याधिकमार्तरूपा  
विनिश्वसन्तं विललाप कृच्छ्रम्॥ ३५॥
</details>

<details><summary>मूलम्</summary>

तं राममेवानुविचिन्तयन्तं  
समीक्ष्य देवी शयने नरेन्द्रम्।  
उपोपविश्याधिकमार्तरूपा  
विनिश्वसन्तं विललाप कृच्छ्रम्॥ ३५॥
</details>

<details><summary>अनुवाद (हिन्दी)</summary>

शय्यापर पड़े हुए महाराज दशरथको श्रीरामका ही चिन्तन करते और लंबी साँस खींचते देख देवी कौसल्या अत्यन्त व्यथित हो उनके पास आ बैठीं और बड़े कष्टसे विलाप करने लगीं॥ ३५॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽयोध्याकाण्डे द्विचत्वारिंशः सर्गः॥ ४२॥  
इस प्रकार श्रीवाल्मीकिनिर्मित आर्षरामायण आदिकाव्यके अयोध्याकाण्डमें बयालीसवाँ सर्ग पूरा हुआ॥ ४२॥
</details>
