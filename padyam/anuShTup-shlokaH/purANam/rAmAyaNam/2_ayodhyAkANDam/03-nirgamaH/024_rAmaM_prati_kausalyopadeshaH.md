+++
title = "०२४ रामं प्रति कौसल्योपदेशः"
title_english = "024 Rama obtains Kausalya s permission"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-024-Ramasya_Kousalyopadeshaha.mp3"></div>
</details>



<details><summary>भागसूचना</summary>

24. विलाप करती हुई कौसल्याका श्रीरामसे अपनेको भी साथ ले चलनेके लिये आग्रह करना तथा पतिकी सेवा ही नारीका धर्म है, यह बताकर श्रीरामका उन्हें रोकना और वन जानेके लिये उनकी अनुमति प्राप्त करना
</details>

<details open><summary>विश्वास-प्रस्तुतिः</summary>

तं समीक्ष्य व्यवसितं पितुर्निर्देशपालने।  
कौसल्या बाष्पसंरुद्धा वचो धर्मिष्ठमब्रवीत्॥ १॥
</details>

<details><summary>मूलम्</summary>

तं समीक्ष्य व्यवसितं पितुर्निर्देशपालने।  
कौसल्या बाष्पसंरुद्धा वचो धर्मिष्ठमब्रवीत्॥ १॥
</details>

<details><summary>अनुवाद (हिन्दी)</summary>

कौसल्याने जब देखा कि श्रीरामने पिताकी आज्ञाके पालनका ही दृढ़ निश्चय कर लिया है, तब वे आँसुओंसे रुँधी हुई गद्‍गद वाणीमें धर्मात्मा श्रीरामसे इस प्रकार बोलीं—॥ १॥
</details>

<details open><summary>विश्वास-प्रस्तुतिः</summary>

अदृष्टदुःखो धर्मात्मा सर्वभूतप्रियंवदः।  
मयि जातो दशरथात् कथमुञ्छेन वर्तयेत्॥ २॥
</details>

<details><summary>मूलम्</summary>

अदृष्टदुःखो धर्मात्मा सर्वभूतप्रियंवदः।  
मयि जातो दशरथात् कथमुञ्छेन वर्तयेत्॥ २॥
</details>

<details><summary>अनुवाद (हिन्दी)</summary>

‘हाय! जिसने जीवनमें कभी दुःख नहीं देखा है, जो समस्त प्राणियोंसे सदा प्रिय वचन बोलता है, जिसका जन्म महाराज दशरथसे मेरे द्वारा हुआ है, वह मेरा धर्मात्मा पुत्र उञ्छवृत्तिसे—खेतमें गिरे हुए अनाजके एक-एक दानेको बीनकर कैसे जीवन-निर्वाह कर सकेगा?॥ २॥
</details>

<details open><summary>विश्वास-प्रस्तुतिः</summary>

यस्य भृत्याश्च दासाश्च मृष्टान्यन्नानि भुञ्जते।  
कथं स भोक्ष्यते रामो वने मूलफलान्ययम्॥ ३॥
</details>

<details><summary>मूलम्</summary>

यस्य भृत्याश्च दासाश्च मृष्टान्यन्नानि भुञ्जते।  
कथं स भोक्ष्यते रामो वने मूलफलान्ययम्॥ ३॥
</details>

<details><summary>अनुवाद (हिन्दी)</summary>

‘जिनके भृत्य और दास भी शुद्ध, स्वादिष्ट अन्न खाते हैं, वे ही श्रीराम वनमें फल-मूलका आहार कैसे करेंगे?॥ ३॥
</details>

<details open><summary>विश्वास-प्रस्तुतिः</summary>

क एतच्छ्रद्दधेच्छ्रुत्वा कस्य वा न भवेद् भयम्।  
गुणवान् दयितो राज्ञः काकुत्स्थो यद् विवास्यते॥ ४॥
</details>

<details><summary>मूलम्</summary>

क एतच्छ्रद्दधेच्छ्रुत्वा कस्य वा न भवेद् भयम्।  
गुणवान् दयितो राज्ञः काकुत्स्थो यद् विवास्यते॥ ४॥
</details>

<details><summary>अनुवाद (हिन्दी)</summary>

‘जो सद्‍गुणसम्पन्न और महाराज दशरथके प्रिय हैं, उन्हीं ककुत्स्थ-कुल-भूषण श्रीरामको जो वनवास दिया जा रहा है, इसे सुनकर कौन इसपर विश्वास करेगा? अथवा ऐसी बात सुनकर किसको भय नहीं होगा?॥ ४॥
</details>

<details open><summary>विश्वास-प्रस्तुतिः</summary>

नूनं तु बलवाँल्लोके कृतान्तः सर्वमादिशन्।  
लोके रामाभिरामस्त्वं वनं यत्र गमिष्यसि॥ ५॥
</details>

<details><summary>मूलम्</summary>

नूनं तु बलवाँल्लोके कृतान्तः सर्वमादिशन्।  
लोके रामाभिरामस्त्वं वनं यत्र गमिष्यसि॥ ५॥
</details>

<details><summary>अनुवाद (हिन्दी)</summary>

‘श्रीराम! निश्चय ही इस जगत् में दैव सबसे बड़ा बलवान् है। उसकी आज्ञा सबके ऊपर चलती है—वही सबको सुख-दुःखसे संयुक्त करता है; क्योंकि उसीके प्रभावमें आकर तुम्हारे-जैसा लोकप्रिय मनुष्य भी वनमें जानेको उद्यत है॥ ५॥
</details>

<details open><summary>विश्वास-प्रस्तुतिः</summary>

अयं तु मामात्मभवस्तवादर्शनमारुतः।  
विलापदुःखसमिधो रुदिताश्रुहुताहुतिः॥ ६॥  
चिन्ताबाष्पमहाधूमस्तवागमनचिन्तजः।  
कर्शयित्वाधिकं पुत्र निःश्वासायाससम्भवः॥ ७॥  
त्वया विहीनामिह मां शोकाग्निरतुलो महान्।  
प्रधक्ष्यति यथा कक्ष्यं चित्रभानुर्हिमात्यये॥ ८॥
</details>

<details><summary>मूलम्</summary>

अयं तु मामात्मभवस्तवादर्शनमारुतः।  
विलापदुःखसमिधो रुदिताश्रुहुताहुतिः॥ ६॥  
चिन्ताबाष्पमहाधूमस्तवागमनचिन्तजः।  
कर्शयित्वाधिकं पुत्र निःश्वासायाससम्भवः॥ ७॥  
त्वया विहीनामिह मां शोकाग्निरतुलो महान्।  
प्रधक्ष्यति यथा कक्ष्यं चित्रभानुर्हिमात्यये॥ ८॥
</details>

<details><summary>अनुवाद (हिन्दी)</summary>

‘परंतु बेटा! तुमसे बिछुड़ जानेपर यहाँ मुझे शोककी अनुपम एवं बहुत बढ़ी हुई आग उसी तरह जलाकर भस्म कर डालेगी, जैसे ग्रीष्मऋतुमें दावानल सूखी लकड़ियों और घास-फूसको जला डालता है। शोककी यह आग मेरे अपने ही मनमें प्रकट हुई है। तुम्हें न देख पानेकी सम्भावना ही वायु बनकर इस अग्निको उद्दीप्त कर रही है। विलापजनित दुःख ही इसमें ईंधनका काम कर रहे हैं। रोनेसे जो अश्रुपात होते हैं, वे ही मानो इसमें दी हुई घीकी आहुति हैं। चिन्ताके कारण जो गरम-गरम उच्छ्वास उठ रहा है, वही इसका महान् धूम है। तुम दूर देशमें जाकर फिर किस तरह आओगे—इस प्रकारकी चिंता ही इस शोकाग्निको जन्म दे रही है। साँस लेनेका जो प्रयत्न है, उसीसे इस आगकी प्रतिक्षण वृद्धि हो रही है। तुम्हीं इसे बुझानेके लिये जल हो। तुम्हारे बिना यह आग मुझे अधिक सुखाकर जला डालेगी॥ ६—८॥
</details>

<details open><summary>विश्वास-प्रस्तुतिः</summary>

कथं हि धेनुः स्वं वत्सं गच्छन्तमनुगच्छति।  
अहं त्वानुगमिष्यामि यत्र वत्स गमिष्यसि॥ ९॥
</details>

<details><summary>मूलम्</summary>

कथं हि धेनुः स्वं वत्सं गच्छन्तमनुगच्छति।  
अहं त्वानुगमिष्यामि यत्र वत्स गमिष्यसि॥ ९॥
</details>

<details><summary>अनुवाद (हिन्दी)</summary>

‘वत्स! धेनु आगे जाते हुए अपने बछड़ेके पीछे-पीछे कैसे चली जाती है, उसी प्रकार मैं भी तुम जहाँ भी जाओगे, तुम्हारे पीछे-पीछे चली चलूँगी’॥ ९॥
</details>

<details open><summary>विश्वास-प्रस्तुतिः</summary>

यथा निगदितं मात्रा तद् वाक्यं पुरुषर्षभः।  
श्रुत्वा रामोऽब्रवीद् वाक्यं मातरं भृशदुःखिताम्॥ १०॥
</details>

<details><summary>मूलम्</summary>

यथा निगदितं मात्रा तद् वाक्यं पुरुषर्षभः।  
श्रुत्वा रामोऽब्रवीद् वाक्यं मातरं भृशदुःखिताम्॥ १०॥
</details>

<details><summary>अनुवाद (हिन्दी)</summary>

माता कौसल्याने जैसे जो कुछ कहा, उस वचनको सुनकर पुरुषोत्तम श्रीरामने अत्यन्त दुःखमें डूबी हुई अपनी माँसे पुनः इस प्रकार कहा—॥ १०॥
</details>

<details open><summary>विश्वास-प्रस्तुतिः</summary>

कैकेय्या वञ्चितो राजा मयि चारण्यमाश्रिते।  
भवत्या च परित्यक्तो न नूनं वर्तयिष्यति॥ ११॥
</details>

<details><summary>मूलम्</summary>

कैकेय्या वञ्चितो राजा मयि चारण्यमाश्रिते।  
भवत्या च परित्यक्तो न नूनं वर्तयिष्यति॥ ११॥
</details>

<details><summary>अनुवाद (हिन्दी)</summary>

‘माँ! कैकेयीने राजाके साथ धोखा किया है। इधर मैं वनको चला जा रहा हूँ। इस दशामें यदि तुम भी उनका परित्याग कर दोगी तो निश्चय ही वे जीवित नहीं रह सकेंगे॥ ११॥
</details>

<details open><summary>विश्वास-प्रस्तुतिः</summary>

भर्तुः किल परित्यागो नृशंसः केवलं स्त्रियाः।  
स भवत्या न कर्तव्यो मनसापि विगर्हितः॥ १२॥
</details>

<details><summary>मूलम्</summary>

भर्तुः किल परित्यागो नृशंसः केवलं स्त्रियाः।  
स भवत्या न कर्तव्यो मनसापि विगर्हितः॥ १२॥
</details>

<details><summary>अनुवाद (हिन्दी)</summary>

‘पतिका परित्याग नारीके लिये बड़ा ही क्रूरतापूर्ण कर्म है। सत्पुरुषोंने इसकी बड़ी निन्दा की है; अतः तुम्हें तो ऐसी बात कभी मनमें भी नहीं लानी चाहिये॥ १२॥
</details>

<details open><summary>विश्वास-प्रस्तुतिः</summary>

यावज्जीवति काकुत्स्थः पिता मे जगतीपतिः।  
शुश्रूषा क्रियतां तावत् स हि धर्मः सनातनः॥ १३॥
</details>

<details><summary>मूलम्</summary>

यावज्जीवति काकुत्स्थः पिता मे जगतीपतिः।  
शुश्रूषा क्रियतां तावत् स हि धर्मः सनातनः॥ १३॥
</details>

<details><summary>अनुवाद (हिन्दी)</summary>

‘मेरे पिता ककुत्स्थकुल-भूषण महाराज दशरथ जबतक जीवित हैं, तबतक तुम उन्हींकी सेवा करो। पतिकी सेवा ही स्त्रीके लिये सनातन धर्म है’॥ १३॥
</details>

<details open><summary>विश्वास-प्रस्तुतिः</summary>

एवमुक्ता तु रामेण कौसल्या शुभदर्शना।  
तथेत्युवाच सुप्रीता राममक्लिष्टकारिणम्॥ १४॥
</details>

<details><summary>मूलम्</summary>

एवमुक्ता तु रामेण कौसल्या शुभदर्शना।  
तथेत्युवाच सुप्रीता राममक्लिष्टकारिणम्॥ १४॥
</details>

<details><summary>अनुवाद (हिन्दी)</summary>

श्रीरामके ऐसा कहनेपर शुभ कर्मोंपर दृष्टि रखनेवाली देवी कौसल्याने अत्यन्त प्रसन्न होकर अनायास ही महान् कर्म करनेवाले श्रीरामसे कहा—‘अच्छा बेटा! ऐसा ही करूँगी’॥ १४॥
</details>

<details open><summary>विश्वास-प्रस्तुतिः</summary>

एवमुक्तस्तु वचनं रामो धर्मभृतां वरः।  
भूयस्तामब्रवीद् वाक्यं मातरं भृशदुःखिताम्॥ १५॥
</details>

<details><summary>मूलम्</summary>

एवमुक्तस्तु वचनं रामो धर्मभृतां वरः।  
भूयस्तामब्रवीद् वाक्यं मातरं भृशदुःखिताम्॥ १५॥
</details>

<details><summary>अनुवाद (हिन्दी)</summary>

माँके इस प्रकार स्वीकृतिसूचक बात कहनेपर धर्मात्माओंमें श्रेष्ठ श्रीरामने अत्यन्त दुःखमें पड़ी हुई अपनी मातासे पुनः इस प्रकार कहा—॥ १५॥
</details>

<details open><summary>विश्वास-प्रस्तुतिः</summary>

मया चैव भवत्या च कर्तव्यं वचनं पितुः।  
राजा भर्ता गुरुः श्रेष्ठः सर्वेषामीश्वरः प्रभुः॥ १६॥
</details>

<details><summary>मूलम्</summary>

मया चैव भवत्या च कर्तव्यं वचनं पितुः।  
राजा भर्ता गुरुः श्रेष्ठः सर्वेषामीश्वरः प्रभुः॥ १६॥
</details>

<details><summary>अनुवाद (हिन्दी)</summary>

‘माँ! पिताजीकी आज्ञाका पालन करना मेरा और तुम्हारा—दोनोंका कर्तव्य है; क्योंकि राजा हम सब लोगोंके स्वामी, श्रेष्ठ गुरु, ईश्वर एवं प्रभु हैं॥ १६॥
</details>

<details open><summary>विश्वास-प्रस्तुतिः</summary>

इमानि तु महारण्ये विहृत्य नव पञ्च च।  
वर्षाणि परमप्रीत्या स्थास्यामि वचने तव॥ १७॥
</details>

<details><summary>मूलम्</summary>

इमानि तु महारण्ये विहृत्य नव पञ्च च।  
वर्षाणि परमप्रीत्या स्थास्यामि वचने तव॥ १७॥
</details>

<details><summary>अनुवाद (हिन्दी)</summary>

‘इन चौदह वर्षोंतक मैं विशाल वनमें घूम-फिरकर लौट आऊँगा और बड़े प्रेमसे तुम्हारी आज्ञाका पालन करता रहूँगा’॥ १७॥
</details>

<details open><summary>विश्वास-प्रस्तुतिः</summary>

एवमुक्ता प्रियं पुत्रं बाष्पपूर्णानना तदा।  
उवाच परमार्ता तु कौसल्या सुतवत्सला॥ १८॥
</details>

<details><summary>मूलम्</summary>

एवमुक्ता प्रियं पुत्रं बाष्पपूर्णानना तदा।  
उवाच परमार्ता तु कौसल्या सुतवत्सला॥ १८॥
</details>

<details><summary>अनुवाद (हिन्दी)</summary>

उनके ऐसा कहनेपर पुत्रवत्सला कौसल्याके मुखपर पुनः आँसुओंकी धारा बह चली। वे उस समय अत्यन्त आर्त होकर अपने प्रिय पुत्रसे बोलीं—॥ १८॥
</details>

<details open><summary>विश्वास-प्रस्तुतिः</summary>

आसां राम सपत्नीनां वस्तुं मध्ये न मे क्षमम्।  
नय मामपि काकुत्स्थ वनं वन्यां मृगीमिव॥ १९॥  
यदि ते गमने बुद्धिः कृता पितरपेक्षया।
</details>

<details><summary>मूलम्</summary>

आसां राम सपत्नीनां वस्तुं मध्ये न मे क्षमम्।  
नय मामपि काकुत्स्थ वनं वन्यां मृगीमिव॥ १९॥  
यदि ते गमने बुद्धिः कृता पितरपेक्षया।
</details>

<details><summary>अनुवाद (हिन्दी)</summary>

‘बेटा राम! अब मुझसे इन सौतोंके बीचमें नहीं रहा जायगा। काकुत्स्थ! यदि पिताकी आज्ञाका पालन करनेकी इच्छासे तुमने वनमें जानेका ही निश्चय किया है तो मुझे भी वनवासिनी हरिणीकी भाँति वनमें ही ले चलो’॥ १९ १/२॥
</details>

<details open><summary>विश्वास-प्रस्तुतिः</summary>

तां तथा रुदतीं रामो रुदन् वचनमब्रवीत्॥ २०॥  
जीवन्त्या हि स्त्रिया भर्ता दैवतं प्रभुरेव च।  
भवत्या मम चैवाद्य राजा प्रभवति प्रभुः॥ २१॥
</details>

<details><summary>मूलम्</summary>

तां तथा रुदतीं रामो रुदन् वचनमब्रवीत्॥ २०॥  
जीवन्त्या हि स्त्रिया भर्ता दैवतं प्रभुरेव च।  
भवत्या मम चैवाद्य राजा प्रभवति प्रभुः॥ २१॥
</details>

<details><summary>अनुवाद (हिन्दी)</summary>

यह कहकर माता कौसल्या रोने लगीं। उन्हें उस तरह रोती देख श्रीराम भी रो पड़े और उन्हें सान्त्वना देते हुए बोले—‘माँ! स्त्रीके जीते-जी उसका पति ही उसके लिये देवता और ईश्वरके समान है। महाराज तुम्हारे और मेरे दोनोंके प्रभु हैं॥ २०-२१॥
</details>

<details open><summary>विश्वास-प्रस्तुतिः</summary>

न ह्यनाथा वयं राज्ञा लोकनाथेन धीमता।  
भरतश्चापि धर्मात्मा सर्वभूतप्रियंवदः॥ २२॥  
भवतीमनुवर्तेत स हि धर्मरतः सदा।
</details>

<details><summary>मूलम्</summary>

न ह्यनाथा वयं राज्ञा लोकनाथेन धीमता।  
भरतश्चापि धर्मात्मा सर्वभूतप्रियंवदः॥ २२॥  
भवतीमनुवर्तेत स हि धर्मरतः सदा।
</details>

<details><summary>अनुवाद (हिन्दी)</summary>

‘जबतक बुद्धिमान् जगदीश्वर महाराज दशरथ जीवित हैं, तबतक हमें अपनेको अनाथ नहीं समझना चाहिये। भरत भी बड़े धर्मात्मा हैं। वे समस्त प्राणियोंके प्रति प्रिय वचन बोलनेवाले और सदा ही धर्ममें तत्पर रहनेवाले हैं; अतः वे तुम्हारा अनुसरण—तुम्हारी सेवा करेंगे॥ २२ १/२॥
</details>

<details><summary>Misc Detail</summary>

यथा मयि तु निष्क्रान्ते पुत्रशोकेन पार्थिवः॥२३॥  
श्रमं नावाप्नुयात् किंचिदप्रमत्ता तथा कुरु।
</details>

<details><summary>अनुवाद (हिन्दी)</summary>

‘मेरे चले जानेपर जिस तरह भी महाराजको पुत्रशोकके कारण कोई विशेष कष्ट न हो, तुम सावधानीके साथ वैसा ही प्रयत्न करना॥ २३ १/२॥
</details>

<details open><summary>विश्वास-प्रस्तुतिः</summary>

दारुणश्चाप्ययं शोको यथैनं न विनाशयेत्॥ २४॥  
राज्ञो वृद्धस्य सततं हितं चर समाहिता।
</details>

<details><summary>मूलम्</summary>

दारुणश्चाप्ययं शोको यथैनं न विनाशयेत्॥ २४॥  
राज्ञो वृद्धस्य सततं हितं चर समाहिता।
</details>

<details><summary>अनुवाद (हिन्दी)</summary>

‘कहीं ऐसा न हो कि यह दारुण शोक इनकी जीवनलीला ही समाप्त कर डाले। जैसे भी सम्भव हो, तुम सदा सावधान रहकर बूढ़े महाराजके हित-साधनमें लगी रहना॥ २४ १/२॥
</details>

<details open><summary>विश्वास-प्रस्तुतिः</summary>

व्रतोपवासनिरता या नारी परमोत्तमा॥ २५॥  
भर्तारं नानुवर्तेत सा च पापगतिर्भवेत्।
</details>

<details><summary>मूलम्</summary>

व्रतोपवासनिरता या नारी परमोत्तमा॥ २५॥  
भर्तारं नानुवर्तेत सा च पापगतिर्भवेत्।
</details>

<details><summary>अनुवाद (हिन्दी)</summary>

‘उत्कृष्ट गुण और जाति आदिकी दृष्टिसे परम उत्तम तथा व्रत-उपवासमें तत्पर होकर भी जो नारी पतिकी सेवा नहीं करती है, उसे पापियोंको मिलनेवाली गति (नरक आदि)- की प्राप्ति होती है॥ २५ १/२॥
</details>

<details open><summary>विश्वास-प्रस्तुतिः</summary>

भर्तुः शुश्रूषया नारी लभते स्वर्गमुत्तमम्॥ २६॥  
अपि या निर्नमस्कारा निवृत्ता देवपूजनात्।
</details>

<details><summary>मूलम्</summary>

भर्तुः शुश्रूषया नारी लभते स्वर्गमुत्तमम्॥ २६॥  
अपि या निर्नमस्कारा निवृत्ता देवपूजनात्।
</details>

<details><summary>अनुवाद (हिन्दी)</summary>

‘जो अन्यान्य देवताओंकी वन्दना और पूजासे दूर रहती है, वह नारी भी केवल पतिकी सेवामात्रसे उत्तम स्वर्गलोकको प्राप्त कर लेती है॥ २६ १/२॥
</details>

<details open><summary>विश्वास-प्रस्तुतिः</summary>

शुश्रूषामेव कुर्वीत भर्तुः प्रियहिते रता॥ २७॥  
एष धर्मः स्त्रिया नित्यो वेदे लोके श्रुतः स्मृतः।
</details>

<details><summary>मूलम्</summary>

शुश्रूषामेव कुर्वीत भर्तुः प्रियहिते रता॥ २७॥  
एष धर्मः स्त्रिया नित्यो वेदे लोके श्रुतः स्मृतः।
</details>

<details><summary>अनुवाद (हिन्दी)</summary>

‘अतः नारीको चाहिये कि वह पतिके प्रिय एवं हितसाधनमें तत्पर रहकर सदा उसकी सेवा ही करे, यही स्त्रीका वेद और लोकमें प्रसिद्ध नित्य (सनातन) धर्म है। इसीका श्रुतियों और स्मृतियोंमें भी वर्णन है॥ २७ १/२॥
</details>

<details open><summary>विश्वास-प्रस्तुतिः</summary>

अग्निकार्येषु च सदा सुमनोभिश्च देवताः॥ २८॥  
पूज्यास्ते मत्कृते देवि ब्राह्मणाश्चैव सत्कृताः।
</details>

<details><summary>मूलम्</summary>

अग्निकार्येषु च सदा सुमनोभिश्च देवताः॥ २८॥  
पूज्यास्ते मत्कृते देवि ब्राह्मणाश्चैव सत्कृताः।
</details>

<details><summary>अनुवाद (हिन्दी)</summary>

‘देवि! तुम्हें मेरी मङ्गल-कामनासे सदा अग्निहोत्रके अवसरोंपर पुष्पोंसे देवताओंका तथा सत्कारपूर्वक ब्राह्मणोंका भी पूजन करते रहना चाहिये॥ २८ १/२॥
</details>

<details open><summary>विश्वास-प्रस्तुतिः</summary>

एवं कालं प्रतीक्षस्व ममागमनकांक्षिणी॥ २९॥  
नियता नियताहारा भर्तृशुश्रूषणे रता।
</details>

<details><summary>मूलम्</summary>

एवं कालं प्रतीक्षस्व ममागमनकांक्षिणी॥ २९॥  
नियता नियताहारा भर्तृशुश्रूषणे रता।
</details>

<details><summary>अनुवाद (हिन्दी)</summary>

‘इस प्रकार तुम नियमित आहार करके नियमोंका पालन करती हुई स्वामीकी सेवामें लगी रहो और मेरे आगमनकी इच्छा रखकर समयकी प्रतीक्षा करो॥ २९ १/२॥
</details>

<details open><summary>विश्वास-प्रस्तुतिः</summary>

प्राप्स्यसे परमं कामं मयि पर्यागते सति॥ ३०॥  
यदि धर्मभृतां श्रेष्ठो धारयिष्यति जीवितम्।
</details>

<details><summary>मूलम्</summary>

प्राप्स्यसे परमं कामं मयि पर्यागते सति॥ ३०॥  
यदि धर्मभृतां श्रेष्ठो धारयिष्यति जीवितम्।
</details>

<details><summary>अनुवाद (हिन्दी)</summary>

‘यदि धर्मात्माओंमें श्रेष्ठ महाराज जीवित रहेंगे तो मेरे लौट आनेपर तुम्हारी भी शुभ कामना पूर्ण होगी’॥
</details>

<details open><summary>विश्वास-प्रस्तुतिः</summary>

एवमुक्ता तु रामेण बाष्पपर्याकुलेक्षणा॥ ३१॥  
कौसल्या पुत्रशोकार्ता रामं वचनमब्रवीत्।
</details>

<details><summary>मूलम्</summary>

एवमुक्ता तु रामेण बाष्पपर्याकुलेक्षणा॥ ३१॥  
कौसल्या पुत्रशोकार्ता रामं वचनमब्रवीत्।
</details>

<details><summary>अनुवाद (हिन्दी)</summary>

श्रीरामके ऐसा कहनेपर कौसल्याके नेत्रोंमें आँसू छलक आये। वे पुत्रशोकसे पीड़ित होकर श्रीरामचन्द्रजीसे बोलीं—॥ ३१ १/२॥
</details>

<details open><summary>विश्वास-प्रस्तुतिः</summary>

गमने सुकृतां बुद्धिं न ते शक्नोमि पुत्रक॥ ३२॥  
विनिवर्तयितुं वीर नूनं कालो दुरत्ययः।
</details>

<details><summary>मूलम्</summary>

गमने सुकृतां बुद्धिं न ते शक्नोमि पुत्रक॥ ३२॥  
विनिवर्तयितुं वीर नूनं कालो दुरत्ययः।
</details>

<details><summary>अनुवाद (हिन्दी)</summary>

‘बेटा! मैं तुम्हारे वनमें जानेके निश्चित विचारको नहीं पलट सकती। वीर! निश्चय ही कालकी आज्ञाका उल्लङ्घन करना अत्यन्त कठिन है॥ ३२ १/२॥
</details>

<details open><summary>विश्वास-प्रस्तुतिः</summary>

गच्छ पुत्र त्वमेकाग्रो भद्रं तेऽस्तु सदा विभो॥ ३३॥  
पुनस्त्वयि निवृत्ते तु भविष्यामि गतक्लमा।
</details>

<details><summary>मूलम्</summary>

गच्छ पुत्र त्वमेकाग्रो भद्रं तेऽस्तु सदा विभो॥ ३३॥  
पुनस्त्वयि निवृत्ते तु भविष्यामि गतक्लमा।
</details>

<details><summary>अनुवाद (हिन्दी)</summary>

‘सामर्थ्यशाली पुत्र! अब तुम निश्चिन्त होकर वनको जाओ, तुम्हारा सदा ही कल्याण हो। जब फिर तुम वनसे लौट आओगे, उस समय मेरे सारे क्लेश—सब संताप दूर हो जायँगे॥ ३३ १/२॥
</details>

<details open><summary>विश्वास-प्रस्तुतिः</summary>

प्रत्यागते महाभागे कृतार्थे चरितव्रते।  
पितुरानृण्यतां प्राप्ते स्वपिष्ये परमं सुखम्॥ ३४॥
</details>

<details><summary>मूलम्</summary>

प्रत्यागते महाभागे कृतार्थे चरितव्रते।  
पितुरानृण्यतां प्राप्ते स्वपिष्ये परमं सुखम्॥ ३४॥
</details>

<details><summary>अनुवाद (हिन्दी)</summary>

‘बेटा! जब तुम वनवासका महान् व्रत पूर्ण करके कृतार्थ एवं महान् सौभाग्यशाली होकर लौट आओगे और ऐसा करके पिताके ऋणसे उऋण हो जाओगे, तभी मैं उत्तम सुखकी नींद सो सकूँगी॥ ३४॥
</details>

<details open><summary>विश्वास-प्रस्तुतिः</summary>

कृतान्तस्य गतिः पुत्र दुर्विभाव्या सदा भुवि।  
यस्त्वां संचोदयति मे वच आविध्य राघव॥ ३५॥
</details>

<details><summary>मूलम्</summary>

कृतान्तस्य गतिः पुत्र दुर्विभाव्या सदा भुवि।  
यस्त्वां संचोदयति मे वच आविध्य राघव॥ ३५॥
</details>

<details><summary>अनुवाद (हिन्दी)</summary>

‘बेटा रघुनन्दन! इस भूतलपर दैवकी गतिको समझना बहुत ही कठिन है, जो मेरी बात काटकर तुम्हें वन जानेके लिये प्रेरित कर रहा है॥ ३५॥
</details>

<details open><summary>विश्वास-प्रस्तुतिः</summary>

गच्छेदानीं महाबाहो क्षेमेण पुनरागतः।  
नन्दयिष्यसि मां पुत्र साम्ना श्लक्ष्णेन चारुणा॥ ३६॥
</details>

<details><summary>मूलम्</summary>

गच्छेदानीं महाबाहो क्षेमेण पुनरागतः।  
नन्दयिष्यसि मां पुत्र साम्ना श्लक्ष्णेन चारुणा॥ ३६॥
</details>

<details><summary>अनुवाद (हिन्दी)</summary>

‘बेटा! महाबाहो! इस समय जाओ, फिर कुशलपूर्वक लौटकर सान्त्वना भरे मधुर एवं मनोहर वचनोंसे मुझे आनन्दित करना॥ ३६॥
</details>

<details open><summary>विश्वास-प्रस्तुतिः</summary>

अपीदानीं स कालः स्याद् वनात् प्रत्यागतं पुनः।  
यत् त्वां पुत्रक पश्येयं जटावल्कलधारिणम्॥ ३७॥
</details>

<details><summary>मूलम्</summary>

अपीदानीं स कालः स्याद् वनात् प्रत्यागतं पुनः।  
यत् त्वां पुत्रक पश्येयं जटावल्कलधारिणम्॥ ३७॥
</details>

<details><summary>अनुवाद (हिन्दी)</summary>

‘वत्स! क्या वह समय अभी आ सकता है, जब कि जटा-वल्कल धारण किये वनसे लौटकर आये हुए तुमको फिर देख सकूँगी’॥ ३७॥
</details>

<details open><summary>विश्वास-प्रस्तुतिः</summary>

तथा हि रामं वनवासनिश्चितं  
ददर्श देवी परमेण चेतसा।  
उवाच रामं शुभलक्षणं वचो  
बभूव च स्वस्त्ययनाभिकांक्षिणी॥ ३८॥
</details>

<details><summary>मूलम्</summary>

तथा हि रामं वनवासनिश्चितं  
ददर्श देवी परमेण चेतसा।  
उवाच रामं शुभलक्षणं वचो  
बभूव च स्वस्त्ययनाभिकांक्षिणी॥ ३८॥
</details>

<details><summary>अनुवाद (हिन्दी)</summary>

देवी कौसल्याने जब देखा कि इस प्रकार श्रीराम वनवासका दृढ़ निश्चय कर चुके हैं, तब वे परम आदरयुक्त हृदयसे उनको शुभसूचक आशीर्वाद देने और उनके लिये स्वस्तिवाचन करानेकी इच्छा करने लगीं॥ ३८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्येऽयोध्याकाण्डे चतुर्विंशः सर्गः॥ २४॥  
इस प्रकार श्रीवाल्मीकिनिर्मित आर्षरामायण आदिकाव्यके अयोध्याकाण्डमें चौबीसवाँ सर्ग पूरा हुआ॥ २४॥
</details>
