+++
title = "०६८ सीतया स्वदशाचिन्तनम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-067-Hanuma_narrates_an_incident_connected_with_a_crow.mp3"></div>
</details>



<details><summary>भागसूचना</summary>

68. हनुमान् जी का सीताके संदेह और अपनेद्वारा उनके निवारणका वृत्तान्त बताना
</details>

<details open><summary>विश्वास-प्रस्तुतिः</summary>

अथाहमुत्तरं देव्या पुनरुक्तः ससम्भ्रमम्।  
तव स्नेहान्नरव्याघ्र सौहार्दादनुमान्य च॥ १॥
</details>

<details><summary>मूलम्</summary>

अथाहमुत्तरं देव्या पुनरुक्तः ससम्भ्रमम्।  
तव स्नेहान्नरव्याघ्र सौहार्दादनुमान्य च॥ १॥
</details>

<details><summary>अनुवाद (हिन्दी)</summary>

‘पुरुषसिंह रघुनन्दन! आपके प्रति स्नेह और सौहार्दके कारण देवी सीताने मेरा सत्कार करके जानेके लिये उतावले हुए मुझसे पुनः यह उत्तम बात कही—॥ १॥
</details>

<details open><summary>विश्वास-प्रस्तुतिः</summary>

एवं बहुविधं वाच्यो रामो दाशरथिस्त्वया।  
यथा मां प्राप्नुयाच्छीघ्रं हत्वा रावणमाहवे॥ २॥
</details>

<details><summary>मूलम्</summary>

एवं बहुविधं वाच्यो रामो दाशरथिस्त्वया।  
यथा मां प्राप्नुयाच्छीघ्रं हत्वा रावणमाहवे॥ २॥
</details>

<details><summary>अनुवाद (हिन्दी)</summary>

‘पवनकुमार! तुम दशरथनन्दन भगवान् श्रीरामसे अनेक प्रकारसे ऐसी बातें कहना, जिससे वे समराङ्गणमें शीघ्र ही रावणका वध करके मुझे प्राप्त कर लें॥ २॥
</details>

<details open><summary>विश्वास-प्रस्तुतिः</summary>

यदि वा मन्यसे वीर वसैकाहमरिंदम।  
कस्मिंश्चित् संवृते देशे विश्रान्तः श्वो गमिष्यसि॥ ३॥
</details>

<details><summary>मूलम्</summary>

यदि वा मन्यसे वीर वसैकाहमरिंदम।  
कस्मिंश्चित् संवृते देशे विश्रान्तः श्वो गमिष्यसि॥ ३॥
</details>

<details><summary>अनुवाद (हिन्दी)</summary>

‘शत्रुओंका दमन करनेवाले वीर! यदि तुम ठीक समझो तो यहाँ किसी गुप्त स्थानमें एक दिनके लिये ठहर जाओ। आज विश्राम करके कल सबेरे यहाँसे चले जाना॥ ३॥
</details>

<details open><summary>विश्वास-प्रस्तुतिः</summary>

मम चाप्यल्पभाग्यायाः सांनिध्यात् तव वानर।  
अस्य शोकविपाकस्य मुहूर्तं स्याद् विमोक्षणम्॥ ४॥
</details>

<details><summary>मूलम्</summary>

मम चाप्यल्पभाग्यायाः सांनिध्यात् तव वानर।  
अस्य शोकविपाकस्य मुहूर्तं स्याद् विमोक्षणम्॥ ४॥
</details>

<details><summary>अनुवाद (हिन्दी)</summary>

‘वानर! तुम्हारे निकट रहनेसे मुझ मन्द-भागिनीको इस शोकविपाकसे थोड़ी देरके लिये भी छुटकारा मिल जाय॥ ४॥
</details>

<details open><summary>विश्वास-प्रस्तुतिः</summary>

गते हि त्वयि विक्रान्ते पुनरागमनाय वै।  
प्राणानामपि संदेहो मम स्यान्नात्र संशयः॥ ५॥
</details>

<details><summary>मूलम्</summary>

गते हि त्वयि विक्रान्ते पुनरागमनाय वै।  
प्राणानामपि संदेहो मम स्यान्नात्र संशयः॥ ५॥
</details>

<details><summary>अनुवाद (हिन्दी)</summary>

‘तुम पराक्रमी वीर हो। जब पुनः आनेके लिये यहाँसे चले जाओगे, तब मेरे प्राणोंके लिये भी संदेह उपस्थित हो जायगा। इसमें संशय नहीं है॥ ५॥
</details>

<details open><summary>विश्वास-प्रस्तुतिः</summary>

तवादर्शनजः शोको भूयो मां परितापयेत्।  
दुखाद् दुःखपराभूतां दुर्गतां दुःखभागिनीम्॥ ६॥
</details>

<details><summary>मूलम्</summary>

तवादर्शनजः शोको भूयो मां परितापयेत्।  
दुखाद् दुःखपराभूतां दुर्गतां दुःखभागिनीम्॥ ६॥
</details>

<details><summary>अनुवाद (हिन्दी)</summary>

‘तुम्हें न देखनेसे होनेवाला शोक दुःख-पर-दुःख उठानेसे पराभव तथा दुर्गतिमें पड़ी हुई मुझ दुःखियाको और भी संताप देता रहेगा॥ ६॥
</details>

<details open><summary>विश्वास-प्रस्तुतिः</summary>

अयं च वीर संदेहस्तिष्ठतीव ममाग्रतः।  
सुमहांस्त्वत्सहायेषु हर्यृक्षेषु हरीश्वर॥ ७॥  
कथं नु खलु दुष्पारं तरिष्यन्ति महोदधिम्।  
तानि हर्यृक्षसैन्यानि तौ वा नरवरात्मजौ॥ ८॥
</details>

<details><summary>मूलम्</summary>

अयं च वीर संदेहस्तिष्ठतीव ममाग्रतः।  
सुमहांस्त्वत्सहायेषु हर्यृक्षेषु हरीश्वर॥ ७॥  
कथं नु खलु दुष्पारं तरिष्यन्ति महोदधिम्।  
तानि हर्यृक्षसैन्यानि तौ वा नरवरात्मजौ॥ ८॥
</details>

<details><summary>अनुवाद (हिन्दी)</summary>

‘वीर! वानरराज! मेरे सामने यह महान् संदेह-सा खड़ा हो गया है कि तुम जिनके सहायक हो, उन वानरों और भालुओंके होते हुए भी रीछों और वानरोंकी वे सेनाएँ तथा वे दोनों राजकुमार श्रीराम और लक्ष्मण इस अपार पारावारको कैसे पार करेंगे?॥ ७-८॥
</details>

<details open><summary>विश्वास-प्रस्तुतिः</summary>

त्रयाणामेव भूतानां सागरस्यास्य लङ्घने।  
शक्तिः स्याद् वैनतेयस्य वायोर्वा तव चानघ॥ ९॥
</details>

<details><summary>मूलम्</summary>

त्रयाणामेव भूतानां सागरस्यास्य लङ्घने।  
शक्तिः स्याद् वैनतेयस्य वायोर्वा तव चानघ॥ ९॥
</details>

<details><summary>अनुवाद (हिन्दी)</summary>

‘निष्पाप पवनकुमार! तीन ही भूतोंमें इस समुद्रको लाँघनेकी शक्ति देखी जाती है—विनतानन्दन गरुड़में, वायुदेवतामें और तुममें॥ ९॥
</details>

<details open><summary>विश्वास-प्रस्तुतिः</summary>

तदस्मिन् कार्यनिर्योगे वीरैवं दुरतिक्रमे।  
किं पश्यसि समाधानं ब्रूहि कार्यविदां वर॥ १०॥
</details>

<details><summary>मूलम्</summary>

तदस्मिन् कार्यनिर्योगे वीरैवं दुरतिक्रमे।  
किं पश्यसि समाधानं ब्रूहि कार्यविदां वर॥ १०॥
</details>

<details><summary>अनुवाद (हिन्दी)</summary>

‘वीर! जब इस प्रकार इस कार्यका साधन दुष्कर हो गया है, तब इसकी सिद्धिके लिये तुम कौन-सा समाधान (उपाय) देखते हो। कार्यसिद्धिके उपाय जाननेवालोंमें तुम श्रेष्ठ हो, अतः मेरी बातका उत्तर दो॥ १०॥
</details>

<details open><summary>विश्वास-प्रस्तुतिः</summary>

काममस्य त्वमेवैकः कार्यस्य परिसाधने।  
पर्याप्तः परवीरघ्न यशस्यस्ते बलोदयः॥ ११॥
</details>

<details><summary>मूलम्</summary>

काममस्य त्वमेवैकः कार्यस्य परिसाधने।  
पर्याप्तः परवीरघ्न यशस्यस्ते बलोदयः॥ ११॥
</details>

<details><summary>अनुवाद (हिन्दी)</summary>

‘विपक्षी वीरोंका नाश करनेवाले कपिश्रेष्ठ! इसमें संदेह नहीं कि इस कार्यकी सिद्धिके लिये तुम अकेले ही बहुत हो, तथापि तुम्हारे बलका यह उद्रेक तुम्हारे लिये ही यशकी वृद्धि करनेवाला होगा (श्रीरामके लिये नहीं)॥ ११॥
</details>

<details open><summary>विश्वास-प्रस्तुतिः</summary>

बलैः समग्रैर्यदि मां हत्वा रावणमाहवे।  
विजयी स्वपुरीं रामो नयेत् तत् स्याद् यशस्करम्॥ १२॥
</details>

<details><summary>मूलम्</summary>

बलैः समग्रैर्यदि मां हत्वा रावणमाहवे।  
विजयी स्वपुरीं रामो नयेत् तत् स्याद् यशस्करम्॥ १२॥
</details>

<details><summary>अनुवाद (हिन्दी)</summary>

‘यदि श्रीराम अपनी सम्पूर्ण सेनाके साथ यहाँ आकर युद्धमें रावणको मार डालें और विजयी होकर मुझे अपनी पुरीको ले चलें तो यह उनके लिये यशकी वृद्धि करनेवाला होगा॥ १२॥
</details>

<details open><summary>विश्वास-प्रस्तुतिः</summary>

यथाहं तस्य वीरस्य वनादुपधिना हृता।  
रक्षसा तद्भयादेव तथा नार्हति राघवः॥ १३॥
</details>

<details><summary>मूलम्</summary>

यथाहं तस्य वीरस्य वनादुपधिना हृता।  
रक्षसा तद्भयादेव तथा नार्हति राघवः॥ १३॥
</details>

<details><summary>अनुवाद (हिन्दी)</summary>

‘जिस प्रकार राक्षस रावणने वीरवर भगवान् श्रीरामके भयसे ही उनके सामने न जाकर छलपूर्वक वनसे मेरा अपहरण किया था, उस तरह श्रीरघुनाथजीको मुझे नहीं प्राप्त करना चाहिये (वे रावणको मारकर ही मुझे ले चलें)॥ १३॥
</details>

<details open><summary>विश्वास-प्रस्तुतिः</summary>

बलैस्तु संकुलां कृत्वा लङ्कां परबलार्दनः।  
मां नयेद् यदि काकुत्स्थस्तत् तस्य सदृशं भवेत्॥ १४॥
</details>

<details><summary>मूलम्</summary>

बलैस्तु संकुलां कृत्वा लङ्कां परबलार्दनः।  
मां नयेद् यदि काकुत्स्थस्तत् तस्य सदृशं भवेत्॥ १४॥
</details>

<details><summary>अनुवाद (हिन्दी)</summary>

‘शत्रुसेनाका संहार करनेवाले ककुत्स्थकुलभूषण श्रीराम यदि अपने सैनिकोंद्वारा लङ्काको पददलित करके मुझे अपने साथ ले जायँ तो यह उनके योग्य पराक्रम होगा॥ १४॥
</details>

<details open><summary>विश्वास-प्रस्तुतिः</summary>

तद् यथा तस्य विक्रान्तमनुरूपं महात्मनः।  
भवत्याहवशूरस्य तथा त्वमुपपादय॥ १५॥
</details>

<details><summary>मूलम्</summary>

तद् यथा तस्य विक्रान्तमनुरूपं महात्मनः।  
भवत्याहवशूरस्य तथा त्वमुपपादय॥ १५॥
</details>

<details><summary>अनुवाद (हिन्दी)</summary>

‘महात्मा श्रीराम संग्राममें शौर्य प्रकट करनेवाले हैं, अतः जिस प्रकार उनके अनुरूप पराक्रम प्रकट हो सके, वैसा ही उपाय तुम करो’॥ १५॥
</details>

<details open><summary>विश्वास-प्रस्तुतिः</summary>

तदर्थोपहितं वाक्यं प्रश्रितं हेतुसंहितम्।  
निशम्याहं ततः शेषं वाक्यमुत्तरमब्रवम्॥ १६॥
</details>

<details><summary>मूलम्</summary>

तदर्थोपहितं वाक्यं प्रश्रितं हेतुसंहितम्।  
निशम्याहं ततः शेषं वाक्यमुत्तरमब्रवम्॥ १६॥
</details>

<details><summary>अनुवाद (हिन्दी)</summary>

‘सीतादेवीके उस अभिप्राययुक्त, विनयपूर्ण और युक्तिसंगत वचनको सुनकर अन्तमें मैंने उन्हें इस प्रकार उत्तर दिया—॥ १६॥
</details>

<details open><summary>विश्वास-प्रस्तुतिः</summary>

देवि हर्यृक्षसैन्यानामीश्वरः प्लवतां वरः।  
सुग्रीवः सत्त्वसम्पन्नस्त्वदर्थे कृतनिश्चयः॥ १७॥
</details>

<details><summary>मूलम्</summary>

देवि हर्यृक्षसैन्यानामीश्वरः प्लवतां वरः।  
सुग्रीवः सत्त्वसम्पन्नस्त्वदर्थे कृतनिश्चयः॥ १७॥
</details>

<details><summary>अनुवाद (हिन्दी)</summary>

‘देवि! वानर और भालुओंकी सेनाके स्वामी कपिश्रेष्ठ सुग्रीव बड़े शक्तिशाली हैं। वे आपका उद्धार करनेके लिये दृढ़ निश्चय कर चुके हैं॥ १७॥
</details>

<details open><summary>विश्वास-प्रस्तुतिः</summary>

तस्य विक्रमसम्पन्नाः सत्त्ववन्तो महाबलाः।  
मनःसंकल्पसदृशा निदेशे हरयः स्थिताः॥ १८॥
</details>

<details><summary>मूलम्</summary>

तस्य विक्रमसम्पन्नाः सत्त्ववन्तो महाबलाः।  
मनःसंकल्पसदृशा निदेशे हरयः स्थिताः॥ १८॥
</details>

<details><summary>अनुवाद (हिन्दी)</summary>

‘उनके पास पराक्रमी, शक्तिशाली और महाबली वानर हैं, जो मनके संकल्पके समान तीव्र गतिसे चलते हैं। वे सब-के-सब सदा उनकी आज्ञाके अधीन रहते हैं॥ १८॥
</details>

<details open><summary>विश्वास-प्रस्तुतिः</summary>

येषां नोपरि नाधस्तान्न तिर्यक् सज्जते गतिः।  
न च कर्मसु सीदन्ति महत्स्वमिततेजसः॥ १९॥
</details>

<details><summary>मूलम्</summary>

येषां नोपरि नाधस्तान्न तिर्यक् सज्जते गतिः।  
न च कर्मसु सीदन्ति महत्स्वमिततेजसः॥ १९॥
</details>

<details><summary>अनुवाद (हिन्दी)</summary>

‘नीचे, ऊपर और अगल-बगलमें कहीं भी उनकी गति नहीं रुकती है। वे अमिततेजस्वी वानर बड़े-से-बड़े कार्य आ पड़नेपर भी कभी शिथिल नहीं होते हैं॥ १९॥
</details>

<details open><summary>विश्वास-प्रस्तुतिः</summary>

असकृत् तैर्महाभागैर्वानरैर्बलसंयुतैः।  
प्रदक्षिणीकृता भूमिर्वायुमार्गानुसारिभिः॥ २०॥
</details>

<details><summary>मूलम्</summary>

असकृत् तैर्महाभागैर्वानरैर्बलसंयुतैः।  
प्रदक्षिणीकृता भूमिर्वायुमार्गानुसारिभिः॥ २०॥
</details>

<details><summary>अनुवाद (हिन्दी)</summary>

‘वायुमार्ग (आकाश)-का अनुसरण करनेवाले उन महाभाग बलवान् वानरोंने अनेक बार इस पृथ्वीकी परिक्रमा की है॥ २०॥
</details>

<details open><summary>विश्वास-प्रस्तुतिः</summary>

मद्विशिष्टाश्च तुल्याश्च सन्ति तत्र वनौकसः।  
मत्तः प्रत्यवरः कश्चिन्नास्ति सुग्रीवसंनिधौ॥ २१॥
</details>

<details><summary>मूलम्</summary>

मद्विशिष्टाश्च तुल्याश्च सन्ति तत्र वनौकसः।  
मत्तः प्रत्यवरः कश्चिन्नास्ति सुग्रीवसंनिधौ॥ २१॥
</details>

<details><summary>अनुवाद (हिन्दी)</summary>

‘वहाँ मुझसे बढ़कर तथा मेरे समान शक्तिशाली बहुत-से वानर हैं। सुग्रीवके पास कोई ऐसा वानर नहीं है, जो मुझसे किसी बातमें कम हो॥ २१॥
</details>

<details open><summary>विश्वास-प्रस्तुतिः</summary>

अहं तावदिह प्राप्तः किं पुनस्ते महाबलाः।  
नहि प्रकृष्टाः प्रेष्यन्ते प्रेष्यन्ते हीतरे जनाः॥ २२॥
</details>

<details><summary>मूलम्</summary>

अहं तावदिह प्राप्तः किं पुनस्ते महाबलाः।  
नहि प्रकृष्टाः प्रेष्यन्ते प्रेष्यन्ते हीतरे जनाः॥ २२॥
</details>

<details><summary>अनुवाद (हिन्दी)</summary>

‘जब मैं ही यहाँ आ गया, तब फिर उन महाबली वानरोंके आनेमें क्या संदेह हो सकता है? आप जानती होंगी कि दूत या धावन बनाकर वे ही लोग भेजे जाते हैं, जो निम्नश्रेणीके होते हैं। अच्छी श्रेणीके लोग नहीं भेजे जाते॥ २२॥
</details>

<details open><summary>विश्वास-प्रस्तुतिः</summary>

तदलं परितापेन देवि मन्युरपैतु ते।  
एकोत्पातेन ते लङ्कामेष्यन्ति हरियूथपाः॥ २३॥
</details>

<details><summary>मूलम्</summary>

तदलं परितापेन देवि मन्युरपैतु ते।  
एकोत्पातेन ते लङ्कामेष्यन्ति हरियूथपाः॥ २३॥
</details>

<details><summary>अनुवाद (हिन्दी)</summary>

‘अतः देवि! अब संताप करनेकी आवश्यकता नहीं है। आपका मानसिक दुःख दूर हो जाना चाहिये। वे वानरयूथपति एक ही छलाँगमें लङ्कामें पहुँच जायँगे॥ २३॥
</details>

<details open><summary>विश्वास-प्रस्तुतिः</summary>

मम पृष्ठगतौ तौ च चन्द्रसूर्याविवोदितौ।  
त्वत्सकाशं महाभागे नृसिंहावागमिष्यतः॥ २४॥
</details>

<details><summary>मूलम्</summary>

मम पृष्ठगतौ तौ च चन्द्रसूर्याविवोदितौ।  
त्वत्सकाशं महाभागे नृसिंहावागमिष्यतः॥ २४॥
</details>

<details><summary>अनुवाद (हिन्दी)</summary>

‘महाभागे! वे पुरुषसिंह श्रीराम और लक्ष्मण भी उदयाचलपर उदित होनेवाले चन्द्रमा और सूर्यकी भाँति मेरी पीठपर बैठकर आपके पास आ जायँगे॥ २४॥
</details>

<details open><summary>विश्वास-प्रस्तुतिः</summary>

अरिघ्नं सिंहसंकाशं क्षिप्रं द्रक्ष्यसि राघवम्।  
लक्ष्मणं च धनुष्मन्तं लङ्काद्वारमुपागतम्॥ २५॥
</details>

<details><summary>मूलम्</summary>

अरिघ्नं सिंहसंकाशं क्षिप्रं द्रक्ष्यसि राघवम्।  
लक्ष्मणं च धनुष्मन्तं लङ्काद्वारमुपागतम्॥ २५॥
</details>

<details><summary>अनुवाद (हिन्दी)</summary>

‘आप शीघ्र ही देखेंगी कि सिंहके समान पराक्रमी शत्रुनाशक श्रीराम और लक्ष्मण हाथमें धनुष लिये लङ्काके द्वारपर आ पहुँचे हैं॥ २५॥
</details>

<details open><summary>विश्वास-प्रस्तुतिः</summary>

नखदंष्ट्रायुधान् वीरान् सिंहशार्दूलविक्रमान्।  
वानरान् वारणेन्द्राभान् क्षिप्रं द्रक्ष्यसि संगतान्॥ २६॥
</details>

<details><summary>मूलम्</summary>

नखदंष्ट्रायुधान् वीरान् सिंहशार्दूलविक्रमान्।  
वानरान् वारणेन्द्राभान् क्षिप्रं द्रक्ष्यसि संगतान्॥ २६॥
</details>

<details><summary>अनुवाद (हिन्दी)</summary>

‘नख और दाढ़ें ही जिनके आयुध हैं, जो सिंह और बाघके समान पराक्रमी हैं तथा बड़े-बड़े गजराजोंके समान जिनकी विशाल काया है, उन वीर वानरोंको आप शीघ्र ही यहाँ एकत्र हुआ देखेंगी॥ २६॥
</details>

<details open><summary>विश्वास-प्रस्तुतिः</summary>

शैलाम्बुदनिकाशानां लङ्कामलयसानुषु।  
नर्दतां कपिमुख्यानां नचिराच्छ्रोष्यसे स्वनम्॥ २७॥
</details>

<details><summary>मूलम्</summary>

शैलाम्बुदनिकाशानां लङ्कामलयसानुषु।  
नर्दतां कपिमुख्यानां नचिराच्छ्रोष्यसे स्वनम्॥ २७॥
</details>

<details><summary>अनुवाद (हिन्दी)</summary>

‘लङ्कावर्ती मलयपर्वतके शिखरोंपर पहाड़ों और मेघोंके समान विशाल शरीरवाले प्रधान-प्रधान वानर आकर गर्जना करेंगे और आप शीघ्र ही उनका सिंहनाद सुनेंगी॥ २७॥
</details>

<details open><summary>विश्वास-प्रस्तुतिः</summary>

निवृत्तवनवासं च त्वया सार्धमरिंदमम्।  
अभिषिक्तमयोध्यायां क्षिप्रं द्रक्ष्यसि राघवम्॥ २८॥
</details>

<details><summary>मूलम्</summary>

निवृत्तवनवासं च त्वया सार्धमरिंदमम्।  
अभिषिक्तमयोध्यायां क्षिप्रं द्रक्ष्यसि राघवम्॥ २८॥
</details>

<details><summary>अनुवाद (हिन्दी)</summary>

‘आपको जल्दी ही यह देखनेका भी सौभाग्य प्राप्त होगा कि शत्रुओंका दमन करनेवाले श्रीरघुनाथजी वनवासकी अवधि पूरी करके आपके साथ अयोध्यामें जाकर वहाँके राज्यपर अभिषिक्त हो गये हैं’॥ २८॥
</details>

<details open><summary>विश्वास-प्रस्तुतिः</summary>

ततो मया वाग्भिरदीनभाषिणी  
शिवाभिरिष्टाभिरभिप्रसादिता।  
उवाह शान्तिं मम मैथिलात्मजा  
तवातिशोकेन तथातिपीडिता॥ २९॥
</details>

<details><summary>मूलम्</summary>

ततो मया वाग्भिरदीनभाषिणी  
शिवाभिरिष्टाभिरभिप्रसादिता।  
उवाह शान्तिं मम मैथिलात्मजा  
तवातिशोकेन तथातिपीडिता॥ २९॥
</details>

<details><summary>अनुवाद (हिन्दी)</summary>

‘आपके अत्यन्त शोकसे बहुत ही पीड़ित होनेपर भी जिनकी वाणीमें कभी दीनता नहीं आने पाती, उन मिथिलेशकुमारीको जब मैंने प्रिय एवं मङ्गलमय वचनोंद्वारा सान्त्वना देकर प्रसन्न किया, तब उनके मनको कुछ शान्ति मिली’॥ २९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे अष्टषष्टितमः सर्गः॥ ६८॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें अड़सठवाँ सर्ग पूरा हुआ॥ ६८॥  
॥ सुन्दरकाण्डं सम्पूर्णम्॥
</details>