+++
title = "०६२ दधिमुखेन किष्किन्धानिवर्तनम्"
title_english = "062 Dadhimukha departs to Kishkindha"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-061-Monkeys_took_halt_at_Madhuvana.mp3"></div>
</details>



<details><summary>भागसूचना</summary>

62. वानरोंद्वारा मधुवनके रक्षकों और दधिमुखका पराभव तथा सेवकोंसहित दधिमुखका सुग्रीवके पास जाना
</details>

<details open><summary>विश्वास-प्रस्तुतिः</summary>

तानुवाच हरिश्रेष्ठो हनूमान् वानरर्षभः।  
अव्यग्रमनसो यूयं मधु सेवत वानराः॥ १॥  
अहमावर्जयिष्यामि युष्माकं परिपन्थिनः।
</details>

<details><summary>मूलम्</summary>

तानुवाच हरिश्रेष्ठो हनूमान् वानरर्षभः।  
अव्यग्रमनसो यूयं मधु सेवत वानराः॥ १॥  
अहमावर्जयिष्यामि युष्माकं परिपन्थिनः।
</details>

<details><summary>अनुवाद (हिन्दी)</summary>

उस समय वानरशिरोमणि कपिवर हनुमान् ने अपने साथियोंसे कहा—‘वानरो! तुम सब लोग बेखटके मधुका पान करो। मैं तुम्हारे विरोधियोंको रोकूँगा’॥
</details>

<details open><summary>विश्वास-प्रस्तुतिः</summary>

श्रुत्वा हनूमतो वाक्यं हरीणां प्रवरोऽङ्गदः॥ २॥  
प्रत्युवाच प्रसन्नात्मा पिबन्तु हरयो मधु।  
अवश्यं कृतकार्यस्य वाक्यं हनुमतो मया॥ ३॥  
अकार्यमपि कर्तव्यं किमङ्गं पुनरीदृशम्।
</details>

<details><summary>मूलम्</summary>

श्रुत्वा हनूमतो वाक्यं हरीणां प्रवरोऽङ्गदः॥ २॥  
प्रत्युवाच प्रसन्नात्मा पिबन्तु हरयो मधु।  
अवश्यं कृतकार्यस्य वाक्यं हनुमतो मया॥ ३॥  
अकार्यमपि कर्तव्यं किमङ्गं पुनरीदृशम्।
</details>

<details><summary>अनुवाद (हिन्दी)</summary>

हनुमान् जी की बात सुनकर वानरप्रवर अङ्गदने भी प्रसन्नचित्त होकर कहा—‘वानरगण अपनी इच्छाके अनुसार मधुपान करें। हनुमान् जी इस समय कार्य सिद्ध करके लौटे हैं, अतः इनकी बात स्वीकार करनेके योग्य न हो तो भी मुझे अवश्य माननी चाहिये। फिर ऐसी बातके लिये तो कहना ही क्या है?’॥ २-३ १/२॥
</details>

<details open><summary>विश्वास-प्रस्तुतिः</summary>

अङ्गदस्य मुखाच्छ्रुत्वा वचनं वानरर्षभाः॥ ४॥  
साधु साध्विति संहृष्टा वानराः प्रत्यपूजयन्।
</details>

<details><summary>मूलम्</summary>

अङ्गदस्य मुखाच्छ्रुत्वा वचनं वानरर्षभाः॥ ४॥  
साधु साध्विति संहृष्टा वानराः प्रत्यपूजयन्।
</details>

<details><summary>अनुवाद (हिन्दी)</summary>

अङ्गदके मुखसे ऐसी बात सुनकर सभी श्रेष्ठ वानर हर्षसे खिल उठे और ‘साधु-साधु’ कहते हुए उनकी प्रशंसा करने लगे॥ ४ १/२॥
</details>

<details open><summary>विश्वास-प्रस्तुतिः</summary>

पूजयित्वाङ्गदं सर्वे वानरा वानरर्षभम्॥ ५॥  
जग्मुर्मधुवनं यत्र नदीवेग इव द्रुमम्।
</details>

<details><summary>मूलम्</summary>

पूजयित्वाङ्गदं सर्वे वानरा वानरर्षभम्॥ ५॥  
जग्मुर्मधुवनं यत्र नदीवेग इव द्रुमम्।
</details>

<details><summary>अनुवाद (हिन्दी)</summary>

वानरशिरोमणि अङ्गदकी प्रशंसा करके वे सब वानर जहाँ मधुवन था, उस मार्गपर उसी तरह दौड़े गये, जैसे नदीके जलका वेग तटवर्ती वृक्षकी ओर जाता है॥ ५ १/२॥
</details>

<details open><summary>विश्वास-प्रस्तुतिः</summary>

ते प्रविष्टा मधुवनं पालानाक्रम्य शक्तितः॥ ६॥  
अतिसर्गाच्च पटवो दृष्ट्वा श्रुत्वा च मैथिलीम्।  
पपुः सर्वे मधु तदा रसवत् फलमाददुः॥ ७॥
</details>

<details><summary>मूलम्</summary>

ते प्रविष्टा मधुवनं पालानाक्रम्य शक्तितः॥ ६॥  
अतिसर्गाच्च पटवो दृष्ट्वा श्रुत्वा च मैथिलीम्।  
पपुः सर्वे मधु तदा रसवत् फलमाददुः॥ ७॥
</details>

<details><summary>अनुवाद (हिन्दी)</summary>

मिथिलेशकुमारी सीताको हनुमान् जी तो देखकर आये थे और अन्य वानरोंने उन्हींके मुखसे यह सुन लिया था कि वे लङ्कामें हैं, अतः उन सबका उत्साह बढ़ा हुआ था। इधर युवराज अङ्गदका आदेश भी मिल गया था, इसलिये वे सामर्थ्यशाली सभी वानर वनरक्षकोंपर पूरी शक्तिसे आक्रमण करके मधुवनमें घुस गये और वहाँ इच्छानुसार मधु पीने तथा रसीले फल खाने लगे॥ ६-७॥
</details>

<details open><summary>विश्वास-प्रस्तुतिः</summary>

उत्पत्य च ततः सर्वे वनपालान् समागतान्।  
ते ताडयन्तः शतशः सक्ता मधुवने तदा॥ ८॥
</details>

<details><summary>मूलम्</summary>

उत्पत्य च ततः सर्वे वनपालान् समागतान्।  
ते ताडयन्तः शतशः सक्ता मधुवने तदा॥ ८॥
</details>

<details><summary>अनुवाद (हिन्दी)</summary>

रोकनेके लिये अपने पास आये हुए रक्षकोंको वे सब वानर सैकड़ोंकी संख्यामें जुटकर उछल-उछलकर मारते थे और मधुवनके मधु पीने एवं फल खानेमें लगे हुए थे॥ ८॥
</details>

<details open><summary>विश्वास-प्रस्तुतिः</summary>

मधूनि द्रोणमात्राणि बाहुभिः परिगृह्य ते।  
पिबन्ति कपयः केचित् सङ्घशस्तत्र हृष्टवत्॥ ९॥
</details>

<details><summary>मूलम्</summary>

मधूनि द्रोणमात्राणि बाहुभिः परिगृह्य ते।  
पिबन्ति कपयः केचित् सङ्घशस्तत्र हृष्टवत्॥ ९॥
</details>

<details><summary>अनुवाद (हिन्दी)</summary>

कितने ही वानर झुंड-के-झुंड एकत्र हो वहाँ अपनी भुजाओंद्वारा एक-एक द्रोण* मधुसे भरे हुए छत्तोंको पकड़ लेते और सहर्ष पी जाते थे॥ ९॥
</details>

<details><summary>पादटिप्पनी</summary>

* आठ आढक या बत्तीस सेरके मापको ‘द्रोण’ कहते हैं। यह प्राचीन कालमें प्रचलित था।
</details>

<details open><summary>विश्वास-प्रस्तुतिः</summary>

घ्नन्ति स्म सहिताः सर्वे भक्षयन्ति तथापरे।  
केचित् पीत्वापविध्यन्ति मधूनि मधुपिङ्गलाः॥ १०॥  
मधूच्छिष्टेन केचिच्च जघ्नुरन्योन्यमुत्कटाः।  
अपरे वृक्षमूलेषु शाखा गृह्य व्यवस्थिताः॥ ११॥
</details>

<details><summary>मूलम्</summary>

घ्नन्ति स्म सहिताः सर्वे भक्षयन्ति तथापरे।  
केचित् पीत्वापविध्यन्ति मधूनि मधुपिङ्गलाः॥ १०॥  
मधूच्छिष्टेन केचिच्च जघ्नुरन्योन्यमुत्कटाः।  
अपरे वृक्षमूलेषु शाखा गृह्य व्यवस्थिताः॥ ११॥
</details>

<details><summary>अनुवाद (हिन्दी)</summary>

मधुके समान पिङ्गल वर्णवाले वे सब वानर एक साथ होकर मधुके छत्तोंको पीटते, दूसरे वानर उस मधुको पीते और कितने ही पीकर बचे हुए मधुको फेंक देते थे। कितने ही मदमत्त हो एक-दूसरेको मोमसे मारते थे और कितने ही वानर वृक्षोंके नीचे डालियाँ पकड़कर खड़े हो गये थे॥ १०-११॥
</details>

<details open><summary>विश्वास-प्रस्तुतिः</summary>

अत्यर्थं च मदग्लानाः पर्णान्यास्तीर्य शेरते।  
उन्मत्तवेगाः प्लवगा मधुमत्ताश्च हृष्टवत्॥ १२॥
</details>

<details><summary>मूलम्</summary>

अत्यर्थं च मदग्लानाः पर्णान्यास्तीर्य शेरते।  
उन्मत्तवेगाः प्लवगा मधुमत्ताश्च हृष्टवत्॥ १२॥
</details>

<details><summary>अनुवाद (हिन्दी)</summary>

कितने ही वानर मदके कारण अत्यन्त ग्लानिका अनुभव कर रहे थे। उनका वेग उन्मत्त पुरुषोंके समान देखा जाता था। वे मधु पी-पीकर मतवाले हो गये थे, अतः बड़े हर्षके साथ पत्ते बिछाकर सो गये॥ १२॥
</details>

<details open><summary>विश्वास-प्रस्तुतिः</summary>

क्षिपन्त्यपि तथान्योन्यं स्खलन्ति च तथापरे।  
केचित् क्ष्वेडान् प्रकुर्वन्ति केचित् कूजन्ति हृष्टवत्॥ १३॥
</details>

<details><summary>मूलम्</summary>

क्षिपन्त्यपि तथान्योन्यं स्खलन्ति च तथापरे।  
केचित् क्ष्वेडान् प्रकुर्वन्ति केचित् कूजन्ति हृष्टवत्॥ १३॥
</details>

<details><summary>अनुवाद (हिन्दी)</summary>

कोई एक-दूसरेपर मधु फेंकते, कोई लड़खड़ाकर गिरते, कोई गरजते और कोई हर्षके साथ पक्षियोंकी भाँति कलरव करते थे॥ १३॥
</details>

<details open><summary>विश्वास-प्रस्तुतिः</summary>

हरयो मधुना मत्ताः केचित् सुप्ता महीतले।  
धृष्टाः केचिद्धसन्त्यन्ये केचित् कुर्वन्ति चेतरत्॥ १४॥
</details>

<details><summary>मूलम्</summary>

हरयो मधुना मत्ताः केचित् सुप्ता महीतले।  
धृष्टाः केचिद्धसन्त्यन्ये केचित् कुर्वन्ति चेतरत्॥ १४॥
</details>

<details><summary>अनुवाद (हिन्दी)</summary>

मधुसे मतवाले हुए कितने ही वानर पृथ्वीपर सो गये थे। कुछ ढीठ वानर हँसते और कुछ रोदन करते थे॥ १४॥
</details>

<details open><summary>विश्वास-प्रस्तुतिः</summary>

कृत्वा केचिद् वदन्त्यन्ये केचिद् बुध्यन्ति चेतरत्।  
येऽप्यत्र मधुपालाः स्युः प्रेष्या दधिमुखस्य तु॥ १५॥  
तेऽपि तैर्वानरैर्भीमैः प्रतिषिद्धा दिशो गताः।  
जानुभिश्च प्रघृष्टाश्च देवमार्गं च दर्शिताः॥ १६॥
</details>

<details><summary>मूलम्</summary>

कृत्वा केचिद् वदन्त्यन्ये केचिद् बुध्यन्ति चेतरत्।  
येऽप्यत्र मधुपालाः स्युः प्रेष्या दधिमुखस्य तु॥ १५॥  
तेऽपि तैर्वानरैर्भीमैः प्रतिषिद्धा दिशो गताः।  
जानुभिश्च प्रघृष्टाश्च देवमार्गं च दर्शिताः॥ १६॥
</details>

<details><summary>अनुवाद (हिन्दी)</summary>

कुछ वानर दूसरा काम करके दूसरा बताते थे और कुछ उस बातका दूसरा ही अर्थ समझते थे। उस वनमें जो दधिमुखके सेवक मधुकी रक्षामें नियुक्त थे, वे भी उन भयंकर वानरोंद्वारा रोके या पीटे जानेपर सभी दिशाओंमें भाग गये। उनमेंसे कई रखवालोंको अङ्गदके दलवालोंने जमीनपर पटककर घुटनोंसे खूब रगड़ा और कितनोंको पैर पकड़कर आकाशमें उछाल दिया था अथवा उन्हें पीठके बल गिराकर आकाश दिखा दिया था॥ १५-१६॥
</details>

<details open><summary>विश्वास-प्रस्तुतिः</summary>

अब्रुवन् परमोद्विग्ना गत्वा दधिमुखं वचः।  
हनूमता दत्तवरैर्हतं मधुवनं बलात्।  
वयं च जानुभिर्घृष्टा देवमार्गं च दर्शिताः॥ १७॥
</details>

<details><summary>मूलम्</summary>

अब्रुवन् परमोद्विग्ना गत्वा दधिमुखं वचः।  
हनूमता दत्तवरैर्हतं मधुवनं बलात्।  
वयं च जानुभिर्घृष्टा देवमार्गं च दर्शिताः॥ १७॥
</details>

<details><summary>अनुवाद (हिन्दी)</summary>

वे सब सेवक अत्यन्त उद्विग्न हो दधिमुखके पास जाकर बोले—‘प्रभो! हनुमान् जी के बढ़ावा देनेसे उनके दलके सभी वानरोंने बलपूर्वक मधुवनका विध्वंस कर डाला, हमलोगोंको गिराकर घुटनोंसे रगड़ा और हमें पीठके बल पटककर आकाशका दर्शन करा दिया’॥ १७॥
</details>

<details open><summary>विश्वास-प्रस्तुतिः</summary>

तदा दधिमुखः क्रुद्धो वनपस्तत्र वानरः।  
हतं मधुवनं श्रुत्वा सान्त्वयामास तान् हरीन्॥ १८॥
</details>

<details><summary>मूलम्</summary>

तदा दधिमुखः क्रुद्धो वनपस्तत्र वानरः।  
हतं मधुवनं श्रुत्वा सान्त्वयामास तान् हरीन्॥ १८॥
</details>

<details><summary>अनुवाद (हिन्दी)</summary>

तब उस वनके प्रधान रक्षक दधिमुख नामक वानर मधुवनके विध्वंसका समाचार सुनकर वहाँ कुपित हो उठे और उन वानरोंको सान्त्वना देते हुए बोले—॥
</details>

<details open><summary>विश्वास-प्रस्तुतिः</summary>

एतागच्छत गच्छामो वानरानतिदर्पितान्।  
बलेनावारयिष्यामि प्रभुञ्जानान् मधूत्तमम्॥ १९॥
</details>

<details><summary>मूलम्</summary>

एतागच्छत गच्छामो वानरानतिदर्पितान्।  
बलेनावारयिष्यामि प्रभुञ्जानान् मधूत्तमम्॥ १९॥
</details>

<details><summary>अनुवाद (हिन्दी)</summary>

‘आओ-आओ, चलें इन वानरोंके पास। इनका घमंड बहुत बढ़ गया है। मधुवनके उत्तम मधुको लूटकर खानेवाले इन सबको मैं बलपूर्वक रोकूँगा’॥
</details>

<details open><summary>विश्वास-प्रस्तुतिः</summary>

श्रुत्वा दधिमुखस्येदं वचनं वानरर्षभाः।  
पुनर्वीरा मधुवनं तेनैव सहिता ययुः॥ २०॥
</details>

<details><summary>मूलम्</summary>

श्रुत्वा दधिमुखस्येदं वचनं वानरर्षभाः।  
पुनर्वीरा मधुवनं तेनैव सहिता ययुः॥ २०॥
</details>

<details><summary>अनुवाद (हिन्दी)</summary>

दधिमुखका यह वचन सुनकर वे वीर कपिश्रेष्ठ पुनः उन्हींके साथ मधुवनको गये॥ २०॥
</details>

<details open><summary>विश्वास-प्रस्तुतिः</summary>

मध्ये चैषां दधिमुखः सुप्रगृह्य महातरुम्।  
समभ्यधावन् वेगेन सर्वे ते च प्लवंगमाः॥ २१॥
</details>

<details><summary>मूलम्</summary>

मध्ये चैषां दधिमुखः सुप्रगृह्य महातरुम्।  
समभ्यधावन् वेगेन सर्वे ते च प्लवंगमाः॥ २१॥
</details>

<details><summary>अनुवाद (हिन्दी)</summary>

इनके बीचमें खड़े हुए दधिमुखने एक विशाल वृक्ष हाथमें लेकर बड़े वेगसे हनुमान् जी के दलपर धावा किया। साथ ही वे सब वानर भी उन मधु पीनेवाले वानरोंपर टूट पड़े॥ २१॥
</details>

<details open><summary>विश्वास-प्रस्तुतिः</summary>

ते शिलाः पादपांश्चैव पाषाणानपि वानराः।  
गृहीत्वाभ्यागमन् क्रुद्धा यत्र ते कपिकुञ्जराः॥ २२॥
</details>

<details><summary>मूलम्</summary>

ते शिलाः पादपांश्चैव पाषाणानपि वानराः।  
गृहीत्वाभ्यागमन् क्रुद्धा यत्र ते कपिकुञ्जराः॥ २२॥
</details>

<details><summary>अनुवाद (हिन्दी)</summary>

क्रोधसे भरे हुए वे वानर शिला, वृक्ष और पाषाण लिये उस स्थानपर आये, जहाँ वे हनुमान् आदि कपिश्रेष्ठ मधुका सेवन कर रहे थे॥ २२॥
</details>

<details open><summary>विश्वास-प्रस्तुतिः</summary>

बलान्निवारयन्तश्च आसेदुर्हरयो हरीन्।  
संदष्टौष्ठपुटाः क्रुद्धा भर्त्सयन्तो मुहुर्मुहुः॥ २३॥
</details>

<details><summary>मूलम्</summary>

बलान्निवारयन्तश्च आसेदुर्हरयो हरीन्।  
संदष्टौष्ठपुटाः क्रुद्धा भर्त्सयन्तो मुहुर्मुहुः॥ २३॥
</details>

<details><summary>अनुवाद (हिन्दी)</summary>

अपने ओठोंको दाँतोंसे दबाते और क्रोधपूर्वक बारंबार धमकाते हुए ये सब वानर उन वानरोंको बलपूर्वक रोकनेके लिये उनके पास आ पहुँचे॥ २३॥
</details>

<details open><summary>विश्वास-प्रस्तुतिः</summary>

अथ दृष्ट्वा दधिमुखं क्रुद्धं वानरपुङ्गवाः।  
अभ्यधावन्त वेगेन हनुमत्प्रमुखास्तदा॥ २४॥
</details>

<details><summary>मूलम्</summary>

अथ दृष्ट्वा दधिमुखं क्रुद्धं वानरपुङ्गवाः।  
अभ्यधावन्त वेगेन हनुमत्प्रमुखास्तदा॥ २४॥
</details>

<details><summary>अनुवाद (हिन्दी)</summary>

दधिमुखको कुपित हुआ देख हनुमान् आदि सभी श्रेष्ठ वानर उस समय बड़े वेगसे उनकी ओर दौड़े॥ २४॥
</details>

<details open><summary>विश्वास-प्रस्तुतिः</summary>

सवृक्षं तं महाबाहुमापतन्तं महाबलम्।  
वेगवन्तं विजग्राह बाहुभ्यां कुपितोऽङ्गदः॥ २५॥
</details>

<details><summary>मूलम्</summary>

सवृक्षं तं महाबाहुमापतन्तं महाबलम्।  
वेगवन्तं विजग्राह बाहुभ्यां कुपितोऽङ्गदः॥ २५॥
</details>

<details><summary>अनुवाद (हिन्दी)</summary>

वृक्ष लेकर आते हुए वेगशाली महाबली महाबाहु दधिमुखको कुपित हुए अङ्गदने दोनों हाथोंसे पकड़ लिया॥
</details>

<details open><summary>विश्वास-प्रस्तुतिः</summary>

मदान्धो न कृपां चक्रे आर्यकोऽयं ममेति सः।  
अथैनं निष्पिपेषाशु वेगेन वसुधातले॥ २६॥
</details>

<details><summary>मूलम्</summary>

मदान्धो न कृपां चक्रे आर्यकोऽयं ममेति सः।  
अथैनं निष्पिपेषाशु वेगेन वसुधातले॥ २६॥
</details>

<details><summary>अनुवाद (हिन्दी)</summary>

वे मधु पीकर मदान्ध हो रहे थे, अतः ‘ये मेरे नाना हैं’ ऐसा समझकर उन्होंने उनपर दया नहीं दिखायी। वे तुरंत बड़े वेगसे पृथ्वीपर पटककर उन्हें रगड़ने लगे॥ २६॥
</details>

<details open><summary>विश्वास-प्रस्तुतिः</summary>

स भग्नबाहूरुमुखो विह्वलः शोणितोक्षितः।  
प्रमुमोह महावीरो मुहूर्तं कपिकुञ्जरः॥ २७॥
</details>

<details><summary>मूलम्</summary>

स भग्नबाहूरुमुखो विह्वलः शोणितोक्षितः।  
प्रमुमोह महावीरो मुहूर्तं कपिकुञ्जरः॥ २७॥
</details>

<details><summary>अनुवाद (हिन्दी)</summary>

उनकी भुजाएँ, जाँघें और मुँह सभी टूट-फूट गये। वे खूनसे नहा गये और व्याकुल हो उठे। वे महावीर कपिकुञ्जर दधिमुख वहाँ दो घड़ीतक मूर्च्छित पड़े रहे॥ २७॥
</details>

<details open><summary>विश्वास-प्रस्तुतिः</summary>

स कथंचिद् विमुक्तस्तैर्वानरैर्वानरर्षभः।  
उवाचैकान्तमागत्य स्वान् भृत्यान् समुपागतान्॥ २८॥
</details>

<details><summary>मूलम्</summary>

स कथंचिद् विमुक्तस्तैर्वानरैर्वानरर्षभः।  
उवाचैकान्तमागत्य स्वान् भृत्यान् समुपागतान्॥ २८॥
</details>

<details><summary>अनुवाद (हिन्दी)</summary>

उन वानरोंके हाथसे किसी तरह छुटकारा मिलनेपर वानरश्रेष्ठ दधिमुख एकान्तमें आये और वहाँ एकत्र हुए अपने सेवकोंसे बोले—॥ २८॥
</details>

<details open><summary>विश्वास-प्रस्तुतिः</summary>

एतागच्छत गच्छामो भर्ता नो यत्र वानरः।  
सुग्रीवो विपुलग्रीवः सह रामेण तिष्ठति॥ २९॥
</details>

<details><summary>मूलम्</summary>

एतागच्छत गच्छामो भर्ता नो यत्र वानरः।  
सुग्रीवो विपुलग्रीवः सह रामेण तिष्ठति॥ २९॥
</details>

<details><summary>अनुवाद (हिन्दी)</summary>

‘आओ-आओ, अब वहाँ चलें, जहाँ हमारे स्वामी मोटी गर्दनवाले सुग्रीव श्रीरामचन्द्रजीके साथ विराजमान हैं॥ २९॥
</details>

<details open><summary>विश्वास-प्रस्तुतिः</summary>

सर्वं चैवाङ्गदे दोषं श्रावयिष्याम पार्थिवे।  
अमर्षी वचनं श्रुत्वा घातयिष्यति वानरान्॥ ३०॥
</details>

<details><summary>मूलम्</summary>

सर्वं चैवाङ्गदे दोषं श्रावयिष्याम पार्थिवे।  
अमर्षी वचनं श्रुत्वा घातयिष्यति वानरान्॥ ३०॥
</details>

<details><summary>अनुवाद (हिन्दी)</summary>

‘राजाके पास चलकर सारा दोष अङ्गदके माथे मढ़ देंगे। सुग्रीव बड़े क्रोधी हैं। मेरी बात सुनकर वे इन सभी वानरोंको मरवा डालेंगे॥ ३०॥
</details>

<details open><summary>विश्वास-प्रस्तुतिः</summary>

इष्टं मधुवनं ह्येतत् सुग्रीवस्य महात्मनः।  
पितृपैतामहं दिव्यं देवैरपि दुरासदम्॥ ३१॥
</details>

<details><summary>मूलम्</summary>

इष्टं मधुवनं ह्येतत् सुग्रीवस्य महात्मनः।  
पितृपैतामहं दिव्यं देवैरपि दुरासदम्॥ ३१॥
</details>

<details><summary>अनुवाद (हिन्दी)</summary>

‘महात्मा सुग्रीवको यह मधुवन बहुत ही प्रिय है। यह उनके बाप-दादोंका दिव्य वन है। इसमें प्रवेश करना देवताओंके लिये भी कठिन है॥ ३१॥
</details>

<details open><summary>विश्वास-प्रस्तुतिः</summary>

स वानरानिमान् सर्वान् मधुलुब्धान् गतायुषः।  
घातयिष्यति दण्डेन सुग्रीवः ससुहृज्जनान्॥ ३२॥
</details>

<details><summary>मूलम्</summary>

स वानरानिमान् सर्वान् मधुलुब्धान् गतायुषः।  
घातयिष्यति दण्डेन सुग्रीवः ससुहृज्जनान्॥ ३२॥
</details>

<details><summary>अनुवाद (हिन्दी)</summary>

‘मधुके लोभी इन सभी वानरोंकी आयु समाप्त हो चली है। सुग्रीव इन्हें कठोर दण्ड देकर इनके सुहृदोंसहित इन सबको मरवा डालेंगे॥ ३२॥
</details>

<details open><summary>विश्वास-प्रस्तुतिः</summary>

वध्या ह्येते दुरात्मानो नृपाज्ञापरिपन्थिनः।  
अमर्षप्रभवो रोषः सफलो मे भविष्यति॥ ३३॥
</details>

<details><summary>मूलम्</summary>

वध्या ह्येते दुरात्मानो नृपाज्ञापरिपन्थिनः।  
अमर्षप्रभवो रोषः सफलो मे भविष्यति॥ ३३॥
</details>

<details><summary>अनुवाद (हिन्दी)</summary>

‘राजाकी आज्ञाका उल्लङ्घन करनेवाले ये दुरात्मा राजद्रोही वानर वधके ही योग्य हैं। इनका वध होनेपर ही मेरा अमर्षजनित रोष सफल होगा’॥ ३३॥
</details>

<details open><summary>विश्वास-प्रस्तुतिः</summary>

एवमुक्त्वा दधिमुखो वनपालान् महाबलः।  
जगाम सहसोत्पत्य वनपालैः समन्वितः॥ ३४॥
</details>

<details><summary>मूलम्</summary>

एवमुक्त्वा दधिमुखो वनपालान् महाबलः।  
जगाम सहसोत्पत्य वनपालैः समन्वितः॥ ३४॥
</details>

<details><summary>अनुवाद (हिन्दी)</summary>

वनके रक्षकोंसे ऐसा कहकर उन्हें साथ ले महाबली दधिमुख सहसा उछलकर आकाशमार्गसे चले॥ ३४॥
</details>

<details open><summary>विश्वास-प्रस्तुतिः</summary>

निमेषान्तरमात्रेण स हि प्राप्तो वनालयः।  
सहस्रांशुसुतो धीमान् सुग्रीवो यत्र वानरः॥ ३५॥
</details>

<details><summary>मूलम्</summary>

निमेषान्तरमात्रेण स हि प्राप्तो वनालयः।  
सहस्रांशुसुतो धीमान् सुग्रीवो यत्र वानरः॥ ३५॥
</details>

<details><summary>अनुवाद (हिन्दी)</summary>

और पलक मारते-मारते वे उस स्थानपर जा पहुँचे, जहाँ बुद्धिमान् सूर्यपुत्र वानरराज सुग्रीव विराजमान थे॥ ३५॥
</details>

<details open><summary>विश्वास-प्रस्तुतिः</summary>

रामं च लक्ष्मणं चैव दृष्ट्वा सुग्रीवमेव च।  
समप्रतिष्ठां जगतीमाकाशान्निपपात ह॥ ३६॥
</details>

<details><summary>मूलम्</summary>

रामं च लक्ष्मणं चैव दृष्ट्वा सुग्रीवमेव च।  
समप्रतिष्ठां जगतीमाकाशान्निपपात ह॥ ३६॥
</details>

<details><summary>अनुवाद (हिन्दी)</summary>

श्रीराम, लक्ष्मण और सुग्रीवको दूरसे ही देखकर वे आकाशसे समतल भूमिपर कूद पड़े॥ ३६॥
</details>

<details open><summary>विश्वास-प्रस्तुतिः</summary>

स निपत्य महावीरः सर्वैस्तैः परिवारितः।  
हरिर्दधिमुखः पालैः पालानां परमेश्वरः॥ ३७॥  
स दीनवदनो भूत्वा कृत्वा शिरसि चाञ्जलिम्।  
सुग्रीवस्याशु तौ मूर्ध्ना चरणौ प्रत्यपीडयत्॥ ३८॥
</details>

<details><summary>मूलम्</summary>

स निपत्य महावीरः सर्वैस्तैः परिवारितः।  
हरिर्दधिमुखः पालैः पालानां परमेश्वरः॥ ३७॥  
स दीनवदनो भूत्वा कृत्वा शिरसि चाञ्जलिम्।  
सुग्रीवस्याशु तौ मूर्ध्ना चरणौ प्रत्यपीडयत्॥ ३८॥
</details>

<details><summary>अनुवाद (हिन्दी)</summary>

वनरक्षकोंके स्वामी महावीर वानर दधिमुख पृथ्वीपर उतरकर उन रक्षकोंसे घिरे हुए उदास मुख किये सुग्रीवके पास गये और सिरपर अञ्जलि बाँधे उनके चरणोंमें मस्तक झुकाकर उन्होंने प्रणाम किया॥ ३७-३८॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे द्विषष्टितमः सर्गः॥ ६२॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें बासठवाँ सर्ग पूरा हुआ॥ ६२॥
</details>
