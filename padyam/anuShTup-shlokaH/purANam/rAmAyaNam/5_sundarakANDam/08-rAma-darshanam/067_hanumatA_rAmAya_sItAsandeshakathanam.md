+++
title = "०६७ हनुमता रामाय सीतासन्देशकथनम्"
title_english = "067 Hanuma narrates an incident connected with a crow"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-066-urges_Hanuma,_to_repeat_the_words_spoken_by_Seetha..mp3"></div>
</details>



<details><summary>भागसूचना</summary>

67. हनुमान् जी का भगवान् श्रीरामको सीताका संदेश सुनाना
</details>

<details open><summary>विश्वास-प्रस्तुतिः</summary>

एवमुक्तस्तु हनुमान् राघवेण महात्मना।  
सीताया भाषितं सर्वं न्यवेदयत राघवे॥ १॥
</details>

<details><summary>मूलम्</summary>

एवमुक्तस्तु हनुमान् राघवेण महात्मना।  
सीताया भाषितं सर्वं न्यवेदयत राघवे॥ १॥
</details>

<details><summary>अनुवाद (हिन्दी)</summary>

महात्मा श्रीरघुनाथजीके ऐसा कहनेपर श्रीहनुमान् जी ने सीताजीकी कही हुई सब बातें उनसे निवेदन कर दीं॥ १॥
</details>

<details open><summary>विश्वास-प्रस्तुतिः</summary>

इदमुक्तवती देवी जानकी पुरुषर्षभ।  
पूर्ववृत्तमभिज्ञानं चित्रकूटे यथातथम्॥ २॥
</details>

<details><summary>मूलम्</summary>

इदमुक्तवती देवी जानकी पुरुषर्षभ।  
पूर्ववृत्तमभिज्ञानं चित्रकूटे यथातथम्॥ २॥
</details>

<details><summary>अनुवाद (हिन्दी)</summary>

वे बोले—‘पुरुषोत्तम! जानकी देवीने पहले चित्रकूटपर बीती हुई एक घटनाका यथावत् रूपसे वर्णन किया था। उसे उन्होंने पहचानके तौरपर इस प्रकार कहा था॥ २॥
</details>

<details open><summary>विश्वास-प्रस्तुतिः</summary>

सुखसुप्ता त्वया सार्धं जानकी पूर्वमुत्थिता।  
वायसः सहसोत्पत्य विददार स्तनान्तरम्॥ ३॥
</details>

<details><summary>मूलम्</summary>

सुखसुप्ता त्वया सार्धं जानकी पूर्वमुत्थिता।  
वायसः सहसोत्पत्य विददार स्तनान्तरम्॥ ३॥
</details>

<details><summary>अनुवाद (हिन्दी)</summary>

‘पहले चित्रकूटमें कभी जानकी देवी आपके साथ सुखपूर्वक सोयी थीं। वे सोकर आपसे पहले उठ गयीं। उस समय किसी कौएने सहसा उड़कर उनकी छातीमें चोंच मार दी॥ ३॥
</details>

<details open><summary>विश्वास-प्रस्तुतिः</summary>

पर्यायेण च सुप्तस्त्वं देव्यङ्के भरताग्रज।  
पुनश्च किल पक्षी स देव्या जनयति व्यथा॥ ४॥
</details>

<details><summary>मूलम्</summary>

पर्यायेण च सुप्तस्त्वं देव्यङ्के भरताग्रज।  
पुनश्च किल पक्षी स देव्या जनयति व्यथा॥ ४॥
</details>

<details><summary>अनुवाद (हिन्दी)</summary>

‘भरताग्रज! आपलोग बारी-बारीसे एक-दूसरेके अङ्कमें सिर रखकर सोते थे। जब आप देवीके अङ्कमें मस्तक रखकर सोये थे, उस समय पुनः उसी पक्षीने आकर देवीको कष्ट देना आरम्भ किया॥ ४॥
</details>

<details open><summary>विश्वास-प्रस्तुतिः</summary>

ततः पुनरुपागम्य विददार भृशं किल।  
ततस्त्वं बोधितस्तस्याः शोणितेन समुक्षितः॥ ५॥
</details>

<details><summary>मूलम्</summary>

ततः पुनरुपागम्य विददार भृशं किल।  
ततस्त्वं बोधितस्तस्याः शोणितेन समुक्षितः॥ ५॥
</details>

<details><summary>अनुवाद (हिन्दी)</summary>

‘कहते हैं उसने फिर आकर जोरसे चोंच मार दी। तब देवीके शरीरसे रक्त बहने लगा और उससे भीग जानेके कारण आप जग उठे॥ ५॥
</details>

<details open><summary>विश्वास-प्रस्तुतिः</summary>

वायसेन च तेनैवं सततं बाध्यमानया।  
बोधितः किल देव्या त्वं सुखसुप्तः परंतप॥ ६॥
</details>

<details><summary>मूलम्</summary>

वायसेन च तेनैवं सततं बाध्यमानया।  
बोधितः किल देव्या त्वं सुखसुप्तः परंतप॥ ६॥
</details>

<details><summary>अनुवाद (हिन्दी)</summary>

‘शत्रुओंको संताप देनेवाले रघुनन्दन! उस कौएने जब लगातार इस तरह पीड़ा दी, तब देवी सीताने सुखसे सोये हुए आपको जगा दिया॥ ६॥
</details>

<details open><summary>विश्वास-प्रस्तुतिः</summary>

तां च दृष्ट्वा महाबाहो दारितां च स्तनान्तरे।  
आशीविष इव क्रुद्धस्ततो वाक्यं त्वमूचिवान्॥ ७॥
</details>

<details><summary>मूलम्</summary>

तां च दृष्ट्वा महाबाहो दारितां च स्तनान्तरे।  
आशीविष इव क्रुद्धस्ततो वाक्यं त्वमूचिवान्॥ ७॥
</details>

<details><summary>अनुवाद (हिन्दी)</summary>

‘महाबाहो! उनकी छातीमें घाव हुआ देख आप विषधर सर्पके समान कुपित हो उठे और इस प्रकार बोले—॥ ७॥
</details>

<details open><summary>विश्वास-प्रस्तुतिः</summary>

नखाग्रैः केन ते भीरु दारितं वै स्तनान्तरम्।  
कः क्रीडति सरोषेण पञ्चवक्त्रेण भोगिना॥ ८॥
</details>

<details><summary>मूलम्</summary>

नखाग्रैः केन ते भीरु दारितं वै स्तनान्तरम्।  
कः क्रीडति सरोषेण पञ्चवक्त्रेण भोगिना॥ ८॥
</details>

<details><summary>अनुवाद (हिन्दी)</summary>

‘भीरु! किसने अपने नखोंके अग्रभागसे तुम्हारी छातीमें घाव कर दिया है? कौन कुपित हुए पाँच मुँहवाले सर्पके साथ खेल रहा है?’॥ ८॥
</details>

<details open><summary>विश्वास-प्रस्तुतिः</summary>

निरीक्षमाणः सहसा वायसं समुदैक्षथाः।  
नखैः सरुधिरैस्तीक्ष्णैस्तामेवाभिमुखं स्थितम्॥ ९॥
</details>

<details><summary>मूलम्</summary>

निरीक्षमाणः सहसा वायसं समुदैक्षथाः।  
नखैः सरुधिरैस्तीक्ष्णैस्तामेवाभिमुखं स्थितम्॥ ९॥
</details>

<details><summary>अनुवाद (हिन्दी)</summary>

‘ऐसा कहकर आपने जब सहसा इधर-उधर दृष्टि डाली, तब उस कौएको देखा। उसके तीखे पंजे खूनमें रँगे हुए थे और वह सीता देवीकी ओर मुँह करके ही कहीं बैठा था॥ ९॥
</details>

<details open><summary>विश्वास-प्रस्तुतिः</summary>

सुतः किल स शक्रस्य वायसः पततां वरः।  
धरान्तरगतः शीघ्रं पवनस्य गतौ समः॥ १०॥
</details>

<details><summary>मूलम्</summary>

सुतः किल स शक्रस्य वायसः पततां वरः।  
धरान्तरगतः शीघ्रं पवनस्य गतौ समः॥ १०॥
</details>

<details><summary>अनुवाद (हिन्दी)</summary>

सुना है, उड़नेवालोंमें श्रेष्ठ वह कौआ साक्षात् इन्द्रका पुत्र था, जो उन दिनों पृथ्वीपर विचर रहा था। वह वायुदेवताके समान शीघ्रगामी था॥ १०॥
</details>

<details open><summary>विश्वास-प्रस्तुतिः</summary>

ततस्तस्मिन् महाबाहो कोपसंवर्तितेक्षणः।  
वायसे त्वं व्यधाः क्रूरां मतिं मतिमतां वर॥ ११॥
</details>

<details><summary>मूलम्</summary>

ततस्तस्मिन् महाबाहो कोपसंवर्तितेक्षणः।  
वायसे त्वं व्यधाः क्रूरां मतिं मतिमतां वर॥ ११॥
</details>

<details><summary>अनुवाद (हिन्दी)</summary>

‘मतिमानोंमें श्रेष्ठ महाबाहो! उस समय आपके नेत्र क्रोधसे घूमने लगे और आपने उस कौएको कठोर दण्ड देनेका विचार किया॥ ११॥
</details>

<details open><summary>विश्वास-प्रस्तुतिः</summary>

स दर्भसंस्तराद् गृह्य ब्रह्मास्त्रेण न्ययोजयः।  
स दीप्त इव कालाग्निर्जज्वालाभिमुखं खगम्॥ १२॥
</details>

<details><summary>मूलम्</summary>

स दर्भसंस्तराद् गृह्य ब्रह्मास्त्रेण न्ययोजयः।  
स दीप्त इव कालाग्निर्जज्वालाभिमुखं खगम्॥ १२॥
</details>

<details><summary>अनुवाद (हिन्दी)</summary>

‘आपने अपनी चटाईमेंसे एक कुशा निकालकर हाथमें ले लिया और उसे ब्रह्मास्त्रसे अभिमन्त्रित किया। फिर तो वह कुश प्रलयकालकी अग्निके समान प्रज्वलित हो उठा। उसका लक्ष्य वह कौआ ही था॥ १२॥
</details>

<details open><summary>विश्वास-प्रस्तुतिः</summary>

स त्वं प्रदीप्तं चिक्षेप दर्भं तं वायसं प्रति।  
ततस्तु वायसं दीप्तः स दर्भोऽनुजगाम ह॥ १३॥
</details>

<details><summary>मूलम्</summary>

स त्वं प्रदीप्तं चिक्षेप दर्भं तं वायसं प्रति।  
ततस्तु वायसं दीप्तः स दर्भोऽनुजगाम ह॥ १३॥
</details>

<details><summary>अनुवाद (हिन्दी)</summary>

‘आपने उस जलते हुए कुशको कौएकी ओर छोड़ दिया। फिर तो वह दीप्तिमान् दर्भ उस कौएका पीछा करने लगा॥ १३॥
</details>

<details open><summary>विश्वास-प्रस्तुतिः</summary>

भीतैश्च सम्परित्यक्तः सुरैः सर्वैश्च वायसः।  
त्रीँल्लोकान् सम्परिक्रम्य त्रातारं नाधिगच्छति॥ १४॥
</details>

<details><summary>मूलम्</summary>

भीतैश्च सम्परित्यक्तः सुरैः सर्वैश्च वायसः।  
त्रीँल्लोकान् सम्परिक्रम्य त्रातारं नाधिगच्छति॥ १४॥
</details>

<details><summary>अनुवाद (हिन्दी)</summary>

‘आपके भयसे डरे हुए समस्त देवताओंने भी उस कौएको त्याग दिया। वह तीनों लोकोंमे चक्कर लगाता फिरा, किंतु कहीं भी उसे कोई रक्षक नहीं मिला॥ १४॥
</details>

<details open><summary>विश्वास-प्रस्तुतिः</summary>

पुनरप्यागतस्तत्र त्वत्सकाशमरिंदम।  
त्वं तं निपतितं भूमौ शरण्यः शरणागतम्॥ १५॥  
वधार्हमपि काकुत्स्थ कृपया परिपालयः।
</details>

<details><summary>मूलम्</summary>

पुनरप्यागतस्तत्र त्वत्सकाशमरिंदम।  
त्वं तं निपतितं भूमौ शरण्यः शरणागतम्॥ १५॥  
वधार्हमपि काकुत्स्थ कृपया परिपालयः।
</details>

<details><summary>अनुवाद (हिन्दी)</summary>

‘शत्रुदमन श्रीराम! सब ओरसे निराश होकर वह कौआ फिर वहीं आपकी शरणमें आया। शरणमें आकर पृथ्वीपर पड़े हुए उस कौएको आपने शरणमें ले लिया; क्योंकि आप शरणागतवत्सल हैं। यद्यपि वह वधके योग्य था तो भी आपने कृपापूर्वक उसकी रक्षा की॥
</details>

<details open><summary>विश्वास-प्रस्तुतिः</summary>

मोघमस्त्रं न शक्यं तु कर्तुमित्येव राघव॥ १६॥  
भवांस्तस्याक्षि काकस्य हिनस्ति स्म स दक्षिणम्।
</details>

<details><summary>मूलम्</summary>

मोघमस्त्रं न शक्यं तु कर्तुमित्येव राघव॥ १६॥  
भवांस्तस्याक्षि काकस्य हिनस्ति स्म स दक्षिणम्।
</details>

<details><summary>अनुवाद (हिन्दी)</summary>

‘रघुनन्दन! उस ब्रह्मास्त्रको व्यर्थ नहीं किया जा सकता था, इसलिये आपने उस कौएकी दाहिनी आँख फोड़ डाली॥ १६ १/२॥
</details>

<details open><summary>विश्वास-प्रस्तुतिः</summary>

राम त्वां स नमस्कृत्य राज्ञो दशरथस्य च॥ १७॥  
विसृष्टस्तु तदा काकः प्रतिपेदे स्वमालयम्।
</details>

<details><summary>मूलम्</summary>

राम त्वां स नमस्कृत्य राज्ञो दशरथस्य च॥ १७॥  
विसृष्टस्तु तदा काकः प्रतिपेदे स्वमालयम्।
</details>

<details><summary>अनुवाद (हिन्दी)</summary>

‘श्रीराम! तदनन्तर आपसे विदा ले वह कौआ भूतलपर आपको और स्वर्गमें राजा दशरथको नमस्कार करके अपने घरको चला गया॥ १७ १/२॥
</details>

<details open><summary>विश्वास-प्रस्तुतिः</summary>

एवमस्त्रविदां श्रेष्ठः सत्त्ववाञ्छीलवानपि॥ १८॥  
किमर्थमस्त्रं रक्षःसु न योजयसि राघव।
</details>

<details><summary>मूलम्</summary>

एवमस्त्रविदां श्रेष्ठः सत्त्ववाञ्छीलवानपि॥ १८॥  
किमर्थमस्त्रं रक्षःसु न योजयसि राघव।
</details>

<details><summary>अनुवाद (हिन्दी)</summary>

‘(सीता कहती हैं—) ‘रघुनन्दन! इस प्रकार अस्त्र-वेत्ताओंमें श्रेष्ठ, शक्तिशाली और शीलवान् होते हुए भी आप राक्षसोंपर अपने अस्त्रका प्रयोग क्यों नहीं करते हैं ?॥ १८ १/२॥
</details>

<details open><summary>विश्वास-प्रस्तुतिः</summary>

न दानवा न गन्धर्वा नासुरा न मरुद‍्गणाः॥ १९॥  
तव राम रणे शक्तास्तथा प्रतिसमासितुम्।
</details>

<details><summary>मूलम्</summary>

न दानवा न गन्धर्वा नासुरा न मरुद‍्गणाः॥ १९॥  
तव राम रणे शक्तास्तथा प्रतिसमासितुम्।
</details>

<details><summary>अनुवाद (हिन्दी)</summary>

‘श्रीराम! दानव, गन्धर्व, असुर और देवता कोई भी समराङ्गणमें आपका सामना नहीं कर सकते॥ १९ १/२॥
</details>

<details open><summary>विश्वास-प्रस्तुतिः</summary>

तव वीर्यवतः कश्चिन्मयि यद्यस्ति सम्भ्रमः॥ २०॥  
क्षिप्रं सुनिशितैर्बाणैर्हन्यतां युधि रावणः।
</details>

<details><summary>मूलम्</summary>

तव वीर्यवतः कश्चिन्मयि यद्यस्ति सम्भ्रमः॥ २०॥  
क्षिप्रं सुनिशितैर्बाणैर्हन्यतां युधि रावणः।
</details>

<details><summary>अनुवाद (हिन्दी)</summary>

‘आप बल-पराक्रमसे सम्पन्न हैं। यदि मेरे प्रति आपका कुछ भी आदर है तो आप शीघ्र ही अपने तीखे बाणोंसे रणभूमिमें रावणको मार डालिये॥ २० १/२॥
</details>

<details open><summary>विश्वास-प्रस्तुतिः</summary>

भ्रातुरादेशमाज्ञाय लक्ष्मणो वा परंतपः॥ २१॥  
स किमर्थं नरवरो न मां रक्षति राघवः।
</details>

<details><summary>मूलम्</summary>

भ्रातुरादेशमाज्ञाय लक्ष्मणो वा परंतपः॥ २१॥  
स किमर्थं नरवरो न मां रक्षति राघवः।
</details>

<details><summary>अनुवाद (हिन्दी)</summary>

‘हनुमन्! अथवा अपने भाईकी आज्ञा लेकर शत्रुओंको संताप देनेवाले रघुकुलतिलक नरश्रेष्ठ लक्ष्मण क्यों नहीं मेरी रक्षा करते हैं?॥ २१ १/२॥
</details>

<details open><summary>विश्वास-प्रस्तुतिः</summary>

शक्तौ तौ पुरुषव्याघ्रौ वाय्वग्निसमतेजसौ॥ २२॥  
सुराणामपि दुर्धर्षौ किमर्थं मामुपेक्षतः।
</details>

<details><summary>मूलम्</summary>

शक्तौ तौ पुरुषव्याघ्रौ वाय्वग्निसमतेजसौ॥ २२॥  
सुराणामपि दुर्धर्षौ किमर्थं मामुपेक्षतः।
</details>

<details><summary>अनुवाद (हिन्दी)</summary>

‘वे दोनों पुरुषसिंह श्रीराम और लक्ष्मण वायु तथा अग्निके तुल्य तेजस्वी एवं शक्तिशाली हैं, देवताओंके लिये भी दुर्जय हैं; फिर किसलिये मेरी उपेक्षा कर रहे हैं?॥ २२ १/२॥
</details>

<details open><summary>विश्वास-प्रस्तुतिः</summary>

ममैव दुष्कृतं किंचिन्महदस्ति न संशयः॥ २३॥  
समर्थौ सहितौ यन्मां न रक्षेते परंतपौ।
</details>

<details><summary>मूलम्</summary>

ममैव दुष्कृतं किंचिन्महदस्ति न संशयः॥ २३॥  
समर्थौ सहितौ यन्मां न रक्षेते परंतपौ।
</details>

<details><summary>अनुवाद (हिन्दी)</summary>

‘इसमें संदेह नहीं कि मेरा ही कोई ऐसा महान् पाप है, जिसके कारण वे दोनों शत्रुसंतापी वीर एक साथ रहकर समर्थ होते हुए मेरी रक्षा नहीं कर रहे हैं’॥ २३ १/२॥
</details>

<details open><summary>विश्वास-प्रस्तुतिः</summary>

वैदेह्या वचनं श्रुत्वा करुणं साधुभाषितम्॥ २४॥  
पुनरप्यहमार्यां तामिदं वचनमब्रुवम्।
</details>

<details><summary>मूलम्</summary>

वैदेह्या वचनं श्रुत्वा करुणं साधुभाषितम्॥ २४॥  
पुनरप्यहमार्यां तामिदं वचनमब्रुवम्।
</details>

<details><summary>अनुवाद (हिन्दी)</summary>

‘रघुनन्दन! विदेहनन्दिनीका करुणाजनक उत्तमवचन सुनकर मैंने पुनः आर्या सीतासे यह बात कही—॥
</details>

<details open><summary>विश्वास-प्रस्तुतिः</summary>

त्वच्छोकविमुखो रामो देवि सत्येन ते शपे॥ २५॥  
रामे दुःखाभिभूते च लक्ष्मणः परितप्यते।
</details>

<details><summary>मूलम्</summary>

त्वच्छोकविमुखो रामो देवि सत्येन ते शपे॥ २५॥  
रामे दुःखाभिभूते च लक्ष्मणः परितप्यते।
</details>

<details><summary>अनुवाद (हिन्दी)</summary>

‘देवि! मैं सत्यकी शपथ खाकर कहता हूँ कि श्रीरामचन्द्रजी तुम्हारे शोकके कारण ही सब कार्योंसे विरत हो रहे हैं। श्रीरामके दुःखी होनेसे लक्ष्मण भी संतप्त हो रहे हैं॥ २५ १/२॥
</details>

<details open><summary>विश्वास-प्रस्तुतिः</summary>

कथंचिद् भवती दृष्टा न कालः परिशोचितुम्॥ २६॥  
अस्मिन् मुहूर्ते दुःखानामन्तं द्रक्ष्यसि भामिनि।
</details>

<details><summary>मूलम्</summary>

कथंचिद् भवती दृष्टा न कालः परिशोचितुम्॥ २६॥  
अस्मिन् मुहूर्ते दुःखानामन्तं द्रक्ष्यसि भामिनि।
</details>

<details><summary>अनुवाद (हिन्दी)</summary>

‘किसी तरह आपका दर्शन हो गया (आपके निवास-स्थानका पता लग गया), अतः अब शोक करनेका अवसर नहीं है। भामिनि! आप इसी मुहूर्तमें अपने सारे दुःखोंका अन्त हुआ देखेंगी॥ २६ १/२॥
</details>

<details open><summary>विश्वास-प्रस्तुतिः</summary>

तावुभौ नरशार्दूलौ राजपुत्रौ परंतपौ॥ २७॥  
त्वद्दर्शनकृतोत्साहौ लङ्कां भस्मीकरिष्यतः।
</details>

<details><summary>मूलम्</summary>

तावुभौ नरशार्दूलौ राजपुत्रौ परंतपौ॥ २७॥  
त्वद्दर्शनकृतोत्साहौ लङ्कां भस्मीकरिष्यतः।
</details>

<details><summary>अनुवाद (हिन्दी)</summary>

‘शत्रुओंको संताप देनेवाले वे दोनों नरश्रेष्ठ राजकुमार आपके दर्शनके लिये उत्साहित हो लङ्कापुरीको जलाकर भस्म कर देंगे॥ २७ १/२॥
</details>

<details open><summary>विश्वास-प्रस्तुतिः</summary>

हत्वा च समरे रौद्रं रावणं सहबान्धवम्॥ २८॥  
राघवस्त्वां वरारोहे स्वपुरीं नयिता ध्रुवम्।
</details>

<details><summary>मूलम्</summary>

हत्वा च समरे रौद्रं रावणं सहबान्धवम्॥ २८॥  
राघवस्त्वां वरारोहे स्वपुरीं नयिता ध्रुवम्।
</details>

<details><summary>अनुवाद (हिन्दी)</summary>

‘वरारोहे! समराङ्गणमें रौद्र राक्षस रावणको बन्धु-बान्धवोंसहित मारकर रघुनाथजी अवश्य ही आपको अपनी पुरीमें ले जायँगे॥ २८ १/२॥
</details>

<details open><summary>विश्वास-प्रस्तुतिः</summary>

यत् तु रामो विजानीयादभिज्ञानमनिन्दिते॥ २९॥  
प्रीतिसंजननं तस्य प्रदातुं तत् त्वमर्हसि।
</details>

<details><summary>मूलम्</summary>

यत् तु रामो विजानीयादभिज्ञानमनिन्दिते॥ २९॥  
प्रीतिसंजननं तस्य प्रदातुं तत् त्वमर्हसि।
</details>

<details><summary>अनुवाद (हिन्दी)</summary>

‘सती-साध्वी देवि! अब आप मुझे कोई ऐसी पहचान दीजिये, जिसे श्रीरामचन्द्रजी जानते हों और जो उनके मनको प्रसन्न करनेवाला हो॥ २९ १/२॥
</details>

<details open><summary>विश्वास-प्रस्तुतिः</summary>

साभिवीक्ष्य दिशः सर्वा वेण्युद्‍ग्रथनमुत्तमम्॥ ३०॥  
मुक्त्वा वस्त्राद् ददौ मह्यं मणिमेतं महाबल।
</details>

<details><summary>मूलम्</summary>

साभिवीक्ष्य दिशः सर्वा वेण्युद्‍ग्रथनमुत्तमम्॥ ३०॥  
मुक्त्वा वस्त्राद् ददौ मह्यं मणिमेतं महाबल।
</details>

<details><summary>अनुवाद (हिन्दी)</summary>

‘महाबली वीर! तब उन्होंने चारों ओर देखकर वेणीमें बाँधने योग्य इस उत्तम मणिको अपने वस्त्रसे खोलकर मुझे दे दिया॥ ३० १/२॥
</details>

<details open><summary>विश्वास-प्रस्तुतिः</summary>

प्रतिगृह्य मणिं दोर्भ्यां तव हेतो रघुप्रिय॥ ३१॥  
शिरसा सम्प्रणम्यैनामहमागमने त्वरे।
</details>

<details><summary>मूलम्</summary>

प्रतिगृह्य मणिं दोर्भ्यां तव हेतो रघुप्रिय॥ ३१॥  
शिरसा सम्प्रणम्यैनामहमागमने त्वरे।
</details>

<details><summary>अनुवाद (हिन्दी)</summary>

‘रघुवंशियोंके प्रियतम श्रीराम! आपके लिये इस मणिको दोनों हाथोंमें लेकर मैंने सीतादेवीको मस्तक झुकाकर प्रणाम किया और यहाँ आनेके लिये मैं उतावला हो उठा॥ ३१ १/२॥
</details>

<details open><summary>विश्वास-प्रस्तुतिः</summary>

गमने च कृतोत्साहमवेक्ष्य वरवर्णिनी॥ ३२॥  
विवर्धमानं च हि मामुवाच जनकात्मजा।  
अश्रुपूर्णमुखी दीना बाष्पगद‍्गदभाषिणी॥ ३३॥  
ममोत्पतनसम्भ्रान्ता शोकवेगसमाहता।  
मामुवाच ततः सीता सभाग्योऽसि महाकपे॥ ३४॥  
यद् द्रक्ष्यसि महाबाहुं रामं कमललोचनम्।  
लक्ष्मणं च महाबाहुं देवरं मे यशस्विनम्॥ ३५॥
</details>

<details><summary>मूलम्</summary>

गमने च कृतोत्साहमवेक्ष्य वरवर्णिनी॥ ३२॥  
विवर्धमानं च हि मामुवाच जनकात्मजा।  
अश्रुपूर्णमुखी दीना बाष्पगद‍्गदभाषिणी॥ ३३॥  
ममोत्पतनसम्भ्रान्ता शोकवेगसमाहता।  
मामुवाच ततः सीता सभाग्योऽसि महाकपे॥ ३४॥  
यद् द्रक्ष्यसि महाबाहुं रामं कमललोचनम्।  
लक्ष्मणं च महाबाहुं देवरं मे यशस्विनम्॥ ३५॥
</details>

<details><summary>अनुवाद (हिन्दी)</summary>

‘लौटनेके लिये उत्साहित हो मुझे अपने शरीरको बढ़ाते देख सुन्दरी जनकनन्दिनी सीता बहुत दुःखी हो गयीं। उनके मुखपर आँसुओंकी धारा बह चली। मेरी उछलनेकी तैयारीसे वे घबरा गयीं और शोकके वेगसे आहत हो उठीं। उस समय उनका स्वर अश्रुगद‍्गद हो गया था। वे मुझसे कहने लगीं—‘महाकपे! तुम बड़े सौभाग्यशाली हो, जो मेरे महाबाहु प्रियतम कमलनयन श्रीरामको तथा मेरे यशस्वी देवर महाबाहु लक्ष्मणको भी अपनी आँखोंसे देखोगे’॥ ३२—३५॥
</details>

<details open><summary>विश्वास-प्रस्तुतिः</summary>

सीतयाप्येवमुक्तोऽहमब्रुवं मैथिलीं तथा।  
पृष्ठमारोह मे देवि क्षिप्रं जनकनन्दनि॥ ३६॥  
यावत्ते दर्शयाम्यद्य ससुग्रीवं सलक्ष्मणम्।  
राघवं च महाभागे भर्तारमसितेक्षणे॥ ३७॥
</details>

<details><summary>मूलम्</summary>

सीतयाप्येवमुक्तोऽहमब्रुवं मैथिलीं तथा।  
पृष्ठमारोह मे देवि क्षिप्रं जनकनन्दनि॥ ३६॥  
यावत्ते दर्शयाम्यद्य ससुग्रीवं सलक्ष्मणम्।  
राघवं च महाभागे भर्तारमसितेक्षणे॥ ३७॥
</details>

<details><summary>अनुवाद (हिन्दी)</summary>

‘सीताजीके ऐसा कहनेपर मैंने उन मिथिलेशकुमारीसे कहा—‘देवि! जनकनन्दिनी! आप शीघ्र मेरी पीठपर चढ़ जाइये। महाभागे! श्यामलोचने! मैं अभी सुग्रीव और लक्ष्मणसहित आपके पतिदेव श्रीरघुनाथजीका आपको दर्शन कराता हूँ’॥ ३६-३७॥
</details>

<details open><summary>विश्वास-प्रस्तुतिः</summary>

साब्रवीन्मां ततो देवी नैष धर्मो महाकपे।  
यत्ते पृष्ठं सिषेवेऽहं स्ववशा हरिपुङ्गव॥ ३८॥
</details>

<details><summary>मूलम्</summary>

साब्रवीन्मां ततो देवी नैष धर्मो महाकपे।  
यत्ते पृष्ठं सिषेवेऽहं स्ववशा हरिपुङ्गव॥ ३८॥
</details>

<details><summary>अनुवाद (हिन्दी)</summary>

‘यह सुनकर सीतादेवी मुझसे बोलीं—‘महाकपे! वानरशिरोमणे! मेरा यह धर्म नहीं है कि मैं अपने वशमें होती हुई भी स्वेच्छासे तुम्हारी पीठका आश्रय लूँ॥ ३८॥
</details>

<details open><summary>विश्वास-प्रस्तुतिः</summary>

पुरा च यदहं वीर स्पृष्टा गात्रेषु रक्षसा।  
तत्राहं किं करिष्यामि कालेनोपनिपीडिता॥ ३९॥  
गच्छ त्वं कपिशार्दूल यत्र तौ नृपतेः सुतौ।
</details>

<details><summary>मूलम्</summary>

पुरा च यदहं वीर स्पृष्टा गात्रेषु रक्षसा।  
तत्राहं किं करिष्यामि कालेनोपनिपीडिता॥ ३९॥  
गच्छ त्वं कपिशार्दूल यत्र तौ नृपतेः सुतौ।
</details>

<details><summary>अनुवाद (हिन्दी)</summary>

‘वीर! पहले जो राक्षस रावणके द्वारा मेरे अङ्गोंका स्पर्श हो गया, उस समय वहाँ मैं क्या कर सकती थी? मुझे तो कालने ही पीड़ित कर रखा था। अतः वानरप्रवर! जहाँ वे दोनों राजकुमार हैं, वहाँ तुम जाओ’॥ ३९ १/२॥
</details>

<details open><summary>विश्वास-प्रस्तुतिः</summary>

इत्येवं सा समाभाष्य भूयः संदेष्टुमास्थिता॥ ४०॥  
हनूमन् सिंहसंकाशौ तावुभौ रामलक्ष्मणौ।  
सुग्रीवं च सहामात्यं सर्वान् ब्रूया अनामयम्॥ ४१॥
</details>

<details><summary>मूलम्</summary>

इत्येवं सा समाभाष्य भूयः संदेष्टुमास्थिता॥ ४०॥  
हनूमन् सिंहसंकाशौ तावुभौ रामलक्ष्मणौ।  
सुग्रीवं च सहामात्यं सर्वान् ब्रूया अनामयम्॥ ४१॥
</details>

<details><summary>अनुवाद (हिन्दी)</summary>

‘ऐसा कहकर वे फिर मुझे संदेश देने लगीं—‘हनुमन्! सिंहके समान पराक्रमी उन दोनों भाई श्रीराम और लक्ष्मणसे, मन्त्रियोंसहित सुग्रीवसे तथा अन्य सब लोगोंसे भी मेरा कुशल-समाचार कहना और उनका पूछना॥
</details>

<details open><summary>विश्वास-प्रस्तुतिः</summary>

यथा च स महाबाहुर्मां तारयति राघवः।  
अस्माद्दुःखाम्बुसंरोधात् तत् त्वमाख्यातुमर्हसि॥ ४२॥
</details>

<details><summary>मूलम्</summary>

यथा च स महाबाहुर्मां तारयति राघवः।  
अस्माद्दुःखाम्बुसंरोधात् तत् त्वमाख्यातुमर्हसि॥ ४२॥
</details>

<details><summary>अनुवाद (हिन्दी)</summary>

‘तुम वहाँ ऐसी बात कहना, जिससे महाबाहु रघुनाथजी इस दुःखसागरसे मेरा उद्धार करें॥ ४२॥
</details>

<details open><summary>विश्वास-प्रस्तुतिः</summary>

इदं च तीव्रं मम शोकवेगं  
रक्षोभिरेभिः परिभर्त्सनं च।  
ब्रूयास्तु रामस्य गतः समीपं  
शिवश्च तेऽध्वास्तु हरिप्रवीर॥ ४३॥
</details>

<details><summary>मूलम्</summary>

इदं च तीव्रं मम शोकवेगं  
रक्षोभिरेभिः परिभर्त्सनं च।  
ब्रूयास्तु रामस्य गतः समीपं  
शिवश्च तेऽध्वास्तु हरिप्रवीर॥ ४३॥
</details>

<details><summary>अनुवाद (हिन्दी)</summary>

‘वानरोंके प्रमुख वीर! मेरे इस तीव्र शोक-वेगको तथा इन राक्षसोंद्वारा जो मुझे डराया-धमकाया जाता है, इसको भी उन श्रीरामचन्द्रजीके पास जाकर कहना। तुम्हारा मार्ग मङ्गलमय हो’॥ ४३॥
</details>

<details open><summary>विश्वास-प्रस्तुतिः</summary>

एतत् तवार्या नृप संयता सा  
सीता वचः प्राह विषादपूर्वम्।  
एतच्च बुद्‍ध्वा गदितं यथा त्वं  
श्रद्धत्स्व सीतां कुशलां समग्राम्॥ ४४॥
</details>

<details><summary>मूलम्</summary>

एतत् तवार्या नृप संयता सा  
सीता वचः प्राह विषादपूर्वम्।  
एतच्च बुद्‍ध्वा गदितं यथा त्वं  
श्रद्धत्स्व सीतां कुशलां समग्राम्॥ ४४॥
</details>

<details><summary>अनुवाद (हिन्दी)</summary>

‘नरेश्वर! आपकी प्रियतमा संयमशीला आर्या सीताने बड़े विषादके साथ ये सारी बातें कहीं हैं। मेरी कही हुई इन सब बातोंपर विचार करके आप विश्वास करें कि सतीशिरोमणि सीता सकुशल हैं’॥ ४४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे सप्तषष्टितमः सर्गः॥ ६७॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें सरसठवाँ सर्ग पूरा हुआ॥ ६७॥
</details>
