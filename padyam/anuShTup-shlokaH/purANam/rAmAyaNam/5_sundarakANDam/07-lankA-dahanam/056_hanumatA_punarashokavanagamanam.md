+++
title = "०५६ हनुमता पुनरशोकवनगमनम्"
title_english = "056 Hanuma again visits Ashoka garden and sees Seetha"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-055-Hanuma_doubts_whether_Seetha_dies_in_the_fire.mp3"></div>
</details>



<details><summary>भागसूचना</summary>

56. हनुमान् जी का पुनः सीताजीसे मिलकर लौटना और समुद्रको लाँघना
</details>

<details open><summary>विश्वास-प्रस्तुतिः</summary>

ततस्तु शिंशपामूले जानकीं पर्यवस्थिताम्।  
अभिवाद्याब्रवीद् दिष्ट्या पश्यामि त्वामिहाक्षताम्॥ १॥
</details>

<details><summary>मूलम्</summary>

ततस्तु शिंशपामूले जानकीं पर्यवस्थिताम्।  
अभिवाद्याब्रवीद् दिष्ट्या पश्यामि त्वामिहाक्षताम्॥ १॥
</details>

<details><summary>अनुवाद (हिन्दी)</summary>

तदनन्तर हनुमान् जी अशोकवृक्षके नीचे बैठी हुई जानकीजीके पास गये और उन्हें प्रणाम करके बोले—‘आर्ये! सौभाग्यकी बात है कि इस समय मैं आपको सकुशल देख रहा हूँ’॥ १॥
</details>

<details open><summary>विश्वास-प्रस्तुतिः</summary>

ततस्तं प्रस्थितं सीता वीक्षमाणा पुनः पुनः।  
भर्तुः स्नेहान्विता वाक्यं हनूमन्तमभाषत॥ २॥
</details>

<details><summary>मूलम्</summary>

ततस्तं प्रस्थितं सीता वीक्षमाणा पुनः पुनः।  
भर्तुः स्नेहान्विता वाक्यं हनूमन्तमभाषत॥ २॥
</details>

<details><summary>अनुवाद (हिन्दी)</summary>

सीता अपने पतिके स्नेहमें डूबी हुई थीं। वे हनुमान् जी को प्रस्थान करनेके लिये उद्यत जान उन्हें बारम्बार देखती हुई बोलीं—॥ २॥
</details>

<details open><summary>विश्वास-प्रस्तुतिः</summary>

यदि त्वं मन्यसे तात वसैकाहमिहानघ।  
क्वचित् सुसंवृते देशे विश्रान्तः श्वो गमिष्यसि॥ ३॥
</details>

<details><summary>मूलम्</summary>

यदि त्वं मन्यसे तात वसैकाहमिहानघ।  
क्वचित् सुसंवृते देशे विश्रान्तः श्वो गमिष्यसि॥ ३॥
</details>

<details><summary>अनुवाद (हिन्दी)</summary>

‘तात! निष्पाप वानरवीर! यदि तुम उचित समझो तो एक दिन और यहाँ किसी गुप्त स्थानमें ठहर जाओ, आज विश्राम करके कल चले जाना॥ ३॥
</details>

<details open><summary>विश्वास-प्रस्तुतिः</summary>

मम चैवाल्पभाग्यायाः सांनिध्यात् तव वानर।  
शोकस्यास्याप्रमेयस्य मुहूर्तं स्यादपि क्षयः॥ ४॥
</details>

<details><summary>मूलम्</summary>

मम चैवाल्पभाग्यायाः सांनिध्यात् तव वानर।  
शोकस्यास्याप्रमेयस्य मुहूर्तं स्यादपि क्षयः॥ ४॥
</details>

<details><summary>अनुवाद (हिन्दी)</summary>

‘वानरप्रवर! तुम्हारे निकट रहनेसे मुझ मन्दभागिनीका अपार शोक भी थोड़ी देरके लिये कम हो जायगा॥ ४॥
</details>

<details open><summary>विश्वास-प्रस्तुतिः</summary>

गते हि हरिशार्दूल पुनः सम्प्राप्तये त्वयि।  
प्राणेष्वपि न विश्वासो मम वानरपुङ्गव॥ ५॥
</details>

<details><summary>मूलम्</summary>

गते हि हरिशार्दूल पुनः सम्प्राप्तये त्वयि।  
प्राणेष्वपि न विश्वासो मम वानरपुङ्गव॥ ५॥
</details>

<details><summary>अनुवाद (हिन्दी)</summary>

‘कपिश्रेष्ठ! वानरशिरोमणे! जब तुम चले जाओगे, तब फिर तुम्हारे आनेतक मेरे प्राण रहेंगे या नहीं, इसका कोई विश्वास नहीं है॥ ५॥
</details>

<details open><summary>विश्वास-प्रस्तुतिः</summary>

अदर्शनं च ते वीर भूयो मां दारयिष्यति।  
दुःखाद् दुःखतरं प्राप्तां दुर्मनःशोककर्शिताम्॥ ६॥
</details>

<details><summary>मूलम्</summary>

अदर्शनं च ते वीर भूयो मां दारयिष्यति।  
दुःखाद् दुःखतरं प्राप्तां दुर्मनःशोककर्शिताम्॥ ६॥
</details>

<details><summary>अनुवाद (हिन्दी)</summary>

‘वीर! मुझपर दुःख-पर-दुःख पड़ते गये हैं। मैं मानसिक शोकसे दिन-दिन दुर्बल होती जा रही हूँ। अब तुम्हारा दर्शन न होना मेरे हृदयको और भी विदीर्ण करता रहेगा॥ ६॥
</details>

<details open><summary>विश्वास-प्रस्तुतिः</summary>

अयं च वीर संदेहस्तिष्ठतीव ममाग्रतः।  
सुमहत्सु सहायेषु हर्यृक्षेषु महाबलः॥ ७॥  
कथं नु खलु दुष्पारं संतरिष्यति सागरम्।  
तानि हर्यृक्षसैन्यानि तौ वा नरवरात्मजौ॥ ८॥
</details>

<details><summary>मूलम्</summary>

अयं च वीर संदेहस्तिष्ठतीव ममाग्रतः।  
सुमहत्सु सहायेषु हर्यृक्षेषु महाबलः॥ ७॥  
कथं नु खलु दुष्पारं संतरिष्यति सागरम्।  
तानि हर्यृक्षसैन्यानि तौ वा नरवरात्मजौ॥ ८॥
</details>

<details><summary>अनुवाद (हिन्दी)</summary>

‘वीर! मेरे सामने यह संदेह अभीतक बना ही हुआ है कि बड़े-बड़े वानरों और रीछोंके सहायक होनेपर भी महाबली सुग्रीव इस दुर्लङ्घ्य समुद्रको कैसे पार करेंगे? उनकी सेनाके वे वानर और भालू तथा वे दोनों राजकुमार श्रीराम और लक्ष्मण भी इस महासागरको कैसे लाँघ सकेंगे?॥
</details>

<details open><summary>विश्वास-प्रस्तुतिः</summary>

त्रयाणामेव भूतानां सागरस्यापि लङ्घने।  
शक्तिः स्याद् वैनतेयस्य तव वा मारुतस्य वा॥ ९॥
</details>

<details><summary>मूलम्</summary>

त्रयाणामेव भूतानां सागरस्यापि लङ्घने।  
शक्तिः स्याद् वैनतेयस्य तव वा मारुतस्य वा॥ ९॥
</details>

<details><summary>अनुवाद (हिन्दी)</summary>

‘तीन ही प्राणियोंमें इस समुद्रको लाँघनेकी शक्ति है—तुममें, गरुड़में अथवा वायुदेवतामें॥ ९॥
</details>

<details open><summary>विश्वास-प्रस्तुतिः</summary>

तदत्र कार्यनिर्बन्धे समुत्पन्ने दुरासदे।  
किं पश्यसि समाधानं त्वं हि कार्यविशारदः॥ १०॥
</details>

<details><summary>मूलम्</summary>

तदत्र कार्यनिर्बन्धे समुत्पन्ने दुरासदे।  
किं पश्यसि समाधानं त्वं हि कार्यविशारदः॥ १०॥
</details>

<details><summary>अनुवाद (हिन्दी)</summary>

‘इस कार्यसम्बन्धी दुष्कर प्रतिबन्धके उपस्थित होनेपर तुम्हें क्या समाधान दिखायी देता है ? बताओ, क्योंकि तुम कार्यकुशल हो॥ १०॥
</details>

<details open><summary>विश्वास-प्रस्तुतिः</summary>

काममस्य त्वमेवैकः कार्यस्य परिसाधने।  
पर्याप्तः परवीरघ्न यशस्यस्ते फलोदयः॥ ११॥
</details>

<details><summary>मूलम्</summary>

काममस्य त्वमेवैकः कार्यस्य परिसाधने।  
पर्याप्तः परवीरघ्न यशस्यस्ते फलोदयः॥ ११॥
</details>

<details><summary>अनुवाद (हिन्दी)</summary>

‘शत्रुवीरोंका संहार करनेवाले कपिश्रेष्ठ! इसमें संदेह नहीं कि इस कार्यको सिद्ध करनेमें तुम अकेले ही पूर्ण समर्थ हो; परंतु तुम्हारे द्वारा जो विजयरूप फलकी प्राप्ति होगी, उससे तुम्हारा ही यश बढ़ेगा, भगवान् श्रीरामका नहीं॥ ११॥
</details>

<details open><summary>विश्वास-प्रस्तुतिः</summary>

बलैस्तु संकुलां कृत्वा लङ्कां परबलार्दनः।  
मां नयेद् यदि काकुत्स्थस्तत् तस्य सदृशं भवेत्॥ १२॥
</details>

<details><summary>मूलम्</summary>

बलैस्तु संकुलां कृत्वा लङ्कां परबलार्दनः।  
मां नयेद् यदि काकुत्स्थस्तत् तस्य सदृशं भवेत्॥ १२॥
</details>

<details><summary>अनुवाद (हिन्दी)</summary>

‘परंतु शत्रुसेनाको पीड़ा देनेवाले श्रीरामचन्द्रजी यदि लङ्काको अपनी सेनासे पददलित करके मुझे यहाँसे ले चलें तो वह उनके योग्य पराक्रम होगा॥ १२॥
</details>

<details open><summary>विश्वास-प्रस्तुतिः</summary>

तद् यथा तस्य विक्रान्तमनुरूपं महात्मनः।  
भवत्याहवशूरस्य तथा त्वमुपपादय॥ १३॥
</details>

<details><summary>मूलम्</summary>

तद् यथा तस्य विक्रान्तमनुरूपं महात्मनः।  
भवत्याहवशूरस्य तथा त्वमुपपादय॥ १३॥
</details>

<details><summary>अनुवाद (हिन्दी)</summary>

‘अतः तुम ऐसा उपाय करो, जिससे युद्धवीर महात्मा श्रीरामचन्द्रजीका उनके योग्य पराक्रम प्रकट हो’॥ १३॥
</details>

<details open><summary>विश्वास-प्रस्तुतिः</summary>

तदर्थोपहितं वाक्यं प्रश्रितं हेतुसंहितम्।  
निशम्य हनुमान् वीरो वाक्यमुत्तरमब्रवीत्॥ १४॥
</details>

<details><summary>मूलम्</summary>

तदर्थोपहितं वाक्यं प्रश्रितं हेतुसंहितम्।  
निशम्य हनुमान् वीरो वाक्यमुत्तरमब्रवीत्॥ १४॥
</details>

<details><summary>अनुवाद (हिन्दी)</summary>

सीताजीकी यह बात स्नेहयुक्त तथा विशेष अभिप्रायसे भरी हुई थी। इसे सुनकर वीर हनुमान् ने इस प्रकार उत्तर दिया—॥ १४॥
</details>

<details open><summary>विश्वास-प्रस्तुतिः</summary>

देवि हर्यृक्षसैन्यानामीश्वरः प्लवतां वरः।  
सुग्रीवः सत्त्वसम्पन्नस्तवार्थे कृतनिश्चयः॥ १५॥
</details>

<details><summary>मूलम्</summary>

देवि हर्यृक्षसैन्यानामीश्वरः प्लवतां वरः।  
सुग्रीवः सत्त्वसम्पन्नस्तवार्थे कृतनिश्चयः॥ १५॥
</details>

<details><summary>अनुवाद (हिन्दी)</summary>

‘देवि! वानर और भालुओंकी सेनाओंके स्वामी कपिश्रेष्ठ सुग्रीव बड़े शक्तिशाली पुरुष हैं। वे तुम्हारे उद्धारके लिये प्रतिज्ञा कर चुके हैं॥ १५॥
</details>

<details open><summary>विश्वास-प्रस्तुतिः</summary>

स वानरसहस्राणां कोटीभिरभिसंवृतः।  
क्षिप्रमेष्यति वैदेहि सुग्रीवः प्लवगाधिपः॥ १६॥
</details>

<details><summary>मूलम्</summary>

स वानरसहस्राणां कोटीभिरभिसंवृतः।  
क्षिप्रमेष्यति वैदेहि सुग्रीवः प्लवगाधिपः॥ १६॥
</details>

<details><summary>अनुवाद (हिन्दी)</summary>

‘विदेहनन्दिनि! अतः वे वानरराज सुग्रीव सहस्रों कोटि वानरोंसे घिरे हुए तुरंत यहाँ आयेंगे॥ १६॥
</details>

<details open><summary>विश्वास-प्रस्तुतिः</summary>

तौ च वीरौ नरवरौ सहितौ रामलक्ष्मणौ।  
आगम्य नगरीं लङ्कां सायकैर्विधमिष्यतः॥ १७॥
</details>

<details><summary>मूलम्</summary>

तौ च वीरौ नरवरौ सहितौ रामलक्ष्मणौ।  
आगम्य नगरीं लङ्कां सायकैर्विधमिष्यतः॥ १७॥
</details>

<details><summary>अनुवाद (हिन्दी)</summary>

‘साथ ही वे दोनों वीर नरश्रेष्ठ श्रीराम और लक्ष्मण भी एक साथ आकर अपने सायकोंसे इस लङ्कापुरीका विध्वंस कर डालेंगे॥ १७॥
</details>

<details open><summary>विश्वास-प्रस्तुतिः</summary>

सगणं राक्षसं हत्वा नचिराद् रघुनन्दनः।  
त्वामादाय वरारोहे स्वां पुरीं प्रति यास्यति॥ १८॥
</details>

<details><summary>मूलम्</summary>

सगणं राक्षसं हत्वा नचिराद् रघुनन्दनः।  
त्वामादाय वरारोहे स्वां पुरीं प्रति यास्यति॥ १८॥
</details>

<details><summary>अनुवाद (हिन्दी)</summary>

‘वरारोहे! राक्षसराज रावणको उसके सैनिकोंसहित कालके गालमें डालकर श्रीरघुनाथजी आपको साथ ले शीघ्र ही अपनी पुरीको पधारेंगे॥ १८॥
</details>

<details open><summary>विश्वास-प्रस्तुतिः</summary>

समाश्वसिहि भद्रं ते भव त्वं कालकाङ्क्षिणी।  
क्षिप्रं द्रक्ष्यसि रामेण निहतं रावणं रणे॥ १९॥
</details>

<details><summary>मूलम्</summary>

समाश्वसिहि भद्रं ते भव त्वं कालकाङ्क्षिणी।  
क्षिप्रं द्रक्ष्यसि रामेण निहतं रावणं रणे॥ १९॥
</details>

<details><summary>अनुवाद (हिन्दी)</summary>

‘इसलिये आप धैर्य धारण करें। आपका भला हो। आप समयकी प्रतीक्षा करें। रावण शीघ्र ही रणभूमिमें श्रीरामके हाथसे मारा जायगा, यह आप अपनी आँखों देखेंगी॥
</details>

<details open><summary>विश्वास-प्रस्तुतिः</summary>

निहते राक्षसेन्द्रे च सपुत्रामात्यबान्धवे।  
त्वं समेष्यसि रामेण शशाङ्केनेव रोहिणी॥ २०॥
</details>

<details><summary>मूलम्</summary>

निहते राक्षसेन्द्रे च सपुत्रामात्यबान्धवे।  
त्वं समेष्यसि रामेण शशाङ्केनेव रोहिणी॥ २०॥
</details>

<details><summary>अनुवाद (हिन्दी)</summary>

‘पुत्र, मन्त्री और भाई-बन्धुओंसहित राक्षसराज रावणके मारे जानेपर आप श्रीरामचन्द्रजीके साथ उसी प्रकार मिलेंगी, जैसे रोहिणी चन्द्रमासे मिलती है॥ २०॥
</details>

<details open><summary>विश्वास-प्रस्तुतिः</summary>

क्षिप्रमेष्यति काकुत्स्थो हर्यृक्षप्रवरैर्युतः।  
यस्ते युधि विजित्यारीञ्छोकं व्यपनयिष्यति॥ २१॥
</details>

<details><summary>मूलम्</summary>

क्षिप्रमेष्यति काकुत्स्थो हर्यृक्षप्रवरैर्युतः।  
यस्ते युधि विजित्यारीञ्छोकं व्यपनयिष्यति॥ २१॥
</details>

<details><summary>अनुवाद (हिन्दी)</summary>

‘वानरों और भालुओंके प्रमुख वीरोंके साथ श्रीरामचन्द्रजी शीघ्र ही यहाँ पधारेंगे और युद्धमें शत्रुओंको जीतकर आपका सारा शोक दूर कर देंगे’॥ २१॥
</details>

<details open><summary>विश्वास-प्रस्तुतिः</summary>

एवमाश्वास्य वैदेहीं हनूमान् मारुतात्मजः।  
गमनाय मतिं कृत्वा वैदेहीमभ्यवादयत्॥ २२॥
</details>

<details><summary>मूलम्</summary>

एवमाश्वास्य वैदेहीं हनूमान् मारुतात्मजः।  
गमनाय मतिं कृत्वा वैदेहीमभ्यवादयत्॥ २२॥
</details>

<details><summary>अनुवाद (हिन्दी)</summary>

विदेहनन्दिनी सीताको इस प्रकार आश्वासन दे वहाँसे जानेका विचार करके पवनकुमार हनुमान् ने उन्हें प्रणाम किया॥ २२॥
</details>

<details open><summary>विश्वास-प्रस्तुतिः</summary>

राक्षसान् प्रवरान् हत्वा नाम विश्राव्य चात्मनः।  
समाश्वास्य च वैदेहीं दर्शयित्वा परं बलम्॥ २३॥  
नगरीमाकुलां कृत्वा वञ्चयित्वा च रावणम्।  
दर्शयित्वा बलं घोरं वैदेहीमभिवाद्य च॥ २४॥  
प्रतिगन्तुं मनश्चक्रे पुनर्मध्येन सागरम्।
</details>

<details><summary>मूलम्</summary>

राक्षसान् प्रवरान् हत्वा नाम विश्राव्य चात्मनः।  
समाश्वास्य च वैदेहीं दर्शयित्वा परं बलम्॥ २३॥  
नगरीमाकुलां कृत्वा वञ्चयित्वा च रावणम्।  
दर्शयित्वा बलं घोरं वैदेहीमभिवाद्य च॥ २४॥  
प्रतिगन्तुं मनश्चक्रे पुनर्मध्येन सागरम्।
</details>

<details><summary>अनुवाद (हिन्दी)</summary>

वे बड़े-बड़े राक्षसोंको मारकर अपने महान् बलका परिचय दे वहाँ ख्याति प्राप्त कर चुके थे। उन्होंने सीताको आश्वासन दे, लङ्कापुरीको व्याकुल करके, रावणको चकमा देकर, उसे अपना भयानक बल दिखा, वैदेहीको प्रणाम करके पुनः समुद्रके बीचसे होकर लौट जानेका विचार किया॥ २३-२४ १/२॥
</details>

<details open><summary>विश्वास-प्रस्तुतिः</summary>

ततः स कपिशार्दूलः स्वामिसंदर्शनोत्सुकः॥ २५॥  
आरुरोह गिरिश्रेष्ठमरिष्टमरिमर्दनः।
</details>

<details><summary>मूलम्</summary>

ततः स कपिशार्दूलः स्वामिसंदर्शनोत्सुकः॥ २५॥  
आरुरोह गिरिश्रेष्ठमरिष्टमरिमर्दनः।
</details>

<details><summary>अनुवाद (हिन्दी)</summary>

(अब यहाँ उनके लिये कोई कार्य बाकी नहीं रह गया था; अतः) अपने स्वामी श्रीरामचन्द्रजीके दर्शनके लिये उत्सुक हो वे शत्रुमर्दन कपिश्रेष्ठ हनुमान् पर्वतोंमें उत्तम अरिष्टगिरिपर चढ़ गये॥ २५ १/२॥
</details>

<details open><summary>विश्वास-प्रस्तुतिः</summary>

तुङ्गपद्मकजुष्टाभिर्नीलाभिर्वनराजिभिः॥ २६॥  
सोत्तरीयमिवाम्भोदैः शृङ्गान्तरविलम्बिभिः।
</details>

<details><summary>मूलम्</summary>

तुङ्गपद्मकजुष्टाभिर्नीलाभिर्वनराजिभिः॥ २६॥  
सोत्तरीयमिवाम्भोदैः शृङ्गान्तरविलम्बिभिः।
</details>

<details><summary>अनुवाद (हिन्दी)</summary>

ऊँचे-ऊँचे पद्मकों—पद्मके समान वर्णवाले वृक्षोंसे सेवित नीली वनश्रेणियाँ मानो उस पर्वतका परिधान वस्त्र थीं। शिखरोंपर लटके हुए श्याम मेघ उसके लिये उत्तरीय वस्त्र-(चादर-)से प्रतीत होते थे॥ २६ १/२॥
</details>

<details open><summary>विश्वास-प्रस्तुतिः</summary>

बोध्यमानमिव प्रीत्या दिवाकरकरैः शुभैः॥ २७॥  
उन्मिषन्तमिवोद्‍धूतैर्लोचनैरिव धातुभिः।  
तोयौघनिःस्वनैर्मन्द्रैः प्राधीतमिव पर्वतम्॥ २८॥
</details>

<details><summary>मूलम्</summary>

बोध्यमानमिव प्रीत्या दिवाकरकरैः शुभैः॥ २७॥  
उन्मिषन्तमिवोद्‍धूतैर्लोचनैरिव धातुभिः।  
तोयौघनिःस्वनैर्मन्द्रैः प्राधीतमिव पर्वतम्॥ २८॥
</details>

<details><summary>अनुवाद (हिन्दी)</summary>

सूर्यकी कल्याणमयी किरणें प्रेमपूर्वक उसे जगाती-सी जान पड़ती थीं। नाना प्रकारके धातु मानो उसके खुले हुए नेत्र थे, जिनसे वह सब कुछ देखता हुआ-सा स्थित था। पर्वतीय नदियोंकी जलराशिके गम्भीर घोषसे ऐसा लगता था, मानो वह पर्वत सस्वर वेदपाठ कर रहा हो॥ २७-२८॥
</details>

<details open><summary>विश्वास-प्रस्तुतिः</summary>

प्रगीतमिव विस्पष्टं नानाप्रस्रवणस्वनैः।  
देवदारुभिरुद्‍धूतैरूर्ध्वबाहुमिव स्थितम्॥ २९॥
</details>

<details><summary>मूलम्</summary>

प्रगीतमिव विस्पष्टं नानाप्रस्रवणस्वनैः।  
देवदारुभिरुद्‍धूतैरूर्ध्वबाहुमिव स्थितम्॥ २९॥
</details>

<details><summary>अनुवाद (हिन्दी)</summary>

अनेकानेक झरनोंके कलकल नादसे वह अरिष्टगिरि स्पष्टतया गीत-सा गा रहा था। ऊँचे-ऊँचे देवदारुवृक्षोंके कारण मानो हाथ ऊपर उठाये खड़ा था॥ २९॥
</details>

<details open><summary>विश्वास-प्रस्तुतिः</summary>

प्रपातजलनिर्घोषैः प्राक्रुष्टमिव सर्वतः।  
वेपमानमिव श्यामैः कम्पमानैः शरद्वनैः॥ ३०॥
</details>

<details><summary>मूलम्</summary>

प्रपातजलनिर्घोषैः प्राक्रुष्टमिव सर्वतः।  
वेपमानमिव श्यामैः कम्पमानैः शरद्वनैः॥ ३०॥
</details>

<details><summary>अनुवाद (हिन्दी)</summary>

सब ओर जल-प्रपातोंकी गम्भीर ध्वनिसे व्याप्त होनेके कारण चिल्लाता या हल्ला मचाता-सा जान पड़ता था। झूमते हुए सरकंडोंके श्याम वनोंसे वह काँपता-सा प्रतीत होता था॥ ३०॥
</details>

<details open><summary>विश्वास-प्रस्तुतिः</summary>

वेणुभिर्मारुतोद्‍धूतैः कूजन्तमिव कीचकैः।  
निःश्वसन्तमिवामर्षाद् घोरैराशीविषोत्तमैः॥ ३१॥
</details>

<details><summary>मूलम्</summary>

वेणुभिर्मारुतोद्‍धूतैः कूजन्तमिव कीचकैः।  
निःश्वसन्तमिवामर्षाद् घोरैराशीविषोत्तमैः॥ ३१॥
</details>

<details><summary>अनुवाद (हिन्दी)</summary>

वायुके झोंके खाकर हिलते और मधुरध्वनि करते बाँसोंसे उपलक्षित होनेवाला वह पर्वत मानो बाँसुरी बजा रहा था। भयानक विषधर सर्पोंके फुंकारसे लंबी साँस खींचता-सा जान पड़ता था॥ ३१॥
</details>

<details open><summary>विश्वास-प्रस्तुतिः</summary>

नीहारकृतगम्भीरैर्ध्यायन्तमिव गह्वरैः।  
मेघपादनिभैः पादैः प्रक्रान्तमिव सर्वतः॥ ३२॥
</details>

<details><summary>मूलम्</summary>

नीहारकृतगम्भीरैर्ध्यायन्तमिव गह्वरैः।  
मेघपादनिभैः पादैः प्रक्रान्तमिव सर्वतः॥ ३२॥
</details>

<details><summary>अनुवाद (हिन्दी)</summary>

कुहरेके कारण गहरी प्रतीत होनेवाली निश्चल गुफाओंद्वारा वह ध्यान-सा कर रहा था। उठते हुए मेघोंके समान शोभा पानेवाले पार्श्ववर्ती पर्वतोंद्वारा सब ओर विचरता-सा प्रतीत होता था॥ ३२॥
</details>

<details open><summary>विश्वास-प्रस्तुतिः</summary>

जृम्भमाणमिवाकाशे शिखरैरभ्रमालिभिः।  
कूटैश्च बहुधा कीर्णं शोभितं बहुकन्दरैः॥ ३३॥
</details>

<details><summary>मूलम्</summary>

जृम्भमाणमिवाकाशे शिखरैरभ्रमालिभिः।  
कूटैश्च बहुधा कीर्णं शोभितं बहुकन्दरैः॥ ३३॥
</details>

<details><summary>अनुवाद (हिन्दी)</summary>

मेघमालाओंसे अलंकृत शिखरोंद्वारा वह आकाशमें अँगड़ाई-सी ले रहा था। अनेकानेक शृङ्गोंसे व्याप्त तथा बहुत-सी कन्दराओंसे सुशोभित था॥ ३३॥
</details>

<details open><summary>विश्वास-प्रस्तुतिः</summary>

सालतालैश्च कर्णैश्च वंशैश्च बहुभिर्वृतम्।  
लतावितानैर्विततैः पुष्पवद्भिरलंकृतम्॥ ३४॥
</details>

<details><summary>मूलम्</summary>

सालतालैश्च कर्णैश्च वंशैश्च बहुभिर्वृतम्।  
लतावितानैर्विततैः पुष्पवद्भिरलंकृतम्॥ ३४॥
</details>

<details><summary>अनुवाद (हिन्दी)</summary>

साल, ताल, कर्ण और बहुसंख्यक बाँसके वृक्ष उसे सब ओरसे घेरे हुए थे। फूलोंके भारसे लदे और फैले हुए लता-वितान उस पर्वतके अलंकार थे॥ ३४॥
</details>

<details open><summary>विश्वास-प्रस्तुतिः</summary>

नानामृगगणैः कीर्णं धातुनिष्यन्दभूषितम्।  
बहुप्रस्रवणोपेतं शिलासंचयसंकटम्॥ ३५॥
</details>

<details><summary>मूलम्</summary>

नानामृगगणैः कीर्णं धातुनिष्यन्दभूषितम्।  
बहुप्रस्रवणोपेतं शिलासंचयसंकटम्॥ ३५॥
</details>

<details><summary>अनुवाद (हिन्दी)</summary>

नाना प्रकारके पशु वहाँ सब ओर भरे हुए थे। विविध धातुओंके पिघलनेसे उसकी बड़ी शोभा हो रही थी। वह पर्वत बहुसंख्यक झरनोंसे विभूषित तथा राशि-राशि शिलाओंसे भरा हुआ था॥ ३५॥
</details>

<details open><summary>विश्वास-प्रस्तुतिः</summary>

महर्षियक्षगन्धर्वकिंनरोरगसेवितम्।  
लतापादपसम्बाधं सिंहाधिष्ठितकन्दरम्॥ ३६॥
</details>

<details><summary>मूलम्</summary>

महर्षियक्षगन्धर्वकिंनरोरगसेवितम्।  
लतापादपसम्बाधं सिंहाधिष्ठितकन्दरम्॥ ३६॥
</details>

<details><summary>अनुवाद (हिन्दी)</summary>

महर्षि, यक्ष, गन्धर्व, किन्नर और नागगण वहाँ निवास करते थे। लताओं और वृक्षोंद्वारा वह सब ओरसे आच्छादित था। उसकी कन्दराओंमें सिंह दहाड़ रहे थे॥
</details>

<details open><summary>विश्वास-प्रस्तुतिः</summary>

व्याघ्रादिभिः समाकीर्णं स्वादुमूलफलद्रुमम्।  
आरुरोहानिलसुतः पर्वतं प्लवगोत्तमः॥ ३७॥  
रामदर्शनशीघ्रेण प्रहर्षेणाभिचोदितः।
</details>

<details><summary>मूलम्</summary>

व्याघ्रादिभिः समाकीर्णं स्वादुमूलफलद्रुमम्।  
आरुरोहानिलसुतः पर्वतं प्लवगोत्तमः॥ ३७॥  
रामदर्शनशीघ्रेण प्रहर्षेणाभिचोदितः।
</details>

<details><summary>अनुवाद (हिन्दी)</summary>

व्याघ्र आदि हिंसक जन्तु भी वहाँ सब ओर फैले हुए थे। स्वादिष्ट फलोंसे लदे हुए वृक्ष और मधुर कन्द-मूल आदिकी वहाँ बहुतायत थी। ऐसे रमणीय पर्वतपर वानरशिरोमणि पवनकुमार हनुमान् जी  श्रीरामचन्द्रजीके दर्शनकी शीघ्रता और अत्यन्त हर्षसे प्रेरित होकर चढ़ गये॥ ३७ १/२॥
</details>

<details open><summary>विश्वास-प्रस्तुतिः</summary>

तेन पादतलक्रान्ता रम्येषु गिरिसानुषु॥ ३८॥  
सघोषाः समशीर्यन्त शिलाश्चूर्णीकृतास्ततः।
</details>

<details><summary>मूलम्</summary>

तेन पादतलक्रान्ता रम्येषु गिरिसानुषु॥ ३८॥  
सघोषाः समशीर्यन्त शिलाश्चूर्णीकृतास्ततः।
</details>

<details><summary>अनुवाद (हिन्दी)</summary>

उस पर्वतके रमणीय शिखरोंपर जो शिलाएँ थीं, वे उनके पैरोंके आघातसे भारी आवाजके साथ चूर-चूर होकर बिखर जाती थीं॥ ३८ १/२॥
</details>

<details open><summary>विश्वास-प्रस्तुतिः</summary>

स तमारुह्य शैलेन्द्रं व्यवर्धत महाकपिः॥ ३९॥  
दक्षिणादुत्तरं पारं प्रार्थयँल्लवणाम्भसः।
</details>

<details><summary>मूलम्</summary>

स तमारुह्य शैलेन्द्रं व्यवर्धत महाकपिः॥ ३९॥  
दक्षिणादुत्तरं पारं प्रार्थयँल्लवणाम्भसः।
</details>

<details><summary>अनुवाद (हिन्दी)</summary>

उस शैलराज अरिष्टपर आरूढ़ हो महाकपि हनुमान् जी ने समुद्रके दक्षिण तटसे उत्तर तटपर जानेकी इच्छासे अपने शरीरको बहुत बड़ा बना लिया॥ ३९ १/२॥
</details>

<details open><summary>विश्वास-प्रस्तुतिः</summary>

अधिरुह्य ततो वीरः पर्वतं पवनात्मजः॥ ४०॥  
ददर्श सागरं भीमं भीमोरगनिषेवितम्।
</details>

<details><summary>मूलम्</summary>

अधिरुह्य ततो वीरः पर्वतं पवनात्मजः॥ ४०॥  
ददर्श सागरं भीमं भीमोरगनिषेवितम्।
</details>

<details><summary>अनुवाद (हिन्दी)</summary>

उस पर्वतपर आरूढ़ होनेके पश्चात् वीरवर पवनकुमारने भयानक सर्पोंसे सेवित उस भीषण महासागरकी ओर दृष्टिपात किया॥ ४० १/२॥
</details>

<details open><summary>विश्वास-प्रस्तुतिः</summary>

स मारुत इवाकाशं मारुतस्यात्मसम्भवः॥ ४१॥  
प्रपेदे हरिशार्दूलो दक्षिणादुत्तरां दिशम्।
</details>

<details><summary>मूलम्</summary>

स मारुत इवाकाशं मारुतस्यात्मसम्भवः॥ ४१॥  
प्रपेदे हरिशार्दूलो दक्षिणादुत्तरां दिशम्।
</details>

<details><summary>अनुवाद (हिन्दी)</summary>

वायुदेवताके औरस पुत्र कपिश्रेष्ठ हनुमान् जैसे वायु आकाशमें तीव्रगतिसे प्रवाहित होती है, उसी प्रकार दक्षिणसे उत्तर दिशाकी ओर बड़े वेगसे (उछलकर) चले॥ ४१ १/२॥
</details>

<details open><summary>विश्वास-प्रस्तुतिः</summary>

स तदा पीडितस्तेन कपिना पर्वतोत्तमः॥ ४२॥  
ररास विविधैर्भूतैः प्राविशद् वसुधातलम्।  
कम्पमानैश्च शिखरैः पतद्भिरपि च द्रुमैः॥ ४३॥
</details>

<details><summary>मूलम्</summary>

स तदा पीडितस्तेन कपिना पर्वतोत्तमः॥ ४२॥  
ररास विविधैर्भूतैः प्राविशद् वसुधातलम्।  
कम्पमानैश्च शिखरैः पतद्भिरपि च द्रुमैः॥ ४३॥
</details>

<details><summary>अनुवाद (हिन्दी)</summary>

हनुमान् जी के पैरोंका दबाव पड़नेके कारण उस श्रेष्ठ पर्वतसे बड़ी भयंकर आवाज हुई और वह अपने काँपते हुए शिखरों, टूटकर गिरते हुए वृक्षों तथा भाँति-भाँतिके प्राणियोंसहित तत्काल धरतीमें धँस गया॥
</details>

<details open><summary>विश्वास-प्रस्तुतिः</summary>

तस्योरुवेगोन्मथिताः पादपाः पुष्पशालिनः।  
निपेतुर्भूतले भग्नाः शक्रायुधहता इव॥ ४४॥
</details>

<details><summary>मूलम्</summary>

तस्योरुवेगोन्मथिताः पादपाः पुष्पशालिनः।  
निपेतुर्भूतले भग्नाः शक्रायुधहता इव॥ ४४॥
</details>

<details><summary>अनुवाद (हिन्दी)</summary>

उनके महान् वेगसे कम्पित हो फूलोंसे लदे हुए बहुसंख्यक वृक्ष इस प्रकार पृथ्वीपर गिर पड़े, मानो उन्हें वज्र मार गया हो॥ ४४॥
</details>

<details open><summary>विश्वास-प्रस्तुतिः</summary>

कन्दरोदरसंस्थानां पीडितानां महौजसाम्।  
सिंहानां निनदो भीमो नभो भिन्दन् हि शुश्रुवे॥ ४५॥
</details>

<details><summary>मूलम्</summary>

कन्दरोदरसंस्थानां पीडितानां महौजसाम्।  
सिंहानां निनदो भीमो नभो भिन्दन् हि शुश्रुवे॥ ४५॥
</details>

<details><summary>अनुवाद (हिन्दी)</summary>

उस समय उस पर्वतकी कन्दराओंमें रहकर दबे हुए महाबली सिंहोंका भयंकर नाद आकाशको फाड़ता हुआ-सा सुनायी दे रहा था॥ ४५॥
</details>

<details open><summary>विश्वास-प्रस्तुतिः</summary>

त्रस्तव्याविद्धवसना व्याकुलीकृतभूषणाः।  
विद्याधर्यः समुत्पेतुः सहसा धरणीधरात्॥ ४६॥
</details>

<details><summary>मूलम्</summary>

त्रस्तव्याविद्धवसना व्याकुलीकृतभूषणाः।  
विद्याधर्यः समुत्पेतुः सहसा धरणीधरात्॥ ४६॥
</details>

<details><summary>अनुवाद (हिन्दी)</summary>

भयके कारण जिनके वस्त्र ढीले पड़ गये थे और आभूषण उलट-पलट गये थे, वे विद्याधरियाँ सहसा उस पर्वतसे ऊपरकी ओर उड़ चलीं॥ ४६॥
</details>

<details open><summary>विश्वास-प्रस्तुतिः</summary>

अतिप्रमाणा बलिनो दीप्तजिह्वा महाविषाः।  
निपीडितशिरोग्रीवा व्यवेष्टन्त महाहयः॥ ४७॥
</details>

<details><summary>मूलम्</summary>

अतिप्रमाणा बलिनो दीप्तजिह्वा महाविषाः।  
निपीडितशिरोग्रीवा व्यवेष्टन्त महाहयः॥ ४७॥
</details>

<details><summary>अनुवाद (हिन्दी)</summary>

बड़े-बड़े आकार और चमकीली जीभवाले महाविषैले बलवान् सर्प अपने फन तथा गलेको दबाकर कुण्डलाकार हो गये॥ ४७॥
</details>

<details open><summary>विश्वास-प्रस्तुतिः</summary>

किंनरोरगगन्धर्वयक्षविद्याधरास्तथा।  
पीडितं तं नगवरं त्यक्त्वा गगनमास्थिताः॥ ४८॥
</details>

<details><summary>मूलम्</summary>

किंनरोरगगन्धर्वयक्षविद्याधरास्तथा।  
पीडितं तं नगवरं त्यक्त्वा गगनमास्थिताः॥ ४८॥
</details>

<details><summary>अनुवाद (हिन्दी)</summary>

किन्नर, नाग, गन्धर्व, यक्ष और विद्याधर उस धँसते हुए पर्वतको छोड़कर आकाशमें स्थित हो गये॥ ४८॥
</details>

<details open><summary>विश्वास-प्रस्तुतिः</summary>

स च भूमिधरः श्रीमान् बलिना तेन पीडितः।  
सवृक्षशिखरोदग्रः प्रविवेश रसातलम्॥ ४९॥
</details>

<details><summary>मूलम्</summary>

स च भूमिधरः श्रीमान् बलिना तेन पीडितः।  
सवृक्षशिखरोदग्रः प्रविवेश रसातलम्॥ ४९॥
</details>

<details><summary>अनुवाद (हिन्दी)</summary>

बलवान् हनुमान् जी के वेगसे दबकर वह शोभाशाली महीधर वृक्षों और ऊँचे शिखरोंसहित रसातलमें चला गया॥ ४९॥
</details>

<details open><summary>विश्वास-प्रस्तुतिः</summary>

दशयोजनविस्तारस्त्रिंशद्योजनमुच्छ्रितः।  
धरण्यां समतां यातः स बभूव धराधरः॥ ५०॥
</details>

<details><summary>मूलम्</summary>

दशयोजनविस्तारस्त्रिंशद्योजनमुच्छ्रितः।  
धरण्यां समतां यातः स बभूव धराधरः॥ ५०॥
</details>

<details><summary>अनुवाद (हिन्दी)</summary>

अरिष्ट पर्वत तीस योजन ऊँचा और दस योजन चौड़ा था। फिर भी उनके पैरोंसे दबकर भूमिके बराबर हो गया॥ ५०॥
</details>

<details open><summary>विश्वास-प्रस्तुतिः</summary>

स लिलङ्घयिषुर्भीमं सलीलं लवणार्णवम्।  
कल्लोलास्फालवेलान्तमुत्पपात नभो हरिः॥ ५१॥
</details>

<details><summary>मूलम्</summary>

स लिलङ्घयिषुर्भीमं सलीलं लवणार्णवम्।  
कल्लोलास्फालवेलान्तमुत्पपात नभो हरिः॥ ५१॥
</details>

<details><summary>अनुवाद (हिन्दी)</summary>

जिसकी ऊँची-ऊँची तरङ्गें उठकर अपने किनारोंका चुम्बन करती थीं, उस खारे पानीके भयानक समुद्रको लीलापूर्वक लाँघ जानेकी इच्छासे हनुमान् जी  आकाशमें उड़ चले॥ ५१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे षट्पञ्चाशः सर्गः॥ ५६॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें छप्पनवाँ सर्ग पूरा हुआ॥ ५६॥
</details>
