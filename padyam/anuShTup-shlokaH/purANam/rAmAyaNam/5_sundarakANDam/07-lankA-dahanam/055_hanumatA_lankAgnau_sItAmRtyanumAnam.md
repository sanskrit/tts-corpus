+++
title = "०५५ हनुमता लङ्काग्नौ सीतामृत्यनुमानम्"
title_english = "055 Hanuma doubts whether Seetha dies in the fire"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-054-Hanuma_makes_up_his_mind_to_set_fire_the_city of Lanka.mp3"></div>
</details>



<details><summary>भागसूचना</summary>

55. सीताजीके लिये हनुमान् जी की चिन्ता और उसका निवारण
</details>

<details open><summary>विश्वास-प्रस्तुतिः</summary>

संदीप्यमानां वित्रस्तां त्रस्तरक्षोगणां पुरीम्।  
अवेक्ष्य हनुमाँल्लङ्कां चिन्तयामास वानरः॥ १॥
</details>

<details><summary>मूलम्</summary>

संदीप्यमानां वित्रस्तां त्रस्तरक्षोगणां पुरीम्।  
अवेक्ष्य हनुमाँल्लङ्कां चिन्तयामास वानरः॥ १॥
</details>

<details><summary>अनुवाद (हिन्दी)</summary>

वानरवीर हनुमान् जी ने जब देखा कि सारी लङ्कापुरी जल रही है, वहाँके निवासियोंपर त्रास छा गया है और राक्षसगण अत्यन्त भयभीत हो गये हैं, तब उनके मनमें सीताके दग्ध होनेकी आशङ्कासे बड़ी चिन्ता हुई॥ १॥
</details>

<details open><summary>विश्वास-प्रस्तुतिः</summary>

तस्याभूत् सुमहांस्त्रासः कुत्सा चात्मन्यजायत।  
लङ्कां प्रदहता कर्म किंस्वित् कृतमिदं मया॥ २॥
</details>

<details><summary>मूलम्</summary>

तस्याभूत् सुमहांस्त्रासः कुत्सा चात्मन्यजायत।  
लङ्कां प्रदहता कर्म किंस्वित् कृतमिदं मया॥ २॥
</details>

<details><summary>अनुवाद (हिन्दी)</summary>

साथ ही उनपर महान् त्रास छा गया और उन्हें अपने प्रति घृणा-सी होने लगी। वे मन-ही-मन कहने लगे—‘हाय! मैंने लङ्काको जलाते समय यह कैसा कुत्सित कर्म कर डाला?॥ २॥
</details>

<details open><summary>विश्वास-प्रस्तुतिः</summary>

धन्याः खलु महात्मानो ये बुद‍्ध्या कोपमुत्थितम्।  
निरुन्धन्ति महात्मानो दीप्तमग्निमिवाम्भसा॥ ३॥
</details>

<details><summary>मूलम्</summary>

धन्याः खलु महात्मानो ये बुद‍्ध्या कोपमुत्थितम्।  
निरुन्धन्ति महात्मानो दीप्तमग्निमिवाम्भसा॥ ३॥
</details>

<details><summary>अनुवाद (हिन्दी)</summary>

‘जो महामनस्वी महात्मा पुरुष उठे हुए कोपको अपनी बुद्धिके द्वारा उसी प्रकार रोक देते हैं, जैसे साधारण लोग जलसे प्रज्वलित अग्निको शान्त कर देते हैं, वे ही इस संसारमें धन्य हैं॥ ३॥
</details>

<details open><summary>विश्वास-प्रस्तुतिः</summary>

क्रुद्धः पापं न कुर्यात् कः क्रुद्धो हन्याद् गुरूनपि।  
क्रुद्धः परुषया वाचा नरः साधूनधिक्षिपेत्॥ ४॥
</details>

<details><summary>मूलम्</summary>

क्रुद्धः पापं न कुर्यात् कः क्रुद्धो हन्याद् गुरूनपि।  
क्रुद्धः परुषया वाचा नरः साधूनधिक्षिपेत्॥ ४॥
</details>

<details><summary>अनुवाद (हिन्दी)</summary>

‘क्रोधसे भर जानेपर कौन पुरुष पाप नहीं करता? क्रोधके वशीभूत हुआ मनुष्य गुरुजनोंकी भी हत्या कर सकता है। क्रोधी मानव साधु पुरुषोंपर भी कटुवचनोंद्वारा आक्षेप करने लगता है॥ ४॥
</details>

<details open><summary>विश्वास-प्रस्तुतिः</summary>

वाच्यावाच्यं प्रकुपितो न विजानाति कर्हिचित्।  
नाकार्यमस्ति क्रुद्धस्य नावाच्यं विद्यते क्वचित्॥ ५॥
</details>

<details><summary>मूलम्</summary>

वाच्यावाच्यं प्रकुपितो न विजानाति कर्हिचित्।  
नाकार्यमस्ति क्रुद्धस्य नावाच्यं विद्यते क्वचित्॥ ५॥
</details>

<details><summary>अनुवाद (हिन्दी)</summary>

‘अधिक कुपित हुआ मनुष्य कभी इस बातका विचार नहीं करता कि मुँहसे क्या कहना चाहिये और क्या नहीं? क्रोधीके लिये कोई ऐसा बुरा काम नहीं, जिसे वह न कर सके और कोई ऐसी बुरी बात नहीं, जिसे वह मुँहसे न निकाल सके॥ ५॥
</details>

<details open><summary>विश्वास-प्रस्तुतिः</summary>

यः समुत्पतितं क्रोधं क्षमयैव निरस्यति।  
यथोरगस्त्वचं जीर्णां स वै पुरुष उच्यते॥ ६॥
</details>

<details><summary>मूलम्</summary>

यः समुत्पतितं क्रोधं क्षमयैव निरस्यति।  
यथोरगस्त्वचं जीर्णां स वै पुरुष उच्यते॥ ६॥
</details>

<details><summary>अनुवाद (हिन्दी)</summary>

‘जो हृदयमें उत्पन्न हुए क्रोधको क्षमाके द्वारा उसी तरह निकाल देता है, जैसे साँप अपनी पुरानी केंचुलको छोड़ देता है, वही पुरुष कहलाता है॥ ६॥
</details>

<details open><summary>विश्वास-प्रस्तुतिः</summary>

धिगस्तु मां सुदुर्बुद्धिं निर्लज्जं पापकृत्तमम्।  
अचिन्तयित्वा तां सीतामग्निदं स्वामिघातकम्॥ ७॥
</details>

<details><summary>मूलम्</summary>

धिगस्तु मां सुदुर्बुद्धिं निर्लज्जं पापकृत्तमम्।  
अचिन्तयित्वा तां सीतामग्निदं स्वामिघातकम्॥ ७॥
</details>

<details><summary>अनुवाद (हिन्दी)</summary>

‘मेरी बुद्धि बड़ी खोटी है, मैं निर्लज्ज और महान् पापाचारी हूँ। मैंने सीताकी रक्षाका कोई विचार न करके लङ्कामें आग लगा दी और इस तरह अपने स्वामीकी ही हत्या कर डाली। मुझे धिक्कार है॥ ७॥
</details>

<details open><summary>विश्वास-प्रस्तुतिः</summary>

यदि दग्धा त्वियं सर्वा नूनमार्यापि जानकी।  
दग्धा तेन मया भर्तुर्हतं कार्यमजानता॥ ८॥
</details>

<details><summary>मूलम्</summary>

यदि दग्धा त्वियं सर्वा नूनमार्यापि जानकी।  
दग्धा तेन मया भर्तुर्हतं कार्यमजानता॥ ८॥
</details>

<details><summary>अनुवाद (हिन्दी)</summary>

‘यदि यह सारी लङ्का जल गयी तो आर्या जानकी भी निश्चय ही उसमें दग्ध हो गयी होंगी। ऐसा करके मैंने अनजानमें अपने स्वामीका सारा काम ही चौपट कर डाला॥ ८॥
</details>

<details open><summary>विश्वास-प्रस्तुतिः</summary>

यदर्थमयमारम्भस्तत्कार्यमवसादितम्।  
मया हि दहता लङ्कां न सीता परिरक्षिता॥ ९॥
</details>

<details><summary>मूलम्</summary>

यदर्थमयमारम्भस्तत्कार्यमवसादितम्।  
मया हि दहता लङ्कां न सीता परिरक्षिता॥ ९॥
</details>

<details><summary>अनुवाद (हिन्दी)</summary>

‘जिस कार्यकी सिद्धिके लिये यह सारा उद्योग किया गया था, वह कार्य ही मैंने नष्ट कर दिया; क्योंकि लङ्का जलाते समय मैंने सीताकी रक्षा नहीं की॥ ९॥
</details>

<details open><summary>विश्वास-प्रस्तुतिः</summary>

ईषत्कार्यमिदं कार्यं कृतमासीन्न संशयः।  
तस्य क्रोधाभिभूतेन मया मूलक्षयः कृतः॥ १०॥
</details>

<details><summary>मूलम्</summary>

ईषत्कार्यमिदं कार्यं कृतमासीन्न संशयः।  
तस्य क्रोधाभिभूतेन मया मूलक्षयः कृतः॥ १०॥
</details>

<details><summary>अनुवाद (हिन्दी)</summary>

‘इसमें संदेह नहीं कि यह लङ्का-दहन एक छोटा-सा कार्य शेष रह गया था, जिसे मैंने पूर्ण किया; परंतु क्रोधसे पागल होनेके कारण मैंने श्रीरामचन्द्रजीके कार्यकी तो जड़ ही काट डाली॥ १०॥
</details>

<details open><summary>विश्वास-प्रस्तुतिः</summary>

विनष्टा जानकी व्यक्तं न ह्यदग्धः प्रदृश्यते।  
लङ्कायाः कश्चिदुद्देशः सर्वा भस्मीकृता पुरी॥ ११॥
</details>

<details><summary>मूलम्</summary>

विनष्टा जानकी व्यक्तं न ह्यदग्धः प्रदृश्यते।  
लङ्कायाः कश्चिदुद्देशः सर्वा भस्मीकृता पुरी॥ ११॥
</details>

<details><summary>अनुवाद (हिन्दी)</summary>

‘लङ्काका कोई भी भाग ऐसा नहीं दिखायी देता, जहाँ आग न लगी हो। सारी पुरी ही मैंने भस्म कर डाली है, अतः जानकी नष्ट हो गयी, यह बात स्वतः स्पष्ट हो जाती है॥ ११॥
</details>

<details open><summary>विश्वास-प्रस्तुतिः</summary>

यदि तद्विहतं कार्यं मया प्रज्ञाविपर्ययात्।  
इहैव प्राणसंन्यासो ममापि ह्यद्य रोचते॥ १२॥
</details>

<details><summary>मूलम्</summary>

यदि तद्विहतं कार्यं मया प्रज्ञाविपर्ययात्।  
इहैव प्राणसंन्यासो ममापि ह्यद्य रोचते॥ १२॥
</details>

<details><summary>अनुवाद (हिन्दी)</summary>

‘यदि अपनी विपरीत बुद्धिके कारण मैंने सारा काम चौपट कर दिया तो यहीं आज मेरे प्राणोंका भी विसर्जन हो जाना चाहिये। यही मुझे अच्छा जान पड़ता है॥ १२॥
</details>

<details open><summary>विश्वास-प्रस्तुतिः</summary>

किमग्नौ निपताम्यद्य आहोस्विद् वडवामुखे।  
शरीरमिह सत्त्वानां दद्मि सागरवासिनाम्॥ १३॥
</details>

<details><summary>मूलम्</summary>

किमग्नौ निपताम्यद्य आहोस्विद् वडवामुखे।  
शरीरमिह सत्त्वानां दद्मि सागरवासिनाम्॥ १३॥
</details>

<details><summary>अनुवाद (हिन्दी)</summary>

‘क्या मैं अब जलती आगमें कूद पड़ूँ या वडवानलके मुखमें? अथवा समुद्रमें निवास करनेवाले जल-जन्तुओंको ही यहाँ अपना शरीर समर्पित कर दूँ॥ १३॥
</details>

<details open><summary>विश्वास-प्रस्तुतिः</summary>

कथं नु जीवता शक्यो मया द्रष्टुं हरीश्वरः।  
तौ वा पुरुषशार्दूलौ कार्यसर्वस्वघातिना॥ १४॥
</details>

<details><summary>मूलम्</summary>

कथं नु जीवता शक्यो मया द्रष्टुं हरीश्वरः।  
तौ वा पुरुषशार्दूलौ कार्यसर्वस्वघातिना॥ १४॥
</details>

<details><summary>अनुवाद (हिन्दी)</summary>

‘जब मैंने सारा कार्य ही नष्ट कर दिया, तब अब जीते-जी कैसे वानरराज सुग्रीव अथवा उन दोनों पुरुषसिंह श्रीराम और लक्ष्मणका दर्शन कर सकता हूँ या उन्हें अपना मुँह दिखा सकता हूँ?॥ १४॥
</details>

<details open><summary>विश्वास-प्रस्तुतिः</summary>

मया खलु तदेवेदं रोषदोषात् प्रदर्शितम्।  
प्रथितं त्रिषु लोकेषु कपित्वमनवस्थितम्॥ १५॥
</details>

<details><summary>मूलम्</summary>

मया खलु तदेवेदं रोषदोषात् प्रदर्शितम्।  
प्रथितं त्रिषु लोकेषु कपित्वमनवस्थितम्॥ १५॥
</details>

<details><summary>अनुवाद (हिन्दी)</summary>

‘मैंने रोषके दोषसे तीनों लोकोंमें विख्यात इस वानरोचित चपलताका ही यहाँ प्रदर्शन किया है॥ १५॥
</details>

<details open><summary>विश्वास-प्रस्तुतिः</summary>

धिगस्तु राजसं भावमनीशमनवस्थितम्।  
ईश्वरेणापि यद् रागान्मया सीता न रक्षिता॥ १६॥
</details>

<details><summary>मूलम्</summary>

धिगस्तु राजसं भावमनीशमनवस्थितम्।  
ईश्वरेणापि यद् रागान्मया सीता न रक्षिता॥ १६॥
</details>

<details><summary>अनुवाद (हिन्दी)</summary>

‘यह राजस भाव कार्य-साधनमें असमर्थ और अव्यवस्थित है, इसे धिक्कार है; क्योंकि इस रजोगुणमूलक क्रोधके ही कारण समर्थ होते हुए भी मैंने सीताकी रक्षा नहीं की॥ १६॥
</details>

<details open><summary>विश्वास-प्रस्तुतिः</summary>

विनष्टायां तु सीतायां तावुभौ विनशिष्यतः।  
तयोर्विनाशे सुग्रीवः सबन्धुर्विनशिष्यति॥ १७॥
</details>

<details><summary>मूलम्</summary>

विनष्टायां तु सीतायां तावुभौ विनशिष्यतः।  
तयोर्विनाशे सुग्रीवः सबन्धुर्विनशिष्यति॥ १७॥
</details>

<details><summary>अनुवाद (हिन्दी)</summary>

‘सीताके नष्ट हो जानेसे वे दोनों भाई श्रीराम और लक्ष्मण भी नष्ट हो जायँगे। उन दोनोंका नाश होनेपर बन्धु-बान्धवोंसहित सुग्रीव भी जीवित नहीं रहेंगे॥ १७॥
</details>

<details open><summary>विश्वास-प्रस्तुतिः</summary>

एतदेव वचः श्रुत्वा भरतो भ्रातृवत्सलः।  
धर्मात्मा सहशत्रुघ्नः कथं शक्ष्यति जीवितुम्॥ १८॥
</details>

<details><summary>मूलम्</summary>

एतदेव वचः श्रुत्वा भरतो भ्रातृवत्सलः।  
धर्मात्मा सहशत्रुघ्नः कथं शक्ष्यति जीवितुम्॥ १८॥
</details>

<details><summary>अनुवाद (हिन्दी)</summary>

‘फिर इसी समाचारको सुन लेनेपर भ्रातृवत्सल धर्मात्मा भरत और शत्रुघ्न भी कैसे जीवन धारण कर सकेंगे?॥ १८॥
</details>

<details open><summary>विश्वास-प्रस्तुतिः</summary>

इक्ष्वाकुवंशे धर्मिष्ठे गते नाशमसंशयम्।  
भविष्यन्ति प्रजाः सर्वाः शोकसंतापपीडिताः॥ १९॥
</details>

<details><summary>मूलम्</summary>

इक्ष्वाकुवंशे धर्मिष्ठे गते नाशमसंशयम्।  
भविष्यन्ति प्रजाः सर्वाः शोकसंतापपीडिताः॥ १९॥
</details>

<details><summary>अनुवाद (हिन्दी)</summary>

‘इस प्रकार धर्मनिष्ठ इक्ष्वाकुवंशके नष्ट हो जानेपर सारी प्रजा भी शोक-संतापसे पीड़ित हो जायगी, इसमें संशय नहीं है॥ १९॥
</details>

<details open><summary>विश्वास-प्रस्तुतिः</summary>

तदहं भाग्यरहितो लुप्तधर्मार्थसंग्रहः।  
रोषदोषपरीतात्मा व्यक्तं लोकविनाशनः॥ २०॥
</details>

<details><summary>मूलम्</summary>

तदहं भाग्यरहितो लुप्तधर्मार्थसंग्रहः।  
रोषदोषपरीतात्मा व्यक्तं लोकविनाशनः॥ २०॥
</details>

<details><summary>अनुवाद (हिन्दी)</summary>

‘अतः सीताकी रक्षा न करनेके कारण मैंने धर्म और अर्थके संग्रहको नष्ट कर दिया, अतएव मैं बड़ा भाग्यहीन हूँ। मेरा हृदय रोषदोषके वशीभूत हो गया है, इसलिये मैं अवश्य ही समस्त लोकका विनाशक हो गया हूँ—मुझे सम्पूर्ण जगत् के विनाशके पापका भागी होना पड़ेगा’॥ २०॥
</details>

<details open><summary>विश्वास-प्रस्तुतिः</summary>

इति चिन्तयतस्तस्य निमित्तान्युपपेदिरे।  
पूर्वमप्युपलब्धानि साक्षात् पुनरचिन्तयत्॥ २१॥
</details>

<details><summary>मूलम्</summary>

इति चिन्तयतस्तस्य निमित्तान्युपपेदिरे।  
पूर्वमप्युपलब्धानि साक्षात् पुनरचिन्तयत्॥ २१॥
</details>

<details><summary>अनुवाद (हिन्दी)</summary>

इस प्रकार चिन्तामें पड़े हुए हनुमान् जी को कई शुभ शकुन दिखायी पड़े, जिनके अच्छे फलोंका वे पहले भी प्रत्यक्ष अनुभव कर चुके थे; अतः वे फिर इस प्रकार सोचने लगे—॥ २१॥
</details>

<details open><summary>विश्वास-प्रस्तुतिः</summary>

अथ वा चारुसर्वाङ्गी रक्षिता स्वेन तेजसा।  
न नशिष्यति कल्याणी नाग्निरग्नौ प्रवर्तते॥ २२॥
</details>

<details><summary>मूलम्</summary>

अथ वा चारुसर्वाङ्गी रक्षिता स्वेन तेजसा।  
न नशिष्यति कल्याणी नाग्निरग्नौ प्रवर्तते॥ २२॥
</details>

<details><summary>अनुवाद (हिन्दी)</summary>

‘अथवा सम्भव है सर्वाङ्गसुन्दरी सीता अपने ही तेजसे सुरक्षित हों। कल्याणी जनकनन्दिनीका नाश कदापि नहीं होगा; क्योंकि आग आगको नहीं जलाती है॥ २२॥
</details>

<details open><summary>विश्वास-प्रस्तुतिः</summary>

नहि धर्मात्मनस्तस्य भार्याममिततेजसः।  
स्वचरित्राभिगुप्तां तां स्प्रष्टुमर्हति पावकः॥ २३॥
</details>

<details><summary>मूलम्</summary>

नहि धर्मात्मनस्तस्य भार्याममिततेजसः।  
स्वचरित्राभिगुप्तां तां स्प्रष्टुमर्हति पावकः॥ २३॥
</details>

<details><summary>अनुवाद (हिन्दी)</summary>

‘सीता अमित तेजस्वी धर्मात्मा भगवान् श्रीरामकी पत्नी हैं। वे अपने चरित्रके बलसे—पातिव्रत्यके प्रभावसे सुरक्षित हैं। आग उन्हें छू भी नहीं सकती॥ २३॥
</details>

<details open><summary>विश्वास-प्रस्तुतिः</summary>

नूनं रामप्रभावेण वैदेह्याः सुकृतेन च।  
यन्मां दहनकर्मायं नादहद्धव्यवाहनः॥ २४॥
</details>

<details><summary>मूलम्</summary>

नूनं रामप्रभावेण वैदेह्याः सुकृतेन च।  
यन्मां दहनकर्मायं नादहद्धव्यवाहनः॥ २४॥
</details>

<details><summary>अनुवाद (हिन्दी)</summary>

‘अवश्य श्रीरामके प्रभाव तथा विदेहनन्दिनी सीताके पुण्यबलसे ही यह दाहक अग्नि मुझे नहीं जला सकी है॥ २४॥
</details>

<details open><summary>विश्वास-प्रस्तुतिः</summary>

त्रयाणां भरतादीनां भ्रातॄणां देवता च या।  
रामस्य च मनःकान्ता सा कथं विनशिष्यति॥ २५॥
</details>

<details><summary>मूलम्</summary>

त्रयाणां भरतादीनां भ्रातॄणां देवता च या।  
रामस्य च मनःकान्ता सा कथं विनशिष्यति॥ २५॥
</details>

<details><summary>अनुवाद (हिन्दी)</summary>

‘फिर जो भरत आदि तीनों भाइयोंकी आराध्य देवी और श्रीरामचन्द्रजीकी हृदयवल्लभा हैं, वे आगसे कैसे नष्ट हो सकेंगी॥ २५॥
</details>

<details open><summary>विश्वास-प्रस्तुतिः</summary>

यद् वा दहनकर्मायं सर्वत्र प्रभुरव्ययः।  
न मे दहति लाङ्गूलं कथमार्यां प्रधक्ष्यति॥ २६॥
</details>

<details><summary>मूलम्</summary>

यद् वा दहनकर्मायं सर्वत्र प्रभुरव्ययः।  
न मे दहति लाङ्गूलं कथमार्यां प्रधक्ष्यति॥ २६॥
</details>

<details><summary>अनुवाद (हिन्दी)</summary>

‘यह दाहक एवं अविनाशी अग्नि सर्वत्र अपना प्रभाव रखती है, सबको जला सकती है, तो भी यह जिनके प्रभावसे मेरी पूँछको नहीं जला पाती है, उन्हीं साक्षात् माता जानकीको कैसे जला सकेगी?’॥ २६॥
</details>

<details open><summary>विश्वास-प्रस्तुतिः</summary>

पुनश्चाचिन्तयत् तत्र हनूमान् विस्मितस्तदा।  
हिरण्यनाभस्य गिरेर्जलमध्ये प्रदर्शनम्॥ २७॥
</details>

<details><summary>मूलम्</summary>

पुनश्चाचिन्तयत् तत्र हनूमान् विस्मितस्तदा।  
हिरण्यनाभस्य गिरेर्जलमध्ये प्रदर्शनम्॥ २७॥
</details>

<details><summary>अनुवाद (हिन्दी)</summary>

उस समय हनुमान् जी ने वहाँ विस्मित होकर पुनः उस घटनाको स्मरण किया, जब कि समुद्रके जलमें उन्हें मैनाक पर्वतका दर्शन हुआ था॥ २७॥
</details>

<details open><summary>विश्वास-प्रस्तुतिः</summary>

तपसा सत्यवाक्येन अनन्यत्वाच्च भर्तरि।  
असौ विनिर्दहेदग्निं न तामग्निः प्रधक्ष्यति॥ २८॥
</details>

<details><summary>मूलम्</summary>

तपसा सत्यवाक्येन अनन्यत्वाच्च भर्तरि।  
असौ विनिर्दहेदग्निं न तामग्निः प्रधक्ष्यति॥ २८॥
</details>

<details><summary>अनुवाद (हिन्दी)</summary>

वे सोचने लगे—‘तपस्या, सत्यभाषण तथा पतिमें अनन्य भक्तिके कारण आर्या सीता ही अग्निको जला सकती हैं, आग उन्हें नहीं जला सकती’॥ २८॥
</details>

<details open><summary>विश्वास-प्रस्तुतिः</summary>

स तथा चिन्तयंस्तत्र देव्या धर्मपरिग्रहम्।  
शुश्राव हनुमांस्तत्र चारणानां महात्मनाम्॥ २९॥
</details>

<details><summary>मूलम्</summary>

स तथा चिन्तयंस्तत्र देव्या धर्मपरिग्रहम्।  
शुश्राव हनुमांस्तत्र चारणानां महात्मनाम्॥ २९॥
</details>

<details><summary>अनुवाद (हिन्दी)</summary>

इस प्रकार भगवती सीताकी धर्मपरायणताका विचार करते हुए हनुमान् जी ने वहाँ महात्मा चारणोंके मुखसे निकली हुई ये बातें सुनीं—॥ २९॥
</details>

<details open><summary>विश्वास-प्रस्तुतिः</summary>

अहो खलु कृतं कर्म दुर्विगाहं हनूमता।  
अग्निं विसृजता तीक्ष्णं भीमं राक्षससद्मनि॥ ३०॥
</details>

<details><summary>मूलम्</summary>

अहो खलु कृतं कर्म दुर्विगाहं हनूमता।  
अग्निं विसृजता तीक्ष्णं भीमं राक्षससद्मनि॥ ३०॥
</details>

<details><summary>अनुवाद (हिन्दी)</summary>

‘अहो! हनुमान् जी ने राक्षसोंके घरोंमें दुःसह एवं भयंकर आग लगाकर बड़ा ही अद्भुत और दुष्कर कार्य किया है॥
</details>

<details open><summary>विश्वास-प्रस्तुतिः</summary>

प्रपलायितरक्षःस्त्रीबालवृद्धसमाकुला।  
जनकोलाहलाध्माता क्रन्दन्तीवाद्रिकन्दरैः॥ ३१॥  
दग्धेयं नगरी लङ्का साट्टप्राकारतोरणा।  
जानकी न च दग्धेति विस्मयोऽद्भुत एव नः॥ ३२॥
</details>

<details><summary>मूलम्</summary>

प्रपलायितरक्षःस्त्रीबालवृद्धसमाकुला।  
जनकोलाहलाध्माता क्रन्दन्तीवाद्रिकन्दरैः॥ ३१॥  
दग्धेयं नगरी लङ्का साट्टप्राकारतोरणा।  
जानकी न च दग्धेति विस्मयोऽद्भुत एव नः॥ ३२॥
</details>

<details><summary>अनुवाद (हिन्दी)</summary>

‘घरमेंसे भागे हुए राक्षसों, स्त्रियों, बालकों और वृद्धोंसे भरी हुई सारी लङ्का जन-कोलाहलसे परिपूर्ण हो चीत्कार करती हुई-सी जान पड़ती है। पर्वतकी कन्दराओं, अटारियों, परकोटों और नगरके फाटकोंसहित यह सारी लङ्का नगरी दग्ध हो गयी; परंतु सीतापर आँच नहीं आयी। यह हमारे लिये बड़ी अद्भुत और आश्चर्यकी बात है’॥ ३१-३२॥
</details>

<details open><summary>विश्वास-प्रस्तुतिः</summary>

इति शुश्राव हनुमान् वाचं ताममृतोपमाम्।  
बभूव चास्य मनसो हर्षस्तत्कालसम्भवः॥ ३३॥
</details>

<details><summary>मूलम्</summary>

इति शुश्राव हनुमान् वाचं ताममृतोपमाम्।  
बभूव चास्य मनसो हर्षस्तत्कालसम्भवः॥ ३३॥
</details>

<details><summary>अनुवाद (हिन्दी)</summary>

हनुमान् जी ने जब चारणोंके कहे हुए ये अमृतके समान मधुर वचन सुने, तब उनके हृदयमें तत्काल हर्षोल्लास छा गया॥ ३३॥
</details>

<details open><summary>विश्वास-प्रस्तुतिः</summary>

स निमित्तैश्च दृष्टार्थैः कारणैश्च महागुणैः।  
ऋषिवाक्यैश्च हनुमानभवत् प्रीतमानसः॥ ३४॥
</details>

<details><summary>मूलम्</summary>

स निमित्तैश्च दृष्टार्थैः कारणैश्च महागुणैः।  
ऋषिवाक्यैश्च हनुमानभवत् प्रीतमानसः॥ ३४॥
</details>

<details><summary>अनुवाद (हिन्दी)</summary>

अनेक बारके प्रत्यक्ष अनुभव किये हुए शुभ शकुनों, महान् गुणदायक कारणों तथा चारणोंके कहे हुए पूर्वोक्त वचनोंद्वारा सीताजीके जीवित होनेका निश्चय करके हनुमान् जी के मनमें बड़ी प्रसन्नता हुई॥ ३४॥
</details>

<details open><summary>विश्वास-प्रस्तुतिः</summary>

ततः कपिः प्राप्तमनोरथार्थ-  
स्तामक्षतां राजसुतां विदित्वा।  
प्रत्यक्षतस्तां पुनरेव दृष्ट्वा  
प्रतिप्रयाणाय मतिं चकार॥ ३५॥
</details>

<details><summary>मूलम्</summary>

ततः कपिः प्राप्तमनोरथार्थ-  
स्तामक्षतां राजसुतां विदित्वा।  
प्रत्यक्षतस्तां पुनरेव दृष्ट्वा  
प्रतिप्रयाणाय मतिं चकार॥ ३५॥
</details>

<details><summary>अनुवाद (हिन्दी)</summary>

राजकुमारी सीताको कोई क्षति नहीं पहुँची है, यह जानकर कपिवर हनुमान् जी ने अपना सम्पूर्ण मनोरथ सफल समझा और पुनः उनका प्रत्यक्ष दर्शन करके लौट जानेका विचार किया॥ ३५॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे पञ्चपञ्चाशः सर्गः॥ ५५॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें पचपनवाँ सर्ग पूरा हुआ॥ ५५॥
</details>
