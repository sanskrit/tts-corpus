+++
title = "०३४ हनुमता स्वरामदौत्यनिवेदनम्"
title_english = "034 Hanuma reveals himself to be a messenger of"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-034-Hanuma_reveals_himself_to_be_a_messenger_of.mp3"></div>
</details>



<details><summary>भागसूचना</summary>

34. सीताजीका हनुमान् जीके प्रति संदेह और उसका समाधान तथा हनुमान् जीके द्वारा श्रीरामचन्द्रजीके गुणोंका गान
</details>

<details open><summary>विश्वास-प्रस्तुतिः</summary>

तस्यास्तद् वचनं श्रुत्वा हनूमान् हरिपुंगवः।  
दुःखाद् दुःखाभिभूतायाः सान्त्वमुत्तरमब्रवीत्॥ १॥
</details>

<details><summary>मूलम्</summary>

तस्यास्तद् वचनं श्रुत्वा हनूमान् हरिपुंगवः।  
दुःखाद् दुःखाभिभूतायाः सान्त्वमुत्तरमब्रवीत्॥ १॥
</details>

<details><summary>अनुवाद (हिन्दी)</summary>

दुःख-पर-दुःख उठानेके कारण पीड़ित हुई सीताका उपर्युक्त वचन सुनकर वानरशिरोमणि हनुमान् जी ने उन्हें सान्त्वना देते हुए कहा—॥ १॥
</details>

<details open><summary>विश्वास-प्रस्तुतिः</summary>

अहं रामस्य संदेशाद् देवि दूतस्तवागतः।  
वैदेहि कुशली रामः स त्वां कौशलमब्रवीत्॥ २॥
</details>

<details><summary>मूलम्</summary>

अहं रामस्य संदेशाद् देवि दूतस्तवागतः।  
वैदेहि कुशली रामः स त्वां कौशलमब्रवीत्॥ २॥
</details>

<details><summary>अनुवाद (हिन्दी)</summary>

‘देवि! मैं श्रीरामचन्द्रजीका दूत हूँ और आपके लिये उनका संदेश लेकर आया हूँ। विदेहनन्दिनी! श्रीरामचन्द्रजी सकुशल हैं और उन्होंने आपका कुशल-समाचार पूछा है॥ २॥
</details>

<details open><summary>विश्वास-प्रस्तुतिः</summary>

यो ब्राह्ममस्त्रं वेदांश्च वेद वेदविदां वरः।  
स त्वां दाशरथी रामो देवि कौशलमब्रवीत्॥ ३॥
</details>

<details><summary>मूलम्</summary>

यो ब्राह्ममस्त्रं वेदांश्च वेद वेदविदां वरः।  
स त्वां दाशरथी रामो देवि कौशलमब्रवीत्॥ ३॥
</details>

<details><summary>अनुवाद (हिन्दी)</summary>

‘देवि! जिन्हें ब्रह्मास्त्र और वेदोंका भी पूर्ण ज्ञान है, वे वेदवेत्ताओंमें श्रेष्ठ दशरथनन्दन श्रीराम स्वयं सकुशल रहकर आपकी भी कुशल पूछ रहे हैं॥ ३॥
</details>

<details open><summary>विश्वास-प्रस्तुतिः</summary>

लक्ष्मणश्च महातेजा भर्तुस्तेऽनुचरः प्रियः।  
कृतवाञ्छोकसंतप्तः शिरसा तेऽभिवादनम्॥ ४॥
</details>

<details><summary>मूलम्</summary>

लक्ष्मणश्च महातेजा भर्तुस्तेऽनुचरः प्रियः।  
कृतवाञ्छोकसंतप्तः शिरसा तेऽभिवादनम्॥ ४॥
</details>

<details><summary>अनुवाद (हिन्दी)</summary>

‘आपके पतिके अनुचर तथा प्रिय महातेजस्वी लक्ष्मणने भी शोकसे संतप्त हो आपके चरणोंमें मस्तक झुकाकर प्रणाम कहलाया है’॥ ४॥
</details>

<details open><summary>विश्वास-प्रस्तुतिः</summary>

सा तयोः कुशलं देवी निशम्य नरसिंहयोः।  
प्रतिसंहृष्टसर्वांगी हनूमन्तमथाब्रवीत्॥ ५॥
</details>

<details><summary>मूलम्</summary>

सा तयोः कुशलं देवी निशम्य नरसिंहयोः।  
प्रतिसंहृष्टसर्वांगी हनूमन्तमथाब्रवीत्॥ ५॥
</details>

<details><summary>अनुवाद (हिन्दी)</summary>

पुरुषसिंह श्रीराम और लक्ष्मणका समाचार सुनकर देवी सीताके सम्पूर्ण अंगोंमें हर्षजनित रोमांच हो आया और वे हनुमान् जी से बोलीं—॥ ५॥
</details>

<details open><summary>विश्वास-प्रस्तुतिः</summary>

कल्याणी बत गाथेयं लौकिकी प्रतिभाति मा।  
एति जीवन्तमानन्दो नरं वर्षशतादपि॥ ६॥
</details>

<details><summary>मूलम्</summary>

कल्याणी बत गाथेयं लौकिकी प्रतिभाति मा।  
एति जीवन्तमानन्दो नरं वर्षशतादपि॥ ६॥
</details>

<details><summary>अनुवाद (हिन्दी)</summary>

‘यदि मनुष्य जीवित रहे तो उसे सौ वर्ष बाद भी आनन्द प्राप्त होता ही है, यह लौकिक कहावत आज मुझे बिलकुल सत्य एवं कल्याणमयी जान पड़ती है’॥ ६॥
</details>

<details open><summary>विश्वास-प्रस्तुतिः</summary>

तयोः समागमे तस्मिन् प्रीतिरुत्पादिताद्भुता।  
परस्परेण चालापं विश्वस्तौ तौ प्रचक्रतुः॥ ७॥
</details>

<details><summary>मूलम्</summary>

तयोः समागमे तस्मिन् प्रीतिरुत्पादिताद्भुता।  
परस्परेण चालापं विश्वस्तौ तौ प्रचक्रतुः॥ ७॥
</details>

<details><summary>अनुवाद (हिन्दी)</summary>

सीता और हनुमान् के इस मिलाप (परस्पर दर्शन)-से दोनोंको ही अद्भुत प्रसन्नता प्राप्त हुई। वे दोनों विश्वस्त होकर एक-दूसरेसे वार्तालाप करने लगे॥ ७॥
</details>

<details open><summary>विश्वास-प्रस्तुतिः</summary>

तस्यास्तद् वचनं श्रुत्वा हनूमान् मारुतात्मजः।  
सीतायाः शोकतप्तायाः समीपमुपचक्रमे॥ ८॥
</details>

<details><summary>मूलम्</summary>

तस्यास्तद् वचनं श्रुत्वा हनूमान् मारुतात्मजः।  
सीतायाः शोकतप्तायाः समीपमुपचक्रमे॥ ८॥
</details>

<details><summary>अनुवाद (हिन्दी)</summary>

शोकसंतप्त सीताकी वे बातें सुनकर पवनकुमार हनुमान् जी उनके कुछ निकट चले गये॥ ८॥
</details>

<details open><summary>विश्वास-प्रस्तुतिः</summary>

यथा यथा समीपं स हनूमानुपसर्पति।  
तथा तथा रावणं सा तं सीता परिशङ्कते॥ ९॥
</details>

<details><summary>मूलम्</summary>

यथा यथा समीपं स हनूमानुपसर्पति।  
तथा तथा रावणं सा तं सीता परिशङ्कते॥ ९॥
</details>

<details><summary>अनुवाद (हिन्दी)</summary>

हनुमान् जी ज्यों-ज्यों निकट आते, त्यों-ही-त्यों सीताको यह शङ्का होती कि यह कहीं रावण न हो॥ ९॥
</details>

<details open><summary>विश्वास-प्रस्तुतिः</summary>

अहो धिग् धिक्कृतमिदं कथितं हि यदस्य मे।  
रूपान्तरमुपागम्य स एवायं हि रावणः॥ १०॥
</details>

<details><summary>मूलम्</summary>

अहो धिग् धिक्कृतमिदं कथितं हि यदस्य मे।  
रूपान्तरमुपागम्य स एवायं हि रावणः॥ १०॥
</details>

<details><summary>अनुवाद (हिन्दी)</summary>

ऐसा विचार आते ही वे मन-ही-मन कहने लगीं— ‘अहो! धिक्कार है, जो इसके सामने मैंने अपने मनकी बात कह दी। यह दूसरा रूप धारण करके आया हुआ वह रावण ही है’॥ १०॥
</details>

<details open><summary>विश्वास-प्रस्तुतिः</summary>

तामशोकस्य शाखां तु विमुक्त्वा शोककर्शिता।  
तस्यामेवानवद्याङ्गी धरण्यां समुपाविशत्॥ ११॥
</details>

<details><summary>मूलम्</summary>

तामशोकस्य शाखां तु विमुक्त्वा शोककर्शिता।  
तस्यामेवानवद्याङ्गी धरण्यां समुपाविशत्॥ ११॥
</details>

<details><summary>अनुवाद (हिन्दी)</summary>

फिर तो निर्दोष अङ्गोंवाली सीता उस अशोक-वृक्षकी शाखाको छोड़ शोकसे कातर हो वहीं जमीनपर बैठ गयीं॥ ११॥
</details>

<details open><summary>विश्वास-प्रस्तुतिः</summary>

अवन्दत महाबाहुस्ततस्तां जनकात्मजाम्।  
सा चैनं भयसंत्रस्ता भूयो नैनमुदैक्षत॥ १२॥
</details>

<details><summary>मूलम्</summary>

अवन्दत महाबाहुस्ततस्तां जनकात्मजाम्।  
सा चैनं भयसंत्रस्ता भूयो नैनमुदैक्षत॥ १२॥
</details>

<details><summary>अनुवाद (हिन्दी)</summary>

तत्पश्चात् महाबाहु हनुमान् ने जनकनन्दिनी सीताके चरणोंमें प्रणाम किया, किंतु वे भयभीत होनेके कारण फिर उनकी ओर देख न सकीं॥ १२॥
</details>

<details open><summary>विश्वास-प्रस्तुतिः</summary>

तं दृष्ट्वा वन्दमानं च सीता शशिनिभानना।  
अब्रवीद् दीर्घमुच्छ्वस्य वानरं मधुरस्वरा॥ १३॥
</details>

<details><summary>मूलम्</summary>

तं दृष्ट्वा वन्दमानं च सीता शशिनिभानना।  
अब्रवीद् दीर्घमुच्छ्वस्य वानरं मधुरस्वरा॥ १३॥
</details>

<details><summary>अनुवाद (हिन्दी)</summary>

वानर हनुमान् को बारम्बार वन्दना करते देख चन्द्रमुखी सीता लम्बी साँस खींचकर उनसे मधुर वाणीमें बोलीं—॥ १३॥
</details>

<details open><summary>विश्वास-प्रस्तुतिः</summary>

मायां प्रविष्टो मायावी यदि त्वं रावणः स्वयम्।  
उत्पादयसि मे भूयः संतापं तन्न शोभनम्॥ १४॥
</details>

<details><summary>मूलम्</summary>

मायां प्रविष्टो मायावी यदि त्वं रावणः स्वयम्।  
उत्पादयसि मे भूयः संतापं तन्न शोभनम्॥ १४॥
</details>

<details><summary>अनुवाद (हिन्दी)</summary>

‘यदि तुम स्वयं मायावी रावण हो और मायामय शरीरमें प्रवेश करके फिर मुझे कष्ट दे रहे हो तो यह तुम्हारे लिये अच्छी बात नहीं है॥ १४॥
</details>

<details open><summary>विश्वास-प्रस्तुतिः</summary>

स्वं परित्यज्य रूपं यः परिव्राजकरूपवान्।  
जनस्थाने मया दृष्टस्त्वं स एव हि रावणः॥ १५॥
</details>

<details><summary>मूलम्</summary>

स्वं परित्यज्य रूपं यः परिव्राजकरूपवान्।  
जनस्थाने मया दृष्टस्त्वं स एव हि रावणः॥ १५॥
</details>

<details><summary>अनुवाद (हिन्दी)</summary>

‘जिसे मैंने जनस्थानमें देखा था तथा जो अपने यथार्थ रूपको छोड़कर संन्यासीका रूप धारण करके आया था, तुम वही रावण हो॥ १५॥
</details>

<details open><summary>विश्वास-प्रस्तुतिः</summary>

उपवासकृशां दीनां कामरूप निशाचर।  
संतापयसि मां भूयः संतापं तन्न शोभनम्॥ १६॥
</details>

<details><summary>मूलम्</summary>

उपवासकृशां दीनां कामरूप निशाचर।  
संतापयसि मां भूयः संतापं तन्न शोभनम्॥ १६॥
</details>

<details><summary>अनुवाद (हिन्दी)</summary>

‘इच्छानुसार रूप धारण करनेवाले निशाचर! मैं उपवास करते-करते दुबली हो गयी हूँ और मन-ही-मन दुःखी रहती हूँ। इतनेपर भी जो तुम फिर मुझे संताप दे रहे हो, यह तुम्हारे लिये अच्छी बात नहीं है॥ १६॥
</details>

<details open><summary>विश्वास-प्रस्तुतिः</summary>

अथवा नैतदेवं हि यन्मया परिशङ्कितम्।  
मनसो हि मम प्रीतिरुत्पन्ना तव दर्शनात्॥ १७॥
</details>

<details><summary>मूलम्</summary>

अथवा नैतदेवं हि यन्मया परिशङ्कितम्।  
मनसो हि मम प्रीतिरुत्पन्ना तव दर्शनात्॥ १७॥
</details>

<details><summary>अनुवाद (हिन्दी)</summary>

‘अथवा जिस बातकी मेरे मनमें शङ्का हो रही है, वह न भी हो; क्योंकि तुम्हें देखनेसे मेरे मनमें प्रसन्नता हुई है॥ १७॥
</details>

<details open><summary>विश्वास-प्रस्तुतिः</summary>

यदि रामस्य दूतस्त्वमागतो भद्रमस्तु ते।  
पृच्छामि त्वां हरिश्रेष्ठ प्रिया रामकथा हि मे॥ १८॥
</details>

<details><summary>मूलम्</summary>

यदि रामस्य दूतस्त्वमागतो भद्रमस्तु ते।  
पृच्छामि त्वां हरिश्रेष्ठ प्रिया रामकथा हि मे॥ १८॥
</details>

<details><summary>अनुवाद (हिन्दी)</summary>

‘वानरश्रेष्ठ! सचमुच ही यदि तुम भगवान् श्रीरामके दूत हो तो तुम्हारा कल्याण हो। मैं तुमसे उनकी बातें पूछती हूँ; क्योंकि श्रीरामकी चर्चा मुझे बहुत ही प्रिय है॥
</details>

<details open><summary>विश्वास-प्रस्तुतिः</summary>

गुणान् रामस्य कथय प्रियस्य मम वानर।  
चित्तं हरसि मे सौम्य नदीकूलं यथा रयः॥ १९॥
</details>

<details><summary>मूलम्</summary>

गुणान् रामस्य कथय प्रियस्य मम वानर।  
चित्तं हरसि मे सौम्य नदीकूलं यथा रयः॥ १९॥
</details>

<details><summary>अनुवाद (हिन्दी)</summary>

‘वानर! मेरे प्रियतम श्रीरामके गुणोंका वर्णन करो। सौम्य! जैसे जलका वेग नदीके तटको हर लेता है, उसी प्रकार तुम श्रीरामकी चर्चासे मेरे चित्तको चुराये लेते हो॥ १९॥
</details>

<details open><summary>विश्वास-प्रस्तुतिः</summary>

अहो स्वप्नस्य सुखता याहमेव चिराहृता।  
प्रेषितं नाम पश्यामि राघवेण वनौकसम्॥ २०॥
</details>

<details><summary>मूलम्</summary>

अहो स्वप्नस्य सुखता याहमेव चिराहृता।  
प्रेषितं नाम पश्यामि राघवेण वनौकसम्॥ २०॥
</details>

<details><summary>अनुवाद (हिन्दी)</summary>

‘अहो! यह स्वप्न कैसा सुखद हुआ? जिससे यहाँ चिरकालसे हरकर लायी गयी मैं आज भगवान् श्रीरामके भेजे हुए दूत वानरको देख रही हूँ॥ २०॥
</details>

<details open><summary>विश्वास-प्रस्तुतिः</summary>

स्वप्नेऽपि यद्यहं वीरं राघवं सहलक्ष्मणम्।  
पश्येयं नावसीदेयं स्वप्नोऽपि मम मत्सरी॥ २१॥
</details>

<details><summary>मूलम्</summary>

स्वप्नेऽपि यद्यहं वीरं राघवं सहलक्ष्मणम्।  
पश्येयं नावसीदेयं स्वप्नोऽपि मम मत्सरी॥ २१॥
</details>

<details><summary>अनुवाद (हिन्दी)</summary>

‘यदि मैं लक्ष्मणसहित वीरवर श्रीरघुनाथजीको स्वप्नमें भी देख लिया करूँ तो मुझे इतना कष्ट न हो; परंतु स्वप्न भी मुझसे डाह करता है॥ २१॥
</details>

<details open><summary>विश्वास-प्रस्तुतिः</summary>

नाहं स्वप्नमिमं मन्ये स्वप्ने दृष्ट्वा हि वानरम्।  
न शक्योऽभ्युदयः प्राप्तुं प्राप्तश्चाभ्युदयो मम॥ २२॥
</details>

<details><summary>मूलम्</summary>

नाहं स्वप्नमिमं मन्ये स्वप्ने दृष्ट्वा हि वानरम्।  
न शक्योऽभ्युदयः प्राप्तुं प्राप्तश्चाभ्युदयो मम॥ २२॥
</details>

<details><summary>अनुवाद (हिन्दी)</summary>

‘मैं इसे स्वप्न नहीं समझती; क्योंकि स्वप्नमें वानरको देख लेनेपर किसीका अभ्युदय नहीं हो सकता और मैंने यहाँ अभ्युदय प्राप्त किया है (अभ्युदयकालमें जैसी प्रसन्नता होती है, वैसी ही प्रसन्नता मेरे मनमें छा रही है)॥ २२॥
</details>

<details open><summary>विश्वास-प्रस्तुतिः</summary>

किं नु स्याच्चित्तमोहोऽयं भवेद् वातगतिस्त्वियम्।  
उन्मादजो विकारो वा स्यादयं मृगतृष्णिका॥ २३॥
</details>

<details><summary>मूलम्</summary>

किं नु स्याच्चित्तमोहोऽयं भवेद् वातगतिस्त्वियम्।  
उन्मादजो विकारो वा स्यादयं मृगतृष्णिका॥ २३॥
</details>

<details><summary>अनुवाद (हिन्दी)</summary>

‘अथवा यह मेरे चित्तका मोह तो नहीं है। वात-विकारसे होनेवाला भ्रम तो नहीं है। उन्मादका विकार तो नहीं उमड़ आया अथवा यह मृगतृष्णा तो नहीं है॥
</details>

<details open><summary>विश्वास-प्रस्तुतिः</summary>

अथवा नायमुन्मादो मोहोऽप्युन्मादलक्षणः।  
सम्बुध्ये चाहमात्मानमिमं चापि वनौकसम्॥ २४॥
</details>

<details><summary>मूलम्</summary>

अथवा नायमुन्मादो मोहोऽप्युन्मादलक्षणः।  
सम्बुध्ये चाहमात्मानमिमं चापि वनौकसम्॥ २४॥
</details>

<details><summary>अनुवाद (हिन्दी)</summary>

‘अथवा यह उन्मादजनित विकार नहीं है। उन्मादके समान लक्षणवाला मोह भी नहीं है; क्योंकि मैं अपने-आपको देख और समझ रही हूँ तथा इस वानरको भी ठीक-ठीक देखती और समझती हूँ (उन्माद आदिकी अवस्थाओंमें इस तरह ठीक-ठीक ज्ञान होना सम्भव नहीं है।)’॥ २४॥
</details>

<details open><summary>विश्वास-प्रस्तुतिः</summary>

इत्येवं बहुधा सीता सम्प्रधार्य बलाबलम्।  
रक्षसां कामरूपत्वान्मेने तं राक्षसाधिपम्॥ २५॥  
एतां बुद्धिं तदा कृत्वा सीता सा तनुमध्यमा।  
न प्रतिव्याजहाराथ वानरं जनकात्मजा॥ २६॥
</details>

<details><summary>मूलम्</summary>

इत्येवं बहुधा सीता सम्प्रधार्य बलाबलम्।  
रक्षसां कामरूपत्वान्मेने तं राक्षसाधिपम्॥ २५॥  
एतां बुद्धिं तदा कृत्वा सीता सा तनुमध्यमा।  
न प्रतिव्याजहाराथ वानरं जनकात्मजा॥ २६॥
</details>

<details><summary>अनुवाद (हिन्दी)</summary>

इस तरह सीता अनेक प्रकारसे राक्षसोंकी प्रबलता और वानरकी निर्बलताका निश्चय करके उन्हें राक्षसराज रावण ही माना; क्योंकि राक्षसोंमें इच्छानुसार रूप धारण करनेकी शक्ति होती है। ऐसा विचारकर सूक्ष्म कटिप्रदेशवाली जनककुमारी सीताने कपिवर हनुमान् जी से फिर कुछ नहीं कहा॥ २५-२६॥
</details>

<details open><summary>विश्वास-प्रस्तुतिः</summary>

सीताया निश्चितं बुद्‍ध्वा हनूमान् मारुतात्मजः।  
श्रोत्रानुकूलैर्वचनैस्तदा तां सम्प्रहर्षयन्॥ २७॥
</details>

<details><summary>मूलम्</summary>

सीताया निश्चितं बुद्‍ध्वा हनूमान् मारुतात्मजः।  
श्रोत्रानुकूलैर्वचनैस्तदा तां सम्प्रहर्षयन्॥ २७॥
</details>

<details><summary>अनुवाद (हिन्दी)</summary>

सीताके इस निश्चयको समझकर पवनकुमार हनुमान् जी उस समय कानोंको सुख पहुँचानेवाले अनुकूल वचनोंद्वारा उनका हर्ष बढ़ाते हुए बोले—॥ २७॥
</details>

<details open><summary>विश्वास-प्रस्तुतिः</summary>

आदित्य इव तेजस्वी लोककान्तः शशी यथा।  
राजा सर्वस्य लोकस्य देवो वैश्रवणो यथा॥ २८॥
</details>

<details><summary>मूलम्</summary>

आदित्य इव तेजस्वी लोककान्तः शशी यथा।  
राजा सर्वस्य लोकस्य देवो वैश्रवणो यथा॥ २८॥
</details>

<details><summary>अनुवाद (हिन्दी)</summary>

‘भगवान् श्रीराम सूर्यके समान तेजस्वी, चन्द्रमाके समान लोककमनीय तथा देव कुबेरकी भाँति सम्पूर्ण जगत् के राजा हैं॥ २८॥
</details>

<details open><summary>विश्वास-प्रस्तुतिः</summary>

विक्रमेणोपपन्नश्च यथा विष्णुर्महायशाः।  
सत्यवादी मधुरवाग् देवो वाचस्पतिर्यथा॥ २९॥
</details>

<details><summary>मूलम्</summary>

विक्रमेणोपपन्नश्च यथा विष्णुर्महायशाः।  
सत्यवादी मधुरवाग् देवो वाचस्पतिर्यथा॥ २९॥
</details>

<details><summary>अनुवाद (हिन्दी)</summary>

‘महायशस्वी भगवान् विष्णुके समान पराक्रमी तथा बृहस्पतिजीकी भाँति सत्यवादी एवं मधुरभाषी हैं॥
</details>

<details open><summary>विश्वास-प्रस्तुतिः</summary>

रूपवान् सुभगः श्रीमान् कंदर्प इव मूर्तिमान्।  
स्थानक्रोधे प्रहर्ता च श्रेष्ठो लोके महारथः॥ ३०॥
</details>

<details><summary>मूलम्</summary>

रूपवान् सुभगः श्रीमान् कंदर्प इव मूर्तिमान्।  
स्थानक्रोधे प्रहर्ता च श्रेष्ठो लोके महारथः॥ ३०॥
</details>

<details><summary>अनुवाद (हिन्दी)</summary>

‘रूपवान्, सौभाग्यशाली और कान्तिमान् तो वे इतने हैं, मानो मूर्तिमान् कामदेव हों। वे क्रोधके पात्रपर ही प्रहार करनेमें समर्थ और संसारके श्रेष्ठ महारथी हैं॥ ३०॥
</details>

<details open><summary>विश्वास-प्रस्तुतिः</summary>

बाहुच्छायामवष्टब्धो यस्य लोको महात्मनः।  
अपक्रम्याश्रमपदान्मृगरूपेण राघवम्॥ ३१॥  
शून्ये येनापनीतासि तस्य द्रक्ष्यसि तत्फलम्।
</details>

<details><summary>मूलम्</summary>

बाहुच्छायामवष्टब्धो यस्य लोको महात्मनः।  
अपक्रम्याश्रमपदान्मृगरूपेण राघवम्॥ ३१॥  
शून्ये येनापनीतासि तस्य द्रक्ष्यसि तत्फलम्।
</details>

<details><summary>अनुवाद (हिन्दी)</summary>

‘सम्पूर्ण विश्व उन महात्माकी भुजाओंके आश्रयमें— उन्हींकी छत्रछायामें विश्राम करता है। मृगरूपधारी निशाचरद्वारा श्रीरघुनाथजीको आश्रमसे दूर हटाकर जिसने सूने आश्रममें पहुँचकर आपका अपहरण किया है, उसे उस पापका जो फल मिलनेवाला है, उसको आप अपनी आँखों देखेंगी॥ ३१ १/२॥
</details>

<details open><summary>विश्वास-प्रस्तुतिः</summary>

अचिराद् रावणं संख्ये यो वधिष्यति वीर्यवान्॥ ३२॥  
क्रोधप्रमुक्तैरिषुभिर्ज्वलद्भिरिव पावकैः।
</details>

<details><summary>मूलम्</summary>

अचिराद् रावणं संख्ये यो वधिष्यति वीर्यवान्॥ ३२॥  
क्रोधप्रमुक्तैरिषुभिर्ज्वलद्भिरिव पावकैः।
</details>

<details><summary>अनुवाद (हिन्दी)</summary>

‘पराक्रमी श्रीरामचन्द्रजी क्रोधपूर्वक छोड़े गये प्रज्वलित अग्निके समान तेजस्वी बाणोंद्वारा समराङ्गणमें शीघ्र ही रावणका वध करेंगे॥ ३२ १/२॥
</details>

<details open><summary>विश्वास-प्रस्तुतिः</summary>

तेनाहं प्रेषितो दूतस्त्वत्सकाशमिहागतः॥ ३३॥  
त्वद्वियोगेन दुःखार्तः स त्वां कौशलमब्रवीत्।
</details>

<details><summary>मूलम्</summary>

तेनाहं प्रेषितो दूतस्त्वत्सकाशमिहागतः॥ ३३॥  
त्वद्वियोगेन दुःखार्तः स त्वां कौशलमब्रवीत्।
</details>

<details><summary>अनुवाद (हिन्दी)</summary>

‘मैं उन्हींका भेजा हुआ दूत होकर यहाँ आपके पास आया हूँ। भगवान् श्रीराम आपके वियोगजनित दुःखसे पीड़ित हैं। उन्होंने आपके पास अपनी कुशल कहलायी है और आपकी भी कुशल पूछी है॥ ३३ १/२॥
</details>

<details open><summary>विश्वास-प्रस्तुतिः</summary>

लक्ष्मणश्च महातेजाः सुमित्रानन्दवर्धनः॥ ३४॥  
अभिवाद्य महाबाहुः स त्वां कौशलमब्रवीत्।
</details>

<details><summary>मूलम्</summary>

लक्ष्मणश्च महातेजाः सुमित्रानन्दवर्धनः॥ ३४॥  
अभिवाद्य महाबाहुः स त्वां कौशलमब्रवीत्।
</details>

<details><summary>अनुवाद (हिन्दी)</summary>

‘सुमित्राका आनन्द बढ़ानेवाले महातेजस्वी महाबाहु लक्ष्मणने भी आपको प्रणाम करके आपकी कुशल पूछी है॥ ३४ १/२॥
</details>

<details open><summary>विश्वास-प्रस्तुतिः</summary>

रामस्य च सखा देवि सुग्रीवो नाम वानरः॥ ३५॥  
राजा वानरमुख्यानां स त्वां कौशलमब्रवीत्।  
नित्यं स्मरति ते रामः ससुग्रीवः सलक्ष्मणः॥ ३६॥
</details>

<details><summary>मूलम्</summary>

रामस्य च सखा देवि सुग्रीवो नाम वानरः॥ ३५॥  
राजा वानरमुख्यानां स त्वां कौशलमब्रवीत्।  
नित्यं स्मरति ते रामः ससुग्रीवः सलक्ष्मणः॥ ३६॥
</details>

<details><summary>अनुवाद (हिन्दी)</summary>

‘देवि! श्रीरघुनाथजीके सखा एक सुग्रीव नामक वानर हैं, जो मुख्य-मुख्य वानरोंके राजा हैं, उन्होंने भी आपसे कुशल पूछी है। सुग्रीव और लक्ष्मणसहित श्रीरामचन्द्रजी प्रतिदिन आपका स्मरण करते हैं॥ ३५-३६॥
</details>

<details open><summary>विश्वास-प्रस्तुतिः</summary>

दिष्ट्या जीवसि वैदेहि राक्षसीवशमागता।  
नचिराद् द्रक्ष्यसे रामं लक्ष्मणं च महारथम्॥ ३७॥
</details>

<details><summary>मूलम्</summary>

दिष्ट्या जीवसि वैदेहि राक्षसीवशमागता।  
नचिराद् द्रक्ष्यसे रामं लक्ष्मणं च महारथम्॥ ३७॥
</details>

<details><summary>अनुवाद (हिन्दी)</summary>

‘विदेहनन्दिनि! राक्षसियोंके चंगुलमें फँसकर भी आप अभीतक जीवित हैं, यह बड़े सौभाग्यकी बात है। अब आप शीघ्र ही महारथी श्रीराम और लक्ष्मणका दर्शन करेंगी॥ ३७॥
</details>

<details open><summary>विश्वास-प्रस्तुतिः</summary>

मध्ये वानरकोटीनां सुग्रीवं चामितौजसम्।  
अहं सुग्रीवसचिवो हनूमान् नाम वानरः॥ ३८॥
</details>

<details><summary>मूलम्</summary>

मध्ये वानरकोटीनां सुग्रीवं चामितौजसम्।  
अहं सुग्रीवसचिवो हनूमान् नाम वानरः॥ ३८॥
</details>

<details><summary>अनुवाद (हिन्दी)</summary>

‘साथ ही करोड़ों वानरोंसे घिरे हुए अमिततेजस्वी सुग्रीवको भी आप देखेंगी। मैं सुग्रीवका मन्त्री हनुमान् नामक वानर हूँ॥ ३८॥
</details>

<details open><summary>विश्वास-प्रस्तुतिः</summary>

प्रविष्टो नगरीं लङ्कां लङ्घयित्वा महोदधिम्।  
कृत्वा मूर्ध्नि पदन्यासं रावणस्य दुरात्मनः॥ ३९॥
</details>

<details><summary>मूलम्</summary>

प्रविष्टो नगरीं लङ्कां लङ्घयित्वा महोदधिम्।  
कृत्वा मूर्ध्नि पदन्यासं रावणस्य दुरात्मनः॥ ३९॥
</details>

<details><summary>अनुवाद (हिन्दी)</summary>

‘मैंने महासागरको लाँघकर और दुरात्मा रावणके सिरपर पैर रखकर लङ्कापुरीमें प्रवेश किया है॥ ३९॥
</details>

<details open><summary>विश्वास-प्रस्तुतिः</summary>

त्वां द्रष्टुमुपयातोऽहं समाश्रित्य पराक्रमम्।  
नाहमस्मि तथा देवि यथा मामवगच्छसि।  
विशङ्का त्यज्यतामेषा श्रद्धत्स्व वदतो मम॥ ४०॥
</details>

<details><summary>मूलम्</summary>

त्वां द्रष्टुमुपयातोऽहं समाश्रित्य पराक्रमम्।  
नाहमस्मि तथा देवि यथा मामवगच्छसि।  
विशङ्का त्यज्यतामेषा श्रद्धत्स्व वदतो मम॥ ४०॥
</details>

<details><summary>अनुवाद (हिन्दी)</summary>

‘मैं अपने पराक्रमका भरोसा करके आपका दर्शन करनेके लिये यहाँ उपस्थित हुआ हूँ। देवि! आप मुझे जैसा समझ रही हैं, मैं वैसा नहीं हूँ। आप यह विपरीत आशङ्का छोड़ दीजिये और मेरी बातपर विश्वास कीजिये’॥ ४०॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे चतुस्त्रिंशः सर्गः॥ ३४॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें चौंतीसवाँ सर्ग पूरा हुआ॥ ३४॥
</details>
