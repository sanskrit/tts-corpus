+++
title = "०३६ हनुमता सीतायाः रामाङ्गुलीयकदर्शनम्"
title_english = "036 Hanuma gives Seetha the signet ring sent by"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-036-Hanuma_gives_Seetha,_the_signet_ring_sent_by.mp3"></div>
</details>



<details><summary>भागसूचना</summary>

36. हनुमान् जीका सीताको मुद्रिका देना, सीताका ‘श्रीराम कब मेरा उद्धार करेंगे’ यह उत्सुक होकर पूछना तथा हनुमान् जीका श्रीरामके सीताविषयक प्रेमका वर्णन करके उन्हें सान्त्वना देना
</details>

<details open><summary>विश्वास-प्रस्तुतिः</summary>

भूय एव महातेजा हनूमान् पवनात्मजः।  
अब्रवीत् प्रश्रितं वाक्यं सीताप्रत्ययकारणात्॥ १॥
</details>

<details><summary>मूलम्</summary>

भूय एव महातेजा हनूमान् पवनात्मजः।  
अब्रवीत् प्रश्रितं वाक्यं सीताप्रत्ययकारणात्॥ १॥
</details>

<details><summary>अनुवाद (हिन्दी)</summary>

तदनन्तर महातेजस्वी पवनकुमार हनुमान् जी सीताजीको विश्वास दिलानेके लिये पुनः विनययुक्त वचन बोले—॥ १॥
</details>

<details open><summary>विश्वास-प्रस्तुतिः</summary>

वानरोऽहं महाभागे दूतो रामस्य धीमतः।  
रामनामाङ्कितं चेदं पश्य देव्यङ्गुलीयकम्॥ २॥
</details>

<details><summary>मूलम्</summary>

वानरोऽहं महाभागे दूतो रामस्य धीमतः।  
रामनामाङ्कितं चेदं पश्य देव्यङ्गुलीयकम्॥ २॥
</details>

<details><summary>अनुवाद (हिन्दी)</summary>

‘महाभागे! मैं परम बुद्धिमान् भगवान् श्रीरामका दूत वानर हूँ। देवि! यह श्रीरामनामसे अङ्कित मुद्रिका है, इसे लेकर देखिये॥ २॥
</details>

<details open><summary>विश्वास-प्रस्तुतिः</summary>

प्रत्ययार्थं तवानीतं तेन दत्तं महात्मना।  
समाश्वसिहि भद्रं ते क्षीणदुःखफला ह्यसि॥ ३॥
</details>

<details><summary>मूलम्</summary>

प्रत्ययार्थं तवानीतं तेन दत्तं महात्मना।  
समाश्वसिहि भद्रं ते क्षीणदुःखफला ह्यसि॥ ३॥
</details>

<details><summary>अनुवाद (हिन्दी)</summary>

‘आपको विश्वास दिलानेके लिये ही मैं इसे लेता आया हूँ। महात्मा श्रीरामचन्द्रजीने स्वयं यह अंगूठी मेरे हाथमें दी थी। आपका कल्याण हो। अब आप धैर्य धारण करें। आपको जो दुःखरूपी फल मिल रहा था, वह अब समाप्त हो चला है’॥ ३॥
</details>

<details open><summary>विश्वास-प्रस्तुतिः</summary>

गृहीत्वा प्रेक्षमाणा सा भर्तुः करविभूषितम्।  
भर्तारमिव सम्प्राप्तं जानकी मुदिताभवत्॥ ४॥
</details>

<details><summary>मूलम्</summary>

गृहीत्वा प्रेक्षमाणा सा भर्तुः करविभूषितम्।  
भर्तारमिव सम्प्राप्तं जानकी मुदिताभवत्॥ ४॥
</details>

<details><summary>अनुवाद (हिन्दी)</summary>

पतिके हाथको सुशोभित करनेवाली उस मुद्रिकाको लेकर सीताजी उसे ध्यानसे देखने लगीं। उस समय जानकीजीको इतनी प्रसन्नता हुई, मानो स्वयं उनके पतिदेव ही उन्हें मिल गये हों॥ ४॥
</details>

<details open><summary>विश्वास-प्रस्तुतिः</summary>

चारु तद् वदनं तस्यास्ताम्रशुक्लायतेक्षणम्।  
बभूव हर्षोदग्रं च राहुमुक्त इवोडुराट्॥ ५॥
</details>

<details><summary>मूलम्</summary>

चारु तद् वदनं तस्यास्ताम्रशुक्लायतेक्षणम्।  
बभूव हर्षोदग्रं च राहुमुक्त इवोडुराट्॥ ५॥
</details>

<details><summary>अनुवाद (हिन्दी)</summary>

उनका लाल, सफेद और विशाल नेत्रोंसे युक्त मनोहर मुख हर्षसे खिल उठा, मानो चन्द्रमा राहुके ग्रहणसे मुक्त हो गया हो॥ ५॥
</details>

<details open><summary>विश्वास-प्रस्तुतिः</summary>

ततः सा ह्रीमती बाला भर्तुः संदेशहर्षिता।  
परितुष्टा प्रियं कृत्वा प्रशशंस महाकपिम्॥ ६॥
</details>

<details><summary>मूलम्</summary>

ततः सा ह्रीमती बाला भर्तुः संदेशहर्षिता।  
परितुष्टा प्रियं कृत्वा प्रशशंस महाकपिम्॥ ६॥
</details>

<details><summary>अनुवाद (हिन्दी)</summary>

वे लजीली विदेहबाला प्रियतमका संदेश पाकर बहुत प्रसन्न हुईं। उनके मनको बड़ा संतोष हुआ। वे महाकपि हनुमान् जी का आदर करके उनकी प्रशंसा करने लगीं—॥ ६॥
</details>

<details open><summary>विश्वास-प्रस्तुतिः</summary>

विक्रान्तस्त्वं समर्थस्त्वं प्राज्ञस्त्वं वानरोत्तम।  
येनेदं राक्षसपदं त्वयैकेन प्रधर्षितम्॥ ७॥
</details>

<details><summary>मूलम्</summary>

विक्रान्तस्त्वं समर्थस्त्वं प्राज्ञस्त्वं वानरोत्तम।  
येनेदं राक्षसपदं त्वयैकेन प्रधर्षितम्॥ ७॥
</details>

<details><summary>अनुवाद (हिन्दी)</summary>

‘वानरश्रेष्ठ! तुम बड़े पराक्रमी, शक्तिशाली और बुद्धिमान् हो; क्योंकि तुमने अकेले ही इस राक्षसपुरीको पददलित कर दिया है॥ ७॥
</details>

<details open><summary>विश्वास-प्रस्तुतिः</summary>

शतयोजनविस्तीर्णः सागरो मकरालयः।  
विक्रमश्लाघनीयेन क्रमता गोष्पदीकृतः॥ ८॥
</details>

<details><summary>मूलम्</summary>

शतयोजनविस्तीर्णः सागरो मकरालयः।  
विक्रमश्लाघनीयेन क्रमता गोष्पदीकृतः॥ ८॥
</details>

<details><summary>अनुवाद (हिन्दी)</summary>

‘तुम अपने पराक्रमके कारण प्रशंसाके योग्य हो; क्योंकि तुमने मगर आदि जन्तुओंसे भरे हुए सौ योजन विस्तारवाले महासागरको लाँघते समय उसे गायकी खुरीके बराबर समझा है, इसलिये प्रशंसाके पात्र हो॥
</details>

<details open><summary>विश्वास-प्रस्तुतिः</summary>

नहि त्वां प्राकृतं मन्ये वानरं वानरर्षभ।  
यस्य ते नास्ति संत्रासो रावणादपि सम्भ्रमः॥ ९॥
</details>

<details><summary>मूलम्</summary>

नहि त्वां प्राकृतं मन्ये वानरं वानरर्षभ।  
यस्य ते नास्ति संत्रासो रावणादपि सम्भ्रमः॥ ९॥
</details>

<details><summary>अनुवाद (हिन्दी)</summary>

‘वानरशिरोमणे! मैं तुम्हें कोई साधारण वानर नहीं मानती हूँ; क्योंकि तुम्हारे मनमें रावण-जैसे राक्षससे भी न तो भय होता है और न घबराहट ही॥ ९॥
</details>

<details open><summary>विश्वास-प्रस्तुतिः</summary>

अर्हसे च कपिश्रेष्ठ मया समभिभाषितुम्।  
यद्यसि प्रेषितस्तेन रामेण विदितात्मना॥ १०॥
</details>

<details><summary>मूलम्</summary>

अर्हसे च कपिश्रेष्ठ मया समभिभाषितुम्।  
यद्यसि प्रेषितस्तेन रामेण विदितात्मना॥ १०॥
</details>

<details><summary>अनुवाद (हिन्दी)</summary>

‘कपिश्रेष्ठ! यदि तुम्हें आत्मज्ञानी भगवान् श्रीरामने भेजा है तो तुम अवश्य इस योग्य हो कि मैं तुमसे बातचीत करूँ॥ १०॥
</details>

<details open><summary>विश्वास-प्रस्तुतिः</summary>

प्रेषयिष्यति दुर्धर्षो रामो नह्यपरीक्षितम्।  
पराक्रममविज्ञाय मत्सकाशं विशेषतः॥ ११॥
</details>

<details><summary>मूलम्</summary>

प्रेषयिष्यति दुर्धर्षो रामो नह्यपरीक्षितम्।  
पराक्रममविज्ञाय मत्सकाशं विशेषतः॥ ११॥
</details>

<details><summary>अनुवाद (हिन्दी)</summary>

‘दुर्धर्ष वीर श्रीरामचन्द्रजी विशेषतः मेरे निकट ऐसे किसी पुरुषको नहीं भेजेंगे, जिसके पराक्रमका उन्हें ज्ञान न हो तथा जिसके शीलस्वभावकी उन्होंने परीक्षा न कर ली हो॥ ११॥
</details>

<details open><summary>विश्वास-प्रस्तुतिः</summary>

दिष्ट्या च कुशली रामो धर्मात्मा सत्यसंगरः।  
लक्ष्मणश्च महातेजाः सुमित्रानन्दवर्धनः॥ १२॥
</details>

<details><summary>मूलम्</summary>

दिष्ट्या च कुशली रामो धर्मात्मा सत्यसंगरः।  
लक्ष्मणश्च महातेजाः सुमित्रानन्दवर्धनः॥ १२॥
</details>

<details><summary>अनुवाद (हिन्दी)</summary>

‘सत्यप्रतिज्ञ एवं धर्मात्मा भगवान् श्रीराम सकुशल हैं तथा सुमित्राका आनन्द बढ़ानेवाले महातेजस्वी लक्ष्मण भी स्वस्थ एवं सुखी हैं, यह जानकर मुझे बड़ा हर्ष हुआ है और यह शुभ संवाद मेरे लिये सौभाग्यका सूचक है॥ १२॥
</details>

<details open><summary>विश्वास-प्रस्तुतिः</summary>

कुशली यदि काकुत्स्थः किं न सागरमेखलाम्।  
महीं दहति कोपेन युगान्ताग्निरिवोत्थितः॥ १३॥
</details>

<details><summary>मूलम्</summary>

कुशली यदि काकुत्स्थः किं न सागरमेखलाम्।  
महीं दहति कोपेन युगान्ताग्निरिवोत्थितः॥ १३॥
</details>

<details><summary>अनुवाद (हिन्दी)</summary>

‘यदि ककुत्स्थकुलभूषण श्रीराम सकुशल हैं तो वे प्रलयकालमें उठे हुए प्रलयंकर अग्निके समान कुपित हो समुद्रोंसे घिरी हुई सारी पृथ्वीको दग्ध क्यों नहीं कर देते हैं?॥ १३॥
</details>

<details open><summary>विश्वास-प्रस्तुतिः</summary>

अथवा शक्तिमन्तौ तौ सुराणामपि निग्रहे।  
ममैव तु न दुःखानामस्ति मन्ये विपर्ययः॥ १४॥
</details>

<details><summary>मूलम्</summary>

अथवा शक्तिमन्तौ तौ सुराणामपि निग्रहे।  
ममैव तु न दुःखानामस्ति मन्ये विपर्ययः॥ १४॥
</details>

<details><summary>अनुवाद (हिन्दी)</summary>

‘अथवा वे दोनों भाई देवताओंको भी दण्ड देनेकी शक्ति रखते हैं (तो भी अबतक जो चुप बैठे हैं, इसमें उनका नहीं मेरे ही भाग्यका दोष है)। मैं समझती हूँ कि अभी मेरे ही दुःखोंका अन्त नहीं आया है॥ १४॥
</details>

<details open><summary>विश्वास-प्रस्तुतिः</summary>

कच्चिन्न व्यथते रामः कच्चिन्न परितप्यते।  
उत्तराणि च कार्याणि कुरुते पुरुषोत्तमः॥ १५॥
</details>

<details><summary>मूलम्</summary>

कच्चिन्न व्यथते रामः कच्चिन्न परितप्यते।  
उत्तराणि च कार्याणि कुरुते पुरुषोत्तमः॥ १५॥
</details>

<details><summary>अनुवाद (हिन्दी)</summary>

‘अच्छा, यह तो बताओ, पुरुषोत्तम श्रीरामचन्द्रजीके मनमें कोई व्यथा तो नहीं है? वे संतप्त तो नहीं होते? उन्हें आगे जो कुछ करना है, उसे वे करते हैं या नहीं?॥ १५॥
</details>

<details open><summary>विश्वास-प्रस्तुतिः</summary>

कच्चिन्न दीनः सम्भ्रान्तः कार्येषु च न मुह्यति।  
कच्चित् पुरुषकार्याणि कुरुते नृपतेः सुतः॥ १६॥
</details>

<details><summary>मूलम्</summary>

कच्चिन्न दीनः सम्भ्रान्तः कार्येषु च न मुह्यति।  
कच्चित् पुरुषकार्याणि कुरुते नृपतेः सुतः॥ १६॥
</details>

<details><summary>अनुवाद (हिन्दी)</summary>

‘उन्हें किसी प्रकारकी दीनता या घबराहट तो नहीं है? वे काम करते-करते मोहके वशीभूत तो नहीं हो जाते? क्या राजकुमार श्रीराम पुरुषोचित कार्य (पुरुषार्थ) करते हैं?॥ १६॥
</details>

<details open><summary>विश्वास-प्रस्तुतिः</summary>

द्विविधं त्रिविधोपायमुपायमपि सेवते।  
विजिगीषुः सुहृत् कच्चिन्मित्रेषु च परंतपः॥ १७॥
</details>

<details><summary>मूलम्</summary>

द्विविधं त्रिविधोपायमुपायमपि सेवते।  
विजिगीषुः सुहृत् कच्चिन्मित्रेषु च परंतपः॥ १७॥
</details>

<details><summary>अनुवाद (हिन्दी)</summary>

‘क्या शत्रुओंको संताप देनेवाले श्रीराम मित्रोंके प्रति मित्रभाव रखकर साम और दानरूप दो उपायोंका ही अवलम्बन करते हैं? तथा शत्रुओंके प्रति उन्हें जीतनेकी इच्छा रखकर दान, भेद और दण्ड—इन तीन प्रकारके उपायोंका ही आश्रय लेते हैं?॥ १७॥
</details>

<details open><summary>विश्वास-प्रस्तुतिः</summary>

कच्चिन्मित्राणि लभतेऽमित्रैश्चाप्यभिगम्यते।  
कच्चित् कल्याणमित्रश्च मित्रैश्चापि पुरस्कृतः॥ १८॥
</details>

<details><summary>मूलम्</summary>

कच्चिन्मित्राणि लभतेऽमित्रैश्चाप्यभिगम्यते।  
कच्चित् कल्याणमित्रश्च मित्रैश्चापि पुरस्कृतः॥ १८॥
</details>

<details><summary>अनुवाद (हिन्दी)</summary>

‘क्या श्रीराम स्वयं प्रयत्नपूर्वक मित्रोंका संग्रह करते हैं? क्या उनके शत्रु भी शरणागत होकर अपनी रक्षाके लिये उनके पास आते हैं? क्या उन्होंने मित्रोंका उपकार करके उन्हें अपने लिये कल्याणकारी बना लिया है? क्या वे कभी अपने मित्रोंसे भी उपकृत या पुरस्कृत होते हैं?॥ १८॥
</details>

<details open><summary>विश्वास-प्रस्तुतिः</summary>

कच्चिदाशास्ति देवानां प्रसादं पार्थिवात्मजः।  
कच्चित् पुरुषकारं च दैवं च प्रतिपद्यते॥ १९॥
</details>

<details><summary>मूलम्</summary>

कच्चिदाशास्ति देवानां प्रसादं पार्थिवात्मजः।  
कच्चित् पुरुषकारं च दैवं च प्रतिपद्यते॥ १९॥
</details>

<details><summary>अनुवाद (हिन्दी)</summary>

‘क्या राजकुमार श्रीराम कभी देवताओंका भी कृपाप्रसाद चाहते हैं—उनकी कृपाके लिये प्रार्थना करते हैं? क्या वे पुरुषार्थ और दैव दोनोंका आश्रय लेते हैं?॥
</details>

<details open><summary>विश्वास-प्रस्तुतिः</summary>

कच्चिन्न विगतस्नेहो विवासान्मयि राघवः।  
कच्चिन्मां व्यसनादस्मान्मोक्षयिष्यति राघवः॥ २०॥
</details>

<details><summary>मूलम्</summary>

कच्चिन्न विगतस्नेहो विवासान्मयि राघवः।  
कच्चिन्मां व्यसनादस्मान्मोक्षयिष्यति राघवः॥ २०॥
</details>

<details><summary>अनुवाद (हिन्दी)</summary>

‘दुर्भाग्यवश मैं उनसे दूर हो गयी हूँ। इस कारण श्रीरघुनाथजी मुझपर स्नेहहीन तो नहीं हो गये हैं? क्या वे मुझे कभी इस संकटसे छुड़ायेंगे?॥ २०॥
</details>

<details open><summary>विश्वास-प्रस्तुतिः</summary>

सुखानामुचितो नित्यमसुखानामनूचितः।  
दुःखमुत्तरमासाद्य कच्चिद् रामो न सीदति॥ २१॥
</details>

<details><summary>मूलम्</summary>

सुखानामुचितो नित्यमसुखानामनूचितः।  
दुःखमुत्तरमासाद्य कच्चिद् रामो न सीदति॥ २१॥
</details>

<details><summary>अनुवाद (हिन्दी)</summary>

‘वे सदा सुख भोगनेके ही योग्य हैं, दुःख भोगनेके योग्य कदापि नहीं हैं; परंतु इन दिनों दुःख-पर-दुःख उठानेके कारण श्रीराम अधिक खिन्न और शिथिल तो नहीं हो गये हैं?॥ २१॥
</details>

<details open><summary>विश्वास-प्रस्तुतिः</summary>

कौसल्यायास्तथा कच्चित् सुमित्रायास्तथैव च।  
अभीक्ष्णं श्रूयते कच्चित् कुशलं भरतस्य च॥ २२॥
</details>

<details><summary>मूलम्</summary>

कौसल्यायास्तथा कच्चित् सुमित्रायास्तथैव च।  
अभीक्ष्णं श्रूयते कच्चित् कुशलं भरतस्य च॥ २२॥
</details>

<details><summary>अनुवाद (हिन्दी)</summary>

‘क्या उन्हें माता कौसल्या, सुमित्रा तथा भरतका कुशल-समाचार बराबर मिलता रहता है?॥ २२॥
</details>

<details open><summary>विश्वास-प्रस्तुतिः</summary>

मन्निमित्तेन मानार्हः कच्चिच्छोकेन राघवः।  
कच्चिन्नान्यमना रामः कच्चिन्मां तारयिष्यति॥ २३॥
</details>

<details><summary>मूलम्</summary>

मन्निमित्तेन मानार्हः कच्चिच्छोकेन राघवः।  
कच्चिन्नान्यमना रामः कच्चिन्मां तारयिष्यति॥ २३॥
</details>

<details><summary>अनुवाद (हिन्दी)</summary>

‘क्या सम्माननीय श्रीरघुनाथजी मेरे लिये होनेवाले शोकसे अधिक संतप्त हैं? वे मेरी ओरसे अन्यमनस्क तो नहीं हो गये हैं? क्या श्रीराम मुझे इस संकटसे उबारेंगे?॥
</details>

<details open><summary>विश्वास-प्रस्तुतिः</summary>

कच्चिदक्षौहिणीं भीमां भरतो भ्रातृवत्सलः।  
ध्वजिनीं मन्त्रिभिर्गुप्तां प्रेषयिष्यति मत्कृते॥ २४॥
</details>

<details><summary>मूलम्</summary>

कच्चिदक्षौहिणीं भीमां भरतो भ्रातृवत्सलः।  
ध्वजिनीं मन्त्रिभिर्गुप्तां प्रेषयिष्यति मत्कृते॥ २४॥
</details>

<details><summary>अनुवाद (हिन्दी)</summary>

‘क्या भाईपर अनुराग रखनेवाले भरतजी मेरे उद्धारके लिये मन्त्रियोंद्वारा सुरक्षित भयंकर अक्षौहिणी सेना भेजेंगे?॥ २४॥
</details>

<details open><summary>विश्वास-प्रस्तुतिः</summary>

वानराधिपतिः श्रीमान् सुग्रीवः कच्चिदेष्यति।  
मत्कृते हरिभिर्वीरैर्वृतो दन्तनखायुधैः॥ २५॥
</details>

<details><summary>मूलम्</summary>

वानराधिपतिः श्रीमान् सुग्रीवः कच्चिदेष्यति।  
मत्कृते हरिभिर्वीरैर्वृतो दन्तनखायुधैः॥ २५॥
</details>

<details><summary>अनुवाद (हिन्दी)</summary>

‘क्या श्रीमान् वानरराज सुग्रीव दाँत और नखोंसे प्रहार करनेवाले वीर वानरोंको साथ ले मुझे छुड़ानेके लिये यहाँतक आनेका कष्ट करेंगे?॥ २५॥
</details>

<details open><summary>विश्वास-प्रस्तुतिः</summary>

कच्चिच्च लक्ष्मणः शूरः सुमित्रानन्दवर्धनः।  
अस्त्रविच्छरजालेन राक्षसान् विधमिष्यति॥ २६॥
</details>

<details><summary>मूलम्</summary>

कच्चिच्च लक्ष्मणः शूरः सुमित्रानन्दवर्धनः।  
अस्त्रविच्छरजालेन राक्षसान् विधमिष्यति॥ २६॥
</details>

<details><summary>अनुवाद (हिन्दी)</summary>

‘क्या सुमित्राका आनन्द बढ़ानेवाले शूरवीर लक्ष्मण, जो अनेक अस्त्रोंके ज्ञाता हैं, अपने बाणोंकी वर्षासे राक्षसोंका संहार करेंगे?॥ २६॥
</details>

<details open><summary>विश्वास-प्रस्तुतिः</summary>

रौद्रेण कच्चिदस्त्रेण रामेण निहतं रणे।  
द्रक्ष्याम्यल्पेन कालेन रावणं ससुहृज्जनम्॥ २७॥
</details>

<details><summary>मूलम्</summary>

रौद्रेण कच्चिदस्त्रेण रामेण निहतं रणे।  
द्रक्ष्याम्यल्पेन कालेन रावणं ससुहृज्जनम्॥ २७॥
</details>

<details><summary>अनुवाद (हिन्दी)</summary>

‘क्या मैं रावणको उसके बन्धु-बान्धवोंसहित थोड़े ही दिनोंमें श्रीरघुनाथजीके द्वारा युद्धमें भयंकर अस्त्र-शस्त्रोंसे मारा गया देखूँगी?॥ २७॥
</details>

<details open><summary>विश्वास-प्रस्तुतिः</summary>

कच्चिन्न तद्धेमसमानवर्णं  
तस्याननं पद्मसमानगन्धि।  
मया विना शुष्यति शोकदीनं  
जलक्षये पद्ममिवातपेन॥ २८॥
</details>

<details><summary>मूलम्</summary>

कच्चिन्न तद्धेमसमानवर्णं  
तस्याननं पद्मसमानगन्धि।  
मया विना शुष्यति शोकदीनं  
जलक्षये पद्ममिवातपेन॥ २८॥
</details>

<details><summary>अनुवाद (हिन्दी)</summary>

‘जैसे पानी सूख जानेपर धूपसे कमल सूख जाता है, उसी प्रकार मेरे बिना शोकसे दुःखी हुआ श्रीरामका वह सुवर्णके समान कान्तिमान् और कमलके सदृश सुगन्धित मुख सूख तो नहीं गया है?॥ २८॥
</details>

<details open><summary>विश्वास-प्रस्तुतिः</summary>

धर्मापदेशात् त्यजतः स्वराज्यं  
मां चाप्यरण्यं नयतः पदातेः।  
नासीद् यथा यस्य न भीर्न शोकः  
कच्चित् स धैर्यं हृदये करोति॥ २९॥
</details>

<details><summary>मूलम्</summary>

धर्मापदेशात् त्यजतः स्वराज्यं  
मां चाप्यरण्यं नयतः पदातेः।  
नासीद् यथा यस्य न भीर्न शोकः  
कच्चित् स धैर्यं हृदये करोति॥ २९॥
</details>

<details><summary>अनुवाद (हिन्दी)</summary>

‘धर्मपालनके उद्देश्यसे अपने राज्यका त्याग करते और मुझे पैदल ही वनमें लाते समय जिन्हें तनिक भी भय और शोक नहीं हुआ, वे श्रीरघुनाथजी इस संकटके समय हृदयमें धैर्य तो धारण करते हैं न?॥ २९॥
</details>

<details open><summary>विश्वास-प्रस्तुतिः</summary>

न चास्य माता न पिता न चान्यः  
स्नेहाद् विशिष्टोऽस्ति मया समो वा।  
तावद्ध्यहं दूत जिजीविषेयं  
यावत् प्रवृत्तिं शृणुयां प्रियस्य॥ ३०॥
</details>

<details><summary>मूलम्</summary>

न चास्य माता न पिता न चान्यः  
स्नेहाद् विशिष्टोऽस्ति मया समो वा।  
तावद्ध्यहं दूत जिजीविषेयं  
यावत् प्रवृत्तिं शृणुयां प्रियस्य॥ ३०॥
</details>

<details><summary>अनुवाद (हिन्दी)</summary>

‘दूत! उनके माता-पिता तथा अन्य कोई सम्बन्धी भी ऐसे नहीं हैं, जिन्हें उनका स्नेह मुझसे अधिक अथवा मेरे बराबर भी मिला हो। मैं तो तभीतक जीवित रहना चाहती हूँ, जबतक यहाँ आनेके सम्बन्धमें अपने प्रियतमकी प्रवृत्ति सुन रही हूँ’॥ ३०॥
</details>

<details open><summary>विश्वास-प्रस्तुतिः</summary>

इतीव देवी वचनं महार्थं  
तं वानरेन्द्रं मधुरार्थमुक्त्वा।  
श्रोतुं पुनस्तस्य वचोऽभिरामं  
रामार्थयुक्तं विरराम रामा॥ ३१॥
</details>

<details><summary>मूलम्</summary>

इतीव देवी वचनं महार्थं  
तं वानरेन्द्रं मधुरार्थमुक्त्वा।  
श्रोतुं पुनस्तस्य वचोऽभिरामं  
रामार्थयुक्तं विरराम रामा॥ ३१॥
</details>

<details><summary>अनुवाद (हिन्दी)</summary>

देवी सीता वानरश्रेष्ठ हनुमान् के प्रति इस प्रकार महान् अर्थसे युक्त मधुर वचन कहकर श्रीरामचन्द्रजीसे सम्बन्ध रखनेवाली उनकी मनोहर वाणी पुनः सुननेके लिये चुप हो गयीं॥ ३१॥
</details>

<details open><summary>विश्वास-प्रस्तुतिः</summary>

सीताया वचनं श्रुत्वा मारुतिर्भीमविक्रमः।  
शिरस्यञ्जलिमाधाय वाक्यमुत्तरमब्रवीत्॥ ३२॥
</details>

<details><summary>मूलम्</summary>

सीताया वचनं श्रुत्वा मारुतिर्भीमविक्रमः।  
शिरस्यञ्जलिमाधाय वाक्यमुत्तरमब्रवीत्॥ ३२॥
</details>

<details><summary>अनुवाद (हिन्दी)</summary>

सीताजीका वचन सुनकर भयंकर पराक्रमी पवनकुमार हनुमान् मस्तकपर अञ्जलि बाँधे उन्हें इस प्रकार उत्तर देने लगे—॥ ३२॥
</details>

<details open><summary>विश्वास-प्रस्तुतिः</summary>

न त्वामिहस्थां जानीते रामः कमललोचनः।  
तेन त्वां नानयत्याशु शचीमिव पुरंदरः॥ ३३॥
</details>

<details><summary>मूलम्</summary>

न त्वामिहस्थां जानीते रामः कमललोचनः।  
तेन त्वां नानयत्याशु शचीमिव पुरंदरः॥ ३३॥
</details>

<details><summary>अनुवाद (हिन्दी)</summary>

‘देवि! कमलनयन भगवान् श्रीरामको यह पता ही नहीं है कि आप लङ्कामें रह रही हैं। इसीलिये जैसे इन्द्र दानवोंके यहाँसे शचीको उठा ले गये, उस प्रकार वे शीघ्र यहाँसे आपको नहीं ले जा रहे हैं॥ ३३॥
</details>

<details open><summary>विश्वास-प्रस्तुतिः</summary>

श्रुत्वैव च वचो मह्यं क्षिप्रमेष्यति राघवः।  
चमूं प्रकर्षन् महतीं हर्यृक्षगणसंयुताम्॥ ३४॥
</details>

<details><summary>मूलम्</summary>

श्रुत्वैव च वचो मह्यं क्षिप्रमेष्यति राघवः।  
चमूं प्रकर्षन् महतीं हर्यृक्षगणसंयुताम्॥ ३४॥
</details>

<details><summary>अनुवाद (हिन्दी)</summary>

‘जब मैं यहाँसे लौटकर जाऊँगा, तब मेरी बात सुनते ही श्रीरघुनाथजी वानर और भालुओंकी विशाल सेना लेकर तुरंत वहाँसे चल देंगे॥ ३४॥
</details>

<details open><summary>विश्वास-प्रस्तुतिः</summary>

विष्टम्भयित्वा बाणौघैरक्षोभ्यं वरुणालयम्।  
करिष्यति पुरीं लङ्कां काकुत्स्थः शान्तराक्षसाम्॥ ३५॥
</details>

<details><summary>मूलम्</summary>

विष्टम्भयित्वा बाणौघैरक्षोभ्यं वरुणालयम्।  
करिष्यति पुरीं लङ्कां काकुत्स्थः शान्तराक्षसाम्॥ ३५॥
</details>

<details><summary>अनुवाद (हिन्दी)</summary>

‘ककुत्स्थकुलभूषण श्रीराम अपने बाण-समूहोंद्वारा अक्षोभ्य महासागरको भी स्तब्ध करके उसपर सेतु बाँधकर लङ्कापुरीमें पहुँच जायँगे और उसे राक्षसोंसे सूनी कर देंगे॥ ३५॥
</details>

<details open><summary>विश्वास-प्रस्तुतिः</summary>

तत्र यद्यन्तरा मृत्युर्यदि देवा महासुराः।  
स्थास्यन्ति पथि रामस्य स तानपि वधिष्यति॥ ३६॥
</details>

<details><summary>मूलम्</summary>

तत्र यद्यन्तरा मृत्युर्यदि देवा महासुराः।  
स्थास्यन्ति पथि रामस्य स तानपि वधिष्यति॥ ३६॥
</details>

<details><summary>अनुवाद (हिन्दी)</summary>

‘उस समय श्रीरामके मार्गमें यदि मृत्यु, देवता अथवा बड़े-बड़े असुर भी विघ्न बनकर खड़े होंगे तो वे उन सबका भी संहार कर डालेंगे॥ ३६॥
</details>

<details open><summary>विश्वास-प्रस्तुतिः</summary>

तवादर्शनजेनार्ये शोकेन परिपूरितः।  
न शर्म लभते रामः सिंहार्दित इव द्विपः॥ ३७॥
</details>

<details><summary>मूलम्</summary>

तवादर्शनजेनार्ये शोकेन परिपूरितः।  
न शर्म लभते रामः सिंहार्दित इव द्विपः॥ ३७॥
</details>

<details><summary>अनुवाद (हिन्दी)</summary>

‘आर्ये! आपको न देखनेके कारण उत्पन्न हुए शोकसे उनका हृदय भरा रहता है; अतः श्रीराम सिंहसे पीड़ित हुए हाथीकी भाँति क्षणभरको भी चैन नहीं पाते हैं॥ ३७॥
</details>

<details open><summary>विश्वास-प्रस्तुतिः</summary>

मन्दरेण च ते देवि शपे मूलफलेन च।  
मलयेन च विन्ध्येन मेरुणा दर्दुरेण च॥ ३८॥  
यथा सुनयनं वल्गु बिम्बोष्ठं चारुकुण्डलम्।  
मुखं द्रक्ष्यसि रामस्य पूर्णचन्द्रमिवोदितम्॥ ३९॥
</details>

<details><summary>मूलम्</summary>

मन्दरेण च ते देवि शपे मूलफलेन च।  
मलयेन च विन्ध्येन मेरुणा दर्दुरेण च॥ ३८॥  
यथा सुनयनं वल्गु बिम्बोष्ठं चारुकुण्डलम्।  
मुखं द्रक्ष्यसि रामस्य पूर्णचन्द्रमिवोदितम्॥ ३९॥
</details>

<details><summary>अनुवाद (हिन्दी)</summary>

‘देवि! मन्दर आदि पर्वत हमारे वासस्थान हैं और फल-मूल भोजन। अतः मैं मन्दराचल, मलय, विन्ध्य, मेरु तथा दर्दुर पर्वतकी और अपनी जीविकाके साधन फल-मूलकी सौगंध खाकर कहता हूँ कि आप शीघ्र ही श्रीरामका नवोदित पूर्ण चन्द्रमाके समान वह मनोहर मुख देखेंगी, जो सुन्दर नेत्र, बिम्बफलके समान लाल-लाल ओठ और सुन्दर कुण्डलोंसे अलंकृत एवं चित्ताकर्षक है॥ ३८-३९॥
</details>

<details open><summary>विश्वास-प्रस्तुतिः</summary>

क्षिप्रं द्रक्ष्यसि वैदेहि रामं प्रस्रवणे गिरौ।  
शतक्रतुमिवासीनं नागपृष्ठस्य मूर्धनि॥ ४०॥
</details>

<details><summary>मूलम्</summary>

क्षिप्रं द्रक्ष्यसि वैदेहि रामं प्रस्रवणे गिरौ।  
शतक्रतुमिवासीनं नागपृष्ठस्य मूर्धनि॥ ४०॥
</details>

<details><summary>अनुवाद (हिन्दी)</summary>

‘विदेहनन्दिनि! ऐरावतकी पीठपर बैठे हुए देवराज इन्द्रके समान प्रस्रवण गिरिके शिखरपर विराजमान श्रीरामका आप शीघ्र दर्शन करेंगी॥ ४०॥
</details>

<details open><summary>विश्वास-प्रस्तुतिः</summary>

न मांसं राघवो भुङ्‍क्ते न चैव मधु सेवते।  
वन्यं सुविहितं नित्यं भक्तमश्नाति पञ्चमम्॥ ४१॥
</details>

<details><summary>मूलम्</summary>

न मांसं राघवो भुङ्‍क्ते न चैव मधु सेवते।  
वन्यं सुविहितं नित्यं भक्तमश्नाति पञ्चमम्॥ ४१॥
</details>

<details><summary>अनुवाद (हिन्दी)</summary>

‘कोई भी रघुवंशी न तो मांस खाता है और न मधुका ही सेवन करता है; फिर भगवान् श्रीराम इन वस्तुओंका सेवन क्यों करते? वे सदा चार समय उपवास करके पाँचवें समय शास्त्रविहित जंगली फल-मूल और नीवार आदि भोजन करते हैं॥ ४१॥
</details>

<details open><summary>विश्वास-प्रस्तुतिः</summary>

नैव दंशान् न मशकान् न कीटान् न सरीसृपान्।  
राघवोऽपनयेद् गात्रात् त्वद‍्गतेनान्तरात्मना॥ ४२॥
</details>

<details><summary>मूलम्</summary>

नैव दंशान् न मशकान् न कीटान् न सरीसृपान्।  
राघवोऽपनयेद् गात्रात् त्वद‍्गतेनान्तरात्मना॥ ४२॥
</details>

<details><summary>अनुवाद (हिन्दी)</summary>

‘श्रीरघुनाथजीका चित्त सदा आपमें लगा रहता है, अतः उन्हें अपने शरीरपर चढ़े हुए डाँस, मच्छर, कीड़ों और सर्पोंको हटानेकी भी सुधि नहीं रहती॥ ४२॥
</details>

<details open><summary>विश्वास-प्रस्तुतिः</summary>

नित्यं ध्यानपरो रामो नित्यं शोकपरायणः।  
नान्यच्चिन्तयते किंचित् स तु कामवशं गतः॥ ४३॥
</details>

<details><summary>मूलम्</summary>

नित्यं ध्यानपरो रामो नित्यं शोकपरायणः।  
नान्यच्चिन्तयते किंचित् स तु कामवशं गतः॥ ४३॥
</details>

<details><summary>अनुवाद (हिन्दी)</summary>

‘श्रीराम आपके प्रेमके वशीभूत हो सदा आपका ही ध्यान करते और निरन्तर आपके ही विरह-शोकमें डूबे रहते हैं। आपको छोड़कर दूसरी कोई बात वे सोचते ही नहीं हैं॥ ४३॥
</details>

<details open><summary>विश्वास-प्रस्तुतिः</summary>

अनिद्रः सततं रामः सुप्तोऽपि च नरोत्तमः।  
सीतेति मधुरां वाणीं व्याहरन् प्रतिबुध्यते॥ ४४॥
</details>

<details><summary>मूलम्</summary>

अनिद्रः सततं रामः सुप्तोऽपि च नरोत्तमः।  
सीतेति मधुरां वाणीं व्याहरन् प्रतिबुध्यते॥ ४४॥
</details>

<details><summary>अनुवाद (हिन्दी)</summary>

‘नरश्रेष्ठ! श्रीरामको सदा आपकी चिन्ताके कारण कभी नींद नहीं आती है। यदि कभी आँख लगी भी तो ‘सीता-सीता’ इस मधुर वाणीका उच्चारण करते हुए वे जल्दी ही जाग उठते हैं॥ ४४॥
</details>

<details open><summary>विश्वास-प्रस्तुतिः</summary>

दृष्ट्वा फलं वा पुष्पं वा यच्चान्यत् स्त्रीमनोहरम्।  
बहुशो हा प्रियेत्येवं श्वसंस्त्वामभिभाषते॥ ४५॥
</details>

<details><summary>मूलम्</summary>

दृष्ट्वा फलं वा पुष्पं वा यच्चान्यत् स्त्रीमनोहरम्।  
बहुशो हा प्रियेत्येवं श्वसंस्त्वामभिभाषते॥ ४५॥
</details>

<details><summary>अनुवाद (हिन्दी)</summary>

‘किसी फल, फूल अथवा स्त्रियोंके मनको लुभानेवाली दूसरी वस्तुको भी जब वे देखते हैं, तब लंबी साँस लेकर बारंबार ‘हा प्रिये! हा प्रिये!’ कहते हुए आपको पुकारने लगते हैं॥ ४५॥
</details>

<details open><summary>विश्वास-प्रस्तुतिः</summary>

स देवि नित्यं परितप्यमान-  
स्त्वामेव सीतेत्यभिभाषमाणः।  
धृतव्रतो राजसुतो महात्मा  
तवैव लाभाय कृतप्रयत्नः॥ ४६॥
</details>

<details><summary>मूलम्</summary>

स देवि नित्यं परितप्यमान-  
स्त्वामेव सीतेत्यभिभाषमाणः।  
धृतव्रतो राजसुतो महात्मा  
तवैव लाभाय कृतप्रयत्नः॥ ४६॥
</details>

<details><summary>अनुवाद (हिन्दी)</summary>

‘देवि! राजकुमार महात्मा श्रीराम आपके लिये सदा दुःखी रहते हैं, सीता-सीता कहकर आपकी ही रट लगाते हैं तथा उत्तम व्रतका पालन करते हुए आपकी ही प्राप्तिके प्रयत्नमें लगे हुए हैं’॥ ४६॥
</details>

<details open><summary>विश्वास-प्रस्तुतिः</summary>

सा रामसंकीर्तनवीतशोका  
रामस्य शोकेन समानशोका।  
शरन्मुखेनाम्बुदशेषचन्द्रा  
निशेव वैदेहसुता बभूव॥ ४७॥
</details>

<details><summary>मूलम्</summary>

सा रामसंकीर्तनवीतशोका  
रामस्य शोकेन समानशोका।  
शरन्मुखेनाम्बुदशेषचन्द्रा  
निशेव वैदेहसुता बभूव॥ ४७॥
</details>

<details><summary>अनुवाद (हिन्दी)</summary>

श्रीरामचन्द्रजीकी चर्चासे सीताका अपना शोक तो दूर हो गया; किंतु श्रीरामके शोककी बात सुनकर वे पुनः उन्हींके समान शोकमें निमग्न हो गयीं। उस समय विदेहनन्दिनी सीता शरद्-ऋतु आनेपर मेघोंकी घटा और चन्द्रमा—दोनोंसे युक्त (अन्धकार और प्रकाशपूर्ण) रात्रिके समान हर्ष और शोकसे युक्त प्रतीत होती थीं॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे षट‍‍्त्रिंशः सर्गः॥ ३६॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें छत्तीसवाँ सर्ग पूरा हुआ॥ ३६॥
</details>
