+++
title = "०२३ राक्षसीकृतसीताभीषणम्"
title_english = "023 Ogres frighten Seetha"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-023-Ogres_frighten_Seetha.mp3"></div>
</details>



<details><summary>भागसूचना</summary>

23. राक्षसियोंका सीताजीको समझाना
</details>

<details open><summary>विश्वास-प्रस्तुतिः</summary>

इत्युक्त्वा मैथिलीं राजा रावणः शत्रुरावणः।  
संदिश्य च ततः सर्वा राक्षसीर्निर्जगाम ह॥ १॥
</details>

<details><summary>मूलम्</summary>

इत्युक्त्वा मैथिलीं राजा रावणः शत्रुरावणः।  
संदिश्य च ततः सर्वा राक्षसीर्निर्जगाम ह॥ १॥
</details>

<details><summary>अनुवाद (हिन्दी)</summary>

शत्रुओंको रुलानेवाला राजा रावण सीताजीसे पूर्वोक्त बातें कहकर तथा सब राक्षसियोंको उन्हें वशमें लानेके लिये आदेश दे वहाँसे निकल गया॥ १॥
</details>

<details open><summary>विश्वास-प्रस्तुतिः</summary>

निष्क्रान्ते राक्षसेन्द्रे तु पुनरन्तःपुरं गते।  
राक्षस्यो भीमरूपास्ताः सीतां समभिदुद्रुवुः॥ २॥
</details>

<details><summary>मूलम्</summary>

निष्क्रान्ते राक्षसेन्द्रे तु पुनरन्तःपुरं गते।  
राक्षस्यो भीमरूपास्ताः सीतां समभिदुद्रुवुः॥ २॥
</details>

<details><summary>अनुवाद (हिन्दी)</summary>

अशोकवाटिकासे निकलकर जब राक्षसराज रावण अन्तःपुरको चला गया, तब वहाँ जो भयानक रूपवाली राक्षसियाँ थीं, वे सब चारों ओरसे दौड़ी हुई सीताके पास आयीं॥ २॥
</details>

<details open><summary>विश्वास-प्रस्तुतिः</summary>

ततः सीतामुपागम्य राक्षस्यः क्रोधमूर्च्छिताः।  
परं परुषया वाचा वैदेहीमिदमब्रुवन्॥ ३॥
</details>

<details><summary>मूलम्</summary>

ततः सीतामुपागम्य राक्षस्यः क्रोधमूर्च्छिताः।  
परं परुषया वाचा वैदेहीमिदमब्रुवन्॥ ३॥
</details>

<details><summary>अनुवाद (हिन्दी)</summary>

विदेहकुमारी सीताके समीप आकर क्रोधसे व्याकुल हुई उन राक्षसियोंने अत्यन्त कठोर वाणीद्वारा उनसे इस प्रकार कहना आरम्भ किया—॥ ३॥
</details>

<details open><summary>विश्वास-प्रस्तुतिः</summary>

पौलस्त्यस्य वरिष्ठस्य रावणस्य महात्मनः।  
दशग्रीवस्य भार्यात्वं सीते न बहु मन्यसे॥ ४॥
</details>

<details><summary>मूलम्</summary>

पौलस्त्यस्य वरिष्ठस्य रावणस्य महात्मनः।  
दशग्रीवस्य भार्यात्वं सीते न बहु मन्यसे॥ ४॥
</details>

<details><summary>अनुवाद (हिन्दी)</summary>

‘सीते! तुम पुलस्त्यजीके कुलमें उत्पन्न हुए सर्वश्रेष्ठ दशग्रीव महामना रावणकी भार्या बनना भी कोई बहुत बड़ी बात नहीं समझती?’॥ ४॥
</details>

<details open><summary>विश्वास-प्रस्तुतिः</summary>

ततस्त्वेकजटा नाम राक्षसी वाक्यमब्रवीत्।  
आमन्त्र्य क्रोधताम्राक्षी सीतां करतलोदरीम्॥ ५॥
</details>

<details><summary>मूलम्</summary>

ततस्त्वेकजटा नाम राक्षसी वाक्यमब्रवीत्।  
आमन्त्र्य क्रोधताम्राक्षी सीतां करतलोदरीम्॥ ५॥
</details>

<details><summary>अनुवाद (हिन्दी)</summary>

तत्पश्चात् एकजटा नामवाली राक्षसीने क्रोधसे लाल आँखें करके कृशोदरी सीताको पुकारकर कहा—॥ ५॥
</details>

<details open><summary>विश्वास-प्रस्तुतिः</summary>

प्रजापतीनां षण्णां तु चतुर्थोऽयं प्रजापतिः।  
मानसो ब्रह्मणः पुत्रः पुलस्त्य इति विश्रुतः॥ ६॥
</details>

<details><summary>मूलम्</summary>

प्रजापतीनां षण्णां तु चतुर्थोऽयं प्रजापतिः।  
मानसो ब्रह्मणः पुत्रः पुलस्त्य इति विश्रुतः॥ ६॥
</details>

<details><summary>अनुवाद (हिन्दी)</summary>

‘विदेहकुमारी! पुलस्त्यजी छः* प्रजापतियोंमें चौथे हैं और ब्रह्माजीके मानस पुत्र हैं। इस रूपमें उनकी सर्वत्र ख्याति है॥ ६॥
</details>

<details><summary>पादटिप्पनी</summary>

* मरीचि, अत्रि, अङ्गिरा, पुलस्त्य, पुलह और क्रतु—ये छः प्रजापति हैं।
</details>

<details open><summary>विश्वास-प्रस्तुतिः</summary>

पुलस्त्यस्य तु तेजस्वी महर्षिर्मानसः सुतः।  
नाम्ना स विश्रवा नाम प्रजापतिसमप्रभः॥ ७॥
</details>

<details><summary>मूलम्</summary>

पुलस्त्यस्य तु तेजस्वी महर्षिर्मानसः सुतः।  
नाम्ना स विश्रवा नाम प्रजापतिसमप्रभः॥ ७॥
</details>

<details><summary>अनुवाद (हिन्दी)</summary>

‘पुलस्त्यजीके मानस पुत्र तेजस्वी महर्षि विश्रवा हैं। वे भी प्रजापतिके समान ही प्रकाशित होते हैं॥ ७॥
</details>

<details open><summary>विश्वास-प्रस्तुतिः</summary>

तस्य पुत्रो विशालाक्षि रावणः शत्रुरावणः।  
तस्य त्वं राक्षसेन्द्रस्य भार्या भवितुमर्हसि॥ ८॥  
मयोक्तं चारुसर्वाङ्गि वाक्यं किं नानुमन्यसे।
</details>

<details><summary>मूलम्</summary>

तस्य पुत्रो विशालाक्षि रावणः शत्रुरावणः।  
तस्य त्वं राक्षसेन्द्रस्य भार्या भवितुमर्हसि॥ ८॥  
मयोक्तं चारुसर्वाङ्गि वाक्यं किं नानुमन्यसे।
</details>

<details><summary>अनुवाद (हिन्दी)</summary>

‘विशाललोचने! ये शत्रुओंके रुलानेवाले महाराज रावण उन्हींके पुत्र हैं और समस्त राक्षसोंके राजा हैं। तुम्हें इनकी भार्या हो जाना चाहिये। सर्वांगसुन्दरी! मेरी इस कही हुई बातका तुम अनुमोदन क्यों नहीं करतीं?’॥
</details>

<details open><summary>विश्वास-प्रस्तुतिः</summary>

ततो हरिजटा नाम राक्षसी वाक्यमब्रवीत्॥ ९॥  
विवृत्य नयने कोपान्मार्जारसदृशेक्षणा।  
येन देवास्त्रयस्त्रिंशद् देवराजश्च निर्जितः॥ १०॥  
तस्य त्वं राक्षसेन्द्रस्य भार्या भवितुमर्हसि।
</details>

<details><summary>मूलम्</summary>

ततो हरिजटा नाम राक्षसी वाक्यमब्रवीत्॥ ९॥  
विवृत्य नयने कोपान्मार्जारसदृशेक्षणा।  
येन देवास्त्रयस्त्रिंशद् देवराजश्च निर्जितः॥ १०॥  
तस्य त्वं राक्षसेन्द्रस्य भार्या भवितुमर्हसि।
</details>

<details><summary>अनुवाद (हिन्दी)</summary>

इसके बाद बिल्लीके समान भूरे आँखोंवाली हरिजटा नामकी राक्षसीने क्रोधसे आँखें फाड़कर कहना आरम्भ किया—‘अरी! जिन्होंने तैंतीसों* देवताओं तथा देवराज इन्द्रको भी परास्त कर दिया है, उन राक्षसराज रावणकी रानी तो तुम्हें अवश्य बन जाना चाहिये॥
</details>

<details><summary>पादटिप्पनी</summary>

* बारह आदित्य, ग्यारह रुद्र, आठ वसु और दो अश्विनीकुमार—ये तैंतीस देवता हैं।
</details>

<details open><summary>विश्वास-प्रस्तुतिः</summary>

वीर्योत्सिक्तस्य शूरस्य संग्रामेष्वनिवर्तिनः।  
बलिनो वीर्ययुक्तस्य भार्यात्वं किं न लिप्ससे॥ ११॥
</details>

<details><summary>मूलम्</summary>

वीर्योत्सिक्तस्य शूरस्य संग्रामेष्वनिवर्तिनः।  
बलिनो वीर्ययुक्तस्य भार्यात्वं किं न लिप्ससे॥ ११॥
</details>

<details><summary>अनुवाद (हिन्दी)</summary>

‘उन्हें अपने पराक्रमपर गर्व है। वे युद्धसे पीछे न हटनेवाले शूरवीर हैं। ऐसे बल-पराक्रमसम्पन्न पुरुषकी भार्या बनना तुम क्यों नहीं चाहती हो?॥ ११॥
</details>

<details open><summary>विश्वास-प्रस्तुतिः</summary>

प्रियां बहुमतां भार्यां त्यक्त्वा राजा महाबलः।  
सर्वासां च महाभागां त्वामुपैष्यति रावणः॥ १२॥  
समृद्धं स्त्रीसहस्रेण नानारत्नोपशोभितम्।  
अन्तःपुरं तदुत्सृज्य त्वामुपैष्यति रावणः॥ १३॥
</details>

<details><summary>मूलम्</summary>

प्रियां बहुमतां भार्यां त्यक्त्वा राजा महाबलः।  
सर्वासां च महाभागां त्वामुपैष्यति रावणः॥ १२॥  
समृद्धं स्त्रीसहस्रेण नानारत्नोपशोभितम्।  
अन्तःपुरं तदुत्सृज्य त्वामुपैष्यति रावणः॥ १३॥
</details>

<details><summary>अनुवाद (हिन्दी)</summary>

‘महाबली राजा रावण अपनी अधिक प्रिय और सम्मानित भार्या मन्दोदरीको भी, जो सबकी स्वामिनी हैं, छोड़कर तुम्हारे पास पधारेंगे। तुम्हारा कितना महान् सौभाग्य है। वे सहस्रों रमणियोंसे भरे हुए और अनेक प्रकारके रत्नोंसे सुशोभित उस अन्तःपुरको छोड़कर तुम्हारे पास पधारेंगे (अतः तुम्हें उनकी प्रार्थना मान लेनी चाहिये)’॥ १२-१३॥
</details>

<details open><summary>विश्वास-प्रस्तुतिः</summary>

अन्या तु विकटा नाम राक्षसी वाक्यमब्रवीत्।  
असकृद् भीमवीर्येण नागा गन्धर्वदानवाः।  
निर्जिताः समरे येन स ते पार्श्वमुपागतः॥ १४॥  
तस्य सर्वसमृद्धस्य रावणस्य महात्मनः।  
किमर्थं राक्षसेन्द्रस्य भार्यात्वं नेच्छसेऽधमे॥ १५॥
</details>

<details><summary>मूलम्</summary>

अन्या तु विकटा नाम राक्षसी वाक्यमब्रवीत्।  
असकृद् भीमवीर्येण नागा गन्धर्वदानवाः।  
निर्जिताः समरे येन स ते पार्श्वमुपागतः॥ १४॥  
तस्य सर्वसमृद्धस्य रावणस्य महात्मनः।  
किमर्थं राक्षसेन्द्रस्य भार्यात्वं नेच्छसेऽधमे॥ १५॥
</details>

<details><summary>अनुवाद (हिन्दी)</summary>

तदनन्तर विकटा नामवाली दूसरी राक्षसीने कहा—‘जिन भयानक पराक्रमी राक्षसराजने नागों, गन्धर्वों और दानवोंको भी समरांगणमें बारम्बार परास्त किया है, वे ही तुम्हारे पास पधारे थे। नीच नारी! उन्हीं सम्पूर्ण ऐश्वर्योंसे सम्पन्न महामना राक्षसराज रावणकी भार्या बननेके लिये तुम्हें क्यों इच्छा नहीं होती है?’॥ १४-१५॥
</details>

<details open><summary>विश्वास-प्रस्तुतिः</summary>

ततस्तां दुर्मुखी नाम राक्षसी वाक्यमब्रवीत्।  
यस्य सूर्यो न तपति भीतो यस्य स मारुतः।  
न वाति स्मायतापाङ्गि किं त्वं तस्य न तिष्ठसे॥ १६॥
</details>

<details><summary>मूलम्</summary>

ततस्तां दुर्मुखी नाम राक्षसी वाक्यमब्रवीत्।  
यस्य सूर्यो न तपति भीतो यस्य स मारुतः।  
न वाति स्मायतापाङ्गि किं त्वं तस्य न तिष्ठसे॥ १६॥
</details>

<details><summary>अनुवाद (हिन्दी)</summary>

फिर उनसे दुर्मुखी नामवाली राक्षसीने कहा—‘विशाललोचने! जिनसे भय मानकर सूर्य तपना छोड़ देता है और वायुकी गति रुक जाती है, उनके पास तुम क्यों नहीं रहती?॥ १६॥
</details>

<details open><summary>विश्वास-प्रस्तुतिः</summary>

पुष्पवृष्टिं च तरवो मुमुचुर्यस्य वै भयात्।  
शैलाः सुस्रुवुः पानीयं जलदाश्च यदेच्छति॥ १७॥  
तस्य नैर्ऋतराजस्य राजराजस्य भामिनि।  
किं त्वं न कुरुषे बुद्धिं भार्यार्थे रावणस्य हि॥ १८॥
</details>

<details><summary>मूलम्</summary>

पुष्पवृष्टिं च तरवो मुमुचुर्यस्य वै भयात्।  
शैलाः सुस्रुवुः पानीयं जलदाश्च यदेच्छति॥ १७॥  
तस्य नैर्ऋतराजस्य राजराजस्य भामिनि।  
किं त्वं न कुरुषे बुद्धिं भार्यार्थे रावणस्य हि॥ १८॥
</details>

<details><summary>अनुवाद (हिन्दी)</summary>

‘भामिनि! जिनके भयसे वृक्ष फूल बरसाने लगते हैं और जो जब इच्छा करते हैं, तभी पर्वत तथा मेघ जलका स्रोत बहाने लगते हैं। उन्हीं राजाधिराज राक्षसराज रावणकी भार्या बननेके लिये तुम्हारे मनमें क्यों नहीं विचार होता है?॥ १७-१८॥
</details>

<details open><summary>विश्वास-प्रस्तुतिः</summary>

साधु ते तत्त्वतो देवि कथितं साधु भामिनि।  
गृहाण सुस्मिते वाक्यमन्यथा न भविष्यसि॥ १९॥
</details>

<details><summary>मूलम्</summary>

साधु ते तत्त्वतो देवि कथितं साधु भामिनि।  
गृहाण सुस्मिते वाक्यमन्यथा न भविष्यसि॥ १९॥
</details>

<details><summary>अनुवाद (हिन्दी)</summary>

‘देवि! मैंने तुमसे उत्तम, यथार्थ और हितकी बात कही है। सुन्दर मुसकानवाली सीते! तुम मेरी बात मान लो, नहीं तो तुम्हें प्राणोंसे हाथ धोना पड़ेगा’॥ १९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये सुन्दरकाण्डे त्रयोविंशः सर्गः॥ २३॥  
इस प्रकार श्रीवाल्मीकिनिर्मित आर्षरामायण आदिकाव्यके सुन्दरकाण्डमें तेईसवाँ सर्ग पूरा हुआ॥ २३॥
</details>
