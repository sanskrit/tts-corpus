+++
title = "०२९ रावणेन शुक-सारणयोरुच्चाटनम्"
title_english = "029 Ravana reprimands Shuka and Sarana"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-029-Ravana_reprimands_Shuka_and_Sarana_0.mp3"></div>
</details>



<details><summary>भागसूचना</summary>

29. रावणका शुक और सारणको फटकारकर अपने दरबारसे निकाल देना, उसके भेजे हुए गुप्तचरोंका श्रीरामकी दयासे वानरोंके चंगुलसे छूटकर लङ्कामें आना
</details>

<details open><summary>विश्वास-प्रस्तुतिः</summary>

शुकेन तु समादिष्टान् दृष्ट्वा स हरियूथपान्।  
लक्ष्मणं च महावीर्यं भुजं रामस्य दक्षिणम्॥ १॥  
समीपस्थं च रामस्य भ्रातरं च विभीषणम्।  
सर्ववानरराजं च सुग्रीवं भीमविक्रमम्॥ २॥  
अङ्गदं चापि बलिनं वज्रहस्तात्मजात्मजम्।  
हनूमन्तं च विक्रान्तं जाम्बवन्तं च दुर्जयम्॥ ३॥  
सुषेणं कुमुदं नीलं नलं च प्लवगर्षभम्।  
गजं गवाक्षं शरभं मैन्दं च द्विविदं तथा॥ ४॥
</details>

<details><summary>मूलम्</summary>

शुकेन तु समादिष्टान् दृष्ट्वा स हरियूथपान्।  
लक्ष्मणं च महावीर्यं भुजं रामस्य दक्षिणम्॥ १॥  
समीपस्थं च रामस्य भ्रातरं च विभीषणम्।  
सर्ववानरराजं च सुग्रीवं भीमविक्रमम्॥ २॥  
अङ्गदं चापि बलिनं वज्रहस्तात्मजात्मजम्।  
हनूमन्तं च विक्रान्तं जाम्बवन्तं च दुर्जयम्॥ ३॥  
सुषेणं कुमुदं नीलं नलं च प्लवगर्षभम्।  
गजं गवाक्षं शरभं मैन्दं च द्विविदं तथा॥ ४॥
</details>

<details><summary>अनुवाद (हिन्दी)</summary>

शुकके बताये अनुसार रावणने समस्त यूथपतियोंको देखकर श्रीरामकी दाहिनी बाँह महापराक्रमी लक्ष्मणको, श्रीरामके निकट बैठे हुए अपने भाई विभीषणको, समस्त वानरोंके राजा भयंकर पराक्रमी सुग्रीवको, इन्द्रपुत्र वालीके बेटे बलवान् अङ्गदको, बल-विक्रमशाली हनुमान् को, दुर्जय वीर जाम्बवान् को तथा सुषेण, कुमुद, नील, वानरश्रेष्ठ नल, गज, गवाक्ष, शरभ, मैन्द एवं द्विविदको भी देखा॥ १—४॥
</details>

<details open><summary>विश्वास-प्रस्तुतिः</summary>

किंचिदाविग्नहृदयो जातक्रोधश्च रावणः।  
भर्त्सयामास तौ वीरौ कथान्ते शुकसारणौ॥ ५॥
</details>

<details><summary>मूलम्</summary>

किंचिदाविग्नहृदयो जातक्रोधश्च रावणः।  
भर्त्सयामास तौ वीरौ कथान्ते शुकसारणौ॥ ५॥
</details>

<details><summary>अनुवाद (हिन्दी)</summary>

उन सबको देखकर रावणका हृदय कुछ उद्विग्न हो उठा। उसे क्रोध आ गया और उसने बात समाप्त होनेपर वीर शुक और सारणको फटकारा॥ ५॥
</details>

<details open><summary>विश्वास-प्रस्तुतिः</summary>

अधोमुखौ तौ प्रणतावब्रवीच्छुकसारणौ।  
रोषगद‍्गदया वाचा संरब्धं परुषं तथा॥ ६॥
</details>

<details><summary>मूलम्</summary>

अधोमुखौ तौ प्रणतावब्रवीच्छुकसारणौ।  
रोषगद‍्गदया वाचा संरब्धं परुषं तथा॥ ६॥
</details>

<details><summary>अनुवाद (हिन्दी)</summary>

‘बेचारे शुक और सारण विनीत भावसे नीचे मुँह किये खड़े रहे और रावणने रोषगद‍्गद वाणीमें क्रोधपूर्वक यह कठोर बात कही—॥ ६॥
</details>

<details open><summary>विश्वास-प्रस्तुतिः</summary>

न तावत् सदृशं नाम सचिवैरुपजीविभिः।  
विप्रियं नृपतेर्वक्तुं निग्रहे प्रग्रहे प्रभोः॥ ७॥
</details>

<details><summary>मूलम्</summary>

न तावत् सदृशं नाम सचिवैरुपजीविभिः।  
विप्रियं नृपतेर्वक्तुं निग्रहे प्रग्रहे प्रभोः॥ ७॥
</details>

<details><summary>अनुवाद (हिन्दी)</summary>

‘राजा निग्रह और अनुग्रह करनेमें भी समर्थ होता है। उसके सहारे जीविका चलानेवाले मन्त्रियोंको ऐसी कोई बात नहीं कहनी चाहिये, जो उसे अप्रिय लगे॥ ७॥
</details>

<details open><summary>विश्वास-प्रस्तुतिः</summary>

रिपूणां प्रतिकूलानां युद्धार्थमभिवर्तताम्।  
उभाभ्यां सदृशं नाम वक्तुमप्रस्तवे स्तवम्॥ ८॥
</details>

<details><summary>मूलम्</summary>

रिपूणां प्रतिकूलानां युद्धार्थमभिवर्तताम्।  
उभाभ्यां सदृशं नाम वक्तुमप्रस्तवे स्तवम्॥ ८॥
</details>

<details><summary>अनुवाद (हिन्दी)</summary>

‘जो शत्रु अपने विरोधी हैं और युद्धके लिये सामने आये हैं; उनकी बिना किसी प्रसङ्गके ही स्तुति करना क्या तुम दोनोंके लिये उचित था?॥ ८॥
</details>

<details open><summary>विश्वास-प्रस्तुतिः</summary>

आचार्या गुरवो वृद्धा वृथा वां पर्युपासिताः।  
सारं यद् राजशास्त्राणामनुजीव्यं न गृह्यते॥ ९॥
</details>

<details><summary>मूलम्</summary>

आचार्या गुरवो वृद्धा वृथा वां पर्युपासिताः।  
सारं यद् राजशास्त्राणामनुजीव्यं न गृह्यते॥ ९॥
</details>

<details><summary>अनुवाद (हिन्दी)</summary>

‘तुमलोगोंने आचार्य, गुरु और वृद्धोंकी व्यर्थ ही सेवा की है; क्योंकि राजनीतिका जो संग्रहणीय सार है, उसे तुम नहीं ग्रहण कर सके॥ ९॥
</details>

<details open><summary>विश्वास-प्रस्तुतिः</summary>

गृहीतो वा न विज्ञातो भारोऽज्ञानस्य वाह्यते।  
ईदृशैः सचिवैर्युक्तो मूर्खैर्दिष्ट्या धराम्यहम्॥ १०॥
</details>

<details><summary>मूलम्</summary>

गृहीतो वा न विज्ञातो भारोऽज्ञानस्य वाह्यते।  
ईदृशैः सचिवैर्युक्तो मूर्खैर्दिष्ट्या धराम्यहम्॥ १०॥
</details>

<details><summary>अनुवाद (हिन्दी)</summary>

‘यदि तुमने उसे ग्रहण भी किया हो तो भी इस समय तुम्हें उसका ज्ञान नहीं रह गया है—तुमने उसे भुला दिया है। तुमलोग केवल अज्ञानका बोझ ढो रहे हो। ऐसे मूर्ख मन्त्रियोंके सम्पर्कमें रहते हुए भी जो मैं अपने राज्यको सुरक्षित रख सका हूँ, यह सौभाग्यकी ही बात है॥ १०॥
</details>

<details open><summary>विश्वास-प्रस्तुतिः</summary>

किं नु मृत्योर्भयं नास्ति मां वक्तुं परुषं वचः।  
यस्य मे शासतो जिह्वा प्रयच्छति शुभाशुभम्॥ ११॥
</details>

<details><summary>मूलम्</summary>

किं नु मृत्योर्भयं नास्ति मां वक्तुं परुषं वचः।  
यस्य मे शासतो जिह्वा प्रयच्छति शुभाशुभम्॥ ११॥
</details>

<details><summary>अनुवाद (हिन्दी)</summary>

‘मैं इस राज्यका शासक हूँ। मेरी जिह्वा ही तुम्हें शुभ या अशुभकी प्राप्ति करा सकती है—मैं वाणीमात्रसे तुमपर निग्रह और अनुग्रह कर सकता हूँ; फिर भी तुम दोनोंने मेरे सामने कठोर बात कहनेका साहस किया। क्या तुम्हें मृत्युका भय नहीं है?॥ ११॥
</details>

<details open><summary>विश्वास-प्रस्तुतिः</summary>

अप्येव दहनं स्पृष्ट्वा वने तिष्ठन्ति पादपाः।  
राजदण्डपरामृष्टास्तिष्ठन्ते नापराधिनः॥ १२॥
</details>

<details><summary>मूलम्</summary>

अप्येव दहनं स्पृष्ट्वा वने तिष्ठन्ति पादपाः।  
राजदण्डपरामृष्टास्तिष्ठन्ते नापराधिनः॥ १२॥
</details>

<details><summary>अनुवाद (हिन्दी)</summary>

‘वनमें दावानलका स्पर्श करके भी वहाँके वृक्ष खड़े रह जायँ, यह सम्भव है; परंतु राजदण्डके अधिकारी अपराधी नहीं टिक सकते। वे सर्वथा नष्ट हो जाते हैं॥ १२॥
</details>

<details open><summary>विश्वास-प्रस्तुतिः</summary>

हन्यामहं त्विमौ पापौ शत्रुपक्षप्रशंसिनौ।  
यदि पूर्वोपकारैर्मे क्रोधो न मृदुतां व्रजेत्॥ १३॥
</details>

<details><summary>मूलम्</summary>

हन्यामहं त्विमौ पापौ शत्रुपक्षप्रशंसिनौ।  
यदि पूर्वोपकारैर्मे क्रोधो न मृदुतां व्रजेत्॥ १३॥
</details>

<details><summary>अनुवाद (हिन्दी)</summary>

‘यदि इनके पहलेके उपकारोंको याद करके मेरा क्रोध नरम न पड़ जाता तो शत्रुपक्षकी प्रशंसा करनेवाले इन दोनों पापियोंको मैं अभी मार डालता॥ १३॥
</details>

<details open><summary>विश्वास-प्रस्तुतिः</summary>

अपध्वंसत नश्यध्वं संनिकर्षादितो मम।  
नहि वां हन्तुमिच्छामि स्मराम्युपकृतानि वाम्।  
हतावेव कृतघ्नौ द्वौ मयि स्नेहपराङ्मुखौ॥ १४॥
</details>

<details><summary>मूलम्</summary>

अपध्वंसत नश्यध्वं संनिकर्षादितो मम।  
नहि वां हन्तुमिच्छामि स्मराम्युपकृतानि वाम्।  
हतावेव कृतघ्नौ द्वौ मयि स्नेहपराङ्मुखौ॥ १४॥
</details>

<details><summary>अनुवाद (हिन्दी)</summary>

‘अब तुम दोनों मेरी सभामें प्रवेशके अधिकारसे वञ्चित हो। मेरे पाससे चले जाओ; फिर कभी मुझे अपना मुँह न दिखाना। मैं तुम दोनोंका वध करना नहीं चाहता; क्योंकि तुम दोनोंके किये हुए उपकारोंको सदा स्मरण रखता हूँ। तुम दोनों मेरे स्नेहसे विमुख और कृतघ्न हो, अतः मरे हुएके ही समान हो’॥ १४॥
</details>

<details open><summary>विश्वास-प्रस्तुतिः</summary>

एवमुक्तौ तु सव्रीडौ तौ दृष्ट्वा शुकसारणौ।  
रावणं जयशब्देन प्रतिनन्द्याभिनिःसृतौ॥ १५॥
</details>

<details><summary>मूलम्</summary>

एवमुक्तौ तु सव्रीडौ तौ दृष्ट्वा शुकसारणौ।  
रावणं जयशब्देन प्रतिनन्द्याभिनिःसृतौ॥ १५॥
</details>

<details><summary>अनुवाद (हिन्दी)</summary>

उसके ऐसा कहनेपर शुक और सारण बहुत लज्जित हुए और जय-जयकारके द्वारा रावणका अभिनन्दन करके वहाँसे निकल गये॥ १५॥
</details>

<details open><summary>विश्वास-प्रस्तुतिः</summary>

अब्रवीच्च दशग्रीवः समीपस्थं महोदरम्।  
उपस्थापय मे शीघ्रं चारानिति निशाचरः।  
महोदरस्तथोक्तस्तु शीघ्रमाज्ञापयच्चरान्॥ १६॥
</details>

<details><summary>मूलम्</summary>

अब्रवीच्च दशग्रीवः समीपस्थं महोदरम्।  
उपस्थापय मे शीघ्रं चारानिति निशाचरः।  
महोदरस्तथोक्तस्तु शीघ्रमाज्ञापयच्चरान्॥ १६॥
</details>

<details><summary>अनुवाद (हिन्दी)</summary>

इसके पश्चात् दशमुख रावणने अपने पास बैठे हुए महोदरसे कहा—‘मेरे सामने शीघ्र ही गुप्तचरोंको उपस्थित होनेकी आज्ञा दो।’ यह आदेश पाकर निशाचर महोदरने शीघ्र ही गुप्तचरोंको हाजिर होनेकी आज्ञा दी॥ १६॥
</details>

<details open><summary>विश्वास-प्रस्तुतिः</summary>

ततश्चाराः संत्वरिताः प्राप्ताः पार्थिवशासनात्।  
उपस्थिताः प्राञ्जलयो वर्धयित्वा जयाशिषः॥ १७॥
</details>

<details><summary>मूलम्</summary>

ततश्चाराः संत्वरिताः प्राप्ताः पार्थिवशासनात्।  
उपस्थिताः प्राञ्जलयो वर्धयित्वा जयाशिषः॥ १७॥
</details>

<details><summary>अनुवाद (हिन्दी)</summary>

राजाकी आज्ञा पाकर गुप्तचर उसी समय विजयसूचक आशीर्वाद दे हाथ जोड़े सेवामें उपस्थित हुए॥ १७॥
</details>

<details open><summary>विश्वास-प्रस्तुतिः</summary>

तानब्रवीत् ततो वाक्यं रावणो राक्षसाधिपः।  
चारान् प्रत्यायिकान् शूरान् धीरान् विगतसाध्वसान्॥ १८॥
</details>

<details><summary>मूलम्</summary>

तानब्रवीत् ततो वाक्यं रावणो राक्षसाधिपः।  
चारान् प्रत्यायिकान् शूरान् धीरान् विगतसाध्वसान्॥ १८॥
</details>

<details><summary>अनुवाद (हिन्दी)</summary>

वे सभी गुप्तचर विश्वासपात्र, शूरवीर, धीर एवं निर्भय थे। राक्षसराज रावणने उनसे यह बात कही—
</details>

<details open><summary>विश्वास-प्रस्तुतिः</summary>

इतो गच्छत रामस्य व्यवसायं परीक्षितुम्।  
मन्त्रेष्वभ्यन्तरा येऽस्य प्रीत्या तेन समागताः॥ १९॥
</details>

<details><summary>मूलम्</summary>

इतो गच्छत रामस्य व्यवसायं परीक्षितुम्।  
मन्त्रेष्वभ्यन्तरा येऽस्य प्रीत्या तेन समागताः॥ १९॥
</details>

<details><summary>अनुवाद (हिन्दी)</summary>

‘तुमलोग अभी वानरसेनामें रामका क्या निश्चय है, यह जाननेके लिये तथा गुप्तमन्त्रणामें भाग लेनेवाले जो उनके अन्तरङ्ग मन्त्री हैं और जो लोग प्रेमपूर्वक उनसे मिले हैं—उनके मित्र हो गये हैं; उन सबके भी निश्चित विचार क्या हैं, इसकी जाँच करनेके लिये यहाँसे जाओ॥ १९॥
</details>

<details open><summary>विश्वास-प्रस्तुतिः</summary>

कथं स्वपिति जागर्ति किमद्य च करिष्यति।  
विज्ञाय निपुणं सर्वमागन्तव्यमशेषतः॥ २०॥
</details>

<details><summary>मूलम्</summary>

कथं स्वपिति जागर्ति किमद्य च करिष्यति।  
विज्ञाय निपुणं सर्वमागन्तव्यमशेषतः॥ २०॥
</details>

<details><summary>अनुवाद (हिन्दी)</summary>

‘वे कैसे सोते हैं? किस तरह जागते हैं और आज क्या करेंगे?—इन सब बातोंका पूर्णरूपसे अच्छी तरह पता लगाकर लौट आओ॥ २०॥
</details>

<details open><summary>विश्वास-प्रस्तुतिः</summary>

चारेण विदितः शत्रुः पण्डितैर्वसुधाधिपैः।  
युद्धे स्वल्पेन यत्नेन समासाद्य निरस्यते॥ २१॥
</details>

<details><summary>मूलम्</summary>

चारेण विदितः शत्रुः पण्डितैर्वसुधाधिपैः।  
युद्धे स्वल्पेन यत्नेन समासाद्य निरस्यते॥ २१॥
</details>

<details><summary>अनुवाद (हिन्दी)</summary>

‘गुप्तचरके द्वारा यदि शत्रुकी गति-विधिका पता चल जाय तो बुद्धिमान् राजा थोड़े-से ही प्रयत्नके द्वारा युद्धमें उसे धर दबाते और मार भगाते हैं’॥ २१॥
</details>

<details open><summary>विश्वास-प्रस्तुतिः</summary>

चारास्तु ते तथेत्युक्त्वा प्रहृष्टा राक्षसेश्वरम्।  
शार्दूलमग्रतः कृत्वा ततश्चक्रुः प्रदक्षिणम्॥ २२॥
</details>

<details><summary>मूलम्</summary>

चारास्तु ते तथेत्युक्त्वा प्रहृष्टा राक्षसेश्वरम्।  
शार्दूलमग्रतः कृत्वा ततश्चक्रुः प्रदक्षिणम्॥ २२॥
</details>

<details><summary>अनुवाद (हिन्दी)</summary>

तब ‘बहुत अच्छा’ कहकर हर्षमें भरे हुए गुप्तचरोंने शार्दूलको आगे करके राक्षसराज रावणकी परिक्रमा की॥ २२॥
</details>

<details open><summary>विश्वास-प्रस्तुतिः</summary>

ततस्तं तु महात्मानं चारा राक्षससत्तमम्।  
कृत्वा प्रदक्षिणं जग्मुर्यत्र रामः सलक्ष्मणः॥ २३॥
</details>

<details><summary>मूलम्</summary>

ततस्तं तु महात्मानं चारा राक्षससत्तमम्।  
कृत्वा प्रदक्षिणं जग्मुर्यत्र रामः सलक्ष्मणः॥ २३॥
</details>

<details><summary>अनुवाद (हिन्दी)</summary>

इस प्रकार वे गुप्तचर राक्षसशिरोमणि महाकाय रावणकी परिक्रमा करके उस स्थानपर गये, जहाँ लक्ष्मणसहित श्रीराम विराजमान थे॥ २३॥
</details>

<details open><summary>विश्वास-प्रस्तुतिः</summary>

ते सुवेलस्य शैलस्य समीपे रामलक्ष्मणौ।  
प्रच्छन्ना ददृशुर्गत्वा ससुग्रीवविभीषणौ॥ २४॥
</details>

<details><summary>मूलम्</summary>

ते सुवेलस्य शैलस्य समीपे रामलक्ष्मणौ।  
प्रच्छन्ना ददृशुर्गत्वा ससुग्रीवविभीषणौ॥ २४॥
</details>

<details><summary>अनुवाद (हिन्दी)</summary>

सुवेल पर्वतके निकट जाकर उन गुप्तचरोंने छिपे रहकर श्रीराम, लक्ष्मण, सुग्रीव और विभीषणको देखा॥
</details>

<details open><summary>विश्वास-प्रस्तुतिः</summary>

प्रेक्षमाणाश्चमूं तां च बभूवुर्भयविह्वलाः।  
ते तु धर्मात्मना दृष्टा राक्षसेन्द्रेण राक्षसाः॥ २५॥
</details>

<details><summary>मूलम्</summary>

प्रेक्षमाणाश्चमूं तां च बभूवुर्भयविह्वलाः।  
ते तु धर्मात्मना दृष्टा राक्षसेन्द्रेण राक्षसाः॥ २५॥
</details>

<details><summary>अनुवाद (हिन्दी)</summary>

वानरोंकी उस सेनाको देखकर वे भयसे व्याकुल हो उठे। इतनेहीमें धर्मात्मा राक्षसराज विभीषणने उन सब राक्षसोंको देख लिया॥ २५॥
</details>

<details open><summary>विश्वास-प्रस्तुतिः</summary>

विभीषणेन तत्रस्था निगृहीता यदृच्छया।  
शार्दूलो ग्राहितस्त्वेकः पापोऽयमिति राक्षसः॥ २६॥
</details>

<details><summary>मूलम्</summary>

विभीषणेन तत्रस्था निगृहीता यदृच्छया।  
शार्दूलो ग्राहितस्त्वेकः पापोऽयमिति राक्षसः॥ २६॥
</details>

<details><summary>अनुवाद (हिन्दी)</summary>

तब उन्होंने अकस्मात् वहाँ आये हुए राक्षसोंको फटकारा और अकेले शार्दूलको यह सोचकर पकड़वा लिया कि यह राक्षस बड़ा पापी है॥ २६॥
</details>

<details open><summary>विश्वास-प्रस्तुतिः</summary>

मोचितः सोऽपि रामेण वध्यमानः प्लवंगमैः।  
आनृशंस्येन रामेण मोचिता राक्षसाः परे॥ २७॥
</details>

<details><summary>मूलम्</summary>

मोचितः सोऽपि रामेण वध्यमानः प्लवंगमैः।  
आनृशंस्येन रामेण मोचिता राक्षसाः परे॥ २७॥
</details>

<details><summary>अनुवाद (हिन्दी)</summary>

फिर तो वानर उसे पीटने लगे। तब भगवान् श्रीरामने दयावश उसे तथा अन्य राक्षसोंको भी छुड़ा दिया॥ २७॥
</details>

<details open><summary>विश्वास-प्रस्तुतिः</summary>

वानरैरर्दितास्ते तु विक्रान्तैर्लघुविक्रमैः।  
पुनर्लङ्कामनुप्राप्ताः श्वसन्तो नष्टचेतसः॥ २८॥
</details>

<details><summary>मूलम्</summary>

वानरैरर्दितास्ते तु विक्रान्तैर्लघुविक्रमैः।  
पुनर्लङ्कामनुप्राप्ताः श्वसन्तो नष्टचेतसः॥ २८॥
</details>

<details><summary>अनुवाद (हिन्दी)</summary>

बल-विक्रमसम्पन्न शीघ्र पराक्रमी वानरोंसे पीड़ित हो उन राक्षसोंके होश उड़ गये और वे हाँफते-हाँफते फिर लङ्कामें जा पहुँचे॥ २८॥
</details>

<details open><summary>विश्वास-प्रस्तुतिः</summary>

ततो दशग्रीवमुपस्थितास्ते  
चारा बहिर्नित्यचरा निशाचराः।  
गिरेः सुवेलस्य समीपवासिनं  
न्यवेदयन् रामबलं महाबलाः॥ २९॥
</details>

<details><summary>मूलम्</summary>

ततो दशग्रीवमुपस्थितास्ते  
चारा बहिर्नित्यचरा निशाचराः।  
गिरेः सुवेलस्य समीपवासिनं  
न्यवेदयन् रामबलं महाबलाः॥ २९॥
</details>

<details><summary>अनुवाद (हिन्दी)</summary>

तदनन्तर रावणकी सेवामें उपस्थित हो चरके वेशमें सदा बाहर विचरनेवाले उन महाबली निशाचरोंने यह सूचना दी कि श्रीरामचन्द्रजीकी सेना सुवेल पर्वतके निकट डेरा डाले पड़ी है॥ २९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोनत्रिंशः सर्गः॥ २९॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें उन्तीसवाँ सर्ग पूरा हुआ॥ २९॥
</details>
