+++
title = "०१९ विभीषणस्य रामपादशरणगमनम्"
title_english = "019 Vibhishana seeks refuge at the feet of Rama"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-019-Vibhishana_seeks_refuge_at_the_feet_of_Rama.mp3"></div>
</details>



<details><summary>भागसूचना</summary>

19. विभीषणका आकाशसे उतरकर भगवान् श्रीरामके चरणोंकी शरण लेना, उनके पूछनेपर रावणकी शक्तिका परिचय देना और श्रीरामका रावण-वधकी प्रतिज्ञा करके विभीषणको लङ्काके राज्यपर अभिषिक्त कर उनकी सम्मतिसे समुद्रतटपर धरना देनेके लिये बैठना
</details>

<details open><summary>विश्वास-प्रस्तुतिः</summary>

राघवेणाभये दत्ते संनतो रावणानुजः।  
विभीषणो महाप्राज्ञो भूमिं समवलोकयत्॥ १॥
</details>

<details><summary>मूलम्</summary>

राघवेणाभये दत्ते संनतो रावणानुजः।  
विभीषणो महाप्राज्ञो भूमिं समवलोकयत्॥ १॥
</details>

<details><summary>अनुवाद (हिन्दी)</summary>

इस प्रकार श्रीरघुनाथजीके अभय देनेपर विनयशील महाबुद्धिमान् विभीषणने नीचे उतरनेके लिये पृथ्वीकी ओर देखा॥ १॥
</details>

<details open><summary>विश्वास-प्रस्तुतिः</summary>

खात् पपातावनिं हृष्टो भक्तैरनुचरैः सह।  
स तु रामस्य धर्मात्मा निपपात विभीषणः॥ २॥  
पादयोर्निपपाताथ चतुर्भिः सह राक्षसैः।
</details>

<details><summary>मूलम्</summary>

खात् पपातावनिं हृष्टो भक्तैरनुचरैः सह।  
स तु रामस्य धर्मात्मा निपपात विभीषणः॥ २॥  
पादयोर्निपपाताथ चतुर्भिः सह राक्षसैः।
</details>

<details><summary>अनुवाद (हिन्दी)</summary>

वे अपने भक्त सेवकोंके साथ हर्षसे भरकर आकाशसे पृथ्वीपर उतर आये। उतरकर चारों राक्षसोंके साथ धर्मात्मा विभीषण श्रीरामचन्द्रजीके चरणोंमें गिर पड़े॥ २ १/२॥
</details>

<details open><summary>विश्वास-प्रस्तुतिः</summary>

अब्रवीच्च तदा वाक्यं रामं प्रति विभीषणः॥ ३॥  
धर्मयुक्तं च युक्तं च साम्प्रतं सम्प्रहर्षणम्।
</details>

<details><summary>मूलम्</summary>

अब्रवीच्च तदा वाक्यं रामं प्रति विभीषणः॥ ३॥  
धर्मयुक्तं च युक्तं च साम्प्रतं सम्प्रहर्षणम्।
</details>

<details><summary>अनुवाद (हिन्दी)</summary>

उस समय विभीषणने श्रीरामसे धर्मानुकूल, युक्तियुक्त, समयोचित और हर्षवर्द्धक बात कही—॥ ३ १/२॥
</details>

<details open><summary>विश्वास-प्रस्तुतिः</summary>

अनुजो रावणस्याहं तेन चास्म्यवमानितः॥ ४॥  
भवन्तं सर्वभूतानां शरण्यं शरणं गतः।
</details>

<details><summary>मूलम्</summary>

अनुजो रावणस्याहं तेन चास्म्यवमानितः॥ ४॥  
भवन्तं सर्वभूतानां शरण्यं शरणं गतः।
</details>

<details><summary>अनुवाद (हिन्दी)</summary>

‘भगवन्! मैं रावणका छोटा भाई हूँ। रावणने मेरा अपमान किया है। आप समस्त प्राणियोंको शरण देनेवाले हैं, इसलिये मैंने आपकी शरण ली है॥ ४ १/२॥
</details>

<details open><summary>विश्वास-प्रस्तुतिः</summary>

परित्यक्ता मया लङ्का मित्राणि च धनानि च॥ ५॥  
भवद‍्गतं हि मे राज्यं जीवितं च सुखानि च।
</details>

<details><summary>मूलम्</summary>

परित्यक्ता मया लङ्का मित्राणि च धनानि च॥ ५॥  
भवद‍्गतं हि मे राज्यं जीवितं च सुखानि च।
</details>

<details><summary>अनुवाद (हिन्दी)</summary>

‘अपने सभी मित्र, धन और लङ्कापुरीको मैं छोड़ आया हूँ। अब मेरा राज्य, जीवन और सुख सब आपके ही अधीन है’॥ ५ १/२॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा रामो वचनमब्रवीत्॥ ६॥  
वचसा सान्त्वयित्वैनं लोचनाभ्यां पिबन्निव।
</details>

<details><summary>मूलम्</summary>

तस्य तद् वचनं श्रुत्वा रामो वचनमब्रवीत्॥ ६॥  
वचसा सान्त्वयित्वैनं लोचनाभ्यां पिबन्निव।
</details>

<details><summary>अनुवाद (हिन्दी)</summary>

विभीषणके ये वचन सुनकर श्रीरामने मधुर वाणीद्वारा उन्हें सान्त्वना दी और नेत्रोंसे मानो उन्हें पी जायँगे, इस प्रकार प्रेमपूर्वक उनकी ओर देखते हुए कहा—॥ ६ १/२॥
</details>

<details open><summary>विश्वास-प्रस्तुतिः</summary>

आख्याहि मम तत्त्वेन राक्षसानां बलाबलम्॥ ७॥  
एवमुक्तं तदा रक्षो रामेणाक्लिष्टकर्मणा।  
रावणस्य बलं सर्वमाख्यातुमुपचक्रमे॥ ८॥
</details>

<details><summary>मूलम्</summary>

आख्याहि मम तत्त्वेन राक्षसानां बलाबलम्॥ ७॥  
एवमुक्तं तदा रक्षो रामेणाक्लिष्टकर्मणा।  
रावणस्य बलं सर्वमाख्यातुमुपचक्रमे॥ ८॥
</details>

<details><summary>अनुवाद (हिन्दी)</summary>

‘विभीषण! तुम मुझे ठीक-ठीक राक्षसोंका बलाबल बताओ।’ अनायास ही महान् कर्म करनेवाले श्रीरामके ऐसा कहनेपर राक्षस विभीषणने रावणके सम्पूर्ण बलका परिचय देना आरम्भ किया—॥ ७-८॥
</details>

<details open><summary>विश्वास-प्रस्तुतिः</summary>

अवध्यः सर्वभूतानां गन्धर्वोरगपक्षिणाम्।  
राजपुत्र दशग्रीवो वरदानात् स्वयम्भुवः॥ ९॥
</details>

<details><summary>मूलम्</summary>

अवध्यः सर्वभूतानां गन्धर्वोरगपक्षिणाम्।  
राजपुत्र दशग्रीवो वरदानात् स्वयम्भुवः॥ ९॥
</details>

<details><summary>अनुवाद (हिन्दी)</summary>

‘राजकुमार! ब्रह्माजीके वरदानके प्रभावसे दशमुख रावण (केवल मनुष्यको छोड़कर) गन्धर्व, नाग और पक्षी आदि सभी प्राणियोंके लिये अवध्य है॥ ९॥
</details>

<details open><summary>विश्वास-प्रस्तुतिः</summary>

रावणानन्तरो भ्राता मम ज्येष्ठश्च वीर्यवान्।  
कुम्भकर्णो महातेजाः शक्रप्रतिबलो युधि॥ १०॥
</details>

<details><summary>मूलम्</summary>

रावणानन्तरो भ्राता मम ज्येष्ठश्च वीर्यवान्।  
कुम्भकर्णो महातेजाः शक्रप्रतिबलो युधि॥ १०॥
</details>

<details><summary>अनुवाद (हिन्दी)</summary>

‘रावणसे छोटा और मुझसे बड़ा जो मेरा भाई कुम्भकर्ण है, वह महातेजस्वी और पराक्रमी है। युद्धमें वह इन्द्रके समान बलशाली है॥ १०॥
</details>

<details open><summary>विश्वास-प्रस्तुतिः</summary>

राम सेनापतिस्तस्य प्रहस्तो यदि ते श्रुतः।  
कैलासे येन समरे मणिभद्रः पराजितः॥ ११॥
</details>

<details><summary>मूलम्</summary>

राम सेनापतिस्तस्य प्रहस्तो यदि ते श्रुतः।  
कैलासे येन समरे मणिभद्रः पराजितः॥ ११॥
</details>

<details><summary>अनुवाद (हिन्दी)</summary>

‘श्रीराम! रावणके सेनापतिका नाम प्रहस्त है। शायद आपने भी उसका नाम सुना होगा। उसने कैलासपर घटित हुए युद्धमें कुबेरके सेनापति मणिभद्रको भी पराजित कर दिया था॥ ११॥
</details>

<details open><summary>विश्वास-प्रस्तुतिः</summary>

बद्धगोधाङ्गुलित्राणस्त्ववध्यकवचो युधि।  
धनुरादाय यस्तिष्ठन्नदृश्यो भवतीन्द्रजित्॥ १२॥
</details>

<details><summary>मूलम्</summary>

बद्धगोधाङ्गुलित्राणस्त्ववध्यकवचो युधि।  
धनुरादाय यस्तिष्ठन्नदृश्यो भवतीन्द्रजित्॥ १२॥
</details>

<details><summary>अनुवाद (हिन्दी)</summary>

‘रावणका पुत्र जो इन्द्रजित् है, वह गोहके चमड़ेके बने हुए दस्ताने पहनकर अवध्य कवच धारण करके हाथमें धनुष ले जब युद्धमें खड़ा होता है, उस समय अदृश्य हो जाता है॥ १२॥
</details>

<details open><summary>विश्वास-प्रस्तुतिः</summary>

संग्रामे सुमहद‍्व्यूहे तर्पयित्वा हुताशनम्।  
अन्तर्धानगतः श्रीमानिन्द्रजिद्धन्ति राघव॥ १३॥
</details>

<details><summary>मूलम्</summary>

संग्रामे सुमहद‍्व्यूहे तर्पयित्वा हुताशनम्।  
अन्तर्धानगतः श्रीमानिन्द्रजिद्धन्ति राघव॥ १३॥
</details>

<details><summary>अनुवाद (हिन्दी)</summary>

‘रघुनन्दन! श्रीमान् इन्द्रजित् ने अग्निदेवको तृप्त करके ऐसी शक्ति प्राप्त कर ली है कि वह विशाल व्यूहसे युक्त संग्राममें अदृश्य होकर शत्रुओंपर प्रहार करता है॥ १३॥
</details>

<details open><summary>विश्वास-प्रस्तुतिः</summary>

महोदरमहापार्श्वौ राक्षसश्चाप्यकम्पनः।  
अनीकपास्तु तस्यैते लोकपालसमा युधि॥ १४॥
</details>

<details><summary>मूलम्</summary>

महोदरमहापार्श्वौ राक्षसश्चाप्यकम्पनः।  
अनीकपास्तु तस्यैते लोकपालसमा युधि॥ १४॥
</details>

<details><summary>अनुवाद (हिन्दी)</summary>

‘महोदर, महापार्श्व और अकम्पन—ये तीनों राक्षस रावणके सेनापति हैं और युद्धमें लोकपालोंके समान पराक्रम प्रकट करते हैं॥ १४॥
</details>

<details open><summary>विश्वास-प्रस्तुतिः</summary>

दशकोटिसहस्राणि रक्षसां कामरूपिणाम्।  
मांसशोणितभक्ष्याणां लङ्कापुरनिवासिनाम्॥ १५॥  
स तैस्तु सहितो राजा लोकपालानयोधयत्।  
सह देवैस्तु ते भग्ना रावणेन दुरात्मना॥ १६॥
</details>

<details><summary>मूलम्</summary>

दशकोटिसहस्राणि रक्षसां कामरूपिणाम्।  
मांसशोणितभक्ष्याणां लङ्कापुरनिवासिनाम्॥ १५॥  
स तैस्तु सहितो राजा लोकपालानयोधयत्।  
सह देवैस्तु ते भग्ना रावणेन दुरात्मना॥ १६॥
</details>

<details><summary>अनुवाद (हिन्दी)</summary>

‘लङ्कामें रक्त और मांसका भोजन करनेवाले और इच्छानुसार रूप धारण करनेमें समर्थ जो दस कोटि सहस्र (एक खरब) राक्षस निवास करते हैं, उन्हें साथ लेकर राजा रावणने लोकपालोंसे युद्ध किया था। उस समय देवताओंसहित वे सब लोकपाल दुरात्मा रावणसे पराजित हो भाग खड़े हुए’॥ १५-१६॥
</details>

<details open><summary>विश्वास-प्रस्तुतिः</summary>

विभीषणस्य तु वचस्तच्छ्रुत्वा रघुसत्तमः।  
अन्वीक्ष्य मनसा सर्वमिदं वचनमब्रवीत्॥ १७॥
</details>

<details><summary>मूलम्</summary>

विभीषणस्य तु वचस्तच्छ्रुत्वा रघुसत्तमः।  
अन्वीक्ष्य मनसा सर्वमिदं वचनमब्रवीत्॥ १७॥
</details>

<details><summary>अनुवाद (हिन्दी)</summary>

विभीषणकी यह बात सुनकर रघुकुलतिलक श्रीरामने मन-ही-मन उस सबपर बारंबार विचार किया और इस प्रकार कहा—॥ १७॥
</details>

<details open><summary>विश्वास-प्रस्तुतिः</summary>

यानि कर्मापदानानि रावणस्य विभीषण।  
आख्यातानि च तत्त्वेन ह्यवगच्छामि तान्यहम्॥ १८॥
</details>

<details><summary>मूलम्</summary>

यानि कर्मापदानानि रावणस्य विभीषण।  
आख्यातानि च तत्त्वेन ह्यवगच्छामि तान्यहम्॥ १८॥
</details>

<details><summary>अनुवाद (हिन्दी)</summary>

‘विभीषण! तुमने रावणके युद्धविषयक जिन-जिन पराक्रमोंका वर्णन किया है, उन्हें मैं अच्छी तरह जानता हूँ॥ १८॥
</details>

<details open><summary>विश्वास-प्रस्तुतिः</summary>

अहं हत्वा दशग्रीवं सप्रहस्तं सहात्मजम्।  
राजानं त्वां करिष्यामि सत्यमेतच्छृणोतु मे॥ १९॥
</details>

<details><summary>मूलम्</summary>

अहं हत्वा दशग्रीवं सप्रहस्तं सहात्मजम्।  
राजानं त्वां करिष्यामि सत्यमेतच्छृणोतु मे॥ १९॥
</details>

<details><summary>अनुवाद (हिन्दी)</summary>

‘परंतु सुनो! मैं सच कहता हूँ कि प्रहस्त और पुत्रोंके सहित रावणका वध करके मैं तुम्हें लङ्काका राजा बनाऊँगा॥ १९॥
</details>

<details open><summary>विश्वास-प्रस्तुतिः</summary>

रसातलं वा प्रविशेत् पातालं वापि रावणः।  
पितामहसकाशं वा न मे जीवन् विमोक्ष्यते॥ २०॥
</details>

<details><summary>मूलम्</summary>

रसातलं वा प्रविशेत् पातालं वापि रावणः।  
पितामहसकाशं वा न मे जीवन् विमोक्ष्यते॥ २०॥
</details>

<details><summary>अनुवाद (हिन्दी)</summary>

‘रावण रसातल या पातालमें प्रवेश कर जाय अथवा पितामह ब्रह्माजीके पास चला जाय तो भी वह अब मेरे हाथसे जीवित नहीं छूट सकेगा॥ २०॥
</details>

<details open><summary>विश्वास-प्रस्तुतिः</summary>

अहत्वा रावणं संख्ये सपुत्रजनबान्धवम्।  
अयोध्यां न प्रवेक्ष्यामि त्रिभिस्तैर्भ्रातृभिः शपे॥ २१॥
</details>

<details><summary>मूलम्</summary>

अहत्वा रावणं संख्ये सपुत्रजनबान्धवम्।  
अयोध्यां न प्रवेक्ष्यामि त्रिभिस्तैर्भ्रातृभिः शपे॥ २१॥
</details>

<details><summary>अनुवाद (हिन्दी)</summary>

‘मैं अपने तीनों भाइयोंकी सौगन्ध खाकर कहता हूँ कि युद्धमें पुत्र, भृत्यजन और बन्धु-बान्धवोंसहित रावणका वध किये बिना अयोध्यापुरीमें प्रवेश नहीं करूँगा’॥ २१॥
</details>

<details open><summary>विश्वास-प्रस्तुतिः</summary>

श्रुत्वा तु वचनं तस्य रामस्याक्लिष्टकर्मणः।  
शिरसाऽऽवन्द्य धर्मात्मा वक्तुमेवं प्रचक्रमे॥ २२॥
</details>

<details><summary>मूलम्</summary>

श्रुत्वा तु वचनं तस्य रामस्याक्लिष्टकर्मणः।  
शिरसाऽऽवन्द्य धर्मात्मा वक्तुमेवं प्रचक्रमे॥ २२॥
</details>

<details><summary>अनुवाद (हिन्दी)</summary>

अनायास ही महान् कर्म करनेवाले श्रीरामचन्द्रजीके ये वचन सुनकर धर्मात्मा विभीषणने मस्तक झुकाकर उन्हें प्रणाम किया और फिर इस प्रकार कहना आरम्भ किया—॥ २२॥
</details>

<details open><summary>विश्वास-प्रस्तुतिः</summary>

राक्षसानां वधे साह्यं लङ्कायाश्च प्रधर्षणे।  
करिष्यामि यथाप्राणं प्रवेक्ष्यामि च वाहिनीम्॥ २३॥
</details>

<details><summary>मूलम्</summary>

राक्षसानां वधे साह्यं लङ्कायाश्च प्रधर्षणे।  
करिष्यामि यथाप्राणं प्रवेक्ष्यामि च वाहिनीम्॥ २३॥
</details>

<details><summary>अनुवाद (हिन्दी)</summary>

‘प्रभो! राक्षसोंके संहारमें और लङ्कापुरीपर आक्रमण करके उसे जीतनेमें मैं आपकी यथाशक्ति सहायता करूँगा तथा प्राणोंकी बाजी लगाकर युद्धके लिये रावणकी सेनामें भी प्रवेश करूँगा’॥ २३॥
</details>

<details open><summary>विश्वास-प्रस्तुतिः</summary>

इति ब्रुवाणं रामस्तु परिष्वज्य विभीषणम्।  
अब्रवील्लक्ष्मणं प्रीतः समुद्राज्जलमानय॥ २४॥  
तेन चेमं महाप्राज्ञमभिषिञ्च विभीषणम्।  
राजानं रक्षसां क्षिप्रं प्रसन्ने मयि मानद॥ २५॥
</details>

<details><summary>मूलम्</summary>

इति ब्रुवाणं रामस्तु परिष्वज्य विभीषणम्।  
अब्रवील्लक्ष्मणं प्रीतः समुद्राज्जलमानय॥ २४॥  
तेन चेमं महाप्राज्ञमभिषिञ्च विभीषणम्।  
राजानं रक्षसां क्षिप्रं प्रसन्ने मयि मानद॥ २५॥
</details>

<details><summary>अनुवाद (हिन्दी)</summary>

विभीषणके ऐसा कहनेपर भगवान् श्रीरामने उन्हें हृदयसे लगा लिया और प्रसन्न होकर लक्ष्मणसे कहा—‘दूसरोंको मान देनेवाले सुमित्रानन्दन! तुम समुद्रसे जल ले आओ और उसके द्वारा इन परम बुद्धिमान् राक्षसराज विभीषणका लङ्काके राज्यपर शीघ्र ही अभिषेक कर दो। मेरे प्रसन्न होनेपर इन्हें यह लाभ मिलना ही चाहिये’॥ २४-२५॥
</details>

<details open><summary>विश्वास-प्रस्तुतिः</summary>

एवमुक्तस्तु सौमित्रिरभ्यषिञ्चद् विभीषणम्।  
मध्ये वानरमुख्यानां राजानं राजशासनात्॥ २६॥
</details>

<details><summary>मूलम्</summary>

एवमुक्तस्तु सौमित्रिरभ्यषिञ्चद् विभीषणम्।  
मध्ये वानरमुख्यानां राजानं राजशासनात्॥ २६॥
</details>

<details><summary>अनुवाद (हिन्दी)</summary>

उनके ऐसा कहनेपर सुमित्राकुमार लक्ष्मणने मुख्य-मुख्य वानरोंके बीच महाराज श्रीरामके आदेशसे विभीषणका राक्षसोंके राजाके पदपर अभिषेक कर दिया॥ २६॥
</details>

<details open><summary>विश्वास-प्रस्तुतिः</summary>

तं प्रसादं तु रामस्य दृष्ट्वा सद्यः प्लवङ्गमाः।  
प्रचुक्रुशुर्महात्मानं साधुसाध्विति चाब्रुवन्॥ २७॥
</details>

<details><summary>मूलम्</summary>

तं प्रसादं तु रामस्य दृष्ट्वा सद्यः प्लवङ्गमाः।  
प्रचुक्रुशुर्महात्मानं साधुसाध्विति चाब्रुवन्॥ २७॥
</details>

<details><summary>अनुवाद (हिन्दी)</summary>

भगवान् श्रीरामका यह तात्कालिक प्रसाद (अनुग्रह) देखकर सब वानर हर्षध्वनि करने और महात्मा श्रीरामको साधुवाद देने लगे॥ २७॥
</details>

<details open><summary>विश्वास-प्रस्तुतिः</summary>

अब्रवीच्च हनूमांश्च सुग्रीवश्च विभीषणम्।  
कथं सागरमक्षोभ्यं तराम वरुणालयम्।  
सैन्यैः परिवृताः सर्वे वानराणां महौजसाम्॥ २८॥
</details>

<details><summary>मूलम्</summary>

अब्रवीच्च हनूमांश्च सुग्रीवश्च विभीषणम्।  
कथं सागरमक्षोभ्यं तराम वरुणालयम्।  
सैन्यैः परिवृताः सर्वे वानराणां महौजसाम्॥ २८॥
</details>

<details><summary>अनुवाद (हिन्दी)</summary>

तत्पश्चात् हनुमान् और सुग्रीवने विभीषणसे पूछा—‘राक्षसराज! हम सब लोग इस अक्षोभ्य समुद्रको महाबली वानरोंकी सेनाओंके साथ किस प्रकार पार कर सकेंगे?
</details>

<details open><summary>विश्वास-प्रस्तुतिः</summary>

उपायैरभिगच्छाम यथा नदनदीपतिम्।  
तराम तरसा सर्वे ससैन्या वरुणालयम्॥ २९॥
</details>

<details><summary>मूलम्</summary>

उपायैरभिगच्छाम यथा नदनदीपतिम्।  
तराम तरसा सर्वे ससैन्या वरुणालयम्॥ २९॥
</details>

<details><summary>अनुवाद (हिन्दी)</summary>

‘जिस उपायसे हम सब लोग सेनासहित नदों और नदियोंके स्वामी वरुणालय समुद्रके पार जा सकें, वह बताओ’॥ २९॥
</details>

<details open><summary>विश्वास-प्रस्तुतिः</summary>

एवमुक्तस्तु धर्मात्मा प्रत्युवाच विभीषणः।  
समुद्रं राघवो राजा शरणं गन्तुमर्हति॥ ३०॥
</details>

<details><summary>मूलम्</summary>

एवमुक्तस्तु धर्मात्मा प्रत्युवाच विभीषणः।  
समुद्रं राघवो राजा शरणं गन्तुमर्हति॥ ३०॥
</details>

<details><summary>अनुवाद (हिन्दी)</summary>

उनके इस प्रकार पूछनेपर धर्मात्मा विभीषणने यों उत्तर दिया—‘रघुवंशी राजा श्रीरामको समुद्रकी शरण लेनी चाहिये॥ ३०॥
</details>

<details open><summary>विश्वास-प्रस्तुतिः</summary>

खानितः सगरेणायमप्रमेयो महोदधिः।  
कर्तुमर्हति रामस्य ज्ञातेः कार्यं महोदधिः॥ ३१॥
</details>

<details><summary>मूलम्</summary>

खानितः सगरेणायमप्रमेयो महोदधिः।  
कर्तुमर्हति रामस्य ज्ञातेः कार्यं महोदधिः॥ ३१॥
</details>

<details><summary>अनुवाद (हिन्दी)</summary>

‘इस अपार महासागरको राजा सगरने खुदवाया था। श्रीरामचन्द्रजी सगरके वंशज हैं। इसलिये समुद्रको इनका काम अवश्य करना चाहिये’॥ ३१॥
</details>

<details open><summary>विश्वास-प्रस्तुतिः</summary>

एवं विभीषणेनोक्तो राक्षसेन विपश्चिता।  
आजगामाथ सुग्रीवो यत्र रामः सलक्ष्मणः॥ ३२॥
</details>

<details><summary>मूलम्</summary>

एवं विभीषणेनोक्तो राक्षसेन विपश्चिता।  
आजगामाथ सुग्रीवो यत्र रामः सलक्ष्मणः॥ ३२॥
</details>

<details><summary>अनुवाद (हिन्दी)</summary>

विद्वान् राक्षस विभीषणके ऐसा कहनेपर सुग्रीव उस स्थानपर आये, जहाँ लक्ष्मणसहित श्रीराम विद्यमान थे॥ ३२॥
</details>

<details open><summary>विश्वास-प्रस्तुतिः</summary>

ततश्चाख्यातुमारेभे विभीषणवचः शुभम्।  
सुग्रीवो विपुलग्रीवः सागरस्योपवेशनम्॥ ३३॥
</details>

<details><summary>मूलम्</summary>

ततश्चाख्यातुमारेभे विभीषणवचः शुभम्।  
सुग्रीवो विपुलग्रीवः सागरस्योपवेशनम्॥ ३३॥
</details>

<details><summary>अनुवाद (हिन्दी)</summary>

वहाँ विशाल ग्रीवावाले सुग्रीवने समुद्रपर धरना देनेके विषयमें जो विभीषणका शुभ वचन था, उसे कहना आरम्भ किया॥ ३३॥
</details>

<details open><summary>विश्वास-प्रस्तुतिः</summary>

प्रकृत्या धर्मशीलस्य रामस्यास्याप्यरोचत।  
सलक्ष्मणं महातेजाः सुग्रीवं च हरीश्वरम्॥ ३४॥  
सत्क्रियार्थं क्रियादक्षं स्मितपूर्वमभाषत।
</details>

<details><summary>मूलम्</summary>

प्रकृत्या धर्मशीलस्य रामस्यास्याप्यरोचत।  
सलक्ष्मणं महातेजाः सुग्रीवं च हरीश्वरम्॥ ३४॥  
सत्क्रियार्थं क्रियादक्षं स्मितपूर्वमभाषत।
</details>

<details><summary>अनुवाद (हिन्दी)</summary>

भगवान् श्रीराम स्वभावसे ही धर्मशील थे, अतःउन्हें भी विभीषणकी यह बात अच्छी लगी। वे महातेजस्वी रघुनाथजी लक्ष्मणसहित कार्यदक्ष वानरराज सुग्रीवका सत्कार करते हुए उनसे मुसकराकर बोले—॥ ३४ १/२॥
</details>

<details open><summary>विश्वास-प्रस्तुतिः</summary>

विभीषणस्य मन्त्रोऽयं मम लक्ष्मण रोचते॥ ३५॥  
सुग्रीवः पण्डितो नित्यं भवान् मन्त्रविचक्षणः।  
उभाभ्यां सम्प्रधार्यार्थं रोचते यत् तदुच्यताम्॥ ३६॥
</details>

<details><summary>मूलम्</summary>

विभीषणस्य मन्त्रोऽयं मम लक्ष्मण रोचते॥ ३५॥  
सुग्रीवः पण्डितो नित्यं भवान् मन्त्रविचक्षणः।  
उभाभ्यां सम्प्रधार्यार्थं रोचते यत् तदुच्यताम्॥ ३६॥
</details>

<details><summary>अनुवाद (हिन्दी)</summary>

‘लक्ष्मण! विभीषणकी यह सम्मति मुझे भी अच्छी लगती है; परंतु सुग्रीव राजनीतिके बड़े पण्डित हैं और तुम भी समयोचित सलाह देनेमें सदा ही कुशल हो। इसलिये तुम दोनों प्रस्तुत कार्यपर अच्छी तरह विचार करके जो ठीक जान पड़े, वह बताओ’॥ ३५-३६॥
</details>

<details open><summary>विश्वास-प्रस्तुतिः</summary>

एवमुक्तौ ततो वीरावुभौ सुग्रीवलक्ष्मणौ।  
समुदाचारसंयुक्तमिदं वचनमूचतुः॥ ३७॥
</details>

<details><summary>मूलम्</summary>

एवमुक्तौ ततो वीरावुभौ सुग्रीवलक्ष्मणौ।  
समुदाचारसंयुक्तमिदं वचनमूचतुः॥ ३७॥
</details>

<details><summary>अनुवाद (हिन्दी)</summary>

भगवान् श्रीरामके ऐसा कहनेपर वे दोनों वीर सुग्रीव और लक्ष्मण उनसे आदरपूर्वक बोले—॥ ३७॥
</details>

<details open><summary>विश्वास-प्रस्तुतिः</summary>

किमर्थं नौ नरव्याघ्र न रोचिष्यति राघव।  
विभीषणेन यत् तूक्तमस्मिन् काले सुखावहम्॥ ३८॥
</details>

<details><summary>मूलम्</summary>

किमर्थं नौ नरव्याघ्र न रोचिष्यति राघव।  
विभीषणेन यत् तूक्तमस्मिन् काले सुखावहम्॥ ३८॥
</details>

<details><summary>अनुवाद (हिन्दी)</summary>

पुरुषसिंह रघुनन्दन! इस समय विभीषणने जो सुखदायक बात कही है, वह हम दोनोंको क्यों नहीं अच्छी लगेगी?॥ ३८॥
</details>

<details open><summary>विश्वास-प्रस्तुतिः</summary>

अबद्‍ध्वा सागरे सेतुं घोरेऽस्मिन् वरुणालये।  
लङ्का नासादितुं शक्या सेन्द्रैरपि सुरासुरैः॥ ३९॥
</details>

<details><summary>मूलम्</summary>

अबद्‍ध्वा सागरे सेतुं घोरेऽस्मिन् वरुणालये।  
लङ्का नासादितुं शक्या सेन्द्रैरपि सुरासुरैः॥ ३९॥
</details>

<details><summary>अनुवाद (हिन्दी)</summary>

‘इस भयंकर समुद्रमें पुल बाँधे बिना इन्द्रसहित देवता और असुर भी इधरसे लङ्कापुरीमें नहीं पहुँच सकते॥ ३९॥
</details>

<details open><summary>विश्वास-प्रस्तुतिः</summary>

विभीषणस्य शूरस्य यथार्थं क्रियतां वचः।  
अलं कालात्ययं कृत्वा सागरोऽयं नियुज्यताम्।  
यथा सैन्येन गच्छाम पुरीं रावणपालिताम्॥ ४०॥
</details>

<details><summary>मूलम्</summary>

विभीषणस्य शूरस्य यथार्थं क्रियतां वचः।  
अलं कालात्ययं कृत्वा सागरोऽयं नियुज्यताम्।  
यथा सैन्येन गच्छाम पुरीं रावणपालिताम्॥ ४०॥
</details>

<details><summary>अनुवाद (हिन्दी)</summary>

‘इसलिये आप शूरवीर विभीषणके यथार्थ वचनके अनुसार ही कार्य करें। अब अधिक विलम्ब करना ठीक नहीं है। इस समुद्रसे यह अनुरोध किया जाय कि वह हमारी सहायता करे, जिससे हम सेनाके साथ रावणपालित लङ्कापुरीमें पहुँच सकें’॥ ४०॥
</details>

<details open><summary>विश्वास-प्रस्तुतिः</summary>

एवमुक्तः कुशास्तीर्णे तीरे नदनदीपतेः।  
संविवेश तदा रामो वेद्यामिव हुताशनः॥ ४१॥
</details>

<details><summary>मूलम्</summary>

एवमुक्तः कुशास्तीर्णे तीरे नदनदीपतेः।  
संविवेश तदा रामो वेद्यामिव हुताशनः॥ ४१॥
</details>

<details><summary>अनुवाद (हिन्दी)</summary>

उन दोनोंके ऐसा कहनेपर श्रीरामचन्द्रजी उस समय समुद्रके तटपर कुश बिछाकर उसके ऊपर उसी तरह बैठे, जैसे वेदीपर अग्निदेव प्रतिष्ठित होते हैं॥ ४१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोनविंशः सर्गः॥ १९॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें उन्नीसवाँ सर्ग पूरा हुआ॥ १९॥
</details>
