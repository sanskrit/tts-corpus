+++
title = "०६१ रामेण कुम्भकर्णबलश्रवणम्"
title_english = "061 Rama enquires about Kumbhakarna"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-061-Rama_enquires_about_Kumbhakarna__0.mp3"></div>
</details>



<details><summary>भागसूचना</summary>

61. विभीषणका श्रीरामसे कुम्भकर्णका परिचय देना और श्रीरामकी आज्ञासे वानरोंका युद्धके लिये लङ्काके द्वारोंपर डट जाना
</details>

<details open><summary>विश्वास-प्रस्तुतिः</summary>

ततो रामो महातेजा धनुरादाय वीर्यवान्।  
किरीटिनं महाकायं कुम्भकर्णं ददर्श ह॥ १॥
</details>

<details><summary>मूलम्</summary>

ततो रामो महातेजा धनुरादाय वीर्यवान्।  
किरीटिनं महाकायं कुम्भकर्णं ददर्श ह॥ १॥
</details>

<details><summary>अनुवाद (हिन्दी)</summary>

तदनन्तर हाथमें धनुष लेकर बल-विक्रमसे सम्पन्न महातेजस्वी श्रीरामने किरीटधारी महाकाय राक्षस कुम्भकर्णको देखा॥ १॥
</details>

<details open><summary>विश्वास-प्रस्तुतिः</summary>

तं दृष्ट्वा राक्षसश्रेष्ठं पर्वताकारदर्शनम्।  
क्रममाणमिवाकाशं पुरा नारायणं यथा॥ २॥  
सतोयाम्बुदसंकाशं काञ्चनाङ्गदभूषणम्।  
दृष्ट्वा पुनः प्रदुद्राव वानराणां महाचमूः॥ ३॥
</details>

<details><summary>मूलम्</summary>

तं दृष्ट्वा राक्षसश्रेष्ठं पर्वताकारदर्शनम्।  
क्रममाणमिवाकाशं पुरा नारायणं यथा॥ २॥  
सतोयाम्बुदसंकाशं काञ्चनाङ्गदभूषणम्।  
दृष्ट्वा पुनः प्रदुद्राव वानराणां महाचमूः॥ ३॥
</details>

<details><summary>अनुवाद (हिन्दी)</summary>

वह पर्वतके समान दिखायी देता था और राक्षसोंमें सबसे बड़ा था। जैसे पूर्वकालमें भगवान् नारायणने आकाशको नापनेके लिये डग भरे थे, उसी प्रकार वह भी डग बढ़ाता जा रहा था। सजल जलधरके समान काला कुम्भकर्ण सोनेके बाजूबन्दसे विभूषित था। उसे देखकर वानरोंकी वह विशाल सेना पुनः बड़े वेगसे भागने लगी॥ २-३॥
</details>

<details open><summary>विश्वास-प्रस्तुतिः</summary>

विद्रुतां वाहिनीं दृष्ट्वा वर्धमानं च राक्षसम्।  
सविस्मितमिदं रामो विभीषणमुवाच ह॥ ४॥
</details>

<details><summary>मूलम्</summary>

विद्रुतां वाहिनीं दृष्ट्वा वर्धमानं च राक्षसम्।  
सविस्मितमिदं रामो विभीषणमुवाच ह॥ ४॥
</details>

<details><summary>अनुवाद (हिन्दी)</summary>

अपनी सेनाको भागते तथा राक्षस कुम्भकर्णको बढ़ते देख श्रीरामचन्द्रजीको बड़ा आश्चर्य हुआ और उन्होंने विभीषणसे पूछा—॥ ४॥
</details>

<details open><summary>विश्वास-प्रस्तुतिः</summary>

कोऽसौ पर्वतसंकाशः किरीटी हरिलोचनः।  
लङ्कायां दृश्यते वीरः सविद्युदिव तोयदः॥ ५॥
</details>

<details><summary>मूलम्</summary>

कोऽसौ पर्वतसंकाशः किरीटी हरिलोचनः।  
लङ्कायां दृश्यते वीरः सविद्युदिव तोयदः॥ ५॥
</details>

<details><summary>अनुवाद (हिन्दी)</summary>

‘यह लङ्कापुरीमें पर्वतके समान विशालकाय वीर कौन है, जिसके मस्तकपर किरीट शोभा पाता है और नेत्र भूरे हैं? यह ऐसा दिखायी देता है मानो बिजलीसहित मेघ हो॥ ५॥
</details>

<details open><summary>विश्वास-प्रस्तुतिः</summary>

पृथिव्यां केतुभूतोऽसौ महानेकोऽत्र दृश्यते।  
यं दृष्ट्वा वानराः सर्वे विद्रवन्ति ततस्ततः॥ ६॥
</details>

<details><summary>मूलम्</summary>

पृथिव्यां केतुभूतोऽसौ महानेकोऽत्र दृश्यते।  
यं दृष्ट्वा वानराः सर्वे विद्रवन्ति ततस्ततः॥ ६॥
</details>

<details><summary>अनुवाद (हिन्दी)</summary>

‘इस भूतलपर यह एकमात्र महान् ध्वज-सा दृष्टिगोचर होता है। इसे देखकर सारे वानर इधर-उधर भाग चले हैं॥ ६॥
</details>

<details open><summary>विश्वास-प्रस्तुतिः</summary>

आचक्ष्व सुमहान् कोऽसौ रक्षो वा यदि वासुरः।  
न मयैवंविधं भूतं दृष्टपूर्वं कदाचन॥ ७॥
</details>

<details><summary>मूलम्</summary>

आचक्ष्व सुमहान् कोऽसौ रक्षो वा यदि वासुरः।  
न मयैवंविधं भूतं दृष्टपूर्वं कदाचन॥ ७॥
</details>

<details><summary>अनुवाद (हिन्दी)</summary>

‘विभीषण! बताओ। यह इतने बड़े डील-डौलका कौन है? कोई राक्षस है या असुर? मैंने ऐसे प्राणीको पहले कभी नहीं देखा’॥ ७॥
</details>

<details open><summary>विश्वास-प्रस्तुतिः</summary>

सम्पृष्टो राजपुत्रेण रामेणाक्लिष्टकर्मणा।  
विभीषणो महाप्राज्ञः काकुत्स्थमिदमब्रवीत्॥ ८॥
</details>

<details><summary>मूलम्</summary>

सम्पृष्टो राजपुत्रेण रामेणाक्लिष्टकर्मणा।  
विभीषणो महाप्राज्ञः काकुत्स्थमिदमब्रवीत्॥ ८॥
</details>

<details><summary>अनुवाद (हिन्दी)</summary>

अनायास ही बड़े-बड़े कर्म करनेवाले राजकुमार श्रीरामने जब इस प्रकार पूछा, तब परम बुद्धिमान् विभीषणने उन ककुत्स्थकुलभूषण रघुनाथजीसे इस प्रकार कहा—॥ ८॥
</details>

<details open><summary>विश्वास-प्रस्तुतिः</summary>

येन वैवस्वतो युद्धे वासवश्च पराजितः।  
सैष विश्रवसः पुत्रः कुम्भकर्णः प्रतापवान्।  
अस्य प्रमाणसदृशो राक्षसोऽन्यो न विद्यते॥ ९॥
</details>

<details><summary>मूलम्</summary>

येन वैवस्वतो युद्धे वासवश्च पराजितः।  
सैष विश्रवसः पुत्रः कुम्भकर्णः प्रतापवान्।  
अस्य प्रमाणसदृशो राक्षसोऽन्यो न विद्यते॥ ९॥
</details>

<details><summary>अनुवाद (हिन्दी)</summary>

‘भगवन्! जिसने युद्धमें वैवस्वत यम और देवराज इन्द्रको भी पराजित किया था, वही यह विश्रवाका प्रतापी पुत्र कुम्भकर्ण है। इसके बराबर लंबा दूसरा कोई राक्षस नहीं है॥ ९॥
</details>

<details open><summary>विश्वास-प्रस्तुतिः</summary>

एतेन देवा युधि दानवाश्च  
यक्षा भुजंगाः पिशिताशनाश्च।  
गन्धर्वविद्याधरकिंनराश्च  
सहस्रशो राघव सम्प्रभग्नाः॥ १०॥
</details>

<details><summary>मूलम्</summary>

एतेन देवा युधि दानवाश्च  
यक्षा भुजंगाः पिशिताशनाश्च।  
गन्धर्वविद्याधरकिंनराश्च  
सहस्रशो राघव सम्प्रभग्नाः॥ १०॥
</details>

<details><summary>अनुवाद (हिन्दी)</summary>

‘रघुनन्दन! इसने देवता, दानव, यक्ष, नाग, राक्षस, गन्धर्व, विद्याधर और किन्नरोंको सहस्रों बार युद्धमें मार भगाया है॥ १०॥
</details>

<details open><summary>विश्वास-प्रस्तुतिः</summary>

शूलपाणिं विरूपाक्षं कुम्भकर्णं महाबलम्।  
हन्तुं न शेकुस्त्रिदशाः कालोऽयमिति मोहिताः॥ ११॥
</details>

<details><summary>मूलम्</summary>

शूलपाणिं विरूपाक्षं कुम्भकर्णं महाबलम्।  
हन्तुं न शेकुस्त्रिदशाः कालोऽयमिति मोहिताः॥ ११॥
</details>

<details><summary>अनुवाद (हिन्दी)</summary>

‘इसके नेत्र बड़े भयंकर हैं। यह महाबली कुम्भकर्ण जब हाथमें शूल लेकर युद्धमें खड़ा हुआ, उस समय देवता भी इसे मारनेमें समर्थ न हो सके। यह कालरूप है, ऐसा समझकर वे सब-के-सब मोहित हो गये थे॥
</details>

<details open><summary>विश्वास-प्रस्तुतिः</summary>

प्रकृत्या ह्येष तेजस्वी कुम्भकर्णो महाबलः।  
अन्येषां राक्षसेन्द्राणां वरदानकृतं बलम्॥ १२॥
</details>

<details><summary>मूलम्</summary>

प्रकृत्या ह्येष तेजस्वी कुम्भकर्णो महाबलः।  
अन्येषां राक्षसेन्द्राणां वरदानकृतं बलम्॥ १२॥
</details>

<details><summary>अनुवाद (हिन्दी)</summary>

‘कुम्भकर्ण स्वभावसे ही तेजस्वी और महाबलवान् है। अन्य राक्षसपतियोंके पास जो बल है, वह वरदानसे प्राप्त हुआ है॥ १२॥
</details>

<details open><summary>विश्वास-प्रस्तुतिः</summary>

बालेन जातमात्रेण क्षुधार्तेन महात्मना।  
भक्षितानि सहस्राणि प्रजानां सुबहून्यपि॥ १३॥
</details>

<details><summary>मूलम्</summary>

बालेन जातमात्रेण क्षुधार्तेन महात्मना।  
भक्षितानि सहस्राणि प्रजानां सुबहून्यपि॥ १३॥
</details>

<details><summary>अनुवाद (हिन्दी)</summary>

‘इस महाकाय राक्षसने जन्म लेते ही बाल्यावस्थामें भूखसे पीड़ित हो कई सहस्र प्रजाजनोंको खा डाला था॥
</details>

<details open><summary>विश्वास-प्रस्तुतिः</summary>

तेषु सम्भक्ष्यमाणेषु प्रजा भयनिपीडिताः।  
यान्त स्म शरणं शक्रं तमप्यर्थं न्यवेदयन्॥ १४॥
</details>

<details><summary>मूलम्</summary>

तेषु सम्भक्ष्यमाणेषु प्रजा भयनिपीडिताः।  
यान्त स्म शरणं शक्रं तमप्यर्थं न्यवेदयन्॥ १४॥
</details>

<details><summary>अनुवाद (हिन्दी)</summary>

‘जब सहस्रों प्रजाजन इसका आहार बनने लगे, तब भयसे पीड़ित हो वे सब-के-सब देवराज इन्द्रकी शरणमें गये और उन सबने उनके समक्ष अपना कष्ट निवेदन किया॥ १४॥
</details>

<details open><summary>विश्वास-प्रस्तुतिः</summary>

स कुम्भकर्णं कुपितो महेन्द्रो  
जघान वज्रेण शितेन वज्री।  
स शक्रवज्राभिहतो महात्मा  
चचाल कोपाच्च भृशं ननाद॥ १५॥
</details>

<details><summary>मूलम्</summary>

स कुम्भकर्णं कुपितो महेन्द्रो  
जघान वज्रेण शितेन वज्री।  
स शक्रवज्राभिहतो महात्मा  
चचाल कोपाच्च भृशं ननाद॥ १५॥
</details>

<details><summary>अनुवाद (हिन्दी)</summary>

‘इससे वज्रधारी देवराज इन्द्रको बड़ा क्रोध हुआ और उन्होंने अपने तीखे वज्रसे कुम्भकर्णको घायल कर दिया। इन्द्रके वज्रकी चोट खाकर यह महाकाय राक्षस क्षुब्ध हो उठा और रोषपूर्वक जोर-जोरसे सिंहनाद करने लगा॥ १५॥
</details>

<details open><summary>विश्वास-प्रस्तुतिः</summary>

तस्य नानद्यमानस्य कुम्भकर्णस्य रक्षसः।  
श्रुत्वा निनादं वित्रस्ताः प्रजा भूयो वितत्रसुः॥ १६॥
</details>

<details><summary>मूलम्</summary>

तस्य नानद्यमानस्य कुम्भकर्णस्य रक्षसः।  
श्रुत्वा निनादं वित्रस्ताः प्रजा भूयो वितत्रसुः॥ १६॥
</details>

<details><summary>अनुवाद (हिन्दी)</summary>

‘राक्षस कुम्भकर्णके बारंबार गर्जना करनेपर उसका भयंकर सिंहनाद सुनकर प्रजावर्गके लोग भयभीत हो और भी डर गये॥ १६॥
</details>

<details open><summary>विश्वास-प्रस्तुतिः</summary>

ततः क्रुद्धो महेन्द्रस्य कुम्भकर्णो महाबलः।  
निष्कृष्यैरावताद् दन्तं जघानोरसि वासवम्॥ १७॥
</details>

<details><summary>मूलम्</summary>

ततः क्रुद्धो महेन्द्रस्य कुम्भकर्णो महाबलः।  
निष्कृष्यैरावताद् दन्तं जघानोरसि वासवम्॥ १७॥
</details>

<details><summary>अनुवाद (हिन्दी)</summary>

‘तदनन्तर कुपित हुए महाबली कुम्भकर्णने इन्द्रके ऐरावतके मुँहसे एक दाँत उखाड़ लिया और उसीसे देवेन्द्रकी छातीपर प्रहार किया॥ १७॥
</details>

<details open><summary>विश्वास-प्रस्तुतिः</summary>

कुम्भकर्णप्रहारार्तो विजज्वाल स वासवः।  
ततो विषेदुः सहसा देवा ब्रह्मर्षिदानवाः॥ १८॥
</details>

<details><summary>मूलम्</summary>

कुम्भकर्णप्रहारार्तो विजज्वाल स वासवः।  
ततो विषेदुः सहसा देवा ब्रह्मर्षिदानवाः॥ १८॥
</details>

<details><summary>अनुवाद (हिन्दी)</summary>

‘कुम्भकर्णके प्रहारसे इन्द्र व्याकुल हो गये और उनके हृदयमें जलन होने लगी। यह देखकर सब देवता, ब्रह्मर्षि और दानव सहसा विषादमें डूब गये॥ १८॥
</details>

<details open><summary>विश्वास-प्रस्तुतिः</summary>

प्रजाभिः सह शक्रश्च ययौ स्थानं स्वयंभुवः।  
कुम्भकर्णस्य दौरात्म्यं शशंसुस्ते प्रजापतेः॥ १९॥
</details>

<details><summary>मूलम्</summary>

प्रजाभिः सह शक्रश्च ययौ स्थानं स्वयंभुवः।  
कुम्भकर्णस्य दौरात्म्यं शशंसुस्ते प्रजापतेः॥ १९॥
</details>

<details><summary>अनुवाद (हिन्दी)</summary>

‘तत्पश्चात् इन्द्र उन प्रजाजनोंके साथ ब्रह्माजीके धाममें गये। वहाँ जाकर उन सबने प्रजापतिके समक्ष कुम्भकर्णकी दुष्टताका विस्तारपूर्वक वर्णन किया॥
</details>

<details open><summary>विश्वास-प्रस्तुतिः</summary>

प्रजानां भक्षणं चापि देवानां चापि धर्षणम्।  
आश्रमध्वंसनं चापि परस्त्रीहरणं भृशम्॥ २०॥
</details>

<details><summary>मूलम्</summary>

प्रजानां भक्षणं चापि देवानां चापि धर्षणम्।  
आश्रमध्वंसनं चापि परस्त्रीहरणं भृशम्॥ २०॥
</details>

<details><summary>अनुवाद (हिन्दी)</summary>

‘इसके द्वारा प्रजाके भक्षण, देवताओंके धर्षण (तिरस्कार), ऋषियोंके आश्रमोंके विध्वंस तथा परायी स्त्रियोंके बारंबार हरण होनेकी भी बात बतायी॥ २०॥
</details>

<details open><summary>विश्वास-प्रस्तुतिः</summary>

एवं प्रजा यदि त्वेष भक्षयिष्यति नित्यशः।  
अचिरेणैव कालेन शून्यो लोको भविष्यति॥ २१॥
</details>

<details><summary>मूलम्</summary>

एवं प्रजा यदि त्वेष भक्षयिष्यति नित्यशः।  
अचिरेणैव कालेन शून्यो लोको भविष्यति॥ २१॥
</details>

<details><summary>अनुवाद (हिन्दी)</summary>

‘इन्द्रने कहा—‘भगवन्! यदि यह नित्यप्रति इसी प्रकार प्रजाजनोंका भक्षण करता रहा तो थोड़े ही समयमें सारा संसार सूना हो जायगा’॥ २१॥
</details>

<details open><summary>विश्वास-प्रस्तुतिः</summary>

वासवस्य वचः श्रुत्वा सर्वलोकपितामहः।  
रक्षांस्यावाहयामास कुम्भकर्णं ददर्श ह॥ २२॥
</details>

<details><summary>मूलम्</summary>

वासवस्य वचः श्रुत्वा सर्वलोकपितामहः।  
रक्षांस्यावाहयामास कुम्भकर्णं ददर्श ह॥ २२॥
</details>

<details><summary>अनुवाद (हिन्दी)</summary>

‘इन्द्रकी यह बात सुनकर सर्वलोकपितामह ब्रह्माने सब राक्षसोंको बुलाया और कुम्भकर्णसे भी भेंट की॥ २२॥
</details>

<details open><summary>विश्वास-प्रस्तुतिः</summary>

कुम्भकर्णं समीक्ष्यैव वितत्रास प्रजापतिः।  
कुम्भकर्णमथाश्वास्तः स्वयंभूरिदमब्रवीत्॥ २३॥
</details>

<details><summary>मूलम्</summary>

कुम्भकर्णं समीक्ष्यैव वितत्रास प्रजापतिः।  
कुम्भकर्णमथाश्वास्तः स्वयंभूरिदमब्रवीत्॥ २३॥
</details>

<details><summary>अनुवाद (हिन्दी)</summary>

‘कुम्भकर्णको देखते ही स्वयम्भू प्रजापति थर्रा उठे। फिर अपनेको सँभालकर वे उस राक्षससे बोले—॥ २३॥
</details>

<details open><summary>विश्वास-प्रस्तुतिः</summary>

ध्रुवं लोकविनाशाय पौलस्त्येनासि निर्मितः।  
तस्मात् त्वमद्यप्रभृति मृतकल्पः शयिष्यसे॥ २४॥
</details>

<details><summary>मूलम्</summary>

ध्रुवं लोकविनाशाय पौलस्त्येनासि निर्मितः।  
तस्मात् त्वमद्यप्रभृति मृतकल्पः शयिष्यसे॥ २४॥
</details>

<details><summary>अनुवाद (हिन्दी)</summary>

‘‘कुम्भकर्ण! निश्चय ही इस जगत् का विनाश करनेके लिये ही विश्रवाने तुझे उत्पन्न किया है; अतः मैं शाप देता हूँ, आजसे तू मुर्देके समान सोता रहेगा’॥
</details>

<details open><summary>विश्वास-प्रस्तुतिः</summary>

ब्रह्मशापाभिभूतोऽथ निपपाताग्रतः प्रभोः।  
ततः परमसम्भ्रान्तो रावणो वाक्यमब्रवीत्॥ २५॥
</details>

<details><summary>मूलम्</summary>

ब्रह्मशापाभिभूतोऽथ निपपाताग्रतः प्रभोः।  
ततः परमसम्भ्रान्तो रावणो वाक्यमब्रवीत्॥ २५॥
</details>

<details><summary>अनुवाद (हिन्दी)</summary>

‘ब्रह्माजीके शापसे अभिभूत होकर वह रावणके सामने ही गिर पड़ा। इससे रावणको बड़ी घबराहट हुई और उसने कहा—॥ २५॥
</details>

<details open><summary>विश्वास-प्रस्तुतिः</summary>

प्रवृद्धः काञ्चनो वृक्षः फलकाले निकृत्यते।  
न नप्तारं स्वकं न्याय्यं शप्तुमेवं प्रजापते॥ २६॥
</details>

<details><summary>मूलम्</summary>

प्रवृद्धः काञ्चनो वृक्षः फलकाले निकृत्यते।  
न नप्तारं स्वकं न्याय्यं शप्तुमेवं प्रजापते॥ २६॥
</details>

<details><summary>अनुवाद (हिन्दी)</summary>

‘‘प्रजापते! अपने द्वारा लगाया और बढ़ाया हुआ सुवर्णरूप फल देनेवाला वृक्ष फल देनेके समय नहीं काटा जाता है। यह आपका नाती है, इसे इस प्रकार शाप देना कदापि उचित नहीं है॥ २६॥
</details>

<details open><summary>विश्वास-प्रस्तुतिः</summary>

न मिथ्यावचनश्च त्वं स्वप्स्यत्येव न संशयः।  
कालस्तु क्रियतामस्य शयने जागरे तथा॥ २७॥
</details>

<details><summary>मूलम्</summary>

न मिथ्यावचनश्च त्वं स्वप्स्यत्येव न संशयः।  
कालस्तु क्रियतामस्य शयने जागरे तथा॥ २७॥
</details>

<details><summary>अनुवाद (हिन्दी)</summary>

‘‘आपकी बात कभी झूठी नहीं होती, इसलिये अब इसे सोना ही पड़ेगा, इसमें संशय नहीं है; परंतु आप इसके सोने और जागनेका कोई समय नियत कर दें’॥ २७॥
</details>

<details open><summary>विश्वास-प्रस्तुतिः</summary>

रावणस्य वचः श्रुत्वा स्वयंभूरिदमब्रवीत्।  
शयिता ह्येष षण्मासमेकाहं जागरिष्यति॥ २८॥
</details>

<details><summary>मूलम्</summary>

रावणस्य वचः श्रुत्वा स्वयंभूरिदमब्रवीत्।  
शयिता ह्येष षण्मासमेकाहं जागरिष्यति॥ २८॥
</details>

<details><summary>अनुवाद (हिन्दी)</summary>

‘रावणका यह कथन सुनकर स्वयम्भू ब्रह्माने कहा—‘यह छः मासतक सोता रहेगा और एक दिन जगेगा॥ २८॥
</details>

<details open><summary>विश्वास-प्रस्तुतिः</summary>

एकेनाह्ना त्वसौ वीरश्चरन् भूमिं बुभुक्षितः।  
व्यात्तास्यो भक्षयेल्लोकान् संवृद्ध इव पावकः॥ २९॥
</details>

<details><summary>मूलम्</summary>

एकेनाह्ना त्वसौ वीरश्चरन् भूमिं बुभुक्षितः।  
व्यात्तास्यो भक्षयेल्लोकान् संवृद्ध इव पावकः॥ २९॥
</details>

<details><summary>अनुवाद (हिन्दी)</summary>

‘‘उस एक दिन ही यह वीर भूखा होकर पृथ्वीपर विचरेगा और प्रज्वलित अग्निके समान मुँह फैलाकर बहुत-से लोगोंको खा जायगा’॥ २९॥
</details>

<details open><summary>विश्वास-प्रस्तुतिः</summary>

सोऽसौ व्यसनमापन्नः कुम्भकर्णमबोधयत्।  
त्वत्पराक्रमभीतश्च राजा सम्प्रति रावणः॥ ३०॥
</details>

<details><summary>मूलम्</summary>

सोऽसौ व्यसनमापन्नः कुम्भकर्णमबोधयत्।  
त्वत्पराक्रमभीतश्च राजा सम्प्रति रावणः॥ ३०॥
</details>

<details><summary>अनुवाद (हिन्दी)</summary>

‘महाराज! इस समय आपत्तिमें पड़कर और आपके पराक्रमसे भयभीत होकर राजा रावणने कुम्भकर्णको जगाया है॥ ३०॥
</details>

<details open><summary>विश्वास-प्रस्तुतिः</summary>

स एष निर्गतो वीरः शिबिराद् भीमविक्रमः।  
वानरान् भृशसंक्रुद्धो भक्षयन् परिधावति॥ ३१॥
</details>

<details><summary>मूलम्</summary>

स एष निर्गतो वीरः शिबिराद् भीमविक्रमः।  
वानरान् भृशसंक्रुद्धो भक्षयन् परिधावति॥ ३१॥
</details>

<details><summary>अनुवाद (हिन्दी)</summary>

‘यह भयानक पराक्रमी वीर अपने शिबिरसे निकला है और अत्यन्त कुपित हो वानरोंको खा जानेके लिये सब ओर दौड़ रहा है॥ ३१॥
</details>

<details open><summary>विश्वास-प्रस्तुतिः</summary>

कुम्भकर्णं समीक्ष्यैव हरयोऽद्य प्रदुद्रुवुः।  
कथमेनं रणे क्रुद्धं वारयिष्यन्ति वानराः॥ ३२॥
</details>

<details><summary>मूलम्</summary>

कुम्भकर्णं समीक्ष्यैव हरयोऽद्य प्रदुद्रुवुः।  
कथमेनं रणे क्रुद्धं वारयिष्यन्ति वानराः॥ ३२॥
</details>

<details><summary>अनुवाद (हिन्दी)</summary>

‘जब कुम्भकर्णको देखकर ही आज सारे वानर भाग चले, तब रणभूमिमें कुपित हुए इस वीरको ये आगे बढ़नेसे कैसे रोक सकेंगे?॥ ३२॥
</details>

<details open><summary>विश्वास-प्रस्तुतिः</summary>

उच्यन्तां वानराः सर्वे यन्त्रमेतत् समुच्छ्रितम्।  
इति विज्ञाय हरयो भविष्यन्तीह निर्भयाः॥ ३३॥
</details>

<details><summary>मूलम्</summary>

उच्यन्तां वानराः सर्वे यन्त्रमेतत् समुच्छ्रितम्।  
इति विज्ञाय हरयो भविष्यन्तीह निर्भयाः॥ ३३॥
</details>

<details><summary>अनुवाद (हिन्दी)</summary>

‘सब वानरोंसे यह कह दिया जाय कि यह कोई व्यक्ति नहीं, कायाद्वारा निर्मित ऊँचा यन्त्रमात्र है। ऐसा जानकर वानर निर्भय हो जायँगे’॥ ३३॥
</details>

<details open><summary>विश्वास-प्रस्तुतिः</summary>

विभीषणवचः श्रुत्वा हेतुमत् सुमुखोद‍्गतम्।  
उवाच राघवो वाक्यं नीलं सेनापतिं तदा॥ ३४॥
</details>

<details><summary>मूलम्</summary>

विभीषणवचः श्रुत्वा हेतुमत् सुमुखोद‍्गतम्।  
उवाच राघवो वाक्यं नीलं सेनापतिं तदा॥ ३४॥
</details>

<details><summary>अनुवाद (हिन्दी)</summary>

विभीषणके सुन्दर मुखसे निकली हुई यह युक्तियुक्त बात सुनकर श्रीरघुनाथजीने सेनापति नीलसे कहा—॥
</details>

<details open><summary>विश्वास-प्रस्तुतिः</summary>

गच्छ सैन्यानि सर्वाणि व्यूह्य तिष्ठस्व पावके।  
द्वाराण्यादाय लङ्कायाश्चर्याश्चास्याथ संक्रमान्॥ ३५॥
</details>

<details><summary>मूलम्</summary>

गच्छ सैन्यानि सर्वाणि व्यूह्य तिष्ठस्व पावके।  
द्वाराण्यादाय लङ्कायाश्चर्याश्चास्याथ संक्रमान्॥ ३५॥
</details>

<details><summary>अनुवाद (हिन्दी)</summary>

‘अग्निनन्दन! जाओ, समस्त सेनाओंकी मोर्चेबंदी करके युद्धके लिये तैयार रहो और लङ्काके द्वारों तथा राजमार्गोंपर अधिकार जमाकर वहीं डटे रहो॥ ३५॥
</details>

<details open><summary>विश्वास-प्रस्तुतिः</summary>

शैलशृङ्गाणि वृक्षांश्च शिलाश्चाप्युपसंहरन्।  
भवन्तः सायुधाः सर्वे वानराः शैलपाणयः॥ ३६॥
</details>

<details><summary>मूलम्</summary>

शैलशृङ्गाणि वृक्षांश्च शिलाश्चाप्युपसंहरन्।  
भवन्तः सायुधाः सर्वे वानराः शैलपाणयः॥ ३६॥
</details>

<details><summary>अनुवाद (हिन्दी)</summary>

‘पर्वतोंके शिखर, वृक्ष और शिलाएँ एकत्र कर लो तथा तुम और सब वानर अस्त्र-शस्त्र एवं पत्थर लिये तैयार रहो’॥ ३६॥
</details>

<details open><summary>विश्वास-प्रस्तुतिः</summary>

राघवेण समादिष्टो नीलो हरिचमूपतिः।  
शशास वानरानीकं यथावत् कपिकुञ्जरः॥ ३७॥
</details>

<details><summary>मूलम्</summary>

राघवेण समादिष्टो नीलो हरिचमूपतिः।  
शशास वानरानीकं यथावत् कपिकुञ्जरः॥ ३७॥
</details>

<details><summary>अनुवाद (हिन्दी)</summary>

श्रीरघुनाथजीकी यह आज्ञा पाकर वानरसेनापति कपिश्रेष्ठनीलने वानरसैनिकोंको यथोचित कार्यके लिये आदेश दिया॥ ३७॥
</details>

<details open><summary>विश्वास-प्रस्तुतिः</summary>

ततो गवाक्षः शरभो हनूमानङ्गदस्तथा।  
शैलशृङ्गाणि शैलाभा गृहीत्वा द्वारमभ्ययुः॥ ३८॥
</details>

<details><summary>मूलम्</summary>

ततो गवाक्षः शरभो हनूमानङ्गदस्तथा।  
शैलशृङ्गाणि शैलाभा गृहीत्वा द्वारमभ्ययुः॥ ३८॥
</details>

<details><summary>अनुवाद (हिन्दी)</summary>

तदनन्तर गवाक्ष, शरभ, हनुमान् और अङ्गद आदि पर्वताकार वानर पर्वतशिखर लिये लङ्काके द्वारपर डट गये॥ ३८॥
</details>

<details open><summary>विश्वास-प्रस्तुतिः</summary>

रामवाक्यमुपश्रुत्य हरयो जितकाशिनः।  
पादपैरर्दयन् वीरा वानराः परवाहिनीम्॥ ३९॥
</details>

<details><summary>मूलम्</summary>

रामवाक्यमुपश्रुत्य हरयो जितकाशिनः।  
पादपैरर्दयन् वीरा वानराः परवाहिनीम्॥ ३९॥
</details>

<details><summary>अनुवाद (हिन्दी)</summary>

विजयोल्लाससे सुशोभित होनेवाले वीर वानर श्रीरामचन्द्रजीकी पूर्वोक्त आज्ञा सुनकर वृक्षोंद्वारा शत्रुसेनाको पीड़ित करने लगे॥ ३९॥
</details>

<details open><summary>विश्वास-प्रस्तुतिः</summary>

ततो हरीणां तदनीकमुग्रं  
रराज शैलोद्यतवृक्षहस्तम्।  
गिरेः समीपानुगतं यथैव  
महन्महाम्भोधरजालमुग्रम्॥ ४०॥
</details>

<details><summary>मूलम्</summary>

ततो हरीणां तदनीकमुग्रं  
रराज शैलोद्यतवृक्षहस्तम्।  
गिरेः समीपानुगतं यथैव  
महन्महाम्भोधरजालमुग्रम्॥ ४०॥
</details>

<details><summary>अनुवाद (हिन्दी)</summary>

तदनन्तर हाथोंमें शैल-शिखर और वृक्ष लिये वानरोंकी वह भयंकर सेना पर्वतके समीप घिरी हुई मेघोंकी बड़ी भारी उग्र घटाके समान सुशोभित होने लगी॥ ४०॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकषष्टितमः सर्गः॥ ६१॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें इकसठवाँ सर्ग पूरा हुआ॥ ६१॥
</details>
