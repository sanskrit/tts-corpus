+++
title = "०६६ अङ्गदेन युद्धार्थं कपिप्रोत्साहः"
title_english = "066 Angada reassures the monkeys to return to the battle"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-066-Angada_reassures_the_monkeys_to_return_to_the_battle__0.mp3"></div>
</details>



<details><summary>भागसूचना</summary>

66. कुम्भकर्णके भयसे भागे हुए वानरोंका अङ्गदद्वारा प्रोत्साहन और आवाहन, कुम्भकर्णद्वारा वानरोंका संहार, पुनः वानर-सेनाका पलायन और अङ्गदका उसे समझा-बुझाकर लौटाना
</details>

<details open><summary>विश्वास-प्रस्तुतिः</summary>

स लङ्घयित्वा प्राकारं गिरिकूटोपमो महान्।  
निर्ययौ नगरात् तूर्णं कुम्भकर्णो महाबलः॥ १॥
</details>

<details><summary>मूलम्</summary>

स लङ्घयित्वा प्राकारं गिरिकूटोपमो महान्।  
निर्ययौ नगरात् तूर्णं कुम्भकर्णो महाबलः॥ १॥
</details>

<details><summary>अनुवाद (हिन्दी)</summary>

महाबली कुम्भकर्ण पर्वत-शिखरके समान ऊँचा और विशालकाय था। वह परकोटा लाँघकर बड़ी तेजीके साथ नगरसे बाहर निकला॥ १॥
</details>

<details open><summary>विश्वास-प्रस्तुतिः</summary>

ननाद च महानादं समुद्रमभिनादयन्।  
विजयन्निव निर्घातान् विधमन्निव पर्वतान्॥ २॥
</details>

<details><summary>मूलम्</summary>

ननाद च महानादं समुद्रमभिनादयन्।  
विजयन्निव निर्घातान् विधमन्निव पर्वतान्॥ २॥
</details>

<details><summary>अनुवाद (हिन्दी)</summary>

बाहर आकर पर्वतोंको कँपाता और समुद्रको गुँजाता हुआ-सा वह उच्चस्वरसे गम्भीर नाद करने लगा। उसकी वह गर्जना बिजलीकी कड़कको भी मात कर रही थी॥
</details>

<details open><summary>विश्वास-प्रस्तुतिः</summary>

तमवध्यं मघवता यमेन वरुणेन वा।  
प्रेक्ष्य भीमाक्षमायान्तं वानरा विप्रदुद्रुवुः॥ ३॥
</details>

<details><summary>मूलम्</summary>

तमवध्यं मघवता यमेन वरुणेन वा।  
प्रेक्ष्य भीमाक्षमायान्तं वानरा विप्रदुद्रुवुः॥ ३॥
</details>

<details><summary>अनुवाद (हिन्दी)</summary>

इन्द्र, यम अथवा वरुणके द्वारा भी उसका वध होना असम्भव था। उस भयानक नेत्रवाले निशाचरको आते देख सभी वानर भाग खड़े हुए॥ ३॥
</details>

<details open><summary>विश्वास-प्रस्तुतिः</summary>

तांस्तु विप्रद्रुतान् दृष्ट्वा राजपुत्रोऽङ्गदोऽब्रवीत्।  
नलं नीलं गवाक्षं च कुमुदं च महाबलम्॥ ४॥
</details>

<details><summary>मूलम्</summary>

तांस्तु विप्रद्रुतान् दृष्ट्वा राजपुत्रोऽङ्गदोऽब्रवीत्।  
नलं नीलं गवाक्षं च कुमुदं च महाबलम्॥ ४॥
</details>

<details><summary>अनुवाद (हिन्दी)</summary>

उन सबको भागते देख राजकुमार अङ्गदने नल, नील, गवाक्ष और महाबली कुमुदको सम्बोधित करके कहा—॥ ४॥
</details>

<details open><summary>विश्वास-प्रस्तुतिः</summary>

आत्मनस्तानि विस्मृत्य वीर्याण्यभिजनानि च।  
क्व गच्छत भयत्रस्ताः प्राकृता हरयो यथा॥ ५॥
</details>

<details><summary>मूलम्</summary>

आत्मनस्तानि विस्मृत्य वीर्याण्यभिजनानि च।  
क्व गच्छत भयत्रस्ताः प्राकृता हरयो यथा॥ ५॥
</details>

<details><summary>अनुवाद (हिन्दी)</summary>

‘वानर वीरो! अपने उत्तम कुलों और उन अलौकिक पराक्रमोंको भुलाकर साधारण बंदरोंकी भाँति भयभीत हो तुम कहाँ भागे जा रहे हो?॥ ५॥
</details>

<details open><summary>विश्वास-प्रस्तुतिः</summary>

साधु सौम्या निवर्तध्वं किं प्राणान् परिरक्षथ।  
नालं युद्धाय वै रक्षो महतीयं विभीषिका॥ ६॥
</details>

<details><summary>मूलम्</summary>

साधु सौम्या निवर्तध्वं किं प्राणान् परिरक्षथ।  
नालं युद्धाय वै रक्षो महतीयं विभीषिका॥ ६॥
</details>

<details><summary>अनुवाद (हिन्दी)</summary>

‘सौम्य स्वभाववाले बहादुरो! अच्छा होगा कि तुम लौट आओ। क्यों जान बचानेके फेरमें पड़े हो? यह राक्षस हमारे साथ युद्ध करनेकी शक्ति नहीं रखता। यह तो इसकी बड़ी भारी विभीषिका है—इसने मायासे विशाल रूप धारण करके तुम्हें डरानेके लिये व्यर्थ घटाटोप फैला रखा है॥ ६॥
</details>

<details open><summary>विश्वास-प्रस्तुतिः</summary>

महतीमुत्थितामेनां राक्षसानां विभीषिकाम्।  
विक्रमाद् विधमिष्यामो निवर्तध्वं प्लवङ्गमाः॥ ७॥
</details>

<details><summary>मूलम्</summary>

महतीमुत्थितामेनां राक्षसानां विभीषिकाम्।  
विक्रमाद् विधमिष्यामो निवर्तध्वं प्लवङ्गमाः॥ ७॥
</details>

<details><summary>अनुवाद (हिन्दी)</summary>

‘अपने सामने उठी हुई राक्षसोंकी इस बड़ी भारी विभीषिकाको हम अपने पराक्रमसे नष्ट कर देंगे। अतः वानरवीरो! लौट आओ’॥ ७॥
</details>

<details open><summary>विश्वास-प्रस्तुतिः</summary>

कृच्छ्रेण तु समाश्वस्य संगम्य च ततस्ततः।  
वृक्षान् गृहीत्वा हरयः सम्प्रतस्थू रणाजिरे॥ ८॥
</details>

<details><summary>मूलम्</summary>

कृच्छ्रेण तु समाश्वस्य संगम्य च ततस्ततः।  
वृक्षान् गृहीत्वा हरयः सम्प्रतस्थू रणाजिरे॥ ८॥
</details>

<details><summary>अनुवाद (हिन्दी)</summary>

तब वानरोंने बड़ी कठिनाईसे धैर्य धारण किया और जहाँ-तहाँसे एकत्र हो हाथोंमें वृक्ष लेकर वे रणभूमिकी ओर चले॥ ८॥
</details>

<details open><summary>विश्वास-प्रस्तुतिः</summary>

ते निवर्त्य तु संरब्धाः कुम्भकर्णं वनौकसः।  
निजघ्नुः परमक्रुद्धाः समदा इव कुञ्जराः॥ ९॥  
प्रांशुभिर्गिरिशृङ्गैश्च शिलाभिश्च महाबलाः।  
पादपैः पुष्पिताग्रैश्च हन्यमानो न कम्पते॥ १०॥
</details>

<details><summary>मूलम्</summary>

ते निवर्त्य तु संरब्धाः कुम्भकर्णं वनौकसः।  
निजघ्नुः परमक्रुद्धाः समदा इव कुञ्जराः॥ ९॥  
प्रांशुभिर्गिरिशृङ्गैश्च शिलाभिश्च महाबलाः।  
पादपैः पुष्पिताग्रैश्च हन्यमानो न कम्पते॥ १०॥
</details>

<details><summary>अनुवाद (हिन्दी)</summary>

लौटनेपर वे महाबली वानर मतवाले हाथियोंकी भाँति अत्यन्त क्रोध और रोषसे भर गये और कुम्भकर्णके ऊपर ऊँचे-ऊँचे पर्वतीय-शिखरों, शिलाओं तथा खिले हुए वृक्षोंसे प्रहार करने लगे। उनकी मार खाकर भी कुम्भकर्ण विचलित नहीं होता था॥ ९-१०॥
</details>

<details open><summary>विश्वास-प्रस्तुतिः</summary>

तस्य गात्रेषु पतिता भिद्यन्ते बहवः शिलाः।  
पादपाः पुष्पिताग्राश्च भग्नाः पेतुर्महीतले॥ ११॥
</details>

<details><summary>मूलम्</summary>

तस्य गात्रेषु पतिता भिद्यन्ते बहवः शिलाः।  
पादपाः पुष्पिताग्राश्च भग्नाः पेतुर्महीतले॥ ११॥
</details>

<details><summary>अनुवाद (हिन्दी)</summary>

उसके अङ्गोंपर गिरी हुई बहुतेरी शिलाएँ चूर-चूर हो जाती थीं और वे खिले हुए वृक्ष भी उसके शरीरसे टकराते ही टूक-टूक होकर पृथ्वीपर गिर पड़ते थे॥ ११॥
</details>

<details open><summary>विश्वास-प्रस्तुतिः</summary>

सोऽपि सैन्यानि संक्रुद्धौ वानराणां महौजसाम्।  
ममन्थ परमायत्तो वनान्यग्निरिवोत्थितः॥ १२॥
</details>

<details><summary>मूलम्</summary>

सोऽपि सैन्यानि संक्रुद्धौ वानराणां महौजसाम्।  
ममन्थ परमायत्तो वनान्यग्निरिवोत्थितः॥ १२॥
</details>

<details><summary>अनुवाद (हिन्दी)</summary>

उधर क्रोधसे भरा हुआ कुम्भकर्ण भी अत्यन्त सावधान हो महाबली वानरोंकी सेनाओंको उसी प्रकार रौंदने लगा, जैसे बढ़ा हुआ दावानल बड़े-बड़े जंगलोंको जलाकर भस्म कर देता है॥ १२॥
</details>

<details open><summary>विश्वास-प्रस्तुतिः</summary>

लोहितार्द्रास्तु बहवः शेरते वानरर्षभाः।  
निरस्ताः पतिता भूमौ ताम्रपुष्पा इव द्रुमाः॥ १३॥
</details>

<details><summary>मूलम्</summary>

लोहितार्द्रास्तु बहवः शेरते वानरर्षभाः।  
निरस्ताः पतिता भूमौ ताम्रपुष्पा इव द्रुमाः॥ १३॥
</details>

<details><summary>अनुवाद (हिन्दी)</summary>

बहुत-से श्रेष्ठ वानर खूनसे लथपथ हो धरतीपर सो गये। जिन्हें उठाकर उसने ऊपर फेंक दिया, वे लाल फूलोंसे लदे हुए वृक्षोंकी भाँति पृथ्वीपर गिर पड़े॥ १३॥
</details>

<details open><summary>विश्वास-प्रस्तुतिः</summary>

लङ्घयन्तः प्रधावन्तो वानरा नावलोकयन्।  
केचित् समुद्रे पतिताः केचिद् गगनमास्थिताः॥ १४॥
</details>

<details><summary>मूलम्</summary>

लङ्घयन्तः प्रधावन्तो वानरा नावलोकयन्।  
केचित् समुद्रे पतिताः केचिद् गगनमास्थिताः॥ १४॥
</details>

<details><summary>अनुवाद (हिन्दी)</summary>

वानर ऊँची-नीची भूमिको लाँघते हुए जोर-जोरसे भागने लगे। वे आगे-पीछे और अगल-बगलमें कहीं भी दृष्टि नहीं डालते थे। कोई समुद्रमें गिर पड़े और कोई आकाशमें ही उड़ते रह गये॥ १४॥
</details>

<details open><summary>विश्वास-प्रस्तुतिः</summary>

वध्यमानास्तु ते वीरा राक्षसेन च लीलया।  
सागरं येन ते तीर्णाः पथा तेनैव दुद्रुवुः॥ १५॥
</details>

<details><summary>मूलम्</summary>

वध्यमानास्तु ते वीरा राक्षसेन च लीलया।  
सागरं येन ते तीर्णाः पथा तेनैव दुद्रुवुः॥ १५॥
</details>

<details><summary>अनुवाद (हिन्दी)</summary>

उस राक्षसने खेल-खेलमें ही जिन्हें मारा, वे वीर वानर जिस मार्गसे समुद्र पार करके लङ्कामें आये थे, उसी मार्गसे भागने लगे॥ १५॥
</details>

<details open><summary>विश्वास-प्रस्तुतिः</summary>

ते स्थलानि तदा निम्नं विवर्णवदना भयात्।  
ऋक्षा वृक्षान् समारूढाः केचित् पर्वतमाश्रिताः॥ १६॥
</details>

<details><summary>मूलम्</summary>

ते स्थलानि तदा निम्नं विवर्णवदना भयात्।  
ऋक्षा वृक्षान् समारूढाः केचित् पर्वतमाश्रिताः॥ १६॥
</details>

<details><summary>अनुवाद (हिन्दी)</summary>

भयके मारे वानरोंके मुखकी कान्ति फीकी पड़ गयी। वे नीची जगह देख-देखकर भागने और छिपने लगे। कितने ही रीछ वृक्षोंपर जा चढ़े और कितनोंने पर्वतोंकी शरण ली॥ १६॥
</details>

<details open><summary>विश्वास-प्रस्तुतिः</summary>

ममज्जुरर्णवे केचिद् गुहाः केचित् समाश्रिताः।  
निपेतुः केचिदपरे केचिन्नैवावतस्थिरे।  
केचिद् भूमौ निपतिताः केचित् सुप्ता मृता इव॥ १७॥
</details>

<details><summary>मूलम्</summary>

ममज्जुरर्णवे केचिद् गुहाः केचित् समाश्रिताः।  
निपेतुः केचिदपरे केचिन्नैवावतस्थिरे।  
केचिद् भूमौ निपतिताः केचित् सुप्ता मृता इव॥ १७॥
</details>

<details><summary>अनुवाद (हिन्दी)</summary>

कितने ही वानर और भालू समुद्रमें डूब गये। कितनोंने पर्वतोंकी गुफाओंका आश्रय लिया। कोई गिरे, कोई एक स्थानपर खड़े न रह सके, इसलिये भागे। कुछ धराशायी हो गये और कोई-कोई मुर्दोंके समान साँस रोककर पड़ गये॥ १७॥
</details>

<details open><summary>विश्वास-प्रस्तुतिः</summary>

तान् समीक्ष्याङ्गदो भग्नान् वानरानिदमब्रवीत्।  
अवतिष्ठत युध्यामो निवर्तध्वं प्लवंगमाः॥ १८॥
</details>

<details><summary>मूलम्</summary>

तान् समीक्ष्याङ्गदो भग्नान् वानरानिदमब्रवीत्।  
अवतिष्ठत युध्यामो निवर्तध्वं प्लवंगमाः॥ १८॥
</details>

<details><summary>अनुवाद (हिन्दी)</summary>

उन वानरोंको भागते देख अङ्गदने इस प्रकार कहा—‘वानरवीरो! ठहरो, लौट आओ। हम सब मिलकर युद्ध करेंगे॥ १८॥
</details>

<details open><summary>विश्वास-प्रस्तुतिः</summary>

भग्नानां वो न पश्यामि परिक्रम्य महीमिमाम्।  
स्थानं सर्वे निवर्तध्वं किं प्राणान् परिरक्षथ॥ १९॥
</details>

<details><summary>मूलम्</summary>

भग्नानां वो न पश्यामि परिक्रम्य महीमिमाम्।  
स्थानं सर्वे निवर्तध्वं किं प्राणान् परिरक्षथ॥ १९॥
</details>

<details><summary>अनुवाद (हिन्दी)</summary>

‘यदि तुम भाग गये तो सारी पृथ्वीकी परिक्रमा करके भी कहीं तुम्हें ठहरनेके लिये स्थान मिल सके, ऐसा मुझे नहीं दिखायी देता (सुग्रीवकी आज्ञाके बिना कहीं भी जानेपर तुम जीवित नहीं बच सकोगे)। इसलिये सब लोग लौट आओ। क्यों अपने ही प्राण बचानेकी फिक्रमें पड़े हो?॥ १९॥
</details>

<details open><summary>विश्वास-प्रस्तुतिः</summary>

निरायुधानां क्रमतामसङ्गगतिपौरुषाः।  
दारा ह्युपहसिष्यन्ति स वै घातः सुजीवताम्॥ २०॥
</details>

<details><summary>मूलम्</summary>

निरायुधानां क्रमतामसङ्गगतिपौरुषाः।  
दारा ह्युपहसिष्यन्ति स वै घातः सुजीवताम्॥ २०॥
</details>

<details><summary>अनुवाद (हिन्दी)</summary>

‘तुम्हारे वेग और पराक्रमको कोई रोकनेवाला नहीं है। यदि तुम हथियार डालकर भाग जाओगे तो तुम्हारी स्त्रियाँ ही तुमलोगोंका उपहास करेंगी और वह उपहास जीवित रहनेपर भी तुम्हारे लिये मृत्युके समान दुःखदायी होगा॥ २०॥
</details>

<details open><summary>विश्वास-प्रस्तुतिः</summary>

कुलेषु जाताः सर्वेऽस्मिन् विस्तीर्णेषु महत्सु च।  
क्व गच्छत भयत्रस्ताः प्राकृता हरयो यथा।  
अनार्याः खलु यद्भीतास्त्यक्त्वा वीर्यं प्रधावत॥ २१॥
</details>

<details><summary>मूलम्</summary>

कुलेषु जाताः सर्वेऽस्मिन् विस्तीर्णेषु महत्सु च।  
क्व गच्छत भयत्रस्ताः प्राकृता हरयो यथा।  
अनार्याः खलु यद्भीतास्त्यक्त्वा वीर्यं प्रधावत॥ २१॥
</details>

<details><summary>अनुवाद (हिन्दी)</summary>

‘तुम सब लोग महान् और बहुत दूरतक फैले हुए श्रेष्ठ कुलमें उत्पन्न हुए हो। फिर साधारण वानरोंकी भाँति भयभीत होकर कहाँ भागे जा रहे हो ? यदि तुम पराक्रम छोड़कर भयके कारण भागते हो तो निश्चय ही अनार्य समझे जाओगे॥ २१॥
</details>

<details open><summary>विश्वास-प्रस्तुतिः</summary>

विकत्थनानि वो यानि भवद्भिर्जनसंसदि।  
तानि वः क्व नु यातानि सोदग्राणि हितानि च॥ २२॥
</details>

<details><summary>मूलम्</summary>

विकत्थनानि वो यानि भवद्भिर्जनसंसदि।  
तानि वः क्व नु यातानि सोदग्राणि हितानि च॥ २२॥
</details>

<details><summary>अनुवाद (हिन्दी)</summary>

‘तुम जन-समुदायमें बैठकर जो डींग हाँका करते थे कि हम बड़े प्रचण्ड वीर हैं और स्वामीके हितैषी हैं, तुम्हारी वे सब बातें आज कहाँ चली गयीं?॥ २२॥
</details>

<details open><summary>विश्वास-प्रस्तुतिः</summary>

भीरोः प्रवादाः श्रूयन्ते यस्तु जीवति धिक्कृतः।  
मार्गः सत्पुरुषैर्जुष्टः सेव्यतां त्यज्यतां भयम्॥ २३॥
</details>

<details><summary>मूलम्</summary>

भीरोः प्रवादाः श्रूयन्ते यस्तु जीवति धिक्कृतः।  
मार्गः सत्पुरुषैर्जुष्टः सेव्यतां त्यज्यतां भयम्॥ २३॥
</details>

<details><summary>अनुवाद (हिन्दी)</summary>

‘जो सत्पुरुषोंद्वारा धिक्कृत होकर भी जीवन धारण करता है, उसके उस जीवनको धिक्कार है, इस तरहके निन्दात्मक वचन कायरोंको सदा सुनने पड़ते हैं। इसलिये तुमलोग भय छोड़ो और सत्पुरुषोंद्वारा सेवित मार्गका आश्रय लो॥ २३॥
</details>

<details open><summary>विश्वास-प्रस्तुतिः</summary>

शयामहे वा निहताः पृथिव्यामल्पजीविताः।  
प्राप्नुयामो ब्रह्मलोकं दुष्प्रापं च कुयोधिभिः॥ २४॥
</details>

<details><summary>मूलम्</summary>

शयामहे वा निहताः पृथिव्यामल्पजीविताः।  
प्राप्नुयामो ब्रह्मलोकं दुष्प्रापं च कुयोधिभिः॥ २४॥
</details>

<details><summary>अनुवाद (हिन्दी)</summary>

‘यदि हमलोग अल्पजीवी हों और शत्रुके द्वारा मारे जाकर रणभूमिमें सो जायँ तो हमें उस ब्रह्मलोककी प्राप्ति होगी, जो कुयोगियोंके लिये परम दुर्लभ है॥ २४॥
</details>

<details open><summary>विश्वास-प्रस्तुतिः</summary>

अवाप्नुयामः कीर्तिं वा निहत्वा शत्रुमाहवे।  
निहता वीरलोकस्य भोक्ष्यामो वसु वानराः॥ २५॥
</details>

<details><summary>मूलम्</summary>

अवाप्नुयामः कीर्तिं वा निहत्वा शत्रुमाहवे।  
निहता वीरलोकस्य भोक्ष्यामो वसु वानराः॥ २५॥
</details>

<details><summary>अनुवाद (हिन्दी)</summary>

‘वानरो! यदि युद्धमें हमने शत्रुको मार गिराया तो हमें उत्तम कीर्ति मिलेगी और यदि स्वयं ही मारे गये तो हम वीरलोकके वैभवका उपभोग करेंगे॥ २५॥
</details>

<details open><summary>विश्वास-प्रस्तुतिः</summary>

न कुम्भकर्णः काकुत्स्थं दृष्ट्वा जीवन् गमिष्यति।  
दीप्यमानमिवासाद्य पतङ्गो ज्वलनं यथा॥ २६॥
</details>

<details><summary>मूलम्</summary>

न कुम्भकर्णः काकुत्स्थं दृष्ट्वा जीवन् गमिष्यति।  
दीप्यमानमिवासाद्य पतङ्गो ज्वलनं यथा॥ २६॥
</details>

<details><summary>अनुवाद (हिन्दी)</summary>

‘श्रीरघुनाथजीके सामने जानेपर कुम्भकर्ण जीवित नहीं लौट सकेगा; ठीक उसी तरह, जैसे प्रज्वलित अग्निके पास पहुँचकर पतङ्ग भस्म हुए बिना नहीं रह सकता॥ २६॥
</details>

<details open><summary>विश्वास-प्रस्तुतिः</summary>

पलायनेन चोद्दिष्टाः प्राणान् रक्षामहे वयम्।  
एकेन बहवो भग्ना यशो नाशं गमिष्यति॥ २७॥
</details>

<details><summary>मूलम्</summary>

पलायनेन चोद्दिष्टाः प्राणान् रक्षामहे वयम्।  
एकेन बहवो भग्ना यशो नाशं गमिष्यति॥ २७॥
</details>

<details><summary>अनुवाद (हिन्दी)</summary>

‘यदि हमलोग प्रख्यात वीर होकर भी भागकर अपने प्राण बचायेंगे और अधिक संख्यामें होकर भी एक योद्धाका सामना नहीं कर सकेंगे तो हमारा यश मिट्टीमें मिल जायगा’॥ २७॥
</details>

<details open><summary>विश्वास-प्रस्तुतिः</summary>

एवं ब्रुवाणं तं शूरमङ्गदं कनकाङ्गदम्।  
द्रवमाणास्ततो वाक्यमूचुः शूरविगर्हितम्॥ २८॥
</details>

<details><summary>मूलम्</summary>

एवं ब्रुवाणं तं शूरमङ्गदं कनकाङ्गदम्।  
द्रवमाणास्ततो वाक्यमूचुः शूरविगर्हितम्॥ २८॥
</details>

<details><summary>अनुवाद (हिन्दी)</summary>

सोनेका बाजूबंद धारण करनेवाले शूरवीर अङ्गद जब ऐसा कह रहे थे, उस समय उन भागते हुए वानरोंने उन्हें ऐसा उत्तर दिया, जिसकी शौर्य-सम्पन्न योद्धा सदा निन्दा करते हैं॥ २८॥
</details>

<details open><summary>विश्वास-प्रस्तुतिः</summary>

कृतं नः कदनं घोरं कुम्भकर्णेन रक्षसा।  
न स्थानकालो गच्छामो दयितं जीवितं हि नः॥ २९॥
</details>

<details><summary>मूलम्</summary>

कृतं नः कदनं घोरं कुम्भकर्णेन रक्षसा।  
न स्थानकालो गच्छामो दयितं जीवितं हि नः॥ २९॥
</details>

<details><summary>अनुवाद (हिन्दी)</summary>

वे बोले—‘राक्षस कुम्भकर्णने हमारा घोर संहार मचा रखा है; अतः यह ठहरनेका समय नहीं है। हम जा रहे हैं; क्योंकि हमें अपनी जान प्यारी है’॥ २९॥
</details>

<details open><summary>विश्वास-प्रस्तुतिः</summary>

एतावदुक्त्वा वचनं सर्वे ते भेजिरे दिशः।  
भीमं भीमाक्षमायान्तं दृष्ट्वा वानरयूथपाः॥ ३०॥
</details>

<details><summary>मूलम्</summary>

एतावदुक्त्वा वचनं सर्वे ते भेजिरे दिशः।  
भीमं भीमाक्षमायान्तं दृष्ट्वा वानरयूथपाः॥ ३०॥
</details>

<details><summary>अनुवाद (हिन्दी)</summary>

इतनी बात कहकर भयानक नेत्रवाले भीषण कुम्भकर्णको आते देख उन सब वानर-यूथपतियोंने विभिन्न दिशाओंकी शरण ली॥ ३०॥
</details>

<details open><summary>विश्वास-प्रस्तुतिः</summary>

द्रवमाणास्तु ते वीरा अङ्गदेन बलीमुखाः।  
सान्त्वनैश्चानुमानैश्च ततः सर्वे निवर्तिताः॥ ३१॥
</details>

<details><summary>मूलम्</summary>

द्रवमाणास्तु ते वीरा अङ्गदेन बलीमुखाः।  
सान्त्वनैश्चानुमानैश्च ततः सर्वे निवर्तिताः॥ ३१॥
</details>

<details><summary>अनुवाद (हिन्दी)</summary>

तब उन भागते हुए सभी वीर वानरोंको अङ्गदने सान्त्वना और आदर-सम्मानके द्वारा लौटाया॥ ३१॥
</details>

<details open><summary>विश्वास-प्रस्तुतिः</summary>

प्रहर्षमुपनीताश्च वालिपुत्रेण धीमता।  
आज्ञाप्रतीक्षास्तस्थुश्च सर्वे वानरयूथपाः॥ ३२॥
</details>

<details><summary>मूलम्</summary>

प्रहर्षमुपनीताश्च वालिपुत्रेण धीमता।  
आज्ञाप्रतीक्षास्तस्थुश्च सर्वे वानरयूथपाः॥ ३२॥
</details>

<details><summary>अनुवाद (हिन्दी)</summary>

बुद्धिमान् वालिपुत्रने उन सबको प्रसन्न कर लिया। वे सब वानरयूथपति सुग्रीवकी आज्ञाकी प्रतीक्षा करते हुए खड़े हो गये॥ ३२॥
</details>

<details open><summary>विश्वास-प्रस्तुतिः</summary>

ऋषभशरभमैन्दधूम्रनीलाः  
कुमुदसुषेणगवाक्षरम्भताराः।  
द्विविदपनसवायुपुत्रमुख्या-  
स्त्वरिततराभिमुखं रणं प्रयाताः॥ ३३॥
</details>

<details><summary>मूलम्</summary>

ऋषभशरभमैन्दधूम्रनीलाः  
कुमुदसुषेणगवाक्षरम्भताराः।  
द्विविदपनसवायुपुत्रमुख्या-  
स्त्वरिततराभिमुखं रणं प्रयाताः॥ ३३॥
</details>

<details><summary>अनुवाद (हिन्दी)</summary>

तदनन्तर ऋषभ, शरभ, मैन्द, धूम्र, नील, कुमुद, सुषेण, गवाक्ष, रम्भ, तार, द्विविद, पनस और वायुपुत्र हनुमान् आदि श्रेष्ठ वानर-वीर तुरंत ही कुम्भकर्णका सामना करनेके लिये रणक्षेत्रकी ओर बढ़े॥ ३३॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे षट्षष्टितमः सर्गः॥ ६६॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें छाछठवाँ सर्ग पूरा हुआ॥ ६६॥
</details>
