+++
title = "०८५ इन्द्रजिद्धननाय लक्ष्मणप्रेषणम्"
title_english = "085 Rama sends Lakshmana to kill Indrajit"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-085-Rama_sends_Lakshmana_to_kill_Indrajit_0.mp3"></div>
</details>



<details><summary>भागसूचना</summary>

85. विभीषणके अनुरोधसे श्रीरामचन्द्रजीका लक्ष्मणको इन्द्रजित् के वधके लिये जानेकी आज्ञा देना और सेनासहित लक्ष्मणका निकुम्भिला-मन्दिरके पास पहुँचना
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा राघवः शोककर्शितः।  
नोपधारयते व्यक्तं यदुक्तं तेन रक्षसा॥ १॥
</details>

<details><summary>मूलम्</summary>

तस्य तद् वचनं श्रुत्वा राघवः शोककर्शितः।  
नोपधारयते व्यक्तं यदुक्तं तेन रक्षसा॥ १॥
</details>

<details><summary>अनुवाद (हिन्दी)</summary>

भगवान् श्रीराम शोकसे पीड़ित थे, अतः राक्षस विभीषणने जो कुछ कहा, उनकी उस बातको सुनकर भी वे उसे स्पष्टरूपसे समझ न सके—उसपर पूरा ध्यान न दे सके॥ १॥
</details>

<details open><summary>विश्वास-प्रस्तुतिः</summary>

ततो धैर्यमवष्टभ्य रामः परपुरंजयः।  
विभीषणमुपासीनमुवाच कपिसंनिधौ॥ २॥
</details>

<details><summary>मूलम्</summary>

ततो धैर्यमवष्टभ्य रामः परपुरंजयः।  
विभीषणमुपासीनमुवाच कपिसंनिधौ॥ २॥
</details>

<details><summary>अनुवाद (हिन्दी)</summary>

तदनन्तर शत्रुनगरीपर विजय पानेवाले श्रीराम धैर्य धारण करके हनुमान् जी के समीप बैठे हुए विभीषणसे बोले—
</details>

<details open><summary>विश्वास-प्रस्तुतिः</summary>

नैर्ऋताधिपते वाक्यं यदुक्तं ते विभीषण।  
भूयस्तच्छ्रोतुमिच्छामि ब्रूहि यत्ते विवक्षितम्॥ ३॥
</details>

<details><summary>मूलम्</summary>

नैर्ऋताधिपते वाक्यं यदुक्तं ते विभीषण।  
भूयस्तच्छ्रोतुमिच्छामि ब्रूहि यत्ते विवक्षितम्॥ ३॥
</details>

<details><summary>अनुवाद (हिन्दी)</summary>

‘राक्षसराज विभीषण! तुमने अभी-अभी जो बात कही है, उसे मैं फिर सुनना चाहता हूँ। बोलो, तुम क्या कहना चाहते हो?’॥ ३॥
</details>

<details open><summary>विश्वास-प्रस्तुतिः</summary>

राघवस्य वचः श्रुत्वा वाक्यं वाक्यविशारदः।  
यत् तत् पुनरिदं वाक्यं बभाषेऽथ विभीषणः॥ ४॥
</details>

<details><summary>मूलम्</summary>

राघवस्य वचः श्रुत्वा वाक्यं वाक्यविशारदः।  
यत् तत् पुनरिदं वाक्यं बभाषेऽथ विभीषणः॥ ४॥
</details>

<details><summary>अनुवाद (हिन्दी)</summary>

श्रीरघुनाथजीकी यह बात सुनकर बातचीतमें कुशल विभीषणने, वह जो बात कही थी, उसे पुनः दुहराते हुए इस प्रकार कहा—॥ ४॥
</details>

<details open><summary>विश्वास-प्रस्तुतिः</summary>

यथाऽऽज्ञप्तं महाबाहो त्वया गुल्मनिवेशनम्।  
तत् तथानुष्ठितं वीर त्वद्वाक्यसमनन्तरम्॥ ५॥
</details>

<details><summary>मूलम्</summary>

यथाऽऽज्ञप्तं महाबाहो त्वया गुल्मनिवेशनम्।  
तत् तथानुष्ठितं वीर त्वद्वाक्यसमनन्तरम्॥ ५॥
</details>

<details><summary>अनुवाद (हिन्दी)</summary>

‘महाबाहो! आपने जो सेनाओंको यथास्थान स्थापित करनेकी आज्ञा दी थी, वीर! वह काम तो मैंने आपकी आज्ञा होते ही पूरा कर दिया॥ ५॥
</details>

<details open><summary>विश्वास-प्रस्तुतिः</summary>

तान्यनीकानि सर्वाणि विभक्तानि समन्ततः।  
विन्यस्ता यूथपाश्चैव यथान्यायं विभागशः॥ ६॥
</details>

<details><summary>मूलम्</summary>

तान्यनीकानि सर्वाणि विभक्तानि समन्ततः।  
विन्यस्ता यूथपाश्चैव यथान्यायं विभागशः॥ ६॥
</details>

<details><summary>अनुवाद (हिन्दी)</summary>

‘उन सब सेनाओंको विभक्त करके सब ओरके दरवाजोंपर स्थापित किया और यथोचित रीतिसे वहाँ अलग-अलग यूथपतियोंको भी नियुक्त कर दिया है॥
</details>

<details open><summary>विश्वास-प्रस्तुतिः</summary>

भूयस्तु मम विज्ञाप्यं तच्छृणुष्व महाप्रभो।  
त्वय्यकारणसंतप्ते संतप्तहृदया वयम्॥ ७॥
</details>

<details><summary>मूलम्</summary>

भूयस्तु मम विज्ञाप्यं तच्छृणुष्व महाप्रभो।  
त्वय्यकारणसंतप्ते संतप्तहृदया वयम्॥ ७॥
</details>

<details><summary>अनुवाद (हिन्दी)</summary>

‘महाराज! अब पुनः मुझे जो बात आपकी सेवामें निवेदन करनी है, उसे भी सुन लीजिये। बिना किसी कारणके आपके संतप्त होनेसे हमलोगोंके हृदयमें भी बड़ा संताप हो रहा है॥ ७॥
</details>

<details open><summary>विश्वास-प्रस्तुतिः</summary>

त्यज राजन्निमं शोकं मिथ्या संतापमागतम्।  
यदियं त्यज्यतां चिन्ता शत्रुहर्षविवर्धिनी॥ ८॥
</details>

<details><summary>मूलम्</summary>

त्यज राजन्निमं शोकं मिथ्या संतापमागतम्।  
यदियं त्यज्यतां चिन्ता शत्रुहर्षविवर्धिनी॥ ८॥
</details>

<details><summary>अनुवाद (हिन्दी)</summary>

‘राजन्! मिथ्या प्राप्त हुए इस शोक और संतापको त्याग दीजिये; साथ ही इस चिन्ताको भी अपने मनसे निकाल दीजिये; क्योंकि यह शत्रुओंका हर्ष बढ़ानेवाली है॥
</details>

<details open><summary>विश्वास-प्रस्तुतिः</summary>

उद्यमः क्रियतां वीर हर्षः समुपसेव्यताम्।  
प्राप्तव्या यदि ते सीता हन्तव्याश्च निशाचराः॥ ९॥
</details>

<details><summary>मूलम्</summary>

उद्यमः क्रियतां वीर हर्षः समुपसेव्यताम्।  
प्राप्तव्या यदि ते सीता हन्तव्याश्च निशाचराः॥ ९॥
</details>

<details><summary>अनुवाद (हिन्दी)</summary>

‘वीर! यदि आप सीताको पाना और निशाचरोंका वध करना चाहते हैं तो उद्योग कीजिये; हर्ष और उत्साहका सहारा लीजिये॥ ९॥
</details>

<details open><summary>विश्वास-प्रस्तुतिः</summary>

रघुनन्दन वक्ष्यामि श्रूयतां मे हितं वचः।  
साध्वयं यातु सौमित्रिर्बलेन महता वृतः॥ १०॥  
निकुम्भिलायां सम्प्राप्तं हन्तुं रावणिमाहवे।
</details>

<details><summary>मूलम्</summary>

रघुनन्दन वक्ष्यामि श्रूयतां मे हितं वचः।  
साध्वयं यातु सौमित्रिर्बलेन महता वृतः॥ १०॥  
निकुम्भिलायां सम्प्राप्तं हन्तुं रावणिमाहवे।
</details>

<details><summary>अनुवाद (हिन्दी)</summary>

‘रघुनन्दन! मैं एक आवश्यक बात बताता हूँ, मेरी इस हितकर बातको सुनिये। रावणकुमार इन्द्रजित् निकुम्भिला-मन्दिरकी ओर गया है, अतः ये सुमित्राकुमार लक्ष्मण विशाल सेना साथ लेकर अभी उसपर आक्रमण करें—युद्धमें उस रावणपुत्रका वध करनेके लिये उसपर चढ़ाई कर दें—यही अच्छा होगा॥ १० १/२॥
</details>

<details open><summary>विश्वास-प्रस्तुतिः</summary>

धनुर्मण्डलनिर्मुक्तैराशीविषविषोपमैः॥ ११॥  
शरैर्हन्तुं महेष्वासो रावणिं समितिंजयः।
</details>

<details><summary>मूलम्</summary>

धनुर्मण्डलनिर्मुक्तैराशीविषविषोपमैः॥ ११॥  
शरैर्हन्तुं महेष्वासो रावणिं समितिंजयः।
</details>

<details><summary>अनुवाद (हिन्दी)</summary>

‘युद्धविजयी महाधनुर्धर लक्ष्मण अपने मण्डलाकार धनुषद्वारा छोड़े गये विषधर सर्पोंके तुल्य भयानक बाणोंसे रावणपुत्रका वध करनेमें समर्थ हैं॥ ११ १/२॥
</details>

<details open><summary>विश्वास-प्रस्तुतिः</summary>

तेन वीरेण तपसा वरदानात् स्वयंभुवः।  
अस्त्रं ब्रह्मशिरः प्राप्तं कामगाश्च तुरङ्गमाः॥ १२॥
</details>

<details><summary>मूलम्</summary>

तेन वीरेण तपसा वरदानात् स्वयंभुवः।  
अस्त्रं ब्रह्मशिरः प्राप्तं कामगाश्च तुरङ्गमाः॥ १२॥
</details>

<details><summary>अनुवाद (हिन्दी)</summary>

‘उस वीरने तपस्या करके ब्रह्माजीके वरदानसे ब्रह्मशिरनामक अस्त्र और मनचाही गतिसे चलनेवाले घोड़े प्राप्त किये हैं॥ १२॥
</details>

<details open><summary>विश्वास-प्रस्तुतिः</summary>

स एष किल सैन्येन प्राप्तः किल निकुम्भिलाम्।  
यद्युत्तिष्ठेत् कृतं कर्म हतान् सर्वांश्च विद्धि नः॥ १३॥
</details>

<details><summary>मूलम्</summary>

स एष किल सैन्येन प्राप्तः किल निकुम्भिलाम्।  
यद्युत्तिष्ठेत् कृतं कर्म हतान् सर्वांश्च विद्धि नः॥ १३॥
</details>

<details><summary>अनुवाद (हिन्दी)</summary>

‘निश्चय ही इस समय सेनाके साथ वह निकुम्भिलामें गया है। वहाँसे अपना हवन-कर्म समाप्त करके यदि वह उठेगा तो हम सब लोगोंको उसके हाथसे मरा ही समझिये॥ १३॥
</details>

<details open><summary>विश्वास-प्रस्तुतिः</summary>

निकुम्भिलामसम्प्राप्तमकृताग्निं च यो रिपुः।  
त्वामाततायिनं हन्यादिन्द्रशत्रो स ते वधः॥ १४॥  
वरो दत्तो महाबाहो सर्वलोकेश्वरेण वै।  
इत्येवं विहितो राजन् वधस्तस्यैष धीमतः॥ १५॥
</details>

<details><summary>मूलम्</summary>

निकुम्भिलामसम्प्राप्तमकृताग्निं च यो रिपुः।  
त्वामाततायिनं हन्यादिन्द्रशत्रो स ते वधः॥ १४॥  
वरो दत्तो महाबाहो सर्वलोकेश्वरेण वै।  
इत्येवं विहितो राजन् वधस्तस्यैष धीमतः॥ १५॥
</details>

<details><summary>अनुवाद (हिन्दी)</summary>

‘महाबाहो! सम्पूर्ण लोकोंके स्वामी ब्रह्माजीने उसे वरदान देते हुए कहा था—‘इन्द्रशत्रो! निकुम्भिला नामक वटवृक्षके पास पहुँचने तथा हवन-सम्बन्धी कार्य पूर्ण करनेके पहले ही जो शत्रु तुझ आततायी (शस्त्रधारी)-को मारनेके लिये आक्रमण करेगा, उसीके हाथसे तुम्हारा वध होगा।’ राजन्! इस प्रकार बुद्धिमान् इन्द्रजित् की मृत्युका विधान किया गया है॥ १४-१५॥
</details>

<details open><summary>विश्वास-प्रस्तुतिः</summary>

वधायेन्द्रजितो राम संदिशस्व महाबलम्।  
हते तस्मिन् हतं विद्धि रावणं ससुहृद‍्गणम्॥ १६॥
</details>

<details><summary>मूलम्</summary>

वधायेन्द्रजितो राम संदिशस्व महाबलम्।  
हते तस्मिन् हतं विद्धि रावणं ससुहृद‍्गणम्॥ १६॥
</details>

<details><summary>अनुवाद (हिन्दी)</summary>

‘इसलिये श्रीराम! आप इन्द्रजित् का वध करनेके लिये महाबली लक्ष्मणको आज्ञा दीजिये। उसके मारे जानेपर रावणको अपने सुहृदोंसहित मरा ही समझिये’॥
</details>

<details open><summary>विश्वास-प्रस्तुतिः</summary>

विभीषणवचः श्रुत्वा रामो वाक्यमथाब्रवीत्।  
जानामि तस्य रौद्रस्य मायां सत्यपराक्रम॥ १७॥
</details>

<details><summary>मूलम्</summary>

विभीषणवचः श्रुत्वा रामो वाक्यमथाब्रवीत्।  
जानामि तस्य रौद्रस्य मायां सत्यपराक्रम॥ १७॥
</details>

<details><summary>अनुवाद (हिन्दी)</summary>

विभीषणके वचन सुनकर श्रीरामचन्द्रजी शोकका परित्याग करके बोले—‘सत्यपराक्रमी विभीषण! उस भयंकर राक्षसकी मायाको मैं जानता हूँ॥ १७॥
</details>

<details open><summary>विश्वास-प्रस्तुतिः</summary>

स हि ब्रह्मास्त्रवित् प्राज्ञो महामायो महाबलः।  
करोत्यसंज्ञान् संग्रामे देवान् सवरुणानपि॥ १८॥
</details>

<details><summary>मूलम्</summary>

स हि ब्रह्मास्त्रवित् प्राज्ञो महामायो महाबलः।  
करोत्यसंज्ञान् संग्रामे देवान् सवरुणानपि॥ १८॥
</details>

<details><summary>अनुवाद (हिन्दी)</summary>

‘वह ब्रह्मास्त्रका ज्ञाता, बुद्धिमान्, बहुत बड़ा मायावी और महान् बलवान् है। वरुणसहित सम्पूर्ण देवताओंको भी वह युद्धमें अचेत कर सकता है॥ १८॥
</details>

<details open><summary>विश्वास-प्रस्तुतिः</summary>

तस्यान्तरिक्षे चरतः सरथस्य महायशः।  
न गतिर्ज्ञायते वीर सूर्यस्येवाभ्रसम्प्लवे॥ १९॥  
राघवस्तु रिपोर्ज्ञात्वा मायावीर्यं दुरात्मनः।  
लक्ष्मणं कीर्तिसम्पन्नमिदं वचनमब्रवीत्॥ २०॥
</details>

<details><summary>मूलम्</summary>

तस्यान्तरिक्षे चरतः सरथस्य महायशः।  
न गतिर्ज्ञायते वीर सूर्यस्येवाभ्रसम्प्लवे॥ १९॥  
राघवस्तु रिपोर्ज्ञात्वा मायावीर्यं दुरात्मनः।  
लक्ष्मणं कीर्तिसम्पन्नमिदं वचनमब्रवीत्॥ २०॥
</details>

<details><summary>अनुवाद (हिन्दी)</summary>

‘महायशस्वी वीर! जब इन्द्रजित् रथसहित आकाशमें विचरने लगता है, उस समय बादलोंमें छिपे हुए सूर्यकी भाँति उसकी गतिका कुछ पता ही नहीं चलता।’ विभीषणसे ऐसा कहकर भगवान् श्रीरामने अपने शत्रु दुरात्मा इन्द्रजित् की मायाशक्तिको जानकर यशस्वी वीर लक्ष्मणसे यह बात कही—॥ १९-२०॥
</details>

<details open><summary>विश्वास-प्रस्तुतिः</summary>

यद् वानरेन्द्रस्य बलं तेन सर्वेण संवृतः।  
हनूमत्प्रमुखैश्चैव यूथपैः सह लक्ष्मण॥ २१॥  
जाम्बवेनर्क्षपतिना सह सैन्येन संवृतः।  
जहि तं राक्षससुतं मायाबलसमन्वितम्॥ २२॥
</details>

<details><summary>मूलम्</summary>

यद् वानरेन्द्रस्य बलं तेन सर्वेण संवृतः।  
हनूमत्प्रमुखैश्चैव यूथपैः सह लक्ष्मण॥ २१॥  
जाम्बवेनर्क्षपतिना सह सैन्येन संवृतः।  
जहि तं राक्षससुतं मायाबलसमन्वितम्॥ २२॥
</details>

<details><summary>अनुवाद (हिन्दी)</summary>

‘लक्ष्मण! वानरराज सुग्रीवकी जो भी सेना है, वह सब साथ ले हनुमान् आदि यूथपतियों, ऋक्षराज जाम्बवान् तथा अन्य सैनिकोंसे घिरे रहकर तुम मायाबलसे सम्पन्न राक्षसराजकुमार इन्द्रजित् का वध करो॥ २१-२२॥
</details>

<details open><summary>विश्वास-प्रस्तुतिः</summary>

अयं त्वां सचिवैः सार्धं महात्मा रजनीचरः।  
अभिज्ञस्तस्य मायानां पृष्ठतोऽनुगमिष्यति॥ २३॥
</details>

<details><summary>मूलम्</summary>

अयं त्वां सचिवैः सार्धं महात्मा रजनीचरः।  
अभिज्ञस्तस्य मायानां पृष्ठतोऽनुगमिष्यति॥ २३॥
</details>

<details><summary>अनुवाद (हिन्दी)</summary>

‘ये महामना राक्षसराज विभीषण उसकी मायाओंसे अच्छी तरह परिचित हैं, अतः अपने मन्त्रियोंके साथ ये भी तुम्हारे पीछे-पीछे जायँगे’॥ २३॥
</details>

<details open><summary>विश्वास-प्रस्तुतिः</summary>

राघवस्य वचः श्रुत्वा लक्ष्मणः सविभीषणः।  
जग्राह कार्मुकश्रेष्ठमन्यद् भीमपराक्रमः॥ २४॥
</details>

<details><summary>मूलम्</summary>

राघवस्य वचः श्रुत्वा लक्ष्मणः सविभीषणः।  
जग्राह कार्मुकश्रेष्ठमन्यद् भीमपराक्रमः॥ २४॥
</details>

<details><summary>अनुवाद (हिन्दी)</summary>

श्रीरघुनाथजीकी यह बात सुनकर विभीषण-सहित भयानक पराक्रमी लक्ष्मणने अपना श्रेष्ठ धनुष हाथमें लिया॥ २४॥
</details>

<details open><summary>विश्वास-प्रस्तुतिः</summary>

संनद्धः कवची खड्गी सशरी वामचापभृत्।  
रामपादावुपस्पृश्य हृष्टः सौमित्रिरब्रवीत्॥ २५॥
</details>

<details><summary>मूलम्</summary>

संनद्धः कवची खड्गी सशरी वामचापभृत्।  
रामपादावुपस्पृश्य हृष्टः सौमित्रिरब्रवीत्॥ २५॥
</details>

<details><summary>अनुवाद (हिन्दी)</summary>

वे युद्धकी सब सामग्री लेकर तैयार हो गये। उन्होंने कवच धारण किया, तलवार बाँध ली और उत्तम बाण तथा बायें हाथमें धनुष ले लिये। तत्पश्चात् श्रीरामचन्द्रजीके चरण छूकर हर्षसे भरे हुए सुमित्राकुमारने कहा—॥ २५॥
</details>

<details open><summary>विश्वास-प्रस्तुतिः</summary>

अद्य मत्कार्मुकोन्मुक्ताः शरा निर्भिद्य रावणिम्।  
लङ्कामभिपतिष्यन्ति हंसाः पुष्करिणीमिव॥ २६॥
</details>

<details><summary>मूलम्</summary>

अद्य मत्कार्मुकोन्मुक्ताः शरा निर्भिद्य रावणिम्।  
लङ्कामभिपतिष्यन्ति हंसाः पुष्करिणीमिव॥ २६॥
</details>

<details><summary>अनुवाद (हिन्दी)</summary>

‘आर्य! आज मेरे धनुषसे छूटे हुए बाण रावणकुमारको विदीर्ण करके उसी तरह लङ्कामें गिरेंगे, जैसे हंस कमलोंसे भरे हुए सरोवरमें उतरते हैं॥ २६॥
</details>

<details open><summary>विश्वास-प्रस्तुतिः</summary>

अद्यैव तस्य रौद्रस्य शरीरं मामकाः शराः।  
विधमिष्यन्ति भित्त्वा तं महाचापगुणच्युताः॥ २७॥
</details>

<details><summary>मूलम्</summary>

अद्यैव तस्य रौद्रस्य शरीरं मामकाः शराः।  
विधमिष्यन्ति भित्त्वा तं महाचापगुणच्युताः॥ २७॥
</details>

<details><summary>अनुवाद (हिन्दी)</summary>

‘इस विशाल धनुषसे छूटे हुए मेरे बाण आज ही उस भयंकर राक्षसके शरीरको विदीर्ण करके उसे कालके गालमें डाल देंगे’॥ २७॥
</details>

<details open><summary>विश्वास-प्रस्तुतिः</summary>

एवमुक्त्वा तु वचनं द्युतिमान् भ्रातुरग्रतः।  
स रावणिवधाकांक्षी लक्ष्मणस्त्वरितं ययौ॥ २८॥
</details>

<details><summary>मूलम्</summary>

एवमुक्त्वा तु वचनं द्युतिमान् भ्रातुरग्रतः।  
स रावणिवधाकांक्षी लक्ष्मणस्त्वरितं ययौ॥ २८॥
</details>

<details><summary>अनुवाद (हिन्दी)</summary>

इन्द्रजित् के वधकी अभिलाषा रखनेवाले तेजस्वी लक्ष्मण अपने भाईके सामने ऐसी बात कहकर तुरंत वहाँसे चल दिये॥ २८॥
</details>

<details open><summary>विश्वास-प्रस्तुतिः</summary>

सोऽभिवाद्य गुरोः पादौ कृत्वा चापि प्रदक्षिणम्।  
निकुम्भिलामभिययौ चैत्यं रावणिपालितम्॥ २९॥
</details>

<details><summary>मूलम्</summary>

सोऽभिवाद्य गुरोः पादौ कृत्वा चापि प्रदक्षिणम्।  
निकुम्भिलामभिययौ चैत्यं रावणिपालितम्॥ २९॥
</details>

<details><summary>अनुवाद (हिन्दी)</summary>

पहले उन्होंने अपने बड़े भाईके चरणोंमें प्रणाम किया, फिर उनकी परिक्रमा करके रावणकुमारद्वारा पालित निकुम्भिला-मन्दिरकी ओर प्रस्थान किया॥ २९॥
</details>

<details open><summary>विश्वास-प्रस्तुतिः</summary>

विभीषणेन सहितो राजपुत्रः प्रतापवान्।  
कृतस्वस्त्ययनो भ्रात्रा लक्ष्मणस्त्वरितो ययौ॥ ३०॥
</details>

<details><summary>मूलम्</summary>

विभीषणेन सहितो राजपुत्रः प्रतापवान्।  
कृतस्वस्त्ययनो भ्रात्रा लक्ष्मणस्त्वरितो ययौ॥ ३०॥
</details>

<details><summary>अनुवाद (हिन्दी)</summary>

भाई श्रीरामद्वारा स्वस्तिवाचन किये जानेके पश्चात् विभीषणसहित प्रतापी राजकुमार लक्ष्मण बड़ी उतावलीके साथ चले॥ ३०॥
</details>

<details open><summary>विश्वास-प्रस्तुतिः</summary>

वानराणां सहस्रैस्तु हनूमान् बहुभिर्वृतः।  
विभीषणश्च सामात्यो लक्ष्मणं त्वरितं ययौ॥ ३१॥
</details>

<details><summary>मूलम्</summary>

वानराणां सहस्रैस्तु हनूमान् बहुभिर्वृतः।  
विभीषणश्च सामात्यो लक्ष्मणं त्वरितं ययौ॥ ३१॥
</details>

<details><summary>अनुवाद (हिन्दी)</summary>

कई हजार वानरवीरोंके साथ हनुमान् और मन्त्रियोंसहित विभीषण भी लक्ष्मणके पीछे शीघ्रतापूर्वक प्रस्थित हुए॥ ३१॥
</details>

<details open><summary>विश्वास-प्रस्तुतिः</summary>

महता हरिसैन्येन सवेगमभिसंवृतः।  
ऋक्षराजबलं चैव ददर्श पथि विष्ठितम्॥ ३२॥
</details>

<details><summary>मूलम्</summary>

महता हरिसैन्येन सवेगमभिसंवृतः।  
ऋक्षराजबलं चैव ददर्श पथि विष्ठितम्॥ ३२॥
</details>

<details><summary>अनुवाद (हिन्दी)</summary>

विशाल वानर-सेनासहित घिरे हुए लक्ष्मणने वेगपूर्वक आगे बढ़कर मार्गमें खड़ी हुई ऋक्षराज जाम्बवान् की सेनाको देखा॥ ३२॥
</details>

<details open><summary>विश्वास-प्रस्तुतिः</summary>

स गत्वा दूरमध्वानं सौमित्रिर्मित्रनन्दनः।  
राक्षसेन्द्रबलं दूरादपश्यद् व्यूहमाश्रितम्॥ ३३॥
</details>

<details><summary>मूलम्</summary>

स गत्वा दूरमध्वानं सौमित्रिर्मित्रनन्दनः।  
राक्षसेन्द्रबलं दूरादपश्यद् व्यूहमाश्रितम्॥ ३३॥
</details>

<details><summary>अनुवाद (हिन्दी)</summary>

दूरतकका रास्ता तै कर लेनेपर मित्रोंको आनन्दित करनेवाले सुमित्राकुमारने कुछ दूरसे ही देखा, राक्षसराज रावणकी सेना मोर्चा बाँधे खड़ी है॥ ३३॥
</details>

<details open><summary>विश्वास-प्रस्तुतिः</summary>

स सम्प्राप्य धनुष्पाणिर्मायायोगमरिंदमः।  
तस्थौ ब्रह्मविधानेन विजेतुं रघुनन्दनः॥ ३४॥
</details>

<details><summary>मूलम्</summary>

स सम्प्राप्य धनुष्पाणिर्मायायोगमरिंदमः।  
तस्थौ ब्रह्मविधानेन विजेतुं रघुनन्दनः॥ ३४॥
</details>

<details><summary>अनुवाद (हिन्दी)</summary>

शत्रुओंका दमन करनेवाले रघुकुलनन्दन लक्ष्मण हाथमें धनुष ले ब्रह्माजीके निश्चित किये हुए विधानके अनुसार उस मायावी राक्षसको जीतनेके लिये निकुम्भिला नामक स्थानमें पहुँचकर एक जगह खड़े हो गये॥ ३४॥
</details>

<details open><summary>विश्वास-प्रस्तुतिः</summary>

विभीषणेन सहितो राजपुत्रः प्रतापवान्।  
अङ्गदेन च वीरेण तथानिलसुतेन च॥ ३५॥
</details>

<details><summary>मूलम्</summary>

विभीषणेन सहितो राजपुत्रः प्रतापवान्।  
अङ्गदेन च वीरेण तथानिलसुतेन च॥ ३५॥
</details>

<details><summary>अनुवाद (हिन्दी)</summary>

उस समय प्रतापी राजकुमार लक्ष्मणके साथ विभीषण, वीर अङ्गद तथा पवनकुमार हनुमान् भी थे॥
</details>

<details open><summary>विश्वास-प्रस्तुतिः</summary>

विविधममलशस्त्रभास्वरं तद्  
ध्वजगहनं गहनं महारथैश्च।  
प्रतिभयतममप्रमेयवेगं  
तिमिरमिव द्विषतां बलं विवेश॥ ३६॥
</details>

<details><summary>मूलम्</summary>

विविधममलशस्त्रभास्वरं तद्  
ध्वजगहनं गहनं महारथैश्च।  
प्रतिभयतममप्रमेयवेगं  
तिमिरमिव द्विषतां बलं विवेश॥ ३६॥
</details>

<details><summary>अनुवाद (हिन्दी)</summary>

चमकीले अस्त्र-शस्त्रोंसे जो प्रकाशित हो रही थी, ध्वजों और महारथियोंके कारण गहन दिखायी देती थी, जिसके वेगका कोई माप नहीं था तथा जो अनेक प्रकारकी वेश-भूषामें दृष्टिगोचर होती थी, अन्धकारके समान काली उस शत्रुसेनामें विभीषण आदिके साथ लक्ष्मणने प्रवेश किया॥ ३६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे पञ्चाशीतितमः सर्गः॥ ८५॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें पचासीवाँ सर्ग पूरा हुआ॥ ८५॥
</details>
