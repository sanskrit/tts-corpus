+++
title = "०८९ विभीषणेन रक्षोहननम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-089-Vibhishana_destroys_many_demons_0.mp3"></div>
</details>



<details><summary>भागसूचना</summary>

89. विभीषणका राक्षसोंपर प्रहार, उनका वानर-यूथपतियोंको प्रोत्साहन देना, लक्ष्मणद्वारा इन्द्रजित् के सारथिका और वानरोंद्वारा उसके घोड़ोंका वध
</details>

<details open><summary>विश्वास-प्रस्तुतिः</summary>

युध्यमानौ ततो दृष्ट्वा प्रसक्तौ नरराक्षसौ।  
प्रभिन्नाविव मातङ्गौ परस्परजयैषिणौ॥ १॥  
तयोर्युद्धं द्रष्टुकामो वरचापधरो बली।  
शूरः स रावणभ्राता तस्थौ संग्राममूर्धनि॥ २॥
</details>

<details><summary>मूलम्</summary>

युध्यमानौ ततो दृष्ट्वा प्रसक्तौ नरराक्षसौ।  
प्रभिन्नाविव मातङ्गौ परस्परजयैषिणौ॥ १॥  
तयोर्युद्धं द्रष्टुकामो वरचापधरो बली।  
शूरः स रावणभ्राता तस्थौ संग्राममूर्धनि॥ २॥
</details>

<details><summary>अनुवाद (हिन्दी)</summary>

लक्ष्मण और इन्द्रजित् को दो मदमत्त हाथियोंकी भाँति परस्पर विजय पानेकी इच्छासे युद्धासक्त होकर जूझते देख उन दोनोंके युद्धको देखनेकी इच्छासे रावणके बलवान् भाई शूरवीर विभीषण सुन्दर धनुष धारण किये उस युद्धके मुहानेपर आकर खड़े हो गये॥ १-२॥
</details>

<details open><summary>विश्वास-प्रस्तुतिः</summary>

ततो विस्फारयामास महद् धनुरवस्थितः।  
उत्ससर्ज च तीक्ष्णाग्रान् राक्षसेषु महाशरान्॥ ३॥
</details>

<details><summary>मूलम्</summary>

ततो विस्फारयामास महद् धनुरवस्थितः।  
उत्ससर्ज च तीक्ष्णाग्रान् राक्षसेषु महाशरान्॥ ३॥
</details>

<details><summary>अनुवाद (हिन्दी)</summary>

वहाँ खड़े होकर उन्होंने अपने विशाल धनुषको खींचा और राक्षसोंपर तेज धारवाले बड़े-बड़े बाणोंको बरसाना आरम्भ किया॥ ३॥
</details>

<details open><summary>विश्वास-प्रस्तुतिः</summary>

ते शराः शिखिसंस्पर्शा निपतन्तः समाहिताः।  
राक्षसान् द्रावयामासुर्वज्राणीव महागिरीन्॥ ४॥
</details>

<details><summary>मूलम्</summary>

ते शराः शिखिसंस्पर्शा निपतन्तः समाहिताः।  
राक्षसान् द्रावयामासुर्वज्राणीव महागिरीन्॥ ४॥
</details>

<details><summary>अनुवाद (हिन्दी)</summary>

जैसे वज्र नामक अस्त्र बड़े-बड़े पर्वतोंको विदीर्ण कर देते हैं, उसी प्रकार विभीषणके चलाये हुए वे बाण, जिनका स्पर्श आगके समान जलानेवाला था, राक्षसोंपर गिरकर उनके अङ्गोंको चीरने लगे॥ ४॥
</details>

<details open><summary>विश्वास-प्रस्तुतिः</summary>

विभीषणस्यानुचरास्तेऽपि शूलासिपट्टिशैः।  
चिच्छिदुः समरे वीरान् राक्षसान् राक्षसोत्तमाः॥ ५॥
</details>

<details><summary>मूलम्</summary>

विभीषणस्यानुचरास्तेऽपि शूलासिपट्टिशैः।  
चिच्छिदुः समरे वीरान् राक्षसान् राक्षसोत्तमाः॥ ५॥
</details>

<details><summary>अनुवाद (हिन्दी)</summary>

विभीषणके अनुचर भी राक्षसोंमें श्रेष्ठ वीर थे; अतः वे भी समराङ्गणमें शूल, खड्ग और पट्टिशोंद्वारा वीर राक्षसोंका संहार करने लगे॥ ५॥
</details>

<details open><summary>विश्वास-प्रस्तुतिः</summary>

राक्षसैस्तैः परिवृतः स तदा तु विभीषणः।  
बभौ मध्ये प्रधृष्टानां कलभानामिव द्विपः॥ ६॥
</details>

<details><summary>मूलम्</summary>

राक्षसैस्तैः परिवृतः स तदा तु विभीषणः।  
बभौ मध्ये प्रधृष्टानां कलभानामिव द्विपः॥ ६॥
</details>

<details><summary>अनुवाद (हिन्दी)</summary>

उन चारों राक्षसोंसे घिरे हुए विभीषण धृष्ट गजशावकोंके बीचमें खड़े हुए गजराजकी भाँति शोभा पाते थे॥ ६॥
</details>

<details open><summary>विश्वास-प्रस्तुतिः</summary>

ततः संचोदमानो वै हरीन् रक्षोवधप्रियान्।  
उवाच वचनं काले कालज्ञो रक्षसां वरः॥ ७॥
</details>

<details><summary>मूलम्</summary>

ततः संचोदमानो वै हरीन् रक्षोवधप्रियान्।  
उवाच वचनं काले कालज्ञो रक्षसां वरः॥ ७॥
</details>

<details><summary>अनुवाद (हिन्दी)</summary>

राक्षसोंमें श्रेष्ठ विभीषण समयोचित कर्तव्यको जानते थे, इसलिये उन्होंने वानरोंको, जिन्हें राक्षसोंका वध करना प्रिय था, युद्धके लिये प्रेरित करते हुए यह समयके अनुरूप बात कही—॥ ७॥
</details>

<details open><summary>विश्वास-प्रस्तुतिः</summary>

एकोऽयं राक्षसेन्द्रस्य परायणमवस्थितः।  
एतच्छेषं बलं तस्य किं तिष्ठत हरीश्वराः॥ ८॥
</details>

<details><summary>मूलम्</summary>

एकोऽयं राक्षसेन्द्रस्य परायणमवस्थितः।  
एतच्छेषं बलं तस्य किं तिष्ठत हरीश्वराः॥ ८॥
</details>

<details><summary>अनुवाद (हिन्दी)</summary>

‘वानरेश्वरो! अब खड़े-खड़े क्या देखते हो? राक्षसराज रावणका यह एकमात्र सहारा है, जो तुम्हारे सामने खड़ा है। रावणकी सेनाका इतना ही भाग अब शेष रह गया है॥ ८॥
</details>

<details open><summary>विश्वास-प्रस्तुतिः</summary>

अस्मिंश्च निहते पापे राक्षसे रणमूर्धनि।  
रावणं वर्जयित्वा तु शेषमस्य बलं हतम्॥ ९॥
</details>

<details><summary>मूलम्</summary>

अस्मिंश्च निहते पापे राक्षसे रणमूर्धनि।  
रावणं वर्जयित्वा तु शेषमस्य बलं हतम्॥ ९॥
</details>

<details><summary>अनुवाद (हिन्दी)</summary>

‘इस युद्धके मुहानेपर इस पापी राक्षस इन्द्रजित् के मारे जानेपर रावणको छोड़कर उसकी सारी सेनाको मरी हुई ही समझो॥ ९॥
</details>

<details open><summary>विश्वास-प्रस्तुतिः</summary>

प्रहस्तो निहतो वीरो निकुम्भश्च महाबलः।  
कुम्भकर्णश्च कुम्भश्च धूम्राक्षश्च निशाचरः॥ १०॥
</details>

<details><summary>मूलम्</summary>

प्रहस्तो निहतो वीरो निकुम्भश्च महाबलः।  
कुम्भकर्णश्च कुम्भश्च धूम्राक्षश्च निशाचरः॥ १०॥
</details>

<details><summary>अनुवाद (हिन्दी)</summary>

‘वीर प्रहस्त मारा गया, महाबली निकुम्भ, कुम्भकर्ण, कुम्भ तथा निशाचर धूम्राक्ष भी कालके गालमें चले गये॥
</details>

<details open><summary>विश्वास-प्रस्तुतिः</summary>

जम्बुमाली महामाली तीक्ष्णवेगोऽशनिप्रभः।  
सुप्तघ्नो यज्ञकोपश्च वज्रदंष्ट्रश्च राक्षसः॥ ११॥  
संह्रादी विकटोऽरिघ्नस्तपनो मन्द एव च।  
प्रघासः प्रघसश्चैव प्रजङ्घो जङ्घ एव च॥ १२॥  
अग्निकेतुश्च दुर्धर्षो रश्मिकेतुश्च वीर्यवान्।  
विद्युज्जिह्वो द्विजिह्वश्च सूर्यशत्रुश्च राक्षसः॥ १३॥  
अकम्पनः सुपार्श्वश्च चक्रमाली च राक्षसः।  
कम्पनः सत्त्ववन्तौ तौ देवान्तकनरान्तकौ॥ १४॥
</details>

<details><summary>मूलम्</summary>

जम्बुमाली महामाली तीक्ष्णवेगोऽशनिप्रभः।  
सुप्तघ्नो यज्ञकोपश्च वज्रदंष्ट्रश्च राक्षसः॥ ११॥  
संह्रादी विकटोऽरिघ्नस्तपनो मन्द एव च।  
प्रघासः प्रघसश्चैव प्रजङ्घो जङ्घ एव च॥ १२॥  
अग्निकेतुश्च दुर्धर्षो रश्मिकेतुश्च वीर्यवान्।  
विद्युज्जिह्वो द्विजिह्वश्च सूर्यशत्रुश्च राक्षसः॥ १३॥  
अकम्पनः सुपार्श्वश्च चक्रमाली च राक्षसः।  
कम्पनः सत्त्ववन्तौ तौ देवान्तकनरान्तकौ॥ १४॥
</details>

<details><summary>अनुवाद (हिन्दी)</summary>

‘जम्बुमाली, महामाली, तीक्ष्णवेग, अशनिप्रभ, सुप्तघ्न, यज्ञकोप, राक्षस वज्रदंष्ट्र, संह्रादी, विकट, अरिघ्न, तपन, मन्द, प्रघास, प्रघस, प्रजङ्घ, जङ्घ, दुर्जय अग्निकेतु, पराक्रमी रश्मिकेतु, विद्युज्जिह्व, द्विजिह्व, राक्षस सूर्यशत्रु, अकम्पन, सुपार्श्व, निशाचर चक्रमाली, कम्पन तथा वे दोनों शक्तिशाली वीर देवान्तक और नरान्तक—ये सभी मारे जा चुके हैं॥ ११—१४॥
</details>

<details open><summary>विश्वास-प्रस्तुतिः</summary>

एतान् निहत्यातिबलान् बहून् राक्षससत्तमान्।  
बाहुभ्यां सागरं तीर्त्वा लङ्‍घ्यतां गोष्पदं लघु॥ १५॥
</details>

<details><summary>मूलम्</summary>

एतान् निहत्यातिबलान् बहून् राक्षससत्तमान्।  
बाहुभ्यां सागरं तीर्त्वा लङ्‍घ्यतां गोष्पदं लघु॥ १५॥
</details>

<details><summary>अनुवाद (हिन्दी)</summary>

‘इन अत्यन्त बलशाली बहुसंख्यक राक्षस-शिरोमणियोंका वध करके तुमलोगोंने हाथोंसे तैरकर समुद्र पार कर लिया है। अब गायकी खुरीके बराबर यह छोटा-सा राक्षस बचा हुआ है। अतः इसे भी शीघ्र ही लाँघ जाओ॥ १५॥
</details>

<details open><summary>विश्वास-प्रस्तुतिः</summary>

एतावदेव शेषं वो जेतव्यमिति वानराः।  
हताः सर्वे समागम्य राक्षसा बलदर्पिताः॥ १६॥
</details>

<details><summary>मूलम्</summary>

एतावदेव शेषं वो जेतव्यमिति वानराः।  
हताः सर्वे समागम्य राक्षसा बलदर्पिताः॥ १६॥
</details>

<details><summary>अनुवाद (हिन्दी)</summary>

‘वानरो! इतनी ही राक्षससेना और शेष रह गयी है, जिसे तुम्हें जीतना है। अपने बलपर घमंड करनेवाले प्रायः सभी राक्षस तुमसे भिड़कर मारे जा चुके हैं॥
</details>

<details open><summary>विश्वास-प्रस्तुतिः</summary>

अयुक्तं निधनं कर्तुं पुत्रस्य जनितुर्मम।  
घृणामपास्य रामार्थे निहन्यां भ्रातुरात्मजम्॥ १७॥
</details>

<details><summary>मूलम्</summary>

अयुक्तं निधनं कर्तुं पुत्रस्य जनितुर्मम।  
घृणामपास्य रामार्थे निहन्यां भ्रातुरात्मजम्॥ १७॥
</details>

<details><summary>अनुवाद (हिन्दी)</summary>

‘मैं इसके बापका भाई हूँ। इस नाते यह मेरा पुत्र है। अतः मेरे लिये इसका वध करना अनुचित है, तथापि श्रीरामचन्द्रजीके लिये दयाको तिलाञ्जलि दे मैं अपने इस भतीजेको मारनेके लिये उद्यत हूँ॥ १७॥
</details>

<details open><summary>विश्वास-प्रस्तुतिः</summary>

हन्तुकामस्य मे बाष्पं चक्षुश्चैव निरुध्यति।  
तमेवैष महाबाहुर्लक्ष्मणः शमयिष्यति॥ १८॥
</details>

<details><summary>मूलम्</summary>

हन्तुकामस्य मे बाष्पं चक्षुश्चैव निरुध्यति।  
तमेवैष महाबाहुर्लक्ष्मणः शमयिष्यति॥ १८॥
</details>

<details><summary>अनुवाद (हिन्दी)</summary>

‘जब मैं स्वयं मारनेके लिये इसपर हथियार चलाना चाहता हूँ, उस समय आँसू मेरी दृष्टि बंद कर देते हैं; अतः ये महाबाहु लक्ष्मण ही इसका विनाश करेंगे॥ १८॥
</details>

<details open><summary>विश्वास-प्रस्तुतिः</summary>

वानरा घ्नत सम्भूय भृत्यानस्य समीपगान्।  
इति तेनातियशसा राक्षसेनाभिचोदिताः॥ १९॥  
वानरेन्द्रा जहृषिरे लाङ्गूलानि च विव्यधुः।
</details>

<details><summary>मूलम्</summary>

वानरा घ्नत सम्भूय भृत्यानस्य समीपगान्।  
इति तेनातियशसा राक्षसेनाभिचोदिताः॥ १९॥  
वानरेन्द्रा जहृषिरे लाङ्गूलानि च विव्यधुः।
</details>

<details><summary>अनुवाद (हिन्दी)</summary>

‘वानरो! तुमलोग झुंड बनाकर इसके समीपवर्ती सेवकोंपर टूट पड़ो और उन्हें मार डालो।’ इस प्रकार अत्यन्त यशस्वी राक्षस विभीषणके प्रेरित करनेपर वानरयूथपति हर्ष और उत्साहसे भर गये तथा अपनी पूँछ पटकने लगे॥ १९ १/२॥
</details>

<details open><summary>विश्वास-प्रस्तुतिः</summary>

ततस्तु कपिशार्दूलाः क्ष्वेडन्तश्च पुनः पुनः।  
मुमुचुर्विविधान् नादान् मेघान् दृष्ट्वेव बर्हिणः॥ २०॥
</details>

<details><summary>मूलम्</summary>

ततस्तु कपिशार्दूलाः क्ष्वेडन्तश्च पुनः पुनः।  
मुमुचुर्विविधान् नादान् मेघान् दृष्ट्वेव बर्हिणः॥ २०॥
</details>

<details><summary>अनुवाद (हिन्दी)</summary>

फिर वे सिंहके समान पराक्रमी वानर बारंबार गर्जते हुए उसी तरह नाना प्रकारके शब्द करने लगे,जैसे बादलोंको देखकर मोर अपनी बोली बोलने लगते हैं॥ २०॥
</details>

<details open><summary>विश्वास-प्रस्तुतिः</summary>

जाम्बवानपि तैः सर्वैः स्वयूथ्यैरभिसंवृतः।  
तेऽश्मभिस्ताडयामासुर्नखैर्दन्तैश्च राक्षसान्॥ २१॥
</details>

<details><summary>मूलम्</summary>

जाम्बवानपि तैः सर्वैः स्वयूथ्यैरभिसंवृतः।  
तेऽश्मभिस्ताडयामासुर्नखैर्दन्तैश्च राक्षसान्॥ २१॥
</details>

<details><summary>अनुवाद (हिन्दी)</summary>

अपने यूथवाले समस्त भालुओंसे घिरे हुए जाम्बवान् तथा वे वानर पत्थरों, नखों और दाँतोंसे वहाँ राक्षसोंको पीटने लगे॥ २१॥
</details>

<details open><summary>विश्वास-प्रस्तुतिः</summary>

निघ्नन्तमृक्षाधिपतिं राक्षसास्ते महाबलाः।  
परिवव्रुर्भयं त्यक्त्वा तमनेकविधायुधाः॥ २२॥
</details>

<details><summary>मूलम्</summary>

निघ्नन्तमृक्षाधिपतिं राक्षसास्ते महाबलाः।  
परिवव्रुर्भयं त्यक्त्वा तमनेकविधायुधाः॥ २२॥
</details>

<details><summary>अनुवाद (हिन्दी)</summary>

अपने ऊपर प्रहार करते हुए ऋक्षराज जाम्बवान् को उन महाबली राक्षसोंने भय छोड़कर चारों ओरसे घेर लिया। उनके हाथमें अनेक प्रकारके अस्त्र-शस्त्र थे॥
</details>

<details open><summary>विश्वास-प्रस्तुतिः</summary>

शरैः परशुभिस्तीक्ष्णैः पट्टिशैर्यष्टितोमरैः।  
जाम्बवन्तं मृधे जघ्नुर्निघ्नन्तं राक्षसीं चमूम्॥ २३॥
</details>

<details><summary>मूलम्</summary>

शरैः परशुभिस्तीक्ष्णैः पट्टिशैर्यष्टितोमरैः।  
जाम्बवन्तं मृधे जघ्नुर्निघ्नन्तं राक्षसीं चमूम्॥ २३॥
</details>

<details><summary>अनुवाद (हिन्दी)</summary>

वे राक्षस सेनाका संहार करनेवाले जाम्बवान् पर युद्धस्थलमें बाणों, तीखे फरसों, पट्टिशों, डंडों और तोमरोंद्वारा प्रहार करने लगे॥ २३॥
</details>

<details open><summary>विश्वास-प्रस्तुतिः</summary>

स सम्प्रहारस्तुमुलः संजज्ञे कपिरक्षसाम्।  
देवासुराणां क्रुद्धानां यथा भीमो महास्वनः॥ २४॥
</details>

<details><summary>मूलम्</summary>

स सम्प्रहारस्तुमुलः संजज्ञे कपिरक्षसाम्।  
देवासुराणां क्रुद्धानां यथा भीमो महास्वनः॥ २४॥
</details>

<details><summary>अनुवाद (हिन्दी)</summary>

वानरों और राक्षसोंका वह महायुद्ध क्रोधसे भरे हुए देवताओं और असुरोंके संग्रामकी भाँति बड़ा भयंकर हो चला। उसमें बड़े जोर-जोरसे भयानक कोलाहल होने लगा॥
</details>

<details open><summary>विश्वास-प्रस्तुतिः</summary>

हनूमानपि संक्रुद्धः सालमुत्पाट्य पर्वतात्।  
स लक्ष्मणं स्वयं पृष्ठादवरोप्य महामनाः॥ २५॥  
रक्षसां कदनं चक्रे दुरासादः सहस्रशः।
</details>

<details><summary>मूलम्</summary>

हनूमानपि संक्रुद्धः सालमुत्पाट्य पर्वतात्।  
स लक्ष्मणं स्वयं पृष्ठादवरोप्य महामनाः॥ २५॥  
रक्षसां कदनं चक्रे दुरासादः सहस्रशः।
</details>

<details><summary>अनुवाद (हिन्दी)</summary>

उस समय महामनस्वी हनुमान् जी ने लक्ष्मणको अपनी पीठसे उतार दिया और स्वयं भी अत्यन्त कुपित हो पर्वत-शिखरसे एक सालवृक्ष उखाड़कर सहस्रों राक्षसोंका संहार करने लगे। शत्रुओंके लिये उन्हें परास्त करना बहुत ही कठिन था॥ २५ १/२॥
</details>

<details open><summary>विश्वास-प्रस्तुतिः</summary>

स दत्त्वा तुमुलं युद्धं पितृव्यस्येन्द्रजिद् बली॥ २६॥  
लक्ष्मणं परवीरघ्नः पुनरेवाभ्यधावत।
</details>

<details><summary>मूलम्</summary>

स दत्त्वा तुमुलं युद्धं पितृव्यस्येन्द्रजिद् बली॥ २६॥  
लक्ष्मणं परवीरघ्नः पुनरेवाभ्यधावत।
</details>

<details><summary>अनुवाद (हिन्दी)</summary>

शत्रुवीरोंका संहार करनेवाले बलवान् इन्द्रजित् ने अपने चाचाको भी घोर युद्धका अवसर देकर पुनः लक्ष्मणपर धावा किया॥ २६ १/२॥
</details>

<details open><summary>विश्वास-प्रस्तुतिः</summary>

तौ प्रयुद्धौ तदा वीरौ मृधे लक्ष्मणराक्षसौ॥ २७॥  
शरौघानभिवर्षन्तौ जघ्नतुस्तौ परस्परम्।
</details>

<details><summary>मूलम्</summary>

तौ प्रयुद्धौ तदा वीरौ मृधे लक्ष्मणराक्षसौ॥ २७॥  
शरौघानभिवर्षन्तौ जघ्नतुस्तौ परस्परम्।
</details>

<details><summary>अनुवाद (हिन्दी)</summary>

लक्ष्मण और इन्द्रजित् दोनों वीर उस समय रणभूमिमें बड़े वेगसे जूझने लगे। वे दोनों बाण-समूहोंकी वर्षा करते हुए एक-दूसरेको चोट पहुँचाने लगे॥ २७ १/२॥
</details>

<details open><summary>विश्वास-प्रस्तुतिः</summary>

अभीक्ष्णमन्तर्दधतुः शरजालैर्महाबलौ॥ २८॥  
चन्द्रादित्याविवोष्णान्ते यथा मेघैस्तरस्विनौ।
</details>

<details><summary>मूलम्</summary>

अभीक्ष्णमन्तर्दधतुः शरजालैर्महाबलौ॥ २८॥  
चन्द्रादित्याविवोष्णान्ते यथा मेघैस्तरस्विनौ।
</details>

<details><summary>अनुवाद (हिन्दी)</summary>

वे महाबली वीर बाणोंका जाल-सा बिछाकर बारंबार एक-दूसरेको ढक देते थे। ठीक उसी तरह, जैसे वर्षाकालमें वेगशाली चन्द्रमा और सूर्य बादलोंसे आच्छादित हो जाया करते हैं॥ २८ १/२॥
</details>

<details open><summary>विश्वास-प्रस्तुतिः</summary>

नह्यादानं न संधानं धनुषो वा परिग्रहः॥ २९॥  
न विप्रमोक्षो बाणानां न विकर्षो न विग्रहः।  
न मुष्टिप्रतिसंधानं न लक्ष्यप्रतिपादनम्॥ ३०॥  
अदृश्यत तयोस्तत्र युध्यतोः पाणिलाघवात्।
</details>

<details><summary>मूलम्</summary>

नह्यादानं न संधानं धनुषो वा परिग्रहः॥ २९॥  
न विप्रमोक्षो बाणानां न विकर्षो न विग्रहः।  
न मुष्टिप्रतिसंधानं न लक्ष्यप्रतिपादनम्॥ ३०॥  
अदृश्यत तयोस्तत्र युध्यतोः पाणिलाघवात्।
</details>

<details><summary>अनुवाद (हिन्दी)</summary>

युद्धमें लगे हुए उन दोनों वीरोंके हाथोंमें इतनी फुर्ती थी कि तरकससे बाणोंका निकालना, उनको धनुषपर रखना, धनुषको इस हाथसे उस हाथमें लेना, उसे मुट्ठीमें दृढ़तापूर्वक पकड़ना, कानतक खींचना, बाणोंका विभाग करना, उन्हें छोड़ना और लक्ष्य वेधना आदि कुछ भी दिखायी नहीं पड़ता था॥ २९-३० १/२॥
</details>

<details open><summary>विश्वास-प्रस्तुतिः</summary>

चापवेगप्रयुक्तैश्च बाणजालैः समन्ततः॥ ३१॥  
अन्तरिक्षेऽभिसम्पन्ने न रूपाणि चकाशिरे।
</details>

<details><summary>मूलम्</summary>

चापवेगप्रयुक्तैश्च बाणजालैः समन्ततः॥ ३१॥  
अन्तरिक्षेऽभिसम्पन्ने न रूपाणि चकाशिरे।
</details>

<details><summary>अनुवाद (हिन्दी)</summary>

धनुषके वेगसे छोड़े गये बाणसमूहोंद्वारा आकाश सब ओरसे ढक गया। अतः उसमें साकार वस्तुओंका दीखना बंद हो गया॥ ३१ १/२॥
</details>

<details open><summary>विश्वास-प्रस्तुतिः</summary>

लक्ष्मणो रावणिं प्राप्य रावणिश्चापि लक्ष्मणम्॥ ३२॥  
अव्यवस्था भवत्युग्रा ताभ्यामन्योन्यविग्रहे।
</details>

<details><summary>मूलम्</summary>

लक्ष्मणो रावणिं प्राप्य रावणिश्चापि लक्ष्मणम्॥ ३२॥  
अव्यवस्था भवत्युग्रा ताभ्यामन्योन्यविग्रहे।
</details>

<details><summary>अनुवाद (हिन्दी)</summary>

लक्ष्मण रावणकुमारके पास पहुँचकर और रावणकुमार लक्ष्मणके निकट जाकर दोनों परस्पर जूझने लगे। इस प्रकार युद्ध करते हुए जब वे एक-दूसरेपर प्रहार करने लगते, तब भयंकर अव्यवस्था पैदा हो जाती थी। क्षण-क्षणमें यह निश्चय करना कठिन हो जाता था कि अमुककी विजय या पराजय होगी॥ ३२ १/२॥
</details>

<details open><summary>विश्वास-प्रस्तुतिः</summary>

ताभ्यामुभाभ्यां तरसा प्रसृष्टैर्विशिखैः शितैः॥ ३३॥  
निरन्तरमिवाकाशं बभूव तमसा वृतम्।
</details>

<details><summary>मूलम्</summary>

ताभ्यामुभाभ्यां तरसा प्रसृष्टैर्विशिखैः शितैः॥ ३३॥  
निरन्तरमिवाकाशं बभूव तमसा वृतम्।
</details>

<details><summary>अनुवाद (हिन्दी)</summary>

उन दोनोंके द्वारा वेगपूर्वक छोड़े गये तीखे बाणोंसे आकाश ठसाठस भर गया और वहाँ अँधेरा छा गया॥
</details>

<details open><summary>विश्वास-प्रस्तुतिः</summary>

तैः पतद्भिश्च बहुभिस्तयोः शरशतैः शितैः॥ ३४॥  
दिशश्च प्रदिशश्चैव बभूवुः शरसंकुलाः।
</details>

<details><summary>मूलम्</summary>

तैः पतद्भिश्च बहुभिस्तयोः शरशतैः शितैः॥ ३४॥  
दिशश्च प्रदिशश्चैव बभूवुः शरसंकुलाः।
</details>

<details><summary>अनुवाद (हिन्दी)</summary>

वहाँ गिरते हुए बहुसंख्यक अस्त्रों और सैकड़ों तीखे सायकोंसे सम्पूर्ण दिशाएँ और विदिशाएँ भी व्याप्त हो गयीं॥
</details>

<details open><summary>विश्वास-प्रस्तुतिः</summary>

तमसा पिहितं सर्वमासीत् प्रतिभयं महत्॥ ३५॥  
अस्तं गते सहस्रांशौ संवृते तमसा च वै।  
रुधिरौघा महानद्यः प्रावर्तन्त सहस्रशः॥ ३६॥
</details>

<details><summary>मूलम्</summary>

तमसा पिहितं सर्वमासीत् प्रतिभयं महत्॥ ३५॥  
अस्तं गते सहस्रांशौ संवृते तमसा च वै।  
रुधिरौघा महानद्यः प्रावर्तन्त सहस्रशः॥ ३६॥
</details>

<details><summary>अनुवाद (हिन्दी)</summary>

अतः सब कुछ अन्धकारसे आच्छन्न हो गया और बड़ा भयानक दृश्य दिखायी देने लगा। सूर्य अस्त हो गये, सब ओर अँधेरा फैल गया और रक्तके प्रवाहसे पूर्ण सहस्रों बड़ी-बड़ी नदियाँ बह चलीं॥ ३५-३६॥
</details>

<details open><summary>विश्वास-प्रस्तुतिः</summary>

क्रव्यादा दारुणा वाग्भिश्चिक्षिपुर्भीमनिःस्वनान्।  
न तदानीं ववौ वायुर्न च जज्वाल पावकः॥ ३७॥
</details>

<details><summary>मूलम्</summary>

क्रव्यादा दारुणा वाग्भिश्चिक्षिपुर्भीमनिःस्वनान्।  
न तदानीं ववौ वायुर्न च जज्वाल पावकः॥ ३७॥
</details>

<details><summary>अनुवाद (हिन्दी)</summary>

मांसभक्षी भयंकर जन्तु अपनी वाणीद्वारा भयानक शब्द प्रकट करने लगे। उस समय न तो वायु चलती थी और न आग ही प्रज्वलित होती थी॥ ३७॥
</details>

<details open><summary>विश्वास-प्रस्तुतिः</summary>

स्वस्त्यस्तु लोकेभ्य इति जजल्पुस्ते महर्षयः।  
सम्पेतुश्चात्र संतप्ता गन्धर्वाः सह चारणैः॥ ३८॥
</details>

<details><summary>मूलम्</summary>

स्वस्त्यस्तु लोकेभ्य इति जजल्पुस्ते महर्षयः।  
सम्पेतुश्चात्र संतप्ता गन्धर्वाः सह चारणैः॥ ३८॥
</details>

<details><summary>अनुवाद (हिन्दी)</summary>

महर्षिगण बोल उठे—‘संसारका कल्याण हो।’ उस समय गन्धर्वोंको बड़ा संताप हुआ। वे चारणोंके साथ वहाँसे भाग चले॥ ३८॥
</details>

<details open><summary>विश्वास-प्रस्तुतिः</summary>

अथ राक्षससिंहस्य कृष्णान् कनकभूषणान्।  
शरैश्चतुर्भिः सौमित्रिर्विव्याध चतुरो हयान्॥ ३९॥
</details>

<details><summary>मूलम्</summary>

अथ राक्षससिंहस्य कृष्णान् कनकभूषणान्।  
शरैश्चतुर्भिः सौमित्रिर्विव्याध चतुरो हयान्॥ ३९॥
</details>

<details><summary>अनुवाद (हिन्दी)</summary>

तदनन्तर लक्ष्मणने चार बाण मारकर उस राक्षससिंहके सोनेके आभूषणोंसे सजे हुए काले रंगके चारों घोड़ोंको बींध दिया॥ ३९॥
</details>

<details open><summary>विश्वास-प्रस्तुतिः</summary>

ततोऽपरेण भल्लेन पीतेन निशितेन च।  
सम्पूर्णायतमुक्तेन सुपत्रेण सुवर्चसा॥ ४०॥  
महेन्द्राशनिकल्पेन सूतस्य विचरिष्यतः।  
स तेन बाणाशनिना तलशब्दानुनादिना॥ ४१॥  
लाघवाद् राघवः श्रीमान् शिरः कायादपाहरत्।
</details>

<details><summary>मूलम्</summary>

ततोऽपरेण भल्लेन पीतेन निशितेन च।  
सम्पूर्णायतमुक्तेन सुपत्रेण सुवर्चसा॥ ४०॥  
महेन्द्राशनिकल्पेन सूतस्य विचरिष्यतः।  
स तेन बाणाशनिना तलशब्दानुनादिना॥ ४१॥  
लाघवाद् राघवः श्रीमान् शिरः कायादपाहरत्।
</details>

<details><summary>अनुवाद (हिन्दी)</summary>

तत्पश्चात् रघुकुलनन्दन श्रीमान् लक्ष्मणने दूसरे तीखे, पानीदार सुन्दर पंखवाले और चमकीले भल्लसे जो इन्द्रके वज्रकी समानता करता था तथा जिसे कानतक खींचकर छोड़ा गया था, रणभूमिमें विचरते हुए इन्द्रजित् के सारथिका मस्तक शीघ्रतापूर्वक धड़से अलग कर दिया। वह वज्रोपम बाण छूटनेके साथ ही हथेलीके शब्दसे अनुनादित हो सनसनाता हुआ आगे बढ़ा था॥
</details>

<details open><summary>विश्वास-प्रस्तुतिः</summary>

स यन्तरि महातेजा हते मन्दोदरीसुतः॥ ४२॥  
स्वयं सारथ्यमकरोत् पुनश्च धनुरस्पृशत्।  
तदद्भुतमभूत् तत्र सारथ्यं पश्यतां युधि॥ ४३॥
</details>

<details><summary>मूलम्</summary>

स यन्तरि महातेजा हते मन्दोदरीसुतः॥ ४२॥  
स्वयं सारथ्यमकरोत् पुनश्च धनुरस्पृशत्।  
तदद्भुतमभूत् तत्र सारथ्यं पश्यतां युधि॥ ४३॥
</details>

<details><summary>अनुवाद (हिन्दी)</summary>

सारथिके मारे जानेपर महातेजस्वी मन्दोदरीकुमार इन्द्रजित् स्वयं ही सारथिका भी काम सँभालता—घोड़ोंको भी काबूमें रखता और फिर धनुषको भी चलाता था। युद्धस्थलमें उसके द्वारा वहाँ सारथिके कार्यका भी सम्पादन होना दर्शकोंकी दृष्टिमें बड़ी अद्भुत बात थी॥
</details>

<details open><summary>विश्वास-प्रस्तुतिः</summary>

हयेषु व्यग्रहस्तं तं विव्याध निशितैः शरैः।  
धनुष्यथ पुनर्व्यग्रं हयेषु मुमुचे शरान्॥ ४४॥
</details>

<details><summary>मूलम्</summary>

हयेषु व्यग्रहस्तं तं विव्याध निशितैः शरैः।  
धनुष्यथ पुनर्व्यग्रं हयेषु मुमुचे शरान्॥ ४४॥
</details>

<details><summary>अनुवाद (हिन्दी)</summary>

इन्द्रजित् जब घोड़ोंको रोकनेके लिये हाथ बढ़ाता, तब लक्ष्मण उसे तीखे बाणोंसे बेधने लगते और जब वह युद्धके लिये धनुष उठाता, तब उसके घोड़ोंपर बाणोंका प्रहार करते थे॥ ४४॥
</details>

<details open><summary>विश्वास-प्रस्तुतिः</summary>

छिद्रेषु तेषु बाणौघैर्विचरन्तमभीतवत्।  
अर्दयामास समरे सौमित्रिः शीघ्रकृत्तमः॥ ४५॥
</details>

<details><summary>मूलम्</summary>

छिद्रेषु तेषु बाणौघैर्विचरन्तमभीतवत्।  
अर्दयामास समरे सौमित्रिः शीघ्रकृत्तमः॥ ४५॥
</details>

<details><summary>अनुवाद (हिन्दी)</summary>

उन छिद्रों (बाण-प्रहारके अवसरों)-में शीघ्रतापूर्वक हाथ चलानेवाले सुमित्राकुमार लक्ष्मणने समराङ्गणमें निर्भयसे विचरते हुए इन्द्रजित् को अपने बाण-समूहोंद्वारा अत्यन्त पीड़ित कर दिया॥ ४५॥
</details>

<details open><summary>विश्वास-प्रस्तुतिः</summary>

निहतं सारथिं दृष्ट्वा समरे रावणात्मजः।  
प्रजहौ समरोद्धर्षं विषण्णः स बभूव ह॥ ४६॥
</details>

<details><summary>मूलम्</summary>

निहतं सारथिं दृष्ट्वा समरे रावणात्मजः।  
प्रजहौ समरोद्धर्षं विषण्णः स बभूव ह॥ ४६॥
</details>

<details><summary>अनुवाद (हिन्दी)</summary>

समरभूमिमें सारथिको मारा गया देख रावणकुमारने युद्धविषयक उत्साह त्याग दिया। वह विषादमें डूब गया॥
</details>

<details open><summary>विश्वास-प्रस्तुतिः</summary>

विषण्णवदनं दृष्ट्वा राक्षसं हरियूथपाः।  
ततः परमसंहृष्टा लक्ष्मणं चाभ्यपूजयन्॥ ४७॥
</details>

<details><summary>मूलम्</summary>

विषण्णवदनं दृष्ट्वा राक्षसं हरियूथपाः।  
ततः परमसंहृष्टा लक्ष्मणं चाभ्यपूजयन्॥ ४७॥
</details>

<details><summary>अनुवाद (हिन्दी)</summary>

उस राक्षसके मुखपर विषाद छाया हुआ देख वे वानर-यूथपति बड़े प्रसन्न हुए और लक्ष्मणकी भूरि-भूरि प्रशंसा करने लगे॥ ४७॥
</details>

<details open><summary>विश्वास-प्रस्तुतिः</summary>

ततः प्रमाथी रभसः शरभो गन्धमादनः।  
अमृष्यमाणाश्चत्वारश्चक्रुर्वेगं हरीश्वराः॥ ४८॥
</details>

<details><summary>मूलम्</summary>

ततः प्रमाथी रभसः शरभो गन्धमादनः।  
अमृष्यमाणाश्चत्वारश्चक्रुर्वेगं हरीश्वराः॥ ४८॥
</details>

<details><summary>अनुवाद (हिन्दी)</summary>

तत्पश्चात् प्रमाथी, रभस, शरभ और गन्धमादन—इन चार वानरेश्वरोंने अमर्षसे भरकर अपना महान् वेग प्रकट किया॥ ४८॥
</details>

<details open><summary>विश्वास-प्रस्तुतिः</summary>

ते चास्य हयमुख्येषु तूर्णमुत्पत्य वानराः।  
चतुर्षु सुमहावीर्या निपेतुर्भीमविक्रमाः॥ ४९॥
</details>

<details><summary>मूलम्</summary>

ते चास्य हयमुख्येषु तूर्णमुत्पत्य वानराः।  
चतुर्षु सुमहावीर्या निपेतुर्भीमविक्रमाः॥ ४९॥
</details>

<details><summary>अनुवाद (हिन्दी)</summary>

वे चारों वानर महान् बलशाली और भयंकर पराक्रमी थे। वे सहसा उछलकर इन्द्रजित् के चारों घोड़ोंपर कूद पड़े॥ ४९॥
</details>

<details open><summary>विश्वास-प्रस्तुतिः</summary>

तेषामधिष्ठितानां तैर्वानरैः पर्वतोपमैः।  
मुखेभ्यो रुधिरं व्यक्तं हयानां समवर्तत॥ ५०॥
</details>

<details><summary>मूलम्</summary>

तेषामधिष्ठितानां तैर्वानरैः पर्वतोपमैः।  
मुखेभ्यो रुधिरं व्यक्तं हयानां समवर्तत॥ ५०॥
</details>

<details><summary>अनुवाद (हिन्दी)</summary>

उन पर्वताकार वानरोंके भारसे दब जानेके कारण उन घोड़ोंके मुखोंसे खून निकलने लगा॥ ५०॥
</details>

<details open><summary>विश्वास-प्रस्तुतिः</summary>

ते हया मथिता भग्ना व्यसवो धरणीं गताः।  
ते निहत्य हयांस्तस्य प्रमथ्य च महारथम्।  
पुनरुत्पत्य वेगेन तस्थुर्लक्ष्मणपार्श्वतः॥ ५१॥
</details>

<details><summary>मूलम्</summary>

ते हया मथिता भग्ना व्यसवो धरणीं गताः।  
ते निहत्य हयांस्तस्य प्रमथ्य च महारथम्।  
पुनरुत्पत्य वेगेन तस्थुर्लक्ष्मणपार्श्वतः॥ ५१॥
</details>

<details><summary>अनुवाद (हिन्दी)</summary>

उनसे रौंदे जानेके कारण घोड़ोंके अङ्ग-भङ्ग हो गये और वे प्राणहीन होकर पृथ्वीपर गिर पड़े। इस प्रकार घोड़ोंकी जान ले इन्द्रजित् के विशाल रथको भी तोड़-फोड़कर वे चारों वानर पुनः वेगसे उछले और लक्ष्मणके पास आकर खड़े हो गये॥ ५१॥
</details>

<details open><summary>विश्वास-प्रस्तुतिः</summary>

स हताश्वादवप्लुत्य रथान्मथितसारथिः।  
शरवर्षेण सौमित्रिमभ्यधावत रावणिः॥ ५२॥
</details>

<details><summary>मूलम्</summary>

स हताश्वादवप्लुत्य रथान्मथितसारथिः।  
शरवर्षेण सौमित्रिमभ्यधावत रावणिः॥ ५२॥
</details>

<details><summary>अनुवाद (हिन्दी)</summary>

सारथि तो पहले ही मारा गया था। जब घोड़े भी मार डाले गये, तब रावणकुमार रथसे कूद पड़ा और बाणोंकी वर्षा करता हुआ सुमित्राकुमारकी ओर बढ़ा॥
</details>

<details open><summary>विश्वास-प्रस्तुतिः</summary>

ततो महेन्द्रप्रतिमः स लक्ष्मणः  
पदातिनं तं निहतैर्हयोत्तमैः।  
सृजन्तमाजौ निशितान् शरोत्तमान्  
भृशं तदा बाणगणैर्व्यदारयत्॥ ५३॥
</details>

<details><summary>मूलम्</summary>

ततो महेन्द्रप्रतिमः स लक्ष्मणः  
पदातिनं तं निहतैर्हयोत्तमैः।  
सृजन्तमाजौ निशितान् शरोत्तमान्  
भृशं तदा बाणगणैर्व्यदारयत्॥ ५३॥
</details>

<details><summary>अनुवाद (हिन्दी)</summary>

उस समय इन्द्रके समान पराक्रमी लक्ष्मणने श्रेष्ठ घोड़ोंके मारे जानेसे पैदल चलकर युद्धमें तीखे उत्तम बाणोंकी वर्षा करते हुए इन्द्रजित् को अपने बाणसमूहोंकी मारसे अत्यन्त घायल कर दिया॥ ५३॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोननवतितमः सर्गः॥ ८९॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें नवासीवाँ सर्ग पूरा हुआ॥ ८९॥
</details>
