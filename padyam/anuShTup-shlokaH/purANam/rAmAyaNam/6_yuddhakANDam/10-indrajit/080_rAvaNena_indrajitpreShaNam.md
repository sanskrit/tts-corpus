+++
title = "०८० रावणेन इन्द्रजित्प्रेषणम्"
title_english = "080 Ravana instructs Indrajit to enter the battle field"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-080-Ravana_instructs_Indrajit_to_enter_the_battle_field._0.mp3"></div>
</details>



<details><summary>भागसूचना</summary>

80. रावणकी आज्ञासे इन्द्रजित् का घोर युद्ध तथा उसके वधके विषयमें श्रीराम और लक्ष्मणकी बातचीत
</details>

<details open><summary>विश्वास-प्रस्तुतिः</summary>

मकराक्षं हतं श्रुत्वा रावणः समितिंजयः।  
रोषेण महताविष्टो दन्तान् कटकटाय्य च॥ १॥
</details>

<details><summary>मूलम्</summary>

मकराक्षं हतं श्रुत्वा रावणः समितिंजयः।  
रोषेण महताविष्टो दन्तान् कटकटाय्य च॥ १॥
</details>

<details><summary>अनुवाद (हिन्दी)</summary>

मकराक्षको मारा गया सुनकर समरविजयी रावण महान् रोषसे भरकर दाँत पीसने लगा॥ १॥
</details>

<details open><summary>विश्वास-प्रस्तुतिः</summary>

कुपितश्च तदा तत्र किं कार्यमिति चिन्तयन्।  
आदिदेशाथ संक्रुद्धो रणायेन्द्रजितं सुतम्॥ २॥
</details>

<details><summary>मूलम्</summary>

कुपितश्च तदा तत्र किं कार्यमिति चिन्तयन्।  
आदिदेशाथ संक्रुद्धो रणायेन्द्रजितं सुतम्॥ २॥
</details>

<details><summary>अनुवाद (हिन्दी)</summary>

कुपित हुआ वह निशाचर उस समय वहाँ इस चिन्तामें पड़ गया कि अब क्या करना चाहिये। उसने अत्यन्त क्रोधसे भरकर अपने पुत्र इन्द्रजित् को युद्धके लिये जानेकी आज्ञा दी॥ २॥
</details>

<details open><summary>विश्वास-प्रस्तुतिः</summary>

जहि वीर महावीर्यौ भ्रातरौ रामलक्ष्मणौ।  
अदृश्यो दृश्यमानो वा सर्वथा त्वं बलाधिकः॥ ३॥
</details>

<details><summary>मूलम्</summary>

जहि वीर महावीर्यौ भ्रातरौ रामलक्ष्मणौ।  
अदृश्यो दृश्यमानो वा सर्वथा त्वं बलाधिकः॥ ३॥
</details>

<details><summary>अनुवाद (हिन्दी)</summary>

वह बोला—‘वीर! तुम महापराक्रमी राम और लक्ष्मण दोनों भाइयोंको छिपकर या प्रत्यक्षरूपसे मार डालो; क्योंकि तुम बलमें सर्वथा बढ़े-चढ़े हो॥ ३॥
</details>

<details open><summary>विश्वास-प्रस्तुतिः</summary>

त्वमप्रतिमकर्माणमिन्द्रं जयसि संयुगे।  
किं पुनर्मानुषौ दृष्ट्वा न वधिष्यसि संयुगे॥ ४॥
</details>

<details><summary>मूलम्</summary>

त्वमप्रतिमकर्माणमिन्द्रं जयसि संयुगे।  
किं पुनर्मानुषौ दृष्ट्वा न वधिष्यसि संयुगे॥ ४॥
</details>

<details><summary>अनुवाद (हिन्दी)</summary>

‘जिसके पराक्रमकी कहीं तुलना नहीं है, उस इन्द्रको भी तुम युद्धमें परास्त कर देते हो; फिर उन दो मनुष्योंको रणभूमिमें अपने सामने पाकर क्यों नहीं मार सकोगे?’॥ ४॥
</details>

<details open><summary>विश्वास-प्रस्तुतिः</summary>

तथोक्तो राक्षसेन्द्रेण प्रतिगृह्य पितुर्वचः।  
यज्ञभूमौ स विधिवत् पावकं जुहुवेन्द्रजित्॥ ५॥
</details>

<details><summary>मूलम्</summary>

तथोक्तो राक्षसेन्द्रेण प्रतिगृह्य पितुर्वचः।  
यज्ञभूमौ स विधिवत् पावकं जुहुवेन्द्रजित्॥ ५॥
</details>

<details><summary>अनुवाद (हिन्दी)</summary>

राक्षसराज रावणके ऐसा कहनेपर इन्द्रजित् ने पिताकी आज्ञा शिरोधार्य की और यज्ञभूमिमें जाकर अग्निकी स्थापना करके उसमें विधिपूर्वक हवन किया॥ ५॥
</details>

<details open><summary>विश्वास-प्रस्तुतिः</summary>

जुह्वतश्चापि तत्राग्निं रक्तोष्णीषधराः स्त्रियः।  
आजग्मुस्तत्र सम्भ्रान्ता राक्षस्यो यत्र रावणिः॥ ६॥
</details>

<details><summary>मूलम्</summary>

जुह्वतश्चापि तत्राग्निं रक्तोष्णीषधराः स्त्रियः।  
आजग्मुस्तत्र सम्भ्रान्ता राक्षस्यो यत्र रावणिः॥ ६॥
</details>

<details><summary>अनुवाद (हिन्दी)</summary>

उसके अग्निमें हवन करते समय लाल वस्त्र धारण किये बहुत-सी स्त्रियाँ घबरायी हुई उस स्थानपर आयीं, जहाँ वह रावणपुत्र हवन कर रहा था॥ ६॥
</details>

<details open><summary>विश्वास-प्रस्तुतिः</summary>

शस्त्राणि शरपत्राणि समिधोऽथ बिभीतकाः।  
लोहितानि च वासांसि स्रुवं कार्ष्णायसं तथा॥ ७॥
</details>

<details><summary>मूलम्</summary>

शस्त्राणि शरपत्राणि समिधोऽथ बिभीतकाः।  
लोहितानि च वासांसि स्रुवं कार्ष्णायसं तथा॥ ७॥
</details>

<details><summary>अनुवाद (हिन्दी)</summary>

उसके तलवार आदि शस्त्र ही सरपत—कुशास्तरणका काम दे रहे थे, बहेड़ेकी लकड़ी समिधा थी, लाल वस्त्र और लोहेका स्रुवा—ये सब वस्तुएँ उपयोगमें लायी गयी थीं॥ ७॥
</details>

<details open><summary>विश्वास-प्रस्तुतिः</summary>

सर्वतोऽग्निं समास्तीर्य शरपत्रैः सतोमरैः।  
छागस्य सर्वकृष्णस्य गलं जग्राह जीवतः॥ ८॥
</details>

<details><summary>मूलम्</summary>

सर्वतोऽग्निं समास्तीर्य शरपत्रैः सतोमरैः।  
छागस्य सर्वकृष्णस्य गलं जग्राह जीवतः॥ ८॥
</details>

<details><summary>अनुवाद (हिन्दी)</summary>

उसने तोमरसहित शस्त्ररूपी सरपत अग्निके चारों ओर बिछा दिये। उसके बाद काले रंगके जीवित बकरेका गला पकड़कर उसे अग्निमें होम दिया॥ ८॥
</details>

<details open><summary>विश्वास-प्रस्तुतिः</summary>

सकृद्धोमसमिद्धस्य विधूमस्य महार्चिषः।  
बभूवुस्तानि लिङ्गानि विजयं दर्शयन्ति च॥ ९॥
</details>

<details><summary>मूलम्</summary>

सकृद्धोमसमिद्धस्य विधूमस्य महार्चिषः।  
बभूवुस्तानि लिङ्गानि विजयं दर्शयन्ति च॥ ९॥
</details>

<details><summary>अनुवाद (हिन्दी)</summary>

एक ही बार किये गये उस होमसे अग्नि प्रज्वलित हो उठी, उसमें धुआँ नहीं था और बड़ी-बड़ी लपटें उठ रही थीं। उस अग्निमें वे सभी चिह्न प्रकट हुए, जो विजयकी सूचना देते थे॥ ९॥
</details>

<details open><summary>विश्वास-प्रस्तुतिः</summary>

प्रदक्षिणावर्तशिखस्तप्तहाटकसंनिभः।  
हविस्तत् प्रतिजग्राह पावकः स्वयमुत्थितः॥ १०॥
</details>

<details><summary>मूलम्</summary>

प्रदक्षिणावर्तशिखस्तप्तहाटकसंनिभः।  
हविस्तत् प्रतिजग्राह पावकः स्वयमुत्थितः॥ १०॥
</details>

<details><summary>अनुवाद (हिन्दी)</summary>

उस समय तपाये हुए सुवर्णके समान कान्तिमान् अग्निदेवने स्वयं प्रकट होकर हविष्य ग्रहण किया। उनकी ज्वाला दक्षिणावर्त होकर निकल रही थी॥ १०॥
</details>

<details open><summary>विश्वास-प्रस्तुतिः</summary>

हुत्वाग्निं तर्पयित्वाथ देवदानवराक्षसान्।  
आरुरोह रथश्रेष्ठमन्तर्धानगतं शुभम्॥ ११॥
</details>

<details><summary>मूलम्</summary>

हुत्वाग्निं तर्पयित्वाथ देवदानवराक्षसान्।  
आरुरोह रथश्रेष्ठमन्तर्धानगतं शुभम्॥ ११॥
</details>

<details><summary>अनुवाद (हिन्दी)</summary>

अग्निमें आहुति दे आभिचारिक यज्ञ-सम्बन्धी देवता, दानव तथा राक्षसोंको तृप्त करनेके पश्चात् इन्द्रजित् अन्तर्धान होनेकी शक्तिसे सम्पन्न सुन्दर रथपर आरूढ़ हुआ॥ ११॥
</details>

<details open><summary>विश्वास-प्रस्तुतिः</summary>

स वाजिभिश्चतुर्भिस्तु बाणैस्तु निशितैर्युतः।  
आरोपितमहाचापः शुशुभे स्यन्दनोत्तमः॥ १२॥
</details>

<details><summary>मूलम्</summary>

स वाजिभिश्चतुर्भिस्तु बाणैस्तु निशितैर्युतः।  
आरोपितमहाचापः शुशुभे स्यन्दनोत्तमः॥ १२॥
</details>

<details><summary>अनुवाद (हिन्दी)</summary>

चार घोड़ों, पैने बाणों तथा अपने भीतर रखे हुए विशाल धनुषसे युक्त वह उत्तम रथ बड़ी शोभा पा रहा था॥ १२॥
</details>

<details open><summary>विश्वास-प्रस्तुतिः</summary>

जाज्वल्यमानो वपुषा तपनीयपरिच्छदः।  
मृगैश्चन्द्रार्धचन्द्रैश्च स रथः समलंकृतः॥ १३॥
</details>

<details><summary>मूलम्</summary>

जाज्वल्यमानो वपुषा तपनीयपरिच्छदः।  
मृगैश्चन्द्रार्धचन्द्रैश्च स रथः समलंकृतः॥ १३॥
</details>

<details><summary>अनुवाद (हिन्दी)</summary>

उसके सब सामान सोनेके बने हुए थे, अतः वह रथ अपने स्वरूपसे प्रज्वलित-सा जान पड़ता था। उसमें मृग, अर्धचन्द्र और पूर्णचन्द्र अङ्कित किये गये थे, जिनसे उसकी सजावट आकर्षक दिखायी देती थी॥ १३॥
</details>

<details open><summary>विश्वास-प्रस्तुतिः</summary>

जाम्बूनदमहाकम्बुर्दीप्तपावकसंनिभः।  
बभूवेन्द्रजितः केतुर्वैदूर्यसमलंकृतः॥ १४॥
</details>

<details><summary>मूलम्</summary>

जाम्बूनदमहाकम्बुर्दीप्तपावकसंनिभः।  
बभूवेन्द्रजितः केतुर्वैदूर्यसमलंकृतः॥ १४॥
</details>

<details><summary>अनुवाद (हिन्दी)</summary>

इन्द्रजित् का ध्वज प्रज्वलित अग्निके समान दीप्तिमान् था। उसमें सोनेके बड़े-बड़े कड़े पहनाये गये थे और उसे नीलमसे अलंकृत किया गया था॥ १४॥
</details>

<details open><summary>विश्वास-प्रस्तुतिः</summary>

तेन चादित्यकल्पेन ब्रह्मास्त्रेण च पालितः।  
स बभूव दुराधर्षो रावणिः सुमहाबलः॥ १५॥
</details>

<details><summary>मूलम्</summary>

तेन चादित्यकल्पेन ब्रह्मास्त्रेण च पालितः।  
स बभूव दुराधर्षो रावणिः सुमहाबलः॥ १५॥
</details>

<details><summary>अनुवाद (हिन्दी)</summary>

उस सूर्यतुल्य तेजस्वी रथ और ब्रह्मास्त्रसे सुरक्षित हुआ वह महाबली रावणकुमार इन्द्रजित् दूसरोंके लिये दुर्जय हो गया था॥ १५॥
</details>

<details open><summary>विश्वास-प्रस्तुतिः</summary>

सोऽभिनिर्याय नगरादिन्द्रजित् समितिंजयः।  
हुत्वाग्निं राक्षसैर्मन्त्रैरन्तर्धानगतोऽब्रवीत्॥ १६॥
</details>

<details><summary>मूलम्</summary>

सोऽभिनिर्याय नगरादिन्द्रजित् समितिंजयः।  
हुत्वाग्निं राक्षसैर्मन्त्रैरन्तर्धानगतोऽब्रवीत्॥ १६॥
</details>

<details><summary>अनुवाद (हिन्दी)</summary>

समरविजयी इन्द्रजित् नगरसे निकलकर निर्ऋति-देवता-सम्बन्धी मन्त्रोंसे अग्निमें आहुति दे अन्तर्धानकी शक्तिसे सम्पन्न हो इस प्रकार बोला—॥ १६॥
</details>

<details open><summary>विश्वास-प्रस्तुतिः</summary>

अद्य हत्वा रणे यौ तौ मिथ्या प्रव्रजितौ वने।  
जयं पित्रे प्रदास्यामि रावणाय रणेऽधिकम्॥ १७॥
</details>

<details><summary>मूलम्</summary>

अद्य हत्वा रणे यौ तौ मिथ्या प्रव्रजितौ वने।  
जयं पित्रे प्रदास्यामि रावणाय रणेऽधिकम्॥ १७॥
</details>

<details><summary>अनुवाद (हिन्दी)</summary>

‘जो व्यर्थ ही वनमें आये हैं (अथवा झूठे ही तपस्वीका बाना धारण किये हुए हैं), उन दोनों भाई राम और लक्ष्मणको आज रणभूमिमें मारकर मैं अपने पिता रावणको उत्कृष्ट जय प्रदान करूँगा॥ १७॥
</details>

<details open><summary>विश्वास-प्रस्तुतिः</summary>

अद्य निर्वानरामुर्वीं हत्वा रामं च लक्ष्मणम्।  
करिष्ये परमां प्रीतिमित्युक्त्वान्तरधीयत॥ १८॥
</details>

<details><summary>मूलम्</summary>

अद्य निर्वानरामुर्वीं हत्वा रामं च लक्ष्मणम्।  
करिष्ये परमां प्रीतिमित्युक्त्वान्तरधीयत॥ १८॥
</details>

<details><summary>अनुवाद (हिन्दी)</summary>

‘आज राम और लक्ष्मणको मारकर पृथ्वीको वानरोंसे सूनी करके मैं पिताको परम संतोष दूँगा।’ ऐसा कहकर वह अदृश्य हो गया॥ १८॥
</details>

<details open><summary>विश्वास-प्रस्तुतिः</summary>

आपपाताथ संक्रुद्धो दशग्रीवेण चोदितः।  
तीक्ष्णकार्मुकनाराचैस्तीक्ष्णस्त्विन्द्ररिपू रणे॥ १९॥
</details>

<details><summary>मूलम्</summary>

आपपाताथ संक्रुद्धो दशग्रीवेण चोदितः।  
तीक्ष्णकार्मुकनाराचैस्तीक्ष्णस्त्विन्द्ररिपू रणे॥ १९॥
</details>

<details><summary>अनुवाद (हिन्दी)</summary>

तत्पश्चात् दशमुख रावणसे प्रेरित हो इन्द्रशत्रु इन्द्रजित् कुपित होकर रणभूमिमें आया। उसके हाथमें धनुष और तीखे नाराच थे॥ १९॥
</details>

<details open><summary>विश्वास-प्रस्तुतिः</summary>

स ददर्श महावीर्यौ नागौ त्रिशिरसाविव।  
सृजन्ताविषुजालानि वीरौ वानरमध्यगौ॥ २०॥
</details>

<details><summary>मूलम्</summary>

स ददर्श महावीर्यौ नागौ त्रिशिरसाविव।  
सृजन्ताविषुजालानि वीरौ वानरमध्यगौ॥ २०॥
</details>

<details><summary>अनुवाद (हिन्दी)</summary>

युद्धस्थलमें आकर उस निशाचरने वानरोंके बीचमें खड़े हो बाण-समूहोंकी वर्षा करते हुए महापराक्रमी वीर श्रीराम और लक्ष्मणको वहाँ (ऊँचे और मोटे कंधोंसे युक्त, होनेके कारण) तीन सिरवाले नागोंके समान देखा॥
</details>

<details open><summary>विश्वास-प्रस्तुतिः</summary>

इमौ ताविति संचिन्त्य सज्यं कृत्वा च कार्मुकम्।  
संततानेषुधाराभिः पर्जन्य इव वृष्टिमान्॥ २१॥
</details>

<details><summary>मूलम्</summary>

इमौ ताविति संचिन्त्य सज्यं कृत्वा च कार्मुकम्।  
संततानेषुधाराभिः पर्जन्य इव वृष्टिमान्॥ २१॥
</details>

<details><summary>अनुवाद (हिन्दी)</summary>

‘ये ही वे दोनों हैं’ ऐसा सोचकर इन्द्रजित् ने अपने धनुषपर प्रत्यञ्चा चढ़ायी और जलकी वर्षा करनेवाले मेघकी भाँति अपनी बाण-धाराओंसे सम्पूर्ण दिशाओंको भर दिया॥ २१॥
</details>

<details open><summary>विश्वास-प्रस्तुतिः</summary>

स तु वैहायसरथो युधि तौ रामलक्ष्मणौ।  
अचक्षुर्विषये तिष्ठन् विव्याध निशितैः शरैः॥ २२॥
</details>

<details><summary>मूलम्</summary>

स तु वैहायसरथो युधि तौ रामलक्ष्मणौ।  
अचक्षुर्विषये तिष्ठन् विव्याध निशितैः शरैः॥ २२॥
</details>

<details><summary>अनुवाद (हिन्दी)</summary>

उसका रथ आकाशमें खड़ा था और श्रीराम तथा लक्ष्मण युद्धभूमिमें विराजमान थे। उन दोनोंकी दृष्टिसे ओझल होकर वह राक्षस उन्हें पैने बाणोंसे बींधने लगा॥ २२॥
</details>

<details open><summary>विश्वास-प्रस्तुतिः</summary>

तौ तस्य शरवेगेन परीतौ रामलक्ष्मणौ।  
धनुषी सशरे कृत्वा दिव्यमस्त्रं प्रचक्रतुः॥ २३॥
</details>

<details><summary>मूलम्</summary>

तौ तस्य शरवेगेन परीतौ रामलक्ष्मणौ।  
धनुषी सशरे कृत्वा दिव्यमस्त्रं प्रचक्रतुः॥ २३॥
</details>

<details><summary>अनुवाद (हिन्दी)</summary>

उसके बाणोंके वेगसे व्याप्त हुए श्रीराम और लक्ष्मणने भी अपने-अपने धनुषपर बाणोंका संधान करके दिव्य अस्त्र प्रकट किये॥ २३॥
</details>

<details open><summary>विश्वास-प्रस्तुतिः</summary>

प्रच्छादयन्तौ गगनं शरजालैर्महाबलौ।  
तमस्त्रैः सूर्यसंकाशैर्नैव पस्पर्शतुः शरैः॥ २४॥
</details>

<details><summary>मूलम्</summary>

प्रच्छादयन्तौ गगनं शरजालैर्महाबलौ।  
तमस्त्रैः सूर्यसंकाशैर्नैव पस्पर्शतुः शरैः॥ २४॥
</details>

<details><summary>अनुवाद (हिन्दी)</summary>

उन महाबली बन्धुओंने सूर्यतुल्य तेजस्वी बाणसमूहोंसे आकाशको आच्छादित करके भी इन्द्रजित् का अपने बाणोंसे स्पर्श नहीं किया॥ २४॥
</details>

<details open><summary>विश्वास-प्रस्तुतिः</summary>

स हि धूमान्धकारं च चक्रे प्रच्छादयन्नभः।  
दिशश्चान्तर्दधे श्रीमान् नीहारतमसा वृताः॥ २५॥
</details>

<details><summary>मूलम्</summary>

स हि धूमान्धकारं च चक्रे प्रच्छादयन्नभः।  
दिशश्चान्तर्दधे श्रीमान् नीहारतमसा वृताः॥ २५॥
</details>

<details><summary>अनुवाद (हिन्दी)</summary>

उस तेजस्वी राक्षसने मायासे धूमजनित अन्धकारकी सृष्टि की और आकाशको ढक दिया। साथ ही कुहरेका अन्धकार फैलाकर दिशाओंको भी ढक दिया॥ २५॥
</details>

<details open><summary>विश्वास-प्रस्तुतिः</summary>

नैव ज्यातलनिर्घोषो न च नेमिखुरस्वनः।  
शुश्रुवे चरतस्तस्य न च रूपं प्रकाशते॥ २६॥
</details>

<details><summary>मूलम्</summary>

नैव ज्यातलनिर्घोषो न च नेमिखुरस्वनः।  
शुश्रुवे चरतस्तस्य न च रूपं प्रकाशते॥ २६॥
</details>

<details><summary>अनुवाद (हिन्दी)</summary>

उसकी प्रत्यञ्चाकी टंकार नहीं सुनायी देती थी। पहियोंकी घर्घराहट तथा घोड़ोंकी टापकी आवाज भी कानोंमें नहीं पड़ती थी और सब ओर विचरते हुए उस राक्षसका रूप भी दृष्टिगोचर नहीं होता था॥ २६॥
</details>

<details open><summary>विश्वास-प्रस्तुतिः</summary>

घनान्धकारे तिमिरे शिलावर्षमिवाद्भुतम्।  
स ववर्ष महाबाहुर्नाराचशरवृष्टिभिः॥ २७॥
</details>

<details><summary>मूलम्</summary>

घनान्धकारे तिमिरे शिलावर्षमिवाद्भुतम्।  
स ववर्ष महाबाहुर्नाराचशरवृष्टिभिः॥ २७॥
</details>

<details><summary>अनुवाद (हिन्दी)</summary>

महाबाहु इन्द्रजित् उस घने अन्धकारमें जहाँ दृष्टि काम नहीं करती थी, पत्थरोंकी अद्भुत वृष्टिके समान नाराच नामक बाणोंकी वर्षा करने लगा॥ २७॥
</details>

<details open><summary>विश्वास-प्रस्तुतिः</summary>

स रामं सूर्यसंकाशैः शरैर्दत्तवरैर्भृशम्।  
विव्याध समरे क्रुद्धः सर्वगात्रेषु रावणिः॥ २८॥
</details>

<details><summary>मूलम्</summary>

स रामं सूर्यसंकाशैः शरैर्दत्तवरैर्भृशम्।  
विव्याध समरे क्रुद्धः सर्वगात्रेषु रावणिः॥ २८॥
</details>

<details><summary>अनुवाद (हिन्दी)</summary>

समराङ्गणमें कुपित हुए उस रावणकुमारने वरदानमें प्राप्त हुए सूर्यतुल्य तेजस्वी बाणोंद्वारा श्रीरामचन्द्रजीके सम्पूर्ण अङ्गोंमें घाव कर दिया॥ २८॥
</details>

<details open><summary>विश्वास-प्रस्तुतिः</summary>

तौ हन्यमानौ नाराचैर्धाराभिरिव पर्वतौ।  
हेमपुङ्खान् नरव्याघ्रौ तिग्मान् मुमुचतुः शरान्॥ २९॥
</details>

<details><summary>मूलम्</summary>

तौ हन्यमानौ नाराचैर्धाराभिरिव पर्वतौ।  
हेमपुङ्खान् नरव्याघ्रौ तिग्मान् मुमुचतुः शरान्॥ २९॥
</details>

<details><summary>अनुवाद (हिन्दी)</summary>

जैसे दो पर्वतोंपर जलकी धाराएँ बरस रही हों, उसी प्रकार उन दोनों नरश्रेष्ठ वीरोंपर नाराचोंकी मार पड़ने लगी। उसी अवस्थामें वे दोनों वीर भी सोनेके पंखोंसे सुशोभित तीखे बाण छोड़ने लगे॥ २९॥
</details>

<details open><summary>विश्वास-प्रस्तुतिः</summary>

अन्तरिक्षे समासाद्य रावणिं कङ्कपत्रिणः।  
निकृत्य पतगा भूमौ पेतुस्ते शोणिताप्लुताः॥ ३०॥
</details>

<details><summary>मूलम्</summary>

अन्तरिक्षे समासाद्य रावणिं कङ्कपत्रिणः।  
निकृत्य पतगा भूमौ पेतुस्ते शोणिताप्लुताः॥ ३०॥
</details>

<details><summary>अनुवाद (हिन्दी)</summary>

वे कङ्कपत्रयुक्त बाण आकाशमें पहुँचकर रावणकुमार इन्द्रजित् को क्षत-विक्षत करके रक्तमें डूबे हुए पृथ्वीपर गिर पड़ते थे॥ ३०॥
</details>

<details open><summary>विश्वास-प्रस्तुतिः</summary>

अतिमात्रं शरौघेण दीप्यमानौ नरोत्तमौ।  
तानिषून् पततो भल्लैरनेकैर्विचकर्ततुः॥ ३१॥
</details>

<details><summary>मूलम्</summary>

अतिमात्रं शरौघेण दीप्यमानौ नरोत्तमौ।  
तानिषून् पततो भल्लैरनेकैर्विचकर्ततुः॥ ३१॥
</details>

<details><summary>अनुवाद (हिन्दी)</summary>

बाणसमूहोंसे अत्यन्त देदीप्यमान वे दोनों नरश्रेष्ठ वीर अपने ऊपर गिरते हुए सायकोंको अनेक भल्ल मारकर काट गिराते थे॥ ३१॥
</details>

<details open><summary>विश्वास-प्रस्तुतिः</summary>

यतो हि ददृशाते तौ शरान् निपतिताञ्छितान्।  
ततस्तु तौ दाशरथी ससृजातेऽस्त्रमुत्तमम्॥ ३२॥
</details>

<details><summary>मूलम्</summary>

यतो हि ददृशाते तौ शरान् निपतिताञ्छितान्।  
ततस्तु तौ दाशरथी ससृजातेऽस्त्रमुत्तमम्॥ ३२॥
</details>

<details><summary>अनुवाद (हिन्दी)</summary>

जिस ओरसे तीखे बाण आते दिखायी देते, उसी ओर वे दोनों भाई दशरथकुमार श्रीराम और लक्ष्मण अपने उत्तम अस्त्रोंको चलाया करते थे॥ ३२॥
</details>

<details open><summary>विश्वास-प्रस्तुतिः</summary>

रावणिस्तु दिशः सर्वा रथेनातिरथोऽपतत्।  
विव्याध तौ दाशरथी लघ्वस्त्रो निशितैः शरैः॥ ३३॥
</details>

<details><summary>मूलम्</summary>

रावणिस्तु दिशः सर्वा रथेनातिरथोऽपतत्।  
विव्याध तौ दाशरथी लघ्वस्त्रो निशितैः शरैः॥ ३३॥
</details>

<details><summary>अनुवाद (हिन्दी)</summary>

अतिरथी वीर रावणपुत्र इन्द्रजित् अपने रथके द्वारा सम्पूर्ण दिशाओंमें दौड़ लगाता और बड़ी फुर्तीसे अस्त्र चलाता था। उसने अपने पैने बाणोंद्वारा उन दोनों दशरथकुमारोंको घायल कर दिया॥ ३३॥
</details>

<details open><summary>विश्वास-प्रस्तुतिः</summary>

तेनातिविद्धौ तौ वीरौ रुक्मपुङ्खैः सुसंहतैः।  
बभूवतुर्दाशरथी पुष्पिताविव किंशुकौ॥ ३४॥
</details>

<details><summary>मूलम्</summary>

तेनातिविद्धौ तौ वीरौ रुक्मपुङ्खैः सुसंहतैः।  
बभूवतुर्दाशरथी पुष्पिताविव किंशुकौ॥ ३४॥
</details>

<details><summary>अनुवाद (हिन्दी)</summary>

उसके सोनेके पंखवाले सुदृढ़ सायकोंद्वारा अत्यन्त घायल हुए वे दोनों वीर दशरथकुमार रक्तरञ्जित हो खिले हुए पलाशवृक्षोंके समान प्रतीत होते थे॥ ३४॥
</details>

<details open><summary>विश्वास-प्रस्तुतिः</summary>

नास्य वेगगतिं कश्चिन्न च रूपं धनुः शरान्।  
न चास्य विदितं किंचित् सूर्यस्येवाभ्रसम्प्लवे॥ ३५॥
</details>

<details><summary>मूलम्</summary>

नास्य वेगगतिं कश्चिन्न च रूपं धनुः शरान्।  
न चास्य विदितं किंचित् सूर्यस्येवाभ्रसम्प्लवे॥ ३५॥
</details>

<details><summary>अनुवाद (हिन्दी)</summary>

इन्द्रजित् की वेगपूर्ण गति, रूप, धनुष और बाणोंको कोई देख नहीं पाता था। मेघोंकी घटामें छिपे हुए सूर्यकी भाँति उसकी कोई भी बात किसीको ज्ञात नहीं हो पाती थी॥ ३५॥
</details>

<details open><summary>विश्वास-प्रस्तुतिः</summary>

तेन विद्धाश्च हरयो निहताश्च गतासवः।  
बभूवुः शतशस्तत्र पतिता धरणीतले॥ ३६॥
</details>

<details><summary>मूलम्</summary>

तेन विद्धाश्च हरयो निहताश्च गतासवः।  
बभूवुः शतशस्तत्र पतिता धरणीतले॥ ३६॥
</details>

<details><summary>अनुवाद (हिन्दी)</summary>

उसके द्वारा घायल और आहत होकर कितने ही वानर अपने प्राणोंसे हाथ धो बैठे तथा सैकड़ों योद्धा मरकर पृथ्वीपर गिर पड़े॥ ३६॥
</details>

<details open><summary>विश्वास-प्रस्तुतिः</summary>

लक्ष्मणस्तु ततः क्रुद्धो भ्रातरं वाक्यमब्रवीत्।  
ब्राह्ममस्त्रं प्रयोक्ष्यामि वधार्थं सर्वरक्षसाम्॥ ३७॥
</details>

<details><summary>मूलम्</summary>

लक्ष्मणस्तु ततः क्रुद्धो भ्रातरं वाक्यमब्रवीत्।  
ब्राह्ममस्त्रं प्रयोक्ष्यामि वधार्थं सर्वरक्षसाम्॥ ३७॥
</details>

<details><summary>अनुवाद (हिन्दी)</summary>

तब लक्ष्मणको बड़ा क्रोध हुआ और उन्होंने अपने भाईसे कहा—‘आर्य! अब मैं समस्त राक्षसोंके संहारके लिये ब्रह्मास्त्रका प्रयोग करूँगा’॥ ३७॥
</details>

<details open><summary>विश्वास-प्रस्तुतिः</summary>

तमुवाच ततो रामो लक्ष्मणं शुभलक्षणम्।  
नैकस्य हेतो रक्षांसि पृथिव्यां हन्तुमर्हसि॥ ३८॥
</details>

<details><summary>मूलम्</summary>

तमुवाच ततो रामो लक्ष्मणं शुभलक्षणम्।  
नैकस्य हेतो रक्षांसि पृथिव्यां हन्तुमर्हसि॥ ३८॥
</details>

<details><summary>अनुवाद (हिन्दी)</summary>

उनकी यह बात सुनकर श्रीरामने शुभलक्षणसम्पन्न लक्ष्मणसे कहा—‘भाई! एकके कारण भूमण्डलके समस्त राक्षसोंका वध करना तुम्हारे लिये उचित नहीं है॥ ३८॥
</details>

<details open><summary>विश्वास-प्रस्तुतिः</summary>

अयुध्यमानं प्रच्छन्नं प्राञ्जलिं शरणागतम्।  
पलायमानं मत्तं वा न हन्तुं त्वमिहार्हसि॥ ३९॥  
तस्यैव तु वधे यत्नं करिष्यामि महाभुज।  
आदेक्ष्यावो महावेगानस्त्रानाशीविषोपमान्॥ ४०॥
</details>

<details><summary>मूलम्</summary>

अयुध्यमानं प्रच्छन्नं प्राञ्जलिं शरणागतम्।  
पलायमानं मत्तं वा न हन्तुं त्वमिहार्हसि॥ ३९॥  
तस्यैव तु वधे यत्नं करिष्यामि महाभुज।  
आदेक्ष्यावो महावेगानस्त्रानाशीविषोपमान्॥ ४०॥
</details>

<details><summary>अनुवाद (हिन्दी)</summary>

‘महाबाहो! जो युद्ध न करता हो, छिपा हो, हाथ जोड़कर शरणमें आया हो, युद्धसे भाग रहा हो अथवा पागल हो गया हो, ऐसे व्यक्तिको तुम्हें नहीं मारना चाहिये। अब मैं उस इन्द्रजित् के ही वधका प्रयत्न करता हूँ। आओ, हमलोग विषैले सर्पोंकी भाँति भयंकर तथा अत्यन्त वेगशाली अस्त्रोंका प्रयोग करें॥ ३९-४०॥
</details>

<details open><summary>विश्वास-प्रस्तुतिः</summary>

तमेनं मायिनं क्षुद्रमन्तर्हितरथं बलात्।  
राक्षसं निहनिष्यन्ति दृष्ट्वा वानरयूथपाः॥ ४१॥
</details>

<details><summary>मूलम्</summary>

तमेनं मायिनं क्षुद्रमन्तर्हितरथं बलात्।  
राक्षसं निहनिष्यन्ति दृष्ट्वा वानरयूथपाः॥ ४१॥
</details>

<details><summary>अनुवाद (हिन्दी)</summary>

‘यह मायावी राक्षस बड़ा नीच है। इसने अन्तर्धान-शक्तिसे अपने रथको छिपा लिया है। यदि यह दीख जाय तो वानरयूथपति इस राक्षसको अवश्य मार डालेंगे॥
</details>

<details open><summary>विश्वास-प्रस्तुतिः</summary>

यद्येष भूमिं विशते दिवं वा  
रसातलं वापि नभस्तलं वा।  
एवं विगूढोऽपि ममास्त्रदग्धः  
पतिष्यते भूमितले गतासुः॥ ४२॥
</details>

<details><summary>मूलम्</summary>

यद्येष भूमिं विशते दिवं वा  
रसातलं वापि नभस्तलं वा।  
एवं विगूढोऽपि ममास्त्रदग्धः  
पतिष्यते भूमितले गतासुः॥ ४२॥
</details>

<details><summary>अनुवाद (हिन्दी)</summary>

‘यदि यह पृथ्वीमें समा जाय, स्वर्गको चला जाय, रसातलमें प्रवेश करे अथवा आकाशमें ही स्थित रहे तथापि इस तरह छिपे होनेपर भी मेरे अस्त्रोंसे दग्ध होकर प्राणशून्य हो भूतलपर अवश्य गिरेगा’॥ ४२॥
</details>

<details open><summary>विश्वास-प्रस्तुतिः</summary>

इत्येवमुक्त्वा वचनं महार्थं  
रघुप्रवीरः प्लवगर्षभैर्वृतः।  
वधाय रौद्रस्य नृशंसकर्मण-  
स्तदा महात्मा त्वरितं निरीक्षते॥ ४३॥
</details>

<details><summary>मूलम्</summary>

इत्येवमुक्त्वा वचनं महार्थं  
रघुप्रवीरः प्लवगर्षभैर्वृतः।  
वधाय रौद्रस्य नृशंसकर्मण-  
स्तदा महात्मा त्वरितं निरीक्षते॥ ४३॥
</details>

<details><summary>अनुवाद (हिन्दी)</summary>

इस प्रकार महान् अभिप्रायसे युक्त वचन कहकर वानर शिरोमणियोंसे घिरे हुए रघुकुलके प्रमुख वीर महात्मा श्रीरामचन्द्रजी उस क्रूरकर्मा भयानक राक्षसका वध करनेके लिये तत्काल ही इधर-उधर दृष्टिपात करने लगे॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डेऽशीतितमः सर्गः॥ ८०॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें अस्सीवाँ सर्ग पूरा हुआ॥ ८०॥
</details>
