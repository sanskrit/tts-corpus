+++
title = "११७ लङ्कां प्रति देवैः आगमनम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-117-Gods_reach_Lanka_and_approach_Rama_0.mp3"></div>
</details>



<details><summary>भागसूचना</summary>

117. भगवान् श्रीरामके पास देवताओंका आगमन तथा ब्रह्माद्वारा उनकी भगवत्ताका प्रतिपादन एवं स्तवन
</details>

<details open><summary>विश्वास-प्रस्तुतिः</summary>

ततो हि दुर्मना रामः श्रुत्वैवं वदतां गिरः।  
दध्यौ मुहूर्तं धर्मात्मा बाष्पव्याकुललोचनः॥ १॥
</details>

<details><summary>मूलम्</summary>

ततो हि दुर्मना रामः श्रुत्वैवं वदतां गिरः।  
दध्यौ मुहूर्तं धर्मात्मा बाष्पव्याकुललोचनः॥ १॥
</details>

<details><summary>अनुवाद (हिन्दी)</summary>

तदनन्तर धर्मात्मा श्रीराम हाहाकार करनेवाले वानर और राक्षसोंकी बातें सुनकर मन-ही-मन बहुत दुःखी हुए और आँखोंमें आँसू भरकर दो घड़ीतक कुछ सोचते रहे॥ १॥
</details>

<details open><summary>विश्वास-प्रस्तुतिः</summary>

ततो वैश्रवणो राजा यमश्च पितृभिः सह।  
सहस्राक्षश्च देवेशो वरुणश्च जलेश्वरः॥ २॥  
षडर्धनयनः श्रीमान् महादेवो वृषध्वजः।  
कर्ता सर्वस्य लोकस्य ब्रह्मा ब्रह्मविदां वरः॥ ३॥  
एते सर्वे समागम्य विमानैः सूर्यसंनिभैः।  
आगम्य नगरीं लङ्कामभिजग्मुश्च राघवम्॥ ४॥
</details>

<details><summary>मूलम्</summary>

ततो वैश्रवणो राजा यमश्च पितृभिः सह।  
सहस्राक्षश्च देवेशो वरुणश्च जलेश्वरः॥ २॥  
षडर्धनयनः श्रीमान् महादेवो वृषध्वजः।  
कर्ता सर्वस्य लोकस्य ब्रह्मा ब्रह्मविदां वरः॥ ३॥  
एते सर्वे समागम्य विमानैः सूर्यसंनिभैः।  
आगम्य नगरीं लङ्कामभिजग्मुश्च राघवम्॥ ४॥
</details>

<details><summary>अनुवाद (हिन्दी)</summary>

इसी समय विश्रवाके पुत्र यक्षराज कुबेर, पितरोंसहित यमराज, देवताओंके स्वामी सहस्र नेत्रधारी इन्द्र, जलके अधिपति वरुण, त्रिनेत्रधारी श्रीमान् वृषभध्वज महादेव तथा सम्पूर्ण जगत् के स्रष्टा ब्रह्मवेत्ताओंमें श्रेष्ठ ब्रह्माजी—ये सब देवता सूर्यतुल्य विमानोंद्वारा लङ्कापुरीमें आकर श्रीरघुनाथजीके पास गये॥ २—४॥
</details>

<details open><summary>विश्वास-प्रस्तुतिः</summary>

ततः सहस्ताभरणान् प्रगृह्य विपुलान् भुजान्।  
अब्रुवंस्त्रिदशश्रेष्ठा राघवं प्राञ्जलिं स्थितम्॥ ५॥
</details>

<details><summary>मूलम्</summary>

ततः सहस्ताभरणान् प्रगृह्य विपुलान् भुजान्।  
अब्रुवंस्त्रिदशश्रेष्ठा राघवं प्राञ्जलिं स्थितम्॥ ५॥
</details>

<details><summary>अनुवाद (हिन्दी)</summary>

भगवान् श्रीराम उनके सामने हाथ जोड़े खड़े थे। वे श्रेष्ठ देवता आभूषणोंसे अलंकृत अपनी विशाल भुजाओंको उठाकर उनसे बोले—॥ ५॥
</details>

<details open><summary>विश्वास-प्रस्तुतिः</summary>

कर्ता सर्वस्य लोकस्य श्रेष्ठो ज्ञानविदां विभुः।  
उपेक्षसे कथं सीतां पतन्तीं हव्यवाहने।  
कथं देवगणश्रेष्ठमात्मानं नावबुद‍्ध््यसे॥ ६॥
</details>

<details><summary>मूलम्</summary>

कर्ता सर्वस्य लोकस्य श्रेष्ठो ज्ञानविदां विभुः।  
उपेक्षसे कथं सीतां पतन्तीं हव्यवाहने।  
कथं देवगणश्रेष्ठमात्मानं नावबुद‍्ध््यसे॥ ६॥
</details>

<details><summary>अनुवाद (हिन्दी)</summary>

‘श्रीराम! आप सम्पूर्ण विश्वके उत्पादक, ज्ञानियोंमें श्रेष्ठ और सर्वव्यापक हैं। फिर इस समय आगमें गिरी हुई सीताकी उपेक्षा कैसे कर रहे हैं? आप समस्त देवताओंमें श्रेष्ठ विष्णु ही हैं। इस बातको कैसे नहीं समझ रहे हैं॥ ६॥
</details>

<details open><summary>विश्वास-प्रस्तुतिः</summary>

ऋतधामा वसुः पूर्वं वसूनां च प्रजापतिः।  
त्रयाणामपि लोकानामादिकर्ता स्वयंप्रभुः॥ ७॥
</details>

<details><summary>मूलम्</summary>

ऋतधामा वसुः पूर्वं वसूनां च प्रजापतिः।  
त्रयाणामपि लोकानामादिकर्ता स्वयंप्रभुः॥ ७॥
</details>

<details><summary>अनुवाद (हिन्दी)</summary>

‘पूर्वकालमें वसुओंके प्रजापति जो ऋतधामा नामक वसु थे, वे आप ही हैं। आप तीनों लोकोंके आदिकर्ता स्वयं प्रभु हैं॥ ७॥
</details>

<details open><summary>विश्वास-प्रस्तुतिः</summary>

रुद्राणामष्टमो रुद्रः साध्यानामपि पञ्चमः।  
अश्विनौ चापि कर्णौ ते सूर्याचन्द्रमसौ दृशौ॥ ८॥
</details>

<details><summary>मूलम्</summary>

रुद्राणामष्टमो रुद्रः साध्यानामपि पञ्चमः।  
अश्विनौ चापि कर्णौ ते सूर्याचन्द्रमसौ दृशौ॥ ८॥
</details>

<details><summary>अनुवाद (हिन्दी)</summary>

‘रुद्रोंमें आठवें रुद्र और साध्योंमें पाँचवें साध्य भी आप ही हैं। दो अश्विनीकुमार आपके कान हैं और सूर्य तथा चन्द्रमा नेत्र हैं॥ ८॥
</details>

<details open><summary>विश्वास-प्रस्तुतिः</summary>

अन्ते चादौ च मध्ये च दृश्यसे च परंतप।  
उपेक्षसे च वैदेहीं मानुषः प्राकृतो यथा॥ ९॥
</details>

<details><summary>मूलम्</summary>

अन्ते चादौ च मध्ये च दृश्यसे च परंतप।  
उपेक्षसे च वैदेहीं मानुषः प्राकृतो यथा॥ ९॥
</details>

<details><summary>अनुवाद (हिन्दी)</summary>

‘शत्रुओंको संताप देनेवाले देव! सृष्टिके आदि, अन्त और मध्यमें भी आप ही दिखायी देते हैं। फिर एक साधारण मनुष्यकी भाँति आप सीताकी उपेक्षा क्यों कर रहे हैं?’॥ ९॥
</details>

<details open><summary>विश्वास-प्रस्तुतिः</summary>

इत्युक्तो लोकपालैस्तैः स्वामी लोकस्य राघवः।  
अब्रवीत् त्रिदशश्रेष्ठान् रामो धर्मभृतां वरः॥ १०॥
</details>

<details><summary>मूलम्</summary>

इत्युक्तो लोकपालैस्तैः स्वामी लोकस्य राघवः।  
अब्रवीत् त्रिदशश्रेष्ठान् रामो धर्मभृतां वरः॥ १०॥
</details>

<details><summary>अनुवाद (हिन्दी)</summary>

उन लोकपालोंके ऐसा कहनेपर धर्मात्माओंमें श्रेष्ठ लोकनाथ रघुनाथ श्रीरामने उन श्रेष्ठ देवताओंसे कहा—॥ १०॥
</details>

<details open><summary>विश्वास-प्रस्तुतिः</summary>

आत्मानं मानुषं मन्ये रामं दशरथात्मजम्।  
सोऽहं यश्च यतश्चाहं भगवांस्तद् ब्रवीतु मे॥ ११॥
</details>

<details><summary>मूलम्</summary>

आत्मानं मानुषं मन्ये रामं दशरथात्मजम्।  
सोऽहं यश्च यतश्चाहं भगवांस्तद् ब्रवीतु मे॥ ११॥
</details>

<details><summary>अनुवाद (हिन्दी)</summary>

‘देवगण! मैं तो अपनेको मनुष्य दशरथपुत्र राम ही समझता हूँ। भगवन्! मैं जो हूँ और जहाँसे आया हूँ, वह सब आप ही मुझे बताइये’॥ ११॥
</details>

<details open><summary>विश्वास-प्रस्तुतिः</summary>

इति ब्रुवाणं काकुत्स्थं ब्रह्मा ब्रह्मविदां वरः।  
अब्रवीच्छृणु मे वाक्यं सत्यं सत्यपराक्रम॥ १२॥
</details>

<details><summary>मूलम्</summary>

इति ब्रुवाणं काकुत्स्थं ब्रह्मा ब्रह्मविदां वरः।  
अब्रवीच्छृणु मे वाक्यं सत्यं सत्यपराक्रम॥ १२॥
</details>

<details><summary>अनुवाद (हिन्दी)</summary>

श्रीरघुनाथजीके ऐसा कहनेपर ब्रह्मवेत्ताओंमें श्रेष्ठ ब्रह्माजीने उनसे इस प्रकार कहा—‘सत्यपराक्रमी श्रीरघुवीर! आप मेरी सच्ची बात सुनिये॥ १२॥
</details>

<details open><summary>विश्वास-प्रस्तुतिः</summary>

भवान् नारायणो देवः श्रीमांश्चक्रायुधः प्रभुः।  
एकशृङ्गो वराहस्त्वं भूतभव्यसपत्नजित्॥ १३॥
</details>

<details><summary>मूलम्</summary>

भवान् नारायणो देवः श्रीमांश्चक्रायुधः प्रभुः।  
एकशृङ्गो वराहस्त्वं भूतभव्यसपत्नजित्॥ १३॥
</details>

<details><summary>अनुवाद (हिन्दी)</summary>

‘आप चक्र धारण करनेवाले सर्वसमर्थ श्रीमान् भगवान् नारायण देव हैं, एक दाढ़वाले पृथ्वीधारी वराह हैं तथा देवताओंके भूत एवं भावी शत्रुओंको जीतनेवाले हैं॥ १३॥
</details>

<details open><summary>विश्वास-प्रस्तुतिः</summary>

अक्षरं ब्रह्म सत्यं च मध्ये चान्ते च राघव।  
लोकानां त्वं परो धर्मो विष्वक्सेनश्चतुर्भुजः॥ १४॥
</details>

<details><summary>मूलम्</summary>

अक्षरं ब्रह्म सत्यं च मध्ये चान्ते च राघव।  
लोकानां त्वं परो धर्मो विष्वक्सेनश्चतुर्भुजः॥ १४॥
</details>

<details><summary>अनुवाद (हिन्दी)</summary>

‘रघुनन्दन! आप अविनाशी परब्रह्म हैं। सृष्टिके आदि,मध्य और अन्तमें सत्यरूपसे विद्यमान हैं। आप ही लोकोंके परम धर्म हैं। आप ही विष्वक्सेन तथा चार भुजाधारी श्रीहरि हैं॥ १४॥
</details>

<details open><summary>विश्वास-प्रस्तुतिः</summary>

शार्ङ्गधन्वा हृषीकेशः पुरुषः पुरुषोत्तमः।  
अजितः खड्गधृग् विष्णुः कृष्णश्चैव बृहद‍्बलः॥ १५॥
</details>

<details><summary>मूलम्</summary>

शार्ङ्गधन्वा हृषीकेशः पुरुषः पुरुषोत्तमः।  
अजितः खड्गधृग् विष्णुः कृष्णश्चैव बृहद‍्बलः॥ १५॥
</details>

<details><summary>अनुवाद (हिन्दी)</summary>

‘आप ही शार्ङ्गधन्वा, हृषीकेश, अन्तर्यामी पुरुष और पुरुषोत्तम हैं। आप किसीसे पराजित नहीं होते। आप नन्दक नामक खड्ग धारण करनेवाले विष्णु एवं महाबली कृष्ण हैं॥ १५॥
</details>

<details open><summary>विश्वास-प्रस्तुतिः</summary>

सेनानीर्ग्रामणीश्च त्वं बुद्धिः सत्त्वं क्षमा दमः।  
प्रभवश्चाप्ययश्च त्वमुपेन्द्रो मधुसूदनः॥ १६॥
</details>

<details><summary>मूलम्</summary>

सेनानीर्ग्रामणीश्च त्वं बुद्धिः सत्त्वं क्षमा दमः।  
प्रभवश्चाप्ययश्च त्वमुपेन्द्रो मधुसूदनः॥ १६॥
</details>

<details><summary>अनुवाद (हिन्दी)</summary>

‘आप ही देव-सेनापति तथा गाँवोंके मुखिया अथवा नेता हैं। आप ही बुद्धि, सत्त्व, क्षमा, इन्द्रियनिग्रह तथा सृष्टि एवं प्रलयके कारण हैं। आप ही उपेन्द्र (वामन) और मधुसूदन हैं॥ १६॥
</details>

<details open><summary>विश्वास-प्रस्तुतिः</summary>

इन्द्रकर्मा महेन्द्रस्त्वं पद्मनाभो रणान्तकृत्।  
शरण्यं शरणं च त्वामाहुर्दिव्या महर्षयः॥ १७॥
</details>

<details><summary>मूलम्</summary>

इन्द्रकर्मा महेन्द्रस्त्वं पद्मनाभो रणान्तकृत्।  
शरण्यं शरणं च त्वामाहुर्दिव्या महर्षयः॥ १७॥
</details>

<details><summary>अनुवाद (हिन्दी)</summary>

‘इन्द्रको भी उत्पन्न करनेवाले महेन्द्र और युद्धका अन्त करनेवाले शान्तस्वरूप पद्मनाभ भी आप ही हैं। दिव्य महर्षिगण आपको शरणदाता तथा शरणागतवत्सल बताते हैं॥
</details>

<details open><summary>विश्वास-प्रस्तुतिः</summary>

सहस्रशृङ्गो वेदात्मा शतशीर्षो महर्षभः।  
त्वं त्रयाणां हि लोकानामादिकर्ता स्वयंप्रभुः॥ १८॥
</details>

<details><summary>मूलम्</summary>

सहस्रशृङ्गो वेदात्मा शतशीर्षो महर्षभः।  
त्वं त्रयाणां हि लोकानामादिकर्ता स्वयंप्रभुः॥ १८॥
</details>

<details><summary>अनुवाद (हिन्दी)</summary>

‘आप ही सहस्रों शाखारूप सींग तथा सैकड़ों विधिवाक्यरूप मस्तकोंसे युक्त वेदरूप महावृषभ हैं। आप ही तीनों लोकोंके आदिकर्ता और स्वयंप्रभु (परम स्वतन्त्र) हैं॥ १८॥
</details>

<details open><summary>विश्वास-प्रस्तुतिः</summary>

सिद्धानामपि साध्यानामाश्रयश्चासि पूर्वजः।  
त्वं यज्ञस्त्वं वषट्कारस्त्वमोंकारः परात्परः॥ १९॥
</details>

<details><summary>मूलम्</summary>

सिद्धानामपि साध्यानामाश्रयश्चासि पूर्वजः।  
त्वं यज्ञस्त्वं वषट्कारस्त्वमोंकारः परात्परः॥ १९॥
</details>

<details><summary>अनुवाद (हिन्दी)</summary>

‘आप सिद्ध और साध्योंके आश्रय तथा पूर्वज हैं। यज्ञ, वषट्कार और ओंकार भी आप ही हैं। आप श्रेष्ठसे भी श्रेष्ठ परमात्मा हैं॥ १९॥
</details>

<details open><summary>विश्वास-प्रस्तुतिः</summary>

प्रभवं निधनं चापि नो विदुः को भवानिति।  
दृश्यसे सर्वभूतेषु गोषु च ब्राह्मणेषु च॥ २०॥
</details>

<details><summary>मूलम्</summary>

प्रभवं निधनं चापि नो विदुः को भवानिति।  
दृश्यसे सर्वभूतेषु गोषु च ब्राह्मणेषु च॥ २०॥
</details>

<details><summary>अनुवाद (हिन्दी)</summary>

‘आपके आविर्भाव और तिरोभावको कोई नहीं जानता। आप कौन हैं—इसका भी किसीको पता नहीं है। समस्त प्राणियोंमें, गौओंमें तथा ब्राह्मणोंमें भी आप ही दिखायी देते हैं॥ २०॥
</details>

<details open><summary>विश्वास-प्रस्तुतिः</summary>

दिक्षु सर्वासु गगने पर्वतेषु नदीषु च।  
सहस्रचरणः श्रीमान् शतशीर्षः सहस्रदृक्॥ २१॥
</details>

<details><summary>मूलम्</summary>

दिक्षु सर्वासु गगने पर्वतेषु नदीषु च।  
सहस्रचरणः श्रीमान् शतशीर्षः सहस्रदृक्॥ २१॥
</details>

<details><summary>अनुवाद (हिन्दी)</summary>

‘समस्त दिशाओंमें, आकाशमें, पर्वतोंमें और नदियोंमें भी आपकी ही सत्ता है। आपके सहस्रों चरण, सैकड़ों मस्तक और सहस्रों नेत्र हैं॥ २१॥
</details>

<details open><summary>विश्वास-प्रस्तुतिः</summary>

त्वं धारयसि भूतानि पृथिवीं सर्वपर्वतान्।  
अन्ते पृथिव्याः सलिले दृश्यसे त्वं महोरगः॥ २२॥
</details>

<details><summary>मूलम्</summary>

त्वं धारयसि भूतानि पृथिवीं सर्वपर्वतान्।  
अन्ते पृथिव्याः सलिले दृश्यसे त्वं महोरगः॥ २२॥
</details>

<details><summary>अनुवाद (हिन्दी)</summary>

‘आप ही सम्पूर्ण प्राणियोंको, पृथ्वीको और समस्त पर्वतोंको धारण करते हैं। पृथ्वीका अन्त हो जानेपर आप ही जलके ऊपर महान् सर्प—शेषनागके रूपमें दिखायी देते हैं॥ २२॥
</details>

<details open><summary>विश्वास-प्रस्तुतिः</summary>

त्रीँल्लोकान् धारयन् राम देवगन्धर्वदानवान्।  
अहं ते हृदयं राम जिह्वा देवी सरस्वती॥ २३॥
</details>

<details><summary>मूलम्</summary>

त्रीँल्लोकान् धारयन् राम देवगन्धर्वदानवान्।  
अहं ते हृदयं राम जिह्वा देवी सरस्वती॥ २३॥
</details>

<details><summary>अनुवाद (हिन्दी)</summary>

‘श्रीराम! आप ही तीनों लोकोंको तथा देवता, गन्धर्व और दानवोंको धारण करनेवाले विराट् पुरुष नारायण हैं। सबके हृदयमें रमण करनेवाले परमात्मन्! मैं ब्रह्मा आपका हृदय हूँ और देवी सरस्वती आपकी जिह्वा हैं॥ २३॥
</details>

<details open><summary>विश्वास-प्रस्तुतिः</summary>

देवा रोमाणि गात्रेषु ब्रह्मणा निर्मिताः प्रभो।  
निमेषस्ते स्मृता रात्रिरुन्मेषो दिवसस्तथा॥ २४॥
</details>

<details><summary>मूलम्</summary>

देवा रोमाणि गात्रेषु ब्रह्मणा निर्मिताः प्रभो।  
निमेषस्ते स्मृता रात्रिरुन्मेषो दिवसस्तथा॥ २४॥
</details>

<details><summary>अनुवाद (हिन्दी)</summary>

‘प्रभो! मुझ ब्रह्माने जिनकी सृष्टि की है, वे सब देवता आपके विराट् शरीरमें रोम हैं। आपके नेत्रोंका बन्द होना रात्रि और खुलना ही दिन है॥ २४॥
</details>

<details open><summary>विश्वास-प्रस्तुतिः</summary>

संस्कारास्त्वभवन् वेदा नैतदस्ति त्वया विना।  
जगत् सर्वं शरीरं ते स्थैर्यं ते वसुधातलम्॥ २५॥
</details>

<details><summary>मूलम्</summary>

संस्कारास्त्वभवन् वेदा नैतदस्ति त्वया विना।  
जगत् सर्वं शरीरं ते स्थैर्यं ते वसुधातलम्॥ २५॥
</details>

<details><summary>अनुवाद (हिन्दी)</summary>

‘वेद आपके संस्कार हैं। आपके बिना इस जगत् का अस्तित्व नहीं है। सम्पूर्ण विश्व आपका शरीर है। पृथ्वी आपकी स्थिरता है॥ २५॥
</details>

<details open><summary>विश्वास-प्रस्तुतिः</summary>

अग्निः कोपः प्रसादस्ते सोमः श्रीवत्सलक्षणः।  
त्वया लोकास्त्रयः क्रान्ताः पुरा स्वैर्विक्रमैस्त्रिभिः॥ २६॥
</details>

<details><summary>मूलम्</summary>

अग्निः कोपः प्रसादस्ते सोमः श्रीवत्सलक्षणः।  
त्वया लोकास्त्रयः क्रान्ताः पुरा स्वैर्विक्रमैस्त्रिभिः॥ २६॥
</details>

<details><summary>अनुवाद (हिन्दी)</summary>

‘अग्नि आपका कोप है और चन्द्रमा प्रसन्नता है, वक्षःस्थलमें श्रीवत्सका चिह्न धारण करनेवाले भगवान् विष्णु आप ही हैं। पूर्वकालमें (वामनावतारके समय) आपने ही अपने तीन पगोंसे तीनों लोक नाप लिये थे॥ २६॥
</details>

<details open><summary>विश्वास-प्रस्तुतिः</summary>

महेन्द्रश्च कृतो राजा बलिं बद्‍ध्वा सुदारुणम्।  
सीता लक्ष्मीर्भवान् विष्णुर्देवः कृष्णः प्रजापतिः॥ २७॥
</details>

<details><summary>मूलम्</summary>

महेन्द्रश्च कृतो राजा बलिं बद्‍ध्वा सुदारुणम्।  
सीता लक्ष्मीर्भवान् विष्णुर्देवः कृष्णः प्रजापतिः॥ २७॥
</details>

<details><summary>अनुवाद (हिन्दी)</summary>

‘आपने अत्यन्त दारुण दैत्यराज बलिको बाँधकर इन्द्रको तीनों लोकोंका राजा बनाया था। सीता साक्षात् लक्ष्मी हैं और आप भगवान् विष्णु हैं। आप ही सच्चिदानन्दस्वरूप भगवान् श्रीकृष्ण एवं प्रजापति हैं॥ २७॥
</details>

<details open><summary>विश्वास-प्रस्तुतिः</summary>

वधार्थं रावणस्येह प्रविष्टो मानुषीं तनुम्।  
तदिदं नस्त्वया कार्यं कृतं धर्मभृतां वर॥ २८॥
</details>

<details><summary>मूलम्</summary>

वधार्थं रावणस्येह प्रविष्टो मानुषीं तनुम्।  
तदिदं नस्त्वया कार्यं कृतं धर्मभृतां वर॥ २८॥
</details>

<details><summary>अनुवाद (हिन्दी)</summary>

‘धर्मात्माओंमें श्रेष्ठ रघुवीर! आपने रावणका वध करनेके लिये ही इस लोकमें मनुष्यके शरीरमें प्रवेश किया था। हमलोगोंका कार्य आपने सम्पन्न कर दिया॥ २८॥
</details>

<details open><summary>विश्वास-प्रस्तुतिः</summary>

निहतो रावणो राम प्रहृष्टो दिवमाक्रम।  
अमोघं देव वीर्यं ते न ते मोघाः पराक्रमाः॥ २९॥
</details>

<details><summary>मूलम्</summary>

निहतो रावणो राम प्रहृष्टो दिवमाक्रम।  
अमोघं देव वीर्यं ते न ते मोघाः पराक्रमाः॥ २९॥
</details>

<details><summary>अनुवाद (हिन्दी)</summary>

‘श्रीराम! आपके द्वारा रावण मारा गया। अब आप प्रसन्नतापूर्वक अपने दिव्य धाममें पधारिये। देव! आपका बल अमोघ है। आपके पराक्रम भी व्यर्थ होनेवाले नहीं हैं॥ २९॥
</details>

<details open><summary>विश्वास-प्रस्तुतिः</summary>

अमोघं दर्शनं राम अमोघस्तव संस्तवः।  
अमोघास्ते भविष्यन्ति भक्तिमन्तो नरा भुवि॥ ३०॥
</details>

<details><summary>मूलम्</summary>

अमोघं दर्शनं राम अमोघस्तव संस्तवः।  
अमोघास्ते भविष्यन्ति भक्तिमन्तो नरा भुवि॥ ३०॥
</details>

<details><summary>अनुवाद (हिन्दी)</summary>

‘श्रीराम! आपका दर्शन अमोघ है। आपका स्तवन भी अमोघ है तथा आपमें भक्ति रखनेवाले मनुष्य भी इस भूमण्डलमें अमोघ ही होंगे॥ ३०॥
</details>

<details open><summary>विश्वास-प्रस्तुतिः</summary>

ये त्वां देवं ध्रुवं भक्ताः पुराणं पुरुषोत्तमम्।  
प्राप्नुवन्ति तथा कामानिह लोके परत्र च॥ ३१॥
</details>

<details><summary>मूलम्</summary>

ये त्वां देवं ध्रुवं भक्ताः पुराणं पुरुषोत्तमम्।  
प्राप्नुवन्ति तथा कामानिह लोके परत्र च॥ ३१॥
</details>

<details><summary>अनुवाद (हिन्दी)</summary>

‘आप पुराणपुरुषोत्तम हैं। दिव्यरूपधारी परमात्मा हैं। जो लोग आपमें भक्ति रखेंगे, वे इस लोक और परलोकमें अपने सभी मनोरथ प्राप्त कर लेंगे’॥ ३१॥
</details>

<details open><summary>विश्वास-प्रस्तुतिः</summary>

इममार्षं स्तवं दिव्यमितिहासं पुरातनम्।  
ये नराः कीर्तयिष्यन्ति नास्ति तेषां पराभवः॥ ३२॥
</details>

<details><summary>मूलम्</summary>

इममार्षं स्तवं दिव्यमितिहासं पुरातनम्।  
ये नराः कीर्तयिष्यन्ति नास्ति तेषां पराभवः॥ ३२॥
</details>

<details><summary>अनुवाद (हिन्दी)</summary>

यह परम ऋषि ब्रह्माका कहा हुआ दिव्य स्तोत्र तथा पुरातन इतिहास है। जो लोग इसका कीर्तन करेंगे, उनका कभी पराभव नहीं होगा॥ ३२॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे सप्तदशाधिकशततमः सर्गः॥ ११७॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें एक सौ सत्रहवाँ सर्ग पूरा हुआ॥ ११७॥
</details>
