+++
title = "११९ रामेण स्वपितृवार्ताश्रवणम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-119-Lord_Shiva_informs_Rama_about_his_father_0.mp3"></div>
</details>



<details><summary>भागसूचना</summary>

119. महादेवजीकी आज्ञासे श्रीराम और लक्ष्मणका विमानद्वारा आये हुए राजा दशरथको प्रणाम करना और दशरथका दोनों पुत्रों तथा सीताको आवश्यक संदेश दे इन्द्रलोकको जाना
</details>

<details open><summary>विश्वास-प्रस्तुतिः</summary>

एतच्छ्रुत्वा शुभं वाक्यं राघवेणानुभाषितम्।  
ततः शुभतरं वाक्यं व्याजहार महेश्वरः॥ १॥
</details>

<details><summary>मूलम्</summary>

एतच्छ्रुत्वा शुभं वाक्यं राघवेणानुभाषितम्।  
ततः शुभतरं वाक्यं व्याजहार महेश्वरः॥ १॥
</details>

<details><summary>अनुवाद (हिन्दी)</summary>

श्रीरघुनाथजीके कहे हुए इन शुभ वचनोंको सुनकर श्रीमहादेवजी और भी शुभतर वचन बोले—॥ १॥
</details>

<details open><summary>विश्वास-प्रस्तुतिः</summary>

पुष्कराक्ष महाबाहो महावक्षः परंतप।  
दिष्ट्या कृतमिदं कर्म त्वया धर्मभृतां वर॥ २॥
</details>

<details><summary>मूलम्</summary>

पुष्कराक्ष महाबाहो महावक्षः परंतप।  
दिष्ट्या कृतमिदं कर्म त्वया धर्मभृतां वर॥ २॥
</details>

<details><summary>अनुवाद (हिन्दी)</summary>

‘शत्रुओंको संताप देनेवाले, विशाल वक्षःस्थलसे सुशोभित, महाबाहु कमलनयन! आप धर्मात्माओंमें श्रेष्ठ हैं। आपने रावण-वधरूप कार्य सम्पन्न कर दिया—यह बड़े सौभाग्यकी बात है॥ २॥
</details>

<details open><summary>विश्वास-प्रस्तुतिः</summary>

दिष्ट्या सर्वस्य लोकस्य प्रवृद्धं दारुणं तमः।  
अपवृत्तं त्वया संख्ये राम रावणजं भयम्॥ ३॥
</details>

<details><summary>मूलम्</summary>

दिष्ट्या सर्वस्य लोकस्य प्रवृद्धं दारुणं तमः।  
अपवृत्तं त्वया संख्ये राम रावणजं भयम्॥ ३॥
</details>

<details><summary>अनुवाद (हिन्दी)</summary>

‘श्रीराम! रावणजनित भय और दुःख सारे लोकोंके लिये बढ़े हुए घोर अन्धकारके समान था, जिसे आपने युद्धमें मिटा दिया॥ ३॥
</details>

<details open><summary>विश्वास-प्रस्तुतिः</summary>

आश्वास्य भरतं दीनं कौसल्यां च यशस्विनीम्।  
कैकेयीं च सुमित्रां च दृष्ट्वा लक्ष्मणमातरम्॥ ४॥  
प्राप्य राज्यमयोध्यायां नन्दयित्वा सुहृज्जनम्।  
इक्ष्वाकूणां कुले वंशं स्थापयित्वा महाबल॥ ५॥  
इष्ट्वा तुरगमेधेन प्राप्य चानुत्तमं यशः।  
ब्राह्मणेभ्यो धनं दत्त्वा त्रिदिवं गन्तुमर्हसि॥ ६॥
</details>

<details><summary>मूलम्</summary>

आश्वास्य भरतं दीनं कौसल्यां च यशस्विनीम्।  
कैकेयीं च सुमित्रां च दृष्ट्वा लक्ष्मणमातरम्॥ ४॥  
प्राप्य राज्यमयोध्यायां नन्दयित्वा सुहृज्जनम्।  
इक्ष्वाकूणां कुले वंशं स्थापयित्वा महाबल॥ ५॥  
इष्ट्वा तुरगमेधेन प्राप्य चानुत्तमं यशः।  
ब्राह्मणेभ्यो धनं दत्त्वा त्रिदिवं गन्तुमर्हसि॥ ६॥
</details>

<details><summary>अनुवाद (हिन्दी)</summary>

‘महाबली वीर! अब दुःखी भरतको धीरज बँधाकर, यशस्विनी कौसल्या, कैकेयी तथा लक्ष्मणजननी सुमित्रासे मिलकर, अयोध्याका राज्य पाकर, सुहृदोंको आनन्द देकर, इक्ष्वाकुकुलमें अपना वंश स्थापित करके, अश्वमेध-यज्ञका अनुष्ठान कर, सर्वोत्तम यशका उपार्जन करके तथा ब्राह्मणोंको धन देकर आपको अपने परम धाममें जाना चाहिये॥ ४—६॥
</details>

<details open><summary>विश्वास-प्रस्तुतिः</summary>

एष राजा दशरथो विमानस्थः पिता तव।  
काकुत्स्थ मानुषे लोके गुरुस्तव महायशाः॥ ७॥
</details>

<details><summary>मूलम्</summary>

एष राजा दशरथो विमानस्थः पिता तव।  
काकुत्स्थ मानुषे लोके गुरुस्तव महायशाः॥ ७॥
</details>

<details><summary>अनुवाद (हिन्दी)</summary>

‘ककुत्स्थकुलनन्दन! देखिये, ये आपके पिता राजा दशरथ विमानपर बैठे हुए हैं। मनुष्यलोकमें ये ही आपके महायशस्वी गुरु थे॥ ७॥
</details>

<details open><summary>विश्वास-प्रस्तुतिः</summary>

इन्द्रलोकं गतः श्रीमांस्त्वया पुत्रेण तारितः।  
लक्ष्मणेन सह भ्रात्रा त्वमेनमभिवादय॥ ८॥
</details>

<details><summary>मूलम्</summary>

इन्द्रलोकं गतः श्रीमांस्त्वया पुत्रेण तारितः।  
लक्ष्मणेन सह भ्रात्रा त्वमेनमभिवादय॥ ८॥
</details>

<details><summary>अनुवाद (हिन्दी)</summary>

‘ये श्रीमान् नरेश इन्द्रलोकको प्राप्त हुए हैं। आप-जैसे सुपुत्रने इन्हें तार दिया। आप भाई लक्ष्मणके साथ इन्हें नमस्कार करें’॥ ८॥
</details>

<details open><summary>विश्वास-प्रस्तुतिः</summary>

महादेववचः श्रुत्वा राघवः सहलक्ष्मणः।  
विमानशिखरस्थस्य प्रणाममकरोत् पितुः॥ ९॥
</details>

<details><summary>मूलम्</summary>

महादेववचः श्रुत्वा राघवः सहलक्ष्मणः।  
विमानशिखरस्थस्य प्रणाममकरोत् पितुः॥ ९॥
</details>

<details><summary>अनुवाद (हिन्दी)</summary>

महादेवजीकी यह बात सुनकर लक्ष्मणसहित श्रीरघुनाथजीने विमानमें उच्चस्थानपर बैठे हुए अपने पिताजीको प्रणाम किया॥ ९॥
</details>

<details open><summary>विश्वास-प्रस्तुतिः</summary>

दीप्यमानं स्वया लक्ष्म्या विरजोऽम्बरधारिणम्।  
लक्ष्मणेन सह भ्रात्रा ददर्श पितरं प्रभुः॥ १०॥
</details>

<details><summary>मूलम्</summary>

दीप्यमानं स्वया लक्ष्म्या विरजोऽम्बरधारिणम्।  
लक्ष्मणेन सह भ्रात्रा ददर्श पितरं प्रभुः॥ १०॥
</details>

<details><summary>अनुवाद (हिन्दी)</summary>

भाई लक्ष्मणसहित भगवान् श्रीरामने पिताको अच्छी तरह देखा। वे निर्मल वस्त्र धारण करके अपनी दिव्य शोभासे देदीप्यमान थे॥ १०॥
</details>

<details open><summary>विश्वास-प्रस्तुतिः</summary>

हर्षेण महताऽऽविष्टो विमानस्थो महीपतिः।  
प्राणैः प्रियतरं दृष्ट्वा पुत्रं दशरथस्तदा॥ ११॥
</details>

<details><summary>मूलम्</summary>

हर्षेण महताऽऽविष्टो विमानस्थो महीपतिः।  
प्राणैः प्रियतरं दृष्ट्वा पुत्रं दशरथस्तदा॥ ११॥
</details>

<details><summary>अनुवाद (हिन्दी)</summary>

विमानपर बैठे हुए महाराज दशरथ अपने प्राणोंसे भी प्यारे पुत्र श्रीरामको देखकर बहुत प्रसन्न हुए॥ ११॥
</details>

<details open><summary>विश्वास-प्रस्तुतिः</summary>

आरोप्याङ्के महाबाहुर्वरासनगतः प्रभुः।  
बाहुभ्यां सम्परिष्वज्य ततो वाक्यं समाददे॥ १२॥
</details>

<details><summary>मूलम्</summary>

आरोप्याङ्के महाबाहुर्वरासनगतः प्रभुः।  
बाहुभ्यां सम्परिष्वज्य ततो वाक्यं समाददे॥ १२॥
</details>

<details><summary>अनुवाद (हिन्दी)</summary>

श्रेष्ठ आसनपर बैठे हुए उन महाबाहु नरेशने उन्हें गोदमें बिठाकर दोनों बाँहोंमें भर लिया और इस प्रकार कहा—॥ १२॥
</details>

<details open><summary>विश्वास-प्रस्तुतिः</summary>

न मे स्वर्गो बहु मतः सम्मानश्च सुरर्षभैः।  
त्वया राम विहीनस्य सत्यं प्रतिशृणोमि ते॥ १३॥
</details>

<details><summary>मूलम्</summary>

न मे स्वर्गो बहु मतः सम्मानश्च सुरर्षभैः।  
त्वया राम विहीनस्य सत्यं प्रतिशृणोमि ते॥ १३॥
</details>

<details><summary>अनुवाद (हिन्दी)</summary>

‘राम! मैं तुमसे सच कहता हूँ, तुमसे विलग होकर मुझे स्वर्गका सुख तथा देवताओंद्वारा प्राप्त हुआ सम्मान भी अच्छा नहीं लगता॥ १३॥
</details>

<details open><summary>विश्वास-प्रस्तुतिः</summary>

अद्य त्वां निहतामित्रं दृष्ट्वा सम्पूर्णमानसम्।  
निस्तीर्णवनवासं च प्रीतिरासीत् परा मम॥ १४॥
</details>

<details><summary>मूलम्</summary>

अद्य त्वां निहतामित्रं दृष्ट्वा सम्पूर्णमानसम्।  
निस्तीर्णवनवासं च प्रीतिरासीत् परा मम॥ १४॥
</details>

<details><summary>अनुवाद (हिन्दी)</summary>

‘आज तुम शत्रुओंका वध करके पूर्ण मनोरथ हो गये और तुमने वनवासकी अवधि भी पूरी कर ली, यह सब देखकर मुझे बड़ी प्रसन्नता हुई है॥ १४॥
</details>

<details open><summary>विश्वास-प्रस्तुतिः</summary>

कैकेय्या यानि चोक्तानि वाक्यानि वदतां वर।  
तव प्रव्राजनार्थानि स्थितानि हृदये मम॥ १५॥
</details>

<details><summary>मूलम्</summary>

कैकेय्या यानि चोक्तानि वाक्यानि वदतां वर।  
तव प्रव्राजनार्थानि स्थितानि हृदये मम॥ १५॥
</details>

<details><summary>अनुवाद (हिन्दी)</summary>

‘वक्ताओंमें श्रेष्ठ रघुनन्दन! तुम्हें वनमें भेजनेके लिये कैकेयीने जो-जो बातें कही थीं, वे सब आज भी मेरे हृदयमें बैठी हुई हैं॥ १५॥
</details>

<details open><summary>विश्वास-प्रस्तुतिः</summary>

त्वां तु दृष्ट्वा कुशलिनं परिष्वज्य सलक्ष्मणम्।  
अद्य दुःखाद् विमुक्तोऽस्मि नीहारादिव भास्करः॥ १६॥
</details>

<details><summary>मूलम्</summary>

त्वां तु दृष्ट्वा कुशलिनं परिष्वज्य सलक्ष्मणम्।  
अद्य दुःखाद् विमुक्तोऽस्मि नीहारादिव भास्करः॥ १६॥
</details>

<details><summary>अनुवाद (हिन्दी)</summary>

‘आज लक्ष्मणसहित तुमको सकुशल देखकर और हृदयसे लगाकर मैं समस्त दुःखोंसे छुटकारा पा गया हूँ। ठीक उसी तरह, जैसे चन्द्रमा कुहरेसे निकल आये हों॥ १६॥
</details>

<details open><summary>विश्वास-प्रस्तुतिः</summary>

तारितोऽहं त्वया पुत्र सुपुत्रेण महात्मना।  
अष्टावक्रेण धर्मात्मा कहोलो ब्राह्मणो यथा॥ १७॥
</details>

<details><summary>मूलम्</summary>

तारितोऽहं त्वया पुत्र सुपुत्रेण महात्मना।  
अष्टावक्रेण धर्मात्मा कहोलो ब्राह्मणो यथा॥ १७॥
</details>

<details><summary>अनुवाद (हिन्दी)</summary>

‘बेटा! जैसे अष्टावक्रने अपने धर्मात्मा पिता कहोल नामक ब्राह्मणको तार दिया था, वैसे ही तुम-जैसे महात्मा पुत्रने मेरा उद्धार कर दिया॥ १७॥
</details>

<details open><summary>विश्वास-प्रस्तुतिः</summary>

इदानीं च विजानामि यथा सौम्य सुरेश्वरैः।  
वधार्थं रावणस्येह विहितं पुरुषोत्तमम्॥ १८॥
</details>

<details><summary>मूलम्</summary>

इदानीं च विजानामि यथा सौम्य सुरेश्वरैः।  
वधार्थं रावणस्येह विहितं पुरुषोत्तमम्॥ १८॥
</details>

<details><summary>अनुवाद (हिन्दी)</summary>

‘सौम्य! आज इन देवताओंके द्वारा मुझे मालूम हुआ कि रावणका वध करनेके लिये स्वयं पुरुषोत्तम भगवान् ही तुम्हारे रूपमें अवतीर्ण हुए हैं॥ १८॥
</details>

<details open><summary>विश्वास-प्रस्तुतिः</summary>

सिद्धार्था खलु कौसल्या या त्वां राम गृहं गतम्।  
वनान्निवृत्तं संहृष्टा द्रक्ष्यते शत्रुसूदनम्॥ १९॥
</details>

<details><summary>मूलम्</summary>

सिद्धार्था खलु कौसल्या या त्वां राम गृहं गतम्।  
वनान्निवृत्तं संहृष्टा द्रक्ष्यते शत्रुसूदनम्॥ १९॥
</details>

<details><summary>अनुवाद (हिन्दी)</summary>

‘श्रीराम! कौसल्याका जीवन सार्थक है, जो वनसे लौटनेपर तुम-जैसे शत्रुसूदन वीर पुत्रको अपने घरमें हर्ष और उल्लासके साथ देखेंगी॥ १९॥
</details>

<details open><summary>विश्वास-प्रस्तुतिः</summary>

सिद्धार्थाः खलु ते राम नरा ये त्वां पुरीं गतम्।  
राज्ये चैवाभिषिक्तं च द्रक्ष्यन्ते वसुधाधिपम्॥ २०॥
</details>

<details><summary>मूलम्</summary>

सिद्धार्थाः खलु ते राम नरा ये त्वां पुरीं गतम्।  
राज्ये चैवाभिषिक्तं च द्रक्ष्यन्ते वसुधाधिपम्॥ २०॥
</details>

<details><summary>अनुवाद (हिन्दी)</summary>

‘रघुनन्दन! वे प्रजाजन भी कृतार्थ हैं, जो अयोध्या पहुँचनेपर तुम्हें राज्यसिंहासनपर भूमिपालके रूपमें अभिषिक्त होते देखेंगे॥ २०॥
</details>

<details open><summary>विश्वास-प्रस्तुतिः</summary>

अनुरक्तेन बलिना शुचिना धर्मचारिणा।  
इच्छेयं त्वामहं द्रष्टुं भरतेन समागतम्॥ २१॥
</details>

<details><summary>मूलम्</summary>

अनुरक्तेन बलिना शुचिना धर्मचारिणा।  
इच्छेयं त्वामहं द्रष्टुं भरतेन समागतम्॥ २१॥
</details>

<details><summary>अनुवाद (हिन्दी)</summary>

‘भरत बड़ा ही धर्मात्मा, पवित्र और बलवान् है। वह तुममें सच्चा अनुराग रखता है। मैं उसके साथ तुम्हारा शीघ्र ही मिलन देखना चाहता हूँ॥ २१॥
</details>

<details open><summary>विश्वास-प्रस्तुतिः</summary>

चतुर्दश समाः सौम्य वने निर्यातितास्त्वया।  
वसता सीतया सार्धं मत्प्रीत्या लक्ष्मणेन च॥ २२॥
</details>

<details><summary>मूलम्</summary>

चतुर्दश समाः सौम्य वने निर्यातितास्त्वया।  
वसता सीतया सार्धं मत्प्रीत्या लक्ष्मणेन च॥ २२॥
</details>

<details><summary>अनुवाद (हिन्दी)</summary>

‘सौम्य! तुमने मेरी प्रसन्नताके लिये लक्ष्मण और सीताके साथ रहते हुए वनमें चौदह वर्ष व्यतीत किये॥ २२॥
</details>

<details open><summary>विश्वास-प्रस्तुतिः</summary>

निवृत्तवनवासोऽसि प्रतिज्ञा पूरिता त्वया।  
रावणं च रणे हत्वा देवताः परितोषिताः॥ २३॥
</details>

<details><summary>मूलम्</summary>

निवृत्तवनवासोऽसि प्रतिज्ञा पूरिता त्वया।  
रावणं च रणे हत्वा देवताः परितोषिताः॥ २३॥
</details>

<details><summary>अनुवाद (हिन्दी)</summary>

‘अब तुम्हारे वनवासकी अवधि पूरी हो गयी। मेरी प्रतिज्ञा भी तुमने पूर्ण कर दी तथा संग्राममें रावणको मारकर देवताओंको भी संतुष्ट कर दिया॥ २३॥
</details>

<details open><summary>विश्वास-प्रस्तुतिः</summary>

कृतं कर्म यशः श्लाघ्यं प्राप्तं ते शत्रुसूदन।  
भ्रातृभिः सह राज्यस्थो दीर्घमायुरवाप्नुहि॥ २४॥
</details>

<details><summary>मूलम्</summary>

कृतं कर्म यशः श्लाघ्यं प्राप्तं ते शत्रुसूदन।  
भ्रातृभिः सह राज्यस्थो दीर्घमायुरवाप्नुहि॥ २४॥
</details>

<details><summary>अनुवाद (हिन्दी)</summary>

‘शत्रुसूदन! ये सभी काम तुम कर चुके। इससे तुम्हें स्पृहणीय यश प्राप्त हुआ है। अब तुम भाइयोंके साथ राज्यपर प्रतिष्ठित हो दीर्घ आयु प्राप्त करो’॥ २४॥
</details>

<details open><summary>विश्वास-प्रस्तुतिः</summary>

इति ब्रुवाणं राजानं रामः प्राञ्जलिरब्रवीत्।  
कुरु प्रसादं धर्मज्ञ कैकय्या भरतस्य च॥ २५॥
</details>

<details><summary>मूलम्</summary>

इति ब्रुवाणं राजानं रामः प्राञ्जलिरब्रवीत्।  
कुरु प्रसादं धर्मज्ञ कैकय्या भरतस्य च॥ २५॥
</details>

<details><summary>अनुवाद (हिन्दी)</summary>

जब राजा इस प्रकार कह चुके, तब श्रीरामचन्द्रजी हाथ जोड़कर उनसे बोले—‘धर्मज्ञ महाराज! आप कैकेयी और भरतपर प्रसन्न हों—उन दोनोंपर कृपा करें॥ २५॥
</details>

<details open><summary>विश्वास-प्रस्तुतिः</summary>

सपुत्रां त्वां त्यजामीति यदुक्ता कैकयी त्वया।  
स शापः कैकयीं घोरः सपुत्रां न स्पृशेत् प्रभो॥ २६॥
</details>

<details><summary>मूलम्</summary>

सपुत्रां त्वां त्यजामीति यदुक्ता कैकयी त्वया।  
स शापः कैकयीं घोरः सपुत्रां न स्पृशेत् प्रभो॥ २६॥
</details>

<details><summary>अनुवाद (हिन्दी)</summary>

‘प्रभो! आपने जो कैकेयीसे कहा था कि मैं पुत्रसहित तेरा त्याग करता हूँ, आपका वह घोर शाप पुत्रसहित कैकेयीका स्पर्श न करे’॥ २६॥
</details>

<details open><summary>विश्वास-प्रस्तुतिः</summary>

तथेति स महाराजो राममुक्त्वा कृताञ्जलिम्।  
लक्ष्मणं च परिष्वज्य पुनर्वाक्यमुवाच ह॥ २७॥
</details>

<details><summary>मूलम्</summary>

तथेति स महाराजो राममुक्त्वा कृताञ्जलिम्।  
लक्ष्मणं च परिष्वज्य पुनर्वाक्यमुवाच ह॥ २७॥
</details>

<details><summary>अनुवाद (हिन्दी)</summary>

तब श्रीरामसे ‘बहुत अच्छा’ कहकर महाराज दशरथने उनकी प्रार्थना स्वीकार कर ली और हाथ जोड़े खड़े हुए लक्ष्मणको हृदयसे लगाकर फिर यह बात कही—॥
</details>

<details open><summary>विश्वास-प्रस्तुतिः</summary>

रामं शुश्रूषता भक्त्या वैदेह्या सह सीतया।  
कृता मम महाप्रीतिः प्राप्तं धर्मफलं च ते॥ २८॥
</details>

<details><summary>मूलम्</summary>

रामं शुश्रूषता भक्त्या वैदेह्या सह सीतया।  
कृता मम महाप्रीतिः प्राप्तं धर्मफलं च ते॥ २८॥
</details>

<details><summary>अनुवाद (हिन्दी)</summary>

‘वत्स! तुमने विदेहनन्दिनी सीताके साथ श्रीरामकी भक्तिपूर्वक सेवा करके मुझे बहुत प्रसन्न किया है। तुम्हें धर्मका फल प्राप्त हुआ है॥ २८॥
</details>

<details open><summary>विश्वास-प्रस्तुतिः</summary>

धर्मं प्राप्स्यसि धर्मज्ञ यशश्च विपुलं भुवि।  
रामे प्रसन्ने स्वर्गं च महिमानं तथोत्तमम्॥ २९॥
</details>

<details><summary>मूलम्</summary>

धर्मं प्राप्स्यसि धर्मज्ञ यशश्च विपुलं भुवि।  
रामे प्रसन्ने स्वर्गं च महिमानं तथोत्तमम्॥ २९॥
</details>

<details><summary>अनुवाद (हिन्दी)</summary>

‘धर्मज्ञ! भविष्यमें भी तुम्हें धर्मका फल प्राप्त होगा और भूमण्डलमें महान् यशकी उपलब्धि होगी। श्रीरामकी प्रसन्नतासे तुम्हें उत्तम स्वर्ग और महत्त्व प्राप्त होगा॥ २९॥
</details>

<details open><summary>विश्वास-प्रस्तुतिः</summary>

रामं शुश्रूष भद्रं ते सुमित्रानन्दवर्धन।  
रामः सर्वस्य लोकस्य हितेष्वभिरतः सदा॥ ३०॥
</details>

<details><summary>मूलम्</summary>

रामं शुश्रूष भद्रं ते सुमित्रानन्दवर्धन।  
रामः सर्वस्य लोकस्य हितेष्वभिरतः सदा॥ ३०॥
</details>

<details><summary>अनुवाद (हिन्दी)</summary>

‘सुमित्राका आनन्द बढ़ानेवाले लक्ष्मण! तुम्हारा कल्याण हो। तुम श्रीरामकी निरन्तर सेवा करते रहो। ये श्रीराम सदा सम्पूर्ण लोकोंके हितमें तत्पर रहते हैं॥ ३०॥
</details>

<details open><summary>विश्वास-प्रस्तुतिः</summary>

एते सेन्द्रास्त्रयो लोकाः सिद्धाश्च परमर्षयः।  
अभिवाद्य महात्मानमर्चन्ति पुरुषोत्तमम्॥ ३१॥
</details>

<details><summary>मूलम्</summary>

एते सेन्द्रास्त्रयो लोकाः सिद्धाश्च परमर्षयः।  
अभिवाद्य महात्मानमर्चन्ति पुरुषोत्तमम्॥ ३१॥
</details>

<details><summary>अनुवाद (हिन्दी)</summary>

‘देखो, इन्द्रसहित ये तीनों लोक, सिद्ध और महर्षि भी परमात्मस्वरूप पुरुषोत्तम रामको प्रणाम करके इनका पूजन कर रहे हैं॥ ३१॥
</details>

<details open><summary>विश्वास-प्रस्तुतिः</summary>

एतत् तदुक्तमव्यक्तमक्षरं ब्रह्मसम्मितम्।  
देवानां हृदयं सौम्य गुह्यं रामः परंतपः॥ ३२॥
</details>

<details><summary>मूलम्</summary>

एतत् तदुक्तमव्यक्तमक्षरं ब्रह्मसम्मितम्।  
देवानां हृदयं सौम्य गुह्यं रामः परंतपः॥ ३२॥
</details>

<details><summary>अनुवाद (हिन्दी)</summary>

‘सौम्य! शत्रुओंको संताप देनेवाले ये श्रीराम देवताओंके हृदय और परम गुह्य तत्त्व हैं। ये ही वेदोंद्वारा प्रतिपादित अव्यक्त एवं अविनाशी ब्रह्म हैं॥ ३२॥
</details>

<details open><summary>विश्वास-प्रस्तुतिः</summary>

अवाप्तधर्माचरणं यशश्च विपुलं त्वया।  
एवं शुश्रूषताव्यग्रं वैदेह्या सह सीतया॥ ३३॥
</details>

<details><summary>मूलम्</summary>

अवाप्तधर्माचरणं यशश्च विपुलं त्वया।  
एवं शुश्रूषताव्यग्रं वैदेह्या सह सीतया॥ ३३॥
</details>

<details><summary>अनुवाद (हिन्दी)</summary>

‘विदेहनन्दिनी सीताके साथ शान्तभावसे इनकी सेवा करते हुए तुमने सम्पूर्ण धर्माचरणका फल और महान् यश प्राप्त किया है’॥ ३३॥
</details>

<details open><summary>विश्वास-प्रस्तुतिः</summary>

इत्युक्त्वा लक्ष्मणं राजा स्नुषां बद्धाञ्जलिं स्थिताम्।  
पुत्रीत्याभाष्य मधुरं शनैरेनामुवाच ह॥ ३४॥
</details>

<details><summary>मूलम्</summary>

इत्युक्त्वा लक्ष्मणं राजा स्नुषां बद्धाञ्जलिं स्थिताम्।  
पुत्रीत्याभाष्य मधुरं शनैरेनामुवाच ह॥ ३४॥
</details>

<details><summary>अनुवाद (हिन्दी)</summary>

लक्ष्मणसे ऐसा कहकर राजा दशरथने हाथ जोड़कर खड़ी हुई पुत्रवधू सीताको ‘बेटी’ कहकर पुकारा और धीरे-धीरे मधुर वाणीमें कहा—॥ ३४॥
</details>

<details open><summary>विश्वास-प्रस्तुतिः</summary>

कर्तव्यो न तु वैदेहि मन्युस्त्यागमिमं प्रति।  
रामेणेदं विशुद्ध्यर्थं कृतं वै त्वद्धितैषिणा॥ ३५॥
</details>

<details><summary>मूलम्</summary>

कर्तव्यो न तु वैदेहि मन्युस्त्यागमिमं प्रति।  
रामेणेदं विशुद्ध्यर्थं कृतं वै त्वद्धितैषिणा॥ ३५॥
</details>

<details><summary>अनुवाद (हिन्दी)</summary>

‘विदेहनन्दिनि! तुम्हें इस त्यागको लेकर श्रीरामपर कुपित नहीं होना चाहिये; क्योंकि ये तुम्हारे हितैषी हैं और संसारमें तुम्हारी पवित्रता प्रकट करनेके लिये ही इन्होंने ऐसा व्यवहार किया है॥ ३५॥
</details>

<details open><summary>विश्वास-प्रस्तुतिः</summary>

सुदुष्करमिदं पुत्रि तव चारित्रलक्षणम्।  
कृतं यत् तेऽन्यनारीणां यशो ह्यभिभविष्यति॥ ३६॥
</details>

<details><summary>मूलम्</summary>

सुदुष्करमिदं पुत्रि तव चारित्रलक्षणम्।  
कृतं यत् तेऽन्यनारीणां यशो ह्यभिभविष्यति॥ ३६॥
</details>

<details><summary>अनुवाद (हिन्दी)</summary>

‘बेटी! तुमने अपने विशुद्ध चरित्रको परिलक्षित करानेके लिये जो अग्निप्रवेशरूप कार्य किया है, यह दूसरी स्त्रियोंके लिये अत्यन्त दुष्कर है। तुम्हारा यह कर्म अन्य नारियोंके यशको ढक लेगा॥ ३६॥
</details>

<details open><summary>विश्वास-प्रस्तुतिः</summary>

न त्वं कामं समाधेया भर्तृशुश्रूषणं प्रति।  
अवश्यं तु मया वाच्यमेष ते दैवतं परम्॥ ३७॥
</details>

<details><summary>मूलम्</summary>

न त्वं कामं समाधेया भर्तृशुश्रूषणं प्रति।  
अवश्यं तु मया वाच्यमेष ते दैवतं परम्॥ ३७॥
</details>

<details><summary>अनुवाद (हिन्दी)</summary>

‘पति-सेवाके सम्बन्धमें भले ही तुम्हें कोई उपदेश देनेकी आवश्यकता न हो; किंतु इतना तो मुझे अवश्य बता देना चाहिये कि ये श्रीराम ही तुम्हारे सबसे बड़े देवता हैं’॥
</details>

<details open><summary>विश्वास-प्रस्तुतिः</summary>

इति प्रतिसमादिश्य पुत्रौ सीतां च राघवः।  
इन्द्रलोकं विमानेन ययौ दशरथो नृपः॥ ३८॥
</details>

<details><summary>मूलम्</summary>

इति प्रतिसमादिश्य पुत्रौ सीतां च राघवः।  
इन्द्रलोकं विमानेन ययौ दशरथो नृपः॥ ३८॥
</details>

<details><summary>अनुवाद (हिन्दी)</summary>

इस प्रकार दोनों पुत्रों और सीताको आदेश एवं उपदेश देकर रघुवंशी राजा दशरथ विमानके द्वारा इन्द्रलोकको चले गये॥ ३८॥
</details>

<details open><summary>विश्वास-प्रस्तुतिः</summary>

विमानमास्थाय महानुभावः  
श्रिया च संहृष्टतनुर्नृपोत्तमः।  
आमन्त्र्य पुत्रौ सह सीतया च  
जगाम देवप्रवरस्य लोकम्॥ ३९॥
</details>

<details><summary>मूलम्</summary>

विमानमास्थाय महानुभावः  
श्रिया च संहृष्टतनुर्नृपोत्तमः।  
आमन्त्र्य पुत्रौ सह सीतया च  
जगाम देवप्रवरस्य लोकम्॥ ३९॥
</details>

<details><summary>अनुवाद (हिन्दी)</summary>

नृपश्रेष्ठ महानुभाव दशरथ अद्भुत शोभासे सम्पन्न थे। उनका शरीर हर्षसे पुलकित हो रहा था। वे विमानपर बैठकर सीतासहित दोनों पुत्रोंसे विदा ले देवराज इन्द्रके लोकमें चले गये॥ ३९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोनविंशत्यधिकशततमः सर्गः॥ ११९॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें एक सौ उन्नीसवाँ सर्ग पूरा हुआ॥ ११९॥
</details>
