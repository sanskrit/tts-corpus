+++
title = "१२८ श्रीरामपट्टाभिषेकः"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-128-Sri_Rama_pattabhishekam_0.mp3"></div>
</details>



<details><summary>भागसूचना</summary>

128. भरतका श्रीरामको राज्य लौटाना, श्रीरामकी नगरयात्रा, राज्याभिषेक,वानरोंकी विदाई तथा ग्रन्थका माहात्म्य
</details>

<details open><summary>विश्वास-प्रस्तुतिः</summary>

शिरस्यञ्जलिमाधाय कैकेयीनन्दिवर्धनः।  
बभाषे भरतो ज्येष्ठं रामं सत्यपराक्रमम्॥ १॥
</details>

<details><summary>मूलम्</summary>

शिरस्यञ्जलिमाधाय कैकेयीनन्दिवर्धनः।  
बभाषे भरतो ज्येष्ठं रामं सत्यपराक्रमम्॥ १॥
</details>

<details><summary>अनुवाद (हिन्दी)</summary>

तत्पश्चात् कैकेयीनन्दन भरतने मस्तकपर अञ्जलि बाँधकर अपने बड़े भाई सत्यपराक्रमी श्रीरामसे कहा—
</details>

<details open><summary>विश्वास-प्रस्तुतिः</summary>

पूजिता मामिका माता दत्तं राज्यमिदं मम।  
तद् ददामि पुनस्तुभ्यं यथा त्वमददा मम॥ २॥
</details>

<details><summary>मूलम्</summary>

पूजिता मामिका माता दत्तं राज्यमिदं मम।  
तद् ददामि पुनस्तुभ्यं यथा त्वमददा मम॥ २॥
</details>

<details><summary>अनुवाद (हिन्दी)</summary>

‘आपने मेरी माताका सम्मान किया और यह राज्य मुझे दे दिया। जैसे आपने मुझे दिया, उसी तरह मैं अब फिर आपको वापस दे रहा हूँ॥ २॥
</details>

<details open><summary>विश्वास-प्रस्तुतिः</summary>

धुरमेकाकिना न्यस्तां वृषभेण बलीयसा।  
किशोरवद् गुरुं भारं न वोढुमहमुत्सहे॥ ३॥
</details>

<details><summary>मूलम्</summary>

धुरमेकाकिना न्यस्तां वृषभेण बलीयसा।  
किशोरवद् गुरुं भारं न वोढुमहमुत्सहे॥ ३॥
</details>

<details><summary>अनुवाद (हिन्दी)</summary>

‘अत्यन्त बलवान् बैल जिस बोझेको अकेला उठाता है, उसे बछड़ा नहीं उठा सकता; उसी तरह मैं भी इस भारी भारको उठानेमें असमर्थ हूँ॥ ३॥
</details>

<details open><summary>विश्वास-प्रस्तुतिः</summary>

वारिवेगेन महता भिन्नः सेतुरिव क्षरन्।  
दुर्बन्धनमिदं मन्ये राज्यच्छिद्रमसंवृतम्॥ ४॥
</details>

<details><summary>मूलम्</summary>

वारिवेगेन महता भिन्नः सेतुरिव क्षरन्।  
दुर्बन्धनमिदं मन्ये राज्यच्छिद्रमसंवृतम्॥ ४॥
</details>

<details><summary>अनुवाद (हिन्दी)</summary>

‘जैसे जलके महान् वेगसे टूटे या फटे हुए बाँधको, जब कि उससे जलका प्रखर प्रवाह बह रहा हो, बाँधना अत्यन्त कठिन होता है, उसी प्रकार राज्यके खुले हुए छिद्रको ढक पाना मैं अपने लिये असम्भव मानता हूँ॥
</details>

<details open><summary>विश्वास-प्रस्तुतिः</summary>

गतिं खर इवाश्वस्य हंसस्येव च वायसः।  
नान्वेतुमुत्सहे वीर तव मार्गमरिंदम॥ ५॥
</details>

<details><summary>मूलम्</summary>

गतिं खर इवाश्वस्य हंसस्येव च वायसः।  
नान्वेतुमुत्सहे वीर तव मार्गमरिंदम॥ ५॥
</details>

<details><summary>अनुवाद (हिन्दी)</summary>

‘शत्रुदमन वीर! जैसे गदहा घोड़ेकी और कौवा हंसकी गतिका अनुसरण नहीं कर सकता, उसी तरह मैं आपके मार्गका—रक्षणीय-रक्षणरूपी कौशलका अनुकरण नहीं कर सकता॥ ५॥
</details>

<details open><summary>विश्वास-प्रस्तुतिः</summary>

यथा चारोपितो वृक्षो जातश्चान्तर्निवेशने।  
महानपि दुरारोहो महास्कन्धः प्रशाखवान्॥ ६॥  
शीर्येत पुष्पितो भूत्वा न फलानि प्रदर्शयन्।  
तस्य नानुभवेदर्थं यस्य हेतोः स रोपितः॥ ७॥  
एषोपमा महाबाहो त्वमर्थं वेत्तुमर्हसि।  
यद्यस्मान् मनुजेन्द्र त्वं भर्ता भृत्यान् न शाधि हि॥ ८॥
</details>

<details><summary>मूलम्</summary>

यथा चारोपितो वृक्षो जातश्चान्तर्निवेशने।  
महानपि दुरारोहो महास्कन्धः प्रशाखवान्॥ ६॥  
शीर्येत पुष्पितो भूत्वा न फलानि प्रदर्शयन्।  
तस्य नानुभवेदर्थं यस्य हेतोः स रोपितः॥ ७॥  
एषोपमा महाबाहो त्वमर्थं वेत्तुमर्हसि।  
यद्यस्मान् मनुजेन्द्र त्वं भर्ता भृत्यान् न शाधि हि॥ ८॥
</details>

<details><summary>अनुवाद (हिन्दी)</summary>

‘महाबाहो! नरेन्द्र! जैसे घरके भीतरके बगीचेमें एक वृक्ष लगाया गया। वह जमा और जमकर बहुत बड़ा हो गया। इतना बड़ा कि उसपर चढ़ना कठिन हो रहा था। उसका तना बहुत बड़ा और मोटा था तथा उसमें बहुत-सी शाखाएँ थीं। उस वृक्षमें फूल लगे; किंतु वह अपने फल नहीं दिखा सका था। इसी दशामें टूटकर धराशायी हो गया। लगानेवालोंने जिन फलोंके उद्देश्यसे उस वृक्षको लगाया था, उनका अनुभव वे नहीं कर सके। यही उपमा उस राजाके लिये भी हो सकती है, जिसे प्रजाने अपनी रक्षाके लिये पाल-पोसकर बड़ा किया और बड़े होनेपर वह उनकी रक्षासे मुँह मोड़ने लगे। इस कथनके तात्पर्यको आप समझें। यदि भर्त्ता होकर भी आप हम भृत्योंका भरण-पोषण नहीं करेंगे तो आप भी उस निष्फल वृक्षके समान ही समझे जायँगे॥
</details>

<details open><summary>विश्वास-प्रस्तुतिः</summary>

जगदद्याभिषिक्तं त्वामनुपश्यतु राघव।  
प्रतपन्तमिवादित्यं मध्याह्ने दीप्ततेजसम्॥ ९॥
</details>

<details><summary>मूलम्</summary>

जगदद्याभिषिक्तं त्वामनुपश्यतु राघव।  
प्रतपन्तमिवादित्यं मध्याह्ने दीप्ततेजसम्॥ ९॥
</details>

<details><summary>अनुवाद (हिन्दी)</summary>

‘रघुनन्दन! अब तो हमारी यही इच्छा है कि जगत् के सब लोग आपका राज्याभिषेक देखें। मध्याह्नकालके सूर्यकी भाँति आपका तेज और प्रताप बढ़ता रहे॥ ९॥
</details>

<details open><summary>विश्वास-प्रस्तुतिः</summary>

तूर्यसंघातनिर्घोषैः काञ्चीनूपुरनिःस्वनैः।  
मधुरैर्गीतशब्दैश्च प्रतिबुध्यस्व शेष्व च॥ १०॥
</details>

<details><summary>मूलम्</summary>

तूर्यसंघातनिर्घोषैः काञ्चीनूपुरनिःस्वनैः।  
मधुरैर्गीतशब्दैश्च प्रतिबुध्यस्व शेष्व च॥ १०॥
</details>

<details><summary>अनुवाद (हिन्दी)</summary>

‘आप विविध वाद्योंकी मधुर ध्वनि, काञ्ची तथा नूपुरोंकी झनकार और गीतके मनोहर शब्द सुनकर सोयें और जागें॥ १०॥
</details>

<details open><summary>विश्वास-प्रस्तुतिः</summary>

यावदावर्तते चक्रं यावती च वसुंधरा।  
तावत् त्वमिह लोकस्य स्वामित्वमनुवर्तय॥ ११॥
</details>

<details><summary>मूलम्</summary>

यावदावर्तते चक्रं यावती च वसुंधरा।  
तावत् त्वमिह लोकस्य स्वामित्वमनुवर्तय॥ ११॥
</details>

<details><summary>अनुवाद (हिन्दी)</summary>

‘जबतक नक्षत्रमण्डल घूमता है और जबतक यह पृथ्वी स्थित है तबतक आप इस संसारके स्वामी बने रहें’॥
</details>

<details open><summary>विश्वास-प्रस्तुतिः</summary>

भरतस्य वचः श्रुत्वा रामः परपुरञ्जयः।  
तथेति प्रतिजग्राह निषसादासने शुभे॥ १२॥
</details>

<details><summary>मूलम्</summary>

भरतस्य वचः श्रुत्वा रामः परपुरञ्जयः।  
तथेति प्रतिजग्राह निषसादासने शुभे॥ १२॥
</details>

<details><summary>अनुवाद (हिन्दी)</summary>

भरतकी यह बात सुनकर शत्रुनगरीपर विजय पानेवाले भगवान् श्रीरामने ‘तथास्तु’ कहकर उसे मान लिया और वे एक सुन्दर आसनपर विराजमान हुए॥ १२॥
</details>

<details open><summary>विश्वास-प्रस्तुतिः</summary>

ततः शत्रुघ्नवचनान्निपुणाः श्मश्रुवर्धनाः।  
सुखहस्ताः सुशीघ्राश्च राघवं पर्यवारयन्॥ १३॥
</details>

<details><summary>मूलम्</summary>

ततः शत्रुघ्नवचनान्निपुणाः श्मश्रुवर्धनाः।  
सुखहस्ताः सुशीघ्राश्च राघवं पर्यवारयन्॥ १३॥
</details>

<details><summary>अनुवाद (हिन्दी)</summary>

फिर शत्रुघ्नजीकी आज्ञासे निपुण नाई बुलाये गये, जिनके हाथ हलके और तेज चलनेवाले थे। उन सबने श्रीरघुनाथजीको घेर लिया॥ १३॥
</details>

<details open><summary>विश्वास-प्रस्तुतिः</summary>

पूर्वं तु भरते स्नाते लक्ष्मणे च महाबले।  
सुग्रीवे वानरेन्द्रे च राक्षसेन्द्रे विभीषणे॥ १४॥  
विशोधितजटः स्नातश्चित्रमाल्यानुलेपनः।  
महार्हवसनोपेतस्तस्थौ तत्र श्रिया ज्वलन्॥ १५॥
</details>

<details><summary>मूलम्</summary>

पूर्वं तु भरते स्नाते लक्ष्मणे च महाबले।  
सुग्रीवे वानरेन्द्रे च राक्षसेन्द्रे विभीषणे॥ १४॥  
विशोधितजटः स्नातश्चित्रमाल्यानुलेपनः।  
महार्हवसनोपेतस्तस्थौ तत्र श्रिया ज्वलन्॥ १५॥
</details>

<details><summary>अनुवाद (हिन्दी)</summary>

पहले भरतने स्नान किया फिर महाबली लक्ष्मणने। तत्पश्चात् वानरराज सुग्रीव और राक्षसराज विभीषणने भी स्नान किया। तदनन्तर जटाका शोधन करके श्रीरामने स्नान किया, फिर विचित्र पुष्पमाला, सुन्दर अनुलेपन और बहुमूल्य पीताम्बर धारण करके आभूषणोंकी शोभासे प्रकाशित होते हुए वे सिंहासनपर विराजमान हुए॥ १४-१५॥
</details>

<details open><summary>विश्वास-प्रस्तुतिः</summary>

प्रतिकर्म च रामस्य कारयामास वीर्यवान्।  
लक्ष्मणस्य च लक्ष्मीवानिक्ष्वाकुकुलवर्धनः॥ १६॥
</details>

<details><summary>मूलम्</summary>

प्रतिकर्म च रामस्य कारयामास वीर्यवान्।  
लक्ष्मणस्य च लक्ष्मीवानिक्ष्वाकुकुलवर्धनः॥ १६॥
</details>

<details><summary>अनुवाद (हिन्दी)</summary>

इक्ष्वाकुकुलकी कीर्ति बढ़ानेवाले शोभाशाली, पराक्रमी वीर शत्रुघ्नने श्रीराम और लक्ष्मणको शृङ्गार धारण कराया॥ १६॥
</details>

<details open><summary>विश्वास-प्रस्तुतिः</summary>

प्रतिकर्म च सीतायाः सर्वा दशरथस्त्रियः।  
आत्मनैव तदा चक्रुर्मनस्विन्यो मनोहरम्॥ १७॥
</details>

<details><summary>मूलम्</summary>

प्रतिकर्म च सीतायाः सर्वा दशरथस्त्रियः।  
आत्मनैव तदा चक्रुर्मनस्विन्यो मनोहरम्॥ १७॥
</details>

<details><summary>अनुवाद (हिन्दी)</summary>

उस समय राजा दशरथकी सभी मनस्विनी रानियोंने स्वयं अपने हाथोंसे सीताजीका मनोहर शृङ्गार किया॥ १७॥
</details>

<details open><summary>विश्वास-प्रस्तुतिः</summary>

ततो वानरपत्नीनां सर्वासामेव शोभनम्।  
चकार यत्नात् कौसल्या प्रहृष्टा पुत्रवत्सला॥ १८॥
</details>

<details><summary>मूलम्</summary>

ततो वानरपत्नीनां सर्वासामेव शोभनम्।  
चकार यत्नात् कौसल्या प्रहृष्टा पुत्रवत्सला॥ १८॥
</details>

<details><summary>अनुवाद (हिन्दी)</summary>

पुत्रवत्सला कौसल्याने अत्यन्त हर्ष और उत्साहके साथ बड़े यत्नसे समस्त वानरपत्नियोंका सुन्दर शृङ्गार किया॥ १८॥
</details>

<details open><summary>विश्वास-प्रस्तुतिः</summary>

ततः शत्रुघ्नवचनात् सुमन्त्रो नाम सारथिः।  
योजयित्वाभिचक्राम रथं सर्वाङ्गशोभनम्॥ १९॥
</details>

<details><summary>मूलम्</summary>

ततः शत्रुघ्नवचनात् सुमन्त्रो नाम सारथिः।  
योजयित्वाभिचक्राम रथं सर्वाङ्गशोभनम्॥ १९॥
</details>

<details><summary>अनुवाद (हिन्दी)</summary>

तत्पश्चात् शत्रुघ्नजीकी आज्ञासे सारथि सुमन्त्रजी एक सर्वाङ्गसुन्दर रथ जोतकर ले आये॥ १९॥
</details>

<details open><summary>विश्वास-प्रस्तुतिः</summary>

अग्न्यर्कामलसंकाशं दिव्यं दृष्ट्वा रथं स्थितम्।  
आरुरोह महाबाहू रामः परपुरंजयः॥ २०॥
</details>

<details><summary>मूलम्</summary>

अग्न्यर्कामलसंकाशं दिव्यं दृष्ट्वा रथं स्थितम्।  
आरुरोह महाबाहू रामः परपुरंजयः॥ २०॥
</details>

<details><summary>अनुवाद (हिन्दी)</summary>

अग्नि और सूर्यके समान देदीप्यमान उस दिव्य रथको खड़ा देख शत्रुनगरीपर विजय पानेवाले महाबाहु श्रीराम उसपर आरूढ़ हुए॥ २०॥
</details>

<details open><summary>विश्वास-प्रस्तुतिः</summary>

सुग्रीवो हनुमांश्चैव महेन्द्रसदृशद्युती।  
स्नातौ दिव्यनिभैर्वस्त्रैर्जग्मतुः शुभकुण्डलौ॥ २१॥
</details>

<details><summary>मूलम्</summary>

सुग्रीवो हनुमांश्चैव महेन्द्रसदृशद्युती।  
स्नातौ दिव्यनिभैर्वस्त्रैर्जग्मतुः शुभकुण्डलौ॥ २१॥
</details>

<details><summary>अनुवाद (हिन्दी)</summary>

सुग्रीव और हनुमान् जी दोनों देवराज इन्द्रके समान कान्तिमान् थे। दोनोंके कानोंमें सुन्दर कुण्डल शोभा पा रहे थे। वे दोनों ही स्नान करके दिव्य वस्त्रोंसे विभूषित हो नगरकी ओर चले॥ २१॥
</details>

<details open><summary>विश्वास-प्रस्तुतिः</summary>

सर्वाभरणजुष्टाश्च ययुस्ताः शुभकुण्डलाः।  
सुग्रीवपत्न्यः सीता च द्रष्टुं नगरमुत्सुकाः॥ २२॥
</details>

<details><summary>मूलम्</summary>

सर्वाभरणजुष्टाश्च ययुस्ताः शुभकुण्डलाः।  
सुग्रीवपत्न्यः सीता च द्रष्टुं नगरमुत्सुकाः॥ २२॥
</details>

<details><summary>अनुवाद (हिन्दी)</summary>

सुग्रीवकी पत्नियाँ और सीताजी समस्त आभूषणोंसे विभूषित और सुन्दर कुण्डलोंसे अलंकृत हो नगर देखनेकी उत्सुकता मनमें लिये सवारियोंपर चलीं॥ २२॥
</details>

<details open><summary>विश्वास-प्रस्तुतिः</summary>

अयोध्यायां च सचिवा राज्ञो दशरथस्य च।  
पुरोहितं पुरस्कृत्य मन्त्रयामासुरर्थवत्॥ २३॥
</details>

<details><summary>मूलम्</summary>

अयोध्यायां च सचिवा राज्ञो दशरथस्य च।  
पुरोहितं पुरस्कृत्य मन्त्रयामासुरर्थवत्॥ २३॥
</details>

<details><summary>अनुवाद (हिन्दी)</summary>

अयोध्यामें राजा दशरथके मन्त्री पुरोहित वसिष्ठजीको आगे करके श्रीरामचन्द्रजीके राज्याभिषेकके विषयमें आवश्यक विचार करने लगे॥ २३॥
</details>

<details open><summary>विश्वास-प्रस्तुतिः</summary>

अशोको विजयश्चैव सिद्धार्थश्च समाहिताः।  
मन्त्रयन् रामवृद्ध्यर्थमृद्ध्यर्थं नगरस्य च॥ २४॥
</details>

<details><summary>मूलम्</summary>

अशोको विजयश्चैव सिद्धार्थश्च समाहिताः।  
मन्त्रयन् रामवृद्ध्यर्थमृद्ध्यर्थं नगरस्य च॥ २४॥
</details>

<details><summary>अनुवाद (हिन्दी)</summary>

अशोक, विजय और सिद्धार्थ—ये तीनों मन्त्री एकाग्रचित्त हो श्रीरामचन्द्रजीके अभ्युदय तथा नगरकी समृद्धिके लिये परस्पर मन्त्रणा करने लगे॥ २४॥
</details>

<details open><summary>विश्वास-प्रस्तुतिः</summary>

सर्वमेवाभिषेकार्थं जयार्हस्य महात्मनः।  
कर्तुमर्हथ रामस्य यद् यन्मङ्गलपूर्वकम्॥ २५॥
</details>

<details><summary>मूलम्</summary>

सर्वमेवाभिषेकार्थं जयार्हस्य महात्मनः।  
कर्तुमर्हथ रामस्य यद् यन्मङ्गलपूर्वकम्॥ २५॥
</details>

<details><summary>अनुवाद (हिन्दी)</summary>

उन्होंने सेवकोंसे कहा—‘विजयके योग्य जो महात्मा श्रीरामचन्द्रजी हैं, उनके अभिषेकके लिये जो-जो आवश्यक कार्य करना है, वह सब मङ्गलपूर्वक तुम सब लोग करो’॥
</details>

<details open><summary>विश्वास-प्रस्तुतिः</summary>

इति ते मन्त्रिणः सर्वे संदिश्य च पुरोहितः।  
नगरान्निर्ययुस्तूर्णं रामदर्शनबुद्धयः॥ २६॥
</details>

<details><summary>मूलम्</summary>

इति ते मन्त्रिणः सर्वे संदिश्य च पुरोहितः।  
नगरान्निर्ययुस्तूर्णं रामदर्शनबुद्धयः॥ २६॥
</details>

<details><summary>अनुवाद (हिन्दी)</summary>

इस प्रकार आदेश देकर वे मन्त्री और पुरोहितजी श्रीरामचन्द्रजीके दर्शनके लिये तत्काल नगरसे बाहर निकले॥ २६॥
</details>

<details open><summary>विश्वास-प्रस्तुतिः</summary>

हरियुक्तं सहस्राक्षो रथमिन्द्र इवानघः।  
प्रययौ रथमास्थाय रामो नगरमुत्तमम्॥ २७॥
</details>

<details><summary>मूलम्</summary>

हरियुक्तं सहस्राक्षो रथमिन्द्र इवानघः।  
प्रययौ रथमास्थाय रामो नगरमुत्तमम्॥ २७॥
</details>

<details><summary>अनुवाद (हिन्दी)</summary>

जैसे सहस्र नेत्रधारी इन्द्र हरे रंगके घोड़ोंसे जुते हुए रथपर बैठकर यात्रा करते हैं, उसी प्रकार निष्पाप श्रीराम एक श्रेष्ठ रथपर आरूढ़ हो अपने उत्तम नगरकी ओर चले॥ २७॥
</details>

<details open><summary>विश्वास-प्रस्तुतिः</summary>

जग्राह भरतो रश्मीन् शत्रुघ्नश्छत्रमाददे।  
लक्ष्मणो व्यजनं तस्य मूर्ध्नि संवीजयंस्तदा॥ २८॥
</details>

<details><summary>मूलम्</summary>

जग्राह भरतो रश्मीन् शत्रुघ्नश्छत्रमाददे।  
लक्ष्मणो व्यजनं तस्य मूर्ध्नि संवीजयंस्तदा॥ २८॥
</details>

<details><summary>अनुवाद (हिन्दी)</summary>

उस समय भरतने सारथि बनकर घोड़ोंकी बागडोर अपने हाथमें ले रखी थी। शत्रुघ्नने छत्र लगा रखा था और लक्ष्मण उस समय श्रीरामचन्द्रजीके मस्तकपर चँवर डुला रहे थे॥ २८॥
</details>

<details open><summary>विश्वास-प्रस्तुतिः</summary>

श्वेतं च वालव्यजनं जगृहे परितः स्थितः।  
अपरं चन्द्रसंकाशं राक्षसेन्द्रो विभीषणः॥ २९॥
</details>

<details><summary>मूलम्</summary>

श्वेतं च वालव्यजनं जगृहे परितः स्थितः।  
अपरं चन्द्रसंकाशं राक्षसेन्द्रो विभीषणः॥ २९॥
</details>

<details><summary>अनुवाद (हिन्दी)</summary>

एक ओर लक्ष्मण थे और दूसरी ओर राक्षसराज विभीषण खड़े थे। उन्होंने चन्द्रमाके समान कान्तिमान् दूसरा श्वेत चँवर हाथमें ले रखा था॥ २९॥
</details>

<details open><summary>विश्वास-प्रस्तुतिः</summary>

ऋषिसङ्घैस्तदाऽऽकाशे देवैश्च समरुद‍्गणैः।  
स्तूयमानस्य रामस्य शुश्रुवे मधुरध्वनिः॥ ३०॥
</details>

<details><summary>मूलम्</summary>

ऋषिसङ्घैस्तदाऽऽकाशे देवैश्च समरुद‍्गणैः।  
स्तूयमानस्य रामस्य शुश्रुवे मधुरध्वनिः॥ ३०॥
</details>

<details><summary>अनुवाद (हिन्दी)</summary>

उस समय आकाशमें खड़े हुए ऋषियों तथा मरुद‍्गणोंसहित देवताओंके समुदाय श्रीरामचन्द्रजीके स्तवनकी मधुर ध्वनि सुन रहे थे॥ ३०॥
</details>

<details open><summary>विश्वास-प्रस्तुतिः</summary>

ततः शत्रुञ्जयं नाम कुञ्जरं पर्वतोपमम्।  
आरुरोह महातेजाः सुग्रीवः प्लवगर्षभः॥ ३१॥
</details>

<details><summary>मूलम्</summary>

ततः शत्रुञ्जयं नाम कुञ्जरं पर्वतोपमम्।  
आरुरोह महातेजाः सुग्रीवः प्लवगर्षभः॥ ३१॥
</details>

<details><summary>अनुवाद (हिन्दी)</summary>

तदनन्तर महातेजस्वी वानरराज सुग्रीव शत्रुञ्जय नामक पर्वताकार गजराजपर आरूढ़ हुए॥ ३१॥
</details>

<details open><summary>विश्वास-प्रस्तुतिः</summary>

नव नागसहस्राणि ययुरास्थाय वानराः।  
मानुषं विग्रहं कृत्वा सर्वाभरणभूषिताः॥ ३२॥
</details>

<details><summary>मूलम्</summary>

नव नागसहस्राणि ययुरास्थाय वानराः।  
मानुषं विग्रहं कृत्वा सर्वाभरणभूषिताः॥ ३२॥
</details>

<details><summary>अनुवाद (हिन्दी)</summary>

वानरलोग नौ हजार हाथियोंपर चढ़कर यात्रा कर रहे थे। वे उस समय मानवरूप धारण किये हुए थे और सब प्रकारके आभूषणोंसे विभूषित थे॥ ३२॥
</details>

<details open><summary>विश्वास-प्रस्तुतिः</summary>

शङ्खशब्दप्रणादैश्च दुन्दुभीनां च निःस्वनैः।  
प्रययौ पुरुषव्याघ्रस्तां पुरीं हर्म्यमालिनीम्॥ ३३॥
</details>

<details><summary>मूलम्</summary>

शङ्खशब्दप्रणादैश्च दुन्दुभीनां च निःस्वनैः।  
प्रययौ पुरुषव्याघ्रस्तां पुरीं हर्म्यमालिनीम्॥ ३३॥
</details>

<details><summary>अनुवाद (हिन्दी)</summary>

पुरुषसिंह श्रीराम शङ्खध्वनि तथा दुन्दुभियोंके गम्भीर नादके साथ प्रासादमालाओंसे अलंकृत अयोध्यापुरीकी ओर प्रस्थित हुए॥ ३३॥
</details>

<details open><summary>विश्वास-प्रस्तुतिः</summary>

ददृशुस्ते समायान्तं राघवं सपुरःसरम्।  
विराजमानं वपुषा रथेनातिरथं तदा॥ ३४॥
</details>

<details><summary>मूलम्</summary>

ददृशुस्ते समायान्तं राघवं सपुरःसरम्।  
विराजमानं वपुषा रथेनातिरथं तदा॥ ३४॥
</details>

<details><summary>अनुवाद (हिन्दी)</summary>

अयोध्यावासियोंने अतिरथी श्रीरघुनाथजीको रथपर बैठकर आते देखा। उनका श्रीविग्रह दिव्यकान्तिसे प्रकाशित हो रहा था और उनके आगे-आगे अग्रगामी सैनिकोंका जत्था चल रहा था॥ ३४॥
</details>

<details open><summary>विश्वास-प्रस्तुतिः</summary>

ते वर्धयित्वा काकुत्स्थं रामेण प्रतिनन्दिताः।  
अनुजग्मुर्महात्मानं भ्रातृभिः परिवारितम्॥ ३५॥
</details>

<details><summary>मूलम्</summary>

ते वर्धयित्वा काकुत्स्थं रामेण प्रतिनन्दिताः।  
अनुजग्मुर्महात्मानं भ्रातृभिः परिवारितम्॥ ३५॥
</details>

<details><summary>अनुवाद (हिन्दी)</summary>

उन सबने आगे बढ़कर श्रीरघुनाथजीको बधाई दी और श्रीरामने भी बदलेमें उनका अभिनन्दन किया। फिर वे सब पुरवासी भाइयोंसे घिरे हुए महात्मा श्रीरामके पीछे-पीछे चलने लगे॥ ३५॥
</details>

<details open><summary>विश्वास-प्रस्तुतिः</summary>

अमात्यैर्ब्राह्मणैश्चैव तथा प्रकृतिभिर्वृतः।  
श्रिया विरुरुचे रामो नक्षत्रैरिव चन्द्रमाः॥ ३६॥
</details>

<details><summary>मूलम्</summary>

अमात्यैर्ब्राह्मणैश्चैव तथा प्रकृतिभिर्वृतः।  
श्रिया विरुरुचे रामो नक्षत्रैरिव चन्द्रमाः॥ ३६॥
</details>

<details><summary>अनुवाद (हिन्दी)</summary>

जैसे नक्षत्रोंसे घिरे हुए चन्द्रमा सुशोभित होते हैं, उसी प्रकार मन्त्रियों, ब्राह्मणों तथा प्रजाजनोंसे घिरे हुए श्रीरामचन्द्रजी अपनी दिव्यकान्तिसे उद्भासित हो रहे थे॥
</details>

<details open><summary>विश्वास-प्रस्तुतिः</summary>

स पुरोगामिभिस्तूर्यैस्तालस्वस्तिकपाणिभिः।  
प्रव्याहरद्भिर्मुदितैर्मङ्गलानि वृतो ययौ॥ ३७॥
</details>

<details><summary>मूलम्</summary>

स पुरोगामिभिस्तूर्यैस्तालस्वस्तिकपाणिभिः।  
प्रव्याहरद्भिर्मुदितैर्मङ्गलानि वृतो ययौ॥ ३७॥
</details>

<details><summary>अनुवाद (हिन्दी)</summary>

सबसे आगे बाजेवाले थे। वे आनन्दमग्न हो तुरही, करताल और स्वस्तिक बजाते तथा माङ्गलिक गीत गाते थे। उन सबके साथ श्रीरामचन्द्रजी नगरकी ओर बढ़ने लगे॥ ३७॥
</details>

<details open><summary>विश्वास-प्रस्तुतिः</summary>

अक्षतं जातरूपं च गावः कन्याः सहद्विजाः।  
नरा मोदकहस्ताश्च रामस्य पुरतो ययुः॥ ३८॥
</details>

<details><summary>मूलम्</summary>

अक्षतं जातरूपं च गावः कन्याः सहद्विजाः।  
नरा मोदकहस्ताश्च रामस्य पुरतो ययुः॥ ३८॥
</details>

<details><summary>अनुवाद (हिन्दी)</summary>

श्रीरामचन्द्रजीके आगे अक्षत और सुवर्णसे युक्त पात्र, गौ, ब्राह्मण, कन्याएँ तथा हाथमें मिठाई लिये अनेकानेक मनुष्य चल रहे थे॥ ३८॥
</details>

<details open><summary>विश्वास-प्रस्तुतिः</summary>

सख्यं च रामः सुग्रीवे प्रभावं चानिलात्मजे।  
वानराणां च तत् कर्म ह्याचचक्षेऽथ मन्त्रिणाम्॥ ३९॥
</details>

<details><summary>मूलम्</summary>

सख्यं च रामः सुग्रीवे प्रभावं चानिलात्मजे।  
वानराणां च तत् कर्म ह्याचचक्षेऽथ मन्त्रिणाम्॥ ३९॥
</details>

<details><summary>अनुवाद (हिन्दी)</summary>

श्रीरामचन्द्रजी अपने मन्त्रियोंसे सुग्रीवकी मित्रता, हनुमान् जी के प्रभाव तथा अन्य वानरोंके अद्भुत पराक्रमकी चर्चा करते जा रहे थे॥ ३९॥
</details>

<details open><summary>विश्वास-प्रस्तुतिः</summary>

श्रुत्वा च विस्मयं जग्मुरयोध्यापुरवासिनः।  
वानराणां च तत् कर्म राक्षसानां च तद् बलम्।  
विभीषणस्य संयोगमाचचक्षेऽथ मन्त्रिणाम्॥ ४०॥
</details>

<details><summary>मूलम्</summary>

श्रुत्वा च विस्मयं जग्मुरयोध्यापुरवासिनः।  
वानराणां च तत् कर्म राक्षसानां च तद् बलम्।  
विभीषणस्य संयोगमाचचक्षेऽथ मन्त्रिणाम्॥ ४०॥
</details>

<details><summary>अनुवाद (हिन्दी)</summary>

वानरोंके पुरुषार्थ और राक्षसोंके बलकी बातें सुनकर अयोध्यावासियोंको बड़ा विस्मय हुआ। श्रीरामने विभीषणके मिलनका प्रसंग भी अपने मन्त्रियोंको बताया॥ ४०॥
</details>

<details open><summary>विश्वास-प्रस्तुतिः</summary>

द्युतिमानेतदाख्याय रामो वानरसंयुतः।  
हृष्टपुष्टजनाकीर्णामयोध्यां प्रविवेश सः॥ ४१॥
</details>

<details><summary>मूलम्</summary>

द्युतिमानेतदाख्याय रामो वानरसंयुतः।  
हृष्टपुष्टजनाकीर्णामयोध्यां प्रविवेश सः॥ ४१॥
</details>

<details><summary>अनुवाद (हिन्दी)</summary>

यह सब बताकर वानरोंसहित तेजस्वी श्रीरामने हृष्ट-पुष्ट मनुष्योंसे भरी हुई अयोध्यापुरीमें प्रवेश किया॥
</details>

<details open><summary>विश्वास-प्रस्तुतिः</summary>

ततो ह्यभ्युच्छ्रयन् पौराः पताकाश्च गृहे गृहे।  
ऐक्ष्वाकाध्युषितं रम्यमाससाद पितुर्गृहम्॥ ४२॥
</details>

<details><summary>मूलम्</summary>

ततो ह्यभ्युच्छ्रयन् पौराः पताकाश्च गृहे गृहे।  
ऐक्ष्वाकाध्युषितं रम्यमाससाद पितुर्गृहम्॥ ४२॥
</details>

<details><summary>अनुवाद (हिन्दी)</summary>

उस समय पुरवासियोंने अपने-अपने घरपर लगी हुई पताकाएँ ऊँची कर दीं। फिर श्रीरामचन्द्रजी इक्ष्वाकुवंशी राजाओंके उपयोगमें आये हुए पिताके रमणीय भवनमें गये॥ ४२॥
</details>

<details open><summary>विश्वास-प्रस्तुतिः</summary>

अथाब्रवीद् राजपुत्रो भरतं धर्मिणां वरम्।  
अर्थोपहितया वाचा मधुरं रघुनन्दनः॥ ४३॥  
पितुर्भवनमासाद्य प्रविश्य च महात्मनः।  
कौसल्यां च सुमित्रां च कैकेयीमभिवाद्य च॥ ४४॥
</details>

<details><summary>मूलम्</summary>

अथाब्रवीद् राजपुत्रो भरतं धर्मिणां वरम्।  
अर्थोपहितया वाचा मधुरं रघुनन्दनः॥ ४३॥  
पितुर्भवनमासाद्य प्रविश्य च महात्मनः।  
कौसल्यां च सुमित्रां च कैकेयीमभिवाद्य च॥ ४४॥
</details>

<details><summary>अनुवाद (हिन्दी)</summary>

उस समय रघुकुलनन्दन राजकुमार श्रीरामने महात्मा पिताजीके भवनमें प्रवेश करके माता कौसल्या, सुमित्रा और कैकेयीके चरणोंमें मस्तक झुकाकर धर्मात्माओंमें श्रेष्ठ भरतसे अर्थयुक्त मधुर वाणीमें कहा—॥ ४३-४४॥
</details>

<details open><summary>विश्वास-प्रस्तुतिः</summary>

तच्च मद्भवनं श्रेष्ठं साशोकवनिकं महत्।  
मुक्तावैदूर्यसंकीर्णं सुग्रीवाय निवेदय॥ ४५॥
</details>

<details><summary>मूलम्</summary>

तच्च मद्भवनं श्रेष्ठं साशोकवनिकं महत्।  
मुक्तावैदूर्यसंकीर्णं सुग्रीवाय निवेदय॥ ४५॥
</details>

<details><summary>अनुवाद (हिन्दी)</summary>

‘भरत! मेरा जो अशोकवाटिकासे घिरा हुआ मुक्ता एवं वैदूर्य मणियोंसे जटित विशाल भवन है, वह सुग्रीवको दे दो’॥ ४५॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा भरतः सत्यविक्रमः।  
हस्ते गृहीत्वा सुग्रीवं प्रविवेश तमालयम्॥ ४६॥
</details>

<details><summary>मूलम्</summary>

तस्य तद् वचनं श्रुत्वा भरतः सत्यविक्रमः।  
हस्ते गृहीत्वा सुग्रीवं प्रविवेश तमालयम्॥ ४६॥
</details>

<details><summary>अनुवाद (हिन्दी)</summary>

उनकी आज्ञा सुनकर सत्यपराक्रमी भरतने सुग्रीवका हाथ पकड़कर उस भवनमें प्रवेश किया॥ ४६॥
</details>

<details open><summary>विश्वास-प्रस्तुतिः</summary>

ततस्तैलप्रदीपांश्च पर्यङ्कास्तरणानि च।  
गृहीत्वा विविशुः क्षिप्रं शत्रुघ्नेन प्रचोदिताः॥ ४७॥
</details>

<details><summary>मूलम्</summary>

ततस्तैलप्रदीपांश्च पर्यङ्कास्तरणानि च।  
गृहीत्वा विविशुः क्षिप्रं शत्रुघ्नेन प्रचोदिताः॥ ४७॥
</details>

<details><summary>अनुवाद (हिन्दी)</summary>

फिर शत्रुघ्नजीकी आज्ञासे अनेकानेक सेवक उसमें तिलके तेलसे जलनेवाले बहुत-से दीपक, पलंग और बिछौने लेकर शीघ्र ही गये॥ ४७॥
</details>

<details open><summary>विश्वास-प्रस्तुतिः</summary>

उवाच च महातेजाः सुग्रीवं राघवानुजः।  
अभिषेकाय रामस्य दूतानाज्ञापय प्रभो॥ ४८॥
</details>

<details><summary>मूलम्</summary>

उवाच च महातेजाः सुग्रीवं राघवानुजः।  
अभिषेकाय रामस्य दूतानाज्ञापय प्रभो॥ ४८॥
</details>

<details><summary>अनुवाद (हिन्दी)</summary>

तत्पश्चात् महातेजस्वी भरतने सुग्रीवसे कहा—‘प्रभो! भगवान् श्रीरामके अभिषेकके निमित्त जल लानेके लिये आप अपने दूतोंको आज्ञा दीजिये’॥ ४८॥
</details>

<details open><summary>विश्वास-प्रस्तुतिः</summary>

सौवर्णान् वानरेन्द्राणां चतुर्णां चतुरो घटान्।  
ददौ क्षिप्रं स सुग्रीवः सर्वरत्नविभूषितान्॥ ४९॥
</details>

<details><summary>मूलम्</summary>

सौवर्णान् वानरेन्द्राणां चतुर्णां चतुरो घटान्।  
ददौ क्षिप्रं स सुग्रीवः सर्वरत्नविभूषितान्॥ ४९॥
</details>

<details><summary>अनुवाद (हिन्दी)</summary>

तब सुग्रीवने उसी समय चार श्रेष्ठ वानरोंको सब प्रकारके रत्नोंसे विभूषित चार सोनेके घड़े देकर कहा—
</details>

<details open><summary>विश्वास-प्रस्तुतिः</summary>

तथा प्रत्यूषसमये चतुर्णां सागराम्भसाम्।  
पूर्णैर्घटैः प्रतीक्षध्वं तथा कुरुत वानराः॥ ५०॥
</details>

<details><summary>मूलम्</summary>

तथा प्रत्यूषसमये चतुर्णां सागराम्भसाम्।  
पूर्णैर्घटैः प्रतीक्षध्वं तथा कुरुत वानराः॥ ५०॥
</details>

<details><summary>अनुवाद (हिन्दी)</summary>

‘वानरो! तुमलोग कल प्रातःकाल ही चारों समुद्रोंके जलसे भरे हुए घड़ोंके साथ उपस्थित रहकर आवश्यक आदेशकी प्रतीक्षा करो’॥ ५०॥
</details>

<details open><summary>विश्वास-प्रस्तुतिः</summary>

एवमुक्ता महात्मानो वानरा वारणोपमाः।  
उत्पेतुर्गगनं शीघ्रं गरुडा इव शीघ्रगाः॥ ५१॥
</details>

<details><summary>मूलम्</summary>

एवमुक्ता महात्मानो वानरा वारणोपमाः।  
उत्पेतुर्गगनं शीघ्रं गरुडा इव शीघ्रगाः॥ ५१॥
</details>

<details><summary>अनुवाद (हिन्दी)</summary>

सुग्रीवके इस प्रकार आदेश देनेपर हाथीके समान विशालकाय महामनस्वी वानर, जो गरुड़के समान शीघ्रगामी थे, तत्काल आकाशमें उड़ चले॥ ५१॥
</details>

<details open><summary>विश्वास-प्रस्तुतिः</summary>

जाम्बवांश्च हनूमांश्च वेगदर्शी च वानरः।  
ऋषभश्चैव कलशाञ्जलपूर्णानथानयन्॥ ५२॥  
नदीशतानां पञ्चानां जलं कुम्भैरुपाहरन्।
</details>

<details><summary>मूलम्</summary>

जाम्बवांश्च हनूमांश्च वेगदर्शी च वानरः।  
ऋषभश्चैव कलशाञ्जलपूर्णानथानयन्॥ ५२॥  
नदीशतानां पञ्चानां जलं कुम्भैरुपाहरन्।
</details>

<details><summary>अनुवाद (हिन्दी)</summary>

जाम्बवान्, हनुमान्, वेगदर्शी (गवय) और ऋषभ—ये सभी वानर चारों समुद्रोंसे और पाँच सौ नदियोंसे भी सोनेके बहुत-से कलश भर लाये॥ ५२ १/२॥
</details>

<details open><summary>विश्वास-प्रस्तुतिः</summary>

पूर्वात् समुद्रात् कलशं जलपूर्णमथानयत्॥ ५३॥  
सुषेणः सत्त्वसम्पन्नः सर्वरत्नविभूषितम्।
</details>

<details><summary>मूलम्</summary>

पूर्वात् समुद्रात् कलशं जलपूर्णमथानयत्॥ ५३॥  
सुषेणः सत्त्वसम्पन्नः सर्वरत्नविभूषितम्।
</details>

<details><summary>अनुवाद (हिन्दी)</summary>

जिनके पास रीछोंकी बहुत-सी सुन्दर सेना है वे शक्तिशाली जाम्बवान् सम्पूर्ण रत्नोंसे विभूषित सुवर्णमय कलश लेकर गये और उसमें पूर्वसमुद्रका जल भरकर ले आये॥ ५३ १/२॥
</details>

<details open><summary>विश्वास-प्रस्तुतिः</summary>

ऋषभो दक्षिणात्तूर्णं समुद्राज्जलमानयत्॥ ५४॥  
रक्तचन्दनकर्पूरैः संवृतं काञ्चनं घटम्।
</details>

<details><summary>मूलम्</summary>

ऋषभो दक्षिणात्तूर्णं समुद्राज्जलमानयत्॥ ५४॥  
रक्तचन्दनकर्पूरैः संवृतं काञ्चनं घटम्।
</details>

<details><summary>अनुवाद (हिन्दी)</summary>

ऋषभ दक्षिण समुद्रसे शीघ्र ही एक सोनेका घड़ा भर लाये। वह लाल चन्दन और कपूरसे ढका हुआ था॥
</details>

<details open><summary>विश्वास-प्रस्तुतिः</summary>

गवयः पश्चिमात् तोयमाजहार महार्णवात्॥ ५५॥  
रत्नकुम्भेन महता शीतं मारुतविक्रमः।
</details>

<details><summary>मूलम्</summary>

गवयः पश्चिमात् तोयमाजहार महार्णवात्॥ ५५॥  
रत्नकुम्भेन महता शीतं मारुतविक्रमः।
</details>

<details><summary>अनुवाद (हिन्दी)</summary>

वायुके समान वेगशाली गवय एक रत्ननिर्मित विशाल कलशके द्वारा पश्चिम दिशाके महासागरसे शीतल जल भर लाये॥ ५५ १/२॥
</details>

<details open><summary>विश्वास-प्रस्तुतिः</summary>

उत्तराच्च जलं शीघ्रं गरुडानिलविक्रमः॥ ५६॥  
आजहार स धर्मात्मानिलः सर्वगुणान्वितः।
</details>

<details><summary>मूलम्</summary>

उत्तराच्च जलं शीघ्रं गरुडानिलविक्रमः॥ ५६॥  
आजहार स धर्मात्मानिलः सर्वगुणान्वितः।
</details>

<details><summary>अनुवाद (हिन्दी)</summary>

गरुड़ तथा वायुके समान तीव्र गतिसे चलनेवाले, धर्मात्मा सर्वगुणसम्पन्न पवनपुत्र हनुमान् जी भी उत्तरवर्ती महासागरसे शीघ्र जल ले आये॥ ५६ १/२॥
</details>

<details open><summary>विश्वास-प्रस्तुतिः</summary>

ततस्तैर्वानरश्रेष्ठैरानीतं प्रेक्ष्य तज्जलम्॥ ५७॥  
अभिषेकाय रामस्य शत्रुघ्नः सचिवैः सह।  
पुरोहिताय श्रेष्ठाय सुहृद‍्भ्यश्च न्यवेदयत्॥ ५८॥
</details>

<details><summary>मूलम्</summary>

ततस्तैर्वानरश्रेष्ठैरानीतं प्रेक्ष्य तज्जलम्॥ ५७॥  
अभिषेकाय रामस्य शत्रुघ्नः सचिवैः सह।  
पुरोहिताय श्रेष्ठाय सुहृद‍्भ्यश्च न्यवेदयत्॥ ५८॥
</details>

<details><summary>अनुवाद (हिन्दी)</summary>

उन श्रेष्ठ वानरोंके द्वारा लाये हुए उस जलको देखकर मन्त्रियोंसहित शत्रुघ्नने वह सारा जल श्रीरामजीके अभिषेकके लिये पुरोहित वसिष्ठजी तथा अन्य सुहृदोंको समर्पित कर दिया॥ ५७-५८॥
</details>

<details open><summary>विश्वास-प्रस्तुतिः</summary>

ततः स प्रयतो वृद्धो वसिष्ठो ब्राह्मणैः सह।  
रामं रत्नमये पीठे ससीतं संन्यवेशयत्॥ ५९॥
</details>

<details><summary>मूलम्</summary>

ततः स प्रयतो वृद्धो वसिष्ठो ब्राह्मणैः सह।  
रामं रत्नमये पीठे ससीतं संन्यवेशयत्॥ ५९॥
</details>

<details><summary>अनुवाद (हिन्दी)</summary>

तदनन्तर ब्राह्मणोंसहित शुद्धचेता वृद्ध वसिष्ठजीने सीतासहित श्रीरामचन्द्रजीको रत्नमयी चौकीपर बैठाया॥
</details>

<details open><summary>विश्वास-प्रस्तुतिः</summary>

वसिष्ठो वामदेवश्च जाबालिरथ काश्यपः।  
कात्यायनः सुयज्ञश्च गौतमो विजयस्तथा॥ ६०॥  
अभ्यषिञ्चन्नरव्याघ्रं प्रसन्नेन सुगन्धिना।  
सलिलेन सहस्राक्षं वसवो वासवं यथा॥ ६१॥
</details>

<details><summary>मूलम्</summary>

वसिष्ठो वामदेवश्च जाबालिरथ काश्यपः।  
कात्यायनः सुयज्ञश्च गौतमो विजयस्तथा॥ ६०॥  
अभ्यषिञ्चन्नरव्याघ्रं प्रसन्नेन सुगन्धिना।  
सलिलेन सहस्राक्षं वसवो वासवं यथा॥ ६१॥
</details>

<details><summary>अनुवाद (हिन्दी)</summary>

तत्पश्चात् जैसे आठ वसुओंने देवराज इन्द्रका अभिषेक कराया था, उसी प्रकार वसिष्ठ, वामदेव, जाबालि, काश्यप, कात्यायन, सुयज्ञ, गौतम और विजय—इन आठ मन्त्रियोंने स्वच्छ एवं सुगन्धित जलके द्वारा सीतासहित पुरुषप्रवर श्रीरामचन्द्रजीका अभिषेक कराया॥ ६०-६१॥
</details>

<details open><summary>विश्वास-प्रस्तुतिः</summary>

ऋत्विग्भिर्ब्राह्मणैः पूर्वं कन्याभिर्मन्त्रिभिस्तथा।  
योधैश्चैवाभ्यषिञ्चस्ते सम्प्रहृष्टैः सनैगमैः॥ ६२॥  
सर्वौषधिरसैश्चापि दैवतैर्नभसि स्थितैः।  
चतुर्भिर्लोकपालैश्च सर्वैर्देवैश्च संगतैः॥ ६३॥
</details>

<details><summary>मूलम्</summary>

ऋत्विग्भिर्ब्राह्मणैः पूर्वं कन्याभिर्मन्त्रिभिस्तथा।  
योधैश्चैवाभ्यषिञ्चस्ते सम्प्रहृष्टैः सनैगमैः॥ ६२॥  
सर्वौषधिरसैश्चापि दैवतैर्नभसि स्थितैः।  
चतुर्भिर्लोकपालैश्च सर्वैर्देवैश्च संगतैः॥ ६३॥
</details>

<details><summary>अनुवाद (हिन्दी)</summary>

(किनके द्वारा कराया? यह बताते हैं—) सबसे पहले उन्होंने सम्पूर्ण ओषधियोंके रसों तथा पूर्वोक्त जलसे ऋत्विज् ब्राह्मणोंद्वारा, फिर सोलह कन्याओंद्वारा तत्पश्चात् मन्त्रियोंद्वारा अभिषेक करवाया। इसके बाद अन्यान्य योद्धाओं और हर्षसे भरे हुए श्रेष्ठ व्यवसायियोंको भी अभिषेकका अवसर दिया। उस समय आकाशमें खड़े हुए समस्त देवताओं और एकत्र हुए चारों लोकपालोंने भी भगवान् श्रीरामका अभिषेक किया॥ ६२-६३॥
</details>

<details open><summary>विश्वास-प्रस्तुतिः</summary>

ब्रह्मणा निर्मितं पूर्वं किरीटं रत्नशोभितम्।  
अभिषिक्तः पुरा येन मनुस्तं दीप्ततेजसम्॥ ६४॥  
तस्यान्ववाये राजानः क्रमाद् येनाभिषेचिताः।  
सभायां हेमक्लृप्तायां शोभितायां महाधनैः॥ ६५॥  
रत्नैर्नानाविधैश्चैव चित्रितायां सुशोभनैः।  
नानारत्नमये पीठे कल्पयित्वा यथाविधि॥ ६६॥  
किरीटेन ततः पश्चाद् वसिष्ठेन महात्मना।  
ऋत्विग्भिर्भूषणैश्चैव समयोक्ष्यत राघवः॥ ६७॥
</details>

<details><summary>मूलम्</summary>

ब्रह्मणा निर्मितं पूर्वं किरीटं रत्नशोभितम्।  
अभिषिक्तः पुरा येन मनुस्तं दीप्ततेजसम्॥ ६४॥  
तस्यान्ववाये राजानः क्रमाद् येनाभिषेचिताः।  
सभायां हेमक्लृप्तायां शोभितायां महाधनैः॥ ६५॥  
रत्नैर्नानाविधैश्चैव चित्रितायां सुशोभनैः।  
नानारत्नमये पीठे कल्पयित्वा यथाविधि॥ ६६॥  
किरीटेन ततः पश्चाद् वसिष्ठेन महात्मना।  
ऋत्विग्भिर्भूषणैश्चैव समयोक्ष्यत राघवः॥ ६७॥
</details>

<details><summary>अनुवाद (हिन्दी)</summary>

तदनन्तर ब्रह्माजीका बनाया हुआ रत्नशोभित एवं दिव्य तेजसे देदीप्यमान किरीट, जिसके द्वारा पहले-पहल मनुजीका और फिर क्रमशः उनके सभी वंशधर राजाओंका अभिषेक हुआ था, भाँति-भाँतिके रत्नोंसे चित्रित, सुवर्णनिर्मित एवं महान् वैभवसे शोभायमान सभाभवनमें अनेक रत्नोंसे बनी हुई चौकीपर विधिपूर्वक रखा गया। फिर महात्मा वसिष्ठजीने अन्य ऋत्विज् ब्राह्मणोंके साथ उस किरीटसे और अन्यान्य आभूषणोंसे भी श्रीरघुनाथजीको विभूषित किया॥ ६४—६७॥
</details>

<details open><summary>विश्वास-प्रस्तुतिः</summary>

छत्रं तस्य च जग्राह शत्रुघ्नः पाण्डुरं शुभम्।  
श्वेतं च वालव्यजनं सुग्रीवो वानरेश्वरः॥ ६८॥  
अपरं चन्द्रसंकाशं राक्षसेन्द्रो विभीषणः।
</details>

<details><summary>मूलम्</summary>

छत्रं तस्य च जग्राह शत्रुघ्नः पाण्डुरं शुभम्।  
श्वेतं च वालव्यजनं सुग्रीवो वानरेश्वरः॥ ६८॥  
अपरं चन्द्रसंकाशं राक्षसेन्द्रो विभीषणः।
</details>

<details><summary>अनुवाद (हिन्दी)</summary>

उस समय शत्रुघ्नजीने उनपर सुन्दर श्वेत रंगका छत्र लगाया। एक ओर वानरराज सुग्रीवने श्वेत चँवर हाथमें लिया तो दूसरी ओर राक्षसराज विभीषणने चन्द्रमाके समान चमकीला चँवर लेकर डुलाना आरम्भ किया॥
</details>

<details open><summary>विश्वास-प्रस्तुतिः</summary>

मालां ज्वलन्तीं वपुषा काञ्चनीं शतपुष्कराम्॥ ६९॥  
राघवाय ददौ वायुर्वासवेन प्रचोदितः।  
सर्वरत्नसमायुक्तं मणिभिश्च विभूषितम्॥ ७०॥  
मुक्ताहारं नरेन्द्राय ददौ शक्रप्रचोदितः।
</details>

<details><summary>मूलम्</summary>

मालां ज्वलन्तीं वपुषा काञ्चनीं शतपुष्कराम्॥ ६९॥  
राघवाय ददौ वायुर्वासवेन प्रचोदितः।  
सर्वरत्नसमायुक्तं मणिभिश्च विभूषितम्॥ ७०॥  
मुक्ताहारं नरेन्द्राय ददौ शक्रप्रचोदितः।
</details>

<details><summary>अनुवाद (हिन्दी)</summary>

उस अवसरपर देवराज इन्द्रकी प्रेरणासे वायुदेवने सौ सुवर्णमय कमलोंसे बनी हुई एक दीप्तिमती माला और सब प्रकारके रत्नोंसे युक्त मणियोंसे विभूषित मुक्ताहार राजा रामचन्द्रजीको भेंट किया॥ ६९-७० १/२॥
</details>

<details open><summary>विश्वास-प्रस्तुतिः</summary>

प्रजगुर्देवगन्धर्वा ननृतुश्चाप्सरोगणाः॥ ७१॥  
अभिषेके तदर्हस्य तदा रामस्य धीमतः।
</details>

<details><summary>मूलम्</summary>

प्रजगुर्देवगन्धर्वा ननृतुश्चाप्सरोगणाः॥ ७१॥  
अभिषेके तदर्हस्य तदा रामस्य धीमतः।
</details>

<details><summary>अनुवाद (हिन्दी)</summary>

बुद्धिमान् श्रीरामके अभिषेककालमें देवगन्धर्व गाने लगे और अप्सराएँ नृत्य करने लगीं। भगवान् श्रीराम इस सम्मानके सर्वथा योग्य थे॥ ७१ १/२॥
</details>

<details open><summary>विश्वास-प्रस्तुतिः</summary>

भूमिः सस्यवती चैव फलवन्तश्च पादपाः॥ ७२॥  
गन्धवन्ति च पुष्पाणि बभूवू राघवोत्सवे।
</details>

<details><summary>मूलम्</summary>

भूमिः सस्यवती चैव फलवन्तश्च पादपाः॥ ७२॥  
गन्धवन्ति च पुष्पाणि बभूवू राघवोत्सवे।
</details>

<details><summary>अनुवाद (हिन्दी)</summary>

श्रीरघुनाथजीके राज्याभिषेकोत्सवके समय पृथ्वी खेतीसे हरी-भरी हो गयी, वृक्षोंमें फल आ गये और फूलोंमें सुगन्ध छा गयी॥ ७२ १/२॥
</details>

<details open><summary>विश्वास-प्रस्तुतिः</summary>

सहस्रशतमश्वानां धेनूनां च गवां तथा॥ ७३॥  
ददौ शतवृषान् पूर्वं द्विजेभ्यो मनुजर्षभः।  
त्रिंशत्कोटीर्हिरण्यस्य ब्राह्मणेभ्यो ददौ पुनः॥ ७४॥  
नानाभरणवस्त्राणि महार्हाणि च राघवः।
</details>

<details><summary>मूलम्</summary>

सहस्रशतमश्वानां धेनूनां च गवां तथा॥ ७३॥  
ददौ शतवृषान् पूर्वं द्विजेभ्यो मनुजर्षभः।  
त्रिंशत्कोटीर्हिरण्यस्य ब्राह्मणेभ्यो ददौ पुनः॥ ७४॥  
नानाभरणवस्त्राणि महार्हाणि च राघवः।
</details>

<details><summary>अनुवाद (हिन्दी)</summary>

महाराज श्रीरामने उस समय पहले ब्राह्मणोंको एक लाख घोड़े, उतनी ही दूध देनेवाली गौएँ तथा सौ साँड़ दान किये। यही नहीं, श्रीरघुनाथजीने तीस करोड़ अशर्फियाँ तथा नाना प्रकारके बहुमूल्य आभूषण और वस्त्र भी ब्राह्मणोंको बाँटे॥ ७३-७४ १/२॥
</details>

<details open><summary>विश्वास-प्रस्तुतिः</summary>

अर्करश्मिप्रतीकाशां काञ्चनीं मणिविग्रहाम्॥ ७५॥  
सुग्रीवाय स्रजं दिव्यां प्रायच्छन्मनुजाधिपः।
</details>

<details><summary>मूलम्</summary>

अर्करश्मिप्रतीकाशां काञ्चनीं मणिविग्रहाम्॥ ७५॥  
सुग्रीवाय स्रजं दिव्यां प्रायच्छन्मनुजाधिपः।
</details>

<details><summary>अनुवाद (हिन्दी)</summary>

तत्पश्चात् राजा श्रीरामने अपने मित्र सुग्रीवको सोनेकी एक दिव्य माला भेंट की, जो सूर्यकी किरणोंके समान प्रकाशित हो रही थी। उसमें बहुत-सी मणियोंका संयोग था॥ ७५ १/२॥
</details>

<details open><summary>विश्वास-प्रस्तुतिः</summary>

वैदूर्यमयचित्रे च चन्द्ररश्मिविभूषिते॥ ७६॥  
वालिपुत्राय धृतिमानङ्गदायाङ्गदे ददौ।
</details>

<details><summary>मूलम्</summary>

वैदूर्यमयचित्रे च चन्द्ररश्मिविभूषिते॥ ७६॥  
वालिपुत्राय धृतिमानङ्गदायाङ्गदे ददौ।
</details>

<details><summary>अनुवाद (हिन्दी)</summary>

इसके बाद धैर्यशाली श्रीरघुवीरने प्रसन्न हो वालिपुत्र अङ्गदको दो अङ्गद (बाजूबन्द) भेंट किये, जो नीलमसे जटित होनेके कारण विचित्र दिखायी देते थे। वे चन्द्रमाकी किरणोंसे विभूषित-से जान पड़ते थे॥ ७६ १/२॥
</details>

<details open><summary>विश्वास-प्रस्तुतिः</summary>

मणिप्रवरजुष्टं तं मुक्ताहारमनुत्तमम्॥ ७७॥  
सीतायै प्रददौ रामश्चन्द्ररश्मिसमप्रभम्।  
अरजे वाससी दिव्ये शुभान्याभरणानि च॥ ७८॥
</details>

<details><summary>मूलम्</summary>

मणिप्रवरजुष्टं तं मुक्ताहारमनुत्तमम्॥ ७७॥  
सीतायै प्रददौ रामश्चन्द्ररश्मिसमप्रभम्।  
अरजे वाससी दिव्ये शुभान्याभरणानि च॥ ७८॥
</details>

<details><summary>अनुवाद (हिन्दी)</summary>

उत्तम मणियोंसे युक्त उस परम उत्तम मुक्ताहारको (जिसे वायुदेवताने भेंट किया था तथा) जो चन्द्रमाकी किरणोंके समान प्रकाशित होता था श्रीरामचन्द्रजीने सीताजीके गलेमें डाल दिया। साथ ही उन्हें कभी मैले न होनेवाले दो दिव्य वस्त्र तथा और भी बहुत-से सुन्दर आभूषण अर्पित किये॥ ७७-७८॥
</details>

<details open><summary>विश्वास-प्रस्तुतिः</summary>

अवेक्षमाणा वैदेही प्रददौ वायुसूनवे।  
अवमुच्यात्मनः कण्ठाद्धारं जनकनन्दिनी॥ ७९॥  
अवैक्षत हरीन् सर्वान् भर्तारं च मुहुर्मुहुः।
</details>

<details><summary>मूलम्</summary>

अवेक्षमाणा वैदेही प्रददौ वायुसूनवे।  
अवमुच्यात्मनः कण्ठाद्धारं जनकनन्दिनी॥ ७९॥  
अवैक्षत हरीन् सर्वान् भर्तारं च मुहुर्मुहुः।
</details>

<details><summary>अनुवाद (हिन्दी)</summary>

विदेहनन्दिनी सीताने पतिकी ओर देखकर वायुपुत्र हनुमान् को कुछ भेंट देनेका विचार किया। वे जनकनन्दिनी अपने गलेसे उस मुक्ताहारको निकालकर बारम्बार समस्त वानरों तथा पतिकी ओर देखने लगीं॥ ७९ १/२॥
</details>

<details open><summary>विश्वास-प्रस्तुतिः</summary>

तामिङ्गितज्ञः सम्प्रेक्ष्य बभाषे जनकात्मजाम्॥ ८०॥  
प्रदेहि सुभगे हारं यस्य तुष्टासि भामिनि।
</details>

<details><summary>मूलम्</summary>

तामिङ्गितज्ञः सम्प्रेक्ष्य बभाषे जनकात्मजाम्॥ ८०॥  
प्रदेहि सुभगे हारं यस्य तुष्टासि भामिनि।
</details>

<details><summary>अनुवाद (हिन्दी)</summary>

उनकी उस चेष्टाको समझकर श्रीरामचन्द्रजीने जानकीजीकी ओर देखकर कहा—‘सौभाग्यशालिनि! भामिनि! तुम जिसपर संतुष्ट हो, उसे यह हार दे दो’॥
</details>

<details open><summary>विश्वास-प्रस्तुतिः</summary>

अथ सा वायुपुत्राय तं हारमसितेक्षणा॥ ८१॥  
तेजो धृतिर्यशो दाक्ष्यं सामर्थ्यं विनयो नयः।  
पौरुषं विक्रमो बुद्धिर्यस्मिन् नेतानि नित्यदा॥ ८२॥
</details>

<details><summary>मूलम्</summary>

अथ सा वायुपुत्राय तं हारमसितेक्षणा॥ ८१॥  
तेजो धृतिर्यशो दाक्ष्यं सामर्थ्यं विनयो नयः।  
पौरुषं विक्रमो बुद्धिर्यस्मिन् नेतानि नित्यदा॥ ८२॥
</details>

<details><summary>अनुवाद (हिन्दी)</summary>

तब कजरारे नेत्रोंवाली माता सीताने वायुपुत्र हनुमान् को, जिनमें तेज, धृति, यश, चतुरता, शक्ति, विनय, नीति, पुरुषार्थ, पराक्रम और उत्तम बुद्धि—ये सद‍्गुण सदा विद्यमान रहते हैं, वह हार दे दिया॥ ८१-८२॥
</details>

<details open><summary>विश्वास-प्रस्तुतिः</summary>

हनूमांस्तेन हारेण शुशुभे वानरर्षभः।  
चन्द्रांशुचयगौरेण श्वेताभ्रेण यथाचलः॥ ८३॥
</details>

<details><summary>मूलम्</summary>

हनूमांस्तेन हारेण शुशुभे वानरर्षभः।  
चन्द्रांशुचयगौरेण श्वेताभ्रेण यथाचलः॥ ८३॥
</details>

<details><summary>अनुवाद (हिन्दी)</summary>

उस हारसे कपिश्रेष्ठ हनुमान् उसी तरह शोभा पाने लगे, जैसे चन्द्रमाकी किरणोंके समूह-सदृश श्वेत बादलोंकी मालासे कोई पर्वत सुशोभित हो रहा हो॥ ८३॥
</details>

<details open><summary>विश्वास-प्रस्तुतिः</summary>

सर्वे वानरवृद्धाश्च ये चान्ये वानरोत्तमाः।  
वासोभिर्भूषणैश्चैव यथार्हं प्रतिपूजिताः॥ ८४॥
</details>

<details><summary>मूलम्</summary>

सर्वे वानरवृद्धाश्च ये चान्ये वानरोत्तमाः।  
वासोभिर्भूषणैश्चैव यथार्हं प्रतिपूजिताः॥ ८४॥
</details>

<details><summary>अनुवाद (हिन्दी)</summary>

इसी प्रकार जो प्रधान-प्रधान एवं श्रेष्ठ वानर थे, उन सबका वस्त्रों और आभूषणोंद्वारा यथायोग्य सत्कार किया गया॥ ८४॥
</details>

<details open><summary>विश्वास-प्रस्तुतिः</summary>

विभीषणोऽथ सुग्रीवो हनूमाञ्जाम्बवांस्तथा।  
सर्वे वानरमुख्याश्च रामेणाक्लिष्टकर्मणा॥ ८५॥  
यथार्हं पूजिताः सर्वे कामै रत्नैश्च पुष्कलैः।  
प्रहृष्टमनसः सर्वे जग्मुरेव यथागतम्॥ ८६॥
</details>

<details><summary>मूलम्</summary>

विभीषणोऽथ सुग्रीवो हनूमाञ्जाम्बवांस्तथा।  
सर्वे वानरमुख्याश्च रामेणाक्लिष्टकर्मणा॥ ८५॥  
यथार्हं पूजिताः सर्वे कामै रत्नैश्च पुष्कलैः।  
प्रहृष्टमनसः सर्वे जग्मुरेव यथागतम्॥ ८६॥
</details>

<details><summary>अनुवाद (हिन्दी)</summary>

अनायास ही महान् कर्म करनेवाले श्रीरामने विभीषण, सुग्रीव, हनुमान् तथा जाम्बवान् आदि सभी श्रेष्ठ वानरवीरोंका मनोवाञ्छित वस्तुओं एवं प्रचुर रत्नोंद्वारा यथायोग्य सत्कार किया। वे सब-के-सब प्रसन्नचित्त होकर जैसे आये थे, उसी तरह अपने-अपने स्थानोंको चले गये॥ ८५-८६॥
</details>

<details open><summary>विश्वास-प्रस्तुतिः</summary>

ततो द्विविदमैन्दाभ्यां नीलाय च परंतपः।  
सर्वान् कामगुणान् वीक्ष्य प्रददौ वसुधाधिपः॥ ८७॥
</details>

<details><summary>मूलम्</summary>

ततो द्विविदमैन्दाभ्यां नीलाय च परंतपः।  
सर्वान् कामगुणान् वीक्ष्य प्रददौ वसुधाधिपः॥ ८७॥
</details>

<details><summary>अनुवाद (हिन्दी)</summary>

तत्पश्चात् शत्रुओंको संताप देनेवाले राजा श्रीरघुनाथजीने द्विविद, मैन्द और नीलकी ओर देखकर उन सबको मनोवाञ्छापूरक गुणोंसे युक्त सब प्रकारके उत्तम रत्न आदि भेंट किये॥ ८७॥
</details>

<details open><summary>विश्वास-प्रस्तुतिः</summary>

दृष्ट्वा सर्वे महात्मानस्ततस्ते वानरर्षभाः।  
विसृष्टाः पार्थिवेन्द्रेण किष्किन्धां समुपागमन्॥ ८८॥
</details>

<details><summary>मूलम्</summary>

दृष्ट्वा सर्वे महात्मानस्ततस्ते वानरर्षभाः।  
विसृष्टाः पार्थिवेन्द्रेण किष्किन्धां समुपागमन्॥ ८८॥
</details>

<details><summary>अनुवाद (हिन्दी)</summary>

इस प्रकार भगवान् श्रीरामका राज्याभिषेक देखकर सभी महामनस्वी श्रेष्ठ वानर महाराज श्रीरामसे विदा ले किष्किन्धाको चले गये॥ ८८॥
</details>

<details open><summary>विश्वास-प्रस्तुतिः</summary>

सुग्रीवो वानरश्रेष्ठो दृष्ट्वा रामाभिषेचनम्।  
पूजितश्चैव रामेण किष्किन्धां प्राविशत् पुरीम्॥ ८९॥
</details>

<details><summary>मूलम्</summary>

सुग्रीवो वानरश्रेष्ठो दृष्ट्वा रामाभिषेचनम्।  
पूजितश्चैव रामेण किष्किन्धां प्राविशत् पुरीम्॥ ८९॥
</details>

<details><summary>अनुवाद (हिन्दी)</summary>

वानरश्रेष्ठ सुग्रीवने भी श्रीरामके राज्याभिषेकका उत्सव देखकर उनसे पूजित हो किष्किन्धापुरीमें प्रवेश किया॥ ८९॥
</details>

<details open><summary>विश्वास-प्रस्तुतिः</summary>

विभीषणोऽपि धर्मात्मा सह तैर्नैर्ऋतर्षभैः।  
लब्ध्वा कुलधनं राजा लङ्कां प्रायान्महायशाः॥ ९०॥
</details>

<details><summary>मूलम्</summary>

विभीषणोऽपि धर्मात्मा सह तैर्नैर्ऋतर्षभैः।  
लब्ध्वा कुलधनं राजा लङ्कां प्रायान्महायशाः॥ ९०॥
</details>

<details><summary>अनुवाद (हिन्दी)</summary>

महायशस्वी धर्मात्मा विभीषण भी अपने कुलका वैभव—अपना राज्य पाकर अपने साथी श्रेष्ठ निशाचरोंके साथ लङ्कापुरीको चले गये॥ ९०॥
</details>

<details open><summary>विश्वास-प्रस्तुतिः</summary>

स राज्यमखिलं शासन्निहतारिर्महायशाः।  
राघवः परमोदारः शशास परया मुदा।  
उवाच लक्ष्मणं रामो धर्मज्ञं धर्मवत्सलः॥ ९१॥
</details>

<details><summary>मूलम्</summary>

स राज्यमखिलं शासन्निहतारिर्महायशाः।  
राघवः परमोदारः शशास परया मुदा।  
उवाच लक्ष्मणं रामो धर्मज्ञं धर्मवत्सलः॥ ९१॥
</details>

<details><summary>अनुवाद (हिन्दी)</summary>

अपने शत्रुओंका वध करके परम उदार महायशस्वी श्रीरघुनाथजी बड़े आनन्दसे समस्त राज्यका शासन करने लगे। उन धर्मवत्सल श्रीरामने धर्मज्ञ लक्ष्मणसे कहा—
</details>

<details open><summary>विश्वास-प्रस्तुतिः</summary>

आतिष्ठ धर्मज्ञ मया सहेमां  
गां पूर्वराजाध्युषितां बलेन।  
तुल्यं मया त्वं पितृभिर्धृता या  
तां यौवराज्ये धुरमुद्वहस्व॥ ९२॥
</details>

<details><summary>मूलम्</summary>

आतिष्ठ धर्मज्ञ मया सहेमां  
गां पूर्वराजाध्युषितां बलेन।  
तुल्यं मया त्वं पितृभिर्धृता या  
तां यौवराज्ये धुरमुद्वहस्व॥ ९२॥
</details>

<details><summary>अनुवाद (हिन्दी)</summary>

‘धर्मज्ञ लक्ष्मण! पूर्ववर्ती राजाओंने चतुरङ्गिणी सेनाके साथ जिसका पालन किया था, उसी इस भूमण्डलके राज्यपर तुम मेरे साथ प्रतिष्ठित होओ। अपने पिता, पितामह और प्रपितामहोंने जिस राज्यभारको पहले धारण किया था, उसीको मेरे ही समान तुम भी युवराज-पदपर स्थित होकर धारण करो’॥ ९२॥
</details>

<details open><summary>विश्वास-प्रस्तुतिः</summary>

सर्वात्मना पर्यनुनीयमानो  
यदा न सौमित्रिरुपैति योगम्।  
नियुज्यमानो भुवि यौवराज्ये  
ततोऽभ्यषिञ्चद् भरतं महात्मा॥ ९३॥
</details>

<details><summary>मूलम्</summary>

सर्वात्मना पर्यनुनीयमानो  
यदा न सौमित्रिरुपैति योगम्।  
नियुज्यमानो भुवि यौवराज्ये  
ततोऽभ्यषिञ्चद् भरतं महात्मा॥ ९३॥
</details>

<details><summary>अनुवाद (हिन्दी)</summary>

परंतु श्रीरामचन्द्रजीके सब तरहसे समझाने और नियुक्त किये जानेपर भी जब सुमित्राकुमार लक्ष्मणने उस पदको नहीं स्वीकार किया, तब महात्मा श्रीरामने भरतको युवराज-पदपर अभिषिक्त किया॥ ९३॥
</details>

<details open><summary>विश्वास-प्रस्तुतिः</summary>

पौण्डरीकाश्वमेधाभ्यां वाजपेयेन चासकृत्।  
अन्यैश्च विविधैर्यज्ञैरयजत् पार्थिवात्मजः॥ ९४॥
</details>

<details><summary>मूलम्</summary>

पौण्डरीकाश्वमेधाभ्यां वाजपेयेन चासकृत्।  
अन्यैश्च विविधैर्यज्ञैरयजत् पार्थिवात्मजः॥ ९४॥
</details>

<details><summary>अनुवाद (हिन्दी)</summary>

राजकुमार महाराज श्रीरामने अनेक बार पौण्डरीक, अश्वमेध, वाजपेय तथा अन्य नाना प्रकारके यज्ञोंका अनुष्ठान किया॥ ९४॥
</details>

<details open><summary>विश्वास-प्रस्तुतिः</summary>

राज्यं दशसहस्राणि प्राप्य वर्षाणि राघवः।  
शताश्वमेधानाजह्रे सदश्वान् भूरिदक्षिणान्॥ ९५॥
</details>

<details><summary>मूलम्</summary>

राज्यं दशसहस्राणि प्राप्य वर्षाणि राघवः।  
शताश्वमेधानाजह्रे सदश्वान् भूरिदक्षिणान्॥ ९५॥
</details>

<details><summary>अनुवाद (हिन्दी)</summary>

श्रीरघुनाथजीने राज्य पाकर ग्यारह* सहस्र वर्षोंतक उसका पालन और सौ अश्वमेध-यज्ञोंका अनुष्ठान किया। उन यज्ञोंमें उत्तम अश्व छोड़े गये थे तथा ऋत्विजोंको बहुत अधिक दक्षिणाएँ बाँटी गयी थीं॥
</details>

<details><summary>पादटिप्पनी</summary>

* अन्यत्र ‘दशवर्षसहस्राणि दशवर्षशतानि च’ कहा गया है, उनसे एक वाक्यताके लिये यहाँ दसको ग्यारहका बोधक समझना चाहिये।
</details>

<details open><summary>विश्वास-प्रस्तुतिः</summary>

आजानुलम्बिबाहुः स महावक्षाः प्रतापवान्।  
लक्ष्मणानुचरो रामः शशास पृथिवीमिमाम्॥ ९६॥
</details>

<details><summary>मूलम्</summary>

आजानुलम्बिबाहुः स महावक्षाः प्रतापवान्।  
लक्ष्मणानुचरो रामः शशास पृथिवीमिमाम्॥ ९६॥
</details>

<details><summary>अनुवाद (हिन्दी)</summary>

उनकी भुजाएँ घुटनोंतक लम्बी थीं। उनका वक्षःस्थल विशाल एवं विस्तृत था। वे बड़े प्रतापी नरेश थे। लक्ष्मणको साथ लेकर श्रीरामने इस पृथ्वीका शासन किया॥ ९६॥
</details>

<details open><summary>विश्वास-प्रस्तुतिः</summary>

राघवश्चापि धर्मात्मा प्राप्य राज्यमनुत्तमम्।  
ईजे बहुविधैर्यज्ञैः ससुहृज्ज्ञातिबान्धवः॥ ९७॥
</details>

<details><summary>मूलम्</summary>

राघवश्चापि धर्मात्मा प्राप्य राज्यमनुत्तमम्।  
ईजे बहुविधैर्यज्ञैः ससुहृज्ज्ञातिबान्धवः॥ ९७॥
</details>

<details><summary>अनुवाद (हिन्दी)</summary>

अयोध्याके परम उत्तम राज्यको पाकर धर्मात्मा श्रीरामने सुहृदों, कुटुम्बीजनों तथा भाई-बन्धुओंके साथ अनेक प्रकारके यज्ञ किये॥ ९७॥
</details>

<details open><summary>विश्वास-प्रस्तुतिः</summary>

न पर्यदेवन् विधवा न च व्यालकृतं भयम्।  
न व्याधिजं भयं चासीद् रामे राज्यं प्रशासति॥ ९८॥
</details>

<details><summary>मूलम्</summary>

न पर्यदेवन् विधवा न च व्यालकृतं भयम्।  
न व्याधिजं भयं चासीद् रामे राज्यं प्रशासति॥ ९८॥
</details>

<details><summary>अनुवाद (हिन्दी)</summary>

श्रीरामके राज्य-शासनकालमें कभी विधवाओंका विलाप नहीं सुनायी पड़ता था। सर्प आदि दुष्ट जन्तुओंका भय नहीं था और रोगोंकी भी आशङ्का नहीं थी॥ ९८॥
</details>

<details open><summary>विश्वास-प्रस्तुतिः</summary>

निर्दस्युरभवल्लोको नानर्थं कश्चिदस्पृशत्।  
न च स्म वृद्धा बालानां प्रेतकार्याणि कुर्वते॥ ९९॥
</details>

<details><summary>मूलम्</summary>

निर्दस्युरभवल्लोको नानर्थं कश्चिदस्पृशत्।  
न च स्म वृद्धा बालानां प्रेतकार्याणि कुर्वते॥ ९९॥
</details>

<details><summary>अनुवाद (हिन्दी)</summary>

सम्पूर्ण जगत् में कहीं चोरों या लुटेरोंका नाम भी नहीं सुना जाता था। कोई भी मनुष्य अनर्थकारी कार्योंमें हाथ नहीं डालता था और बूढ़ोंको बालकोंके अन्त्येष्टि-संस्कार नहीं करने पड़ते थे॥ ९९॥
</details>

<details open><summary>विश्वास-प्रस्तुतिः</summary>

सर्वं मुदितमेवासीत् सर्वो धर्मपरोऽभवत्।  
राममेवानुपश्यन्तो नाभ्यहिंसन् परस्परम्॥ १००॥
</details>

<details><summary>मूलम्</summary>

सर्वं मुदितमेवासीत् सर्वो धर्मपरोऽभवत्।  
राममेवानुपश्यन्तो नाभ्यहिंसन् परस्परम्॥ १००॥
</details>

<details><summary>अनुवाद (हिन्दी)</summary>

सब लोग सदा प्रसन्न ही रहते थे। सभी धर्मपरायण थे और श्रीरामपर ही बारंबार दृष्टि रखते हुए वे कभी एक-दूसरेको कष्ट नहीं पहुँचाते थे॥ १००॥
</details>

<details open><summary>विश्वास-प्रस्तुतिः</summary>

आसन् वर्षसहस्राणि तथा पुत्रसहस्रिणः।  
निरामया विशोकाश्च रामे राज्यं प्रशासति॥ १०१॥
</details>

<details><summary>मूलम्</summary>

आसन् वर्षसहस्राणि तथा पुत्रसहस्रिणः।  
निरामया विशोकाश्च रामे राज्यं प्रशासति॥ १०१॥
</details>

<details><summary>अनुवाद (हिन्दी)</summary>

श्रीरामके राज्य-शासन करते समय लोग सहस्रों वर्षोंतक जीवित रहते थे, सहस्रों पुत्रोंके जनक होते थे और उन्हें किसी प्रकारका रोग या शोक नहीं होता था॥ १०१॥
</details>

<details open><summary>विश्वास-प्रस्तुतिः</summary>

रामो रामो राम इति प्रजानामभवन् कथाः।  
रामभूतं जगदभूद् रामे राज्यं प्रशासति॥ १०२॥
</details>

<details><summary>मूलम्</summary>

रामो रामो राम इति प्रजानामभवन् कथाः।  
रामभूतं जगदभूद् रामे राज्यं प्रशासति॥ १०२॥
</details>

<details><summary>अनुवाद (हिन्दी)</summary>

श्रीरामके राज्य-शासनकालमें प्रजावर्गके भीतर केवल राम, राम, रामकी ही चर्चा होती थी। सारा जगत् श्रीराममय हो रहा था॥ १०२॥
</details>

<details open><summary>विश्वास-प्रस्तुतिः</summary>

नित्यमूला नित्यफलास्तरवस्तत्र पुष्पिताः।  
कामवर्षी च पर्जन्यः सुखस्पर्शश्च मारुतः॥ १०३॥
</details>

<details><summary>मूलम्</summary>

नित्यमूला नित्यफलास्तरवस्तत्र पुष्पिताः।  
कामवर्षी च पर्जन्यः सुखस्पर्शश्च मारुतः॥ १०३॥
</details>

<details><summary>अनुवाद (हिन्दी)</summary>

श्रीरामके राज्यमें वृक्षोंकी जड़ें सदा मजबूत रहती थीं। वे वृक्ष सदा फूलों और फलोंसे लदे रहते थे। मेघ प्रजाकी इच्छा और आवश्यकताके अनुसार ही वर्षा करते थे। वायु मन्द गतिसे चलती थी, जिससे उसका स्पर्श सुखद जान पड़ता था॥ १०३॥
</details>

<details open><summary>विश्वास-प्रस्तुतिः</summary>

ब्राह्मणाः क्षत्रिया वैश्याः शूद्रा लोभविवर्जिताः।  
स्वकर्मसु प्रवर्तन्ते तुष्टाः स्वैरेव कर्मभिः॥ १०४॥
</details>

<details><summary>मूलम्</summary>

ब्राह्मणाः क्षत्रिया वैश्याः शूद्रा लोभविवर्जिताः।  
स्वकर्मसु प्रवर्तन्ते तुष्टाः स्वैरेव कर्मभिः॥ १०४॥
</details>

<details><summary>अनुवाद (हिन्दी)</summary>

ब्राह्मण, क्षत्रिय, वैश्य और शूद्र चारों वर्णोंके लोग लोभरहित होते थे। सबको अपने ही वर्णाश्रमोचित कर्मोंसे संतोष था और सभी उन्हींके पालनमें लगे रहते थे॥ १०४॥
</details>

<details open><summary>विश्वास-प्रस्तुतिः</summary>

आसन् प्रजा धर्मपरा रामे शासति नानृताः।  
सर्वे लक्षणसम्पन्नाः सर्वे धर्मपरायणाः॥ १०५॥
</details>

<details><summary>मूलम्</summary>

आसन् प्रजा धर्मपरा रामे शासति नानृताः।  
सर्वे लक्षणसम्पन्नाः सर्वे धर्मपरायणाः॥ १०५॥
</details>

<details><summary>अनुवाद (हिन्दी)</summary>

श्रीरामके शासनकालमें सारी प्रजा धर्ममें तत्पर रहती थी। झूठ नहीं बोलती थी। सब लोग उत्तम लक्षणोंसे सम्पन्न थे और सबने धर्मका आश्रय ले रखा था॥ १०५॥
</details>

<details open><summary>विश्वास-प्रस्तुतिः</summary>

दशवर्षसहस्राणि दशवर्षशतानि च।  
भ्रातृभिः सहितः श्रीमान् रामो राज्यमकारयत्॥ १०६॥
</details>

<details><summary>मूलम्</summary>

दशवर्षसहस्राणि दशवर्षशतानि च।  
भ्रातृभिः सहितः श्रीमान् रामो राज्यमकारयत्॥ १०६॥
</details>

<details><summary>अनुवाद (हिन्दी)</summary>

भाइयोंसहित श्रीमान् रामने ग्यारह हजार वर्षोंतक राज्य किया था॥ १०६॥
</details>

<details open><summary>विश्वास-प्रस्तुतिः</summary>

धर्म्यं यशस्यमायुष्यं राज्ञां च विजयावहम्।  
आदिकाव्यमिदं चार्षं पुरा वाल्मीकिना कृतम्॥ १०७॥
</details>

<details><summary>मूलम्</summary>

धर्म्यं यशस्यमायुष्यं राज्ञां च विजयावहम्।  
आदिकाव्यमिदं चार्षं पुरा वाल्मीकिना कृतम्॥ १०७॥
</details>

<details><summary>अनुवाद (हिन्दी)</summary>

यह ऋषिप्रोक्त आदिकाव्य रामायण है, जिसे पूर्वकालमें महर्षि वाल्मीकिने बनाया था। यह धर्म, यश तथा आयुकी वृद्धि करनेवाला एवं राजाओंको विजय देनेवाला है॥ १०७॥
</details>

<details open><summary>विश्वास-प्रस्तुतिः</summary>

यः शृणोति सदा लोके नरः पापात् प्रमुच्यते।  
पुत्रकामश्च पुत्रान् वै धनकामो धनानि च॥ १०८॥  
लभते मनुजो लोके श्रुत्वा रामाभिषेचनम्।  
महीं विजयते राजा रिपूंश्चाप्यधितिष्ठति॥ १०९॥
</details>

<details><summary>मूलम्</summary>

यः शृणोति सदा लोके नरः पापात् प्रमुच्यते।  
पुत्रकामश्च पुत्रान् वै धनकामो धनानि च॥ १०८॥  
लभते मनुजो लोके श्रुत्वा रामाभिषेचनम्।  
महीं विजयते राजा रिपूंश्चाप्यधितिष्ठति॥ १०९॥
</details>

<details><summary>अनुवाद (हिन्दी)</summary>

संसारमें जो मानव सदा इसका श्रवण करता है, वह पापसे मुक्त हो जाता है। श्रीरामके राज्याभिषेकके प्रसंगको सुनकर मनुष्य इस जगत् में यदि पुत्रका इच्छुक हो तो पुत्र और धनका अभिलाषी हो तो धन पाता है। राजा इस काव्यका श्रवण करनेसे पृथ्वीपर विजय पाता और शत्रुओंको अपने अधीन कर लेता है॥ १०८-१०९॥
</details>

<details open><summary>विश्वास-प्रस्तुतिः</summary>

राघवेण यथा माता सुमित्रा लक्ष्मणेन च।  
भरतेन च कैकेयी जीवपुत्रास्तथा स्त्रियः॥ ११०॥  
भविष्यन्ति सदानन्दाः पुत्रपौत्रसमन्विताः।
</details>

<details><summary>मूलम्</summary>

राघवेण यथा माता सुमित्रा लक्ष्मणेन च।  
भरतेन च कैकेयी जीवपुत्रास्तथा स्त्रियः॥ ११०॥  
भविष्यन्ति सदानन्दाः पुत्रपौत्रसमन्विताः।
</details>

<details><summary>अनुवाद (हिन्दी)</summary>

जैसे माता कौसल्या श्रीरामको, सुमित्रा लक्ष्मणको और कैकेयी भरतको पाकर जीवित पुत्रोंकी माता कहलायीं, उसी प्रकार संसारकी दूसरी स्त्रियाँ भी इस आदिकाव्यके पाठ और श्रवणसे जीवित पुत्रोंकी जननी, सदा आनन्दमग्न तथा पुत्र-पौत्रोंसे सम्पन्न होंगी॥ ११० १/२॥
</details>

<details open><summary>विश्वास-प्रस्तुतिः</summary>

श्रुत्वा रामायणमिदं दीर्घमायुश्च विन्दति॥ १११॥  
रामस्य विजयं चेमं सर्वमक्लिष्टकर्मणः।
</details>

<details><summary>मूलम्</summary>

श्रुत्वा रामायणमिदं दीर्घमायुश्च विन्दति॥ १११॥  
रामस्य विजयं चेमं सर्वमक्लिष्टकर्मणः।
</details>

<details><summary>अनुवाद (हिन्दी)</summary>

क्लेशरहित कर्म करनेवाले श्रीरामकी विजय-कथारूप इस सम्पूर्ण रामायण-काव्यको सुनकर मनुष्य दीर्घकालतक स्थिर रहनेवाली आयु पाता है॥ १११ १/२॥
</details>

<details open><summary>विश्वास-प्रस्तुतिः</summary>

शृणोति य इदं काव्यं पुरा वाल्मीकिना कृतम्॥ ११२॥  
श्रद्दधानो जितक्रोधो दुर्गाण्यतितरत्यसौ।
</details>

<details><summary>मूलम्</summary>

शृणोति य इदं काव्यं पुरा वाल्मीकिना कृतम्॥ ११२॥  
श्रद्दधानो जितक्रोधो दुर्गाण्यतितरत्यसौ।
</details>

<details><summary>अनुवाद (हिन्दी)</summary>

पूर्वकालमें महर्षि वाल्मीकिने जिसकी रचना की थी, वही यह आदिकाव्य है। जो क्रोधको जीतकर श्रद्धापूर्वक इसे सुनता है, वह बड़े-बड़े संकटोंसे पार हो जाता है॥ ११२ १/२॥
</details>

<details open><summary>विश्वास-प्रस्तुतिः</summary>

समागम्य प्रवासान्ते रमन्ते सह बान्धवैः॥ ११३॥  
शृण्वन्ति य इदं काव्यं पुरा वाल्मीकिना कृतम्।  
ते प्रार्थितान् वरान् सर्वान् प्राप्नुवन्तीह राघवात्॥ ११४॥
</details>

<details><summary>मूलम्</summary>

समागम्य प्रवासान्ते रमन्ते सह बान्धवैः॥ ११३॥  
शृण्वन्ति य इदं काव्यं पुरा वाल्मीकिना कृतम्।  
ते प्रार्थितान् वरान् सर्वान् प्राप्नुवन्तीह राघवात्॥ ११४॥
</details>

<details><summary>अनुवाद (हिन्दी)</summary>

जो लोग पूर्वकालमें महर्षि वाल्मीकिद्वारा निर्मित इस काव्यको सुनते हैं, वे परदेशसे लौटकर अपने भाई-बन्धुओंके साथ मिलते और आनन्दका अनुभव करते हैं। वे इस जगत् में श्रीरघुनाथजीसे समस्त मनोवाञ्छित फलोंको प्राप्त कर लेते हैं॥ ११३-११४॥
</details>

<details open><summary>विश्वास-प्रस्तुतिः</summary>

श्रवणेन सुराः सर्वे प्रीयन्ते सम्प्रशृण्वताम्।  
विनायकाश्च शाम्यन्ति गृहे तिष्ठन्ति यस्य वै॥ ११५॥
</details>

<details><summary>मूलम्</summary>

श्रवणेन सुराः सर्वे प्रीयन्ते सम्प्रशृण्वताम्।  
विनायकाश्च शाम्यन्ति गृहे तिष्ठन्ति यस्य वै॥ ११५॥
</details>

<details><summary>अनुवाद (हिन्दी)</summary>

इसके श्रवणसे समस्त देवता श्रोताओंपर प्रसन्न होते हैं तथा जिसके घरमें विघ्नकारी ग्रह होते हैं, उसके वे सारे ग्रह शान्त हो जाते हैं॥ ११५॥
</details>

<details open><summary>विश्वास-प्रस्तुतिः</summary>

विजयेत महीं राजा प्रवासी स्वस्तिमान् भवेत्।  
स्त्रियो रजस्वलाः श्रुत्वा पुत्रान् सूयुरनुत्तमान्॥ ११६॥
</details>

<details><summary>मूलम्</summary>

विजयेत महीं राजा प्रवासी स्वस्तिमान् भवेत्।  
स्त्रियो रजस्वलाः श्रुत्वा पुत्रान् सूयुरनुत्तमान्॥ ११६॥
</details>

<details><summary>अनुवाद (हिन्दी)</summary>

राजा इसके श्रवणसे भूमण्डलपर विजय पाता है। परदेशमें निवास करनेवाला पुरुष सकुशल रहता और रजस्वला स्त्रियाँ (स्नानके अनन्तर सोलह दिनोंके भीतर) इसे सुनकर श्रेष्ठ पुत्रोंको जन्म देती हैं॥ ११६॥
</details>

<details open><summary>विश्वास-प्रस्तुतिः</summary>

पूजयंश्च पठंश्चैनमितिहासं पुरातनम्।  
सर्वपापैः प्रमुच्येत दीर्घमायुरवाप्नुयात्॥ ११७॥
</details>

<details><summary>मूलम्</summary>

पूजयंश्च पठंश्चैनमितिहासं पुरातनम्।  
सर्वपापैः प्रमुच्येत दीर्घमायुरवाप्नुयात्॥ ११७॥
</details>

<details><summary>अनुवाद (हिन्दी)</summary>

जो इस प्राचीन इतिहासका पूजन और पाठ करता है, वह सब पापोंसे मुक्त होता और बड़ी आयु पाता है॥
</details>

<details open><summary>विश्वास-प्रस्तुतिः</summary>

प्रणम्य शिरसा नित्यं श्रोतव्यं क्षत्रियैर्द्विजात्।  
ऐश्वर्यं पुत्रलाभश्च भविष्यति न संशयः॥ ११८॥
</details>

<details><summary>मूलम्</summary>

प्रणम्य शिरसा नित्यं श्रोतव्यं क्षत्रियैर्द्विजात्।  
ऐश्वर्यं पुत्रलाभश्च भविष्यति न संशयः॥ ११८॥
</details>

<details><summary>अनुवाद (हिन्दी)</summary>

क्षत्रियोंको चाहिये कि वे प्रतिदिन मस्तक झुकाकर प्रणाम करके ब्राह्मणके मुखसे इस ग्रन्थका श्रवण करें। इससे उन्हें ऐश्वर्य और पुत्रकी प्राप्ति होगी, इसमें संशय नहीं है॥ ११८॥
</details>

<details open><summary>विश्वास-प्रस्तुतिः</summary>

रामायणमिदं कृत्स्नं शृण्वतः पठतः सदा।  
प्रीयते सततं रामः स हि विष्णुः सनातनः॥ ११९॥
</details>

<details><summary>मूलम्</summary>

रामायणमिदं कृत्स्नं शृण्वतः पठतः सदा।  
प्रीयते सततं रामः स हि विष्णुः सनातनः॥ ११९॥
</details>

<details><summary>अनुवाद (हिन्दी)</summary>

जो नित्य इस सम्पूर्ण रामायणका श्रवण एवं पाठ करता है, उसपर सनातन विष्णुस्वरूप भगवान् श्रीराम सदा प्रसन्न रहते हैं॥ ११९॥
</details>

<details open><summary>विश्वास-प्रस्तुतिः</summary>

आदिदेवो महाबाहुर्हरिर्नारायणः प्रभुः।  
साक्षाद् रामो रघुश्रेष्ठः शेषो लक्ष्मण उच्यते॥ १२०॥
</details>

<details><summary>मूलम्</summary>

आदिदेवो महाबाहुर्हरिर्नारायणः प्रभुः।  
साक्षाद् रामो रघुश्रेष्ठः शेषो लक्ष्मण उच्यते॥ १२०॥
</details>

<details><summary>अनुवाद (हिन्दी)</summary>

साक्षात् आदिदेव महाबाहु पापहारी प्रभु नारायण ही रघुकुलतिलक श्रीराम हैं तथा भगवान् शेष ही लक्ष्मण कहलाते हैं॥ १२०॥
</details>

<details open><summary>विश्वास-प्रस्तुतिः</summary>

एवमेतत् पुरावृत्तमाख्यानं भद्रमस्तु वः।  
प्रव्याहरत विस्रब्धं बलं विष्णोः प्रवर्धताम्॥ १२१॥
</details>

<details><summary>मूलम्</summary>

एवमेतत् पुरावृत्तमाख्यानं भद्रमस्तु वः।  
प्रव्याहरत विस्रब्धं बलं विष्णोः प्रवर्धताम्॥ १२१॥
</details>

<details><summary>अनुवाद (हिन्दी)</summary>

(लवकुश कहते हैं—) श्रोताओ! आपलोगोंका कल्याण हो। यह पूर्वघटित आख्यान ही इस प्रकार रामायणकाव्यके रूपमें वर्णित हुआ है। आपलोग पूर्ण विश्वासके साथ इसका पाठ करें। इससे आपके वैष्णवबलकी वृद्धि होगी॥ १२१॥
</details>

<details open><summary>विश्वास-प्रस्तुतिः</summary>

देवाश्च सर्वे तुष्यन्ति ग्रहणाच्छ्रवणात् तथा।  
रामायणस्य श्रवणे तृप्यन्ति पितरः सदा॥ १२२॥
</details>

<details><summary>मूलम्</summary>

देवाश्च सर्वे तुष्यन्ति ग्रहणाच्छ्रवणात् तथा।  
रामायणस्य श्रवणे तृप्यन्ति पितरः सदा॥ १२२॥
</details>

<details><summary>अनुवाद (हिन्दी)</summary>

रामायणको हृदयमें धारण करने और सुननेसे सब देवता संतुष्ट होते हैं। इसके श्रवणसे पितरोंको भी सदा तृप्ति मिलती है॥ १२२॥
</details>

<details open><summary>विश्वास-प्रस्तुतिः</summary>

भक्त्या रामस्य ये चेमां संहितामृषिणा कृताम्।  
ये लिखन्तीह च नरास्तेषां वासस्त्रिविष्टपे॥ १२३॥
</details>

<details><summary>मूलम्</summary>

भक्त्या रामस्य ये चेमां संहितामृषिणा कृताम्।  
ये लिखन्तीह च नरास्तेषां वासस्त्रिविष्टपे॥ १२३॥
</details>

<details><summary>अनुवाद (हिन्दी)</summary>

जो लोग श्रीरामचन्द्रजीमें भक्तिभाव रखकर महर्षि वाल्मीकिनिर्मित इस रामायण-संहिताको लिखते हैं, उनका स्वर्गमें निवास होता है॥ १२३॥
</details>

<details open><summary>विश्वास-प्रस्तुतिः</summary>

कुटुम्बवृद्धिं धनधान्यवृद्धिं  
स्त्रियश्च मुख्याः सुखमुत्तमं च।  
श्रुत्वा शुभं काव्यमिदं महार्थं  
प्राप्नोति सर्वां भुवि चार्थसिद्धिम्॥ १२४॥
</details>

<details><summary>मूलम्</summary>

कुटुम्बवृद्धिं धनधान्यवृद्धिं  
स्त्रियश्च मुख्याः सुखमुत्तमं च।  
श्रुत्वा शुभं काव्यमिदं महार्थं  
प्राप्नोति सर्वां भुवि चार्थसिद्धिम्॥ १२४॥
</details>

<details><summary>अनुवाद (हिन्दी)</summary>

इस शुभ और गम्भीर अर्थसे युक्त काव्यको सुनकर मनुष्यके कुटुम्ब और धन-धान्यकी वृद्धि होती है। उसे श्रेष्ठ गुणवाली सुन्दरी स्त्रियाँ सुलभ होती हैं तथा इस भूतलपर वह अपने सारे मनोरथोंको प्राप्त कर लेता है॥
</details>

<details open><summary>विश्वास-प्रस्तुतिः</summary>

आयुष्यमारोग्यकरं यशस्यं  
सौभ्रातृकं बुद्धिकरं शुभं च।  
श्रोतव्यमेतन्नियमेन सद्भि-  
राख्यानमोजस्करमृद्धिकामैः॥ १२५॥
</details>

<details><summary>मूलम्</summary>

आयुष्यमारोग्यकरं यशस्यं  
सौभ्रातृकं बुद्धिकरं शुभं च।  
श्रोतव्यमेतन्नियमेन सद्भि-  
राख्यानमोजस्करमृद्धिकामैः॥ १२५॥
</details>

<details><summary>अनुवाद (हिन्दी)</summary>

यह काव्य आयु, आरोग्य, यश तथा भ्रातृप्रेमको बढ़ानेवाला है। यह उत्तम बुद्धि प्रदान करनेवाला और मङ्गलकारी है; अतः समृद्धिकी इच्छा रखनेवाले सत्पुरुषोंको इस उत्साहवर्द्धक इतिहासका नियमपूर्वक श्रवण करना चाहिये॥ १२५॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डेऽष्टाविंशत्यधिकशततमः सर्गः॥ १२८॥  
इस प्रकार श्रीवाल्मीकिर्निमित आर्षरामायण आदिकाव्यके युद्धकाण्डमें एक सौ अट्ठाईसवाँ सर्ग पूरा हुआ॥ १२८॥  
॥ युद्धकाण्डं सम्पूर्णम्॥
</details>