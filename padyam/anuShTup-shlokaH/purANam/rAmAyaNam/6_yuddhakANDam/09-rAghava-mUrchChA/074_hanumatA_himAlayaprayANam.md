+++
title = "०७४ हनुमता हिमालयप्रयाणम्"
title_english = "074 Hanuma s journey to Himalayas"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-074-_Hanuma_s_journey_to_Himalayas_0.mp3"></div>
</details>



<details><summary>भागसूचना</summary>

74. जाम्बवान् के आदेशसे हनुमान् जी का हिमालयसे दिव्य ओषधियोंके पर्वतको लाना और उन ओषधियोंकी गन्धसे श्रीराम, लक्ष्मण एवं समस्त वानरोंका पुनः स्वस्थ होना
</details>

<details open><summary>विश्वास-प्रस्तुतिः</summary>

तयोस्तदासादितयो रणाग्रे  
मुमोह सैन्यं हरियूथपानाम्।  
सुग्रीवनीलाङ्गदजाम्बवन्तो  
न चापि किंचित् प्रतिपेदिरे ते॥ १॥
</details>

<details><summary>मूलम्</summary>

तयोस्तदासादितयो रणाग्रे  
मुमोह सैन्यं हरियूथपानाम्।  
सुग्रीवनीलाङ्गदजाम्बवन्तो  
न चापि किंचित् प्रतिपेदिरे ते॥ १॥
</details>

<details><summary>अनुवाद (हिन्दी)</summary>

युद्धके मुहानेपर जब वे दोनों भाई श्रीराम और लक्ष्मण निश्चेष्ट होकर पड़ गये, तब वानर-सेनापतियोंकी वह सेना किंकर्तव्यविमूढ हो गयी। सुग्रीव, नील, अङ्गद और जाम्बवान् को भी उस समय कुछ नहीं सूझता था॥
</details>

<details open><summary>विश्वास-प्रस्तुतिः</summary>

ततो विषण्णं समवेक्ष्य सर्वं  
विभीषणो बुद्धिमतां वरिष्ठः।  
उवाच शाखामृगराजवीरा-  
नाश्वासयन्नप्रतिमैर्वचोभिः॥ २॥
</details>

<details><summary>मूलम्</summary>

ततो विषण्णं समवेक्ष्य सर्वं  
विभीषणो बुद्धिमतां वरिष्ठः।  
उवाच शाखामृगराजवीरा-  
नाश्वासयन्नप्रतिमैर्वचोभिः॥ २॥
</details>

<details><summary>अनुवाद (हिन्दी)</summary>

उस समय सबको विषादमें डूबा हुआ देख बुद्धिमानोंमें श्रेष्ठ विभीषणने वानरराजके उन वीर सैनिकोंको आश्वासन देते हुए अनुपम वाणीमें कहा—॥ २॥
</details>

<details open><summary>विश्वास-प्रस्तुतिः</summary>

मा भैष्ट नास्त्यत्र विषादकालो  
यदार्यपुत्रौ ह्यवशौ विषण्णौ।  
स्वयंभुवो वाक्यमथोद्वहन्तौ  
यत्सादिताविन्द्रजितास्त्रजालैः॥ ३॥
</details>

<details><summary>मूलम्</summary>

मा भैष्ट नास्त्यत्र विषादकालो  
यदार्यपुत्रौ ह्यवशौ विषण्णौ।  
स्वयंभुवो वाक्यमथोद्वहन्तौ  
यत्सादिताविन्द्रजितास्त्रजालैः॥ ३॥
</details>

<details><summary>अनुवाद (हिन्दी)</summary>

‘वानर वीरो! आपलोग भयभीत न हों। यहाँ विषादका अवसर नहीं है; क्योंकि इन दोनों आर्यपुत्रोंने ब्रह्माजीके वचनोंका आदर एवं पालन करते हुए स्वयं ही हथियार नहीं उठाये थे; इसीलिये इन्द्रजित् ने इन दोनोंको अपने अस्त्र-समूहोंसे आच्छादित कर दिया था। अतएव ये दोनों भाई केवल विषादग्रस्त (मूर्च्छित) हो गये हैं (इनके प्राणोंपर संकट नहीं आया है)॥ ३॥
</details>

<details open><summary>विश्वास-प्रस्तुतिः</summary>

तस्मै तु दत्तं परमास्त्रमेतत्  
स्वयंभुवा ब्राह्मममोघवीर्यम्।  
तन्मानयन्तौ युधि राजपुत्रौ  
निपातितौ कोऽत्र विषादकालः॥ ४॥
</details>

<details><summary>मूलम्</summary>

तस्मै तु दत्तं परमास्त्रमेतत्  
स्वयंभुवा ब्राह्मममोघवीर्यम्।  
तन्मानयन्तौ युधि राजपुत्रौ  
निपातितौ कोऽत्र विषादकालः॥ ४॥
</details>

<details><summary>अनुवाद (हिन्दी)</summary>

‘स्वयम्भू ब्रह्माजीने यह उत्तम अस्त्र इन्द्रजित् को दिया था। ब्रह्मास्त्रके नामसे इसकी प्रसिद्धि है और इसका बल अमोघ है। संग्राममें उसका समादर—उसकी मर्यादाकी रक्षा करते हुए ही ये दोनों राजकुमार धराशायी हुए हैं; अतः इसमें खेदकी कौन-सी बात है?’॥ ४॥
</details>

<details open><summary>विश्वास-प्रस्तुतिः</summary>

ब्राह्ममस्त्रं ततो धीमान् मानयित्वा तु मारुतिः।  
विभीषणवचः श्रुत्वा हनूमानिदमब्रवीत्॥ ५॥
</details>

<details><summary>मूलम्</summary>

ब्राह्ममस्त्रं ततो धीमान् मानयित्वा तु मारुतिः।  
विभीषणवचः श्रुत्वा हनूमानिदमब्रवीत्॥ ५॥
</details>

<details><summary>अनुवाद (हिन्दी)</summary>

विभीषणकी बात सुनकर बुद्धिमान् पवनकुमार हनुमान् ने ब्रह्मास्त्रका सम्मान करते हुए उनसे इस प्रकार कहा—॥ ५॥
</details>

<details open><summary>विश्वास-प्रस्तुतिः</summary>

अस्मिन्नस्त्रहते सैन्ये वानराणां तरस्विनाम्।  
यो यो धारयते प्राणांस्तं तमाश्वासयावहे॥ ६॥
</details>

<details><summary>मूलम्</summary>

अस्मिन्नस्त्रहते सैन्ये वानराणां तरस्विनाम्।  
यो यो धारयते प्राणांस्तं तमाश्वासयावहे॥ ६॥
</details>

<details><summary>अनुवाद (हिन्दी)</summary>

‘राक्षसराज! इस अस्त्रसे घायल हुए वेगशाली वानर-सैनिकोंमें जो-जो प्राण धारण करते हों, उन-उनको हमें चलकर आश्वासन देना चाहिये’॥ ६॥
</details>

<details open><summary>विश्वास-प्रस्तुतिः</summary>

तावुभौ युगपद् वीरौ हनूमद्राक्षसोत्तमौ।  
उल्काहस्तौ तदा रात्रौ रणशीर्षे विचेरतुः॥ ७॥
</details>

<details><summary>मूलम्</summary>

तावुभौ युगपद् वीरौ हनूमद्राक्षसोत्तमौ।  
उल्काहस्तौ तदा रात्रौ रणशीर्षे विचेरतुः॥ ७॥
</details>

<details><summary>अनुवाद (हिन्दी)</summary>

उस समय रात हो गयी थी, इसलिये हनुमान् और राक्षसप्रवर विभीषण दोनों वीर अपने-अपने हाथमें मसाल लिये एक ही साथ रणभूमिमें विचरने लगे॥ ७॥
</details>

<details open><summary>विश्वास-प्रस्तुतिः</summary>

भिन्नलाङ्गूलहस्तोरुपादाङ्गुलिशिरोधरैः।  
स्रवद्भिः क्षतजं गात्रैः प्रस्रवद्भिः समन्ततः॥ ८॥  
पतितैः पर्वताकारैर्वानरैरभिसंवृताम्।  
शस्त्रैश्च पतितैर्दीप्तैर्ददृशाते वसुंधराम्॥ ९॥
</details>

<details><summary>मूलम्</summary>

भिन्नलाङ्गूलहस्तोरुपादाङ्गुलिशिरोधरैः।  
स्रवद्भिः क्षतजं गात्रैः प्रस्रवद्भिः समन्ततः॥ ८॥  
पतितैः पर्वताकारैर्वानरैरभिसंवृताम्।  
शस्त्रैश्च पतितैर्दीप्तैर्ददृशाते वसुंधराम्॥ ९॥
</details>

<details><summary>अनुवाद (हिन्दी)</summary>

जिनकी पूँछ, हाथ, पैर, जाँघ, अंगुलि और ग्रीवा आदि अङ्ग कट गये थे, अतएव जो अपने शरीरोंसे रक्त बहा रहे थे, ऐसे पर्वताकार वानरोंके गिरनेसे वहाँकी सारी भूमि सब ओरसे पट गयी थी तथा वहाँ गिरे हुए चमकीले अस्त्र-शस्त्रोंसे भी आच्छादित हो गयी थी। हनुमान् और विभीषणने इस अवस्थामें उस युद्धभूमिका निरीक्षण किया॥ ८-९॥
</details>

<details open><summary>विश्वास-प्रस्तुतिः</summary>

सुग्रीवमङ्गदं नीलं शरभं गन्धमादनम्।  
जाम्बवन्तं सुषेणं च वेगदर्शिनमेव च॥ १०॥  
मैन्दं नलं ज्योतिर्मुखं द्विविदं चापि वानरम्।  
विभीषणो हनूमांश्च ददृशाते हतान् रणे॥ ११॥
</details>

<details><summary>मूलम्</summary>

सुग्रीवमङ्गदं नीलं शरभं गन्धमादनम्।  
जाम्बवन्तं सुषेणं च वेगदर्शिनमेव च॥ १०॥  
मैन्दं नलं ज्योतिर्मुखं द्विविदं चापि वानरम्।  
विभीषणो हनूमांश्च ददृशाते हतान् रणे॥ ११॥
</details>

<details><summary>अनुवाद (हिन्दी)</summary>

सुग्रीव, अङ्गद, नील, शरभ, गन्धमादन, जाम्बवान्, सुषेण, वेगदर्शी, मैन्द, नल, ज्योतिर्मुख तथा द्विविद—इन सभी वानरोंको हनुमान् और विभीषणने युद्धमें घायल होकर पड़ा देखा॥ १०-११॥
</details>

<details open><summary>विश्वास-प्रस्तुतिः</summary>

सप्तषष्टिर्हताः कोट्यो वानराणां तरस्विनाम्।  
अह्नः पञ्चमशेषेण वल्लभेन स्वयंभुवः॥ १२॥
</details>

<details><summary>मूलम्</summary>

सप्तषष्टिर्हताः कोट्यो वानराणां तरस्विनाम्।  
अह्नः पञ्चमशेषेण वल्लभेन स्वयंभुवः॥ १२॥
</details>

<details><summary>अनुवाद (हिन्दी)</summary>

ब्रह्माजीके प्रिय अस्त्र—ब्रह्मास्त्रने दिनके चार भाग व्यतीत होते-होते सरसठ करोड़ वानरोंको हताहत कर दिया था। जब केवल पाँचवाँ भाग—सायाह्नकाल शेष रह गया, तब ब्रह्मास्त्रका प्रयोग बंद हुआ था॥ १२॥
</details>

<details open><summary>विश्वास-प्रस्तुतिः</summary>

सागरौघनिभं भीमं दृष्ट्वा बाणार्दितं बलम्।  
मार्गते जाम्बवन्तं च हनूमान् सविभीषणः॥ १३॥
</details>

<details><summary>मूलम्</summary>

सागरौघनिभं भीमं दृष्ट्वा बाणार्दितं बलम्।  
मार्गते जाम्बवन्तं च हनूमान् सविभीषणः॥ १३॥
</details>

<details><summary>अनुवाद (हिन्दी)</summary>

समुद्रके समान विशाल एवं भयंकर वानर-सेनाको बाणोंसे पीड़ित देख विभीषणसहित हनुमान् जी जाम्बवान् को ढूँढ़ने लगे॥ १३॥
</details>

<details open><summary>विश्वास-प्रस्तुतिः</summary>

स्वभावजरया युक्तं वृद्धं शरशतैश्चितम्।  
प्रजापतिसुतं वीरं शाम्यन्तमिव पावकम्॥ १४॥  
दृष्ट्वा समभिसंक्रम्य पौलस्त्यो वाक्यमब्रवीत्।  
कच्चिदार्य शरैस्तीक्ष्णैर्न प्राणा ध्वंसितास्तव॥ १५॥
</details>

<details><summary>मूलम्</summary>

स्वभावजरया युक्तं वृद्धं शरशतैश्चितम्।  
प्रजापतिसुतं वीरं शाम्यन्तमिव पावकम्॥ १४॥  
दृष्ट्वा समभिसंक्रम्य पौलस्त्यो वाक्यमब्रवीत्।  
कच्चिदार्य शरैस्तीक्ष्णैर्न प्राणा ध्वंसितास्तव॥ १५॥
</details>

<details><summary>अनुवाद (हिन्दी)</summary>

ब्रह्माजीके पुत्र वीर जाम्बवान् एक तो स्वाभाविक वृद्धावस्थासे युक्त थे, दूसरे उनके शरीरमें सैकड़ों बाण धँसे हुए थे; अतः वे बुझती हुई आगके समान निस्तेज दिखायी देते थे। उन्हें देखकर विभीषण तुरंत ही उनके पास गये और बोले—‘आर्य! इन तीखे बाणोंके प्रहारसे आपके प्राण निकल तो नहीं गये?’॥ १४-१५॥
</details>

<details open><summary>विश्वास-प्रस्तुतिः</summary>

विभीषणवचः श्रुत्वा जाम्बवानृक्षपुङ्गवः।  
कृच्छ्रादभ्युद‍‍्गिरन् वाक्यमिदं वचनमब्रवीत्॥ १६॥
</details>

<details><summary>मूलम्</summary>

विभीषणवचः श्रुत्वा जाम्बवानृक्षपुङ्गवः।  
कृच्छ्रादभ्युद‍‍्गिरन् वाक्यमिदं वचनमब्रवीत्॥ १६॥
</details>

<details><summary>अनुवाद (हिन्दी)</summary>

विभीषणकी बात सुनकर ऋक्षराज जाम्बवान् बड़ी कठिनाईसे वाक्यका उच्चारण करते हुए इस प्रकार बोले—॥ १६॥
</details>

<details open><summary>विश्वास-प्रस्तुतिः</summary>

नैर्ऋतेन्द्र महावीर्य स्वरेण त्वाभिलक्षये।  
विद्धगात्रः शितैर्बाणैर्न त्वां पश्यामि चक्षुषा॥ १७॥
</details>

<details><summary>मूलम्</summary>

नैर्ऋतेन्द्र महावीर्य स्वरेण त्वाभिलक्षये।  
विद्धगात्रः शितैर्बाणैर्न त्वां पश्यामि चक्षुषा॥ १७॥
</details>

<details><summary>अनुवाद (हिन्दी)</summary>

‘महापराक्रमी राक्षसराज! मैं केवल स्वरसे तुम्हें पहचान रहा हूँ। मेरे सभी अङ्ग पैने बाणोंसे बिंधे हुए हैं, अतः मैं आँख खोलकर तुम्हें नहीं देख सकता॥ १७॥
</details>

<details open><summary>विश्वास-प्रस्तुतिः</summary>

अञ्जना सुप्रजा येन मातरिश्वा च सुव्रत।  
हनूमान् वानरश्रेष्ठः प्राणान् धारयते क्वचित्॥ १८॥
</details>

<details><summary>मूलम्</summary>

अञ्जना सुप्रजा येन मातरिश्वा च सुव्रत।  
हनूमान् वानरश्रेष्ठः प्राणान् धारयते क्वचित्॥ १८॥
</details>

<details><summary>अनुवाद (हिन्दी)</summary>

‘उत्तम व्रतके पालक विभीषण! यह तो बताओ, जिनको जन्म देनेसे अञ्जनादेवी उत्तम पुत्रकी जननी और वायुदेव श्रेष्ठ पुत्रके जनक माने जाते हैं, वे वानरश्रेष्ठ हनुमान् कहीं जीवित हैं?’॥ १८॥
</details>

<details open><summary>विश्वास-प्रस्तुतिः</summary>

श्रुत्वा जाम्बवतो वाक्यमुवाचेदं विभीषणः।  
आर्यपुत्रावतिक्रम्य कस्मात् पृच्छसि मारुतिम्॥ १९॥
</details>

<details><summary>मूलम्</summary>

श्रुत्वा जाम्बवतो वाक्यमुवाचेदं विभीषणः।  
आर्यपुत्रावतिक्रम्य कस्मात् पृच्छसि मारुतिम्॥ १९॥
</details>

<details><summary>अनुवाद (हिन्दी)</summary>

जाम्बवान् का यह प्रश्न सुनकर विभीषणने पूछा— ‘ऋक्षराज! आप दोनों महाराजकुमारोंको छोड़कर केवल पवनकुमार हनुमान् जी को ही क्यों पूछ रहे हैं?॥ १९॥
</details>

<details open><summary>विश्वास-प्रस्तुतिः</summary>

नैव राजनि सुग्रीवे नाङ्गदे नापि राघवे।  
आर्य संदर्शितः स्नेहो यथा वायुसुते परः॥ २०॥
</details>

<details><summary>मूलम्</summary>

नैव राजनि सुग्रीवे नाङ्गदे नापि राघवे।  
आर्य संदर्शितः स्नेहो यथा वायुसुते परः॥ २०॥
</details>

<details><summary>अनुवाद (हिन्दी)</summary>

‘आर्य! आपने न तो राजा सुग्रीवपर, न अङ्गदपर और न भगवान् श्रीरामपर ही वैसा स्नेह दिखाया है, जैसा पवनपुत्र हनुमान् जी के प्रति आपका प्रगाढ़ प्रेम लक्षित हो रहा है’॥ २०॥
</details>

<details open><summary>विश्वास-प्रस्तुतिः</summary>

विभीषणवचः श्रुत्वा जाम्बवान् वाक्यमब्रवीत्।  
शृणु नैर्ऋतशार्दूल यस्मात् पृच्छामि मारुतिम्॥ २१॥
</details>

<details><summary>मूलम्</summary>

विभीषणवचः श्रुत्वा जाम्बवान् वाक्यमब्रवीत्।  
शृणु नैर्ऋतशार्दूल यस्मात् पृच्छामि मारुतिम्॥ २१॥
</details>

<details><summary>अनुवाद (हिन्दी)</summary>

विभीषणकी यह बात सुनकर जाम्बवान् ने कहा— ‘राक्षसराज! सुनो। मैं पवनकुमार हनुमान् जी को क्यों पूछता हूँ—यह बता रहा हूँ॥ २१॥
</details>

<details open><summary>विश्वास-प्रस्तुतिः</summary>

अस्मिञ्जीवति वीरे तु हतमप्यहतं बलम्।  
हनूमत्युज्झितप्राणे जीवन्तोऽपि मृता वयम्॥ २२॥
</details>

<details><summary>मूलम्</summary>

अस्मिञ्जीवति वीरे तु हतमप्यहतं बलम्।  
हनूमत्युज्झितप्राणे जीवन्तोऽपि मृता वयम्॥ २२॥
</details>

<details><summary>अनुवाद (हिन्दी)</summary>

‘यदि वीरवर हनुमान् जीवित हों तो यह मरी हुई सेना भी जीवित ही है—ऐसा समझना चाहिये और यदि उनके प्राण निकल गये हों तो हमलोग जीते हुए भी मृतकके ही तुल्य हैं॥ २२॥
</details>

<details open><summary>विश्वास-प्रस्तुतिः</summary>

धरते मारुतिस्तात मारुतप्रतिमो यदि।  
वैश्वानरसमो वीर्ये जीविताशा ततो भवेत्॥ २३॥
</details>

<details><summary>मूलम्</summary>

धरते मारुतिस्तात मारुतप्रतिमो यदि।  
वैश्वानरसमो वीर्ये जीविताशा ततो भवेत्॥ २३॥
</details>

<details><summary>अनुवाद (हिन्दी)</summary>

‘तात! यदि वायुके समान वेगशाली और अग्निके समान पराक्रमी पवनकुमार हनुमान् जीवित हैं तो हम सबके जीवित होनेकी आशा की जा सकती है’॥ २३॥
</details>

<details open><summary>विश्वास-प्रस्तुतिः</summary>

ततो वृद्धमुपागम्य विनयेनाभ्यवादयत्।  
गृह्य जाम्बवतः पादौ हनूमान् मारुतात्मजः॥ २४॥
</details>

<details><summary>मूलम्</summary>

ततो वृद्धमुपागम्य विनयेनाभ्यवादयत्।  
गृह्य जाम्बवतः पादौ हनूमान् मारुतात्मजः॥ २४॥
</details>

<details><summary>अनुवाद (हिन्दी)</summary>

बूढ़े जाम्बवान् के इतना कहते ही पवनपुत्र हनुमान् जी उनके पास आ गये और दोनों पैर पकड़कर उन्होंने विनीतभावसे उन्हें प्रणाम किया॥ २४॥
</details>

<details open><summary>विश्वास-प्रस्तुतिः</summary>

श्रुत्वा हनूमतो वाक्यं तदा विव्यथितेन्द्रियः।  
पुनर्जातमिवात्मानं मन्यते स्मर्क्षपुङ्गवः॥ २५॥
</details>

<details><summary>मूलम्</summary>

श्रुत्वा हनूमतो वाक्यं तदा विव्यथितेन्द्रियः।  
पुनर्जातमिवात्मानं मन्यते स्मर्क्षपुङ्गवः॥ २५॥
</details>

<details><summary>अनुवाद (हिन्दी)</summary>

हनुमान् जी की बात सुनकर उस समय ऋक्षराज जाम्बवान् ने, जिनकी सारी इन्द्रियाँ बाणोंके प्रहारसे पीड़ित थीं, अपना पुनर्जन्म हुआ-सा माना॥ २५॥
</details>

<details open><summary>विश्वास-प्रस्तुतिः</summary>

ततोऽब्रवीन्महातेजा हनूमन्तं स जाम्बवान्।  
आगच्छ हरिशार्दूल वानरांस्त्रातुमर्हसि॥ २६॥
</details>

<details><summary>मूलम्</summary>

ततोऽब्रवीन्महातेजा हनूमन्तं स जाम्बवान्।  
आगच्छ हरिशार्दूल वानरांस्त्रातुमर्हसि॥ २६॥
</details>

<details><summary>अनुवाद (हिन्दी)</summary>

फिर उन महातेजस्वी जाम्बवान् ने हनुमान् जी से कहा—‘वानरसिंह! आओ, सम्पूर्ण वानरोंकी रक्षा करो॥ २६॥
</details>

<details open><summary>विश्वास-प्रस्तुतिः</summary>

नान्यो विक्रमपर्याप्तस्त्वमेषां परमः सखा।  
त्वत्पराक्रमकालोऽयं नान्यं पश्यामि कञ्चन॥ २७॥
</details>

<details><summary>मूलम्</summary>

नान्यो विक्रमपर्याप्तस्त्वमेषां परमः सखा।  
त्वत्पराक्रमकालोऽयं नान्यं पश्यामि कञ्चन॥ २७॥
</details>

<details><summary>अनुवाद (हिन्दी)</summary>

‘तुम्हारे सिवा दूसरा कोई पूर्ण पराक्रमसे युक्त नहीं है। तुम्हीं इन सबके परम सहायक हो। यह समय तुम्हारे ही पराक्रमका है। मैं दूसरे किसीको इसके योग्य नहीं देखता॥ २७॥
</details>

<details open><summary>विश्वास-प्रस्तुतिः</summary>

ऋक्षवानरवीराणामनीकानि प्रहर्षय।  
विशल्यौ कुरु चाप्येतौ सादितौ रामलक्ष्मणौ॥ २८॥
</details>

<details><summary>मूलम्</summary>

ऋक्षवानरवीराणामनीकानि प्रहर्षय।  
विशल्यौ कुरु चाप्येतौ सादितौ रामलक्ष्मणौ॥ २८॥
</details>

<details><summary>अनुवाद (हिन्दी)</summary>

‘तुम रीछों और वानरवीरोंकी सेनाओंको हर्ष प्रदान करो और बाणोंसे पीड़ित हुए इन दोनों भाई श्रीराम और लक्ष्मणके शरीरसे बाण निकालकर इन्हें स्वस्थ करो॥ २८॥
</details>

<details open><summary>विश्वास-प्रस्तुतिः</summary>

गत्वा परममध्वानमुपर्युपरि सागरम्।  
हिमवन्तं नगश्रेष्ठं हनूमन् गन्तुमर्हसि॥ २९॥
</details>

<details><summary>मूलम्</summary>

गत्वा परममध्वानमुपर्युपरि सागरम्।  
हिमवन्तं नगश्रेष्ठं हनूमन् गन्तुमर्हसि॥ २९॥
</details>

<details><summary>अनुवाद (हिन्दी)</summary>

‘हनूमन्! समुद्रके ऊपर-ऊपर उड़कर बहुत दूरका रास्ता तै करके तुम्हें पर्वतश्रेष्ठ हिमालयपर जाना चाहिये॥
</details>

<details open><summary>विश्वास-प्रस्तुतिः</summary>

ततः काञ्चनमत्युच्चमृषभं पर्वतोत्तमम्।  
कैलासशिखरं चात्र द्रक्ष्यस्यरिनिषूदन॥ ३०॥
</details>

<details><summary>मूलम्</summary>

ततः काञ्चनमत्युच्चमृषभं पर्वतोत्तमम्।  
कैलासशिखरं चात्र द्रक्ष्यस्यरिनिषूदन॥ ३०॥
</details>

<details><summary>अनुवाद (हिन्दी)</summary>

‘शत्रुसूदन! वहाँ पहुँचनेपर तुम्हें बहुत ही ऊँचे सुवर्णमय उत्तम पर्वत ऋषभका तथा कैलास-शिखरका दर्शन होगा॥ ३०॥
</details>

<details open><summary>विश्वास-प्रस्तुतिः</summary>

तयोः शिखरयोर्मध्ये प्रदीप्तमतुलप्रभम्।  
सर्वौषधियुतं वीर द्रक्ष्यस्योषधिपर्वतम्॥ ३१॥
</details>

<details><summary>मूलम्</summary>

तयोः शिखरयोर्मध्ये प्रदीप्तमतुलप्रभम्।  
सर्वौषधियुतं वीर द्रक्ष्यस्योषधिपर्वतम्॥ ३१॥
</details>

<details><summary>अनुवाद (हिन्दी)</summary>

‘वीर! उन दोनों शिखरोंके बीचमें एक ओषधियोंका पर्वत दिखायी देगा, जो अत्यन्त दीप्तिमान् है। उसमें इतनी चमक है, जिसकी कहीं तुलना नहीं है। वह पर्वत सब प्रकारकी ओषधियोंसे सम्पन्न है॥ ३१॥
</details>

<details open><summary>विश्वास-प्रस्तुतिः</summary>

तस्य वानरशार्दूल चतस्रो मूर्ध्नि सम्भवाः।  
द्रक्ष्यस्योषधयो दीप्ता दीपयन्तीर्दिशो दश॥ ३२॥
</details>

<details><summary>मूलम्</summary>

तस्य वानरशार्दूल चतस्रो मूर्ध्नि सम्भवाः।  
द्रक्ष्यस्योषधयो दीप्ता दीपयन्तीर्दिशो दश॥ ३२॥
</details>

<details><summary>अनुवाद (हिन्दी)</summary>

‘वानरसिंह! उसके शिखरपर उत्पन्न चार ओषधियाँ तुम्हें दिखायी देंगी, जो अपनी प्रभासे दसों दिशाओंको प्रकाशित किये रहती हैं॥ ३२॥
</details>

<details open><summary>विश्वास-प्रस्तुतिः</summary>

मृतसञ्जीवनीं चैव विशल्यकरणीमपि।  
सुवर्णकरणीं चैव संधानीं च महौषधीम्॥ ३३॥
</details>

<details><summary>मूलम्</summary>

मृतसञ्जीवनीं चैव विशल्यकरणीमपि।  
सुवर्णकरणीं चैव संधानीं च महौषधीम्॥ ३३॥
</details>

<details><summary>अनुवाद (हिन्दी)</summary>

‘उनके नाम इस प्रकार हैं—मृतसञ्जीवनी, विशल्यकरणी, सुवर्णकरणी और संधानी नामक महौषधि॥
</details>

<details open><summary>विश्वास-प्रस्तुतिः</summary>

ताः सर्वा हनुमन् गृह्य क्षिप्रमागन्तुमर्हसि।  
आश्वासय हरीन् प्राणैर्योज्य गन्धवहात्मज॥ ३४॥
</details>

<details><summary>मूलम्</summary>

ताः सर्वा हनुमन् गृह्य क्षिप्रमागन्तुमर्हसि।  
आश्वासय हरीन् प्राणैर्योज्य गन्धवहात्मज॥ ३४॥
</details>

<details><summary>अनुवाद (हिन्दी)</summary>

‘हनुमन्! पवनकुमार! तुम उन सब ओषधियोंको लेकर शीघ्र लौट आओ और वानरोंको प्राणदान देकर आश्वासन दो’॥ ३४॥
</details>

<details open><summary>विश्वास-प्रस्तुतिः</summary>

श्रुत्वा जाम्बवतो वाक्यं हनूमान् मारुतात्मजः।  
आपूर्यत बलोद्धर्षैर्वायुवेगैरिवार्णवः॥ ३५॥
</details>

<details><summary>मूलम्</summary>

श्रुत्वा जाम्बवतो वाक्यं हनूमान् मारुतात्मजः।  
आपूर्यत बलोद्धर्षैर्वायुवेगैरिवार्णवः॥ ३५॥
</details>

<details><summary>अनुवाद (हिन्दी)</summary>

जाम्बवान् की यह बात सुनकर वायुनन्दन हनुमान् जी उसी तरह असीम बलसे भर गये, जैसे महासागर वायुके वेगसे व्याप्त हो जाता है॥ ३५॥
</details>

<details open><summary>विश्वास-प्रस्तुतिः</summary>

स पर्वततटाग्रस्थः पीडयन् पर्वतोत्तमम्।  
हनूमान् दृश्यते वीरो द्वितीय इव पर्वतः॥ ३६॥
</details>

<details><summary>मूलम्</summary>

स पर्वततटाग्रस्थः पीडयन् पर्वतोत्तमम्।  
हनूमान् दृश्यते वीरो द्वितीय इव पर्वतः॥ ३६॥
</details>

<details><summary>अनुवाद (हिन्दी)</summary>

वीर हनुमान् एक पर्वतके शिखरपर खड़े हो गये और उस उत्तम पर्वतको पैंरोंसे दबाते हुए द्वितीय पर्वतके समान दिखायी देने लगे॥ ३६॥
</details>

<details open><summary>विश्वास-प्रस्तुतिः</summary>

हरिपादविनिर्भग्नो निषसाद स पर्वतः।  
न शशाक तदात्मानं वोढुं भृशनिपीडितः॥ ३७॥
</details>

<details><summary>मूलम्</summary>

हरिपादविनिर्भग्नो निषसाद स पर्वतः।  
न शशाक तदात्मानं वोढुं भृशनिपीडितः॥ ३७॥
</details>

<details><summary>अनुवाद (हिन्दी)</summary>

हनुमान् जी के चरणोंके भारसे पीड़ित हो वह पर्वत धरतीमें धँस गया। अधिक दबाव पड़नेके कारण वह अपने शरीरको भी धारण न कर सका॥ ३७॥
</details>

<details open><summary>विश्वास-प्रस्तुतिः</summary>

तस्य पेतुर्नगा भूमौ हरिवेगाच्च जज्वलुः।  
शृङ्गाणि च व्यकीर्यन्त पीडितस्य हनूमता॥ ३८॥
</details>

<details><summary>मूलम्</summary>

तस्य पेतुर्नगा भूमौ हरिवेगाच्च जज्वलुः।  
शृङ्गाणि च व्यकीर्यन्त पीडितस्य हनूमता॥ ३८॥
</details>

<details><summary>अनुवाद (हिन्दी)</summary>

हनुमान् जी के भारसे पीड़ित हुए उस पर्वतके वृक्ष उन्हींके वेगसे टूटकर पृथ्वीपर गिर पड़े और कितने ही जल उठे। साथ ही उस पहाड़की चोटियाँ भी ढहने लगीं॥
</details>

<details open><summary>विश्वास-प्रस्तुतिः</summary>

तस्मिन् सम्पीड्यमाने तु भग्नद्रुमशिलातले।  
न शेकुर्वानराः स्थातुं घूर्णमाने नगोत्तमे॥ ३९॥
</details>

<details><summary>मूलम्</summary>

तस्मिन् सम्पीड्यमाने तु भग्नद्रुमशिलातले।  
न शेकुर्वानराः स्थातुं घूर्णमाने नगोत्तमे॥ ३९॥
</details>

<details><summary>अनुवाद (हिन्दी)</summary>

हनुमान् जी के दबानेपर वह श्रेष्ठ पर्वत हिलने लगा। उसके वृक्ष और शिलाएँ टूट-फूटकर गिरने लगीं; अतः वानर वहाँ ठहर न सके॥ ३९॥
</details>

<details open><summary>विश्वास-प्रस्तुतिः</summary>

सा घूर्णितमहाद्वारा प्रभग्नगृहगोपुरा।  
लङ्का त्रासाकुला रात्रौ प्रनृत्तेवाभवत् तदा॥ ४०॥
</details>

<details><summary>मूलम्</summary>

सा घूर्णितमहाद्वारा प्रभग्नगृहगोपुरा।  
लङ्का त्रासाकुला रात्रौ प्रनृत्तेवाभवत् तदा॥ ४०॥
</details>

<details><summary>अनुवाद (हिन्दी)</summary>

लङ्काका विशाल और ऊँचा द्वार भी हिल गया। मकान और दरवाजे ढह गये। समूची नगरी भयसे व्याकुल हो उस रातमें नाचती-सी जान पड़ी॥ ४०॥
</details>

<details open><summary>विश्वास-प्रस्तुतिः</summary>

पृथिवीधरसंकाशो निपीड्य पृथिवीधरम्।  
पृथिवीं क्षोभयामास सार्णवां मारुतात्मजः॥ ४१॥
</details>

<details><summary>मूलम्</summary>

पृथिवीधरसंकाशो निपीड्य पृथिवीधरम्।  
पृथिवीं क्षोभयामास सार्णवां मारुतात्मजः॥ ४१॥
</details>

<details><summary>अनुवाद (हिन्दी)</summary>

पर्वताकार पवनकुमार हनुमान् जी ने उस पर्वतको दबाकर पृथ्वी और समुद्रमें भी हलचल पैदा कर दी॥
</details>

<details open><summary>विश्वास-प्रस्तुतिः</summary>

आरुरोह तदा तस्माद्धरिर्मलयपर्वतम्।  
मेरुमन्दरसंकाशं नानाप्रस्रवणाकुलम्॥ ४२॥
</details>

<details><summary>मूलम्</summary>

आरुरोह तदा तस्माद्धरिर्मलयपर्वतम्।  
मेरुमन्दरसंकाशं नानाप्रस्रवणाकुलम्॥ ४२॥
</details>

<details><summary>अनुवाद (हिन्दी)</summary>

तदनन्तर वहाँसे आगे बढ़कर वे मेरु और मन्दराचलके समान ऊँचे मलय पर्वतपर चढ़ गये। वह पर्वत नाना प्रकारके झरनोंसे व्याप्त था॥ ४२॥
</details>

<details open><summary>विश्वास-प्रस्तुतिः</summary>

नानाद्रुमलताकीर्णं विकासिकमलोत्पलम्।  
सेवितं देवगन्धर्वैः षष्टियोजनमुच्छ्रितम्॥ ४३॥
</details>

<details><summary>मूलम्</summary>

नानाद्रुमलताकीर्णं विकासिकमलोत्पलम्।  
सेवितं देवगन्धर्वैः षष्टियोजनमुच्छ्रितम्॥ ४३॥
</details>

<details><summary>अनुवाद (हिन्दी)</summary>

वहाँ भाँति-भाँतिके वृक्ष और लताएँ फैली थीं। कमल और कुमुद खिले हुए थे। देवता और गन्धर्व उस पर्वतका सेवन करते थे तथा वह साठ योजन ऊँचा था॥ ४३॥
</details>

<details open><summary>विश्वास-प्रस्तुतिः</summary>

विद्याधरैर्मुनिगणैरप्सरोभिर्निषेवितम्।  
नानामृगगणाकीर्णं बहुकन्दरशोभितम्॥ ४४॥
</details>

<details><summary>मूलम्</summary>

विद्याधरैर्मुनिगणैरप्सरोभिर्निषेवितम्।  
नानामृगगणाकीर्णं बहुकन्दरशोभितम्॥ ४४॥
</details>

<details><summary>अनुवाद (हिन्दी)</summary>

विद्याधर, ऋषि-मुनि तथा अप्सराएँ भी वहाँ निवास करती थीं। अनेक प्रकारके मृगसमूह वहाँ सब ओर फैले हुए थे तथा बहुत-सी कन्दराएँ उस पर्वतकी शोभा बढ़ाती थीं॥ ४४॥
</details>

<details open><summary>विश्वास-प्रस्तुतिः</summary>

सर्वानाकुलयंस्तत्र यक्षगन्धर्वकिन्नरान्।  
हनूमान् मेघसंकाशो ववृधे मारुतात्मजः॥ ४५॥
</details>

<details><summary>मूलम्</summary>

सर्वानाकुलयंस्तत्र यक्षगन्धर्वकिन्नरान्।  
हनूमान् मेघसंकाशो ववृधे मारुतात्मजः॥ ४५॥
</details>

<details><summary>अनुवाद (हिन्दी)</summary>

पवनकुमार हनुमान् जी  वहाँ रहनेवाले यक्ष, गन्धर्व और किन्नर आदि सबको व्याकुल करते हुए मेघके समान बढ़ने लगे॥ ४५॥
</details>

<details open><summary>विश्वास-प्रस्तुतिः</summary>

पद्भ्यां तु शैलमापीड्य वडवामुखवन्मुखम्।  
विवृत्योग्रं ननादोच्चैस्त्रासयन् रजनीचरान्॥ ४६॥
</details>

<details><summary>मूलम्</summary>

पद्भ्यां तु शैलमापीड्य वडवामुखवन्मुखम्।  
विवृत्योग्रं ननादोच्चैस्त्रासयन् रजनीचरान्॥ ४६॥
</details>

<details><summary>अनुवाद (हिन्दी)</summary>

वे दोनों पैरोंसे उस पर्वतको दबाकर और वडवानलके समान अपने भयङ्कर मुखको फैलाकर निशाचरोंको डराते हुए जोर-जोरसे गर्जना करने लगे॥ ४६॥
</details>

<details open><summary>विश्वास-प्रस्तुतिः</summary>

तस्य नानद्यमानस्य श्रुत्वा निनदमुत्तमम्।  
लङ्कास्था राक्षसव्याघ्रा न शेकुः स्पन्दितुं क्वचित् ॥ ४७॥
</details>

<details><summary>मूलम्</summary>

तस्य नानद्यमानस्य श्रुत्वा निनदमुत्तमम्।  
लङ्कास्था राक्षसव्याघ्रा न शेकुः स्पन्दितुं क्वचित् ॥ ४७॥
</details>

<details><summary>अनुवाद (हिन्दी)</summary>

उच्च स्वरसे बारम्बार गर्जते हुए हनुमान् जी का वह महान् सिंहनाद सुनकर लङ्कावासी श्रेष्ठ राक्षस भयके मारे कहीं हिल-डुल भी न सके॥ ४७॥
</details>

<details open><summary>विश्वास-प्रस्तुतिः</summary>

नमस्कृत्वा समुद्राय मारुतिर्भीमविक्रमः।  
राघवार्थे परं कर्म समीहत परंतपः॥ ४८॥
</details>

<details><summary>मूलम्</summary>

नमस्कृत्वा समुद्राय मारुतिर्भीमविक्रमः।  
राघवार्थे परं कर्म समीहत परंतपः॥ ४८॥
</details>

<details><summary>अनुवाद (हिन्दी)</summary>

शत्रुओंको संताप देनेवाले भयानक पराक्रमी पवनकुमार हनुमान् जी ने समुद्रको नमस्कार करके श्रीरामचन्द्रजीके लिये महान् पुरुषार्थ करनेका निश्चय किया॥ ४८॥
</details>

<details open><summary>विश्वास-प्रस्तुतिः</summary>

स पुच्छमुद्यम्य भुजङ्गकल्पं  
विनम्य पृष्ठं श्रवणे निकुच्य।  
विवृत्य वक्त्रं वडवामुखाभ-  
मापुप्लुवे व्योम्नि स चण्डवेगः॥ ४९॥
</details>

<details><summary>मूलम्</summary>

स पुच्छमुद्यम्य भुजङ्गकल्पं  
विनम्य पृष्ठं श्रवणे निकुच्य।  
विवृत्य वक्त्रं वडवामुखाभ-  
मापुप्लुवे व्योम्नि स चण्डवेगः॥ ४९॥
</details>

<details><summary>अनुवाद (हिन्दी)</summary>

वे अपनी सर्पाकार पूँछको ऊपर उठाकर पीठको झुकाकर दोनों कान सिकोड़कर और वडवामुख अग्निके समान अपना मुख फैलाकर प्रचण्डवेगसे आकाशमें उड़े॥ ४९॥
</details>

<details open><summary>विश्वास-प्रस्तुतिः</summary>

स वृक्षखण्डांस्तरसा जहार  
शैलान् शिलाः प्राकृतवानरांश्च।  
बाहूरुवेगोद‍्गतसम्प्रणुन्ना-  
स्ते क्षीणवेगाः सलिले निपेतुः॥ ५०॥
</details>

<details><summary>मूलम्</summary>

स वृक्षखण्डांस्तरसा जहार  
शैलान् शिलाः प्राकृतवानरांश्च।  
बाहूरुवेगोद‍्गतसम्प्रणुन्ना-  
स्ते क्षीणवेगाः सलिले निपेतुः॥ ५०॥
</details>

<details><summary>अनुवाद (हिन्दी)</summary>

हनुमान् जी  अपने तीव्र वेगसे कितने ही वृक्षों, पर्वत-शिखरों, शिलाओं और वहाँ रहनेवाले साधारण वानरोंको भी साथ-साथ उड़ाते गये। उनकी भुजाओं और जाँघोंके वेगसे दूर फेंक दिये जानेके कारण जब उनका वेग शान्त हो गया, तब वे वृक्ष आदि समुद्रके जलमें गिर पड़े॥ ५०॥
</details>

<details open><summary>विश्वास-प्रस्तुतिः</summary>

स तौ प्रसार्योरगभोगकल्पौ  
भुजौ भुजंगारिनिकाशवीर्यः।  
जगाम शैलं नगराजमग्र्यं  
दिशः प्रकर्षन्निव वायुसूनुः॥ ५१॥
</details>

<details><summary>मूलम्</summary>

स तौ प्रसार्योरगभोगकल्पौ  
भुजौ भुजंगारिनिकाशवीर्यः।  
जगाम शैलं नगराजमग्र्यं  
दिशः प्रकर्षन्निव वायुसूनुः॥ ५१॥
</details>

<details><summary>अनुवाद (हिन्दी)</summary>

सर्पके शरीरकी भाँति दिखायी देनेवाली अपनी दोनों भुजाओंको फैलाकर गरुड़के समान पराक्रमी पवनपुत्र हनुमान् जी सम्पूर्ण दिशाओंको खींचते हुए-से श्रेष्ठ पर्वत गिरिराज हिमालयकी ओर चले॥ ५१॥
</details>

<details open><summary>विश्वास-प्रस्तुतिः</summary>

स सागरं घूर्णितवीचिमालं  
तदम्भसा भ्रामितसर्वसत्त्वम्।  
समीक्षमाणः सहसा जगाम  
चक्रं यथा विष्णुकराग्रमुक्तम्॥ ५२॥
</details>

<details><summary>मूलम्</summary>

स सागरं घूर्णितवीचिमालं  
तदम्भसा भ्रामितसर्वसत्त्वम्।  
समीक्षमाणः सहसा जगाम  
चक्रं यथा विष्णुकराग्रमुक्तम्॥ ५२॥
</details>

<details><summary>अनुवाद (हिन्दी)</summary>

जिसकी तरंगमालाएँ झूम रही थीं तथा जिसके जलके द्वारा समस्त जल-जन्तु इधर-उधर घुमाये जा रहे थे, उस महासागरको देखते हुए हनुमान् जी  भगवान् विष्णुके हाथसे छूटे हुए चक्रकी भाँति सहसा आगे बढ़ गये॥ ५२॥
</details>

<details open><summary>विश्वास-प्रस्तुतिः</summary>

स पर्वतान् पक्षिगणान् सरांसि  
नदीस्तटाकानि पुरोत्तमानि।  
स्फीताञ्जनांस्तानपि सम्प्रवीक्ष्य  
जगाम वेगात् पितृतुल्यवेगः॥ ५३॥
</details>

<details><summary>मूलम्</summary>

स पर्वतान् पक्षिगणान् सरांसि  
नदीस्तटाकानि पुरोत्तमानि।  
स्फीताञ्जनांस्तानपि सम्प्रवीक्ष्य  
जगाम वेगात् पितृतुल्यवेगः॥ ५३॥
</details>

<details><summary>अनुवाद (हिन्दी)</summary>

उनका वेग अपने पिता वायुके ही समान था। वे अनेकानेक पर्वतों, पक्षियों, सरोवरों, नदियों, तालाबों, नगरों तथा समृद्धिशाली जनपदोंको देखते हुए बड़े वेगसे आगे बढ़ने लगे॥ ५३॥
</details>

<details open><summary>विश्वास-प्रस्तुतिः</summary>

आदित्यपथमाश्रित्य जगाम स गतश्रमः।  
हनूमांस्त्वरितो वीरः पितुस्तुल्यपराक्रमः॥ ५४॥
</details>

<details><summary>मूलम्</summary>

आदित्यपथमाश्रित्य जगाम स गतश्रमः।  
हनूमांस्त्वरितो वीरः पितुस्तुल्यपराक्रमः॥ ५४॥
</details>

<details><summary>अनुवाद (हिन्दी)</summary>

वीर हनुमान् अपने पिताके ही तुल्य पराक्रमी और तीव्रगामी थे। वे सूर्यके मार्गका आश्रय ले बिना थके-माँदे शीघ्रतापूर्वक अग्रसर हो रहे थे॥ ५४॥
</details>

<details open><summary>विश्वास-प्रस्तुतिः</summary>

जवेन महता युक्तो मारुतिर्वातरंहसा।  
जगाम हरिशार्दूलो दिशः शब्देन नादयन्॥ ५५॥
</details>

<details><summary>मूलम्</summary>

जवेन महता युक्तो मारुतिर्वातरंहसा।  
जगाम हरिशार्दूलो दिशः शब्देन नादयन्॥ ५५॥
</details>

<details><summary>अनुवाद (हिन्दी)</summary>

वानरसिंह पवनकुमार हनुमान् महान् वेगसे युक्त थे। वे सम्पूर्ण दिशाओंको शब्दायमान करते हुए वायुके समान वेगसे आगे बढ़े॥ ५५॥
</details>

<details open><summary>विश्वास-प्रस्तुतिः</summary>

स्मरञ्जाम्बवतो वाक्यं मारुतिर्भीमविक्रमः।  
ददर्श सहसा चापि हिमवन्तं महाकपिः॥ ५६॥
</details>

<details><summary>मूलम्</summary>

स्मरञ्जाम्बवतो वाक्यं मारुतिर्भीमविक्रमः।  
ददर्श सहसा चापि हिमवन्तं महाकपिः॥ ५६॥
</details>

<details><summary>अनुवाद (हिन्दी)</summary>

महाकपि हनुमान् जी का बल-विक्रम बड़ा भयङ्कर था। उन्होंने जाम्बवान् के वचनोंका स्मरण करते हुए सहसा पहुँचकर हिमालय पर्वतका दर्शन किया॥ ५६॥
</details>

<details open><summary>विश्वास-प्रस्तुतिः</summary>

नानाप्रस्रवणोपेतं बहुकन्दरनिर्झरम्।  
श्वेताभ्रचयसंकाशैः शिखरैश्चारुदर्शनैः।  
शोभितं विविधैर्वृक्षैरगमत् पर्वतोत्तमम्॥ ५७॥
</details>

<details><summary>मूलम्</summary>

नानाप्रस्रवणोपेतं बहुकन्दरनिर्झरम्।  
श्वेताभ्रचयसंकाशैः शिखरैश्चारुदर्शनैः।  
शोभितं विविधैर्वृक्षैरगमत् पर्वतोत्तमम्॥ ५७॥
</details>

<details><summary>अनुवाद (हिन्दी)</summary>

वहाँ अनेक प्रकारके सोते बह रहे थे। बहुत-सी कन्दराएँ और झरने उसकी शोभा बढ़ा रहे थे। श्वेत बादलोंके समूहकी भाँति मनोहर दिखायी देनेवाले शिखरों और नाना प्रकारके वृक्षोंसे उस श्रेष्ठ पर्वतकी अद्भुत शोभा हो रही थी। हनुमान् जी  उस पर्वतपर पहुँच गये॥ ५७॥
</details>

<details open><summary>विश्वास-प्रस्तुतिः</summary>

स तं समासाद्य महानगेन्द्र-  
मतिप्रवृद्धोत्तमहेमशृङ्गम्।  
ददर्श पुण्यानि महाश्रमाणि  
सुरर्षिसङ्घोत्तमसेवितानि॥ ५८॥
</details>

<details><summary>मूलम्</summary>

स तं समासाद्य महानगेन्द्र-  
मतिप्रवृद्धोत्तमहेमशृङ्गम्।  
ददर्श पुण्यानि महाश्रमाणि  
सुरर्षिसङ्घोत्तमसेवितानि॥ ५८॥
</details>

<details><summary>अनुवाद (हिन्दी)</summary>

उस महापर्वतराजका सबसे ऊँचा शिखर सुवर्णमय दिखायी देता था। वहाँ पहुँचकर हनुमान् जी ने परम पवित्र बड़े-बड़े आश्रम देखे, जिनमें देवर्षियोंका श्रेष्ठ समुदाय निवास करता था॥ ५८॥
</details>

<details open><summary>विश्वास-प्रस्तुतिः</summary>

स ब्रह्मकोशं रजतालयं च  
शक्रालयं रुद्रशरप्रमोक्षम्।  
हयाननं ब्रह्मशिरश्च दीप्तं  
ददर्श वैवस्वतकिंकरांश्च॥ ५९॥
</details>

<details><summary>मूलम्</summary>

स ब्रह्मकोशं रजतालयं च  
शक्रालयं रुद्रशरप्रमोक्षम्।  
हयाननं ब्रह्मशिरश्च दीप्तं  
ददर्श वैवस्वतकिंकरांश्च॥ ५९॥
</details>

<details><summary>अनुवाद (हिन्दी)</summary>

उस पर्वतपर जिन्हें हिरण्यगर्भ भगवान् ब्रह्माका स्थान, उन्हींके दूसरे स्वरूप रजतनाभिका स्थान, इन्द्रका भवन, जहाँ खड़े होकर रुद्रदेवने त्रिपुरासुरपर बाण छोड़ा था, वह स्थान, भगवान् हयग्रीवका वासस्थान तथा ब्रह्मास्त्र देवताका दीप्तिमान् स्थान—ये सभी दिव्य स्थान दिखायी दिये। साथ ही यमराजके सेवक भी वहाँ दृष्टिगोचर हुए॥ ५९॥
</details>

<details open><summary>विश्वास-प्रस्तुतिः</summary>

वह्न्यालयं वैश्रवणालयं च  
सूर्यप्रभं सूर्यनिबन्धनं च।  
ब्रह्मालयं शङ्करकार्मुकं च  
ददर्श नाभिं च वसुन्धरायाः॥ ६०॥
</details>

<details><summary>मूलम्</summary>

वह्न्यालयं वैश्रवणालयं च  
सूर्यप्रभं सूर्यनिबन्धनं च।  
ब्रह्मालयं शङ्करकार्मुकं च  
ददर्श नाभिं च वसुन्धरायाः॥ ६०॥
</details>

<details><summary>अनुवाद (हिन्दी)</summary>

इसके सिवा अग्नि, कुबेर और द्वादश सूर्योंके समावेशका भी सूर्यतुल्य तेजस्वी स्थान उन्हें दृष्टिगोचर हुआ। चतुर्मुख ब्रह्मा, शंकरजीके धनुष और वसुन्धराकी नाभिके स्थानोंका भी उन्होंने दर्शन किया॥ ६०॥
</details>

<details open><summary>विश्वास-प्रस्तुतिः</summary>

कैलासमग्र्यं हिमवच्छिलां च  
तं वै वृषं काञ्चनशैलमग्र्यम्।  
प्रदीप्तसर्वौषधिसम्प्रदीप्तं  
ददर्श सर्वौषधिपर्वतेन्द्रम्॥ ६१॥
</details>

<details><summary>मूलम्</summary>

कैलासमग्र्यं हिमवच्छिलां च  
तं वै वृषं काञ्चनशैलमग्र्यम्।  
प्रदीप्तसर्वौषधिसम्प्रदीप्तं  
ददर्श सर्वौषधिपर्वतेन्द्रम्॥ ६१॥
</details>

<details><summary>अनुवाद (हिन्दी)</summary>

तत्पश्चात् श्रेष्ठ कैलासपर्वत, हिमालय-शिला, शिवजीके वाहन वृषभ तथा सुवर्णमय श्रेष्ठ पर्वत ऋषभको भी देखा। इसके बाद उनकी दृष्टि सम्पूर्ण ओषधियोंके उत्तम पर्वतपर पड़ी, जो सब प्रकारकी दीप्तिमती ओषधियोंसे देदीप्यमान हो रहा था॥ ६१॥
</details>

<details open><summary>विश्वास-प्रस्तुतिः</summary>

स तं समीक्ष्यानलराशिदीप्तं  
विसिस्मिये वासवदूतसूनुः।  
आप्लुत्य तं चौषधिपर्वतेन्द्रं  
तत्रौषधीनां विचयं चकार॥ ६२॥
</details>

<details><summary>मूलम्</summary>

स तं समीक्ष्यानलराशिदीप्तं  
विसिस्मिये वासवदूतसूनुः।  
आप्लुत्य तं चौषधिपर्वतेन्द्रं  
तत्रौषधीनां विचयं चकार॥ ६२॥
</details>

<details><summary>अनुवाद (हिन्दी)</summary>

अग्निराशिके समान प्रकाशित होनेवाले उस पर्वतको देखकर पवनकुमार हनुमान् जी को बड़ा विस्मय हुआ। वे कूदकर ओषधियोंसे भरे हुए उस गिरिराजपर चढ़ गये और वहाँ पूर्वोक्त चारों ओषधियोंकी खोज करने लगे॥
</details>

<details open><summary>विश्वास-प्रस्तुतिः</summary>

स योजनसहस्राणि समतीत्य महाकपिः।  
दिव्यौषधिधरं शैलं व्यचरन्मारुतात्मजः॥ ६३॥
</details>

<details><summary>मूलम्</summary>

स योजनसहस्राणि समतीत्य महाकपिः।  
दिव्यौषधिधरं शैलं व्यचरन्मारुतात्मजः॥ ६३॥
</details>

<details><summary>अनुवाद (हिन्दी)</summary>

महाकपि पवनपुत्र हनुमान् जी  सहस्रों योजन लाँघकर वहाँ आये थे और दिव्य ओषधियोंको धारण करनेवाले उस शैल-शिखरपर विचरण कर रहे थे॥ ६३॥
</details>

<details open><summary>विश्वास-प्रस्तुतिः</summary>

महौषध्यस्ततः सर्वास्तस्मिन् पर्वतसत्तमे।  
विज्ञायार्थिनमायान्तं ततो जग्मुरदर्शनम्॥ ६४॥
</details>

<details><summary>मूलम्</summary>

महौषध्यस्ततः सर्वास्तस्मिन् पर्वतसत्तमे।  
विज्ञायार्थिनमायान्तं ततो जग्मुरदर्शनम्॥ ६४॥
</details>

<details><summary>अनुवाद (हिन्दी)</summary>

उस उत्तम पर्वतपर रहनेवाले सम्पूर्ण महौषधियाँ यह जानकर कि कोई हमें लेनेके लिये आ रहा है, तत्काल अदृश्य हो गयीं॥ ६४॥
</details>

<details open><summary>विश्वास-प्रस्तुतिः</summary>

स ता महात्मा हनुमानपश्यं-  
श्चुकोप रोषाच्च भृशं ननाद।  
अमृष्यमाणोऽग्निसमानचक्षु-  
र्महीधरेन्द्रं तमुवाच वाक्यम्॥ ६५॥
</details>

<details><summary>मूलम्</summary>

स ता महात्मा हनुमानपश्यं-  
श्चुकोप रोषाच्च भृशं ननाद।  
अमृष्यमाणोऽग्निसमानचक्षु-  
र्महीधरेन्द्रं तमुवाच वाक्यम्॥ ६५॥
</details>

<details><summary>अनुवाद (हिन्दी)</summary>

उन ओषधियोंको न देखकर महात्मा हनुमान् जी  कुपित हो उठे और रोषके कारण जोर-जोरसे गर्जना करने लगे। ओषधियोंका छिपाना उनके लिये असह्य हो गया। उनकी आँखें अग्निके समान लाल हो गयीं और वे उस पर्वतराजसे इस प्रकार बोले—॥ ६५॥
</details>

<details open><summary>विश्वास-प्रस्तुतिः</summary>

किमेतदेवं सुविनिश्चितं ते  
यद् राघवे नासि कृतानुकम्पः।  
पश्याद्य मद‍्बाहुबलाभिभूतो  
विकीर्णमात्मानमथो नगेन्द्र॥ ६६॥
</details>

<details><summary>मूलम्</summary>

किमेतदेवं सुविनिश्चितं ते  
यद् राघवे नासि कृतानुकम्पः।  
पश्याद्य मद‍्बाहुबलाभिभूतो  
विकीर्णमात्मानमथो नगेन्द्र॥ ६६॥
</details>

<details><summary>अनुवाद (हिन्दी)</summary>

‘नगेन्द्र! तुम श्रीरघुनाथजीपर भी कृपा नहीं कर सके, ऐसा निश्चय तुमने किस बलपर किया है? आज मेरे बाहुबलसे पराजित होकर तुम अपने-आपको सब ओर बिखरा हुआ देखो’॥ ६६॥
</details>

<details open><summary>विश्वास-प्रस्तुतिः</summary>

स तस्य शृङ्गं सनगं सनागं  
सकाञ्चनं धातुसहस्रजुष्टम्।  
विकीर्णकूटं ज्वलिताग्रसानुं  
प्रगृह्य वेगात् सहसोन्ममाथ॥ ६७॥
</details>

<details><summary>मूलम्</summary>

स तस्य शृङ्गं सनगं सनागं  
सकाञ्चनं धातुसहस्रजुष्टम्।  
विकीर्णकूटं ज्वलिताग्रसानुं  
प्रगृह्य वेगात् सहसोन्ममाथ॥ ६७॥
</details>

<details><summary>अनुवाद (हिन्दी)</summary>

ऐसा कहकर उन्होंने वेगसे पकड़कर वृक्षों, हाथियों, सुवर्ण तथा अन्य सहस्रों प्रकारकी धातुओंसे भरे हुए उस पर्वत-शिखरको ही सहसा उखाड़ लिया। वेगसे उखाड़े जानेके कारण उसकी बहुत-सी चोटियाँ बिखरकर गिर पड़ीं। उस पर्वतका ऊपरी भाग अपनी प्रभासे प्रज्वलित-सा हो रहा था॥ ६७॥
</details>

<details open><summary>विश्वास-प्रस्तुतिः</summary>

स तं समुत्पाट्य खमुत्पपात  
वित्रास्य लोकान् ससुरासुरेन्द्रान्।  
संस्तूयमानः खचरैरनेकै-  
र्जगाम वेगाद् गरुडोग्रवेगः॥ ६८॥
</details>

<details><summary>मूलम्</summary>

स तं समुत्पाट्य खमुत्पपात  
वित्रास्य लोकान् ससुरासुरेन्द्रान्।  
संस्तूयमानः खचरैरनेकै-  
र्जगाम वेगाद् गरुडोग्रवेगः॥ ६८॥
</details>

<details><summary>अनुवाद (हिन्दी)</summary>

उसे उखाड़कर साथ ले हनुमान् जी देवेश्वरों और असुरेश्वरोंसहित सम्पूर्ण लोकोंको भयभीत करते हुए गरुड़के समान भयङ्कर वेगसे आकाशमें उड़ चले। उस समय बहुत-से आकाशचारी प्राणी उनकी स्तुति कर रहे थे॥ ६८॥
</details>

<details open><summary>विश्वास-प्रस्तुतिः</summary>

स भास्कराध्वानमनुप्रपन्न-  
स्तं भास्कराभं शिखरं प्रगृह्य।  
बभौ तदा भास्करसंनिकाशो  
रवेः समीपे प्रतिभास्कराभः॥ ६९॥
</details>

<details><summary>मूलम्</summary>

स भास्कराध्वानमनुप्रपन्न-  
स्तं भास्कराभं शिखरं प्रगृह्य।  
बभौ तदा भास्करसंनिकाशो  
रवेः समीपे प्रतिभास्कराभः॥ ६९॥
</details>

<details><summary>अनुवाद (हिन्दी)</summary>

सूर्यके समान चमकते हुए उस पर्वतशिखरको हाथमें लेकर हनुमान् जी सूर्यके ही पथपर जा पहुँचे थे। उस समय सूर्यदेवके समीप रहकर उन्हींके समान तेजस्वी शरीरवाले वे पवनकुमार दूसरे सूर्यकी भाँति प्रतीत होते थे॥ ६९॥
</details>

<details open><summary>विश्वास-प्रस्तुतिः</summary>

स तेन शैलेन भृशं रराज  
शैलोपमो गन्धवहात्मजस्तु।  
सहस्रधारेण सपावकेन  
चक्रेण खे विष्णुरिवार्पितेन॥ ७०॥
</details>

<details><summary>मूलम्</summary>

स तेन शैलेन भृशं रराज  
शैलोपमो गन्धवहात्मजस्तु।  
सहस्रधारेण सपावकेन  
चक्रेण खे विष्णुरिवार्पितेन॥ ७०॥
</details>

<details><summary>अनुवाद (हिन्दी)</summary>

वायुदेवताके पुत्र हनुमान् जी  पर्वतके समान जान पड़ते थे। उस पर्वतशिखरके साथ उनकी वैसी ही विशेष शोभा हो रही थी, जैसे सहस्रधारोंसे सुशोभित और अग्निकी ज्वालासे युक्त चक्र धारण करनेसे भगवान् विष्णु सुशोभित होते हैं॥ ७०॥
</details>

<details open><summary>विश्वास-प्रस्तुतिः</summary>

तं वानराः प्रेक्ष्य तदा विनेदुः  
स तानपि प्रेक्ष्य मुदा ननाद।  
तेषां समुत्कृष्टरवं निशम्य  
लङ्कालया भीमतरं विनेदुः॥ ७१॥
</details>

<details><summary>मूलम्</summary>

तं वानराः प्रेक्ष्य तदा विनेदुः  
स तानपि प्रेक्ष्य मुदा ननाद।  
तेषां समुत्कृष्टरवं निशम्य  
लङ्कालया भीमतरं विनेदुः॥ ७१॥
</details>

<details><summary>अनुवाद (हिन्दी)</summary>

उस समय उन्हें लौटा देख सब वानर जोर-जोरसे गर्जना करने लगे। उन्होंने भी उन सबको देखकर बड़े हर्षसे सिंहनाद किया। उन सबके उस तुमुलनादको सुनकर लङ्कावासी निशाचर और भी भयानक चीत्कार करने लगे॥ ७१॥
</details>

<details open><summary>विश्वास-प्रस्तुतिः</summary>

ततो महात्मा निपपात तस्मिन्  
शैलोत्तमे वानरसैन्यमध्ये।  
हर्युत्तमेभ्यः शिरसाभिवाद्य  
विभीषणं तत्र च सस्वजे सः॥ ७२॥
</details>

<details><summary>मूलम्</summary>

ततो महात्मा निपपात तस्मिन्  
शैलोत्तमे वानरसैन्यमध्ये।  
हर्युत्तमेभ्यः शिरसाभिवाद्य  
विभीषणं तत्र च सस्वजे सः॥ ७२॥
</details>

<details><summary>अनुवाद (हिन्दी)</summary>

तदनन्तर हनुमान् जी  उस उत्तम पर्वत त्रिकूटपर कूद पड़े और वानरसेनाके मध्यमें आकर सभी श्रेष्ठ वानरोंको प्रणाम करके विभीषणसे भी उन्हें गले लगाकर मिले॥
</details>

<details open><summary>विश्वास-प्रस्तुतिः</summary>

तावप्युभौ मानुषराजपुत्रौ  
तं गन्धमाघ्राय महौषधीनाम्।  
बभूवतुस्तत्र तदा विशल्या-  
वुत्तस्थुरन्ये च हरिप्रवीराः॥ ७३॥  
सर्वे विशल्या विरुजाः क्षणेन  
हरिप्रवीराश्च हताश्च ये स्युः।  
गन्धेन तासां प्रवरौषधीनां  
सुप्ता निशान्तेष्विव सम्प्रबुद्धाः॥ ७४॥
</details>

<details><summary>मूलम्</summary>

तावप्युभौ मानुषराजपुत्रौ  
तं गन्धमाघ्राय महौषधीनाम्।  
बभूवतुस्तत्र तदा विशल्या-  
वुत्तस्थुरन्ये च हरिप्रवीराः॥ ७३॥  
सर्वे विशल्या विरुजाः क्षणेन  
हरिप्रवीराश्च हताश्च ये स्युः।  
गन्धेन तासां प्रवरौषधीनां  
सुप्ता निशान्तेष्विव सम्प्रबुद्धाः॥ ७४॥
</details>

<details><summary>अनुवाद (हिन्दी)</summary>

इसके बाद वे दोनों राजकुमार श्रीराम और लक्ष्मण उन महौषधियोंकी सुगन्ध लेकर स्वस्थ हो गये। उनके शरीरसे बाण निकल गये और घाव भर गये। इसी प्रकार जो दूसरे-दूसरे प्रमुख वानर वीर वहाँ हताहत हुए थे, वे सब-के-सब उन श्रेष्ठ ओषधियोंकी सुगन्धसे रातके अन्तमें सोकर उठे हुए प्राणियोंकी भाँति क्षणभरमें नीरोग हो उठकर खड़े हो गये। उनके शरीरसे बाण निकल गये और उनकी सारी पीड़ा जाती रही॥
</details>

<details open><summary>विश्वास-प्रस्तुतिः</summary>

यदाप्रभृति लङ्कायां युध्यन्ते हरिराक्षसाः।  
तदाप्रभृति मानार्थमाज्ञया रावणस्य च॥ ७५॥  
ये हन्यन्ते रणे तत्र राक्षसाः कपिकुञ्जरैः।  
हता हतास्तु क्षिप्यन्ते सर्व एव तु सागरे॥ ७६॥
</details>

<details><summary>मूलम्</summary>

यदाप्रभृति लङ्कायां युध्यन्ते हरिराक्षसाः।  
तदाप्रभृति मानार्थमाज्ञया रावणस्य च॥ ७५॥  
ये हन्यन्ते रणे तत्र राक्षसाः कपिकुञ्जरैः।  
हता हतास्तु क्षिप्यन्ते सर्व एव तु सागरे॥ ७६॥
</details>

<details><summary>अनुवाद (हिन्दी)</summary>

लङ्कामें जबसे वानरों और राक्षसोंकी लड़ाई शुरू हुई, तभीसे वानरवीरोंद्वारा रणभूमिमें जो-जो राक्षस मारे जाते थे, वे सभी रावणकी आज्ञाके अनुसार प्रतिदिन मरते-मरते ही समुद्रमें फेंक दिये जाते थे। ऐसा इसलिये होता था कि वानरोंको यह मालूम न हो कि बहुत-से राक्षस मार डाले गये॥ ७५-७६॥
</details>

<details open><summary>विश्वास-प्रस्तुतिः</summary>

ततो हरिर्गन्धवहात्मजस्तु  
तमोषधीशैलमुदग्रवेगः।  
निनाय वेगाद्धिमवन्तमेव  
पुनश्च रामेण समाजगाम॥ ७७॥
</details>

<details><summary>मूलम्</summary>

ततो हरिर्गन्धवहात्मजस्तु  
तमोषधीशैलमुदग्रवेगः।  
निनाय वेगाद्धिमवन्तमेव  
पुनश्च रामेण समाजगाम॥ ७७॥
</details>

<details><summary>अनुवाद (हिन्दी)</summary>

तत्पश्चात् प्रचण्ड वेगवाले पवनकुमार हनुमान् जी ने पुनः ओषधियोंके उस पर्वतको वेगपूर्वक हिमालयपर ही पहुँचा दिया और फिर लौटकर वे श्रीरामचन्द्रजीसे आ मिले॥ ७७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे चतुःसप्ततितमः सर्गः॥ ७४॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें चौहत्तरवाँ सर्ग पूरा हुआ॥ ७४॥
</details>
