+++
title = "०६८ रावणशोकः"
title_english = "068 Ravana s grief over the deaths"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-068-Ravana_s_grief_over_the_deaths__0.mp3"></div>
</details>



<details><summary>भागसूचना</summary>

68. कुम्भकर्णके वधका समाचार सुनकर रावणका विलाप
</details>

<details open><summary>विश्वास-प्रस्तुतिः</summary>

कुम्भकर्णं हतं दृष्ट्वा राघवेण महात्मना।  
राक्षसा राक्षसेन्द्राय रावणाय न्यवेदयन्॥ १॥
</details>

<details><summary>मूलम्</summary>

कुम्भकर्णं हतं दृष्ट्वा राघवेण महात्मना।  
राक्षसा राक्षसेन्द्राय रावणाय न्यवेदयन्॥ १॥
</details>

<details><summary>अनुवाद (हिन्दी)</summary>

महात्मा श्रीरामचन्द्रजीके द्वारा कुम्भकर्णको मारा गया देख राक्षसोंने अपने राजा रावणसे जाकर कहा—॥ १॥
</details>

<details open><summary>विश्वास-प्रस्तुतिः</summary>

राजन् स कालसंकाशः संयुक्तः कालकर्मणा।  
विद्राव्य वानरीं सेनां भक्षयित्वा च वानरान्॥ २॥
</details>

<details><summary>मूलम्</summary>

राजन् स कालसंकाशः संयुक्तः कालकर्मणा।  
विद्राव्य वानरीं सेनां भक्षयित्वा च वानरान्॥ २॥
</details>

<details><summary>अनुवाद (हिन्दी)</summary>

‘महाराज! कालके समान भयंकर पराक्रमी कुम्भकर्ण वानरसेनाको भगाकर तथा बहुत-से वानरोंको अपना आहार बनाकर स्वयं भी कालके गालमें चले गये॥ २॥
</details>

<details open><summary>विश्वास-प्रस्तुतिः</summary>

प्रतपित्वा मुहूर्तं तु प्रशान्तो रामतेजसा।  
कायेनार्धप्रविष्टेन समुद्रं भीमदर्शनम्॥ ३॥  
निकृत्तनासाकर्णेन विक्षरद्रुधिरेण च।  
रुद्‍ध्वा द्वारं शरीरेण लङ्कायाः पर्वतोपमः॥ ४॥  
कुम्भकर्णस्तव भ्राता काकुत्स्थशरपीडितः।  
अगण्डभूतो विवृतो दावदग्ध इव द्रुमः॥ ५॥
</details>

<details><summary>मूलम्</summary>

प्रतपित्वा मुहूर्तं तु प्रशान्तो रामतेजसा।  
कायेनार्धप्रविष्टेन समुद्रं भीमदर्शनम्॥ ३॥  
निकृत्तनासाकर्णेन विक्षरद्रुधिरेण च।  
रुद्‍ध्वा द्वारं शरीरेण लङ्कायाः पर्वतोपमः॥ ४॥  
कुम्भकर्णस्तव भ्राता काकुत्स्थशरपीडितः।  
अगण्डभूतो विवृतो दावदग्ध इव द्रुमः॥ ५॥
</details>

<details><summary>अनुवाद (हिन्दी)</summary>

‘वे दो घड़ीतक अपने प्रतापसे तपकर अन्तमें श्रीरामके तेजसे शान्त हो गये। उनका आधा शरीर (धड़) भयानक दिखायी देनेवाले समुद्रमें घुस गया और आधा शरीर (मस्तक) नाक-कान कट जानेसे खून बहाता हुआ लङ्काके द्वारपर पड़ा है। उस शरीरके द्वारा आपके भाई पर्वताकार कुम्भकर्ण लङ्काका द्वार रोककर पड़े हैं। वे श्रीरामके बाणोंसे पीड़ित हो हाथ, पैर और मस्तकसे हीन नंग-धड़ंग धड़के रूपमें परिणत हो दावानलसे दग्ध हुए वृक्षकी भाँति नष्ट हो गये’॥ ३—५॥
</details>

<details open><summary>विश्वास-प्रस्तुतिः</summary>

श्रुत्वा विनिहतं संख्ये कुम्भकर्णं महाबलम्।  
रावणः शोकसंतप्तो मुमोह च पपात च॥ ६॥
</details>

<details><summary>मूलम्</summary>

श्रुत्वा विनिहतं संख्ये कुम्भकर्णं महाबलम्।  
रावणः शोकसंतप्तो मुमोह च पपात च॥ ६॥
</details>

<details><summary>अनुवाद (हिन्दी)</summary>

‘महाबली कुम्भकर्ण युद्धस्थलमें मारा गया’ यह सुनकर रावण शोकसे संतप्त एवं मूर्च्छित हो गया और तत्काल पृथ्वीपर गिर पड़ा॥ ६॥
</details>

<details open><summary>विश्वास-प्रस्तुतिः</summary>

पितृव्यं निहतं श्रुत्वा देवान्तकनरान्तकौ।  
त्रिशिराश्चातिकायश्च रुरुदुः शोकपीडिताः॥ ७॥
</details>

<details><summary>मूलम्</summary>

पितृव्यं निहतं श्रुत्वा देवान्तकनरान्तकौ।  
त्रिशिराश्चातिकायश्च रुरुदुः शोकपीडिताः॥ ७॥
</details>

<details><summary>अनुवाद (हिन्दी)</summary>

अपने चाचाके निधनका समाचार सुनकर देवान्तक, नरान्तक, त्रिशिरा और अतिकाय दुःखसे पीड़ित हो फूट-फूटकर रोने लगे॥ ७॥
</details>

<details open><summary>विश्वास-प्रस्तुतिः</summary>

भ्रातरं निहतं श्रुत्वा रामेणाक्लिष्टकर्मणा।  
महोदरमहापार्श्वौ शोकाक्रान्तौ बभूवतुः॥ ८॥
</details>

<details><summary>मूलम्</summary>

भ्रातरं निहतं श्रुत्वा रामेणाक्लिष्टकर्मणा।  
महोदरमहापार्श्वौ शोकाक्रान्तौ बभूवतुः॥ ८॥
</details>

<details><summary>अनुवाद (हिन्दी)</summary>

अनायास ही महान् कर्म करनेवाले श्रीरामके द्वारा भाई कुम्भकर्ण मारे गये, यह सुनकर उसके सौतेले भाई महोदर और महापार्श्व शोकसे व्याकुल हो गये॥ ८॥
</details>

<details open><summary>विश्वास-प्रस्तुतिः</summary>

ततः कृच्छ्रात् समासाद्य संज्ञां राक्षसपुङ्गवः।  
कुम्भकर्णवधाद् दीनो विललापाकुलेन्द्रियः॥ ९॥
</details>

<details><summary>मूलम्</summary>

ततः कृच्छ्रात् समासाद्य संज्ञां राक्षसपुङ्गवः।  
कुम्भकर्णवधाद् दीनो विललापाकुलेन्द्रियः॥ ९॥
</details>

<details><summary>अनुवाद (हिन्दी)</summary>

तदनन्तर बड़े कष्टसे होशमें आनेपर राक्षसराज रावण कुम्भकर्णके वधसे दुःखी हो विलाप करने लगा। उसकी सारी इन्द्रियाँ शोकसे व्याकुल हो उठी थीं॥ ९॥
</details>

<details open><summary>विश्वास-प्रस्तुतिः</summary>

हा वीर रिपुदर्पघ्न कुम्भकर्ण महाबल।  
त्वं मां विहाय वै दैवाद् यातोऽसि यमसादनम्॥ १०॥
</details>

<details><summary>मूलम्</summary>

हा वीर रिपुदर्पघ्न कुम्भकर्ण महाबल।  
त्वं मां विहाय वै दैवाद् यातोऽसि यमसादनम्॥ १०॥
</details>

<details><summary>अनुवाद (हिन्दी)</summary>

(वह रो-रोकर कहने लगा—) ‘हा वीर! हा महाबली कुम्भकर्ण! तुम शत्रुओंके दर्पका दलन करनेवाले थे; किंतु दुर्भाग्यवश मुझे असहाय छोड़कर यमलोकको चल दिये॥ १०॥
</details>

<details open><summary>विश्वास-प्रस्तुतिः</summary>

मम शल्यमनुद‍्धृत्य बान्धवानां महाबल।  
शत्रुसैन्यं प्रताप्यैकः क्व मां संत्यज्य गच्छसि॥ ११॥
</details>

<details><summary>मूलम्</summary>

मम शल्यमनुद‍्धृत्य बान्धवानां महाबल।  
शत्रुसैन्यं प्रताप्यैकः क्व मां संत्यज्य गच्छसि॥ ११॥
</details>

<details><summary>अनुवाद (हिन्दी)</summary>

‘महाबली वीर! तुम मेरा तथा इन भाई-बन्धुओंका कण्टक दूर किये बिना शत्रुसेनाको संतप्त करके मुझे छोड़ अकेले कहाँ चले जा रहे हो?॥ ११॥
</details>

<details open><summary>विश्वास-प्रस्तुतिः</summary>

इदानीं खल्वहं नास्मि यस्य मे पतितो भुजः।  
दक्षिणोऽयं समाश्रित्य न बिभेमि सुरासुरात्॥ १२॥
</details>

<details><summary>मूलम्</summary>

इदानीं खल्वहं नास्मि यस्य मे पतितो भुजः।  
दक्षिणोऽयं समाश्रित्य न बिभेमि सुरासुरात्॥ १२॥
</details>

<details><summary>अनुवाद (हिन्दी)</summary>

‘इस समय मैं अवश्य ही नहींके बराबर हूँ; क्योंकि मेरी दाहिनी बाँह कुम्भकर्ण धराशायी हो गया। जिसका भरोसा करके मैं देवता और असुर किसीसे नहीं डरता था॥ १२॥
</details>

<details open><summary>विश्वास-प्रस्तुतिः</summary>

कथमेवंविधो वीरो देवदानवदर्पहा।  
कालाग्निप्रतिमो ह्यद्य राघवेण रणे हतः॥ १३॥
</details>

<details><summary>मूलम्</summary>

कथमेवंविधो वीरो देवदानवदर्पहा।  
कालाग्निप्रतिमो ह्यद्य राघवेण रणे हतः॥ १३॥
</details>

<details><summary>अनुवाद (हिन्दी)</summary>

‘देवताओं और दानवोंका दर्प चूर करनेवाला ऐसा वीर, जो कालाग्निके समान प्रतीत होता था, आज रणक्षेत्रमें रामके हाथसे कैसे मारा गया?॥ १३॥
</details>

<details open><summary>विश्वास-प्रस्तुतिः</summary>

यस्य ते वज्रनिष्पेषो न कुर्याद् व्यसनं सदा।  
स कथं रामबाणार्तः प्रसुप्तोऽसि महीतले॥ १४॥
</details>

<details><summary>मूलम्</summary>

यस्य ते वज्रनिष्पेषो न कुर्याद् व्यसनं सदा।  
स कथं रामबाणार्तः प्रसुप्तोऽसि महीतले॥ १४॥
</details>

<details><summary>अनुवाद (हिन्दी)</summary>

‘भाई! तुम्हें तो वज्रका प्रहार भी कभी कष्ट नहीं पहुँचा सकता था। वही तुम आज रामके बाणोंसे पीड़ित हो भूतलपर कैसे सो रहे हो?॥ १४॥
</details>

<details open><summary>विश्वास-प्रस्तुतिः</summary>

एते देवगणाः सार्धमृषिभिर्गगने स्थिताः।  
निहतं त्वां रणे दृष्ट्वा निनदन्ति प्रहर्षिताः॥ १५॥
</details>

<details><summary>मूलम्</summary>

एते देवगणाः सार्धमृषिभिर्गगने स्थिताः।  
निहतं त्वां रणे दृष्ट्वा निनदन्ति प्रहर्षिताः॥ १५॥
</details>

<details><summary>अनुवाद (हिन्दी)</summary>

‘आज समराङ्गणमें तुम्हें मारा गया देख आकाशमें खड़े हुए ये ऋषियोंसहित देवता हर्षनाद कर रहे हैं॥
</details>

<details open><summary>विश्वास-प्रस्तुतिः</summary>

ध्रुवमद्यैव संहृष्टा लब्धलक्षाः प्लवंगमाः।  
आरोक्ष्यन्तीह दुर्गाणि लङ्काद्वाराणि सर्वशः॥ १६॥
</details>

<details><summary>मूलम्</summary>

ध्रुवमद्यैव संहृष्टा लब्धलक्षाः प्लवंगमाः।  
आरोक्ष्यन्तीह दुर्गाणि लङ्काद्वाराणि सर्वशः॥ १६॥
</details>

<details><summary>अनुवाद (हिन्दी)</summary>

‘निश्चय ही अब अवसर पाकर हर्षसे भरे हुए वानर आज ही लङ्काके समस्त दुर्गम द्वारोंपर चढ़ जायँगे॥ १६॥
</details>

<details open><summary>विश्वास-प्रस्तुतिः</summary>

राज्येन नास्ति मे कार्यं किं करिष्यामि सीतया।  
कुम्भकर्णविहीनस्य जीविते नास्ति मे मतिः॥ १७॥
</details>

<details><summary>मूलम्</summary>

राज्येन नास्ति मे कार्यं किं करिष्यामि सीतया।  
कुम्भकर्णविहीनस्य जीविते नास्ति मे मतिः॥ १७॥
</details>

<details><summary>अनुवाद (हिन्दी)</summary>

‘अब मुझे राज्यसे कोई प्रयोजन नहीं है। सीताको लेकर भी मैं क्या करूँगा? कुम्भकर्णके बिना जीनेका मेरा मन नहीं है॥ १७॥
</details>

<details open><summary>विश्वास-प्रस्तुतिः</summary>

यद्यहं भ्रातृहन्तारं न हन्मि युधि राघवम्।  
ननु मे मरणं श्रेयो न चेदं व्यर्थजीवितम्॥ १८॥
</details>

<details><summary>मूलम्</summary>

यद्यहं भ्रातृहन्तारं न हन्मि युधि राघवम्।  
ननु मे मरणं श्रेयो न चेदं व्यर्थजीवितम्॥ १८॥
</details>

<details><summary>अनुवाद (हिन्दी)</summary>

‘यदि मैं युद्धस्थलमें अपने भाईका वध करनेवाले रामको नहीं मार सकता तो मेरा मर जाना ही अच्छा है। इस निरर्थक जीवनको सुरक्षित रखना कदापि अच्छा नहीं है॥ १८॥
</details>

<details open><summary>विश्वास-प्रस्तुतिः</summary>

अद्यैव तं गमिष्यामि देशं यत्रानुजो मम।  
नहि भ्रातॄन् समुत्सृज्य क्षणं जीवितुमुत्सहे॥ १९॥
</details>

<details><summary>मूलम्</summary>

अद्यैव तं गमिष्यामि देशं यत्रानुजो मम।  
नहि भ्रातॄन् समुत्सृज्य क्षणं जीवितुमुत्सहे॥ १९॥
</details>

<details><summary>अनुवाद (हिन्दी)</summary>

‘मैं आज ही उस देशको जाऊँगा, जहाँ मेरा छोटा भाई कुम्भकर्ण गया है। मैं अपने भाइयोंको छोड़कर क्षणभर भी जीवित नहीं रह सकता॥ १९॥
</details>

<details open><summary>विश्वास-प्रस्तुतिः</summary>

देवा हि मां हसिष्यन्ति दृष्ट्वा पूर्वापकारिणम्।  
कथमिन्द्रं जयिष्यामि कुम्भकर्ण हते त्वयि॥ २०॥
</details>

<details><summary>मूलम्</summary>

देवा हि मां हसिष्यन्ति दृष्ट्वा पूर्वापकारिणम्।  
कथमिन्द्रं जयिष्यामि कुम्भकर्ण हते त्वयि॥ २०॥
</details>

<details><summary>अनुवाद (हिन्दी)</summary>

‘मैंने पहले देवताओंका अपकार किया था। अब वे मुझे देखकर हँसेंगे। हा कुम्भकर्ण! तुम्हारे मारे जानेपर अब मैं इन्द्रको कैसे जीत सकूँगा?॥ २०॥
</details>

<details open><summary>विश्वास-प्रस्तुतिः</summary>

तदिदं मामनुप्राप्तं विभीषणवचः शुभम्।  
यदज्ञानान्मया तस्य न गृहीतं महात्मनः॥ २१॥
</details>

<details><summary>मूलम्</summary>

तदिदं मामनुप्राप्तं विभीषणवचः शुभम्।  
यदज्ञानान्मया तस्य न गृहीतं महात्मनः॥ २१॥
</details>

<details><summary>अनुवाद (हिन्दी)</summary>

‘मैंने महात्मा विभीषणकी कही हुई जिन उत्तम बातोंको अज्ञानवश स्वीकार नहीं किया था, वे मेरे ऊपर आज प्रत्यक्षरूपसे घटित हो रही हैं॥ २१॥
</details>

<details open><summary>विश्वास-प्रस्तुतिः</summary>

विभीषणवचस्तावत् कुम्भकर्णप्रहस्तयोः।  
विनाशोऽयं समुत्पन्नो मां व्रीडयति दारुणः॥ २२॥
</details>

<details><summary>मूलम्</summary>

विभीषणवचस्तावत् कुम्भकर्णप्रहस्तयोः।  
विनाशोऽयं समुत्पन्नो मां व्रीडयति दारुणः॥ २२॥
</details>

<details><summary>अनुवाद (हिन्दी)</summary>

‘जबसे कुम्भकर्ण और प्रहस्तका यह दारुण विनाश उत्पन्न हुआ है, तभीसे विभीषणकी बात याद आकर मुझे लज्जित कर रही है॥ २२॥
</details>

<details open><summary>विश्वास-प्रस्तुतिः</summary>

तस्यायं कर्मणः प्राप्तो विपाको मम शोकदः।  
यन्मया धार्मिकः श्रीमान् स निरस्तो विभीषणः॥ २३॥
</details>

<details><summary>मूलम्</summary>

तस्यायं कर्मणः प्राप्तो विपाको मम शोकदः।  
यन्मया धार्मिकः श्रीमान् स निरस्तो विभीषणः॥ २३॥
</details>

<details><summary>अनुवाद (हिन्दी)</summary>

‘मैंने धर्मपरायण श्रीमान् विभीषणको जो घरसे निकाल दिया था, उसी कर्मका यह शोकदायक परिणाम अब मुझे भोगना पड़ रहा है’॥ २३॥
</details>

<details open><summary>विश्वास-प्रस्तुतिः</summary>

इति बहुविधमाकुलान्तरात्मा  
कृपणमतीव विलप्य कुम्भकर्णम्।  
न्यपतदपि दशाननो भृशार्त-  
स्तमनुजमिन्द्ररिपुं हतं विदित्वा॥ २४॥
</details>

<details><summary>मूलम्</summary>

इति बहुविधमाकुलान्तरात्मा  
कृपणमतीव विलप्य कुम्भकर्णम्।  
न्यपतदपि दशाननो भृशार्त-  
स्तमनुजमिन्द्ररिपुं हतं विदित्वा॥ २४॥
</details>

<details><summary>अनुवाद (हिन्दी)</summary>

इस प्रकार भाँति-भाँतिसे दीनतापूर्वक अत्यन्त विलाप करके व्याकुलचित्त हुआ दशमुख रावण अपने छोटे भाई इन्द्रशत्रु कुम्भकर्णके वधका स्मरण करके बहुत ही व्यथित हो पुनः पृथ्वीपर गिर पड़ा॥ २४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डेऽष्टषष्टितमः सर्गः॥ ६८॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें अड़सठवाँ सर्ग पूरा हुआ॥ ६८॥
</details>
