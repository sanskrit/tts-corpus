+++
title = "००२ राम-सुग्रीवसंवादः"
title_english = "002 Sugreeva comforts Rama"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-002-Sugreeva_comforts_Rama.mp3"></div>
</details>



<details><summary>भागसूचना</summary>

2. सुग्रीवका श्रीरामको उत्साह प्रदान करना
</details>

<details open><summary>विश्वास-प्रस्तुतिः</summary>

तं तु शोकपरिद्यूनं रामं दशरथात्मजम्।  
उवाच वचनं श्रीमान् सुग्रीवः शोकनाशनम्॥ १॥
</details>

<details><summary>मूलम्</summary>

तं तु शोकपरिद्यूनं रामं दशरथात्मजम्।  
उवाच वचनं श्रीमान् सुग्रीवः शोकनाशनम्॥ १॥
</details>

<details><summary>अनुवाद (हिन्दी)</summary>

इस प्रकार शोकसे संतप्त हुए दशरथनन्दन श्रीरामसे सुग्रीवने उनके शोकका निवारण करनेवाली बात कही—॥ १॥
</details>

<details open><summary>विश्वास-प्रस्तुतिः</summary>

किं त्वया तप्यते वीर यथान्यः प्राकृतस्तथा।  
मैवं भूस्त्यज संतापं कृतघ्न इव सौहृदम्॥ २॥
</details>

<details><summary>मूलम्</summary>

किं त्वया तप्यते वीर यथान्यः प्राकृतस्तथा।  
मैवं भूस्त्यज संतापं कृतघ्न इव सौहृदम्॥ २॥
</details>

<details><summary>अनुवाद (हिन्दी)</summary>

‘वीरवर! आप दूसरे साधारण मनुष्योंकी भाँति क्यों संताप कर रहे हैं? आप इस तरह चिन्तित न हों। जैसे कृतघ्न पुरुष सौहार्दको त्याग देता है, उसी तरह आप भी इस संतापको छोड़ दें॥ २॥
</details>

<details open><summary>विश्वास-प्रस्तुतिः</summary>

संतापस्य च ते स्थानं नहि पश्यामि राघव।  
प्रवृत्तावुपलब्धायां ज्ञाते च निलये रिपोः॥ ३॥
</details>

<details><summary>मूलम्</summary>

संतापस्य च ते स्थानं नहि पश्यामि राघव।  
प्रवृत्तावुपलब्धायां ज्ञाते च निलये रिपोः॥ ३॥
</details>

<details><summary>अनुवाद (हिन्दी)</summary>

‘रघुनन्दन! जब सीताका समाचार मिल गया और शत्रुके निवास-स्थानका पता लग गया, तब मुझे आपके इस दुःख और चिन्ताका कोई कारण नहीं दिखायी देता॥ ३॥
</details>

<details open><summary>विश्वास-प्रस्तुतिः</summary>

मतिमान् शास्त्रवित् प्राज्ञः पण्डितश्चासि राघव।  
त्यजेमां प्राकृतां बुद्धिं कृतात्मेवार्थदूषिणीम्॥ ४॥
</details>

<details><summary>मूलम्</summary>

मतिमान् शास्त्रवित् प्राज्ञः पण्डितश्चासि राघव।  
त्यजेमां प्राकृतां बुद्धिं कृतात्मेवार्थदूषिणीम्॥ ४॥
</details>

<details><summary>अनुवाद (हिन्दी)</summary>

‘रघुकुलभूषण! आप बुद्धिमान्, शास्त्रोंके ज्ञाता विचारकुशल और पण्डित हैं, अतः कृतात्मा पुरुषकी भाँति इस अर्थदूषक प्राकृत बुद्धिका परित्याग कर दीजिये॥ ४॥
</details>

<details open><summary>विश्वास-प्रस्तुतिः</summary>

समुद्रं लङ्घयित्वा तु महानक्रसमाकुलम्।  
लङ्कामारोहयिष्यामो हनिष्यामश्च ते रिपुम्॥ ५॥
</details>

<details><summary>मूलम्</summary>

समुद्रं लङ्घयित्वा तु महानक्रसमाकुलम्।  
लङ्कामारोहयिष्यामो हनिष्यामश्च ते रिपुम्॥ ५॥
</details>

<details><summary>अनुवाद (हिन्दी)</summary>

‘बड़े-बड़े नाकोंसे भरे हुए समुद्रको लाँघकर हमलोग लङ्कापर चढ़ाई करेंगे और आपके शत्रुको नष्ट कर डालेंगे॥ ५॥
</details>

<details open><summary>विश्वास-प्रस्तुतिः</summary>

निरुत्साहस्य दीनस्य शोकपर्याकुलात्मनः।  
सर्वार्था व्यवसीदन्ति व्यसनं चाधिगच्छति॥ ६॥
</details>

<details><summary>मूलम्</summary>

निरुत्साहस्य दीनस्य शोकपर्याकुलात्मनः।  
सर्वार्था व्यवसीदन्ति व्यसनं चाधिगच्छति॥ ६॥
</details>

<details><summary>अनुवाद (हिन्दी)</summary>

‘जो पुरुष उत्साहशून्य, दीन और मन-ही-मन शोकसे व्याकुल रहता है, उसके सारे काम बिगड़ जाते हैं और वह बड़ी विपत्तिमें पड़ जाता है॥ ६॥
</details>

<details open><summary>विश्वास-प्रस्तुतिः</summary>

इमे शूराः समर्थाश्च सर्वतो हरियूथपाः।  
त्वत्प्रियार्थं कृतोत्साहाः प्रवेष्टुमपि पावकम्।  
एषां हर्षेण जानामि तर्कश्चापि दृढो मम॥ ७॥
</details>

<details><summary>मूलम्</summary>

इमे शूराः समर्थाश्च सर्वतो हरियूथपाः।  
त्वत्प्रियार्थं कृतोत्साहाः प्रवेष्टुमपि पावकम्।  
एषां हर्षेण जानामि तर्कश्चापि दृढो मम॥ ७॥
</details>

<details><summary>अनुवाद (हिन्दी)</summary>

‘ये वानरयूथपति सब प्रकारसे समर्थ एवं शूरवीर हैं। आपका प्रिय करनेके लिये इनके मनमें बड़ा उत्साह है। ये आपके लिये जलती आगमें भी प्रवेश कर सकते हैं। समुद्रको लाँघने और रावणको मारनेका प्रसंग चलनेपर इनका मुँह प्रसन्नतासे खिल जाता है। इनके इस हर्ष और उत्साहसे ही मैं इस बातको जानता हूँ तथा इस विषयमें मेरा अपना तर्क (निश्चय) भी सुदृढ़ है॥ ७॥
</details>

<details open><summary>विश्वास-प्रस्तुतिः</summary>

विक्रमेण समानेष्ये सीतां हत्वा यथा रिपुम्।  
रावणं पापकर्माणं तथा त्वं कर्तुमर्हसि॥ ८॥
</details>

<details><summary>मूलम्</summary>

विक्रमेण समानेष्ये सीतां हत्वा यथा रिपुम्।  
रावणं पापकर्माणं तथा त्वं कर्तुमर्हसि॥ ८॥
</details>

<details><summary>अनुवाद (हिन्दी)</summary>

‘आप ऐसा कीजिये, जिससे हमलोग पराक्रमपूर्वक अपने शत्रु पापाचारी रावणका वध करके सीताको यहाँ ले आवें॥ ८॥
</details>

<details open><summary>विश्वास-प्रस्तुतिः</summary>

सेतुरत्र यथा बद्ध्येद् यथा पश्येम तां पुरीम्।  
तस्य राक्षसराजस्य तथा त्वं कुरु राघव॥ ९॥
</details>

<details><summary>मूलम्</summary>

सेतुरत्र यथा बद्ध्येद् यथा पश्येम तां पुरीम्।  
तस्य राक्षसराजस्य तथा त्वं कुरु राघव॥ ९॥
</details>

<details><summary>अनुवाद (हिन्दी)</summary>

‘रघुनन्दन! आप ऐसा कोई उपाय कीजिये, जिससे समुद्रपर सेतु बँध सके और हम उस राक्षसराजकी लङ्कापुरीको देख सकें॥ ९॥
</details>

<details open><summary>विश्वास-प्रस्तुतिः</summary>

दृष्ट्वा तां हि पुरीं लङ्कां त्रिकूटशिखरे स्थिताम्।  
हतं च रावणं युद्धे दर्शनादवधारय॥ १०॥
</details>

<details><summary>मूलम्</summary>

दृष्ट्वा तां हि पुरीं लङ्कां त्रिकूटशिखरे स्थिताम्।  
हतं च रावणं युद्धे दर्शनादवधारय॥ १०॥
</details>

<details><summary>अनुवाद (हिन्दी)</summary>

‘त्रिकूटपर्वतके शिखरपर बसी हुई लङ्कापुरी एक बार दीख जाय तो आप यह निश्चित समझिये कि युद्धमें रावण दिखायी दिया और मारा गया॥ १०॥
</details>

<details open><summary>विश्वास-प्रस्तुतिः</summary>

अबद्‍ध्वा सागरे सेतुं घोरे च वरुणालये।  
लङ्कां न मर्दितुं शक्या सेन्द्रैरपि सुरासुरैः॥ ११॥
</details>

<details><summary>मूलम्</summary>

अबद्‍ध्वा सागरे सेतुं घोरे च वरुणालये।  
लङ्कां न मर्दितुं शक्या सेन्द्रैरपि सुरासुरैः॥ ११॥
</details>

<details><summary>अनुवाद (हिन्दी)</summary>

‘वरुणके निवासभूत घोर समुद्रपर पुल बाँधे बिना तो इन्द्रसहित सम्पूर्ण देवता और असुर भी लङ्काको पददलित नहीं कर सकते॥ ११॥
</details>

<details open><summary>विश्वास-प्रस्तुतिः</summary>

सेतुबन्धः समुद्रे च यावल्लङ्कासमीपतः।  
सर्वं तीर्णं च मे सैन्यं जितमित्युपधारय।  
इमे हि समरे वीरा हरयः कामरूपिणः॥ १२॥
</details>

<details><summary>मूलम्</summary>

सेतुबन्धः समुद्रे च यावल्लङ्कासमीपतः।  
सर्वं तीर्णं च मे सैन्यं जितमित्युपधारय।  
इमे हि समरे वीरा हरयः कामरूपिणः॥ १२॥
</details>

<details><summary>अनुवाद (हिन्दी)</summary>

‘अतः जब लङ्काके निकटतक समुद्रपर पुल बँध जायगा, तब हमारी सारी सेना उस पार चली जायगी। फिर तो आप यही समझिये कि अपनी जीत हो गयी; क्योंकि इच्छानुसार रूप धारण करनेवाले ये वानर युद्धमें बड़ी वीरता दिखानेवाले हैं॥ १२॥
</details>

<details open><summary>विश्वास-प्रस्तुतिः</summary>

तदलं विक्लवां बुद्धिं राजन् सर्वार्थनाशिनीम्।  
पुरुषस्य हि लोकेऽस्मिन् शोकः शौर्यापकर्षणः॥ १३॥
</details>

<details><summary>मूलम्</summary>

तदलं विक्लवां बुद्धिं राजन् सर्वार्थनाशिनीम्।  
पुरुषस्य हि लोकेऽस्मिन् शोकः शौर्यापकर्षणः॥ १३॥
</details>

<details><summary>अनुवाद (हिन्दी)</summary>

‘अतः राजन्! आप इस व्याकुल बुद्धिका आश्रय न लें—बुद्धिकी इस व्याकुलताको त्याग दें; क्योंकि यह समस्त कार्योंको बिगाड़ देनेवाली है और शोक इस जगत् में पुरुषके शौर्यको नष्ट कर देता है॥ १३॥
</details>

<details open><summary>विश्वास-प्रस्तुतिः</summary>

यत् तु कार्यं मनुष्येण शौटीर्यमवलम्ब्यताम्।  
तदलंकरणायैव कर्तुर्भवति सत्वरम्॥ १४॥
</details>

<details><summary>मूलम्</summary>

यत् तु कार्यं मनुष्येण शौटीर्यमवलम्ब्यताम्।  
तदलंकरणायैव कर्तुर्भवति सत्वरम्॥ १४॥
</details>

<details><summary>अनुवाद (हिन्दी)</summary>

‘मनुष्यको जिसका आश्रय लेना चाहिये, उस शौर्यका ही वह अवलम्बन करे; क्योंकि वह कर्ताको शीघ्र ही अलंकृत कर देता है—उसके अभीष्ट फलकी सिद्धि करा देता है॥ १४॥
</details>

<details open><summary>विश्वास-प्रस्तुतिः</summary>

अस्मिन् काले महाप्राज्ञ सत्त्वमातिष्ठ तेजसा।  
शूराणां हि मनुष्याणां त्वद्विधानां महात्मनाम्।  
विनष्टे वा प्रणष्टे वा शोकः सर्वार्थनाशनः॥ १५॥
</details>

<details><summary>मूलम्</summary>

अस्मिन् काले महाप्राज्ञ सत्त्वमातिष्ठ तेजसा।  
शूराणां हि मनुष्याणां त्वद्विधानां महात्मनाम्।  
विनष्टे वा प्रणष्टे वा शोकः सर्वार्थनाशनः॥ १५॥
</details>

<details><summary>अनुवाद (हिन्दी)</summary>

‘अतः महाप्राज्ञ श्रीराम! आप इस समय तेजके साथ ही धैर्यका आश्रय लें। कोई वस्तु खो गयी हो या नष्ट हो गयी हो, उसके लिये आप-जैसे शूरवीर महात्मा पुरुषोंको शोक नहीं करना चाहिये; क्योंकि शोक सब कामोंको बिगाड़ देता है॥ १५॥
</details>

<details open><summary>विश्वास-प्रस्तुतिः</summary>

तत्त्वं बुद्धिमतां श्रेष्ठः सर्वशास्त्रार्थकोविदः।  
मद्विधैः सचिवैः सार्धमरिं जेतुं समर्हसि॥ १६॥
</details>

<details><summary>मूलम्</summary>

तत्त्वं बुद्धिमतां श्रेष्ठः सर्वशास्त्रार्थकोविदः।  
मद्विधैः सचिवैः सार्धमरिं जेतुं समर्हसि॥ १६॥
</details>

<details><summary>अनुवाद (हिन्दी)</summary>

‘आप बुद्धिमानोंमें श्रेष्ठ और सम्पूर्ण शास्त्रोंके मर्मज्ञ हैं। अतः हम-जैसे मन्त्रियों एवं सहायकोंके साथ रहकर अवश्य ही शत्रुपर विजय प्राप्त कर सकते हैं॥ १६॥
</details>

<details open><summary>विश्वास-प्रस्तुतिः</summary>

नहि पश्याम्यहं कंचित् त्रिषु लोकेषु राघव।  
गृहीतधनुषो यस्ते तिष्ठेदभिमुखो रणे॥ १७॥
</details>

<details><summary>मूलम्</summary>

नहि पश्याम्यहं कंचित् त्रिषु लोकेषु राघव।  
गृहीतधनुषो यस्ते तिष्ठेदभिमुखो रणे॥ १७॥
</details>

<details><summary>अनुवाद (हिन्दी)</summary>

‘रघुनन्दन! मुझे तो तीनों लोकोंमें ऐसा कोई वीर नहीं दिखायी देता, जो रणभूमिमें धनुष लेकर खड़े हुए आपके सामने ठहर सके॥ १७॥
</details>

<details open><summary>विश्वास-प्रस्तुतिः</summary>

वानरेषु समासक्तं न ते कार्यं विपत्स्यते।  
अचिराद् द्रक्ष्यसे सीतां तीर्त्वा सागरमक्षयम्॥ १८॥
</details>

<details><summary>मूलम्</summary>

वानरेषु समासक्तं न ते कार्यं विपत्स्यते।  
अचिराद् द्रक्ष्यसे सीतां तीर्त्वा सागरमक्षयम्॥ १८॥
</details>

<details><summary>अनुवाद (हिन्दी)</summary>

‘वानरोंपर जिसका भार रखा गया है, आपका वह कार्य बिगड़ने नहीं पायेगा। आप शीघ्र ही इस अक्षय समुद्रको पार करके सीताका दर्शन करेंगे॥ १८॥
</details>

<details open><summary>विश्वास-प्रस्तुतिः</summary>

तदलं शोकमालम्ब्य क्रोधमालम्ब भूपते।  
निश्चेष्टाः क्षत्रिया मन्दाः सर्वे चण्डस्य बिभ्यति॥ १९॥
</details>

<details><summary>मूलम्</summary>

तदलं शोकमालम्ब्य क्रोधमालम्ब भूपते।  
निश्चेष्टाः क्षत्रिया मन्दाः सर्वे चण्डस्य बिभ्यति॥ १९॥
</details>

<details><summary>अनुवाद (हिन्दी)</summary>

‘पृथ्वीनाथ! अपने हृदयमें शोकको स्थान देना व्यर्थ है। इस समय तो आप शत्रुओंके प्रति क्रोध धारण कीजिये। जो क्षत्रिय मन्द (क्रोधशून्य) होते हैं, उनसे कोई चेष्टा नहीं बन पाती; परंतु जो शत्रुके प्रति आवश्यक रोषसे भरा होता है, उससे सब डरते हैं॥ १९॥
</details>

<details open><summary>विश्वास-प्रस्तुतिः</summary>

लङ्घनार्थं च घोरस्य समुद्रस्य नदीपतेः।  
सहास्माभिरिहोपेतः सूक्ष्मबुद्धिर्विचारय॥ २०॥
</details>

<details><summary>मूलम्</summary>

लङ्घनार्थं च घोरस्य समुद्रस्य नदीपतेः।  
सहास्माभिरिहोपेतः सूक्ष्मबुद्धिर्विचारय॥ २०॥
</details>

<details><summary>अनुवाद (हिन्दी)</summary>

‘नदियोंके स्वामी घोर समुद्रको पार करनेके लिये क्या उपाय किया जाय, इस विषयमें आप हमारे साथ बैठकर विचार कीजिये; क्योंकि आपकी बुद्धि बड़ी सूक्ष्म है॥ २०॥
</details>

<details open><summary>विश्वास-प्रस्तुतिः</summary>

लङ्घिते तत्र तैः सैन्यैर्जितमित्येव निश्चिनु।  
सर्वं तीर्णं च मे सैन्यं जितमित्यवधार्यताम्॥ २१॥
</details>

<details><summary>मूलम्</summary>

लङ्घिते तत्र तैः सैन्यैर्जितमित्येव निश्चिनु।  
सर्वं तीर्णं च मे सैन्यं जितमित्यवधार्यताम्॥ २१॥
</details>

<details><summary>अनुवाद (हिन्दी)</summary>

‘यदि हमारे सैनिक समुद्रको लाँघ गये तो यही निश्चय रखिये कि अपनी जीत अवश्य होगी। सारी सेनाका समुद्रके उस पार पहुँच जाना ही अपनी विजय समझिये॥ २१॥
</details>

<details open><summary>विश्वास-प्रस्तुतिः</summary>

इमे हि हरयः शूराः समरे कामरूपिणः।  
तानरीन् विधमिष्यन्ति शिलापादपवृष्टिभिः॥ २२॥
</details>

<details><summary>मूलम्</summary>

इमे हि हरयः शूराः समरे कामरूपिणः।  
तानरीन् विधमिष्यन्ति शिलापादपवृष्टिभिः॥ २२॥
</details>

<details><summary>अनुवाद (हिन्दी)</summary>

‘ये वानर संग्राममें बड़े शूरवीर हैं और इच्छानुसार रूप धारण कर सकते हैं। ये पत्थरों और पेड़ोंकी वर्षा करके ही उन शत्रुओंका संहार कर डालेंगे॥ २२॥
</details>

<details open><summary>विश्वास-प्रस्तुतिः</summary>

कथंचित् परिपश्यामि लङ्घितं वरुणालयम्।  
हतमित्येव तं मन्ये युद्धे शत्रुनिबर्हण॥ २३॥
</details>

<details><summary>मूलम्</summary>

कथंचित् परिपश्यामि लङ्घितं वरुणालयम्।  
हतमित्येव तं मन्ये युद्धे शत्रुनिबर्हण॥ २३॥
</details>

<details><summary>अनुवाद (हिन्दी)</summary>

‘शत्रुसूदन श्रीराम! यदि किसी प्रकार मैं इस वानर-सेनाको समुद्रके उस पार पहुँची देख सकूँ तो मैं रावणको युद्धमें मरा हुआ ही समझता हूँ॥ २३॥
</details>

<details open><summary>विश्वास-प्रस्तुतिः</summary>

किमुक्त्वा बहुधा चापि सर्वथा विजयी भवान्।  
निमित्तानि च पश्यामि मनो मे सम्प्रहृष्यति॥ २४॥
</details>

<details><summary>मूलम्</summary>

किमुक्त्वा बहुधा चापि सर्वथा विजयी भवान्।  
निमित्तानि च पश्यामि मनो मे सम्प्रहृष्यति॥ २४॥
</details>

<details><summary>अनुवाद (हिन्दी)</summary>

‘बहुत कहनेसे क्या लाभ! मेरा तो विश्वास है कि आप सर्वथा विजयी होंगे; क्योंकि मुझे ऐसे ही शकुन दिखायी देते हैं और मेरा हृदय भी हर्ष एवं उत्साहसे भरा है’॥ २४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे द्वितीयः सर्गः॥ २॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें दूसरा सर्ग पूरा हुआ॥ २॥
</details>
