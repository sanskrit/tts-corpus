+++
title = "०१३ रावण-महापार्श्वसंवादः"
title_english = "013 Mahaparsva s advise to Ravana"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-013-Mahaparsva_s_advise_to_Ravana.mp3"></div>
</details>



<details><summary>भागसूचना</summary>

13. महापार्श्वका रावणको सीतापर बलात्कारके लिये उकसाना और रावणका शापके कारण अपनेको ऐसा करनेमें असमर्थ बताना तथा अपने पराक्रमके गीत गाना
</details>

<details open><summary>विश्वास-प्रस्तुतिः</summary>

रावणं क्रुद्धमाज्ञाय महापार्श्वो महाबलः।  
मुहूर्तमनुसंचिन्त्य प्राञ्जलिर्वाक्यमब्रवीत्॥ १॥
</details>

<details><summary>मूलम्</summary>

रावणं क्रुद्धमाज्ञाय महापार्श्वो महाबलः।  
मुहूर्तमनुसंचिन्त्य प्राञ्जलिर्वाक्यमब्रवीत्॥ १॥
</details>

<details><summary>अनुवाद (हिन्दी)</summary>

तब रावणको कुपित हुआ जान महाबली महापार्श्वने दो घड़ी-तक कुछ सोच-विचार करनेके बाद हाथ जोड़कर कहा—॥ १॥
</details>

<details open><summary>विश्वास-प्रस्तुतिः</summary>

यः खल्वपि वनं प्राप्य मृगव्यालनिषेवितम्।  
न पिबेन्मधु सम्प्राप्य स नरो बालिशो भवेत्॥ २॥
</details>

<details><summary>मूलम्</summary>

यः खल्वपि वनं प्राप्य मृगव्यालनिषेवितम्।  
न पिबेन्मधु सम्प्राप्य स नरो बालिशो भवेत्॥ २॥
</details>

<details><summary>अनुवाद (हिन्दी)</summary>

‘जो हिंसक पशुओं और सर्पोंसे भरे हुए दुर्गम वनमें जाकर वहाँ पीने योग्य मधु पाकर भी उसे पीता नहीं है, वह पुरुष मूर्ख ही है॥ २॥
</details>

<details open><summary>विश्वास-प्रस्तुतिः</summary>

ईश्वरस्येश्वरः कोऽस्ति तव शत्रुनिबर्हण।  
रमस्व सह वैदेह्या शत्रूनाक्रम्य मूर्धसु॥ ३॥
</details>

<details><summary>मूलम्</summary>

ईश्वरस्येश्वरः कोऽस्ति तव शत्रुनिबर्हण।  
रमस्व सह वैदेह्या शत्रूनाक्रम्य मूर्धसु॥ ३॥
</details>

<details><summary>अनुवाद (हिन्दी)</summary>

‘शत्रुसूदन महाराज! आप तो स्वयं ही ईश्वर हैं। आपका ईश्वर कौन है? आप शत्रुओंके सिरपर पैर रखकर विदेहकुमारी सीताके साथ रमण कीजिये॥ ३॥
</details>

<details open><summary>विश्वास-प्रस्तुतिः</summary>

बलात् कुक्कुटवृत्तेन प्रवर्तस्व महाबल।  
आक्रम्याक्रम्य सीतां वै तां भुङ्क्ष्व च रमस्व च॥ ४॥
</details>

<details><summary>मूलम्</summary>

बलात् कुक्कुटवृत्तेन प्रवर्तस्व महाबल।  
आक्रम्याक्रम्य सीतां वै तां भुङ्क्ष्व च रमस्व च॥ ४॥
</details>

<details><summary>अनुवाद (हिन्दी)</summary>

‘महाबली वीर! आप कुक्कुटोंके बर्तावको अपनाकर सीताके साथ बलात्कार कीजिये। बारंबार आक्रमण करके उनके साथ रमण एवं उपभोग कीजिये॥ ४॥
</details>

<details open><summary>विश्वास-प्रस्तुतिः</summary>

लब्धकामस्य ते पश्चादागमिष्यति किं भयम्।  
प्राप्तमप्राप्तकालं वा सर्वं प्रतिविधास्यसे॥ ५॥
</details>

<details><summary>मूलम्</summary>

लब्धकामस्य ते पश्चादागमिष्यति किं भयम्।  
प्राप्तमप्राप्तकालं वा सर्वं प्रतिविधास्यसे॥ ५॥
</details>

<details><summary>अनुवाद (हिन्दी)</summary>

‘जब आपका मनोरथ सफल हो जायगा, तब फिर आपपर कौन-सा भय आयेगा? यदि वर्तमान एवं भविष्यकालमें कोई भय आया भी तो उस समस्त भयका यथोचित प्रतीकार किया जायगा॥ ५॥
</details>

<details open><summary>विश्वास-प्रस्तुतिः</summary>

कुम्भकर्णः सहास्माभिरिन्द्रजिच्च महाबलः।  
प्रतिषेधयितुं शक्तौ सवज्रमपि वज्रिणम्॥ ६॥
</details>

<details><summary>मूलम्</summary>

कुम्भकर्णः सहास्माभिरिन्द्रजिच्च महाबलः।  
प्रतिषेधयितुं शक्तौ सवज्रमपि वज्रिणम्॥ ६॥
</details>

<details><summary>अनुवाद (हिन्दी)</summary>

‘हमलोगोंके साथ यदि महाबली कुम्भकर्ण और इन्द्रजित् खड़े हो जायँ तो ये दोनों वज्रधारी इन्द्रको भी आगे बढ़नेसे रोक सकते हैं॥ ६॥
</details>

<details open><summary>विश्वास-प्रस्तुतिः</summary>

उपप्रदानं सान्त्वं वा भेदं वा कुशलैः कृतम्।  
समतिक्रम्य दण्डेन सिद्धिमर्थेषु रोचये॥ ७॥
</details>

<details><summary>मूलम्</summary>

उपप्रदानं सान्त्वं वा भेदं वा कुशलैः कृतम्।  
समतिक्रम्य दण्डेन सिद्धिमर्थेषु रोचये॥ ७॥
</details>

<details><summary>अनुवाद (हिन्दी)</summary>

‘मैं तो नीतिनिपुण पुरुषोंके द्वारा प्रयुक्त साम, दान और भेदको छोड़कर केवल दण्डके द्वारा काम बना लेना ही अच्छा समझता हूँ॥ ७॥
</details>

<details open><summary>विश्वास-प्रस्तुतिः</summary>

इह प्राप्तान् वयं सर्वाञ्छत्रूंस्तव महाबल।  
वशे शस्त्रप्रतापेन करिष्यामो न संशयः॥ ८॥
</details>

<details><summary>मूलम्</summary>

इह प्राप्तान् वयं सर्वाञ्छत्रूंस्तव महाबल।  
वशे शस्त्रप्रतापेन करिष्यामो न संशयः॥ ८॥
</details>

<details><summary>अनुवाद (हिन्दी)</summary>

‘महाबली राक्षसराज! यहाँ आपके जो भी शत्रु आयेंगे, उन्हें हमलोग अपने शस्त्रोंके प्रतापसे वशमें कर लेंगे, इसमें संशय नहीं है’॥ ८॥
</details>

<details open><summary>विश्वास-प्रस्तुतिः</summary>

एवमुक्तस्तदा राजा महापार्श्वेन रावणः।  
तस्य सम्पूजयन् वाक्यमिदं वचनमब्रवीत्॥ ९॥
</details>

<details><summary>मूलम्</summary>

एवमुक्तस्तदा राजा महापार्श्वेन रावणः।  
तस्य सम्पूजयन् वाक्यमिदं वचनमब्रवीत्॥ ९॥
</details>

<details><summary>अनुवाद (हिन्दी)</summary>

महापार्श्वके ऐसा कहनेपर उस समय लङ्काके राजा रावणने उसके वचनोंकी प्रशंसा करते हुए इस प्रकार कहा—॥ ९॥
</details>

<details open><summary>विश्वास-प्रस्तुतिः</summary>

महापार्श्व निबोध त्वं रहस्यं किंचिदात्मनः।  
चिरवृत्तं तदाख्यास्ये यदवाप्तं पुरा मया॥ १०॥
</details>

<details><summary>मूलम्</summary>

महापार्श्व निबोध त्वं रहस्यं किंचिदात्मनः।  
चिरवृत्तं तदाख्यास्ये यदवाप्तं पुरा मया॥ १०॥
</details>

<details><summary>अनुवाद (हिन्दी)</summary>

‘महापार्श्व! बहुत दिन हुए पूर्वकालमें एक गुप्त घटना घटित हुई थी—मुझे शाप प्राप्त हुआ था। अपने जीवनके उस गुप्त रहस्यको आज मैं बता रहा हूँ, उसे सुनो॥ १०॥
</details>

<details open><summary>विश्वास-प्रस्तुतिः</summary>

पितामहस्य भवनं गच्छन्तीं पुञ्जिकस्थलाम्।  
चञ्चूर्यमाणामद्राक्षमाकाशेऽग्निशिखामिव॥ ११॥
</details>

<details><summary>मूलम्</summary>

पितामहस्य भवनं गच्छन्तीं पुञ्जिकस्थलाम्।  
चञ्चूर्यमाणामद्राक्षमाकाशेऽग्निशिखामिव॥ ११॥
</details>

<details><summary>अनुवाद (हिन्दी)</summary>

‘एक बार मैंने आकाशमें अग्निशिखाके समान प्रकाशित होती हुई पुञ्जिकस्थला नामकी अप्सराको देखा, जो पितामह ब्रह्माजीके भवनकी ओर जा रही थी। वह अप्सरा मेरे भयसे लुकती-छिपती आगे बढ़ रही थी॥
</details>

<details open><summary>विश्वास-प्रस्तुतिः</summary>

सा प्रसह्य मया भुक्ता कृता विवसना ततः।  
स्वयम्भूभवनं प्राप्ता लोलिता नलिनी यथा॥ १२॥
</details>

<details><summary>मूलम्</summary>

सा प्रसह्य मया भुक्ता कृता विवसना ततः।  
स्वयम्भूभवनं प्राप्ता लोलिता नलिनी यथा॥ १२॥
</details>

<details><summary>अनुवाद (हिन्दी)</summary>

‘मैंने बलपूर्वक उसके वस्त्र उतार दिये और हठात् उसका उपभोग किया। इसके बाद वह ब्रह्माजीके भवनमें गयी। उसकी दशा हाथीद्वारा मसलकर फेंकी हुई कमलिनीके समान हो रही थी॥ १२॥
</details>

<details open><summary>विश्वास-प्रस्तुतिः</summary>

तच्च तस्य तथा मन्ये ज्ञातमासीन्महात्मनः।  
अथ संकुपितो वेधा मामिदं वाक्यमब्रवीत्॥ १३॥
</details>

<details><summary>मूलम्</summary>

तच्च तस्य तथा मन्ये ज्ञातमासीन्महात्मनः।  
अथ संकुपितो वेधा मामिदं वाक्यमब्रवीत्॥ १३॥
</details>

<details><summary>अनुवाद (हिन्दी)</summary>

‘मैं समझता हूँ कि मेरे द्वारा उसकी जो दुर्दशा की गयी थी, वह पितामह ब्रह्माजीको ज्ञात हो गयी। इससे वे अत्यन्त कुपित हो उठे और मुझसे इस प्रकार बोले—॥ १३॥
</details>

<details open><summary>विश्वास-प्रस्तुतिः</summary>

अद्यप्रभृति यामन्यां बलान्नारीं गमिष्यसि।  
तदा ते शतधा मूर्धा फलिष्यति न संशयः॥ १४॥
</details>

<details><summary>मूलम्</summary>

अद्यप्रभृति यामन्यां बलान्नारीं गमिष्यसि।  
तदा ते शतधा मूर्धा फलिष्यति न संशयः॥ १४॥
</details>

<details><summary>अनुवाद (हिन्दी)</summary>

‘आजसे यदि तू किसी दूसरी नारीके साथ बलपूर्वक समागम करेगा तो तेरे मस्तकके सौ टुकड़े हो जायँगे, इसमें संशय नहीं है’॥ १४॥
</details>

<details open><summary>विश्वास-प्रस्तुतिः</summary>

इत्यहं तस्य शापस्य भीतः प्रसभमेव ताम्।  
नारोहये बलात् सीतां वैदेहीं शयने शुभे॥ १५॥
</details>

<details><summary>मूलम्</summary>

इत्यहं तस्य शापस्य भीतः प्रसभमेव ताम्।  
नारोहये बलात् सीतां वैदेहीं शयने शुभे॥ १५॥
</details>

<details><summary>अनुवाद (हिन्दी)</summary>

‘इस तरह मैं ब्रह्माजीके शापसे भयभीत हूँ। इसीलिये अपनी शुभ-शय्यापर विदेहकुमारी सीताको हठात् एवं बलपूर्वक नहीं चढ़ाता हूँ॥ १५॥
</details>

<details open><summary>विश्वास-प्रस्तुतिः</summary>

सागरस्येव मे वेगो मारुतस्येव मे गतिः।  
नैतद् दाशरथिर्वेद ह्यासादयति तेन माम्॥ १६॥
</details>

<details><summary>मूलम्</summary>

सागरस्येव मे वेगो मारुतस्येव मे गतिः।  
नैतद् दाशरथिर्वेद ह्यासादयति तेन माम्॥ १६॥
</details>

<details><summary>अनुवाद (हिन्दी)</summary>

‘मेरा वेग समुद्रके समान है और मेरी गति वायुके तुल्य है। इस बातको दशरथनन्दन राम नहीं जानते हैं, इसीसे वे मुझपर चढ़ाई करते हैं॥ १६॥
</details>

<details open><summary>विश्वास-प्रस्तुतिः</summary>

को हि सिंहमिवासीनं सुप्तं गिरिगुहाशये।  
क्रुद्धं मृत्युमिवासीनं प्रबोधयितुमिच्छति॥ १७॥
</details>

<details><summary>मूलम्</summary>

को हि सिंहमिवासीनं सुप्तं गिरिगुहाशये।  
क्रुद्धं मृत्युमिवासीनं प्रबोधयितुमिच्छति॥ १७॥
</details>

<details><summary>अनुवाद (हिन्दी)</summary>

‘अन्यथा पर्वतकी कन्दरामें सुखपूर्वक सोये हुए सिंहके समान तथा कुपित होकर बैठी हुई मृत्युके तुल्य भयंकर मुझ रावणको कौन जगाना चाहेगा?॥ १७॥
</details>

<details open><summary>विश्वास-प्रस्तुतिः</summary>

न मत्तो निर्गतान् बाणान् द्विजिह्वान् पन्नगानिव।  
रामः पश्यति संग्रामे तेन मामभिगच्छति॥ १८॥
</details>

<details><summary>मूलम्</summary>

न मत्तो निर्गतान् बाणान् द्विजिह्वान् पन्नगानिव।  
रामः पश्यति संग्रामे तेन मामभिगच्छति॥ १८॥
</details>

<details><summary>अनुवाद (हिन्दी)</summary>

‘मेरे धनुषसे छूटे हुए दो जीभवाले सर्पोंके समान भयंकर बाणोंको समराङ्गणमें श्रीरामने कभी देखा नहीं है, इसीलिये वे मुझपर चढ़े आ रहे हैं॥ १८॥
</details>

<details open><summary>विश्वास-प्रस्तुतिः</summary>

क्षिप्रं वज्रसमैर्बाणैः शतधा कार्मुकच्युतैः।  
राममादीपयिष्यामि उल्काभिरिव कुञ्जरम्॥ १९॥
</details>

<details><summary>मूलम्</summary>

क्षिप्रं वज्रसमैर्बाणैः शतधा कार्मुकच्युतैः।  
राममादीपयिष्यामि उल्काभिरिव कुञ्जरम्॥ १९॥
</details>

<details><summary>अनुवाद (हिन्दी)</summary>

‘मैं अपने धनुषसे शीघ्रतापूर्वक छूटे हुए सैकड़ों वज्रसदृश बाणोंद्वारा रामको उसी प्रकार जला डालूँगा, जैसे लोग उल्काओंद्वारा हाथीको उसे भगानेके लिये जलाते हैं॥ १९॥
</details>

<details open><summary>विश्वास-प्रस्तुतिः</summary>

तच्चास्य बलमादास्ये बलेन महता वृतः।  
उदितः सविता काले नक्षत्राणां प्रभामिव॥ २०॥
</details>

<details><summary>मूलम्</summary>

तच्चास्य बलमादास्ये बलेन महता वृतः।  
उदितः सविता काले नक्षत्राणां प्रभामिव॥ २०॥
</details>

<details><summary>अनुवाद (हिन्दी)</summary>

‘जैसे प्रातःकाल उदित हुए सूर्यदेव नक्षत्रोंकी प्रभाको छीन लेते हैं, उसी प्रकार अपनी विशाल सेनासे घिरा हुआ मैं उनकी उस वानर-सेनाको आत्मसात् कर लूँगा॥ २०॥
</details>

<details open><summary>विश्वास-प्रस्तुतिः</summary>

न वासवेनापि सहस्रचक्षुषा  
युधास्मि शक्यो वरुणेन वा पुनः।  
मया त्वियं बाहुबलेन निर्जिता  
पुरा पुरी वैश्रवणेन पालिता॥ २१॥
</details>

<details><summary>मूलम्</summary>

न वासवेनापि सहस्रचक्षुषा  
युधास्मि शक्यो वरुणेन वा पुनः।  
मया त्वियं बाहुबलेन निर्जिता  
पुरा पुरी वैश्रवणेन पालिता॥ २१॥
</details>

<details><summary>अनुवाद (हिन्दी)</summary>

युद्धमें तो हजार नेत्रोंवाले इन्द्र और वरुण भी मेरा सामना नहीं कर सकते। पूर्वकालमें कुबेरके द्वारा पालित हुई इस लङ्कापुरीको मैंने अपने बाहुबलसे ही जीता था’॥ २१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे त्रयोदशः सर्गः॥ १३॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें तेरहवाँ सर्ग पूरा हुआ॥ १३॥
</details>
