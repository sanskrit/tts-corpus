+++
title = "०३५ सरमया रावणनिर्धारकथनम्"
title_english = "035 Seetha asks Sarama about Ravana s decision"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-035-Seetha_asks_Sarama_about_Ravana_s_decision__0.mp3"></div>
</details>



<details><summary>भागसूचना</summary>

35. माल्यवान् का रावणको श्रीरामसे संधि करनेके लिये समझाना
</details>

<details open><summary>विश्वास-प्रस्तुतिः</summary>

तेन शङ्खविमिश्रेण भेरीशब्देन नादिना।  
उपयाति महाबाहू रामः परपुरंजयः॥ १॥
</details>

<details><summary>मूलम्</summary>

तेन शङ्खविमिश्रेण भेरीशब्देन नादिना।  
उपयाति महाबाहू रामः परपुरंजयः॥ १॥
</details>

<details><summary>अनुवाद (हिन्दी)</summary>

शत्रुनगरीपर विजय पानेवाले महाबाहु श्रीरामने शङ्खध्वनिसे मिश्रित हो तुमुल नाद करनेवाली भेरीकी आवाजके साथ लङ्कापर आक्रमण किया॥ १॥
</details>

<details open><summary>विश्वास-प्रस्तुतिः</summary>

तं निनादं निशम्याथ रावणो राक्षसेश्वरः।  
मुहूर्तं ध्यानमास्थाय सचिवानभ्युदैक्षत॥ २॥
</details>

<details><summary>मूलम्</summary>

तं निनादं निशम्याथ रावणो राक्षसेश्वरः।  
मुहूर्तं ध्यानमास्थाय सचिवानभ्युदैक्षत॥ २॥
</details>

<details><summary>अनुवाद (हिन्दी)</summary>

उस भेरीनादको सुनकर राक्षसराज रावणने दो घड़ीतक कुछ सोच-विचार करनेके पश्चात् अपने मन्त्रियोंकी ओर देखा॥ २॥
</details>

<details open><summary>विश्वास-प्रस्तुतिः</summary>

अथ तान् सचिवांस्तत्र सर्वानाभाष्य रावणः।  
सभां संनादयन् सर्वामित्युवाच महाबलः॥ ३॥  
जगत्संतापनः क्रूरोऽगर्हयन् राक्षसेश्वरः।
</details>

<details><summary>मूलम्</summary>

अथ तान् सचिवांस्तत्र सर्वानाभाष्य रावणः।  
सभां संनादयन् सर्वामित्युवाच महाबलः॥ ३॥  
जगत्संतापनः क्रूरोऽगर्हयन् राक्षसेश्वरः।
</details>

<details><summary>अनुवाद (हिन्दी)</summary>

उन सब मन्त्रियोंको सम्बोधित करके जगत् को संताप देनेवाले, महाबली, क्रूर राक्षसराज रावणने सारी सभाको प्रतिध्वनित करके किसीपर आक्षेप न करते हुए कहा—॥ ३ १/२॥
</details>

<details open><summary>विश्वास-प्रस्तुतिः</summary>

तरणं सागरस्यास्य विक्रमं बलपौरुषम्॥ ४॥  
यदुक्तवन्तो रामस्य भवन्तस्तन्मया श्रुतम्।  
भवतश्चाप्यहं वेद्मि युद्धे सत्यपराक्रमान्।  
तूष्णीकानीक्षतोऽन्योन्यं विदित्वा रामविक्रमम्॥ ५॥
</details>

<details><summary>मूलम्</summary>

तरणं सागरस्यास्य विक्रमं बलपौरुषम्॥ ४॥  
यदुक्तवन्तो रामस्य भवन्तस्तन्मया श्रुतम्।  
भवतश्चाप्यहं वेद्मि युद्धे सत्यपराक्रमान्।  
तूष्णीकानीक्षतोऽन्योन्यं विदित्वा रामविक्रमम्॥ ५॥
</details>

<details><summary>अनुवाद (हिन्दी)</summary>

‘आपलोगोंने रामके पराक्रम, बल-पौरुष तथा समुद्र-लङ्घनकी जो बात बतायी है, वह सब मैंने सुन ली; परंतु मैं तो आपलोगोंको भी, जो इस समय रामके पराक्रमकी बातें जानकर चुपचाप एक-दूसरेका मुँह देख रहे हैं, संग्रामभूमिमें सत्यपराक्रमी वीर समझता हूँ’॥ ४-५॥
</details>

<details open><summary>विश्वास-प्रस्तुतिः</summary>

ततस्तु सुमहाप्राज्ञो माल्यवान् नाम राक्षसः।  
रावणस्य वचः श्रुत्वा इति मातामहोऽब्रवीत् ॥ ६॥
</details>

<details><summary>मूलम्</summary>

ततस्तु सुमहाप्राज्ञो माल्यवान् नाम राक्षसः।  
रावणस्य वचः श्रुत्वा इति मातामहोऽब्रवीत् ॥ ६॥
</details>

<details><summary>अनुवाद (हिन्दी)</summary>

रावणके इस आक्षेपपूर्ण वचनको सुननेके पश्चात् महाबुद्धिमान् माल्यवान् नामक राक्षसने, जो रावणका नाना था, इस प्रकार कहा—॥ ६॥
</details>

<details open><summary>विश्वास-प्रस्तुतिः</summary>

विद्यास्वभिविनीतो यो राजा राजन् नयानुगः।  
स शास्ति चिरमैश्वर्यमरींश्च कुरुते वशे॥ ७॥
</details>

<details><summary>मूलम्</summary>

विद्यास्वभिविनीतो यो राजा राजन् नयानुगः।  
स शास्ति चिरमैश्वर्यमरींश्च कुरुते वशे॥ ७॥
</details>

<details><summary>अनुवाद (हिन्दी)</summary>

‘राजन्! जो राजा चौदहों विद्याओंमें सुशिक्षित और नीतिका अनुसरण करनेवाला होता है, वह दीर्घकालतक राज्यका शासन करता है। वह शत्रुओंको भी वशमें कर लेता है॥ ७॥
</details>

<details open><summary>विश्वास-प्रस्तुतिः</summary>

संदधानो हि कालेन विगृह्णंश्चारिभिः सह।  
स्वपक्षे वर्धनं कुर्वन्महदैश्वर्यमश्नुते॥ ८॥
</details>

<details><summary>मूलम्</summary>

संदधानो हि कालेन विगृह्णंश्चारिभिः सह।  
स्वपक्षे वर्धनं कुर्वन्महदैश्वर्यमश्नुते॥ ८॥
</details>

<details><summary>अनुवाद (हिन्दी)</summary>

‘जो समयके अनुसार आवश्यक होनेपर शत्रुओंके साथ संधि और विग्रह करता है तथा अपने पक्षकी वृद्धिमें लगा रहता है, वह महान् ऐश्वर्यका भागी होता है॥ ८॥
</details>

<details open><summary>विश्वास-प्रस्तुतिः</summary>

हीयमानेन कर्तव्यो राज्ञा संधिः समेन च।  
न शत्रुमवमन्येत ज्यायान् कुर्वीत विग्रहम्॥ ९॥
</details>

<details><summary>मूलम्</summary>

हीयमानेन कर्तव्यो राज्ञा संधिः समेन च।  
न शत्रुमवमन्येत ज्यायान् कुर्वीत विग्रहम्॥ ९॥
</details>

<details><summary>अनुवाद (हिन्दी)</summary>

‘जिस राजाकी शक्ति क्षीण हो रही हो अथवा जो शत्रुके समान ही शक्ति रखता हो, उससे संधि कर लेनी चाहिये। अपनेसे अधिक या समान शक्तिवाले शत्रुका कभी अपमान न करे। यदि स्वयं ही शक्तिमें बढ़ा-चढ़ा हो, तभी शत्रुके साथ वह युद्ध ठाने॥ ९॥
</details>

<details open><summary>विश्वास-प्रस्तुतिः</summary>

तन्मह्यं रोचते संधिः सह रामेण रावण।  
यदर्थमभियुक्तोऽसि सीता तस्मै प्रदीयताम्॥ १०॥
</details>

<details><summary>मूलम्</summary>

तन्मह्यं रोचते संधिः सह रामेण रावण।  
यदर्थमभियुक्तोऽसि सीता तस्मै प्रदीयताम्॥ १०॥
</details>

<details><summary>अनुवाद (हिन्दी)</summary>

‘इसलिये रावण! मुझे तो श्रीरामके साथ संधि करना ही अच्छा लगता है। जिसके लिये तुम्हारे ऊपर आक्रमण हो रहा है, वह सीता तुम श्रीरामको लौटा दो॥
</details>

<details open><summary>विश्वास-प्रस्तुतिः</summary>

तस्य देवर्षयः सर्वे गन्धर्वाश्च जयैषिणः।  
विरोधं मा गमस्तेन संधिस्ते तेन रोचताम्॥ ११॥
</details>

<details><summary>मूलम्</summary>

तस्य देवर्षयः सर्वे गन्धर्वाश्च जयैषिणः।  
विरोधं मा गमस्तेन संधिस्ते तेन रोचताम्॥ ११॥
</details>

<details><summary>अनुवाद (हिन्दी)</summary>

‘देखो देवता, ऋषि और गन्धर्व सभी श्रीरामकी विजय चाहते हैं, अतः तुम उनसे विरोध न करो। उनके साथ संधि कर लेनेकी ही इच्छा करो॥ ११॥
</details>

<details open><summary>विश्वास-प्रस्तुतिः</summary>

असृजद् भगवान् पक्षौ द्वावेव हि पितामहः।  
सुराणामसुराणां च धर्माधर्मौ तदाश्रयौ॥ १२॥
</details>

<details><summary>मूलम्</summary>

असृजद् भगवान् पक्षौ द्वावेव हि पितामहः।  
सुराणामसुराणां च धर्माधर्मौ तदाश्रयौ॥ १२॥
</details>

<details><summary>अनुवाद (हिन्दी)</summary>

‘भगवान् ब्रह्माने सुर और असुर दो ही पक्षोंकी सृष्टि की है। धर्म और अधर्म ही इनके आश्रय हैं॥ १२॥
</details>

<details open><summary>विश्वास-प्रस्तुतिः</summary>

धर्मो हि श्रूयते पक्ष अमराणां महात्मनाम्।  
अधर्मो रक्षसां पक्षो ह्यसुराणां च राक्षस॥ १३॥
</details>

<details><summary>मूलम्</summary>

धर्मो हि श्रूयते पक्ष अमराणां महात्मनाम्।  
अधर्मो रक्षसां पक्षो ह्यसुराणां च राक्षस॥ १३॥
</details>

<details><summary>अनुवाद (हिन्दी)</summary>

‘सुना जाता है महात्मा देवताओंका पक्ष धर्म है। राक्षसराज! राक्षसों और असुरोंका पक्ष अधर्म है॥ १३॥
</details>

<details open><summary>विश्वास-प्रस्तुतिः</summary>

धर्मो वै ग्रसतेऽधर्मं यदा कृतमभूद् युगम्।  
अधर्मो ग्रसते धर्मं यदा तिष्यः प्रवर्तते॥ १४॥
</details>

<details><summary>मूलम्</summary>

धर्मो वै ग्रसतेऽधर्मं यदा कृतमभूद् युगम्।  
अधर्मो ग्रसते धर्मं यदा तिष्यः प्रवर्तते॥ १४॥
</details>

<details><summary>अनुवाद (हिन्दी)</summary>

‘जब सत्ययुग होता है, तब धर्म बलवान् होकर अधर्मको ग्रस लेता है और जब कलियुग आता है, तब अधर्म ही धर्मको दबा देता है॥ १४॥
</details>

<details open><summary>विश्वास-प्रस्तुतिः</summary>

तत् त्वया चरता लोकान् धर्मोऽपि निहतो महान्।  
अधर्मः प्रगृहीतश्च तेनास्मद् बलिनः परे॥ १५॥
</details>

<details><summary>मूलम्</summary>

तत् त्वया चरता लोकान् धर्मोऽपि निहतो महान्।  
अधर्मः प्रगृहीतश्च तेनास्मद् बलिनः परे॥ १५॥
</details>

<details><summary>अनुवाद (हिन्दी)</summary>

‘तुमने दिग्विजयके लिये सब लोकोंमें भ्रमण करते हुए महान् धर्मका नाश किया है और अधर्मको गले लगाया है, इसलिये हमारे शत्रु हमसे प्रबल हैं॥
</details>

<details open><summary>विश्वास-प्रस्तुतिः</summary>

स प्रमादात् प्रवृद्धस्तेऽधर्मोऽहिर्ग्रसते हि नः।  
विवर्धयति पक्षं च सुराणां सुरभावनः॥ १६॥
</details>

<details><summary>मूलम्</summary>

स प्रमादात् प्रवृद्धस्तेऽधर्मोऽहिर्ग्रसते हि नः।  
विवर्धयति पक्षं च सुराणां सुरभावनः॥ १६॥
</details>

<details><summary>अनुवाद (हिन्दी)</summary>

‘तुम्हारे प्रमादसे बढ़ा हुआ अधर्मरूपी अजगर अब हमें निगल जाना चाहता है और देवताओंद्वारा पालित धर्म उनके पक्षकी वृद्धि कर रहा है॥ १६॥
</details>

<details open><summary>विश्वास-प्रस्तुतिः</summary>

विषयेषु प्रसक्तेन यत्किंचित्कारिणा त्वया।  
ऋषीणामग्निकल्पानामुद्वेगो जनितो महान्॥ १७॥
</details>

<details><summary>मूलम्</summary>

विषयेषु प्रसक्तेन यत्किंचित्कारिणा त्वया।  
ऋषीणामग्निकल्पानामुद्वेगो जनितो महान्॥ १७॥
</details>

<details><summary>अनुवाद (हिन्दी)</summary>

‘विषयोंमें आसक्त होकर जो कुछ भी कर डालनेवाले तुमने जो मनमाना आचरण किया है, इससे अग्निके समान तेजस्वी ऋषियोंको बड़ा ही उद्वेग प्राप्त हुआ है॥ १७॥
</details>

<details open><summary>विश्वास-प्रस्तुतिः</summary>

तेषां प्रभावो दुर्धर्षः प्रदीप्त इव पावकः।  
तपसा भावितात्मानो धर्मस्यानुग्रहे रताः॥ १८॥
</details>

<details><summary>मूलम्</summary>

तेषां प्रभावो दुर्धर्षः प्रदीप्त इव पावकः।  
तपसा भावितात्मानो धर्मस्यानुग्रहे रताः॥ १८॥
</details>

<details><summary>अनुवाद (हिन्दी)</summary>

‘उनका प्रभाव प्रज्वलित अग्निके समान दुर्धर्ष है। वे ऋषि-मुनि तपस्याके द्वारा अपने अन्तःकरणको शुद्ध करके धर्मके ही संग्रहमें तत्पर रहते हैं॥ १८॥
</details>

<details open><summary>विश्वास-प्रस्तुतिः</summary>

मुख्यैर्यज्ञैर्यजन्त्येते तैस्तैर्यत्ते द्विजातयः।  
जुह्वत्यग्नींश्च विधिवद् वेदांश्चोच्चैरधीयते॥ १९॥
</details>

<details><summary>मूलम्</summary>

मुख्यैर्यज्ञैर्यजन्त्येते तैस्तैर्यत्ते द्विजातयः।  
जुह्वत्यग्नींश्च विधिवद् वेदांश्चोच्चैरधीयते॥ १९॥
</details>

<details><summary>अनुवाद (हिन्दी)</summary>

‘ये द्विजगण मुख्य-मुख्य यज्ञोंद्वारा यजन करते, विधिवत् अग्निमें आहुति देते और उच्च स्वरसे वेदोंका पाठ करते हैं॥ १९॥
</details>

<details open><summary>विश्वास-प्रस्तुतिः</summary>

अभिभूय च रक्षांसि ब्रह्मघोषानुदीरयन्।  
दिशो विप्रद्रुताः सर्वाः स्तनयित्नुरिवोष्णगे॥ २०॥
</details>

<details><summary>मूलम्</summary>

अभिभूय च रक्षांसि ब्रह्मघोषानुदीरयन्।  
दिशो विप्रद्रुताः सर्वाः स्तनयित्नुरिवोष्णगे॥ २०॥
</details>

<details><summary>अनुवाद (हिन्दी)</summary>

‘उन्होंने राक्षसोंको अभिभूत करके वेदमन्त्रोंकी ध्वनिका विस्तार किया है, इसलिये ग्रीष्म ऋतुमें मेघकी भाँति राक्षस सम्पूर्ण दिशाओंमें भाग खड़े हुए हैं॥ २०॥
</details>

<details open><summary>विश्वास-प्रस्तुतिः</summary>

ऋषीणामग्निकल्पानामग्निहोत्रसमुत्थितः।  
आदत्ते रक्षसां तेजो धूमो व्याप्य दिशो दश॥ २१॥
</details>

<details><summary>मूलम्</summary>

ऋषीणामग्निकल्पानामग्निहोत्रसमुत्थितः।  
आदत्ते रक्षसां तेजो धूमो व्याप्य दिशो दश॥ २१॥
</details>

<details><summary>अनुवाद (हिन्दी)</summary>

‘अग्नितुल्य तेजस्वी ऋषियोंके अग्निहोत्रसे प्रकट हुआ धूम दसों दिशाओंमें व्याप्त होकर राक्षसोंके तेजको हर लेता है॥ २१॥
</details>

<details open><summary>विश्वास-प्रस्तुतिः</summary>

तेषु तेषु च देशेषु पुण्येष्वेव दृढव्रतैः।  
चर्यमाणं तपस्तीव्रं संतापयति राक्षसान्॥ २२॥
</details>

<details><summary>मूलम्</summary>

तेषु तेषु च देशेषु पुण्येष्वेव दृढव्रतैः।  
चर्यमाणं तपस्तीव्रं संतापयति राक्षसान्॥ २२॥
</details>

<details><summary>अनुवाद (हिन्दी)</summary>

‘भिन्न-भिन्न देशोंमें पुण्य कर्मोंमें ही लगे रहकर दृढ़तापूर्वक उत्तम व्रतका पालन करनेवाले ऋषिलोग जो तीव्र तपस्या करते हैं, वही राक्षसोंको संताप दे रही है॥ २२॥
</details>

<details open><summary>विश्वास-प्रस्तुतिः</summary>

देवदानवयक्षेभ्यो गृहीतश्च वरस्त्वया।  
मनुष्या वानरा ऋक्षा गोलाङ्गूला महाबलाः।  
बलवन्त इहागम्य गर्जन्ति दृढविक्रमाः॥ २३॥
</details>

<details><summary>मूलम्</summary>

देवदानवयक्षेभ्यो गृहीतश्च वरस्त्वया।  
मनुष्या वानरा ऋक्षा गोलाङ्गूला महाबलाः।  
बलवन्त इहागम्य गर्जन्ति दृढविक्रमाः॥ २३॥
</details>

<details><summary>अनुवाद (हिन्दी)</summary>

‘तुमने देवताओं, दानवों और यक्षोंसे ही अवध्य होनेका वर प्राप्त किया है, मनुष्य आदिसे नहीं। परंतु यहाँ तो मनुष्य, वानर, रीछ और लंगूर आकर गरज रहे हैं। वे सब-के-सब हैं भी बड़े बलवान्, सैनिकशक्तिसे सम्पन्न तथा सुदृढ़ पराक्रमी॥ २३॥
</details>

<details open><summary>विश्वास-प्रस्तुतिः</summary>

उत्पातान् विविधान् दृष्ट्वा घोरान् बहुविधान् बहून्।  
विनाशमनुपश्यामि सर्वेषां रक्षसामहम्॥ २४॥
</details>

<details><summary>मूलम्</summary>

उत्पातान् विविधान् दृष्ट्वा घोरान् बहुविधान् बहून्।  
विनाशमनुपश्यामि सर्वेषां रक्षसामहम्॥ २४॥
</details>

<details><summary>अनुवाद (हिन्दी)</summary>

‘नाना प्रकारके बहुत-से भयंकर उत्पातोंको लक्ष्य करके मैं तो इन समस्त राक्षसोंके विनाशका ही अवसर उपस्थित देख रहा हूँ॥ २४॥
</details>

<details open><summary>विश्वास-प्रस्तुतिः</summary>

खराभिस्तनिता घोरा मेघाः प्रतिभयंकराः।  
शोणितेनाभिवर्षन्ति लङ्कामुष्णेन सर्वतः॥ २५॥
</details>

<details><summary>मूलम्</summary>

खराभिस्तनिता घोरा मेघाः प्रतिभयंकराः।  
शोणितेनाभिवर्षन्ति लङ्कामुष्णेन सर्वतः॥ २५॥
</details>

<details><summary>अनुवाद (हिन्दी)</summary>

‘घोर एवं भयंकर मेघ प्रचण्ड गर्जन-तर्जनके साथ लङ्कापर सब ओरसे गर्म खूनकी वर्षा कर रहे हैं॥ २५॥
</details>

<details open><summary>विश्वास-प्रस्तुतिः</summary>

रुदतां वाहनानां च प्रपतन्त्यश्रुबिन्दवः।  
रजोध्वस्ता विवर्णाश्च न प्रभान्ति यथापुरम्॥ २६॥
</details>

<details><summary>मूलम्</summary>

रुदतां वाहनानां च प्रपतन्त्यश्रुबिन्दवः।  
रजोध्वस्ता विवर्णाश्च न प्रभान्ति यथापुरम्॥ २६॥
</details>

<details><summary>अनुवाद (हिन्दी)</summary>

‘घोड़े-हाथी आदि वाहन रो रहे हैं और उनके नेत्रोंसे अश्रुविन्दु झर रहे हैं। दिशाएँ धूल भर जानेसे मलिन हो अब पहलेकी भाँति प्रकाशित नहीं हो रही हैं॥ २६॥
</details>

<details open><summary>विश्वास-प्रस्तुतिः</summary>

व्याला गोमायवो गृध्रा वाश्यन्ति च सुभैरवम्।  
प्रविश्य लङ्कामारामे समवायांश्च कुर्वते॥ २७॥
</details>

<details><summary>मूलम्</summary>

व्याला गोमायवो गृध्रा वाश्यन्ति च सुभैरवम्।  
प्रविश्य लङ्कामारामे समवायांश्च कुर्वते॥ २७॥
</details>

<details><summary>अनुवाद (हिन्दी)</summary>

मांसभक्षी हिंसक पशु, गीदड़ और गीध भयंकर बोली बोलते हैं तथा लङ्काके उपवनमें घुसकर झुंड बनाकर बैठते हैं॥ २७॥
</details>

<details open><summary>विश्वास-प्रस्तुतिः</summary>

कालिकाः पाण्डुरैर्दन्तैः प्रहसन्त्यग्रतः स्थिताः।  
स्त्रियः स्वप्नेषु मुष्णन्त्यो गृहाणि प्रतिभाष्य च॥ २८॥
</details>

<details><summary>मूलम्</summary>

कालिकाः पाण्डुरैर्दन्तैः प्रहसन्त्यग्रतः स्थिताः।  
स्त्रियः स्वप्नेषु मुष्णन्त्यो गृहाणि प्रतिभाष्य च॥ २८॥
</details>

<details><summary>अनुवाद (हिन्दी)</summary>

‘सपनेमें काले रंगकी स्त्रियाँ अपने पीले दाँत दिखाती हुई सामने आकर खड़ी हो जाती और प्रतिकूल बातें कहकर घरके सामान चुराती हुई जोर-जोरसे हँसती हैं॥ २८॥
</details>

<details open><summary>विश्वास-प्रस्तुतिः</summary>

गृहाणां बलिकर्माणि श्वानः पर्युपभुञ्जते।  
खरा गोषु प्रजायन्ते मूषका नकुलेषु च॥ २९॥
</details>

<details><summary>मूलम्</summary>

गृहाणां बलिकर्माणि श्वानः पर्युपभुञ्जते।  
खरा गोषु प्रजायन्ते मूषका नकुलेषु च॥ २९॥
</details>

<details><summary>अनुवाद (हिन्दी)</summary>

‘घरोंमें जो बलिकर्म किये जाते हैं, उस बलि-सामग्रीको कुत्ते खा जाते हैं। गौओंसे गधे और नेवलोंसे चूहे पैदा होते हैं॥ २९॥
</details>

<details open><summary>विश्वास-प्रस्तुतिः</summary>

मार्जारा द्वीपिभिः सार्धं सूकराः शुनकैः सह।  
किंनरा राक्षसैश्चापि समेयुर्मानुषैः सह॥ ३०॥
</details>

<details><summary>मूलम्</summary>

मार्जारा द्वीपिभिः सार्धं सूकराः शुनकैः सह।  
किंनरा राक्षसैश्चापि समेयुर्मानुषैः सह॥ ३०॥
</details>

<details><summary>अनुवाद (हिन्दी)</summary>

‘बाघोंके साथ बिलाव, कुत्तोंके साथ सूअर तथा राक्षसों और मनुष्योंके साथ किन्नर समागम करते हैं॥
</details>

<details open><summary>विश्वास-प्रस्तुतिः</summary>

पाण्डुरा रक्तपादाश्च विहगाः कालचोदिताः।  
राक्षसानां विनाशाय कपोता विचरन्ति च॥ ३१॥
</details>

<details><summary>मूलम्</summary>

पाण्डुरा रक्तपादाश्च विहगाः कालचोदिताः।  
राक्षसानां विनाशाय कपोता विचरन्ति च॥ ३१॥
</details>

<details><summary>अनुवाद (हिन्दी)</summary>

‘जिनकी पाँखें सफेद और पंजे लाल हैं, वे कबूतर पक्षी दैवसे प्रेरित हो राक्षसोंका भावी विनाश सूचित करनेके लिये यहाँ सब ओर विचरते हैं॥ ३१॥
</details>

<details open><summary>विश्वास-प्रस्तुतिः</summary>

चीचीकूचीति वाशन्त्यः शारिका वेश्मसु स्थिताः।  
पतन्ति ग्रथिताश्चापि निर्जिताः कलहैषिभिः॥ ३२॥
</details>

<details><summary>मूलम्</summary>

चीचीकूचीति वाशन्त्यः शारिका वेश्मसु स्थिताः।  
पतन्ति ग्रथिताश्चापि निर्जिताः कलहैषिभिः॥ ३२॥
</details>

<details><summary>अनुवाद (हिन्दी)</summary>

‘घरोंमें रहनेवाली सारिकाएँ कलहकी इच्छावाले दूसरे पक्षियोंसे चें-चें करती हुई गुँथ जाती हैं और उनसे पराजित हो पृथ्वीपर गिर पड़ती हैं॥ ३२॥
</details>

<details open><summary>विश्वास-प्रस्तुतिः</summary>

पक्षिणश्च मृगाः सर्वे प्रत्यादित्यं रुदन्ति ते।  
करालो विकटो मुण्डः पुरुषः कृष्णपिङ्गलः॥ ३३॥  
कालो गृहाणि सर्वेषां काले कालेऽन्ववेक्षते।
</details>

<details><summary>मूलम्</summary>

पक्षिणश्च मृगाः सर्वे प्रत्यादित्यं रुदन्ति ते।  
करालो विकटो मुण्डः पुरुषः कृष्णपिङ्गलः॥ ३३॥  
कालो गृहाणि सर्वेषां काले कालेऽन्ववेक्षते।
</details>

<details><summary>अनुवाद (हिन्दी)</summary>

‘पक्षी और मृग सभी सूर्यकी ओर मुँह करके रोते हैं। विकराल, विकट, काले और भूरे रंगके मूँड़ मुड़ाये हुए पुरुषका रूप धारण करके काल समय-समयपर हम सबके घरोंकी ओर देखता है॥ ३३ १/२॥
</details>

<details open><summary>विश्वास-प्रस्तुतिः</summary>

एतान्यन्यानि दुष्टानि निमित्तान्युत्पतन्ति च॥ ३४॥  
विष्णुं मन्यामहे रामं मानुषं रूपमास्थितम्।  
नहि मानुषमात्रोऽसौ राघवो दृढविक्रमः॥ ३५॥  
येन बद्धः समुद्रे च सेतुः स परमाद्भुतः।  
कुरुष्व नरराजेन संधिं रामेण रावण।  
ज्ञात्वावधार्य कर्माणि क्रियतामायतिक्षमम्॥ ३६॥
</details>

<details><summary>मूलम्</summary>

एतान्यन्यानि दुष्टानि निमित्तान्युत्पतन्ति च॥ ३४॥  
विष्णुं मन्यामहे रामं मानुषं रूपमास्थितम्।  
नहि मानुषमात्रोऽसौ राघवो दृढविक्रमः॥ ३५॥  
येन बद्धः समुद्रे च सेतुः स परमाद्भुतः।  
कुरुष्व नरराजेन संधिं रामेण रावण।  
ज्ञात्वावधार्य कर्माणि क्रियतामायतिक्षमम्॥ ३६॥
</details>

<details><summary>अनुवाद (हिन्दी)</summary>

‘ये तथा और भी बहुत-से अपशकुन हो रहे हैं। मैं ऐसा समझता हूँ कि साक्षात् भगवान् विष्णु ही मानवरूप धारण करके राम होकर आये हैं। जिन्होंने समुद्रमें अत्यन्त अद्भुत सेतु बाँधा है, वे दृढपराक्रमी रघुवीर साधारण मनुष्यमात्र नहीं हैं। रावण! तुम नरराज श्रीरामके साथ संधि कर लो। श्रीरामके अलौकिक कर्मों और लङ्कामें होनेवाले उत्पातोंको जानकर जो कार्य भविष्यमें सुख देनेवाला हो, उसका निश्चय करके वही करो’॥
</details>

<details open><summary>विश्वास-प्रस्तुतिः</summary>

इदं वचस्तस्य निगद्य माल्यवान्  
परीक्ष्य रक्षोधिपतेर्मनः पुनः।  
अनुत्तमेषूत्तमपौरुषो बली  
बभूव तूष्णीं समवेक्ष्य रावणम्॥ ३७॥
</details>

<details><summary>मूलम्</summary>

इदं वचस्तस्य निगद्य माल्यवान्  
परीक्ष्य रक्षोधिपतेर्मनः पुनः।  
अनुत्तमेषूत्तमपौरुषो बली  
बभूव तूष्णीं समवेक्ष्य रावणम्॥ ३७॥
</details>

<details><summary>अनुवाद (हिन्दी)</summary>

यह बात कहकर तथा राक्षसराज रावणके मनोभावकी परीक्षा करके उत्तम मन्त्रियोंमें श्रेष्ठ पौरुषशाली महाबली माल्यवान् रावणकी ओर देखता हुआ चुप हो गया॥ ३७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे पञ्चत्रिंशः सर्गः॥ ३५॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें पैंतीसवाँ सर्ग पूरा हुआ॥ ३५॥
</details>
