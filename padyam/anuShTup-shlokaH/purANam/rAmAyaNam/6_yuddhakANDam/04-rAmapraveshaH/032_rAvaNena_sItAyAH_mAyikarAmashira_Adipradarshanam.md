+++
title = "०३२ रावणेन सीतायाः मायिकरामशिर आदिप्रदर्शनम्"
title_english = "032 Seetha sees the illusory head and bow"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-032-Seetha_sees_the_illusory_head_and_bow_0.mp3"></div>
</details>



<details><summary>भागसूचना</summary>

32. श्रीरामके मारे जानेका विश्वास करके सीताका विलाप तथा रावणका सभामें जाकर मन्त्रियोंके सलाहसे युद्धविषयक उद्योग करना
</details>

<details open><summary>विश्वास-प्रस्तुतिः</summary>

सा सीता तच्छिरो दृष्ट्वा तच्च कार्मुकमुत्तमम्।  
सुग्रीवप्रतिसंसर्गमाख्यातं च हनूमता॥ १॥  
नयने मुखवर्णं च भर्तुस्तत्सदृशं मुखम्।  
केशान् केशान्तदेशं च तं च चूडामणिं शुभम्॥ २॥  
एतैः सर्वैरभिज्ञानैरभिज्ञाय सुदुःखिता।  
विजगर्हेऽत्र कैकेयीं क्रोशन्ती कुररी यथा॥ ३॥
</details>

<details><summary>मूलम्</summary>

सा सीता तच्छिरो दृष्ट्वा तच्च कार्मुकमुत्तमम्।  
सुग्रीवप्रतिसंसर्गमाख्यातं च हनूमता॥ १॥  
नयने मुखवर्णं च भर्तुस्तत्सदृशं मुखम्।  
केशान् केशान्तदेशं च तं च चूडामणिं शुभम्॥ २॥  
एतैः सर्वैरभिज्ञानैरभिज्ञाय सुदुःखिता।  
विजगर्हेऽत्र कैकेयीं क्रोशन्ती कुररी यथा॥ ३॥
</details>

<details><summary>अनुवाद (हिन्दी)</summary>

सीताजीने उस मस्तक और उस उत्तम धनुषको देखकर तथा हनुमान् जी की कही हुई सुग्रीवके साथ मैत्री-सम्बन्ध होनेकी बात याद करके अपने पतिके-जैसे ही नेत्र, मुखका वर्ण, मुखाकृति, केश, ललाट और उस सुन्दर चूडामणिको लक्ष्य किया। इन सब चिह्नोंसे पतिको पहचानकर वे बहुत दुखी हुईं और कुररीकी भाँति रो-रोकर कैकेयीकी निन्दा करने लगीं—॥ १-३॥
</details>

<details open><summary>विश्वास-प्रस्तुतिः</summary>

सकामा भव कैकेयि हतोऽयं कुलनन्दनः।  
कुलमुत्सादितं सर्वं त्वया कलहशीलया॥ ४॥
</details>

<details><summary>मूलम्</summary>

सकामा भव कैकेयि हतोऽयं कुलनन्दनः।  
कुलमुत्सादितं सर्वं त्वया कलहशीलया॥ ४॥
</details>

<details><summary>अनुवाद (हिन्दी)</summary>

‘कैकेयि! अब तुम सफलमनोरथ हो जाओ, रघुकुलको आनन्दित करनेवाले ये मेरे पतिदेव मारे गये। तुम स्वभावसे ही कलहकारिणी हो। तुमने समस्त रघुकुलका संहार कर डाला॥ ४॥
</details>

<details open><summary>विश्वास-प्रस्तुतिः</summary>

आर्येण किं नु कैकेय्याः कृतं रामेण विप्रियम्।  
यन्मया चीरवसनं दत्त्वा प्रव्राजितो वनम्॥ ५॥
</details>

<details><summary>मूलम्</summary>

आर्येण किं नु कैकेय्याः कृतं रामेण विप्रियम्।  
यन्मया चीरवसनं दत्त्वा प्रव्राजितो वनम्॥ ५॥
</details>

<details><summary>अनुवाद (हिन्दी)</summary>

‘आर्य श्रीरामने कैकेयीका कौन-सा अपराध किया था, जिससे उसने इन्हें चीरवस्त्र देकर मेरे साथ वनमें भेज दिया था’॥ ५॥
</details>

<details open><summary>विश्वास-प्रस्तुतिः</summary>

एवमुक्त्वा तु वैदेही वेपमाना तपस्विनी।  
जगाम जगतीं बाला छिन्ना तु कदली यथा॥ ६॥
</details>

<details><summary>मूलम्</summary>

एवमुक्त्वा तु वैदेही वेपमाना तपस्विनी।  
जगाम जगतीं बाला छिन्ना तु कदली यथा॥ ६॥
</details>

<details><summary>अनुवाद (हिन्दी)</summary>

ऐसा कहकर दुःखकी मारी तपस्विनी वैदेही बाला थर-थर काँपती हुई कटी कदलीके समान पृथ्वीपर गिर पड़ीं॥ ६॥
</details>

<details open><summary>विश्वास-प्रस्तुतिः</summary>

सा मुहूर्तात् समाश्वस्य परिलभ्याथ चेतनाम्।  
तच्छिरः समुपास्थाय विललापायतेक्षणा॥ ७॥
</details>

<details><summary>मूलम्</summary>

सा मुहूर्तात् समाश्वस्य परिलभ्याथ चेतनाम्।  
तच्छिरः समुपास्थाय विललापायतेक्षणा॥ ७॥
</details>

<details><summary>अनुवाद (हिन्दी)</summary>

फिर दो घड़ीमें उनकी चेतना लौटी और वे विशाललोचना सीता कुछ धीरज धारणकर उस मस्तकको अपने निकट रखकर विलाप करने लगीं—॥ ७॥
</details>

<details open><summary>विश्वास-प्रस्तुतिः</summary>

हा हतास्मि महाबाहो वीरव्रतमनुव्रत।  
इमां ते पश्चिमावस्थां गतास्मि विधवा कृता॥ ८॥
</details>

<details><summary>मूलम्</summary>

हा हतास्मि महाबाहो वीरव्रतमनुव्रत।  
इमां ते पश्चिमावस्थां गतास्मि विधवा कृता॥ ८॥
</details>

<details><summary>अनुवाद (हिन्दी)</summary>

‘हाय! महाबाहो! मैं मारी गयी। आप वीरव्रतका पालन करनेवाले थे। आपकी इस अन्तिम अवस्थाको मुझे अपनी आँखोंसे देखना पड़ा। आपने मुझे विधवा बना दिया॥ ८॥
</details>

<details open><summary>विश्वास-प्रस्तुतिः</summary>

प्रथमं मरणं नार्या भर्तुर्वैगुण्यमुच्यते।  
सुवृत्तः साधुवृत्तायाः संवृत्तस्त्वं ममाग्रतः॥ ९॥
</details>

<details><summary>मूलम्</summary>

प्रथमं मरणं नार्या भर्तुर्वैगुण्यमुच्यते।  
सुवृत्तः साधुवृत्तायाः संवृत्तस्त्वं ममाग्रतः॥ ९॥
</details>

<details><summary>अनुवाद (हिन्दी)</summary>

‘स्त्रीसे पहले पतिका मरना उसके लिये महान् अनर्थकारी दोष बताया जाता है। मुझ सती-साध्वीके रहते हुए मेरे सामने आप-जैसे सदाचारी पतिका निधन हुआ, यह मेरे लिये महान् दुःखकी बात है॥ ९॥
</details>

<details open><summary>विश्वास-प्रस्तुतिः</summary>

महद् दुःखं प्रपन्नाया मग्नायाः शोकसागरे।  
यो हि मामुद्यतस्त्रातुं सोऽपि त्वं विनिपातितः॥ १०॥
</details>

<details><summary>मूलम्</summary>

महद् दुःखं प्रपन्नाया मग्नायाः शोकसागरे।  
यो हि मामुद्यतस्त्रातुं सोऽपि त्वं विनिपातितः॥ १०॥
</details>

<details><summary>अनुवाद (हिन्दी)</summary>

‘मैं महान् संकटमें पड़ी हूँ, शोकके समुद्रमें डूबी हूँ, जो मेरा उद्धार करनेके लिये उद्यत थे, उन आप-जैसे वीरको भी शत्रुओंने मार गिराया॥ १०॥
</details>

<details open><summary>विश्वास-प्रस्तुतिः</summary>

सा श्वश्रूर्मम कौसल्या त्वया पुत्रेण राघव।  
वत्सेनेव यथा धेनुर्विवत्सा वत्सला कृता॥ ११॥
</details>

<details><summary>मूलम्</summary>

सा श्वश्रूर्मम कौसल्या त्वया पुत्रेण राघव।  
वत्सेनेव यथा धेनुर्विवत्सा वत्सला कृता॥ ११॥
</details>

<details><summary>अनुवाद (हिन्दी)</summary>

‘रघुनन्दन! जैसे कोई बछड़ेके प्रति स्नेहसे भरी हुई गायको उस बछड़ेसे विलग कर दे, यही दशा मेरी सास कौसल्याकी हुई है। वे दयामयी जननी आप-जैसे पुत्रसे बिछुड़ गयीं॥ ११॥
</details>

<details open><summary>विश्वास-प्रस्तुतिः</summary>

उद्दिष्टं दीर्घमायुस्ते दैवज्ञैरपि राघव।  
अनृतं वचनं तेषामल्पायुरसि राघव॥ १२॥
</details>

<details><summary>मूलम्</summary>

उद्दिष्टं दीर्घमायुस्ते दैवज्ञैरपि राघव।  
अनृतं वचनं तेषामल्पायुरसि राघव॥ १२॥
</details>

<details><summary>अनुवाद (हिन्दी)</summary>

‘रघुवीर! ज्योतिषियोंने तो आपकी आयु बहुत बड़ी बतायी थी, किंतु उनकी बात झूठी सिद्ध हुई। रघुनन्दन! आप बड़े अल्पायु निकले॥ १२॥
</details>

<details open><summary>विश्वास-प्रस्तुतिः</summary>

अथवा नश्यति प्रज्ञा प्राज्ञस्यापि सतस्तव।  
पचत्येनं तथा कालो भूतानां प्रभवो ह्ययम्॥ १३॥
</details>

<details><summary>मूलम्</summary>

अथवा नश्यति प्रज्ञा प्राज्ञस्यापि सतस्तव।  
पचत्येनं तथा कालो भूतानां प्रभवो ह्ययम्॥ १३॥
</details>

<details><summary>अनुवाद (हिन्दी)</summary>

‘अथवा बुद्धिमान् होकर भी आपकी बुद्धि मारी गयी। तभी तो आप सोते हुए ही शत्रुके वशमें पड़ गये अथवा यह काल ही समस्त प्राणियोंके उद्भवमें हेतु है। अतः वही प्राणिमात्रको पकाता है—उन्हें शुभाशुभ कर्मोंके फलसे संयुक्त करता है॥ १३॥
</details>

<details open><summary>विश्वास-प्रस्तुतिः</summary>

अदृष्टं मृत्युमापन्नः कस्मात् त्वं नयशास्त्रवित्।  
व्यसनानामुपायज्ञः कुशलो ह्यसि वर्जने॥ १४॥
</details>

<details><summary>मूलम्</summary>

अदृष्टं मृत्युमापन्नः कस्मात् त्वं नयशास्त्रवित्।  
व्यसनानामुपायज्ञः कुशलो ह्यसि वर्जने॥ १४॥
</details>

<details><summary>अनुवाद (हिन्दी)</summary>

‘आप तो नीतिशास्त्रके विद्वान् थे। संकटसे बचनेके उपायोंको जानते थे और व्यसनोंके निवारणमें कुशल थे तो भी कैसे आपको ऐसी मृत्यु प्राप्त हुई, जो दूसरे किसी वीर पुरुषको प्राप्त होती नहीं देखी गयी थी?॥
</details>

<details open><summary>विश्वास-प्रस्तुतिः</summary>

तथा त्वं सम्परिष्वज्य रौद्रयातिनृशंसया।  
कालरात्र्या ममाच्छिद्य हृतः कमललोचन॥ १५॥
</details>

<details><summary>मूलम्</summary>

तथा त्वं सम्परिष्वज्य रौद्रयातिनृशंसया।  
कालरात्र्या ममाच्छिद्य हृतः कमललोचन॥ १५॥
</details>

<details><summary>अनुवाद (हिन्दी)</summary>

‘कमलनयन! भीषण और अत्यन्त क्रूर कालरात्रि आपको हृदयसे लगाकर मुझसे हठात् छीन ले गयी॥
</details>

<details open><summary>विश्वास-प्रस्तुतिः</summary>

इह शेषे महाबाहो मां विहाय तपस्विनीम्।  
प्रियामिव यथा नारीं पृथिवीं पुरुषर्षभ॥ १६॥
</details>

<details><summary>मूलम्</summary>

इह शेषे महाबाहो मां विहाय तपस्विनीम्।  
प्रियामिव यथा नारीं पृथिवीं पुरुषर्षभ॥ १६॥
</details>

<details><summary>अनुवाद (हिन्दी)</summary>

‘पुरुषोत्तम! महाबाहो! आप मुझ तपस्विनीको त्यागकर अपनी प्रियतमा नारीकी भाँति इस पृथ्वीका आलिङ्गन करके यहाँ सो रहे हैं॥ १६॥
</details>

<details open><summary>विश्वास-प्रस्तुतिः</summary>

अर्चितं सततं यत्नाद् गन्धमाल्यैर्मया तव।  
इदं ते मत्प्रियं वीर धनुः काञ्चनभूषितम्॥ १७॥
</details>

<details><summary>मूलम्</summary>

अर्चितं सततं यत्नाद् गन्धमाल्यैर्मया तव।  
इदं ते मत्प्रियं वीर धनुः काञ्चनभूषितम्॥ १७॥
</details>

<details><summary>अनुवाद (हिन्दी)</summary>

‘वीर! जिसका मैं प्रयत्नपूर्वक गन्ध और पुष्पमाला आदिके द्वारा नित्यप्रति पूजन करती थी तथा जो मुझे बहुत प्रिय था, यह आपका वही स्वर्णभूषित धनुष है॥
</details>

<details open><summary>विश्वास-प्रस्तुतिः</summary>

पित्रा दशरथेन त्वं श्वशुरेण ममानघ।  
सर्वैश्च पितृभिः सार्धं नूनं स्वर्गे समागतः॥ १८॥
</details>

<details><summary>मूलम्</summary>

पित्रा दशरथेन त्वं श्वशुरेण ममानघ।  
सर्वैश्च पितृभिः सार्धं नूनं स्वर्गे समागतः॥ १८॥
</details>

<details><summary>अनुवाद (हिन्दी)</summary>

‘निष्पाप रघुनन्दन! निश्चय ही आप स्वर्गमें जाकर मेरे श्वशुर और अपने पिता महाराज दशरथसे तथा अन्य सब पितरोंसे भी मिले होंगे॥ १८॥
</details>

<details open><summary>विश्वास-प्रस्तुतिः</summary>

दिवि नक्षत्रभूतं च महत्कर्मकृतं तथा।  
पुण्यं राजर्षिवंशं त्वमात्मनः समुपेक्षसे॥ १९॥
</details>

<details><summary>मूलम्</summary>

दिवि नक्षत्रभूतं च महत्कर्मकृतं तथा।  
पुण्यं राजर्षिवंशं त्वमात्मनः समुपेक्षसे॥ १९॥
</details>

<details><summary>अनुवाद (हिन्दी)</summary>

‘आप पिताकी आज्ञाका पालनरूपी महान् कर्म करके अद्भुत पुण्यका उपार्जन कर यहाँसे अपने उस राजर्षिकुलकी उपेक्षा करके (उसे छोड़कर) जा रहे हैं, जो आकाशमें नक्षत्र* बनकर प्रकाशित होता है (आपको ऐसा नहीं करना चाहिये)॥ १९॥
</details>

<details><summary>पादटिप्पनी</summary>

* इक्ष्वाकुवंशके राजा त्रिशंकु आकाशमें नक्षत्र होकर प्रकाशित होते हैं, उन्हींके कारण क्षत्रिन्यायसे समस्त कुलको ही नक्षत्रकुल बताया है।
</details>

<details open><summary>विश्वास-प्रस्तुतिः</summary>

किं मां न प्रेक्षसे राजन् किं वा न प्रतिभाषसे।  
बालां बालेन सम्प्राप्तां भार्यां मां सहचारिणीम्॥ २०॥
</details>

<details><summary>मूलम्</summary>

किं मां न प्रेक्षसे राजन् किं वा न प्रतिभाषसे।  
बालां बालेन सम्प्राप्तां भार्यां मां सहचारिणीम्॥ २०॥
</details>

<details><summary>अनुवाद (हिन्दी)</summary>

‘राजन्! आपने अपनी छोटी अवस्थामें ही जब कि मेरी भी छोटी ही अवस्था थी, मुझे पत्नीरूपमें प्राप्त किया। मैं सदा आपके साथ विचरनेवाली सहधर्मिणी हूँ। आप मेरी ओर क्यों नहीं देखते हैं अथवा मेरी बातका उत्तर क्यों नहीं देते हैं?॥ २०॥
</details>

<details open><summary>विश्वास-प्रस्तुतिः</summary>

संश्रुतं गृह्णता पाणिं चरिष्यामीति यत् त्वया।  
स्मर तन्नाम काकुत्स्थ नय मामपि दुःखिताम्॥ २१॥
</details>

<details><summary>मूलम्</summary>

संश्रुतं गृह्णता पाणिं चरिष्यामीति यत् त्वया।  
स्मर तन्नाम काकुत्स्थ नय मामपि दुःखिताम्॥ २१॥
</details>

<details><summary>अनुवाद (हिन्दी)</summary>

‘काकुत्स्थ! मेरा पाणिग्रहण करते समय जो आपने प्रतिज्ञा की थी कि मैं तुम्हारे साथ धर्माचरण करूँगा, उसका स्मरण कीजिये और मुझ दुःखिनीको भी साथ ही ले चलिये॥ २१॥
</details>

<details open><summary>विश्वास-प्रस्तुतिः</summary>

कस्मान्मामपहाय त्वं गतो गतिमतां वर।  
अस्माल्लोकादमुं लोकं त्यक्त्वा मामपि दुःखिताम्॥ २२॥
</details>

<details><summary>मूलम्</summary>

कस्मान्मामपहाय त्वं गतो गतिमतां वर।  
अस्माल्लोकादमुं लोकं त्यक्त्वा मामपि दुःखिताम्॥ २२॥
</details>

<details><summary>अनुवाद (हिन्दी)</summary>

‘गतिमानोंमें श्रेष्ठ रघुनन्दन! आप मुझे अपने साथ वनमें लाकर और यहाँ मुझ दुःखिनीको छोड़कर इस लोकसे परलोकको क्यों चले गये?॥ २२॥
</details>

<details open><summary>विश्वास-प्रस्तुतिः</summary>

कल्याणै रुचिरं गात्रं परिष्वक्तं मयैव तु।  
क्रव्यादैस्तच्छरीरं ते नूनं विपरिकृष्यते॥ २३॥
</details>

<details><summary>मूलम्</summary>

कल्याणै रुचिरं गात्रं परिष्वक्तं मयैव तु।  
क्रव्यादैस्तच्छरीरं ते नूनं विपरिकृष्यते॥ २३॥
</details>

<details><summary>अनुवाद (हिन्दी)</summary>

‘मैंने ही अनेक मङ्गलमय उपचारोंसे सुन्दर आपके जिस श्रीविग्रहका आलिङ्गन किया था, आज उसीको मांस-भक्षी हिंसक जन्तु अवश्य इधर-उधर घसीट रहे होंगे॥
</details>

<details open><summary>विश्वास-प्रस्तुतिः</summary>

अग्निष्टोमादिभिर्यज्ञैरिष्टवानाप्तदक्षिणैः।  
अग्निहोत्रेण संस्कारं केन त्वं न तु लप्स्यसे॥ २४॥
</details>

<details><summary>मूलम्</summary>

अग्निष्टोमादिभिर्यज्ञैरिष्टवानाप्तदक्षिणैः।  
अग्निहोत्रेण संस्कारं केन त्वं न तु लप्स्यसे॥ २४॥
</details>

<details><summary>अनुवाद (हिन्दी)</summary>

‘आपने तो पर्याप्त दक्षिणाओंसे युक्त अग्निष्टोम आदि यज्ञोंद्वारा भगवान् यज्ञपुरुषकी आराधना की है; फिर क्या कारण है कि अग्निहोत्रकी अग्निसे दाह-संस्कारका सुयोग आपको नहीं मिल रहा है॥ २४॥
</details>

<details open><summary>विश्वास-प्रस्तुतिः</summary>

प्रव्रज्यामुपपन्नानां त्रयाणामेकमागतम्।  
परिप्रेक्ष्यति कौसल्या लक्ष्मणं शोकलालसा॥ २५॥
</details>

<details><summary>मूलम्</summary>

प्रव्रज्यामुपपन्नानां त्रयाणामेकमागतम्।  
परिप्रेक्ष्यति कौसल्या लक्ष्मणं शोकलालसा॥ २५॥
</details>

<details><summary>अनुवाद (हिन्दी)</summary>

‘हम तीन व्यक्ति एक साथ वनमें आये थे; परंतु अब शोकाकुल हुई माता कौसल्या केवल एक व्यक्ति लक्ष्मणको ही घर लौटा हुआ देख सकेंगी॥ २५॥
</details>

<details open><summary>विश्वास-प्रस्तुतिः</summary>

स तस्याः परिपृच्छन्त्या वधं मित्रबलस्य ते।  
तव चाख्यास्यते नूनं निशायां राक्षसैर्वधम्॥ २६॥
</details>

<details><summary>मूलम्</summary>

स तस्याः परिपृच्छन्त्या वधं मित्रबलस्य ते।  
तव चाख्यास्यते नूनं निशायां राक्षसैर्वधम्॥ २६॥
</details>

<details><summary>अनुवाद (हिन्दी)</summary>

‘उनके पूछनेपर लक्ष्मण उन्हें रात्रिके समय राक्षसोंके हाथसे आपके मित्रकी सेनाके तथा सोते हुए आपके भी वधका समाचार अवश्य सुनायेंगे॥ २६॥
</details>

<details open><summary>विश्वास-प्रस्तुतिः</summary>

सा त्वां सुप्तं हतं ज्ञात्वा मां च रक्षोगृहं गताम्।  
हृदयेनावदीर्णेन न भविष्यति राघव॥ २७॥
</details>

<details><summary>मूलम्</summary>

सा त्वां सुप्तं हतं ज्ञात्वा मां च रक्षोगृहं गताम्।  
हृदयेनावदीर्णेन न भविष्यति राघव॥ २७॥
</details>

<details><summary>अनुवाद (हिन्दी)</summary>

‘रघुनन्दन! जब उन्हें यह ज्ञात होगा कि आप सोते समय मारे गये और मैं राक्षसके घरमें हर लायी गयी हूँ तो उनका हृदय विदीर्ण हो जायगा और वे अपने प्राण त्याग देंगी॥ २७॥
</details>

<details open><summary>विश्वास-प्रस्तुतिः</summary>

मम हेतोरनार्याया अनघः पार्थिवात्मजः।  
रामः सागरमुत्तीर्य वीर्यवान् गोष्पदे हतः॥ २८॥
</details>

<details><summary>मूलम्</summary>

मम हेतोरनार्याया अनघः पार्थिवात्मजः।  
रामः सागरमुत्तीर्य वीर्यवान् गोष्पदे हतः॥ २८॥
</details>

<details><summary>अनुवाद (हिन्दी)</summary>

‘हाय! मुझ अनार्याके लिये निष्पाप राजकुमार श्रीराम, जो महान् पराक्रमी थे, समुद्रलङ्घन-जैसा महान् कर्म करके भी गायकी खुरीके बराबर जलमें डूब गये—बिना युद्ध किये सोते समय मारे गये॥ २८॥
</details>

<details open><summary>विश्वास-प्रस्तुतिः</summary>

अहं दाशरथेनोढा मोहात् स्वकुलपांसनी।  
आर्यपुत्रस्य रामस्य भार्या मृत्युरजायत॥ २९॥
</details>

<details><summary>मूलम्</summary>

अहं दाशरथेनोढा मोहात् स्वकुलपांसनी।  
आर्यपुत्रस्य रामस्य भार्या मृत्युरजायत॥ २९॥
</details>

<details><summary>अनुवाद (हिन्दी)</summary>

‘हाय! दशरथनन्दन श्रीराम मुझ-जैसी कुलकलङ्किनी नारीको मोहवश ब्याह लाये। पत्नी ही आर्यपुत्र श्रीरामके लिये मृत्युरूप बन गयी॥ २९॥
</details>

<details open><summary>विश्वास-प्रस्तुतिः</summary>

नूनमन्यां मया जातिं वारितं दानमुत्तमम्।  
याहमद्यैव शोचामि भार्या सर्वातिथेरिह॥ ३०॥
</details>

<details><summary>मूलम्</summary>

नूनमन्यां मया जातिं वारितं दानमुत्तमम्।  
याहमद्यैव शोचामि भार्या सर्वातिथेरिह॥ ३०॥
</details>

<details><summary>अनुवाद (हिन्दी)</summary>

‘जिनके यहाँ सब लोग याचक बनकर आते थे एवं सभी अतिथि जिन्हें प्रिय थे, उन्हीं श्रीरामकी पत्नी होकर जो मैं आज शोक कर रही हूँ, इससे जान पड़ता है कि मैंने दूसरे जन्ममें निश्चय ही उत्तम दानधर्ममें बाधा डाली थी॥ ३०॥
</details>

<details open><summary>विश्वास-प्रस्तुतिः</summary>

साधु घातय मां क्षिप्रं रामस्योपरि रावण।  
समानय पतिं पत्न्या कुरु कल्याणमुत्तमम्॥ ३१॥
</details>

<details><summary>मूलम्</summary>

साधु घातय मां क्षिप्रं रामस्योपरि रावण।  
समानय पतिं पत्न्या कुरु कल्याणमुत्तमम्॥ ३१॥
</details>

<details><summary>अनुवाद (हिन्दी)</summary>

‘रावण! मुझे भी श्रीरामके शवके ऊपर रखकर मेरा वध करा डालो; इस प्रकार पतिको पत्नीसे मिला दो; यह उत्तम कल्याणकारी कार्य है, इसे अवश्य करो॥
</details>

<details open><summary>विश्वास-प्रस्तुतिः</summary>

शिरसा मे शिरश्चास्य कायं कायेन योजय।  
रावणानुगमिष्यामि गतिं भर्तुर्महात्मनः॥ ३२॥
</details>

<details><summary>मूलम्</summary>

शिरसा मे शिरश्चास्य कायं कायेन योजय।  
रावणानुगमिष्यामि गतिं भर्तुर्महात्मनः॥ ३२॥
</details>

<details><summary>अनुवाद (हिन्दी)</summary>

‘रावण! मेरे सिरसे पतिके सिरका और मेरे शरीरसे उनके शरीरका संयोग करा दो। इस प्रकार मैं अपने महात्मा पतिकी गतिका ही अनुसरण करूँगी’॥
</details>

<details open><summary>विश्वास-प्रस्तुतिः</summary>

इतीव दुःखसंतप्ता विललापायतेक्षणा।  
भर्तुः शिरो धनुश्चैव ददर्श जनकात्मजा॥ ३३॥
</details>

<details><summary>मूलम्</summary>

इतीव दुःखसंतप्ता विललापायतेक्षणा।  
भर्तुः शिरो धनुश्चैव ददर्श जनकात्मजा॥ ३३॥
</details>

<details><summary>अनुवाद (हिन्दी)</summary>

इस प्रकार दुःखसे संतप्त हुई विशाललोचना जनकनन्दिनी सीता पतिके मस्तक तथा धनुषको देखने और विलाप करने लगीं॥ ३३॥
</details>

<details open><summary>विश्वास-प्रस्तुतिः</summary>

एवं लालप्यमानायां सीतायां तत्र राक्षसः।  
अभिचक्राम भर्तारमनीकस्थः कृताञ्जलिः॥ ३४॥
</details>

<details><summary>मूलम्</summary>

एवं लालप्यमानायां सीतायां तत्र राक्षसः।  
अभिचक्राम भर्तारमनीकस्थः कृताञ्जलिः॥ ३४॥
</details>

<details><summary>अनुवाद (हिन्दी)</summary>

जब सीता इस तरह विलाप कर रही थीं, उसी समय वहाँ रावणकी सेनाका एक राक्षस हाथ जोड़े हुए अपने स्वामीके पास आया॥ ३४॥
</details>

<details open><summary>विश्वास-प्रस्तुतिः</summary>

विजयस्वार्यपुत्रेति सोऽभिवाद्य प्रसाद्य च।  
न्यवेदयदनुप्राप्तं प्रहस्तं वाहिनीपतिम्॥ ३५॥
</details>

<details><summary>मूलम्</summary>

विजयस्वार्यपुत्रेति सोऽभिवाद्य प्रसाद्य च।  
न्यवेदयदनुप्राप्तं प्रहस्तं वाहिनीपतिम्॥ ३५॥
</details>

<details><summary>अनुवाद (हिन्दी)</summary>

उसने ‘आर्यपुत्र महाराजकी जय हो’ कहकर रावणका अभिवादन किया और उसे प्रसन्न करके यह सूचना दी कि ‘सेनापति प्रहस्त पधारे हैं॥ ३५॥
</details>

<details open><summary>विश्वास-प्रस्तुतिः</summary>

अमात्यैः सहितः सर्वैः प्रहस्तस्त्वामुपस्थितः।  
तेन दर्शनकामेन अहं प्रस्थापितः प्रभो॥ ३६॥
</details>

<details><summary>मूलम्</summary>

अमात्यैः सहितः सर्वैः प्रहस्तस्त्वामुपस्थितः।  
तेन दर्शनकामेन अहं प्रस्थापितः प्रभो॥ ३६॥
</details>

<details><summary>अनुवाद (हिन्दी)</summary>

‘प्रभो! सब मन्त्रियोंके साथ प्रहस्त महाराजकी सेवामें उपस्थित हुए हैं। वे आपका दर्शन करना चाहते हैं, इसीलिये उन्होंने मुझे यहाँ भेजा है॥ ३६॥
</details>

<details open><summary>विश्वास-प्रस्तुतिः</summary>

नूनमस्ति महाराज राजभावात् क्षमान्वित।  
किंचिदात्ययिकं कार्यं तेषां त्वं दर्शनं कुरु॥ ३७॥
</details>

<details><summary>मूलम्</summary>

नूनमस्ति महाराज राजभावात् क्षमान्वित।  
किंचिदात्ययिकं कार्यं तेषां त्वं दर्शनं कुरु॥ ३७॥
</details>

<details><summary>अनुवाद (हिन्दी)</summary>

‘क्षमाशील महाराज! निश्चय ही कोई अत्यन्त आवश्यक राजकीय कार्य आ पड़ा है, अतः आप उन्हें दर्शन देनेका कष्ट करें?॥ ३७॥
</details>

<details open><summary>विश्वास-प्रस्तुतिः</summary>

एतच्छ्रुत्वा दशग्रीवो राक्षसप्रतिवेदितम्।  
अशोकवनिकां त्यक्त्वा मन्त्रिणां दर्शनं ययौ॥ ३८॥
</details>

<details><summary>मूलम्</summary>

एतच्छ्रुत्वा दशग्रीवो राक्षसप्रतिवेदितम्।  
अशोकवनिकां त्यक्त्वा मन्त्रिणां दर्शनं ययौ॥ ३८॥
</details>

<details><summary>अनुवाद (हिन्दी)</summary>

राक्षसकी कही हुई यह बात सुनकर दशग्रीव रावण अशोकवाटिका छोड़कर मन्त्रियोंसे मिलनेके लिये चला गया॥ ३८॥
</details>

<details open><summary>विश्वास-प्रस्तुतिः</summary>

स तु सर्वं समर्थ्यैव मन्त्रिभिः कृत्यमात्मनः।  
सभां प्रविश्य विदधे विदित्वा रामविक्रमम्॥ ३९॥
</details>

<details><summary>मूलम्</summary>

स तु सर्वं समर्थ्यैव मन्त्रिभिः कृत्यमात्मनः।  
सभां प्रविश्य विदधे विदित्वा रामविक्रमम्॥ ३९॥
</details>

<details><summary>अनुवाद (हिन्दी)</summary>

उसने मन्त्रियोंसे अपने सारे कृत्यका समर्थन कराया और श्रीरामचन्द्रजीके पराक्रमका पता लगाकर सभाभवनमें प्रवेश करके वह प्रस्तुत कार्यकी व्यवस्था करने लगा॥ ३९॥
</details>

<details open><summary>विश्वास-प्रस्तुतिः</summary>

अन्तर्धानं तु तच्छीर्षं तच्च कार्मुकमुत्तमम्।  
जगाम रावणस्यैव निर्याणसमनन्तरम्॥ ४०॥
</details>

<details><summary>मूलम्</summary>

अन्तर्धानं तु तच्छीर्षं तच्च कार्मुकमुत्तमम्।  
जगाम रावणस्यैव निर्याणसमनन्तरम्॥ ४०॥
</details>

<details><summary>अनुवाद (हिन्दी)</summary>

रावणके वहाँसे निकलते ही वह सिर और उत्तम धनुष दोनों अदृश्य हो गये॥ ४०॥
</details>

<details open><summary>विश्वास-प्रस्तुतिः</summary>

राक्षसेन्द्रस्तु तैः सार्धं मन्त्रिभिर्भीमविक्रमैः।  
समर्थयामास तदा रामकार्यविनिश्चयम्॥ ४१॥
</details>

<details><summary>मूलम्</summary>

राक्षसेन्द्रस्तु तैः सार्धं मन्त्रिभिर्भीमविक्रमैः।  
समर्थयामास तदा रामकार्यविनिश्चयम्॥ ४१॥
</details>

<details><summary>अनुवाद (हिन्दी)</summary>

राक्षसराज रावणने अपने उन भयानक मन्त्रियोंके साथ बैठकर रामके प्रति किये जानेवाले तत्कालोचित कर्तव्यका निश्चय किया॥ ४१॥
</details>

<details open><summary>विश्वास-प्रस्तुतिः</summary>

अविदूरस्थितान् सर्वान् बलाध्यक्षान् हितैषिणः।  
अब्रवीत् कालसदृशं रावणो राक्षसाधिपः॥ ४२॥
</details>

<details><summary>मूलम्</summary>

अविदूरस्थितान् सर्वान् बलाध्यक्षान् हितैषिणः।  
अब्रवीत् कालसदृशं रावणो राक्षसाधिपः॥ ४२॥
</details>

<details><summary>अनुवाद (हिन्दी)</summary>

फिर राक्षसराज रावणने पास ही खड़े हुए अपने हितैषी सेनापतियोंसे इस प्रकार समयानुकूल बात कही—॥
</details>

<details open><summary>विश्वास-प्रस्तुतिः</summary>

शीघ्रं भेरीनिनादेन स्फुटं कोणाहतेन मे।  
समानयध्वं सैन्यानि वक्तव्यं च न कारणम्॥ ४३॥
</details>

<details><summary>मूलम्</summary>

शीघ्रं भेरीनिनादेन स्फुटं कोणाहतेन मे।  
समानयध्वं सैन्यानि वक्तव्यं च न कारणम्॥ ४३॥
</details>

<details><summary>अनुवाद (हिन्दी)</summary>

‘तुम सब लोग शीघ्र ही डंडेसे पीट-पीटकर धौंसा बजाते हुए समस्त सैनिकोंको एकत्र करो; परंतु उन्हें इसका कारण नहीं बताना चाहिये’॥ ४३॥
</details>

<details open><summary>विश्वास-प्रस्तुतिः</summary>

ततस्तथेति प्रतिगृह्य तद्वच-  
स्तदैव दूताः सहसा महद् बलम्।  
समानयंश्चैव समागतं च  
न्यवेदयन् भर्तरि युद्धकाङ्क्षिणि॥ ४४॥
</details>

<details><summary>मूलम्</summary>

ततस्तथेति प्रतिगृह्य तद्वच-  
स्तदैव दूताः सहसा महद् बलम्।  
समानयंश्चैव समागतं च  
न्यवेदयन् भर्तरि युद्धकाङ्क्षिणि॥ ४४॥
</details>

<details><summary>अनुवाद (हिन्दी)</summary>

तब दूतोंने ‘तथास्तु’ कहकर रावणकी आज्ञा स्वीकार की और उसी समय सहसा विशाल सेनाको एकत्र कर दिया; फिर युद्धकी अभिलाषा रखनेवाले अपने स्वामीको यह सूचना दी कि ‘सारी सेना आ गयी’॥ ४४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे द्वात्रिंशः सर्गः॥ ३२॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें बत्तीसवाँ सर्ग पूरा हुआ॥ ३२॥
</details>
