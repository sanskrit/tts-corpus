+++
title = "०५८ विभीषणेन प्रहस्तबलवर्णनम्"
title_english = "058 Vibhishana explains the prowess of Prahasta"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-058-Vibhishana_explains_the_prowess_of_Prahasta_0.mp3"></div>
</details>



<details><summary>भागसूचना</summary>

58. नीलके द्वारा प्रहस्तका वध
</details>

<details open><summary>विश्वास-प्रस्तुतिः</summary>

ततः प्रहस्तं निर्यान्तं दृष्ट्वा रणकृतोद्यमम्।  
उवाच सस्मितं रामो विभीषणमरिंदमः॥ १॥
</details>

<details><summary>मूलम्</summary>

ततः प्रहस्तं निर्यान्तं दृष्ट्वा रणकृतोद्यमम्।  
उवाच सस्मितं रामो विभीषणमरिंदमः॥ १॥
</details>

<details><summary>अनुवाद (हिन्दी)</summary>

(इसके पूर्व) प्रहस्तको युद्धकी तैयारी करके लङ्कासे बाहर निकलते देख शत्रुसूदन श्रीरामचन्द्रजीने विभीषणसे मुसकराकर कहा—॥ १॥
</details>

<details open><summary>विश्वास-प्रस्तुतिः</summary>

क एष सुमहाकायो बलेन महता वृतः।  
आगच्छति महावेगः किंरूपबलपौरुषः॥ २॥  
आचक्ष्व मे महाबाहो वीर्यवन्तं निशाचरम्।
</details>

<details><summary>मूलम्</summary>

क एष सुमहाकायो बलेन महता वृतः।  
आगच्छति महावेगः किंरूपबलपौरुषः॥ २॥  
आचक्ष्व मे महाबाहो वीर्यवन्तं निशाचरम्।
</details>

<details><summary>अनुवाद (हिन्दी)</summary>

‘महाबाहो! यह बड़े शरीर और महान् वेगवाला तथा बड़ी भारी सेनासे घिरा हुआ कौन योद्धा आ रहा है? इसका रूप, बल और पौरुष कैसा है? इस पराक्रमी निशाचरका मुझे परिचय दो’॥ २ १/२॥
</details>

<details open><summary>विश्वास-प्रस्तुतिः</summary>

राघवस्य वचः श्रुत्वा प्रत्युवाच विभीषणः॥ ३॥  
एष सेनापतिस्तस्य प्रहस्तो नाम राक्षसः।  
लङ्कायां राक्षसेन्द्रस्य त्रिभागबलसंवृतः।  
वीर्यवानस्त्रविच्छूरः सुप्रख्यातपराक्रमः॥ ४॥
</details>

<details><summary>मूलम्</summary>

राघवस्य वचः श्रुत्वा प्रत्युवाच विभीषणः॥ ३॥  
एष सेनापतिस्तस्य प्रहस्तो नाम राक्षसः।  
लङ्कायां राक्षसेन्द्रस्य त्रिभागबलसंवृतः।  
वीर्यवानस्त्रविच्छूरः सुप्रख्यातपराक्रमः॥ ४॥
</details>

<details><summary>अनुवाद (हिन्दी)</summary>

श्रीरघुनाथजीका वचन सुनकर विभीषणने इस प्रकार उत्तर दिया—‘प्रभो! इस राक्षसका नाम प्रहस्त है। यह राक्षसराज रावणका सेनापति है और लङ्काकी एक तिहाई सेनासे घिरा हुआ है। इसका पराक्रम भलीभाँति विख्यात है। यह नाना प्रकारके अस्त्र-शस्त्रोंका ज्ञाता, बल-विक्रमसे सम्पन्न और शूरवीर है’॥ ३-४॥
</details>

<details open><summary>विश्वास-प्रस्तुतिः</summary>

ततः प्रहस्तं निर्यान्तं भीमं भीमपराक्रमम्।  
गर्जन्तं सुमहाकायं राक्षसैरभिसंवृतम्॥ ५॥  
ददर्श महती सेना वानराणां बलीयसाम्।  
अभिसंजातघोषाणां प्रहस्तमभिगर्जताम्॥ ६॥
</details>

<details><summary>मूलम्</summary>

ततः प्रहस्तं निर्यान्तं भीमं भीमपराक्रमम्।  
गर्जन्तं सुमहाकायं राक्षसैरभिसंवृतम्॥ ५॥  
ददर्श महती सेना वानराणां बलीयसाम्।  
अभिसंजातघोषाणां प्रहस्तमभिगर्जताम्॥ ६॥
</details>

<details><summary>अनुवाद (हिन्दी)</summary>

इसी समय महाबलवान् वानरोंकी विशाल सेनाने भी भयानक पराक्रमी, भीषण रूपधारी तथा महाकाय प्रहस्तको बड़े गर्जन-तर्जनके साथ लङ्कासे बाहर निकलते देखा। वह बहुसंख्यक राक्षसोंसे घिरा हुआ था। उसे देखते ही वानरोंके दलमें भी महान् कोलाहल होने लगा और वे प्रहस्तकी ओर देख-देखकर गर्जने लगे॥
</details>

<details open><summary>विश्वास-प्रस्तुतिः</summary>

खड्गशक्त्यृष्टिशूलाश्च बाणानि मुसलानि च।  
गदाश्च परिघाः प्रासा विविधाश्च परश्वधाः॥ ७॥  
धनूंषि च विचित्राणि राक्षसानां जयैषिणाम्।  
प्रगृहीतान्यराजन्त वानरानभिधावताम्॥ ८॥
</details>

<details><summary>मूलम्</summary>

खड्गशक्त्यृष्टिशूलाश्च बाणानि मुसलानि च।  
गदाश्च परिघाः प्रासा विविधाश्च परश्वधाः॥ ७॥  
धनूंषि च विचित्राणि राक्षसानां जयैषिणाम्।  
प्रगृहीतान्यराजन्त वानरानभिधावताम्॥ ८॥
</details>

<details><summary>अनुवाद (हिन्दी)</summary>

विजयकी इच्छावाले राक्षस वानरोंकी ओर दौड़े। उनके हाथोंमें खड्ग, शक्ति, ऋष्टि, शूल, बाण, मूसल, गदा, परिघ, प्रास, नाना प्रकारके फरसे और विचित्र-विचित्र धनुष शोभा पा रहे थे॥ ७-८॥
</details>

<details open><summary>विश्वास-प्रस्तुतिः</summary>

जगृहुः पादपांश्चापि पुष्पितांस्तु गिरींस्तथा।  
शिलाश्च विपुला दीर्घा योद‍्धुकामाः प्लवंगमाः॥ ९॥
</details>

<details><summary>मूलम्</summary>

जगृहुः पादपांश्चापि पुष्पितांस्तु गिरींस्तथा।  
शिलाश्च विपुला दीर्घा योद‍्धुकामाः प्लवंगमाः॥ ९॥
</details>

<details><summary>अनुवाद (हिन्दी)</summary>

तब वानरोंने भी युद्धकी इच्छासे खिले हुए वृक्ष, पर्वत तथा बड़े-बड़े पत्थर उठा लिये॥ ९॥
</details>

<details open><summary>विश्वास-प्रस्तुतिः</summary>

तेषामन्योन्यमासाद्य संग्रामः सुमहानभूत्।  
बहूनामश्मवृष्टिं च शरवर्षं च वर्षताम्॥ १०॥
</details>

<details><summary>मूलम्</summary>

तेषामन्योन्यमासाद्य संग्रामः सुमहानभूत्।  
बहूनामश्मवृष्टिं च शरवर्षं च वर्षताम्॥ १०॥
</details>

<details><summary>अनुवाद (हिन्दी)</summary>

फिर दोनों पक्षोंके बहुसंख्यक वीरोंमें पत्थरों और बाणोंकी वर्षाके साथ-साथ आपसमें बड़ा भारी संग्राम छिड़ गया॥ १०॥
</details>

<details open><summary>विश्वास-प्रस्तुतिः</summary>

बहवो राक्षसा युद्धे बहून् वानरपुङ्गवान्।  
वानरा राक्षसांश्चापि निजघ्नुर्बहवो बहून्॥ ११॥
</details>

<details><summary>मूलम्</summary>

बहवो राक्षसा युद्धे बहून् वानरपुङ्गवान्।  
वानरा राक्षसांश्चापि निजघ्नुर्बहवो बहून्॥ ११॥
</details>

<details><summary>अनुवाद (हिन्दी)</summary>

उस युद्धस्थलमें बहुत-से राक्षसोंने बहुतेरे वानरोंका और बहुसंख्यक वानरोंने बहुत-से राक्षसोंका संहार कर डाला॥ ११॥
</details>

<details open><summary>विश्वास-प्रस्तुतिः</summary>

शूलैः प्रमथिताः केचित् केचित् तु परमायुधैः।  
परिघैराहताः केचित् केचिच्छिन्नाः परश्वधैः॥ १२॥
</details>

<details><summary>मूलम्</summary>

शूलैः प्रमथिताः केचित् केचित् तु परमायुधैः।  
परिघैराहताः केचित् केचिच्छिन्नाः परश्वधैः॥ १२॥
</details>

<details><summary>अनुवाद (हिन्दी)</summary>

वानरोंमेंसे कोई शूलोंसे और कोई चक्रोंसे मथ डाले गये। कितने ही परिघोंकी मारसे आहत हो गये और कितनोंके फरसोंसे टुकड़े-टुकड़े कर डाले गये॥
</details>

<details open><summary>विश्वास-प्रस्तुतिः</summary>

निरुच्छ्वासाः पुनः केचित् पतिता जगतीतले।  
विभिन्नहृदयाः केचिदिषुसंधानसाधिताः॥ १३॥
</details>

<details><summary>मूलम्</summary>

निरुच्छ्वासाः पुनः केचित् पतिता जगतीतले।  
विभिन्नहृदयाः केचिदिषुसंधानसाधिताः॥ १३॥
</details>

<details><summary>अनुवाद (हिन्दी)</summary>

कितने ही योद्धा साँसरहित हो पृथ्वीपर गिर पड़े और कितने ही बाणोंके लक्ष्य बन गये, जिससे उनके हृदय विदीर्ण हो गये॥ १३॥
</details>

<details open><summary>विश्वास-प्रस्तुतिः</summary>

केचिद् द्विधा कृताः खड्गैः स्फुरन्तः पतिता भुवि।  
वानरा राक्षसैः शूरैः पार्श्वतश्च विदारिताः॥ १४॥
</details>

<details><summary>मूलम्</summary>

केचिद् द्विधा कृताः खड्गैः स्फुरन्तः पतिता भुवि।  
वानरा राक्षसैः शूरैः पार्श्वतश्च विदारिताः॥ १४॥
</details>

<details><summary>अनुवाद (हिन्दी)</summary>

कितने ही वानर तलवारोंकी मारसे दो टूक होकर पृथ्वीपर गिर पड़े और तड़फड़ाने लगे। कितने ही शूरवीर राक्षसोंने वानरोंकी पसलियाँ फाड़ डालीं॥ १४॥
</details>

<details open><summary>विश्वास-प्रस्तुतिः</summary>

वानरैश्चापि संक्रुद्धै राक्षसौघाः समन्ततः।  
पादपैर्गिरिशृङ्गैश्च सम्पिष्टा वसुधातले॥ १५॥
</details>

<details><summary>मूलम्</summary>

वानरैश्चापि संक्रुद्धै राक्षसौघाः समन्ततः।  
पादपैर्गिरिशृङ्गैश्च सम्पिष्टा वसुधातले॥ १५॥
</details>

<details><summary>अनुवाद (हिन्दी)</summary>

इसी तरह वानरोंने भी अत्यन्त कुपित हो वृक्षों और पर्वत-शिखरोंद्वारा सब ओर भूतलपर झुंड-के-झुंड राक्षसोंको पीस डाला॥ १५॥
</details>

<details open><summary>विश्वास-प्रस्तुतिः</summary>

वज्रस्पर्शतलैर्हस्तैर्मुष्टिभिश्च हता भृशम्।  
वमन् शोणितमास्येभ्यो विशीर्णदशनेक्षणाः॥ १६॥
</details>

<details><summary>मूलम्</summary>

वज्रस्पर्शतलैर्हस्तैर्मुष्टिभिश्च हता भृशम्।  
वमन् शोणितमास्येभ्यो विशीर्णदशनेक्षणाः॥ १६॥
</details>

<details><summary>अनुवाद (हिन्दी)</summary>

वानरोंके वज्रतुल्य कठोर थप्पड़ों और मुक्कोंसे भलीभाँति पीटे गये राक्षस मुँहसे रक्त वमन करने लगे। उनके दाँत और नेत्र छिन्न-भिन्न होकर बिखर गये॥ १६॥
</details>

<details open><summary>विश्वास-प्रस्तुतिः</summary>

आर्तस्वनं च स्वनतां सिंहनादं च नर्दताम्।  
बभूव तुमुलः शब्दो हरीणां रक्षसामपि॥ १७॥
</details>

<details><summary>मूलम्</summary>

आर्तस्वनं च स्वनतां सिंहनादं च नर्दताम्।  
बभूव तुमुलः शब्दो हरीणां रक्षसामपि॥ १७॥
</details>

<details><summary>अनुवाद (हिन्दी)</summary>

कोई आर्तनाद करते तो कोई सिंहोंके समान दहाड़ते थे। इस प्रकार वानरों और राक्षसोंका भयंकर कोलाहल वहाँ सब ओर गूँज उठा॥ १७॥
</details>

<details open><summary>विश्वास-प्रस्तुतिः</summary>

वानरा राक्षसाः क्रुद्धा वीरमार्गमनुव्रताः।  
विवृत्तवदनाः क्रूराश्चक्रुः कर्माण्यभीतवत्॥ १८॥
</details>

<details><summary>मूलम्</summary>

वानरा राक्षसाः क्रुद्धा वीरमार्गमनुव्रताः।  
विवृत्तवदनाः क्रूराश्चक्रुः कर्माण्यभीतवत्॥ १८॥
</details>

<details><summary>अनुवाद (हिन्दी)</summary>

क्रोधसे भरे हुए वानर और राक्षस वीरोचितमार्गका अनुसरण करके युद्धमें पीठ नहीं दिखाते थे। वे मुँह बा-बाकर निर्भयके समान क्रूरतापूर्ण कर्म करते थे॥ १८॥
</details>

<details open><summary>विश्वास-प्रस्तुतिः</summary>

नरान्तकः कुम्भहनुर्महानादः समुन्नतः।  
एते प्रहस्तसचिवाः सर्वे जघ्नुर्वनौकसः॥ १९॥
</details>

<details><summary>मूलम्</summary>

नरान्तकः कुम्भहनुर्महानादः समुन्नतः।  
एते प्रहस्तसचिवाः सर्वे जघ्नुर्वनौकसः॥ १९॥
</details>

<details><summary>अनुवाद (हिन्दी)</summary>

नरान्तक, कुम्भहनु, महानाद और समुन्नत—ये प्रहस्तके सारे सचिव वानरोंका वध करने लगे॥ १९॥
</details>

<details open><summary>विश्वास-प्रस्तुतिः</summary>

तेषां निपततां शीघ्रं निघ्नतां चापि वानरान्।  
द्विविदो गिरिशृङ्गेण जघानैकं नरान्तकम्॥ २०॥
</details>

<details><summary>मूलम्</summary>

तेषां निपततां शीघ्रं निघ्नतां चापि वानरान्।  
द्विविदो गिरिशृङ्गेण जघानैकं नरान्तकम्॥ २०॥
</details>

<details><summary>अनुवाद (हिन्दी)</summary>

शीघ्रतापूर्वक आक्रमण करते और वानरोंको मारते हुए प्रहस्तके सचिवोंमेंसे एकको, जिसका नाम नरान्तक था, द्विविदने एक पर्वतके शिखरसे मार डाला॥
</details>

<details open><summary>विश्वास-प्रस्तुतिः</summary>

दुर्मुखः पुनरुत्थाय कपिः सविपुलद्रुमम्।  
राक्षसं क्षिप्रहस्तं तु समुन्नतमपोथयत्॥ २१॥
</details>

<details><summary>मूलम्</summary>

दुर्मुखः पुनरुत्थाय कपिः सविपुलद्रुमम्।  
राक्षसं क्षिप्रहस्तं तु समुन्नतमपोथयत्॥ २१॥
</details>

<details><summary>अनुवाद (हिन्दी)</summary>

फिर दुर्मुखने एक विशाल वृक्ष लिये उठकर शीघ्रतापूर्वक हाथ चलानेवाले राक्षस समुन्नतको कुचल डाला॥
</details>

<details open><summary>विश्वास-प्रस्तुतिः</summary>

जाम्बवांस्तु सुसंक्रुद्धः प्रगृह्य महतीं शिलाम्।  
पातयामास तेजस्वी महानादस्य वक्षसि॥ २२॥
</details>

<details><summary>मूलम्</summary>

जाम्बवांस्तु सुसंक्रुद्धः प्रगृह्य महतीं शिलाम्।  
पातयामास तेजस्वी महानादस्य वक्षसि॥ २२॥
</details>

<details><summary>अनुवाद (हिन्दी)</summary>

तत्पश्चात् अत्यन्त कुपित हुए तेजस्वी जाम्बवान् ने एक बड़ी भारी शिला उठा ली और उसे महानादकी छातीपर दे मारा॥ २२॥
</details>

<details open><summary>विश्वास-प्रस्तुतिः</summary>

अथ कुम्भहनुस्तत्र तारेणासाद्य वीर्यवान्।  
वृक्षेण महता सद्यः प्राणान् संत्याजयद् रणे॥ २३॥
</details>

<details><summary>मूलम्</summary>

अथ कुम्भहनुस्तत्र तारेणासाद्य वीर्यवान्।  
वृक्षेण महता सद्यः प्राणान् संत्याजयद् रणे॥ २३॥
</details>

<details><summary>अनुवाद (हिन्दी)</summary>

बाकी रहा पराक्रमी कुम्भहनु। वह तार नामक वानरसे भिड़ा और अन्तमें एक विशाल वृक्षकी चपेटमें आकर उसे भी रणभूमिमें अपने प्राणोंसे हाथ धोने पड़े॥
</details>

<details open><summary>विश्वास-प्रस्तुतिः</summary>

अमृष्यमाणस्तत्कर्म प्रहस्तो रथमास्थितः।  
चकार कदनं घोरं धनुष्पाणिर्वनौकसाम्॥ २४॥
</details>

<details><summary>मूलम्</summary>

अमृष्यमाणस्तत्कर्म प्रहस्तो रथमास्थितः।  
चकार कदनं घोरं धनुष्पाणिर्वनौकसाम्॥ २४॥
</details>

<details><summary>अनुवाद (हिन्दी)</summary>

रथपर बैठे हुए प्रहस्तसे वानरोंका यह अद्भुत पराक्रम नहीं सहा गया। उसने हाथमें धनुष लेकर वानरोंका घोर संहार आरम्भ किया॥ २४॥
</details>

<details open><summary>विश्वास-प्रस्तुतिः</summary>

आवर्त इव संजज्ञे सेनयोरुभयोस्तदा।  
क्षुभितस्याप्रमेयस्य सागरस्येव निःस्वनः॥ २५॥
</details>

<details><summary>मूलम्</summary>

आवर्त इव संजज्ञे सेनयोरुभयोस्तदा।  
क्षुभितस्याप्रमेयस्य सागरस्येव निःस्वनः॥ २५॥
</details>

<details><summary>अनुवाद (हिन्दी)</summary>

उस समय दोनों सेनाएँ जलके भँवरकी भाँति चक्कर काट रही थीं। विक्षुब्ध अपार महासागरकी गर्जनाके समान उनकी गर्जना सुनायी दे रही थी॥ २५॥
</details>

<details open><summary>विश्वास-प्रस्तुतिः</summary>

महता हि शरौघेण राक्षसो रणदुर्मदः।  
अर्दयामास संक्रुद्धो वानरान् परमाहवे॥ २६॥
</details>

<details><summary>मूलम्</summary>

महता हि शरौघेण राक्षसो रणदुर्मदः।  
अर्दयामास संक्रुद्धो वानरान् परमाहवे॥ २६॥
</details>

<details><summary>अनुवाद (हिन्दी)</summary>

अत्यन्त क्रोधसे भरे हुए रणदुर्मद राक्षस प्रहस्तने अपने बाण-समूहोंद्वारा उस महासमरमें वानरोंको पीड़ित करना आरम्भ किया॥ २६॥
</details>

<details open><summary>विश्वास-प्रस्तुतिः</summary>

वानराणां शरीरैस्तु राक्षसानां च मेदिनी।  
बभूवातिचिता घोरैः पर्वतैरिव संवृता॥ २७॥
</details>

<details><summary>मूलम्</summary>

वानराणां शरीरैस्तु राक्षसानां च मेदिनी।  
बभूवातिचिता घोरैः पर्वतैरिव संवृता॥ २७॥
</details>

<details><summary>अनुवाद (हिन्दी)</summary>

पृथ्वीपर वानरों और राक्षसोंकी लाशोंके ढेर लग गये। उनसे आच्छादित हुई रणभूमि भयानक पर्वतोंसे ढकी हुई-सी जान पड़ती थी॥ २७॥
</details>

<details open><summary>विश्वास-प्रस्तुतिः</summary>

सा मही रुधिरौघेण प्रच्छन्ना सम्प्रकाशते।  
संछन्ना माधवे मासि पलाशैरिव पुष्पितैः॥ २८॥
</details>

<details><summary>मूलम्</summary>

सा मही रुधिरौघेण प्रच्छन्ना सम्प्रकाशते।  
संछन्ना माधवे मासि पलाशैरिव पुष्पितैः॥ २८॥
</details>

<details><summary>अनुवाद (हिन्दी)</summary>

रक्तके प्रवाहसे आच्छादित हुई वह युद्धभूमि वैशाख-मासमें खिले हुए पलाश-वृक्षोंसे ढकी हुई वन्य भूमि-सी सुशोभित होती थी॥ २८॥
</details>

<details open><summary>विश्वास-प्रस्तुतिः</summary>

हतवीरौघवप्रां तु भग्नायुधमहाद्रुमाम्।  
शोणितौघमहातोयां यमसागरगामिनीम्॥ २९॥  
यकृत् प्लीहमहापङ्कां विनिकीर्णान्त्रशैवलाम्।  
भिन्नकायशिरोमीनामङ्गावयवशाद्वलाम्॥ ३०॥  
गृध्रहंसवराकीर्णां कङ्कसारससेविताम्।  
मेदःफेनसमाकीर्णामार्तस्तनितनिःस्वनाम्॥ ३१॥  
तां कापुरुषदुस्तारां युद्धभूमिमयीं नदीम्।  
नदीमिव घनापाये हंससारससेविताम्॥ ३२॥  
राक्षसाः कपिमुख्यास्ते तेरुस्तां दुस्तरां नदीम्।  
यथा पद्मरजोध्वस्तां नलिनीं गजयूथपाः॥ ३३॥
</details>

<details><summary>मूलम्</summary>

हतवीरौघवप्रां तु भग्नायुधमहाद्रुमाम्।  
शोणितौघमहातोयां यमसागरगामिनीम्॥ २९॥  
यकृत् प्लीहमहापङ्कां विनिकीर्णान्त्रशैवलाम्।  
भिन्नकायशिरोमीनामङ्गावयवशाद्वलाम्॥ ३०॥  
गृध्रहंसवराकीर्णां कङ्कसारससेविताम्।  
मेदःफेनसमाकीर्णामार्तस्तनितनिःस्वनाम्॥ ३१॥  
तां कापुरुषदुस्तारां युद्धभूमिमयीं नदीम्।  
नदीमिव घनापाये हंससारससेविताम्॥ ३२॥  
राक्षसाः कपिमुख्यास्ते तेरुस्तां दुस्तरां नदीम्।  
यथा पद्मरजोध्वस्तां नलिनीं गजयूथपाः॥ ३३॥
</details>

<details><summary>अनुवाद (हिन्दी)</summary>

मारे गये वीरोंकी लाशें ही जिसके दोनों तट थे। रक्तका प्रवाह ही जिसकी महान् जलराशि थी। टूटे-फूटे अस्त्र-शस्त्र ही जिसके तटवर्ती विशाल वृक्षोंके समान जान पड़ते थे। जो यमलोकरूपी समुद्रसे मिली हुई थी। सैनिकोंके यकृत् और प्लीहा (हृदयके दाहिने और बायें भाग) जिसके महान् पंक थे। निकली हुई आँतें जहाँ सेवारका काम देती थीं। कटे हुए सिर और धड़ जहाँ मत्स्य-से प्रतीत होते थे। शरीरके छोटे-छोटे अवयव एवं केश जिसमें घासका भ्रम उत्पन्न करते थे। जहाँ गीध ही हंस बनकर बैठे थे। कङ्करूपी सारस जिसका सेवन करते थे। मेदे ही फेन बनकर जहाँ सब ओर फैले थे। पीड़ितोंकी कराह जिसकी कलकल ध्वनि थी और कायरोंके लिये जिसे पार करना अत्यन्त कठिन था,उस युद्धभूमिरूपिणी नदीको प्रवाहित करके राक्षस और श्रेष्ठ वानर वर्षाके अन्तमें हंसों और सारसोंसे सेवित सरिताकी भाँति उस दुस्तर नदीको उसी तरह पार कर रहे थे, जैसे गजयूथपति कमलोंके परागसे आच्छादित किसी पुष्करिणीको पार करते हैं॥ २९—३३॥
</details>

<details open><summary>विश्वास-प्रस्तुतिः</summary>

ततः सृजन्तं बाणौघान् प्रहस्तं स्यन्दने स्थितम्।  
ददर्श तरसा नीलो विधमन्तं प्लवंगमान्॥ ३४॥
</details>

<details><summary>मूलम्</summary>

ततः सृजन्तं बाणौघान् प्रहस्तं स्यन्दने स्थितम्।  
ददर्श तरसा नीलो विधमन्तं प्लवंगमान्॥ ३४॥
</details>

<details><summary>अनुवाद (हिन्दी)</summary>

तदनन्तर नीलने देखा, रथपर बैठा हुआ प्रहस्त बाणसमूहोंकी वर्षा करके वेगपूर्वक वानरोंका संहार कर रहा है॥ ३४॥
</details>

<details open><summary>विश्वास-प्रस्तुतिः</summary>

उद्‍धूत इव वायुः खे महदभ्रबलं बलात्।  
समीक्ष्याभिद्रुतं युद्धे प्रहस्तो वाहिनीपतिः॥ ३५॥  
रथेनादित्यवर्णेन नीलमेवाभिदुद्रुवे।
</details>

<details><summary>मूलम्</summary>

उद्‍धूत इव वायुः खे महदभ्रबलं बलात्।  
समीक्ष्याभिद्रुतं युद्धे प्रहस्तो वाहिनीपतिः॥ ३५॥  
रथेनादित्यवर्णेन नीलमेवाभिदुद्रुवे।
</details>

<details><summary>अनुवाद (हिन्दी)</summary>

तब जैसे उठी हुई प्रचण्ड वायु आकाशमें महान् मेघोंकी घटाको छिन्न-भिन्न करके उड़ा देती है, उसी प्रकार नील भी बलपूर्वक राक्षस-सेनाका संहार करने लगे। इससे उस युद्धस्थलमें राक्षसी-सेना भाग खड़ी हुई। सेनापति प्रहस्तने जब अपनी सेनाकी ऐसी दुरवस्था देखी, तब उसने सूर्यतुल्य तेजस्वी रथके द्वारा नीलपर ही धावा किया॥ ३५ १/२॥
</details>

<details open><summary>विश्वास-प्रस्तुतिः</summary>

स धनुर्धन्विनां श्रेष्ठो विकृष्य परमाहवे॥ ३६॥  
नीलाय व्यसृजद् बाणान् प्रहस्तो वाहिनीपतिः।
</details>

<details><summary>मूलम्</summary>

स धनुर्धन्विनां श्रेष्ठो विकृष्य परमाहवे॥ ३६॥  
नीलाय व्यसृजद् बाणान् प्रहस्तो वाहिनीपतिः।
</details>

<details><summary>अनुवाद (हिन्दी)</summary>

धनुषधारियोंमें श्रेष्ठ और निशाचरोंकी सेनाके नायक प्रहस्तने उस महासमरमें अपने धनुषको खींचकर नीलपर बाणोंकी वर्षा आरम्भ कर दी॥ ३६ १/२॥
</details>

<details open><summary>विश्वास-प्रस्तुतिः</summary>

ते प्राप्य विशिखा नीलं विनिर्भिद्य समाहिताः॥ ३७॥  
महीं जग्मुर्महावेगा रोषिता इव पन्नगाः।
</details>

<details><summary>मूलम्</summary>

ते प्राप्य विशिखा नीलं विनिर्भिद्य समाहिताः॥ ३७॥  
महीं जग्मुर्महावेगा रोषिता इव पन्नगाः।
</details>

<details><summary>अनुवाद (हिन्दी)</summary>

रोषसे भरे हुए सर्पोंके समान वे महान् वेगशाली बाण नीलतक पहुँचकर उन्हें विदीर्ण करके बड़ी सावधानीके साथ धरतीमें समा गये॥ ३७ १/२॥
</details>

<details open><summary>विश्वास-प्रस्तुतिः</summary>

नीलः शरैरभिहतो निशितैर्ज्वलनोपमैः॥ ३८॥  
स तं परमदुर्धर्षमापतन्तं महाकपिः।  
प्रहस्तं ताडयामास वृक्षमुत्पाट्य वीर्यवान्॥ ३९॥
</details>

<details><summary>मूलम्</summary>

नीलः शरैरभिहतो निशितैर्ज्वलनोपमैः॥ ३८॥  
स तं परमदुर्धर्षमापतन्तं महाकपिः।  
प्रहस्तं ताडयामास वृक्षमुत्पाट्य वीर्यवान्॥ ३९॥
</details>

<details><summary>अनुवाद (हिन्दी)</summary>

प्रहस्तके पैने बाण प्रज्वलित अग्निके समान जान पड़ते थे। उनकी चोटसे नील बहुत घायल हो गये। इस तरह उस परम दुर्जय राक्षस प्रहस्तको अपने ऊपर आक्रमण करते देख बल-विक्रमशाली महाकपि नीलने एक वृक्ष उखाड़कर उसीके द्वारा उसपर आघात किया॥
</details>

<details open><summary>विश्वास-प्रस्तुतिः</summary>

स तेनाभिहतः क्रुद्धो नर्दन् राक्षसपुंगवः।  
ववर्ष शरवर्षाणि प्लवंगानां चमूपतौ॥ ४०॥
</details>

<details><summary>मूलम्</summary>

स तेनाभिहतः क्रुद्धो नर्दन् राक्षसपुंगवः।  
ववर्ष शरवर्षाणि प्लवंगानां चमूपतौ॥ ४०॥
</details>

<details><summary>अनुवाद (हिन्दी)</summary>

नीलकी चोट खाकर कुपित हुआ राक्षसशिरोमणि प्रहस्त बड़े जोरसे गर्जता हुआ उन वानर-सेनापतिपर बाणोंकी वर्षा करने लगा॥ ४०॥
</details>

<details open><summary>विश्वास-प्रस्तुतिः</summary>

तस्य बाणगणानेव राक्षसस्य दुरात्मनः।  
अपारयन् वारयितुं प्रत्यगृह्णान्निमीलितः।  
यथैव गोवृषो वर्षं शारदं शीघ्रमागतम्॥ ४१॥  
एवमेव प्रहस्तस्य शरवर्षान् दुरासदान्।  
निमीलिताक्षः सहसा नीलः सेहे दुरासदान्॥ ४२॥
</details>

<details><summary>मूलम्</summary>

तस्य बाणगणानेव राक्षसस्य दुरात्मनः।  
अपारयन् वारयितुं प्रत्यगृह्णान्निमीलितः।  
यथैव गोवृषो वर्षं शारदं शीघ्रमागतम्॥ ४१॥  
एवमेव प्रहस्तस्य शरवर्षान् दुरासदान्।  
निमीलिताक्षः सहसा नीलः सेहे दुरासदान्॥ ४२॥
</details>

<details><summary>अनुवाद (हिन्दी)</summary>

उस दुरात्मा राक्षसके बाण-समूहोंका निवारण करनेमें समर्थ न हो सकनेपर नील आँख बंद करके उन सब बाणोंको अपने अंगोंपर ही ग्रहण करने लगे। जैसे साँड़ सहसा आयी हुई शरद्-ऋतुकी वर्षाको चुपचाप अपने शरीरपर ही सह लेता है, उसी प्रकार प्रहस्तकी उस दुःसह बाणवर्षाको नील चुपचाप नेत्र बंद करके सहन करते रहे॥ ४१-४२॥
</details>

<details open><summary>विश्वास-प्रस्तुतिः</summary>

रोषितः शरवर्षेण सालेन महता महान्।  
प्रजघान हयान् नीलः प्रहस्तस्य महाबलः॥ ४३॥
</details>

<details><summary>मूलम्</summary>

रोषितः शरवर्षेण सालेन महता महान्।  
प्रजघान हयान् नीलः प्रहस्तस्य महाबलः॥ ४३॥
</details>

<details><summary>अनुवाद (हिन्दी)</summary>

प्रहस्तकी बाणवर्षासे कुपित हो महाबली महाकपि नीलने एक विशाल सालवृक्षके द्वारा उसके घोड़ोंको मार डाला॥ ४३॥
</details>

<details open><summary>विश्वास-प्रस्तुतिः</summary>

ततो रोषपरीतात्मा धनुस्तस्य दुरात्मनः।  
बभञ्ज तरसा नीलो ननाद च पुनः पुनः॥ ४४॥
</details>

<details><summary>मूलम्</summary>

ततो रोषपरीतात्मा धनुस्तस्य दुरात्मनः।  
बभञ्ज तरसा नीलो ननाद च पुनः पुनः॥ ४४॥
</details>

<details><summary>अनुवाद (हिन्दी)</summary>

तत्पश्चात् रोषसे भरे हुए नीलने उस दुरात्माके धनुषको भी वेगपूर्वक तोड़ दिया और बारंबार वे गर्जना करने लगे॥ ४४॥
</details>

<details open><summary>विश्वास-प्रस्तुतिः</summary>

विधनुः स कृतस्तेन प्रहस्तो वाहिनीपतिः।  
प्रगृह्य मुसलं घोरं स्यन्दनादवपुप्लुवे॥ ४५॥
</details>

<details><summary>मूलम्</summary>

विधनुः स कृतस्तेन प्रहस्तो वाहिनीपतिः।  
प्रगृह्य मुसलं घोरं स्यन्दनादवपुप्लुवे॥ ४५॥
</details>

<details><summary>अनुवाद (हिन्दी)</summary>

नीलके द्वारा धनुषरहित किया गया सेनापति प्रहस्त एक भयानक मूसल हाथमें लेकर अपने रथसे कूद पड़ा॥
</details>

<details open><summary>विश्वास-प्रस्तुतिः</summary>

तावुभौ वाहिनीमुख्यौ जातवैरौ तरस्विनौ।  
स्थितौ क्षतजसिक्ताङ्गौ प्रभिन्नाविव कुञ्जरौ॥ ४६॥
</details>

<details><summary>मूलम्</summary>

तावुभौ वाहिनीमुख्यौ जातवैरौ तरस्विनौ।  
स्थितौ क्षतजसिक्ताङ्गौ प्रभिन्नाविव कुञ्जरौ॥ ४६॥
</details>

<details><summary>अनुवाद (हिन्दी)</summary>

वे दोनों वीर अपनी-अपनी सेनाके प्रधान थे। दोनों ही एक-दूसरेके वैरी और वेगशाली थे। वे मदकी धारा बहानेवाले दो गजराजोंके समान खूनसे नहा उठे थे॥
</details>

<details open><summary>विश्वास-प्रस्तुतिः</summary>

उल्लिखन्तौ सुतीक्ष्णाभिर्दंष्ट्राभिरितरेतरम्।  
सिंहशार्दूलसदृशौ सिंहशार्दूलचेष्टितौ॥ ४७॥
</details>

<details><summary>मूलम्</summary>

उल्लिखन्तौ सुतीक्ष्णाभिर्दंष्ट्राभिरितरेतरम्।  
सिंहशार्दूलसदृशौ सिंहशार्दूलचेष्टितौ॥ ४७॥
</details>

<details><summary>अनुवाद (हिन्दी)</summary>

दोनों ही अपनी तीखी दाढ़ोंसे काट-काटकर एक-दूसरेके अंगोंको घायल किये देते थे। वे दोनों सिंह और बाघके समान शक्तिशाली और उन्हींके समान विजयके लिये सचेष्ट थे॥ ४७॥
</details>

<details open><summary>विश्वास-प्रस्तुतिः</summary>

विक्रान्तविजयौ वीरौ समरेष्वनिवर्तिनौ।  
काङ्क्षमाणौ यशः प्राप्तुं वृत्रवासवयोरिव॥ ४८॥
</details>

<details><summary>मूलम्</summary>

विक्रान्तविजयौ वीरौ समरेष्वनिवर्तिनौ।  
काङ्क्षमाणौ यशः प्राप्तुं वृत्रवासवयोरिव॥ ४८॥
</details>

<details><summary>अनुवाद (हिन्दी)</summary>

दोनों वीर पराक्रमी, विजयी और युद्धमें कभी पीठ न दिखानेवाले थे तथा वृत्रासुर और इन्द्रके समान युद्धमें यश पानेकी अभिलाषा रखते थे॥ ४८॥
</details>

<details open><summary>विश्वास-प्रस्तुतिः</summary>

आजघान तदा नीलं ललाटे मुसलेन सः।  
प्रहस्तः परमायत्तस्ततः सुस्राव शोणितम्॥ ४९॥
</details>

<details><summary>मूलम्</summary>

आजघान तदा नीलं ललाटे मुसलेन सः।  
प्रहस्तः परमायत्तस्ततः सुस्राव शोणितम्॥ ४९॥
</details>

<details><summary>अनुवाद (हिन्दी)</summary>

उस समय परम उद्योगी प्रहस्तने नीलके ललाटमें मूसलसे आघात किया। इससे उनके ललाटसे रक्तकी धारा बह चली॥ ४९॥
</details>

<details open><summary>विश्वास-प्रस्तुतिः</summary>

ततः शोणितदिग्धाङ्गः प्रगृह्य च महातरुम्।  
प्रहस्तस्योरसि क्रुद्धो विससर्ज महाकपिः॥ ५०॥
</details>

<details><summary>मूलम्</summary>

ततः शोणितदिग्धाङ्गः प्रगृह्य च महातरुम्।  
प्रहस्तस्योरसि क्रुद्धो विससर्ज महाकपिः॥ ५०॥
</details>

<details><summary>अनुवाद (हिन्दी)</summary>

उनके सारे अंग रक्तसे भीग गये। तब क्रोधसे भरे हुए महाकपि नीलने एक विशाल वृक्ष उठाकर प्रहस्तकी छातीपर दे मारा॥ ५०॥
</details>

<details open><summary>विश्वास-प्रस्तुतिः</summary>

तमचिन्त्यप्रहारं स प्रगृह्य मुसलं महत्।  
अभिदुद्राव बलिनं बलान्नीलं प्लवङ्गमम्॥ ५१॥
</details>

<details><summary>मूलम्</summary>

तमचिन्त्यप्रहारं स प्रगृह्य मुसलं महत्।  
अभिदुद्राव बलिनं बलान्नीलं प्लवङ्गमम्॥ ५१॥
</details>

<details><summary>अनुवाद (हिन्दी)</summary>

उस प्रहारकी कोई परवा न करके प्रहस्त महान् मूसल हाथमें लिये बलवान् वानर नीलकी ओर बड़े वेगसे दौड़ा॥ ५१॥
</details>

<details open><summary>विश्वास-प्रस्तुतिः</summary>

तमुग्रवेगं संरब्धमापतन्तं महाकपिः।  
ततः सम्प्रेक्ष्य जग्राह महावेगो महाशिलाम्॥ ५२॥
</details>

<details><summary>मूलम्</summary>

तमुग्रवेगं संरब्धमापतन्तं महाकपिः।  
ततः सम्प्रेक्ष्य जग्राह महावेगो महाशिलाम्॥ ५२॥
</details>

<details><summary>अनुवाद (हिन्दी)</summary>

उस भयंकर वेगशाली राक्षसको रोषसे भरकर आक्रमण करते देख महान् वेगशाली महाकपि नीलने एक बड़ी भारी शिला हाथमें ले ली॥ ५२॥
</details>

<details open><summary>विश्वास-प्रस्तुतिः</summary>

तस्य युद्धाभिकामस्य मृधे मुसलयोधिनः।  
प्रहस्तस्य शिलां नीलो मूर्ध्नि तूर्णमपातयत्॥ ५३॥
</details>

<details><summary>मूलम्</summary>

तस्य युद्धाभिकामस्य मृधे मुसलयोधिनः।  
प्रहस्तस्य शिलां नीलो मूर्ध्नि तूर्णमपातयत्॥ ५३॥
</details>

<details><summary>अनुवाद (हिन्दी)</summary>

उस शिलाको नीलने रणभूमिमें संग्रामकी इच्छावाले मूसलयोधी निशाचर प्रहस्तके मस्तकपर तत्काल दे मारा॥
</details>

<details open><summary>विश्वास-प्रस्तुतिः</summary>

नीलेन कपिमुख्येन विमुक्ता महती शिला।  
बिभेद बहुधा घोरा प्रहस्तस्य शिरस्तदा॥ ५४॥
</details>

<details><summary>मूलम्</summary>

नीलेन कपिमुख्येन विमुक्ता महती शिला।  
बिभेद बहुधा घोरा प्रहस्तस्य शिरस्तदा॥ ५४॥
</details>

<details><summary>अनुवाद (हिन्दी)</summary>

कपिप्रवर नीलके द्वारा चलायी गयी उस भयंकर एवं विशाल शिलाने प्रहस्तके मस्तकको कुचलकर उसके कई टुकड़े कर डाले॥ ५४॥
</details>

<details open><summary>विश्वास-प्रस्तुतिः</summary>

स गतासुर्गतश्रीको गतसत्त्वो गतेन्द्रियः।  
पपात सहसा भूमौ छिन्नमूल इव द्रुमः॥ ५५॥
</details>

<details><summary>मूलम्</summary>

स गतासुर्गतश्रीको गतसत्त्वो गतेन्द्रियः।  
पपात सहसा भूमौ छिन्नमूल इव द्रुमः॥ ५५॥
</details>

<details><summary>अनुवाद (हिन्दी)</summary>

उसके प्राण-पखेरू उड़ गये। उसकी कान्ति, उसका बल और उसकी सारी इन्द्रियाँ भी चली गयीं। वह राक्षस जड़से कटे हुए वृक्षकी भाँति सहसा पृथ्वीपर गिर पड़ा॥ ५५॥
</details>

<details open><summary>विश्वास-प्रस्तुतिः</summary>

विभिन्नशिरसस्तस्य बहु सुस्राव शोणितम्।  
शरीरादपि सुस्राव गिरेः प्रस्रवणं यथा॥ ५६॥
</details>

<details><summary>मूलम्</summary>

विभिन्नशिरसस्तस्य बहु सुस्राव शोणितम्।  
शरीरादपि सुस्राव गिरेः प्रस्रवणं यथा॥ ५६॥
</details>

<details><summary>अनुवाद (हिन्दी)</summary>

उसके छिन्न-भिन्न हुए मस्तकसे और शरीरसे भी बहुत खून गिरने लगा, मानो पर्वतसे पानीका झरना झर रहा हो॥ ५६॥
</details>

<details open><summary>विश्वास-प्रस्तुतिः</summary>

हते प्रहस्ते नीलेन तदकम्प्यं महाबलम्।  
राक्षसानामहृष्टानां लङ्कामभिजगाम ह॥ ५७॥
</details>

<details><summary>मूलम्</summary>

हते प्रहस्ते नीलेन तदकम्प्यं महाबलम्।  
राक्षसानामहृष्टानां लङ्कामभिजगाम ह॥ ५७॥
</details>

<details><summary>अनुवाद (हिन्दी)</summary>

नीलके द्वारा प्रहस्तके मारे जानेपर दुःखी हुए राक्षसोंकी वह अकम्पनीय विशाल सेना लंकाको लौट गयी॥ ५७॥
</details>

<details open><summary>विश्वास-प्रस्तुतिः</summary>

न शेकुः समवस्थातुं निहते वाहिनीपतौ।  
सेतुबन्धं समासाद्य विशीर्णं सलिलं यथा॥ ५८॥
</details>

<details><summary>मूलम्</summary>

न शेकुः समवस्थातुं निहते वाहिनीपतौ।  
सेतुबन्धं समासाद्य विशीर्णं सलिलं यथा॥ ५८॥
</details>

<details><summary>अनुवाद (हिन्दी)</summary>

सेनापतिके मारे जानेपर वह सेना ठहर न सकी। जैसे बाँध टूट जानेपर नदीका पानी रुक नहीं पाता॥
</details>

<details open><summary>विश्वास-प्रस्तुतिः</summary>

हते तस्मिंश्चमूमुख्ये राक्षसास्ते निरुद्यमाः।  
रक्षःपतिगृहं गत्वा ध्यानमूकत्वमागताः॥ ५९॥  
प्राप्ताः शोकार्णवं तीव्रं विसंज्ञा इव तेऽभवन्॥ ६०॥
</details>

<details><summary>मूलम्</summary>

हते तस्मिंश्चमूमुख्ये राक्षसास्ते निरुद्यमाः।  
रक्षःपतिगृहं गत्वा ध्यानमूकत्वमागताः॥ ५९॥  
प्राप्ताः शोकार्णवं तीव्रं विसंज्ञा इव तेऽभवन्॥ ६०॥
</details>

<details><summary>अनुवाद (हिन्दी)</summary>

सेनानायकके मारे जानेसे वे सारे राक्षस अपना युद्धविषयक उत्साह खो बैठे और राक्षसराज रावणके भवनमें जाकर चिन्ताके कारण चुपचाप खड़े हो गये। तीव्र शोक-समुद्रमें डूब जानेके कारण वे सब-के-सब अचेत-से हो गये थे॥ ५९-६०॥
</details>

<details open><summary>विश्वास-प्रस्तुतिः</summary>

ततस्तु नीलो विजयी महाबलः  
प्रशस्यमानः सुकृतेन कर्मणा।  
समेत्य रामेण सलक्ष्मणेन  
प्रहृष्टरूपस्तु बभूव यूथपः॥ ६१॥
</details>

<details><summary>मूलम्</summary>

ततस्तु नीलो विजयी महाबलः  
प्रशस्यमानः सुकृतेन कर्मणा।  
समेत्य रामेण सलक्ष्मणेन  
प्रहृष्टरूपस्तु बभूव यूथपः॥ ६१॥
</details>

<details><summary>अनुवाद (हिन्दी)</summary>

तदनन्तर विजयी सेनापति महाबली नील अपने इस महान् कर्मके कारण प्रशंसित होते हुए श्रीराम और लक्ष्मणसे आकर मिले और बड़े हर्षका अनुभव करने लगे॥ ६१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डेऽष्टपञ्चाशः सर्गः॥ ५८॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें अट्ठावनवाँ सर्ग पूरा हुआ॥ ५८॥
</details>
