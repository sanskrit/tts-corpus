+++
title = "०५६ अकम्पनेन युद्धभूमिप्रवेशः"
title_english = "056 Akampana enters the battle field"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-056-Akampana_enters_the_battle-field__0.mp3"></div>
</details>



<details><summary>भागसूचना</summary>

56. हनुमान् जी के द्वारा अकम्पनका वध
</details>

<details open><summary>विश्वास-प्रस्तुतिः</summary>

तद् दृष्ट्वा सुमहत् कर्म कृतं वानरसत्तमैः।  
क्रोधमाहारयामास युधि तीव्रमकम्पनः॥ १॥
</details>

<details><summary>मूलम्</summary>

तद् दृष्ट्वा सुमहत् कर्म कृतं वानरसत्तमैः।  
क्रोधमाहारयामास युधि तीव्रमकम्पनः॥ १॥
</details>

<details><summary>अनुवाद (हिन्दी)</summary>

उन वानरशिरोमणियोंद्वारा किये गये उस महान् पराक्रमको देखकर युद्धस्थलमें अकम्पनको बड़ा भारी एवं दुःसह क्रोध हुआ॥ १॥
</details>

<details open><summary>विश्वास-प्रस्तुतिः</summary>

क्रोधमूिर्च्छत  तरूपस्तु धुन्वन् परमकार्मुकम्।  
दृष्ट्वा तु कर्म शत्रूणां सारथिं वाक्यमब्रवीत्॥ २॥
</details>

<details><summary>मूलम्</summary>

क्रोधमूिर्च्छत  तरूपस्तु धुन्वन् परमकार्मुकम्।  
दृष्ट्वा तु कर्म शत्रूणां सारथिं वाक्यमब्रवीत्॥ २॥
</details>

<details><summary>अनुवाद (हिन्दी)</summary>

शत्रुओंका कर्म देख रोषसे उसका सारा शरीर व्याप्त हो गया और अपने उत्तम धनुषको हिलाते हुए उसने सारथिसे कहा—॥ २॥
</details>

<details open><summary>विश्वास-प्रस्तुतिः</summary>

तत्रैव तावत् त्वरितो रथं प्रापय सारथे।  
एते च बलिनो घ्नन्ति सुबहून् राक्षसान् रणे॥ ३॥
</details>

<details><summary>मूलम्</summary>

तत्रैव तावत् त्वरितो रथं प्रापय सारथे।  
एते च बलिनो घ्नन्ति सुबहून् राक्षसान् रणे॥ ३॥
</details>

<details><summary>अनुवाद (हिन्दी)</summary>

‘सारथे! ये बलवान् वानर युद्धमें बहुतेरे राक्षसोंका वध कर रहे हैं, अतः पहले वहीं शीघ्रतापूर्वक मेरा रथ पहुँचाओ॥ ३॥
</details>

<details open><summary>विश्वास-प्रस्तुतिः</summary>

एते च बलवन्तो वा भीमकोपाश्च वानराः।  
द्रुमशैलप्रहरणास्तिष्ठन्ति प्रमुखे मम॥ ४॥
</details>

<details><summary>मूलम्</summary>

एते च बलवन्तो वा भीमकोपाश्च वानराः।  
द्रुमशैलप्रहरणास्तिष्ठन्ति प्रमुखे मम॥ ४॥
</details>

<details><summary>अनुवाद (हिन्दी)</summary>

‘ये वानर बलवान् तो हैं ही, इनका क्रोध भी बड़ा भयानक है। ये वृक्षों और शिलाओंका प्रहार करते हुए मेरे सामने खड़े हैं॥ ४॥
</details>

<details open><summary>विश्वास-प्रस्तुतिः</summary>

एतान् निहन्तुमिच्छामि समरश्लाघिनो ह्यहम्।  
एतैः प्रमथितं सर्वं रक्षसां दृश्यते बलम्॥ ५॥
</details>

<details><summary>मूलम्</summary>

एतान् निहन्तुमिच्छामि समरश्लाघिनो ह्यहम्।  
एतैः प्रमथितं सर्वं रक्षसां दृश्यते बलम्॥ ५॥
</details>

<details><summary>अनुवाद (हिन्दी)</summary>

‘ये युद्धकी स्पृहा रखनेवाले हैं; अतः मैं इन सबका वध करना चाहता हूँ। इन्होंने सारी राक्षससेनाको मथ डाला है। यह साफ दिखायी देता है’॥ ५॥
</details>

<details open><summary>विश्वास-प्रस्तुतिः</summary>

ततः प्रचलिताश्वेन रथेन रथिनां वरः।  
हरीनभ्यपतद् दूराच्छरजालैरकम्पनः॥ ६॥
</details>

<details><summary>मूलम्</summary>

ततः प्रचलिताश्वेन रथेन रथिनां वरः।  
हरीनभ्यपतद् दूराच्छरजालैरकम्पनः॥ ६॥
</details>

<details><summary>अनुवाद (हिन्दी)</summary>

तदनन्तर तेज चलनेवाले घोड़ोंसे जुते हुए रथके द्वारा रथियोंमें श्रेष्ठ अकम्पन दूरसे ही बाणसमूहोंकी वर्षा करता हुआ उन वानरोंपर टूट पड़ा॥ ६॥
</details>

<details open><summary>विश्वास-प्रस्तुतिः</summary>

न स्थातुं वानराः शेकुः किं पुनर्योद‍्धुमाहवे।  
अकम्पनशरैर्भग्नाः सर्व एवाभिदुद्रुवुः॥ ७॥
</details>

<details><summary>मूलम्</summary>

न स्थातुं वानराः शेकुः किं पुनर्योद‍्धुमाहवे।  
अकम्पनशरैर्भग्नाः सर्व एवाभिदुद्रुवुः॥ ७॥
</details>

<details><summary>अनुवाद (हिन्दी)</summary>

अकम्पनके बाणोंसे घायल हो सभी वानर भाग चले। वे युद्धस्थलमें खड़े भी न रह सके; फिर युद्ध करनेकी तो बात ही क्या है?॥ ७॥
</details>

<details open><summary>विश्वास-प्रस्तुतिः</summary>

तान् मृत्युवशमापन्नानकम्पनशरानुगान्।  
समीक्ष्य हनुमान् ज्ञातीनुपतस्थे महाबलः॥ ८॥
</details>

<details><summary>मूलम्</summary>

तान् मृत्युवशमापन्नानकम्पनशरानुगान्।  
समीक्ष्य हनुमान् ज्ञातीनुपतस्थे महाबलः॥ ८॥
</details>

<details><summary>अनुवाद (हिन्दी)</summary>

अकम्पनके बाण वानरोंके पीछे लगे थे और वे मृत्युके अधीन होते जाते थे। अपने जाति-भाइयोंकी यह दशा देखकर महाबली हनुमान् जी  अकम्पनके पास आये॥
</details>

<details open><summary>विश्वास-प्रस्तुतिः</summary>

तं महाप्लवगं दृष्ट्वा सर्वे ते प्लवगर्षभाः।  
समेत्य समरे वीराः संहृष्टाः पर्यवारयन्॥ ९॥
</details>

<details><summary>मूलम्</summary>

तं महाप्लवगं दृष्ट्वा सर्वे ते प्लवगर्षभाः।  
समेत्य समरे वीराः संहृष्टाः पर्यवारयन्॥ ९॥
</details>

<details><summary>अनुवाद (हिन्दी)</summary>

महाकपि हनुमान् जी को आया देख वे समस्त वीर वानरशिरोमणि एकत्र हो हर्षपूर्वक उन्हें चारों ओरसे घेरकर खड़े हो गये॥ ९॥
</details>

<details open><summary>विश्वास-प्रस्तुतिः</summary>

व्यवस्थितं हनूमन्तं ते दृष्ट्वा प्लवगर्षभाः।  
बभूवुर्बलवन्तो हि बलवन्तमुपाश्रिताः॥ १०॥
</details>

<details><summary>मूलम्</summary>

व्यवस्थितं हनूमन्तं ते दृष्ट्वा प्लवगर्षभाः।  
बभूवुर्बलवन्तो हि बलवन्तमुपाश्रिताः॥ १०॥
</details>

<details><summary>अनुवाद (हिन्दी)</summary>

हनुमान् जी को युद्धके लिये डटा हुआ देख वे सभी श्रेष्ठ वानर उन बलवान् वीरका आश्रय ले स्वयं भी बलवान् हो गये॥ १०॥
</details>

<details open><summary>विश्वास-प्रस्तुतिः</summary>

अकम्पनस्तु शैलाभं हनूमन्तमवस्थितम्।  
महेन्द्र इव धाराभिः शरैरभिववर्ष ह॥ ११॥
</details>

<details><summary>मूलम्</summary>

अकम्पनस्तु शैलाभं हनूमन्तमवस्थितम्।  
महेन्द्र इव धाराभिः शरैरभिववर्ष ह॥ ११॥
</details>

<details><summary>अनुवाद (हिन्दी)</summary>

पर्वतके समान विशालकाय हनुमान् जी को अपने सामने उपस्थित देख अकम्पन उनपर बाणोंकी फिर वर्षा करने लगा, मानो देवराज इन्द्र जलकी धारा बरसा रहे हों॥
</details>

<details open><summary>विश्वास-प्रस्तुतिः</summary>

अचिन्तयित्वा बाणौघान् शरीरे पातितान् कपिः।  
अकम्पनवधार्थाय मनो दध्रे महाबलः॥ १२॥
</details>

<details><summary>मूलम्</summary>

अचिन्तयित्वा बाणौघान् शरीरे पातितान् कपिः।  
अकम्पनवधार्थाय मनो दध्रे महाबलः॥ १२॥
</details>

<details><summary>अनुवाद (हिन्दी)</summary>

अपने शरीरपर गिराये गये उन बाण-समूहोंकी परवा न करके महाबली हनुमान् ने अकम्पनको मार डालनेका विचार किया॥ १२॥
</details>

<details open><summary>विश्वास-प्रस्तुतिः</summary>

स प्रहस्य महातेजा हनूमान् मारुतात्मजः।  
अभिदुद्राव तद्रक्षः कम्पयन्निव मेदिनीम्॥ १३॥
</details>

<details><summary>मूलम्</summary>

स प्रहस्य महातेजा हनूमान् मारुतात्मजः।  
अभिदुद्राव तद्रक्षः कम्पयन्निव मेदिनीम्॥ १३॥
</details>

<details><summary>अनुवाद (हिन्दी)</summary>

फिर तो महातेजस्वी पवनकुमार हनुमान् महान् अट्टहास करके पृथ्वीको कँपाते हुए-से उस राक्षसकी ओर दौड़े॥ १३॥
</details>

<details open><summary>विश्वास-प्रस्तुतिः</summary>

तस्याथ नर्दमानस्य दीप्यमानस्य तेजसा।  
बभूव रूपं दुर्धर्षं दीप्तस्येव विभावसोः॥ १४॥
</details>

<details><summary>मूलम्</summary>

तस्याथ नर्दमानस्य दीप्यमानस्य तेजसा।  
बभूव रूपं दुर्धर्षं दीप्तस्येव विभावसोः॥ १४॥
</details>

<details><summary>अनुवाद (हिन्दी)</summary>

उस समय वहाँ गर्जते और तेजसे देदीप्यमान होते हुए हनुमान् जी का रूप प्रज्वलित अग्निके समान दुर्धर्ष हो गया था॥ १४॥
</details>

<details open><summary>विश्वास-प्रस्तुतिः</summary>

आत्मानं त्वप्रहरणं ज्ञात्वा क्रोधसमन्वितः।  
शैलमुत्पाटयामास वेगेन हरिपुङ्गवः॥ १५॥
</details>

<details><summary>मूलम्</summary>

आत्मानं त्वप्रहरणं ज्ञात्वा क्रोधसमन्वितः।  
शैलमुत्पाटयामास वेगेन हरिपुङ्गवः॥ १५॥
</details>

<details><summary>अनुवाद (हिन्दी)</summary>

अपने हाथमें कोई हथियार नहीं है, यह जानकर क्रोधसे भरे हुए वानरशिरोमणि हनुमान् ने बड़े वेगसे पर्वत उखाड़ लिया॥ १५॥
</details>

<details open><summary>विश्वास-प्रस्तुतिः</summary>

गृहीत्वा सुमहाशैलं पाणिनैकेन मारुतिः।  
स विनद्य महानादं भ्रामयामास वीर्यवान्॥ १६॥
</details>

<details><summary>मूलम्</summary>

गृहीत्वा सुमहाशैलं पाणिनैकेन मारुतिः।  
स विनद्य महानादं भ्रामयामास वीर्यवान्॥ १६॥
</details>

<details><summary>अनुवाद (हिन्दी)</summary>

उस महान् पर्वतको एक ही हाथसे लेकर पराक्रमी पवनकुमार बड़े जोर-जोरसे गर्जना करते हुए उसे घुमाने लगे॥ १६॥
</details>

<details open><summary>विश्वास-प्रस्तुतिः</summary>

ततस्तमभिदुद्राव राक्षसेन्द्रमकम्पनम्।  
पुरा हि नमुचिं संख्ये वज्रेणेव पुरंदरः॥ १७॥
</details>

<details><summary>मूलम्</summary>

ततस्तमभिदुद्राव राक्षसेन्द्रमकम्पनम्।  
पुरा हि नमुचिं संख्ये वज्रेणेव पुरंदरः॥ १७॥
</details>

<details><summary>अनुवाद (हिन्दी)</summary>

फिर उन्होंने राक्षसराज अकम्पनपर धावा किया, ठीक उसी तरह, जैसे पूर्वकालमें देवेन्द्रने वज्र लेकर युद्धस्थलमें नमुचिपर आक्रमण किया था॥ १७॥
</details>

<details open><summary>विश्वास-प्रस्तुतिः</summary>

अकम्पनस्तु तद् दृष्ट्वा गिरिशृङ्गं समुद्यतम्।  
दूरादेव महाबाणैरर्धचन्द्रैर्व्यदारयत्॥ १८॥
</details>

<details><summary>मूलम्</summary>

अकम्पनस्तु तद् दृष्ट्वा गिरिशृङ्गं समुद्यतम्।  
दूरादेव महाबाणैरर्धचन्द्रैर्व्यदारयत्॥ १८॥
</details>

<details><summary>अनुवाद (हिन्दी)</summary>

अकम्पनने उस उठे हुए पर्वतशिखरको देख अर्धचन्द्राकार विशाल बाणोंके द्वारा उसे दूरसे ही विदीर्ण कर दिया॥ १८॥
</details>

<details open><summary>विश्वास-प्रस्तुतिः</summary>

तं पर्वताग्रमाकाशे रक्षोबाणविदारितम्।  
विकीर्णं पतितं दृष्ट्वा हनूमान् क्रोधमूिर्च्छतः॥ १९॥
</details>

<details><summary>मूलम्</summary>

तं पर्वताग्रमाकाशे रक्षोबाणविदारितम्।  
विकीर्णं पतितं दृष्ट्वा हनूमान् क्रोधमूिर्च्छतः॥ १९॥
</details>

<details><summary>अनुवाद (हिन्दी)</summary>

उस राक्षसके बाणसे विदीर्ण हो वह पर्वतशिखर आकाशमें ही बिखरकर गिर पड़ा। यह देख हनुमान् जी के क्रोधकी सीमा न रही॥ १९॥
</details>

<details open><summary>विश्वास-प्रस्तुतिः</summary>

सोऽश्वकर्णं समासाद्य रोषदर्पान्वितो हरिः।  
तूर्णमुत्पाटयामास महागिरिमिवोच्छ्रितम्॥ २०॥
</details>

<details><summary>मूलम्</summary>

सोऽश्वकर्णं समासाद्य रोषदर्पान्वितो हरिः।  
तूर्णमुत्पाटयामास महागिरिमिवोच्छ्रितम्॥ २०॥
</details>

<details><summary>अनुवाद (हिन्दी)</summary>

फिर रोष और दर्पसे उन वानरवीरने महान् पर्वतके समान ऊँचे अश्वकर्ण नामक वृक्षके पास जाकर उसे शीघ्रतापूर्वक उखाड़ लिया॥ २०॥
</details>

<details open><summary>विश्वास-प्रस्तुतिः</summary>

तं गृहीत्वा महास्कन्धं सोऽश्वकर्णं महाद्युतिः।  
प्रगृह्य परया प्रीत्या भ्रामयामास संयुगे॥ २१॥
</details>

<details><summary>मूलम्</summary>

तं गृहीत्वा महास्कन्धं सोऽश्वकर्णं महाद्युतिः।  
प्रगृह्य परया प्रीत्या भ्रामयामास संयुगे॥ २१॥
</details>

<details><summary>अनुवाद (हिन्दी)</summary>

विशाल तनेवाले उस अश्वकर्णको हाथमें लेकर महातेजस्वी हनुमान् ने बड़ी प्रसन्नताके साथ उसे युद्धभूमिमें घुमाना आरम्भ किया॥ २१॥
</details>

<details open><summary>विश्वास-प्रस्तुतिः</summary>

प्रधावन्नुरुवेगेन बभञ्ज तरसा द्रुमान्।  
हनूमान् परमक्रुद्धश्चरणैर्दारयन् महीम्॥ २२॥
</details>

<details><summary>मूलम्</summary>

प्रधावन्नुरुवेगेन बभञ्ज तरसा द्रुमान्।  
हनूमान् परमक्रुद्धश्चरणैर्दारयन् महीम्॥ २२॥
</details>

<details><summary>अनुवाद (हिन्दी)</summary>

प्रचण्ड क्रोधसे भरे हुए हनुमान् ने बड़े वेगसे दौड़कर कितने ही वृक्षोंको तोड़ डाला और पैरोंकी धमकसे वे पृथ्वीको भी विदीर्ण-सी करने लगे॥ २२॥
</details>

<details open><summary>विश्वास-प्रस्तुतिः</summary>

गजांश्च सगजारोहान् सरथान् रथिनस्तथा।  
जघान हनुमान् धीमान् राक्षसांश्च पदातिगान्॥ २३॥
</details>

<details><summary>मूलम्</summary>

गजांश्च सगजारोहान् सरथान् रथिनस्तथा।  
जघान हनुमान् धीमान् राक्षसांश्च पदातिगान्॥ २३॥
</details>

<details><summary>अनुवाद (हिन्दी)</summary>

सवारोंसहित हाथियों, रथोंसहित रथियों तथा पैदल राक्षसोंको भी बुद्धिमान् हनुमान् जी मौतके घाट उतारने लगे॥ २३॥
</details>

<details open><summary>विश्वास-प्रस्तुतिः</summary>

तमन्तकमिव क्रुद्धं सद्रुमं प्राणहारिणम्।  
हनूमन्तमभिप्रेक्ष्य राक्षसा विप्रदुद्रुवुः॥ २४॥
</details>

<details><summary>मूलम्</summary>

तमन्तकमिव क्रुद्धं सद्रुमं प्राणहारिणम्।  
हनूमन्तमभिप्रेक्ष्य राक्षसा विप्रदुद्रुवुः॥ २४॥
</details>

<details><summary>अनुवाद (हिन्दी)</summary>

क्रोधसे भरे हुए यमराजकी भाँति वृक्ष हाथमें लिये प्राणहारी हनुमान् को देख राक्षस भागने लगे॥ २४॥
</details>

<details open><summary>विश्वास-प्रस्तुतिः</summary>

तमापतन्तं संक्रुद्धं राक्षसानां भयावहम्।  
ददर्शाकम्पनो वीरश्चुक्षोभ च ननाद च॥ २५॥
</details>

<details><summary>मूलम्</summary>

तमापतन्तं संक्रुद्धं राक्षसानां भयावहम्।  
ददर्शाकम्पनो वीरश्चुक्षोभ च ननाद च॥ २५॥
</details>

<details><summary>अनुवाद (हिन्दी)</summary>

राक्षसोंको भय देनेवाले हनुमान् अत्यन्त कुपित होकर शत्रुओंपर आक्रमण कर रहे थे। उस समय वीर अकम्पनने उन्हें देखा। देखते ही वह क्षोभसे भर गया और जोर-जोरसे गर्जना करने लगा॥ २५॥
</details>

<details open><summary>विश्वास-प्रस्तुतिः</summary>

स चतुर्दशभिर्बाणैर्निशितैर्देहदारणैः।  
निर्बिभेद महावीर्यं हनूमन्तमकम्पनः॥ २६॥
</details>

<details><summary>मूलम्</summary>

स चतुर्दशभिर्बाणैर्निशितैर्देहदारणैः।  
निर्बिभेद महावीर्यं हनूमन्तमकम्पनः॥ २६॥
</details>

<details><summary>अनुवाद (हिन्दी)</summary>

अकम्पनने देहको विदीर्ण कर देनेवाले चौदह पैने बाण मारकर महापराक्रमी हनुमान् को घायल कर दिया॥ २६॥
</details>

<details open><summary>विश्वास-प्रस्तुतिः</summary>

स तथा विप्रकीर्णस्तु नाराचैः शितशक्तिभिः।  
हनूमान् ददृशे वीरः प्ररूढ इव सानुमान्॥ २७॥
</details>

<details><summary>मूलम्</summary>

स तथा विप्रकीर्णस्तु नाराचैः शितशक्तिभिः।  
हनूमान् ददृशे वीरः प्ररूढ इव सानुमान्॥ २७॥
</details>

<details><summary>अनुवाद (हिन्दी)</summary>

इस प्रकार नाराचों और तीखी शक्तियोंसे छिदे हुए वीर हनुमान् उस समय वृक्षोंसे व्याप्त पर्वतके समान दिखायी देते थे॥ २७॥
</details>

<details open><summary>विश्वास-प्रस्तुतिः</summary>

विरराज महावीर्यो महाकायो महाबलः।  
पुष्पिताशोकसंकाशो विधूम इव पावकः॥ २८॥
</details>

<details><summary>मूलम्</summary>

विरराज महावीर्यो महाकायो महाबलः।  
पुष्पिताशोकसंकाशो विधूम इव पावकः॥ २८॥
</details>

<details><summary>अनुवाद (हिन्दी)</summary>

उनका सारा शरीर रक्तसे रँग गया था, इसलिये वे महापराक्रमी महाबली और महाकाय हनुमान् खिले हुए अशोक एवं धूमरहित अग्निके समान शोभा पा रहे थे॥
</details>

<details open><summary>विश्वास-प्रस्तुतिः</summary>

ततोऽन्यं वृक्षमुत्पाट्य कृत्वा वेगमनुत्तमम्।  
शिरस्याभिजघानाशु राक्षसेन्द्रमकम्पनम्॥ २९॥
</details>

<details><summary>मूलम्</summary>

ततोऽन्यं वृक्षमुत्पाट्य कृत्वा वेगमनुत्तमम्।  
शिरस्याभिजघानाशु राक्षसेन्द्रमकम्पनम्॥ २९॥
</details>

<details><summary>अनुवाद (हिन्दी)</summary>

तदनन्तर महान् वेग प्रकट करके हनुमान् जी ने एक दूसरा वृक्ष उखाड़ लिया और तुरंत ही उसे राक्षसराज अकम्पनके सिरपर दे मारा॥ २९॥
</details>

<details open><summary>विश्वास-प्रस्तुतिः</summary>

स वृक्षेण हतस्तेन सक्रोधेन महात्मना।  
राक्षसो वानरेन्द्रेण पपात च ममार च॥ ३०॥
</details>

<details><summary>मूलम्</summary>

स वृक्षेण हतस्तेन सक्रोधेन महात्मना।  
राक्षसो वानरेन्द्रेण पपात च ममार च॥ ३०॥
</details>

<details><summary>अनुवाद (हिन्दी)</summary>

क्रोधसे भरे वानरश्रेष्ठ महात्मा हनुमान् के चलाये हुए उस वृक्षकी गहरी चोट खाकर राक्षस अकम्पन पृथ्वीपर गिरा और मर गया॥ ३०॥
</details>

<details open><summary>विश्वास-प्रस्तुतिः</summary>

तं दृष्ट्वा निहतं भूमौ राक्षसेन्द्रमकम्पनम्।  
व्यथिता राक्षसाः सर्वे क्षितिकम्प इव द्रुमाः॥ ३१॥
</details>

<details><summary>मूलम्</summary>

तं दृष्ट्वा निहतं भूमौ राक्षसेन्द्रमकम्पनम्।  
व्यथिता राक्षसाः सर्वे क्षितिकम्प इव द्रुमाः॥ ३१॥
</details>

<details><summary>अनुवाद (हिन्दी)</summary>

जैसे भूकम्प आनेपर सारे वृक्ष काँपने लगते हैं, उसी प्रकार राक्षसराज अकम्पनको रणभूमिमें मारा गया देख समस्त राक्षस व्यथित हो उठे॥ ३१॥
</details>

<details open><summary>विश्वास-प्रस्तुतिः</summary>

त्यक्तप्रहरणाः सर्वे राक्षसास्ते पराजिताः।  
लङ्कामभिययुस्त्रासाद् वानरैस्तैरभिद्रुताः॥ ३२॥
</details>

<details><summary>मूलम्</summary>

त्यक्तप्रहरणाः सर्वे राक्षसास्ते पराजिताः।  
लङ्कामभिययुस्त्रासाद् वानरैस्तैरभिद्रुताः॥ ३२॥
</details>

<details><summary>अनुवाद (हिन्दी)</summary>

वानरोंके खदेड़नेपर वहाँ परास्त हुए वे सब राक्षस अपने अस्त्र-शस्त्र फेंककर डरके मारे लङ्कामें भाग गये॥
</details>

<details open><summary>विश्वास-प्रस्तुतिः</summary>

ते मुक्तकेशाः सम्भ्रान्ता भग्नमानाः पराजिताः।  
भयाच्छ्रमजलैरङ्गैः प्रस्रवद्भिर्विदुद्रुवुः॥ ३३॥
</details>

<details><summary>मूलम्</summary>

ते मुक्तकेशाः सम्भ्रान्ता भग्नमानाः पराजिताः।  
भयाच्छ्रमजलैरङ्गैः प्रस्रवद्भिर्विदुद्रुवुः॥ ३३॥
</details>

<details><summary>अनुवाद (हिन्दी)</summary>

उनके केश खुले हुए थे। वे घबरा गये थे और पराजित होनेसे उनका घमंड चूर-चूर हो गया था। भयके कारण उनके अङ्गोंसे पसीने चू रहे थे और इसी अवस्थामें वे भाग रहे थे॥ ३३॥
</details>

<details open><summary>विश्वास-प्रस्तुतिः</summary>

अन्योन्यं ये प्रमथ्नन्तो विविशुर्नगरं भयात्।  
पृष्ठतस्ते तु सम्मूढाः प्रेक्षमाणा मुहुर्मुहुः॥ ३४॥
</details>

<details><summary>मूलम्</summary>

अन्योन्यं ये प्रमथ्नन्तो विविशुर्नगरं भयात्।  
पृष्ठतस्ते तु सम्मूढाः प्रेक्षमाणा मुहुर्मुहुः॥ ३४॥
</details>

<details><summary>अनुवाद (हिन्दी)</summary>

भयके कारण एक-दूसरेको कुचलते हुए वे भागकर लङ्कापुरीमें घुस गये। भागते समय वे बारंबार पीछे घूम-घूमकर देखते रहते थे॥ ३४॥
</details>

<details open><summary>विश्वास-प्रस्तुतिः</summary>

तेषु लङ्कां प्रविष्टेषु राक्षसेषु महाबलाः।  
समेत्य हरयः सर्वे हनूमन्तमपूजयन्॥ ३५॥
</details>

<details><summary>मूलम्</summary>

तेषु लङ्कां प्रविष्टेषु राक्षसेषु महाबलाः।  
समेत्य हरयः सर्वे हनूमन्तमपूजयन्॥ ३५॥
</details>

<details><summary>अनुवाद (हिन्दी)</summary>

उन राक्षसोंके लङ्कामें घुस जानेपर समस्त महाबली वानरोंने एकत्र हो वहाँ हनुमान् जी का अभिनन्दन किया॥ ३५॥
</details>

<details open><summary>विश्वास-प्रस्तुतिः</summary>

सोऽपि प्रवृद्धस्तान् सर्वान् हरीन् सम्प्रत्यपूजयत्।  
हनूमान् सत्त्वसम्पन्नो यथार्हमनुकूलतः॥ ३६॥
</details>

<details><summary>मूलम्</summary>

सोऽपि प्रवृद्धस्तान् सर्वान् हरीन् सम्प्रत्यपूजयत्।  
हनूमान् सत्त्वसम्पन्नो यथार्हमनुकूलतः॥ ३६॥
</details>

<details><summary>अनुवाद (हिन्दी)</summary>

उन शक्तिशाली हनुमान् जी ने भी उत्साहित हो यथायोग्य अनुकूल बर्ताव करते हुए उन समस्त वानरोंका समादर किया॥ ३६॥
</details>

<details open><summary>विश्वास-प्रस्तुतिः</summary>

विनेदुश्च यथाप्राणं हरयो जितकाशिनः।  
चकृषुश्च पुनस्तत्र सप्राणानेव राक्षसान्॥ ३७॥
</details>

<details><summary>मूलम्</summary>

विनेदुश्च यथाप्राणं हरयो जितकाशिनः।  
चकृषुश्च पुनस्तत्र सप्राणानेव राक्षसान्॥ ३७॥
</details>

<details><summary>अनुवाद (हिन्दी)</summary>

तत्पश्चात् विजयोल्लाससे सुशोभित होनेवाले वानरोंने पूरा बल लगाकर उच्च स्वरसे गर्जना की और वहाँ जीवित राक्षसोंको ही पकड़-पकड़कर घसीटना आरम्भ किया॥ ३७॥
</details>

<details open><summary>विश्वास-प्रस्तुतिः</summary>

स वीरशोभामभजन्महाकपिः  
समेत्य रक्षांसि निहत्य मारुतिः।  
महासुरं भीमममित्रनाशनं  
विष्णुर्यथैवोरुबलं चमूमुखे॥ ३८॥
</details>

<details><summary>मूलम्</summary>

स वीरशोभामभजन्महाकपिः  
समेत्य रक्षांसि निहत्य मारुतिः।  
महासुरं भीमममित्रनाशनं  
विष्णुर्यथैवोरुबलं चमूमुखे॥ ३८॥
</details>

<details><summary>अनुवाद (हिन्दी)</summary>

जैसे भगवान् विष्णुने शत्रुनाशन, महाबली, भयंकर एवं महान् असुर मधुकैटभ आदिका वध करके वीर-शोभा (विजयलक्ष्मी)-का वरण किया था, उसी प्रकार महाकपि हनुमान् ने राक्षसोंके पास पहुँचकर उन्हें मौतके घाट उतार वीरोचित शोभाको धारण किया॥ ३८॥
</details>

<details open><summary>विश्वास-प्रस्तुतिः</summary>

अपूजयन् देवगणास्तदाकपिं  
स्वयं च रामोऽतिबलश्च लक्ष्मणः।  
तथैव सुग्रीवमुखाः प्लवंगमा  
विभीषणश्चैव महाबलस्तदा॥ ३९॥
</details>

<details><summary>मूलम्</summary>

अपूजयन् देवगणास्तदाकपिं  
स्वयं च रामोऽतिबलश्च लक्ष्मणः।  
तथैव सुग्रीवमुखाः प्लवंगमा  
विभीषणश्चैव महाबलस्तदा॥ ३९॥
</details>

<details><summary>अनुवाद (हिन्दी)</summary>

उस समय देवता, महाबली श्रीराम, लक्ष्मण, सुग्रीव आदि वानर तथा अत्यन्त बलशाली विभीषणने भी कपिवर हनुमान् जी का यथोचित सत्कार किया॥ ३९॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे षट्पञ्चाशः सर्गः॥ ५६॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें छप्पनवाँ सर्ग पूरा हुआ॥ ५६॥
</details>
