+++
title = "०५३ रावणेन वज्रदंष्ट्रप्रेषणम्"
title_english = "053 Ravana sends Vajradamstra"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-053-Ravana_sends_Vajradamstra_0.mp3"></div>
</details>



<details><summary>भागसूचना</summary>

53. वज्रदंष्ट्रका सेनासहित युद्धके लिये प्रस्थान, वानरों और राक्षसोंका युद्ध, वज्रदंष्ट्रद्वारा वानरोंका तथा अङ्गदद्वारा राक्षसोंका संहार
</details>

<details open><summary>विश्वास-प्रस्तुतिः</summary>

धूम्राक्षं निहतं श्रुत्वा रावणो राक्षसेश्वरः।  
क्रोधेन महताऽऽविष्टो निःश्वसन्नुरगो यथा॥ १॥
</details>

<details><summary>मूलम्</summary>

धूम्राक्षं निहतं श्रुत्वा रावणो राक्षसेश्वरः।  
क्रोधेन महताऽऽविष्टो निःश्वसन्नुरगो यथा॥ १॥
</details>

<details><summary>अनुवाद (हिन्दी)</summary>

धूम्राक्षके मारे जानेका समाचार सुनकर राक्षसराज रावणको महान् क्रोध हुआ। वह फुफकारते हुए सर्पके समान जोर-जोरसे साँस लेने लगा॥ १॥
</details>

<details open><summary>विश्वास-प्रस्तुतिः</summary>

दीर्घमुष्णं विनिःश्वस्य क्रोधेन कलुषीकृतः।  
अब्रवीद् राक्षसं क्रूरं वज्रदंष्ट्रं महाबलम्॥ २॥
</details>

<details><summary>मूलम्</summary>

दीर्घमुष्णं विनिःश्वस्य क्रोधेन कलुषीकृतः।  
अब्रवीद् राक्षसं क्रूरं वज्रदंष्ट्रं महाबलम्॥ २॥
</details>

<details><summary>अनुवाद (हिन्दी)</summary>

क्रोधसे कलुषित हो गर्म-गर्म लम्बी साँस खींचकर उसने क्रूर निशाचर महाबली वज्रदंष्ट्रसे कहा—॥ २॥
</details>

<details open><summary>विश्वास-प्रस्तुतिः</summary>

गच्छ त्वं वीर निर्याहि राक्षसैः परिवारितः।  
जहि दाशरथिं रामं सुग्रीवं वानरैः सह॥ ३॥
</details>

<details><summary>मूलम्</summary>

गच्छ त्वं वीर निर्याहि राक्षसैः परिवारितः।  
जहि दाशरथिं रामं सुग्रीवं वानरैः सह॥ ३॥
</details>

<details><summary>अनुवाद (हिन्दी)</summary>

‘वीर! तुम राक्षसोंके साथ जाओ और दशरथकुमार राम और वानरोंसहित सुग्रीवको मार डालो’॥ ३॥
</details>

<details open><summary>विश्वास-प्रस्तुतिः</summary>

तथेत्युक्त्वा द्रुततरं मायावी राक्षसेश्वरः।  
निर्जगाम बलैः सार्धं बहुभिः परिवारितः॥ ४॥
</details>

<details><summary>मूलम्</summary>

तथेत्युक्त्वा द्रुततरं मायावी राक्षसेश्वरः।  
निर्जगाम बलैः सार्धं बहुभिः परिवारितः॥ ४॥
</details>

<details><summary>अनुवाद (हिन्दी)</summary>

तब वह मायावी राक्षस ‘बहुत अच्छा’ कहकर बहुत बड़ी सेनाके साथ तुरंत युद्धके लिये चल दिया॥
</details>

<details open><summary>विश्वास-प्रस्तुतिः</summary>

नागैरश्वैः खरैरुष्ट्रैः संयुक्तः सुसमाहितः।  
पताकाध्वजचित्रैश्च बहुभिः समलंकृतः॥ ५॥
</details>

<details><summary>मूलम्</summary>

नागैरश्वैः खरैरुष्ट्रैः संयुक्तः सुसमाहितः।  
पताकाध्वजचित्रैश्च बहुभिः समलंकृतः॥ ५॥
</details>

<details><summary>अनुवाद (हिन्दी)</summary>

वह हाथी, घोड़े, गदहे और ऊँट आदि सवारियोंसे युक्त था, चित्तको पूर्णतः एकाग्र किये हुए था और पताका, ध्वजा आदिसे विचित्र शोभा पानेवाले बहुत-से सेनाध्यक्ष उसकी शोभा बढ़ाते थे॥ ५॥
</details>

<details open><summary>विश्वास-प्रस्तुतिः</summary>

ततो विचित्रकेयूरमुकुटेन विभूषितः।  
तनुत्रं स समावृत्य सधनुर्निर्ययौ द्रुतम्॥ ६॥
</details>

<details><summary>मूलम्</summary>

ततो विचित्रकेयूरमुकुटेन विभूषितः।  
तनुत्रं स समावृत्य सधनुर्निर्ययौ द्रुतम्॥ ६॥
</details>

<details><summary>अनुवाद (हिन्दी)</summary>

विचित्र भुजबंद और मुकुटसे विभूषित हो कवच धारण करके हाथमें धनुष लिये वह शीघ्र ही निकला॥
</details>

<details open><summary>विश्वास-प्रस्तुतिः</summary>

पताकालंकृतं दीप्तं तप्तकाञ्चनभूषितम्।  
रथं प्रदक्षिणं कृत्वा समारोहच्चमूपतिः॥ ७॥
</details>

<details><summary>मूलम्</summary>

पताकालंकृतं दीप्तं तप्तकाञ्चनभूषितम्।  
रथं प्रदक्षिणं कृत्वा समारोहच्चमूपतिः॥ ७॥
</details>

<details><summary>अनुवाद (हिन्दी)</summary>

ध्वजा-पताकाओंसे अलंकृत, दीप्तिमान् तथा सोनेके साज-बाजसे सुसज्जित रथकी परिक्रमा करके सेनापति वज्रदंष्ट्र उसपर आरूढ़ हुआ॥ ७॥
</details>

<details open><summary>विश्वास-प्रस्तुतिः</summary>

ऋष्टिभिस्तोमरैश्चित्रैः श्लक्ष्णैश्च मुसलैरपि।  
भिन्दिपालैश्च चापैश्च शक्तिभिः पट्टिशैरपि॥ ८॥  
खड्गैश्चक्रैर्गदाभिश्च निशितैश्च परश्वधैः।  
पदातयश्च निर्यान्ति विविधाः शस्त्रपाणयः॥ ९॥
</details>

<details><summary>मूलम्</summary>

ऋष्टिभिस्तोमरैश्चित्रैः श्लक्ष्णैश्च मुसलैरपि।  
भिन्दिपालैश्च चापैश्च शक्तिभिः पट्टिशैरपि॥ ८॥  
खड्गैश्चक्रैर्गदाभिश्च निशितैश्च परश्वधैः।  
पदातयश्च निर्यान्ति विविधाः शस्त्रपाणयः॥ ९॥
</details>

<details><summary>अनुवाद (हिन्दी)</summary>

उसके साथ ऋष्टि, विचित्र तोमर, चिकने मूसल, भिन्दिपाल, धनुष, शक्ति, पट्टिश, खड्ग, चक्र, गदा और तीखे फरसोंसे सुसज्जित बहुत-से पैदल योद्धा चले। उनके हाथोंमें अनेक प्रकारके अस्त्र-शस्त्र शोभा पा रहे थे॥ ८-९॥
</details>

<details open><summary>विश्वास-प्रस्तुतिः</summary>

विचित्रवाससः सर्वे दीप्ता राक्षसपुङ्गवाः।  
गजा महोत्कटाः शूराश्चलन्त इव पर्वताः॥ १०॥
</details>

<details><summary>मूलम्</summary>

विचित्रवाससः सर्वे दीप्ता राक्षसपुङ्गवाः।  
गजा महोत्कटाः शूराश्चलन्त इव पर्वताः॥ १०॥
</details>

<details><summary>अनुवाद (हिन्दी)</summary>

विचित्र वस्त्र धारण करनेवाले सभी राक्षस वीर अपने तेजसे उद्भासित हो रहे थे। शौर्यसम्पन्न मदमत्त गजराज चलते-फिरते पर्वतोंके समान जान पड़ते थे॥
</details>

<details open><summary>विश्वास-प्रस्तुतिः</summary>

ते युद्धकुशला रूढास्तोमराङ्कुशपाणिभिः।  
अन्ये लक्षणसंयुक्ताः शूरारूढा महाबलाः॥ ११॥
</details>

<details><summary>मूलम्</summary>

ते युद्धकुशला रूढास्तोमराङ्कुशपाणिभिः।  
अन्ये लक्षणसंयुक्ताः शूरारूढा महाबलाः॥ ११॥
</details>

<details><summary>अनुवाद (हिन्दी)</summary>

हाथोंमें तोमर, अंकुश धारण करनेवाले महावत जिनकी गर्दनपर सवार थे तथा जो युद्धकी कलामें कुशल थे, वे हाथी युद्धके लिये आगे बढ़े। उत्तम लक्षणोंसे युक्त जो दूसरे-दूसरे महाबली घोड़े थे, जिनके ऊपर शूरवीर सैनिक सवार थे, वे भी युद्धके लिये निकले॥ ११॥
</details>

<details open><summary>विश्वास-प्रस्तुतिः</summary>

तद् राक्षसबलं सर्वं विप्रस्थितमशोभत।  
प्रावृट्काले यथा मेघा नर्दमानाः सविद्युतः॥ १२॥
</details>

<details><summary>मूलम्</summary>

तद् राक्षसबलं सर्वं विप्रस्थितमशोभत।  
प्रावृट्काले यथा मेघा नर्दमानाः सविद्युतः॥ १२॥
</details>

<details><summary>अनुवाद (हिन्दी)</summary>

युद्धके उद्देश्यसे प्रस्थित हुई राक्षसोंकी वह सारी सेना वर्षाकालमें गर्जते हुए बिजलियोंसहित मेघके समान शोभा पा रही थी॥ १२॥
</details>

<details open><summary>विश्वास-प्रस्तुतिः</summary>

निःसृता दक्षिणद्वारादङ्गदो यत्र यूथपः।  
तेषां निष्क्रममाणानामशुभं समजायत॥ १३॥
</details>

<details><summary>मूलम्</summary>

निःसृता दक्षिणद्वारादङ्गदो यत्र यूथपः।  
तेषां निष्क्रममाणानामशुभं समजायत॥ १३॥
</details>

<details><summary>अनुवाद (हिन्दी)</summary>

वह सेना लङ्काके दक्षिणद्वारसे निकली, जहाँ वानरयूथपति अङ्गद राह रोके खड़े थे। उधरसे निकलते ही उन राक्षसोंके सामने अशुभसूचक अपशकुन होने लगा॥ १३॥
</details>

<details open><summary>विश्वास-प्रस्तुतिः</summary>

आकाशाद् विघनात् तीव्रा उल्काश्चाभ्यपतंस्तदा।  
वमन्तः पावकज्वालाः शिवा घोरा ववाशिरे॥ १४॥
</details>

<details><summary>मूलम्</summary>

आकाशाद् विघनात् तीव्रा उल्काश्चाभ्यपतंस्तदा।  
वमन्तः पावकज्वालाः शिवा घोरा ववाशिरे॥ १४॥
</details>

<details><summary>अनुवाद (हिन्दी)</summary>

मेघरहित आकाशसे तत्काल दुःसह उल्कापात होने लगे। भयानक गीदड़ मुँहसे आगकी ज्वाला उगलते हुए अपनी बोली बोलने लगे॥ १४॥
</details>

<details open><summary>विश्वास-प्रस्तुतिः</summary>

व्याहरन्त मृगा घोरा रक्षसां निधनं तदा।  
समापतन्तो योधास्तु प्रास्खलंस्तत्र दारुणम्॥ १५॥
</details>

<details><summary>मूलम्</summary>

व्याहरन्त मृगा घोरा रक्षसां निधनं तदा।  
समापतन्तो योधास्तु प्रास्खलंस्तत्र दारुणम्॥ १५॥
</details>

<details><summary>अनुवाद (हिन्दी)</summary>

घोर पशु ऐसी बोली बोलने लगे, जिससे राक्षसोंके संहारकी सूचना मिल रही थी। युद्धके लिये आते हुए योद्धा बुरी तरह लड़खड़ाकर गिर पड़ते थे। इससे उनकी बड़ी दारुण अवस्था हो जाती थी॥ १५॥
</details>

<details open><summary>विश्वास-प्रस्तुतिः</summary>

एतानौत्पातिकान् दृष्ट्वा वज्रदंष्ट्रो महाबलः।  
धैर्यमालम्ब्य तेजस्वी निर्जगाम रणोत्सुकः॥ १६॥
</details>

<details><summary>मूलम्</summary>

एतानौत्पातिकान् दृष्ट्वा वज्रदंष्ट्रो महाबलः।  
धैर्यमालम्ब्य तेजस्वी निर्जगाम रणोत्सुकः॥ १६॥
</details>

<details><summary>अनुवाद (हिन्दी)</summary>

इन उत्पातसूचक लक्षणोंको देखकर भी महाबली वज्रदंष्ट्रने धैर्य नहीं छोड़ा। वह तेजस्वी वीर युद्धके लिये उत्सुक होकर निकला॥ १६॥
</details>

<details open><summary>विश्वास-प्रस्तुतिः</summary>

तांस्तु विद्रवतो दृष्ट्वा वानरा जितकाशिनः।  
प्रणेदुः सुमहानादान् दिशः शब्देन पूरयन्॥ १७॥
</details>

<details><summary>मूलम्</summary>

तांस्तु विद्रवतो दृष्ट्वा वानरा जितकाशिनः।  
प्रणेदुः सुमहानादान् दिशः शब्देन पूरयन्॥ १७॥
</details>

<details><summary>अनुवाद (हिन्दी)</summary>

तीव्रगतिसे आते हुए उन राक्षसोंको देखकर विजयलक्ष्मीसे सुशोभित होनेवाले वानर बड़े जोर-जोरसे गर्जना करने लगे। उन्होंने अपने सिंहनादसे सम्पूर्ण दिशाओंको गुँजा दिया॥ १७॥
</details>

<details open><summary>विश्वास-प्रस्तुतिः</summary>

ततः प्रवृत्तं तुमुलं हरीणां राक्षसैः सह।  
घोराणां भीमरूपाणामन्योन्यवधकाङ्क्षिणाम्॥ १८॥
</details>

<details><summary>मूलम्</summary>

ततः प्रवृत्तं तुमुलं हरीणां राक्षसैः सह।  
घोराणां भीमरूपाणामन्योन्यवधकाङ्क्षिणाम्॥ १८॥
</details>

<details><summary>अनुवाद (हिन्दी)</summary>

तदनन्तर भयानक रूप धारण करनेवाले घोर वानरोंका राक्षसोंके साथ तुमुल युद्ध आरम्भ हुआ। दोनों दलोंके योद्धा एक-दूसरेका वध करना चाहते थे॥ १८॥
</details>

<details open><summary>विश्वास-प्रस्तुतिः</summary>

निष्पतन्तो महोत्साहा भिन्नदेहशिरोधराः।  
रुधिरोक्षितसर्वाङ्गा न्यपतन् धरणीतले॥ १९॥
</details>

<details><summary>मूलम्</summary>

निष्पतन्तो महोत्साहा भिन्नदेहशिरोधराः।  
रुधिरोक्षितसर्वाङ्गा न्यपतन् धरणीतले॥ १९॥
</details>

<details><summary>अनुवाद (हिन्दी)</summary>

वे बड़े उत्साहसे युद्धके लिये निकलते; परंतु देह और गर्दन कट जानेसे पृथ्वीपर गिर पड़ते थे। उस समय उनके सारे अङ्ग रक्तसे भीग जाते थे॥ १९॥
</details>

<details open><summary>विश्वास-प्रस्तुतिः</summary>

केचिदन्योन्यमासाद्य शूराः परिघबाहवः।  
चिक्षिपुर्विविधान् शस्त्रान् समरेष्वनिवर्तिनः॥ २०॥
</details>

<details><summary>मूलम्</summary>

केचिदन्योन्यमासाद्य शूराः परिघबाहवः।  
चिक्षिपुर्विविधान् शस्त्रान् समरेष्वनिवर्तिनः॥ २०॥
</details>

<details><summary>अनुवाद (हिन्दी)</summary>

युद्धसे कभी पीछे न हटनेवाले और परिघ-जैसी बाँहोंवाले कितने ही शूरवीर एक-दूसरेके निकट पहुँचकर परस्पर नाना प्रकारके अस्त्र-शस्त्रोंका प्रहार करते थे॥
</details>

<details open><summary>विश्वास-प्रस्तुतिः</summary>

द्रुमाणां च शिलानां च शस्त्राणां चापि निःस्वनः।  
श्रूयते सुमहांस्तत्र घोरो हृदयभेदनः॥ २१॥
</details>

<details><summary>मूलम्</summary>

द्रुमाणां च शिलानां च शस्त्राणां चापि निःस्वनः।  
श्रूयते सुमहांस्तत्र घोरो हृदयभेदनः॥ २१॥
</details>

<details><summary>अनुवाद (हिन्दी)</summary>

उस युद्धस्थलमें प्रयुक्त होनेवाले वृक्षों, शिलाओं और शस्त्रोंका महान् एवं घोर शब्द जब कानोंमें पड़ता था, तब वह हृदयको विदीर्ण-सा कर देता था॥ २१॥
</details>

<details open><summary>विश्वास-प्रस्तुतिः</summary>

रथनेमिस्वनस्तत्र धनुषश्चापि घोरवत्।  
शङ्खभेरीमृदङ्गानां बभूव तुमुलः स्वनः॥ २२॥
</details>

<details><summary>मूलम्</summary>

रथनेमिस्वनस्तत्र धनुषश्चापि घोरवत्।  
शङ्खभेरीमृदङ्गानां बभूव तुमुलः स्वनः॥ २२॥
</details>

<details><summary>अनुवाद (हिन्दी)</summary>

वहाँ रथके पहियोंकी घर्घराहट, धनुषकी भयानक टंकार तथा शङ्ख, भेरी और मृदङ्गोंका शब्द एकमें मिलकर बड़ा भयंकर प्रतीत होता था॥ २२॥
</details>

<details open><summary>विश्वास-प्रस्तुतिः</summary>

केचिदस्त्राणि संत्यज्य बाहुयुद्धमकुर्वत॥ २३॥  
तलैश्च चरणैश्चापि मुष्टिभिश्च द्रुमैरपि।  
जानुभिश्च हताः केचिद् भग्नदेहाश्च राक्षसाः।  
शिलाभिश्चूर्णिताः केचिद् वानरैर्युद्धदुर्मदैः॥ २४॥
</details>

<details><summary>मूलम्</summary>

केचिदस्त्राणि संत्यज्य बाहुयुद्धमकुर्वत॥ २३॥  
तलैश्च चरणैश्चापि मुष्टिभिश्च द्रुमैरपि।  
जानुभिश्च हताः केचिद् भग्नदेहाश्च राक्षसाः।  
शिलाभिश्चूर्णिताः केचिद् वानरैर्युद्धदुर्मदैः॥ २४॥
</details>

<details><summary>अनुवाद (हिन्दी)</summary>

कुछ योद्धा अपने हथियार फेंककर बाहुयुद्ध करने लगते थे। थप्पड़ों, लातों, मुक्कों, वृक्षों और घुटनोंकी मार खाकर कितने ही राक्षसोंके शरीर चूर-चूर हो गये थे। रणदुर्मद वानरोंने शिलाओंसे मार-मारकर कितने ही राक्षसोंका चूरा बना दिया था॥ २३-२४॥
</details>

<details open><summary>विश्वास-प्रस्तुतिः</summary>

वज्रदंष्ट्रो भृशं बाणै रणे वित्रासयन् हरीन्।  
चचार लोकसंहारे पाशहस्त इवान्तकः॥ २५॥
</details>

<details><summary>मूलम्</summary>

वज्रदंष्ट्रो भृशं बाणै रणे वित्रासयन् हरीन्।  
चचार लोकसंहारे पाशहस्त इवान्तकः॥ २५॥
</details>

<details><summary>अनुवाद (हिन्दी)</summary>

उस समय वज्रदंष्ट्र अपने बाणोंकी मारसे वानरोंको अत्यन्त भयभीत करता हुआ तीनों लोकोंके संहारके लिये उठे हुए पाशधारी यमराजके समान रणभूमिमें विचरने लगा॥ २५॥
</details>

<details open><summary>विश्वास-प्रस्तुतिः</summary>

बलवन्तोऽस्त्रविदुषो नानाप्रहरणा रणे।  
जघ्नुर्वानरसैन्यानि राक्षसाः क्रोधर्मूच्छिताः॥ २६॥
</details>

<details><summary>मूलम्</summary>

बलवन्तोऽस्त्रविदुषो नानाप्रहरणा रणे।  
जघ्नुर्वानरसैन्यानि राक्षसाः क्रोधर्मूच्छिताः॥ २६॥
</details>

<details><summary>अनुवाद (हिन्दी)</summary>

साथ ही क्रोधसे भरे तथा नाना प्रकारके अस्त्र-शस्त्र लिये अन्य अस्त्रवेत्ता बलवान् राक्षस भी वानरसेनाओंका रणभूमिमें संहार करने लगे॥ २६॥
</details>

<details open><summary>विश्वास-प्रस्तुतिः</summary>

जघ्ने तान् राक्षसान् सर्वान् धृष्टो वालिसुतो रणे।  
क्रोधेन द्विगुणाविष्टः संवर्तक इवानलः॥ २७॥
</details>

<details><summary>मूलम्</summary>

जघ्ने तान् राक्षसान् सर्वान् धृष्टो वालिसुतो रणे।  
क्रोधेन द्विगुणाविष्टः संवर्तक इवानलः॥ २७॥
</details>

<details><summary>अनुवाद (हिन्दी)</summary>

किंतु प्रलयकालमें संवर्तक अग्नि जैसे प्राणियोंका संहार करती है, उसी तरह वालिपुत्र अङ्गद और भी निर्भय हो दूने क्रोधसे भरकर उन सब राक्षसोंका वध करने लगे॥ २७॥
</details>

<details open><summary>विश्वास-प्रस्तुतिः</summary>

तान् राक्षसगणान् सर्वान् वृक्षमुद्यम्य वीर्यवान्।  
अङ्गदः क्रोधताम्राक्षः सिंहः क्षुद्रमृगानिव॥ २८॥  
चकार कदनं घोरं शक्रतुल्यपराक्रमः।
</details>

<details><summary>मूलम्</summary>

तान् राक्षसगणान् सर्वान् वृक्षमुद्यम्य वीर्यवान्।  
अङ्गदः क्रोधताम्राक्षः सिंहः क्षुद्रमृगानिव॥ २८॥  
चकार कदनं घोरं शक्रतुल्यपराक्रमः।
</details>

<details><summary>अनुवाद (हिन्दी)</summary>

उनकी आँखें क्रोधसे लाल हो रही थीं। वे इन्द्रके तुल्य पराक्रमी थे। जैसे सिंह छोटे वन्य-पशुओंको अनायास ही नष्ट कर देता है, उसी तरह पराक्रमी अङ्गदने एक वृक्ष उठाकर उन समस्त राक्षसगणोंका घोर संहार आरम्भ किया॥ २८ १/२॥
</details>

<details open><summary>विश्वास-प्रस्तुतिः</summary>

अङ्गदाभिहतास्तत्र राक्षसा भीमविक्रमाः॥ २९॥  
विभिन्नशिरसः पेतुर्निकृत्ता इव पादपाः।
</details>

<details><summary>मूलम्</summary>

अङ्गदाभिहतास्तत्र राक्षसा भीमविक्रमाः॥ २९॥  
विभिन्नशिरसः पेतुर्निकृत्ता इव पादपाः।
</details>

<details><summary>अनुवाद (हिन्दी)</summary>

अङ्गदकी मार खाकर वे भयानक पराक्रमी राक्षस सिर फट जानेके कारण कटे हुए वृक्षोंके समान पृथ्वीपर गिरने लगे॥ २९ १/२॥
</details>

<details open><summary>विश्वास-प्रस्तुतिः</summary>

रथैश्चित्रैर्ध्वजैरश्वैः शरीरैर्हरिरक्षसाम्॥ ३०॥  
रुधिरौघेण संछन्ना भूमिर्भयकरी तदा।
</details>

<details><summary>मूलम्</summary>

रथैश्चित्रैर्ध्वजैरश्वैः शरीरैर्हरिरक्षसाम्॥ ३०॥  
रुधिरौघेण संछन्ना भूमिर्भयकरी तदा।
</details>

<details><summary>अनुवाद (हिन्दी)</summary>

उस समय रथों, चित्र-विचित्र ध्वजों, घोड़ों, राक्षस और वानरोंके शरीरों तथा रक्तकी धाराओंसे भर जानेके कारण वह रणभूमि बड़ी भयानक जान पड़ती थी॥ ३० १/२॥
</details>

<details open><summary>विश्वास-प्रस्तुतिः</summary>

हारकेयूरवस्त्रैश्च शस्त्रैश्च समलंकृता॥ ३१॥  
भूमिर्भाति रणे तत्र शारदीव यथा निशा।
</details>

<details><summary>मूलम्</summary>

हारकेयूरवस्त्रैश्च शस्त्रैश्च समलंकृता॥ ३१॥  
भूमिर्भाति रणे तत्र शारदीव यथा निशा।
</details>

<details><summary>अनुवाद (हिन्दी)</summary>

योद्धाओंके हार, केयूर (बाजूबंद), वस्त्र और शस्त्रोंसे अलंकृत हुई रणभूमि शरत्कालकी रात्रिके समान शोभा पाती थी॥ ३१ १/२॥
</details>

<details open><summary>विश्वास-प्रस्तुतिः</summary>

अङ्गदस्य च वेगेन तद् राक्षसबलं महत्।  
प्राकम्पत तदा तत्र पवनेनाम्बुदो यथा॥ ३२॥
</details>

<details><summary>मूलम्</summary>

अङ्गदस्य च वेगेन तद् राक्षसबलं महत्।  
प्राकम्पत तदा तत्र पवनेनाम्बुदो यथा॥ ३२॥
</details>

<details><summary>अनुवाद (हिन्दी)</summary>

अङ्गदके वेगसे वहाँ वह विशाल राक्षससेना उस समय उसी तरह काँपने लगी, जैसे वायुके वेगसे मेघ कम्पित हो उठता है॥ ३२॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे त्रिपञ्चाशः सर्गः॥ ५३॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें तिरपनवाँ सर्ग पूरा हुआ॥ ५३॥
</details>
