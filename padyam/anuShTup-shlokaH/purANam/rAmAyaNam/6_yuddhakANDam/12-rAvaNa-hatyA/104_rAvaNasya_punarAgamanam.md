+++
title = "१०४ रावणस्य पुनरागमनम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-104-Ravana_re-approached_the_battle-field_0.mp3"></div>
</details>



<details><summary>भागसूचना</summary>

104. रावणका सारथिको फटकारना और सारथिका अपने उत्तरसे रावणको संतुष्ट करके उसके रथको रणभूमिमें पहुँचाना
</details>

<details open><summary>विश्वास-प्रस्तुतिः</summary>

स तु मोहात् सुसंक्रुद्धः कृतान्तबलचोदितः।  
क्रोधसंरक्तनयनो रावणः सूतमब्रवीत्॥ १॥
</details>

<details><summary>मूलम्</summary>

स तु मोहात् सुसंक्रुद्धः कृतान्तबलचोदितः।  
क्रोधसंरक्तनयनो रावणः सूतमब्रवीत्॥ १॥
</details>

<details><summary>अनुवाद (हिन्दी)</summary>

रावण कालकी शक्तिसे प्रेरित हो रहा था, अतः मोहवश अत्यन्त कुपित हो क्रोधसे लाल आँखें करके अपने सारथिसे बोला—॥ १॥
</details>

<details open><summary>विश्वास-प्रस्तुतिः</summary>

हीनवीर्यमिवाशक्तं पौरुषेण विवर्जितम्।  
भीरुं लघुमिवासत्त्वं विहीनमिव तेजसा॥ २॥  
विमुक्तमिव मायाभिरस्त्रैरिव बहिष्कृतम्।  
मामवज्ञाय दुर्बुद्धे स्वया बुद्ध्या विचेष्टसे॥ ३॥
</details>

<details><summary>मूलम्</summary>

हीनवीर्यमिवाशक्तं पौरुषेण विवर्जितम्।  
भीरुं लघुमिवासत्त्वं विहीनमिव तेजसा॥ २॥  
विमुक्तमिव मायाभिरस्त्रैरिव बहिष्कृतम्।  
मामवज्ञाय दुर्बुद्धे स्वया बुद्ध्या विचेष्टसे॥ ३॥
</details>

<details><summary>अनुवाद (हिन्दी)</summary>

‘दुर्बुद्धे! क्या तूने मुझे पराक्रमशून्य, असमर्थ, पुरुषार्थशून्य, डरपोक, ओछा, धैर्यहीन, निस्तेज, मायारहित और अस्त्रोंके ज्ञानसे वञ्चित समझ रखा है, जो मेरी अवहेलना करके तू अपनी बुद्धिसे मनमाना काम कर रहा है (तूने मुझसे पूछा क्यों नहीं?)॥ २-३॥
</details>

<details open><summary>विश्वास-प्रस्तुतिः</summary>

किमर्थं मामवज्ञाय मच्छन्दमनवेक्ष्य च।  
त्वया शत्रुसमक्षं मे रथोऽयमपवाहितः॥ ४॥
</details>

<details><summary>मूलम्</summary>

किमर्थं मामवज्ञाय मच्छन्दमनवेक्ष्य च।  
त्वया शत्रुसमक्षं मे रथोऽयमपवाहितः॥ ४॥
</details>

<details><summary>अनुवाद (हिन्दी)</summary>

‘मेरा अभिप्राय क्या है, यह जाने बिना ही मेरी अवहेलना करके तू किसलिये शत्रुके सामनेसे मेरा यह रथ हटा लाया?॥ ४॥
</details>

<details open><summary>विश्वास-प्रस्तुतिः</summary>

त्वयाद्य हि ममानार्य चिरकालमुपार्जितम्।  
यशो वीर्यं च तेजश्च प्रत्ययश्च विनाशितः॥ ५॥
</details>

<details><summary>मूलम्</summary>

त्वयाद्य हि ममानार्य चिरकालमुपार्जितम्।  
यशो वीर्यं च तेजश्च प्रत्ययश्च विनाशितः॥ ५॥
</details>

<details><summary>अनुवाद (हिन्दी)</summary>

‘अनार्य! आज तूने मेरे चिरकालसे उपार्जित यश, पराक्रम, तेज और विश्वासपर पानी फेर दिया॥ ५॥
</details>

<details open><summary>विश्वास-प्रस्तुतिः</summary>

शत्रोः प्रख्यातवीर्यस्य रञ्जनीयस्य विक्रमैः।  
पश्यतो युद्धलुब्धोऽहं कृतः कापुरुषस्त्वया॥ ६॥
</details>

<details><summary>मूलम्</summary>

शत्रोः प्रख्यातवीर्यस्य रञ्जनीयस्य विक्रमैः।  
पश्यतो युद्धलुब्धोऽहं कृतः कापुरुषस्त्वया॥ ६॥
</details>

<details><summary>अनुवाद (हिन्दी)</summary>

‘मेरे शत्रुका बल-पराक्रम विख्यात है। उसे अपने बल-विक्रमद्वारा संतुष्ट करना मेरे लिये उचित है और मैं युद्धका लोभी हूँ, तो भी तूने रथ हटाकर शत्रुकी दृष्टिमें मुझे कायर सिद्ध कर दिया॥ ६॥
</details>

<details open><summary>विश्वास-प्रस्तुतिः</summary>

यत् त्वं कथमिदं मोहान्न चेद् वहसि दुर्मते।  
सत्योऽयं प्रतितर्को मे परेण त्वमुपस्कृतः॥ ७॥
</details>

<details><summary>मूलम्</summary>

यत् त्वं कथमिदं मोहान्न चेद् वहसि दुर्मते।  
सत्योऽयं प्रतितर्को मे परेण त्वमुपस्कृतः॥ ७॥
</details>

<details><summary>अनुवाद (हिन्दी)</summary>

‘दुर्मते! यदि तू इस रथको मोहवश किसी तरह भी शत्रुके सामने नहीं ले जाता है तो मेरा यह अनुमान सत्य है कि शत्रुने तुझे घूस देकर फोड़ लिया है॥ ७॥
</details>

<details open><summary>विश्वास-प्रस्तुतिः</summary>

नहि तद् विद्यते कर्म सुहृदो हितकांक्षिणः।  
रिपूणां सदृशं त्वेतद् यत् त्वयैतदनुष्ठितम्॥ ८॥
</details>

<details><summary>मूलम्</summary>

नहि तद् विद्यते कर्म सुहृदो हितकांक्षिणः।  
रिपूणां सदृशं त्वेतद् यत् त्वयैतदनुष्ठितम्॥ ८॥
</details>

<details><summary>अनुवाद (हिन्दी)</summary>

‘हित चाहनेवाले मित्रका यह काम नहीं है। तूने जो कार्य किया है, वह शत्रुओंके करने योग्य है॥ ८॥
</details>

<details open><summary>विश्वास-प्रस्तुतिः</summary>

निवर्तय रथं शीघ्रं यावन्नापैति मे रिपुः।  
यदि वाध्युषितोऽसि त्वं स्मर्यते यदि मे गुणः॥ ९॥
</details>

<details><summary>मूलम्</summary>

निवर्तय रथं शीघ्रं यावन्नापैति मे रिपुः।  
यदि वाध्युषितोऽसि त्वं स्मर्यते यदि मे गुणः॥ ९॥
</details>

<details><summary>अनुवाद (हिन्दी)</summary>

‘यदि तू मेरे साथ बहुत दिनोंसे रहा है और यदि मेरे गुणोंका तुझे स्मरण है तो मेरे इस रथको शीघ्र लौटा ले चल। कहीं ऐसा न हो कि मेरा शत्रु भाग जाय’॥ ९॥
</details>

<details open><summary>विश्वास-प्रस्तुतिः</summary>

एवं परुषमुक्तस्तु हितबुद्धिरबुद्धिना।  
अब्रवीद् रावणं सूतो हितं सानुनयं वचः॥ १०॥
</details>

<details><summary>मूलम्</summary>

एवं परुषमुक्तस्तु हितबुद्धिरबुद्धिना।  
अब्रवीद् रावणं सूतो हितं सानुनयं वचः॥ १०॥
</details>

<details><summary>अनुवाद (हिन्दी)</summary>

यद्यपि सारथिकी बुद्धिमें रावणके लिये हितकी ही भावना थी तथापि उस मूर्खने जब उससे ऐसी कठोर बात कही, तब सारथिने बड़ी विनयके साथ यह हितकर वचन कहा—॥ १०॥
</details>

<details open><summary>विश्वास-प्रस्तुतिः</summary>

न भीतोऽस्मि न मूढोऽस्मि नोपजप्तोऽस्मि शत्रुभिः।  
न प्रमत्तो न निःस्नेहो विस्मृता न च सत्क्रिया॥ ११॥
</details>

<details><summary>मूलम्</summary>

न भीतोऽस्मि न मूढोऽस्मि नोपजप्तोऽस्मि शत्रुभिः।  
न प्रमत्तो न निःस्नेहो विस्मृता न च सत्क्रिया॥ ११॥
</details>

<details><summary>अनुवाद (हिन्दी)</summary>

‘महाराज! मैं डरा नहीं हूँ। मेरा विवेक भी नष्ट नहीं हुआ है और न मुझे शत्रुओंने ही बहकाया है। मैं असावधान भी नहीं हूँ। आपके प्रति मेरा स्नेह भी कम नहीं हुआ है तथा आपने जो मेरा सत्कार किया है, उसे भी मैं नहीं भूला हूँ॥ ११॥
</details>

<details open><summary>विश्वास-प्रस्तुतिः</summary>

मया तु हितकामेन यशश्च परिरक्षता।  
स्नेहप्रस्कन्नमनसा हितमित्यप्रियं कृतम्॥ १२॥
</details>

<details><summary>मूलम्</summary>

मया तु हितकामेन यशश्च परिरक्षता।  
स्नेहप्रस्कन्नमनसा हितमित्यप्रियं कृतम्॥ १२॥
</details>

<details><summary>अनुवाद (हिन्दी)</summary>

‘मैं सदा आपका हित चाहता हूँ और आपके यशकी रक्षाके लिये ही यत्नशील रहता हूँ। मेरा हृदय आपके प्रति स्नेहसे आर्द्र है। इस कार्यसे आपका हित होगा—यह सोचकर ही मैंने इसे किया है। भले ही यह आपको अप्रिय लगा हो॥ १२॥
</details>

<details open><summary>विश्वास-प्रस्तुतिः</summary>

नास्मिन्नर्थे महाराज त्वं मां प्रियहिते रतम्।  
कश्चिल्लघुरिवानार्यो दोषतो गन्तुमर्हसि॥ १३॥
</details>

<details><summary>मूलम्</summary>

नास्मिन्नर्थे महाराज त्वं मां प्रियहिते रतम्।  
कश्चिल्लघुरिवानार्यो दोषतो गन्तुमर्हसि॥ १३॥
</details>

<details><summary>अनुवाद (हिन्दी)</summary>

‘महाराज! मैं आपके प्रिय और हितमें तत्पर रहनेवाला हूँ; अतः इस कार्यके लिये आप किसी ओछे और अनार्य पुरुषकी भाँति मुझपर दोषारोपण न करें॥
</details>

<details open><summary>विश्वास-प्रस्तुतिः</summary>

श्रूयतां प्रति दास्यामि यन्निमित्तं मया रथः।  
नदीवेग इवाम्भोभिः संयुगे विनिवर्तितः॥ १४॥
</details>

<details><summary>मूलम्</summary>

श्रूयतां प्रति दास्यामि यन्निमित्तं मया रथः।  
नदीवेग इवाम्भोभिः संयुगे विनिवर्तितः॥ १४॥
</details>

<details><summary>अनुवाद (हिन्दी)</summary>

‘जैसे चन्द्रोदयके कारण बढ़ा हुआ समुद्रका जल नदीके वेगको पीछे लौटा देता है, उसी प्रकार मैंने जिस कारणसे आपके रथको युद्धभूमिसे पीछे हटाया है, उसे बता रहा हूँ, सुनिये॥ १४॥
</details>

<details open><summary>विश्वास-प्रस्तुतिः</summary>

श्रमं तवावगच्छामि महता रणकर्मणा।  
नहि ते वीर्यसौमुख्यं प्रकर्षं नोपधारये॥ १५॥
</details>

<details><summary>मूलम्</summary>

श्रमं तवावगच्छामि महता रणकर्मणा।  
नहि ते वीर्यसौमुख्यं प्रकर्षं नोपधारये॥ १५॥
</details>

<details><summary>अनुवाद (हिन्दी)</summary>

‘उस समय मैंने यह समझा था कि आप महान् युद्धके कारण थक गये हैं। शत्रुकी अपेक्षा मैंने आपकी प्रबलता नहीं देखी, आपमें अधिक पराक्रम नहीं पाया॥
</details>

<details open><summary>विश्वास-प्रस्तुतिः</summary>

रथोद्वहनखिन्नाश्च भग्ना मे रथवाजिनः।  
दीना घर्मपरिश्रान्ता गावो वर्षहता इव॥ १६॥
</details>

<details><summary>मूलम्</summary>

रथोद्वहनखिन्नाश्च भग्ना मे रथवाजिनः।  
दीना घर्मपरिश्रान्ता गावो वर्षहता इव॥ १६॥
</details>

<details><summary>अनुवाद (हिन्दी)</summary>

‘मेरे घोड़े भी रथको खींचते-खींचते थक गये थे। इनके पाँव लड़खड़ा रहे थे। ये धूपसे पीड़ित हो वर्षाकी मारी हुई गौओंके समान दुःखी हो गये थे॥ १६॥
</details>

<details open><summary>विश्वास-प्रस्तुतिः</summary>

निमित्तानि च भूयिष्ठं यानि प्रादुर्भवन्ति नः।  
तेषु तेष्वभिपन्नेषु लक्षयाम्यप्रदक्षिणम्॥ १७॥
</details>

<details><summary>मूलम्</summary>

निमित्तानि च भूयिष्ठं यानि प्रादुर्भवन्ति नः।  
तेषु तेष्वभिपन्नेषु लक्षयाम्यप्रदक्षिणम्॥ १७॥
</details>

<details><summary>अनुवाद (हिन्दी)</summary>

‘साथ ही इस समय मेरे सामने जो-जो लक्षण प्रकट हो रहे हैं, यदि वे सफल हुए तो हमें उसमें अपना अमङ्गल ही दिखायी देता है॥ १७॥
</details>

<details open><summary>विश्वास-प्रस्तुतिः</summary>

देशकालौ च विज्ञेयौ लक्षणानीङ्गितानि च।  
दैन्यं हर्षश्च खेदश्च रथिनश्च बलाबलम्॥ १८॥
</details>

<details><summary>मूलम्</summary>

देशकालौ च विज्ञेयौ लक्षणानीङ्गितानि च।  
दैन्यं हर्षश्च खेदश्च रथिनश्च बलाबलम्॥ १८॥
</details>

<details><summary>अनुवाद (हिन्दी)</summary>

‘सारथिको देश-कालका, शुभाशुभ लक्षणोंका, रथीकी चेष्टाओंका, उत्साह, अनुत्साह और खेदका तथा बलाबलका भी ज्ञान रखना चाहिये॥ १८॥
</details>

<details open><summary>विश्वास-प्रस्तुतिः</summary>

स्थलनिम्नानि भूमेश्च समानि विषमाणि च।  
युद्धकालश्च विज्ञेयः परस्यान्तरदर्शनम्॥ १९॥
</details>

<details><summary>मूलम्</summary>

स्थलनिम्नानि भूमेश्च समानि विषमाणि च।  
युद्धकालश्च विज्ञेयः परस्यान्तरदर्शनम्॥ १९॥
</details>

<details><summary>अनुवाद (हिन्दी)</summary>

‘धरतीके जो ऊँचे-नीचे, सम-विषम स्थान हों, उनकी भी जानकारी रखनी चाहिये। युद्धका उपयुक्त अवसर कब होगा, इसे जानना और शत्रुकी दुर्बलतापर भी दृष्टि रखनी चाहिये॥ १९॥
</details>

<details open><summary>विश्वास-प्रस्तुतिः</summary>

उपयानापयाने च स्थानं प्रत्यपसर्पणम्।  
सर्वमेतद् रथस्थेन ज्ञेयं रथकुटुम्बिना॥ २०॥
</details>

<details><summary>मूलम्</summary>

उपयानापयाने च स्थानं प्रत्यपसर्पणम्।  
सर्वमेतद् रथस्थेन ज्ञेयं रथकुटुम्बिना॥ २०॥
</details>

<details><summary>अनुवाद (हिन्दी)</summary>

‘शत्रुके पास जाने, दूर हटने, युद्धमें स्थिर रहने तथा युद्धभूमिसे अलग हो जानेका उपयुक्त अवसर कब आता है’ इन सब बातोंको समझना रथपर बैठे हुए सारथिका कर्तव्य है॥ २०॥
</details>

<details open><summary>विश्वास-प्रस्तुतिः</summary>

तव विश्रामहेतोस्तु तथैषां रथवाजिनाम्।  
रौद्रं वर्जयता खेदं क्षमं कृतमिदं मया॥ २१॥
</details>

<details><summary>मूलम्</summary>

तव विश्रामहेतोस्तु तथैषां रथवाजिनाम्।  
रौद्रं वर्जयता खेदं क्षमं कृतमिदं मया॥ २१॥
</details>

<details><summary>अनुवाद (हिन्दी)</summary>

‘आपको तथा इन रथके घोड़ोंको थोड़ी देरतक विश्राम देने और खेद दूर करनेके लिये मैंने जो यह कार्य किया है, सर्वथा उचित है॥ २१॥
</details>

<details open><summary>विश्वास-प्रस्तुतिः</summary>

स्वेच्छया न मया वीर रथोऽयमपवाहितः।  
भर्तुः स्नेहपरीतेन मयेदं यत् कृतं प्रभो॥ २२॥
</details>

<details><summary>मूलम्</summary>

स्वेच्छया न मया वीर रथोऽयमपवाहितः।  
भर्तुः स्नेहपरीतेन मयेदं यत् कृतं प्रभो॥ २२॥
</details>

<details><summary>अनुवाद (हिन्दी)</summary>

‘वीर! प्रभो! मैंने मनमानी करनेके लिये नहीं, स्वामीके स्नेहवश उनकी रक्षाके लिये इस रथको दूर हटाया है॥ २२॥
</details>

<details open><summary>विश्वास-प्रस्तुतिः</summary>

आज्ञापय यथातत्त्वं वक्ष्यस्यरिनिषूदन।  
तत् करिष्याम्यहं वीर गतानृण्येन चेतसा॥ २३॥
</details>

<details><summary>मूलम्</summary>

आज्ञापय यथातत्त्वं वक्ष्यस्यरिनिषूदन।  
तत् करिष्याम्यहं वीर गतानृण्येन चेतसा॥ २३॥
</details>

<details><summary>अनुवाद (हिन्दी)</summary>

‘शत्रुसूदन वीर! अब आज्ञा दीजिये। आप ठीक समझकर जो कुछ भी कहेंगे, उसे मैं मनमें आपके ऋणसे उऋण होनेकी भावना रखकर करूँगा’॥ २३॥
</details>

<details open><summary>विश्वास-प्रस्तुतिः</summary>

संतुष्टस्तेन वाक्येन रावणस्तस्य सारथेः।  
प्रशस्यैनं बहुविधं युद्धलुब्धोऽब्रवीदिदम्॥ २४॥
</details>

<details><summary>मूलम्</summary>

संतुष्टस्तेन वाक्येन रावणस्तस्य सारथेः।  
प्रशस्यैनं बहुविधं युद्धलुब्धोऽब्रवीदिदम्॥ २४॥
</details>

<details><summary>अनुवाद (हिन्दी)</summary>

सारथिके इस कथनसे रावण बहुत संतुष्ट हुआ और नाना प्रकारसे उसकी सराहना करके युद्धके लिये लोलुप होकर बोला—॥ २४॥
</details>

<details open><summary>विश्वास-प्रस्तुतिः</summary>

रथं शीघ्रमिमं सूत राघवाभिमुखं नय।  
नाहत्वा समरे शत्रून् निवर्तिष्यति रावणः॥ २५॥
</details>

<details><summary>मूलम्</summary>

रथं शीघ्रमिमं सूत राघवाभिमुखं नय।  
नाहत्वा समरे शत्रून् निवर्तिष्यति रावणः॥ २५॥
</details>

<details><summary>अनुवाद (हिन्दी)</summary>

‘सूत! अब तुम इस रथको शीघ्र रामके सामने ले चलो। रावण समरमें अपने शत्रुओंको मारे बिना घर नहीं लौटेगा’॥ २५॥
</details>

<details open><summary>विश्वास-प्रस्तुतिः</summary>

एवमुक्त्वा रथस्थस्य रावणो राक्षसेश्वरः।  
ददौ तस्य शुभं ह्येकं हस्ताभरणमुत्तमम्।  
श्रुत्वा रावणवाक्यानि सारथिः संन्यवर्तत॥ २६॥
</details>

<details><summary>मूलम्</summary>

एवमुक्त्वा रथस्थस्य रावणो राक्षसेश्वरः।  
ददौ तस्य शुभं ह्येकं हस्ताभरणमुत्तमम्।  
श्रुत्वा रावणवाक्यानि सारथिः संन्यवर्तत॥ २६॥
</details>

<details><summary>अनुवाद (हिन्दी)</summary>

ऐसा कहकर राक्षसराज रावणने सारथिको पुरस्कारके रूपमें अपने हाथका एक सुन्दर आभूषण उतारकर दे दिया। रावणका आदेश सुनकर सारथिने पुनः रथको लौटाया॥ २६॥
</details>

<details open><summary>विश्वास-प्रस्तुतिः</summary>

ततो द्रुतं रावणवाक्यचोदितः  
प्रचोदयामास हयान् स सारथिः।  
स राक्षसेन्द्रस्य ततो महारथः  
क्षणेन रामस्य रणाग्रतोऽभवत्॥ २७॥
</details>

<details><summary>मूलम्</summary>

ततो द्रुतं रावणवाक्यचोदितः  
प्रचोदयामास हयान् स सारथिः।  
स राक्षसेन्द्रस्य ततो महारथः  
क्षणेन रामस्य रणाग्रतोऽभवत्॥ २७॥
</details>

<details><summary>अनुवाद (हिन्दी)</summary>

रावणकी आज्ञासे प्रेरित हो सारथिने तुरंत ही अपने घोड़े हाँके। फिर तो राक्षसराजका वह विशाल रथ क्षणभरमें युद्धके मुहानेपर श्रीरामचन्द्रजीके समीप जा पहुँचा॥ २७॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे चतुरधिकशततमः सर्गः॥ १०४॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें एक सौ चारवाँ सर्ग पूरा हुआ॥ १०४॥
</details>
