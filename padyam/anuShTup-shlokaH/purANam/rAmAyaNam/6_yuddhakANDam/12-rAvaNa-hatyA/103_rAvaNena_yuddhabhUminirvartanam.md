+++
title = "१०३ रावणेन युद्धभूमिनिर्वर्तनम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-103-Ravana_s_charioteer_carries_away_Ravana_in_the_chariot_0.mp3"></div>
</details>



<details><summary>भागसूचना</summary>

103. श्रीरामका रावणको फटकारना और उनके द्वारा घायल किये गये रावणको सारथिका रणभूमिसे बाहर ले जाना
</details>

<details open><summary>विश्वास-प्रस्तुतिः</summary>

स तु तेन तदा क्रोधात् काकुत्स्थेनार्दितो भृशम्।  
रावणः समरश्लाघी महाक्रोधमुपागमत्॥ १॥
</details>

<details><summary>मूलम्</summary>

स तु तेन तदा क्रोधात् काकुत्स्थेनार्दितो भृशम्।  
रावणः समरश्लाघी महाक्रोधमुपागमत्॥ १॥
</details>

<details><summary>अनुवाद (हिन्दी)</summary>

श्रीरामचन्द्रजीके द्वारा क्रोधपूर्वक अत्यन्त पीड़ित किये जानेपर युद्धकी इच्छा रखनेवाले रावणको महान् क्रोध हुआ॥ १॥
</details>

<details open><summary>विश्वास-प्रस्तुतिः</summary>

स दीप्तनयनोऽमर्षाच्चापमुद्यम्य वीर्यवान्।  
अभ्यर्दयत् सुसंक्रुद्धो राघवं परमाहवे॥ २॥
</details>

<details><summary>मूलम्</summary>

स दीप्तनयनोऽमर्षाच्चापमुद्यम्य वीर्यवान्।  
अभ्यर्दयत् सुसंक्रुद्धो राघवं परमाहवे॥ २॥
</details>

<details><summary>अनुवाद (हिन्दी)</summary>

उसके नेत्र अग्निके समान प्रज्वलित हो उठे। उस पराक्रमी वीरने अमर्षपूर्वक धनुष उठाया और अत्यन्त कुपित हो उस महासमरमें श्रीरघुनाथजीको पीड़ित करना आरम्भ किया॥ २॥
</details>

<details open><summary>विश्वास-प्रस्तुतिः</summary>

बाणधारासहस्रैस्तैः स तोयद इवाम्बरात्।  
राघवं रावणो बाणैस्तटाकमिव पूरयन्॥ ३॥
</details>

<details><summary>मूलम्</summary>

बाणधारासहस्रैस्तैः स तोयद इवाम्बरात्।  
राघवं रावणो बाणैस्तटाकमिव पूरयन्॥ ३॥
</details>

<details><summary>अनुवाद (हिन्दी)</summary>

जैसे बादल आकाशसे जलकी धारा बरसाकर तालाबको भर देता है, उसी प्रकार रावणने सहस्रों बाणधाराओंकी वृष्टि करके श्रीरामचन्द्रजीको आच्छादित कर दिया॥ ३॥
</details>

<details open><summary>विश्वास-प्रस्तुतिः</summary>

पूरितः शरजालेन धनुर्मुक्तेन संयुगे।  
महागिरिरिवाकम्प्यः काकुत्स्थो न प्रकम्पते॥ ४॥
</details>

<details><summary>मूलम्</summary>

पूरितः शरजालेन धनुर्मुक्तेन संयुगे।  
महागिरिरिवाकम्प्यः काकुत्स्थो न प्रकम्पते॥ ४॥
</details>

<details><summary>अनुवाद (हिन्दी)</summary>

युद्धस्थलमें रावणके धनुषसे छूटे हुए बाणसमूहोंसे व्याप्त हो जानेपर भी श्रीरघुनाथजी विचलित नहीं हुए; क्योंकि वे महान् पर्वतकी भाँति अचल थे॥ ४॥
</details>

<details open><summary>विश्वास-प्रस्तुतिः</summary>

स शरैः शरजालानि वारयन् समरे स्थितः।  
गभस्तीनिव सूर्यस्य प्रतिजग्राह वीर्यवान्॥ ५॥
</details>

<details><summary>मूलम्</summary>

स शरैः शरजालानि वारयन् समरे स्थितः।  
गभस्तीनिव सूर्यस्य प्रतिजग्राह वीर्यवान्॥ ५॥
</details>

<details><summary>अनुवाद (हिन्दी)</summary>

वे समराङ्गणमें अपने बाणोंसे रावणके बाणोंका निवारण करते हुए स्थिरभावसे खड़े रहे। उन पराक्रमी रघुवीरने सूर्यके किरणोंकी भाँति शत्रुके बाणोंको ग्रहण किया॥ ५॥
</details>

<details open><summary>विश्वास-प्रस्तुतिः</summary>

ततः शरसहस्राणि क्षिप्रहस्तो निशाचरः।  
निजघानोरसि क्रुद्धो राघवस्य महात्मनः॥ ६॥
</details>

<details><summary>मूलम्</summary>

ततः शरसहस्राणि क्षिप्रहस्तो निशाचरः।  
निजघानोरसि क्रुद्धो राघवस्य महात्मनः॥ ६॥
</details>

<details><summary>अनुवाद (हिन्दी)</summary>

तदनन्तर शीघ्रतापूर्वक हाथ चलानेवाले निशाचर रावणने कुपित हो महामना राघवेन्द्रकी छातीमें सहस्रों बाण मारे॥ ६॥
</details>

<details open><summary>विश्वास-प्रस्तुतिः</summary>

स शोणितसमादिग्धः समरे लक्ष्मणाग्रजः।  
दृष्टः फुल्ल इवारण्ये सुमहान् किंशुकद्रुमः॥ ७॥
</details>

<details><summary>मूलम्</summary>

स शोणितसमादिग्धः समरे लक्ष्मणाग्रजः।  
दृष्टः फुल्ल इवारण्ये सुमहान् किंशुकद्रुमः॥ ७॥
</details>

<details><summary>अनुवाद (हिन्दी)</summary>

समरभूमिमें उन बाणोंसे घायल हुए लक्ष्मणके बड़े भाई श्रीराम रक्तसे नहा उठे और जंगलमें खिले हुए पलाशके महान् वृक्षकी भाँति दिखायी देने लगे॥ ७॥
</details>

<details open><summary>विश्वास-प्रस्तुतिः</summary>

शराभिघातसंरब्धः सोऽभिजग्राह सायकान्।  
काकुत्स्थः सुमहातेजा युगान्तादित्यवर्चसः॥ ८॥
</details>

<details><summary>मूलम्</summary>

शराभिघातसंरब्धः सोऽभिजग्राह सायकान्।  
काकुत्स्थः सुमहातेजा युगान्तादित्यवर्चसः॥ ८॥
</details>

<details><summary>अनुवाद (हिन्दी)</summary>

उन बाणोंके आघातसे कुपित हो महातेजस्वी श्रीरामने प्रलयकालके सूर्यकी भाँति तेजस्वी सायकोंको हाथमें लिया॥ ८॥
</details>

<details open><summary>विश्वास-प्रस्तुतिः</summary>

ततोऽन्योन्यं सुसंरब्धौ तावुभौ रामरावणौ।  
शरान्धकारे समरे नोपलक्षयतां तदा॥ ९॥
</details>

<details><summary>मूलम्</summary>

ततोऽन्योन्यं सुसंरब्धौ तावुभौ रामरावणौ।  
शरान्धकारे समरे नोपलक्षयतां तदा॥ ९॥
</details>

<details><summary>अनुवाद (हिन्दी)</summary>

फिर तो वे दोनों परस्पर रोषावेशसे युक्त हो बाण चलाने लगे। समराङ्गणमें बाणोंसे अन्धकार-सा छा गया। उस समय श्रीराम और रावण दोनों एक-दूसरेको देख नहीं पाते थे॥ ९॥
</details>

<details open><summary>विश्वास-प्रस्तुतिः</summary>

ततः क्रोधसमाविष्टो रामो दशरथात्मजः।  
उवाच रावणं वीरः प्रहस्य परुषं वचः॥ १०॥
</details>

<details><summary>मूलम्</summary>

ततः क्रोधसमाविष्टो रामो दशरथात्मजः।  
उवाच रावणं वीरः प्रहस्य परुषं वचः॥ १०॥
</details>

<details><summary>अनुवाद (हिन्दी)</summary>

इसी समय क्रोधसे भरे हुए वीर दशरथकुमार श्रीरामने रावणसे हँसते हुए कठोर वाणीमें कहा—॥ १०॥
</details>

<details open><summary>विश्वास-प्रस्तुतिः</summary>

मम भार्या जनस्थानादज्ञानाद् राक्षसाधम।  
हृता ते विवशा यस्मात् तस्मात् त्वं नासि वीर्यवान्॥ ११॥
</details>

<details><summary>मूलम्</summary>

मम भार्या जनस्थानादज्ञानाद् राक्षसाधम।  
हृता ते विवशा यस्मात् तस्मात् त्वं नासि वीर्यवान्॥ ११॥
</details>

<details><summary>अनुवाद (हिन्दी)</summary>

‘नीच राक्षस! तू मेरे अनजानमें जनस्थानसे मेरी असहाय स्त्रीको हर लाया है, इसलिये तू बलवान् या पराक्रमी तो कदापि नहीं है॥ ११॥
</details>

<details open><summary>विश्वास-प्रस्तुतिः</summary>

मया विरहितां दीनां वर्तमानां महावने।  
वैदेहीं प्रसभं हृत्वा शूरोऽहमिति मन्यसे॥ १२॥
</details>

<details><summary>मूलम्</summary>

मया विरहितां दीनां वर्तमानां महावने।  
वैदेहीं प्रसभं हृत्वा शूरोऽहमिति मन्यसे॥ १२॥
</details>

<details><summary>अनुवाद (हिन्दी)</summary>

‘विशाल वनमें मुझसे विलग हुई दीन अवस्थामें विद्यमान विदेहराजकुमारीका बलपूर्वक अपहरण करके तू अपनेको शूरवीर समझता है?॥ १२॥
</details>

<details open><summary>विश्वास-प्रस्तुतिः</summary>

स्त्रीषु शूर विनाथासु परदाराभिमर्शनम्।  
कृत्वा कापुरुषं कर्म शूरोऽहमिति मन्यसे॥ १३॥
</details>

<details><summary>मूलम्</summary>

स्त्रीषु शूर विनाथासु परदाराभिमर्शनम्।  
कृत्वा कापुरुषं कर्म शूरोऽहमिति मन्यसे॥ १३॥
</details>

<details><summary>अनुवाद (हिन्दी)</summary>

‘असहाय अबलाओंपर वीरता दिखानेवाले निशाचर! परस्त्रीके अपहरण-जैसे कापुरुषोचित कर्म करके तू अपनेको शूरवीर मानता है?॥ १३॥
</details>

<details open><summary>विश्वास-प्रस्तुतिः</summary>

भिन्नमर्याद निर्लज्ज चारित्रेष्वनवस्थित।  
दर्पान्मृत्युमुपादाय शूरोऽहमिति मन्यसे॥ १४॥
</details>

<details><summary>मूलम्</summary>

भिन्नमर्याद निर्लज्ज चारित्रेष्वनवस्थित।  
दर्पान्मृत्युमुपादाय शूरोऽहमिति मन्यसे॥ १४॥
</details>

<details><summary>अनुवाद (हिन्दी)</summary>

‘धर्मकी मर्यादा भङ्ग करनेवाले पापी, निर्लज्ज और सदाचारशून्य निशाचर! तूने बलके घमंडसे वैदेहीके रूपमें अपनी मौत बुलायी है। क्या अब भी तू अपनेको शूरवीर समझता है?॥ १४॥
</details>

<details open><summary>विश्वास-प्रस्तुतिः</summary>

शूरेण धनदभ्रात्रा बलैः समुदितेन च।  
श्लाघनीयं महत्कर्म यशस्यं च कृतं त्वया॥ १५॥
</details>

<details><summary>मूलम्</summary>

शूरेण धनदभ्रात्रा बलैः समुदितेन च।  
श्लाघनीयं महत्कर्म यशस्यं च कृतं त्वया॥ १५॥
</details>

<details><summary>अनुवाद (हिन्दी)</summary>

‘तू बड़ा शूरवीर, बलसम्पन्न और साक्षात् कुबेरका भाई जो है! इसीलिये तूने यह परम प्रशंसनीय और महान् यशोवर्धक कर्म किया है॥ १५॥
</details>

<details open><summary>विश्वास-प्रस्तुतिः</summary>

उत्सेकेनाभिपन्नस्य गर्हितस्याहितस्य च।  
कर्मणः प्राप्नुहीदानीं तस्याद्य सुमहत् फलम्॥ १६॥
</details>

<details><summary>मूलम्</summary>

उत्सेकेनाभिपन्नस्य गर्हितस्याहितस्य च।  
कर्मणः प्राप्नुहीदानीं तस्याद्य सुमहत् फलम्॥ १६॥
</details>

<details><summary>अनुवाद (हिन्दी)</summary>

‘अभिमानपूर्वक किये गये उन निन्दित और अहितकर पाप-कर्मका जो महान् फल है, उसे तू आज अभी प्राप्त कर ले॥ १६॥
</details>

<details open><summary>विश्वास-प्रस्तुतिः</summary>

शूरोऽहमिति चात्मानमवगच्छसि दुर्मते।  
नैव लज्जास्ति ते सीतां चौरवद् व्यपकर्षतः॥ १७॥
</details>

<details><summary>मूलम्</summary>

शूरोऽहमिति चात्मानमवगच्छसि दुर्मते।  
नैव लज्जास्ति ते सीतां चौरवद् व्यपकर्षतः॥ १७॥
</details>

<details><summary>अनुवाद (हिन्दी)</summary>

‘खोटी बुद्धिवाले निशाचर! तू अपनेको शूरतासे सम्पन्न समझता है; किंतु सीताको चोरकी तरह चुराते समय तुझे तनिक भी लज्जा नहीं आयी?॥ १७॥
</details>

<details open><summary>विश्वास-प्रस्तुतिः</summary>

यदि मत्संनिधौ सीता धर्षिता स्यात् त्वया बलात्।  
भ्रातरं तु खरं पश्येस्तदा मत्सायकैर्हतः॥ १८॥
</details>

<details><summary>मूलम्</summary>

यदि मत्संनिधौ सीता धर्षिता स्यात् त्वया बलात्।  
भ्रातरं तु खरं पश्येस्तदा मत्सायकैर्हतः॥ १८॥
</details>

<details><summary>अनुवाद (हिन्दी)</summary>

‘यदि मेरे समीप तू सीताका बलपूर्वक अपहरण करता तो अबतक मेरे सायकोंसे मारा जाकर अपने भाई खरका दर्शन करता होता॥ १८॥
</details>

<details open><summary>विश्वास-प्रस्तुतिः</summary>

दिष्ट्यासि मम मन्दात्मंश्चक्षुर्विषयमागतः।  
अद्य त्वां सायकैस्तीक्ष्णैर्नयामि यमसादनम्॥ १९॥
</details>

<details><summary>मूलम्</summary>

दिष्ट्यासि मम मन्दात्मंश्चक्षुर्विषयमागतः।  
अद्य त्वां सायकैस्तीक्ष्णैर्नयामि यमसादनम्॥ १९॥
</details>

<details><summary>अनुवाद (हिन्दी)</summary>

‘मन्दबुद्धे! सौभाग्यकी बात है कि आज तू मेरी आँखोंके सामने आ गया है। मैं अभी तुझे अपने तीखे बाणोंसे यमलोक पहुँचाता हूँ॥ १९॥
</details>

<details open><summary>विश्वास-प्रस्तुतिः</summary>

अद्य ते मच्छरैश्छिन्नं शिरो ज्वलितकुण्डलम्।  
क्रव्यादा व्यपकर्षन्तु विकीर्णं रणपांसुषु॥ २०॥
</details>

<details><summary>मूलम्</summary>

अद्य ते मच्छरैश्छिन्नं शिरो ज्वलितकुण्डलम्।  
क्रव्यादा व्यपकर्षन्तु विकीर्णं रणपांसुषु॥ २०॥
</details>

<details><summary>अनुवाद (हिन्दी)</summary>

‘आज मेरे बाणोंसे कटकर रणभूमिकी धूलमें पड़े हुए जगमगाते कुण्डलोंसे युक्त तेरे मस्तकको मांसभक्षी जीव-जन्तु घसीटें॥ २०॥
</details>

<details open><summary>विश्वास-प्रस्तुतिः</summary>

निपत्योरसि गृध्रास्ते क्षितौ क्षिप्तस्य रावण।  
पिबन्तु रुधिरं तर्षाद् बाणशल्यान्तरोत्थितम्॥ २१॥
</details>

<details><summary>मूलम्</summary>

निपत्योरसि गृध्रास्ते क्षितौ क्षिप्तस्य रावण।  
पिबन्तु रुधिरं तर्षाद् बाणशल्यान्तरोत्थितम्॥ २१॥
</details>

<details><summary>अनुवाद (हिन्दी)</summary>

‘रावण! तेरी लाश पृथ्वीपर फेंकी पड़ी हो, उसकी छातीपर बहुत-से गृध्र टूट पड़ें और बाणोंकी नोकसे किये गये छेदके द्वारा प्रवाहित होनेवाले तेरे खूनको बड़ी प्यासके साथ पियें॥ २१॥
</details>

<details open><summary>विश्वास-प्रस्तुतिः</summary>

अद्य मद‍्बाणभिन्नस्य गतासोः पतितस्य ते।  
कर्षन् त्वन्त्राणि पतगा गरुत्मन्त इवोरगान्॥ २२॥
</details>

<details><summary>मूलम्</summary>

अद्य मद‍्बाणभिन्नस्य गतासोः पतितस्य ते।  
कर्षन् त्वन्त्राणि पतगा गरुत्मन्त इवोरगान्॥ २२॥
</details>

<details><summary>अनुवाद (हिन्दी)</summary>

‘आज मेरे बाणोंसे विदीर्ण और प्राणशून्य होकर पड़े हुए तेरे शरीरकी आँतोंको पक्षी उसी तरह खींचें, जैसे गरुड़ सर्पोंको खींचते हैं’॥ २२॥
</details>

<details open><summary>विश्वास-प्रस्तुतिः</summary>

इत्येवं स वदन् वीरो रामः शत्रुनिबर्हणः।  
राक्षसेन्द्रं समीपस्थं शरवर्षैरवाकिरत्॥ २३॥
</details>

<details><summary>मूलम्</summary>

इत्येवं स वदन् वीरो रामः शत्रुनिबर्हणः।  
राक्षसेन्द्रं समीपस्थं शरवर्षैरवाकिरत्॥ २३॥
</details>

<details><summary>अनुवाद (हिन्दी)</summary>

ऐसा कहते हुए शत्रुओंका नाश करनेवाले वीर श्रीरामने पास ही खड़े हुए राक्षसराज रावणपर बाणोंकी वर्षा आरम्भ कर दी॥ २३॥
</details>

<details open><summary>विश्वास-प्रस्तुतिः</summary>

बभूव द्विगुणं वीर्यं बलं हर्षश्च संयुगे।  
रामस्यास्त्रबलं चैव शत्रोर्निधनकांक्षिणः॥ २४॥
</details>

<details><summary>मूलम्</summary>

बभूव द्विगुणं वीर्यं बलं हर्षश्च संयुगे।  
रामस्यास्त्रबलं चैव शत्रोर्निधनकांक्षिणः॥ २४॥
</details>

<details><summary>अनुवाद (हिन्दी)</summary>

उस समय युद्धस्थलमें शत्रुवधकी इच्छा रखनेवाले श्रीरामका बल, पराक्रम, उत्साह और अस्त्र-बल बढ़कर दूना हो गया॥ २४॥
</details>

<details open><summary>विश्वास-प्रस्तुतिः</summary>

प्रादुर्बभूवुरस्त्राणि सर्वाणि विदितात्मनः।  
प्रहर्षाच्च महातेजाः शीघ्रहस्ततरोऽभवत्॥ २५॥
</details>

<details><summary>मूलम्</summary>

प्रादुर्बभूवुरस्त्राणि सर्वाणि विदितात्मनः।  
प्रहर्षाच्च महातेजाः शीघ्रहस्ततरोऽभवत्॥ २५॥
</details>

<details><summary>अनुवाद (हिन्दी)</summary>

आत्मज्ञानी रघुनाथजीके सामने सभी अस्त्र अपने-आप प्रकट होने लगे। हर्ष और उत्साहके कारण महातेजस्वी भगवान् श्रीरामका हाथ बड़ी तेजीसे चलने लगा॥ २५॥
</details>

<details open><summary>विश्वास-प्रस्तुतिः</summary>

शुभान्येतानि चिह्नानि विज्ञायात्मगतानि सः।  
भूय एवार्दयद् रामो रावणं राक्षसान्तकृत्॥ २६॥
</details>

<details><summary>मूलम्</summary>

शुभान्येतानि चिह्नानि विज्ञायात्मगतानि सः।  
भूय एवार्दयद् रामो रावणं राक्षसान्तकृत्॥ २६॥
</details>

<details><summary>अनुवाद (हिन्दी)</summary>

अपनेमें ये शुभ लक्षण प्रकट हुए जान राक्षसोंका अन्त करनेवाले भगवान् श्रीराम पुनः रावणको पीड़ित करने लगे॥ २६॥
</details>

<details open><summary>विश्वास-प्रस्तुतिः</summary>

हरीणां चाश्मनिकरैः शरवर्षैश्च राघवात्।  
हन्यमानो दशग्रीवो विघूर्णहृदयोऽभवत्॥ २७॥
</details>

<details><summary>मूलम्</summary>

हरीणां चाश्मनिकरैः शरवर्षैश्च राघवात्।  
हन्यमानो दशग्रीवो विघूर्णहृदयोऽभवत्॥ २७॥
</details>

<details><summary>अनुवाद (हिन्दी)</summary>

वानरोंके चलाये हुए प्रस्तरसमूहों और श्रीरामचन्द्रजीके छोड़े हुए बाणोंकी वर्षासे आहत होकर रावणका हृदय व्याकुल एवं विभ्रान्त हो उठा॥ २७॥
</details>

<details open><summary>विश्वास-प्रस्तुतिः</summary>

यदा च शस्त्रं नारेभे न चकर्ष शरासनम्।  
नास्य प्रत्यकरोद् वीर्यं विक्लवेनान्तरात्मना॥ २८॥  
क्षिप्ताश्चाशु शरास्तेन शस्त्राणि विविधानि च।  
मरणार्थाय वर्तन्ते मृत्युकालोऽभ्यवर्तत॥ २९॥  
सूतस्तु रथनेतास्य तदवस्थं निरीक्ष्य तम्।  
शनैर्युद्धादसम्भ्रान्तो रथं तस्यापवाहयत्॥ ३०॥
</details>

<details><summary>मूलम्</summary>

यदा च शस्त्रं नारेभे न चकर्ष शरासनम्।  
नास्य प्रत्यकरोद् वीर्यं विक्लवेनान्तरात्मना॥ २८॥  
क्षिप्ताश्चाशु शरास्तेन शस्त्राणि विविधानि च।  
मरणार्थाय वर्तन्ते मृत्युकालोऽभ्यवर्तत॥ २९॥  
सूतस्तु रथनेतास्य तदवस्थं निरीक्ष्य तम्।  
शनैर्युद्धादसम्भ्रान्तो रथं तस्यापवाहयत्॥ ३०॥
</details>

<details><summary>अनुवाद (हिन्दी)</summary>

जब हृदयकी व्याकुलताके कारण उसमें शस्त्र उठाने, धनुषको खींचने और श्रीरामके पराक्रमका सामना करनेकी क्षमता नहीं रह गयी तथा जब श्रीरामके शीघ्रतापूर्वक चलाये हुए बाण एवं भाँति-भाँतिके शस्त्र उसकी मृत्युके साधक बनने लगे और उसका मृत्युकाल समीप आ पहुँचा, तब उसकी ऐसी अवस्था देख उसका रथचालक सारथि बिना किसी घबराहटके उसके रथको रणभूमिसे दूर हटा ले गया॥ २८—३०॥
</details>

<details open><summary>विश्वास-प्रस्तुतिः</summary>

रथं च तस्याथ जवेन सारथि-  
र्निवार्य भीमं जलदस्वनं तदा।  
जगाम भीत्या समरान्महीपतिं  
निरस्तवीर्यं पतितं समीक्ष्य॥ ३१॥
</details>

<details><summary>मूलम्</summary>

रथं च तस्याथ जवेन सारथि-  
र्निवार्य भीमं जलदस्वनं तदा।  
जगाम भीत्या समरान्महीपतिं  
निरस्तवीर्यं पतितं समीक्ष्य॥ ३१॥
</details>

<details><summary>अनुवाद (हिन्दी)</summary>

अपने राजाको शक्तिहीन होकर रथपर पड़ा देख रावणका सारथि मेघके समान गम्भीर घोष करनेवाले उसके भयानक रथको लौटाकर उसके साथ ही भयके मारे समरभूमिसे बाहर निकल गया॥ ३१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे त्र्यधिकशततमः सर्गः॥ १०३॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें एक सौ तीनवाँ सर्ग पूरा हुआ॥ १०३॥
</details>
