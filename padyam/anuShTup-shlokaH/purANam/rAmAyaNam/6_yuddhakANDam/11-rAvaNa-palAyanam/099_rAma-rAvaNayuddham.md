+++
title = "०९९ राम-रावणयुद्धम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-099-The_battle_between_Rama_and_Ravana_0.mp3"></div>
</details>



<details><summary>भागसूचना</summary>

99. श्रीराम और रावणका युद्ध
</details>

<details open><summary>विश्वास-प्रस्तुतिः</summary>

महोदरमहापार्श्वौ हतौ दृष्ट्वा स रावणः।  
तस्मिंश्च निहते वीरे विरूपाक्षे महाबले॥ १॥  
आविवेश महान् क्रोधो रावणं तु महामृधे।  
सूतं संचोदयामास वाक्यं चेदमुवाच ह॥ २॥
</details>

<details><summary>मूलम्</summary>

महोदरमहापार्श्वौ हतौ दृष्ट्वा स रावणः।  
तस्मिंश्च निहते वीरे विरूपाक्षे महाबले॥ १॥  
आविवेश महान् क्रोधो रावणं तु महामृधे।  
सूतं संचोदयामास वाक्यं चेदमुवाच ह॥ २॥
</details>

<details><summary>अनुवाद (हिन्दी)</summary>

महाबली वीर विरूपाक्ष तो मारा ही गया था; महोदर और महापार्श्व भी कालके गालमें डाल दिये गये—यह देख उस महासमरके भीतर रावणके हृदयमें महान् क्रोधका आवेश हुआ। उसने सारथिको रथ आगे बढ़ानेकी आज्ञा दी और इस प्रकार कहा—॥ १-२॥
</details>

<details open><summary>विश्वास-प्रस्तुतिः</summary>

निहतानाममात्यानां रुद्धस्य नगरस्य च।  
दुःखमेवापनेष्यामि हत्वा तौ रामलक्ष्मणौ॥ ३॥
</details>

<details><summary>मूलम्</summary>

निहतानाममात्यानां रुद्धस्य नगरस्य च।  
दुःखमेवापनेष्यामि हत्वा तौ रामलक्ष्मणौ॥ ३॥
</details>

<details><summary>अनुवाद (हिन्दी)</summary>

‘सूत! मेरे मन्त्री मारे गये और लङ्कापुरीपर चारों ओरसे घेरा डाला गया। इसके लिये मुझे बड़ा दुःख है। आज राम और लक्ष्मणका वध करके ही मैं अपने इस दुःखको दूर करूँगा॥ ३॥
</details>

<details open><summary>विश्वास-प्रस्तुतिः</summary>

रामवृक्षं रणे हन्मि सीतापुष्पफलप्रदम्।  
प्रशाखा यस्य सुग्रीवो जाम्बवान् कुमुदो नलः॥ ४॥  
द्विविदश्चैव मैन्दश्च अङ्गदो गन्धमादनः।  
हनूमांश्च सुषेणश्च सर्वे च हरियूथपाः॥ ५॥
</details>

<details><summary>मूलम्</summary>

रामवृक्षं रणे हन्मि सीतापुष्पफलप्रदम्।  
प्रशाखा यस्य सुग्रीवो जाम्बवान् कुमुदो नलः॥ ४॥  
द्विविदश्चैव मैन्दश्च अङ्गदो गन्धमादनः।  
हनूमांश्च सुषेणश्च सर्वे च हरियूथपाः॥ ५॥
</details>

<details><summary>अनुवाद (हिन्दी)</summary>

‘रणभूमिमें उस रामरूपी वृक्षको उखाड़ फेंकूँगा, जो सीतारूपी फूलके द्वारा फल देनेवाला है तथा सुग्रीव, जाम्बवान्, कुमुद, नल, द्विविद, मैन्द, अङ्गद, गन्धमादन, हनुमान् और सुषेण आदि समस्त वानर-यूथपति जिसकी शाखा-प्रशाखाएँ हैं’॥ ४-५॥
</details>

<details open><summary>विश्वास-प्रस्तुतिः</summary>

स दिशो दश घोषेण रथस्यातिरथो महान्।  
नादयन् प्रययौ तूर्णं राघवं चाभ्यधावत॥ ६॥
</details>

<details><summary>मूलम्</summary>

स दिशो दश घोषेण रथस्यातिरथो महान्।  
नादयन् प्रययौ तूर्णं राघवं चाभ्यधावत॥ ६॥
</details>

<details><summary>अनुवाद (हिन्दी)</summary>

ऐसा कहकर महान् अतिरथी वीर रावण अपने रथकी घर्घराहटसे दसों दिशाओंको गुँजाता हुआ बड़ी तेजीके साथ श्रीरघुनाथजीकी ओर बढ़ा॥ ६॥
</details>

<details open><summary>विश्वास-प्रस्तुतिः</summary>

पूरिता तेन शब्देन सनदीगिरिकानना।  
संचचाल मही सर्वा त्रस्तसिंहमृगद्विजा॥ ७॥
</details>

<details><summary>मूलम्</summary>

पूरिता तेन शब्देन सनदीगिरिकानना।  
संचचाल मही सर्वा त्रस्तसिंहमृगद्विजा॥ ७॥
</details>

<details><summary>अनुवाद (हिन्दी)</summary>

रथकी आवाजसे नदी, पर्वत और जंगलोंसहित वहाँकी सारी भूमि गूँज उठी, धरती डोलने लगी और वहाँके सारे पशु-पक्षी भयसे थर्रा उठे॥ ७॥
</details>

<details open><summary>विश्वास-प्रस्तुतिः</summary>

तामसं सुमहाघोरं चकारास्त्रं सुदारुणम्।  
निर्ददाह कपीन् सर्वांस्ते प्रपेतुः समन्ततः॥ ८॥
</details>

<details><summary>मूलम्</summary>

तामसं सुमहाघोरं चकारास्त्रं सुदारुणम्।  
निर्ददाह कपीन् सर्वांस्ते प्रपेतुः समन्ततः॥ ८॥
</details>

<details><summary>अनुवाद (हिन्दी)</summary>

उस समय रावणने तामस* नामवाले अत्यन्त भयंकर महाघोर अस्त्रको प्रकट करके समस्त वानरोंको भस्म करना आरम्भ किया। सब ओर उनकी लाशें गिरने लगीं॥
</details>

<details><summary>पादटिप्पनी</summary>

* इस अस्त्रका देवता तमोग्रह राहु है, इसलिये इसको ‘तामस’ कहते हैं।
</details>

<details open><summary>विश्वास-प्रस्तुतिः</summary>

उत्पपात रजो भूमौ तैर्भग्नैः सम्प्रधावितैः।  
नहि तत् सहितुं शेकुर्ब्रह्मणा निर्मितं स्वयम्॥ ९॥
</details>

<details><summary>मूलम्</summary>

उत्पपात रजो भूमौ तैर्भग्नैः सम्प्रधावितैः।  
नहि तत् सहितुं शेकुर्ब्रह्मणा निर्मितं स्वयम्॥ ९॥
</details>

<details><summary>अनुवाद (हिन्दी)</summary>

उनके पाँव उखड़ गये और वे इधर-उधर भागने लगे, इससे रणभूमिमें बहुत धूल उड़ने लगी। वह तामस-अस्त्र साक्षात् ब्रह्माजीका बनाया हुआ था, इसलिये वानर-योद्धा उसके वेगको सह न सके॥ ९॥
</details>

<details open><summary>विश्वास-प्रस्तुतिः</summary>

तान्यनीकान्यनेकानि रावणस्य शरोत्तमैः।  
दृष्ट्वा भग्नानि शतशो राघवः पर्यवस्थितः॥ १०॥
</details>

<details><summary>मूलम्</summary>

तान्यनीकान्यनेकानि रावणस्य शरोत्तमैः।  
दृष्ट्वा भग्नानि शतशो राघवः पर्यवस्थितः॥ १०॥
</details>

<details><summary>अनुवाद (हिन्दी)</summary>

रावणके उत्तम बाणोंसे आहत हो वानरोंकी सैकड़ों सेनाएँ तितर-बितर हो गयी हैं—यह देख भगवान् श्रीराम युद्धके लिये उद्यत हो सुस्थिरभावसे खड़े हो गये॥ १०॥
</details>

<details open><summary>विश्वास-प्रस्तुतिः</summary>

ततो राक्षसशार्दूलो विद्राव्य हरिवाहिनीम्।  
स ददर्श ततो रामं तिष्ठन्तमपराजितम्॥ ११॥  
लक्ष्मणेन सह भ्रात्रा विष्णुना वासवं यथा।
</details>

<details><summary>मूलम्</summary>

ततो राक्षसशार्दूलो विद्राव्य हरिवाहिनीम्।  
स ददर्श ततो रामं तिष्ठन्तमपराजितम्॥ ११॥  
लक्ष्मणेन सह भ्रात्रा विष्णुना वासवं यथा।
</details>

<details><summary>अनुवाद (हिन्दी)</summary>

उधर वानर-सेनाको खदेड़कर राक्षससिंह रावणने देखा कि किसीसे पराजित न होनेवाले श्रीराम अपने भाई लक्ष्मणके साथ उसी तरह खड़े हैं, जैसे इन्द्र अपने छोटे भाई भगवान् विष्णु (उपेन्द्र)-के साथ खड़े होते हैं॥
</details>

<details open><summary>विश्वास-प्रस्तुतिः</summary>

आलिखन्तमिवाकाशमवष्टभ्य महद् धनुः॥ १२॥  
पद्मपत्रविशालाक्षं दीर्घबाहुमरिंदमम्।
</details>

<details><summary>मूलम्</summary>

आलिखन्तमिवाकाशमवष्टभ्य महद् धनुः॥ १२॥  
पद्मपत्रविशालाक्षं दीर्घबाहुमरिंदमम्।
</details>

<details><summary>अनुवाद (हिन्दी)</summary>

वे अपने विशाल धनुषको उठाकर आकाशमें रेखा खींचते-से प्रतीत होते थे। उनके नेत्र विकसित कमलदलके समान विशाल थे, भुजाएँ बड़ी-बड़ी थीं और वे शत्रुओंका दमन करनेमें पूर्णतः समर्थ थे॥ १२ १/२॥
</details>

<details open><summary>विश्वास-प्रस्तुतिः</summary>

ततो रामो महातेजाः सौमित्रिसहितो बली॥ १३॥  
वानरांश्च रणे भग्नानापतन्तं च रावणम्।  
समीक्ष्य राघवो हृष्टो मध्ये जग्राह कार्मुकम्॥ १४॥
</details>

<details><summary>मूलम्</summary>

ततो रामो महातेजाः सौमित्रिसहितो बली॥ १३॥  
वानरांश्च रणे भग्नानापतन्तं च रावणम्।  
समीक्ष्य राघवो हृष्टो मध्ये जग्राह कार्मुकम्॥ १४॥
</details>

<details><summary>अनुवाद (हिन्दी)</summary>

तदनन्तर लक्ष्मणसहित खड़े हुए महातेजस्वी महाबली श्रीरामने रणभूमिमें वानरोंको भागते और रावणको आते देख मनमें बड़े हर्षका अनुभव किया और धनुषके मध्यभागको दृढ़ताके साथ पकड़ा॥ १३-१४॥
</details>

<details open><summary>विश्वास-प्रस्तुतिः</summary>

विस्फारयितुमारेभे ततः स धनुरुत्तमम्।  
महावेगं महानादं निर्भिन्दन्निव मेदिनीम्॥ १५॥
</details>

<details><summary>मूलम्</summary>

विस्फारयितुमारेभे ततः स धनुरुत्तमम्।  
महावेगं महानादं निर्भिन्दन्निव मेदिनीम्॥ १५॥
</details>

<details><summary>अनुवाद (हिन्दी)</summary>

उन्होंने अपने महान् वेगशाली और महानाद प्रकट करनेवाले उत्तम धनुषको इस तरह खींचना और उसकी टङ्कार करना आरम्भ किया, मानो वे पृथ्वीको विदीर्ण कर डालेंगे॥ १५॥
</details>

<details open><summary>विश्वास-प्रस्तुतिः</summary>

रावणस्य च बाणौघै रामविस्फारितेन च।  
शब्देन राक्षसास्तेन पेतुश्च शतशस्तदा॥ १६॥
</details>

<details><summary>मूलम्</summary>

रावणस्य च बाणौघै रामविस्फारितेन च।  
शब्देन राक्षसास्तेन पेतुश्च शतशस्तदा॥ १६॥
</details>

<details><summary>अनुवाद (हिन्दी)</summary>

रावणके बाण-समूहोंसे तथा श्रीरामचन्द्रजीके धनुषकी टङ्कारसे जो भयंकर शब्द प्रकट हुआ, उससे आतङ्कित होकर सैकड़ों राक्षस तत्काल धराशायी हो गये॥ १६॥
</details>

<details open><summary>विश्वास-प्रस्तुतिः</summary>

तयोः शरपथं प्राप्य रावणो राजपुत्रयोः।  
स बभौ च यथा राहुः समीपे शशिसूर्ययोः॥ १७॥
</details>

<details><summary>मूलम्</summary>

तयोः शरपथं प्राप्य रावणो राजपुत्रयोः।  
स बभौ च यथा राहुः समीपे शशिसूर्ययोः॥ १७॥
</details>

<details><summary>अनुवाद (हिन्दी)</summary>

उन दोनों राजकुमारोंके बाणोंके मार्गमें आकर रावण चन्द्रमा और सूर्यके समीप स्थित हुए राहुकी भाँति शोभा पाने लगा॥ १७॥
</details>

<details open><summary>विश्वास-प्रस्तुतिः</summary>

तमिच्छन् प्रथमं योद्धुं लक्ष्मणो निशितैः शरैः।  
मुमोच धनुरायम्य शरानग्निशिखोपमान्॥ १८॥
</details>

<details><summary>मूलम्</summary>

तमिच्छन् प्रथमं योद्धुं लक्ष्मणो निशितैः शरैः।  
मुमोच धनुरायम्य शरानग्निशिखोपमान्॥ १८॥
</details>

<details><summary>अनुवाद (हिन्दी)</summary>

लक्ष्मण अपने पैने बाणोंके द्वारा रावणके साथ पहले स्वयं ही युद्ध करना चाहते थे; इसलिये धनुष तानकर वे अग्निशिखाके समान तेजस्वी बाण छोड़ने लगे॥ १८॥
</details>

<details open><summary>विश्वास-प्रस्तुतिः</summary>

तान् मुक्तमात्रानाकाशे लक्ष्मणेन धनुष्मता।  
बाणान् बाणैर्महातेजा रावणः प्रत्यवारयत्॥ १९॥
</details>

<details><summary>मूलम्</summary>

तान् मुक्तमात्रानाकाशे लक्ष्मणेन धनुष्मता।  
बाणान् बाणैर्महातेजा रावणः प्रत्यवारयत्॥ १९॥
</details>

<details><summary>अनुवाद (हिन्दी)</summary>

धनुर्धर लक्ष्मणके धनुषसे छूटते ही उन बाणोंको महातेजस्वी रावणने अपने सायकोंद्वारा आकाशमें ही काट गिराया॥ १९॥
</details>

<details open><summary>विश्वास-प्रस्तुतिः</summary>

एकमेकेन बाणेन त्रिभिस्त्रीन् दशभिर्दश।  
लक्ष्मणस्य प्रचिच्छेद दर्शयन् पाणिलाघवम्॥ २०॥
</details>

<details><summary>मूलम्</summary>

एकमेकेन बाणेन त्रिभिस्त्रीन् दशभिर्दश।  
लक्ष्मणस्य प्रचिच्छेद दर्शयन् पाणिलाघवम्॥ २०॥
</details>

<details><summary>अनुवाद (हिन्दी)</summary>

वह अपने हाथोंकी फुर्ती दिखाता हुआ लक्ष्मणके एक बाणको एक बाणसे, तीन बाणोंको तीन बाणसे और दस बाणोंको उतने ही बाणोंसे काट देता था॥
</details>

<details open><summary>विश्वास-प्रस्तुतिः</summary>

अभ्यतिक्रम्य सौमित्रिं रावणः समितिंजयः।  
आससाद रणे रामं स्थितं शैलमिवापरम्॥ २१॥
</details>

<details><summary>मूलम्</summary>

अभ्यतिक्रम्य सौमित्रिं रावणः समितिंजयः।  
आससाद रणे रामं स्थितं शैलमिवापरम्॥ २१॥
</details>

<details><summary>अनुवाद (हिन्दी)</summary>

समरविजयी रावण सुमित्राकुमारको लाँघकर रणभूमिमें दूसरे पर्वतकी भाँति अविचल भावसे खड़े हुए श्रीरामके पास जा पहुँचा॥ २१॥
</details>

<details open><summary>विश्वास-प्रस्तुतिः</summary>

स राघवं समासाद्य क्रोधसंरक्तलोचनः।  
व्यसृजच्छरवर्षाणि रावणो राक्षसेश्वरः॥ २२॥
</details>

<details><summary>मूलम्</summary>

स राघवं समासाद्य क्रोधसंरक्तलोचनः।  
व्यसृजच्छरवर्षाणि रावणो राक्षसेश्वरः॥ २२॥
</details>

<details><summary>अनुवाद (हिन्दी)</summary>

श्रीरघुनाथजीके निकट जाकर क्रोधसे लाल आँखें किये राक्षसराज रावण उनके ऊपर बाणोंकी वृष्टि करने लगा॥ २२॥
</details>

<details open><summary>विश्वास-प्रस्तुतिः</summary>

शरधारास्ततो रामो रावणस्य धनुश्च्युताः।  
दृष्ट्वैवापतिताः शीघ्रं भल्लाञ्जग्राह सत्वरम्॥ २३॥
</details>

<details><summary>मूलम्</summary>

शरधारास्ततो रामो रावणस्य धनुश्च्युताः।  
दृष्ट्वैवापतिताः शीघ्रं भल्लाञ्जग्राह सत्वरम्॥ २३॥
</details>

<details><summary>अनुवाद (हिन्दी)</summary>

रावणके धनुषसे गिरती हुई उन बाण-धाराओंपर दृष्टिपात करके श्रीरामने बड़ी उतावलीके साथ शीघ्र ही कई भल्ल हाथमें लिये॥ २३॥
</details>

<details open><summary>विश्वास-प्रस्तुतिः</summary>

ताञ्छरौघांस्ततो भल्लैस्तीक्ष्णैश्चिच्छेद राघवः।  
दीप्यमानान् महाघोराञ्छरानाशीविषोपमान्॥ २४॥
</details>

<details><summary>मूलम्</summary>

ताञ्छरौघांस्ततो भल्लैस्तीक्ष्णैश्चिच्छेद राघवः।  
दीप्यमानान् महाघोराञ्छरानाशीविषोपमान्॥ २४॥
</details>

<details><summary>अनुवाद (हिन्दी)</summary>

रघुकुलभूषण श्रीरामने रावणके विषधर सर्पोंके समान महाभयंकर एवं दीप्तिमान् बाणसमूहोंको उन तीखे भल्लोंसे काट डाला॥ २४॥
</details>

<details open><summary>विश्वास-प्रस्तुतिः</summary>

राघवो रावणं तूर्णं रावणो राघवं तथा।  
अन्योन्यं विविधैस्तीक्ष्णैः शरवर्षैर्ववर्षतुः॥ २५॥
</details>

<details><summary>मूलम्</summary>

राघवो रावणं तूर्णं रावणो राघवं तथा।  
अन्योन्यं विविधैस्तीक्ष्णैः शरवर्षैर्ववर्षतुः॥ २५॥
</details>

<details><summary>अनुवाद (हिन्दी)</summary>

फिर श्रीरामने रावणको और रावणने श्रीरामको अपना लक्ष्य बनाया और दोनों ही शीघ्रतापूर्वक एक-दूसरेपर भाँति-भाँतिके पैने बाणोंकी वर्षा करने लगे॥ २५॥
</details>

<details open><summary>विश्वास-प्रस्तुतिः</summary>

चेरतुश्च चिरं चित्रं मण्डलं सव्यदक्षिणम्।  
बाणवेगात् समुत्क्षिप्तावन्योन्यमपराजितौ॥ २६॥
</details>

<details><summary>मूलम्</summary>

चेरतुश्च चिरं चित्रं मण्डलं सव्यदक्षिणम्।  
बाणवेगात् समुत्क्षिप्तावन्योन्यमपराजितौ॥ २६॥
</details>

<details><summary>अनुवाद (हिन्दी)</summary>

वे दोनों चिरकालतक वहाँ विचित्र दायें-बायें पैंतरेसे विचरते रहे। बाणके वेगसे एक-दूसरेको घायल करते हुए वे दोनों वीर पराजित नहीं होते थे॥ २६॥
</details>

<details open><summary>विश्वास-प्रस्तुतिः</summary>

तयोर्भूतानि वित्रेसुर्युगपत् सम्प्रयुध्यतोः।  
रौद्रयोः सायकमुचोर्यमान्तकनिकाशयोः॥ २७॥
</details>

<details><summary>मूलम्</summary>

तयोर्भूतानि वित्रेसुर्युगपत् सम्प्रयुध्यतोः।  
रौद्रयोः सायकमुचोर्यमान्तकनिकाशयोः॥ २७॥
</details>

<details><summary>अनुवाद (हिन्दी)</summary>

एक साथ जूझते और सायकोंकी वर्षा करते हुए श्रीराम और रावण यमराज और अन्तकके समान भयंकर जान पड़ते थे। उनके युद्धसे सम्पूर्ण प्राणी थर्रा उठे॥ २७॥
</details>

<details open><summary>विश्वास-प्रस्तुतिः</summary>

सततं विविधैर्बाणैर्बभूव गगनं तदा।  
घनैरिवातपापाये विद्युन्मालासमाकुलैः॥ २८॥
</details>

<details><summary>मूलम्</summary>

सततं विविधैर्बाणैर्बभूव गगनं तदा।  
घनैरिवातपापाये विद्युन्मालासमाकुलैः॥ २८॥
</details>

<details><summary>अनुवाद (हिन्दी)</summary>

जैसे वर्षा-ऋतुमें विद्युत्-समूहोंसे व्याप्त मेघोंकी घटासे आकाश आच्छादित हो जाता है, उसी प्रकार उस समय नाना प्रकारके बाणोंसे वह ढक गया था॥ २८॥
</details>

<details open><summary>विश्वास-प्रस्तुतिः</summary>

गवाक्षितमिवाकाशं बभूव शरवृष्टिभिः।  
महावेगैः सुतीक्ष्णाग्रैर्गृध्रपत्रैः सुवाजितैः॥ २९॥
</details>

<details><summary>मूलम्</summary>

गवाक्षितमिवाकाशं बभूव शरवृष्टिभिः।  
महावेगैः सुतीक्ष्णाग्रैर्गृध्रपत्रैः सुवाजितैः॥ २९॥
</details>

<details><summary>अनुवाद (हिन्दी)</summary>

गीधकी पाँखके सुन्दर परोंसे सुशोभित और तेज धारवाले महान् वेगशाली बाणोंकी अनवरत वर्षासे आकाश ऐसा जान पड़ता था, मानो उसमें बहुत-से झरोखे लग गये हों॥ २९॥
</details>

<details open><summary>विश्वास-प्रस्तुतिः</summary>

शरान्धकारमाकाशं चक्रतुः परमं तदा।  
गतेऽस्तं तपने चापि महामेघाविवोत्थितौ॥ ३०॥
</details>

<details><summary>मूलम्</summary>

शरान्धकारमाकाशं चक्रतुः परमं तदा।  
गतेऽस्तं तपने चापि महामेघाविवोत्थितौ॥ ३०॥
</details>

<details><summary>अनुवाद (हिन्दी)</summary>

दो बड़े-बड़े मेघोंकी भाँति उठे हुए श्रीराम और रावणने सूर्यके अस्त और उदित होनेपर भी बाणोंके गहन अन्धकारसे आकाशको ढक रखा था॥ ३०॥
</details>

<details open><summary>विश्वास-प्रस्तुतिः</summary>

तयोरभून्महायुद्धमन्योन्यवधकांक्षिणोः।  
अनासाद्यमचिन्त्यं च वृत्रवासवयोरिव॥ ३१॥
</details>

<details><summary>मूलम्</summary>

तयोरभून्महायुद्धमन्योन्यवधकांक्षिणोः।  
अनासाद्यमचिन्त्यं च वृत्रवासवयोरिव॥ ३१॥
</details>

<details><summary>अनुवाद (हिन्दी)</summary>

दोनों एक-दूसरेका वध करना चाहते थे; अतः वृत्रासुर और इन्द्रकी भाँति उन दोनोंमें ऐसा महान् युद्ध होने लगा, जो दुर्लभ तथा अचिन्त्य है॥ ३१॥
</details>

<details open><summary>विश्वास-प्रस्तुतिः</summary>

उभौ हि परमेष्वासावुभौ युद्धविशारदौ।  
उभावस्त्रविदां मुख्यावुभौ युद्धे विचेरतुः॥ ३२॥
</details>

<details><summary>मूलम्</summary>

उभौ हि परमेष्वासावुभौ युद्धविशारदौ।  
उभावस्त्रविदां मुख्यावुभौ युद्धे विचेरतुः॥ ३२॥
</details>

<details><summary>अनुवाद (हिन्दी)</summary>

दोनों ही महान् धनुर्धर और दोनों ही युद्धकी कलामें निपुण थे। दोनों ही अस्त्रवेत्ताओंमें श्रेष्ठ थे; अतः दोनों बड़े ही उत्साहसे रणभूमिमें विचरने लगे॥ ३२॥
</details>

<details open><summary>विश्वास-प्रस्तुतिः</summary>

उभौ हि येन व्रजतस्तेन तेन शरोर्मयः।  
ऊर्मयो वायुना विद्धा जग्मुः सागरयोरिव॥ ३३॥
</details>

<details><summary>मूलम्</summary>

उभौ हि येन व्रजतस्तेन तेन शरोर्मयः।  
ऊर्मयो वायुना विद्धा जग्मुः सागरयोरिव॥ ३३॥
</details>

<details><summary>अनुवाद (हिन्दी)</summary>

वे जिस-जिस मार्गसे जाते, उसी-उसीसे बाणोंकी लहर-सी उठने लगती थी। ठीक उसी तरह, जैसे वायुके थपेड़े खाकर दो समुद्रोंके जलमें उत्ताल तरङ्गें उठ रही हों॥ ३३॥
</details>

<details open><summary>विश्वास-प्रस्तुतिः</summary>

ततः संसक्तहस्तस्तु रावणो लोकरावणः।  
नाराचमालां रामस्य ललाटे प्रत्यमुञ्चत॥ ३४॥
</details>

<details><summary>मूलम्</summary>

ततः संसक्तहस्तस्तु रावणो लोकरावणः।  
नाराचमालां रामस्य ललाटे प्रत्यमुञ्चत॥ ३४॥
</details>

<details><summary>अनुवाद (हिन्दी)</summary>

तदनन्तर जिसके हाथ बाण छोड़नेमें ही लगे हुए थे, समस्त लोकोंको रुलानेवाले उस रावणने श्रीरामचन्द्रजीके ललाटमें नाराचोंकी माला-सी पहना दी॥ ३४॥
</details>

<details open><summary>विश्वास-प्रस्तुतिः</summary>

रौद्रचापप्रयुक्तां तां नीलोत्पलदलप्रभाम्।  
शिरसाधारयद् रामो न व्यथामभ्यपद्यत॥ ३५॥
</details>

<details><summary>मूलम्</summary>

रौद्रचापप्रयुक्तां तां नीलोत्पलदलप्रभाम्।  
शिरसाधारयद् रामो न व्यथामभ्यपद्यत॥ ३५॥
</details>

<details><summary>अनुवाद (हिन्दी)</summary>

भयंकर धनुषसे छूटी और नील कमलदलके समान श्याम कान्तिसे प्रकाशित होती हुई उस नाराच-मालाको श्रीरामचन्द्रजीने अपने सिरपर धारण किया; किंतु वे व्यथित नहीं हुए॥ ३५॥
</details>

<details open><summary>विश्वास-प्रस्तुतिः</summary>

अथ मन्त्रानपि जपन् रौद्रमस्त्रमुदीरयन्।  
शरान् भूयः समादाय रामः क्रोधसमन्वितः॥ ३६॥
</details>

<details><summary>मूलम्</summary>

अथ मन्त्रानपि जपन् रौद्रमस्त्रमुदीरयन्।  
शरान् भूयः समादाय रामः क्रोधसमन्वितः॥ ३६॥
</details>

<details><summary>अनुवाद (हिन्दी)</summary>

तत्पश्चात् क्रोधसे भरे हुए श्रीरामने पुनः बहुत-से बाण लेकर मन्त्रजपपूर्वक रौद्रास्त्रका प्रयोग किया॥ ३६॥
</details>

<details open><summary>विश्वास-प्रस्तुतिः</summary>

मुमोच च महातेजाश्चापमायम्य वीर्यवान्।  
तान् शरान् राक्षसेन्द्राय चिक्षेपाच्छिन्नसायकः॥ ३७॥
</details>

<details><summary>मूलम्</summary>

मुमोच च महातेजाश्चापमायम्य वीर्यवान्।  
तान् शरान् राक्षसेन्द्राय चिक्षेपाच्छिन्नसायकः॥ ३७॥
</details>

<details><summary>अनुवाद (हिन्दी)</summary>

फिर उन महातेजस्वी, महापराक्रमी और अविच्छिन्नरूपसे बाणवर्षा करनेवाले श्रीरघुवीरने धनुषको कानतक खींचकर वे सभी बाण राक्षसराज रावणपर छोड़ दिये॥ ३७॥
</details>

<details open><summary>विश्वास-प्रस्तुतिः</summary>

ते महामेघसंकाशे कवचे पतिताः शराः।  
अवध्ये राक्षसेन्द्रस्य न व्यथां जनयंस्तदा॥ ३८॥
</details>

<details><summary>मूलम्</summary>

ते महामेघसंकाशे कवचे पतिताः शराः।  
अवध्ये राक्षसेन्द्रस्य न व्यथां जनयंस्तदा॥ ३८॥
</details>

<details><summary>अनुवाद (हिन्दी)</summary>

वे बाण राक्षसराज रावणके महामेघके समान काले रंगके अभेद्य कवचपर गिरे थे; इसलिये उस समय उसे व्यथित न कर सके॥ ३८॥
</details>

<details open><summary>विश्वास-प्रस्तुतिः</summary>

पुनरेवाथ तं रामो रथस्थं राक्षसाधिपम्।  
ललाटे परमास्त्रेण सर्वास्त्रकुशलोऽभिनत्॥ ३९॥
</details>

<details><summary>मूलम्</summary>

पुनरेवाथ तं रामो रथस्थं राक्षसाधिपम्।  
ललाटे परमास्त्रेण सर्वास्त्रकुशलोऽभिनत्॥ ३९॥
</details>

<details><summary>अनुवाद (हिन्दी)</summary>

सम्पूर्ण अस्त्रोंके संचालनमें कुशल भगवान् श्रीरामने पुनः रथपर बैठे हुए राक्षसराज रावणके ललाटमें उत्तम अस्त्रोंका प्रहार करके उसे घायल कर दिया॥ ३९॥
</details>

<details open><summary>विश्वास-प्रस्तुतिः</summary>

ते भित्त्वा बाणरूपाणि पञ्चशीर्षा इवोरगाः।  
श्वसन्तो विविशुर्भूमिं रावणप्रतिकूलिताः॥ ४०॥
</details>

<details><summary>मूलम्</summary>

ते भित्त्वा बाणरूपाणि पञ्चशीर्षा इवोरगाः।  
श्वसन्तो विविशुर्भूमिं रावणप्रतिकूलिताः॥ ४०॥
</details>

<details><summary>अनुवाद (हिन्दी)</summary>

श्रीरामके वे उत्तम बाण रावणको घायल करके उसके निवारण करनेपर फुफकारते हुए पाँच सिरवाले सर्पोंके समान धरतीमें समा गये॥ ४०॥
</details>

<details open><summary>विश्वास-प्रस्तुतिः</summary>

निहत्य राघवस्यास्त्रं रावणः क्रोधमूर्च्छितः।  
आसुरं सुमहाघोरमस्त्रं प्रादुश्चकार सः॥ ४१॥
</details>

<details><summary>मूलम्</summary>

निहत्य राघवस्यास्त्रं रावणः क्रोधमूर्च्छितः।  
आसुरं सुमहाघोरमस्त्रं प्रादुश्चकार सः॥ ४१॥
</details>

<details><summary>अनुवाद (हिन्दी)</summary>

श्रीरघुनाथजीके अस्त्रका निवारण करके क्रोधसे मूर्च्छित हुए रावणने आसुर नामक दूसरा महाभयंकर अस्त्र प्रकट किया॥ ४१॥
</details>

<details open><summary>विश्वास-प्रस्तुतिः</summary>

सिंहव्याघ्रमुखांश्चापि कङ्ककोकमुखानपि।  
गृध्रश्येनमुखांश्चापि शृगालवदनांस्तथा॥ ४२॥  
ईहामृगमुखांश्चापि व्यादितास्यान् भयावहान्।  
पञ्चास्याँल्लेलिहानांश्च ससर्ज निशितान् शरान्॥ ४३॥  
शरान् खरमुखांश्चान्यान् वराहमुखसंश्रितान्।  
श्वानकुक्कुटवक्त्रांश्च मकराशीविषाननान्॥ ४४॥  
एतांश्चान्यांश्च मायाभिः ससर्ज निशिताञ्छरान्।  
रामं प्रति महातेजाः क्रुद्धः सर्प इव श्वसन्॥ ४५॥
</details>

<details><summary>मूलम्</summary>

सिंहव्याघ्रमुखांश्चापि कङ्ककोकमुखानपि।  
गृध्रश्येनमुखांश्चापि शृगालवदनांस्तथा॥ ४२॥  
ईहामृगमुखांश्चापि व्यादितास्यान् भयावहान्।  
पञ्चास्याँल्लेलिहानांश्च ससर्ज निशितान् शरान्॥ ४३॥  
शरान् खरमुखांश्चान्यान् वराहमुखसंश्रितान्।  
श्वानकुक्कुटवक्त्रांश्च मकराशीविषाननान्॥ ४४॥  
एतांश्चान्यांश्च मायाभिः ससर्ज निशिताञ्छरान्।  
रामं प्रति महातेजाः क्रुद्धः सर्प इव श्वसन्॥ ४५॥
</details>

<details><summary>अनुवाद (हिन्दी)</summary>

उससे सिंह, बाघ, कङ्क, चक्रवाक, गीध, बाज, सियार, भेड़िये, गदहे, सूअर, कुत्ते, मुर्गे, मगर और जहरीले साँपोंके समान मुखवाले बाणोंकी वृष्टि होने लगी। वे बाण मुँह फैलाये, जबड़े चाटते हुए पाँच मुखवाले भयंकर सर्पोंके समान जान पड़ते थे। फुफकारते हुए सर्पकी भाँति कुपित हुए महातेजस्वी रावणने इनका तथा अन्य प्रकारके तीखे बाणोंका भी श्रीरामके ऊपर प्रयोग किया॥
</details>

<details open><summary>विश्वास-प्रस्तुतिः</summary>

आसुरेण समाविष्टः सोऽस्त्रेण रघुपुङ्गवः।  
ससर्जास्त्रं महोत्साहं पावकं पावकोपमः॥ ४६॥
</details>

<details><summary>मूलम्</summary>

आसुरेण समाविष्टः सोऽस्त्रेण रघुपुङ्गवः।  
ससर्जास्त्रं महोत्साहं पावकं पावकोपमः॥ ४६॥
</details>

<details><summary>अनुवाद (हिन्दी)</summary>

उस आसुरास्त्रसे आवृत हुए अग्नितुल्य तेजस्वी महान् उत्साही रघुकुलतिलक श्रीरामने आग्नेयास्त्रका प्रयोग किया॥ ४६॥
</details>

<details open><summary>विश्वास-प्रस्तुतिः</summary>

अग्निदीप्तमुखान् बाणांस्तत्र सूर्यमुखानपि।  
चन्द्रार्धचन्द्रवक्त्रांश्च धूमकेतुमुखानपि।  
ग्रहनक्षत्रवर्णांश्च महोल्कामुखसंस्थितान्॥ ४७॥  
विद्युज्जिह्वोपमांश्चापि ससर्ज विविधाञ्छरान्।
</details>

<details><summary>मूलम्</summary>

अग्निदीप्तमुखान् बाणांस्तत्र सूर्यमुखानपि।  
चन्द्रार्धचन्द्रवक्त्रांश्च धूमकेतुमुखानपि।  
ग्रहनक्षत्रवर्णांश्च महोल्कामुखसंस्थितान्॥ ४७॥  
विद्युज्जिह्वोपमांश्चापि ससर्ज विविधाञ्छरान्।
</details>

<details><summary>अनुवाद (हिन्दी)</summary>

उसके द्वारा उन्होंने अग्नि, सूर्य, चन्द्र, अर्धचन्द्र, धूमकेतु, ग्रह, नक्षत्र, उल्का तथा बिजलीकी प्रभाके समान प्रज्वलित मुखवाले नाना प्रकारके बाण प्रकट किये॥ ४७ १/२॥
</details>

<details open><summary>विश्वास-प्रस्तुतिः</summary>

ते रावणशरा घोरा राघवास्त्रसमाहताः॥ ४८॥  
विलयं जग्मुराकाशे जघ्नुश्चैव सहस्रशः।
</details>

<details><summary>मूलम्</summary>

ते रावणशरा घोरा राघवास्त्रसमाहताः॥ ४८॥  
विलयं जग्मुराकाशे जघ्नुश्चैव सहस्रशः।
</details>

<details><summary>अनुवाद (हिन्दी)</summary>

श्रीरघुनाथजीके आग्नेयास्त्रसे आहत हो रावणके वे भयंकर बाण आकाशमें ही विलीन हो गये, तथापि उनके द्वारा सहस्रों वानर मारे गये थे॥ ४८ १/२॥
</details>

<details open><summary>विश्वास-प्रस्तुतिः</summary>

तदस्त्रं निहतं दृष्ट्वा रामेणाक्लिष्टकर्मणा॥ ४९॥  
हृष्टा नेदुस्ततः सर्वे कपयः कामरूपिणः।  
सुग्रीवाभिमुखा वीराः सम्परिक्षिप्य राघवम्॥ ५०॥
</details>

<details><summary>मूलम्</summary>

तदस्त्रं निहतं दृष्ट्वा रामेणाक्लिष्टकर्मणा॥ ४९॥  
हृष्टा नेदुस्ततः सर्वे कपयः कामरूपिणः।  
सुग्रीवाभिमुखा वीराः सम्परिक्षिप्य राघवम्॥ ५०॥
</details>

<details><summary>अनुवाद (हिन्दी)</summary>

अनायास ही महान् कर्म करनेवाले श्रीरामने उस आसुरास्त्रको नष्ट कर दिया, यह देख इच्छानुसार रूप धारण करनेवाले सुग्रीव आदि सभी वीर वानर श्रीरामको चारों ओरसे घेरकर हर्षनाद करने लगे॥ ४९-५०॥
</details>

<details open><summary>विश्वास-प्रस्तुतिः</summary>

ततस्तदस्त्रं विनिहत्य राघवः  
प्रसह्य तद् रावणबाहुनिःसृतम्।  
मुदान्वितो दाशरथिर्महात्मा  
विनेदुरुच्चैर्मुदिताः कपीश्वराः॥ ५१॥
</details>

<details><summary>मूलम्</summary>

ततस्तदस्त्रं विनिहत्य राघवः  
प्रसह्य तद् रावणबाहुनिःसृतम्।  
मुदान्वितो दाशरथिर्महात्मा  
विनेदुरुच्चैर्मुदिताः कपीश्वराः॥ ५१॥
</details>

<details><summary>अनुवाद (हिन्दी)</summary>

दशरथनन्दन महात्मा श्रीराम रावणके हाथोंसे छूटे हुए उस आसुरास्त्रका बलपूर्वक विनाश करके बड़े प्रसन्न हुए और वानर-यूथपति आनन्दमग्न हो उच्च स्वरसे सिंहनाद करने लगे॥ ५१॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे एकोनशततमः सर्गः॥ ९९॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें निन्यानबेवाँ सर्ग पूरा हुआ॥ ९९॥
</details>
