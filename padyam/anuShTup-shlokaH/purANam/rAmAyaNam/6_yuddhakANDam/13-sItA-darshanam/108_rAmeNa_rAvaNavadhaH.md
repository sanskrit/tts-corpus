+++
title = "१०८ रामेण रावणवधः"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-108-Rama_kills_Ravana_0.mp3"></div>
</details>



<details><summary>भागसूचना</summary>

108. श्रीरामके द्वारा रावणका वध
</details>

<details open><summary>विश्वास-प्रस्तुतिः</summary>

अथ संस्मारयामास मातली राघवं तदा।  
अजानन्निव किं वीर त्वमेनमनुवर्तसे॥ १॥
</details>

<details><summary>मूलम्</summary>

अथ संस्मारयामास मातली राघवं तदा।  
अजानन्निव किं वीर त्वमेनमनुवर्तसे॥ १॥
</details>

<details><summary>अनुवाद (हिन्दी)</summary>

मातलिने श्रीरघुनाथजीको कुछ याद दिलाते हुए कहा—‘वीरवर! आप अनजानकी तरह क्यों इस राक्षसका अनुसरण कर रहे हैं? (यह जो अस्त्र चलाता है, उसके निवारण करनेवाले अस्त्रका प्रयोगमात्र करके रह जाते हैं)॥
</details>

<details open><summary>विश्वास-प्रस्तुतिः</summary>

विसृजास्मै वधाय त्वमस्त्रं पैतामहं प्रभो।  
विनाशकालः कथितो यः सुरैः सोऽद्य वर्तते॥ २॥
</details>

<details><summary>मूलम्</summary>

विसृजास्मै वधाय त्वमस्त्रं पैतामहं प्रभो।  
विनाशकालः कथितो यः सुरैः सोऽद्य वर्तते॥ २॥
</details>

<details><summary>अनुवाद (हिन्दी)</summary>

‘प्रभो! आप इसके वधके लिये ब्रह्माजीके अस्त्रका प्रयोग कीजिये। देवताओंने इसके विनाशका जो समय बताया है, वह अब आ पहुँचा है’॥ २॥
</details>

<details open><summary>विश्वास-प्रस्तुतिः</summary>

ततः संस्मारितो रामस्तेन वाक्येन मातलेः।  
जग्राह स शरं दीप्तं निःश्वसन्तमिवोरगम्॥ ३॥
</details>

<details><summary>मूलम्</summary>

ततः संस्मारितो रामस्तेन वाक्येन मातलेः।  
जग्राह स शरं दीप्तं निःश्वसन्तमिवोरगम्॥ ३॥
</details>

<details><summary>अनुवाद (हिन्दी)</summary>

मातलिके इस वाक्यसे श्रीरामचन्द्रजीको उस अस्त्रका स्मरण हो आया। फिर तो उन्होंने फुफकारते हुए सर्पके समान एक तेजस्वी बाण हाथमें लिया॥ ३॥
</details>

<details open><summary>विश्वास-प्रस्तुतिः</summary>

यं तस्मै प्रथमं प्रादादगस्त्यो भगवानृषिः।  
ब्रह्मदत्तं महद् बाणममोघं युधि वीर्यवान्॥ ४॥
</details>

<details><summary>मूलम्</summary>

यं तस्मै प्रथमं प्रादादगस्त्यो भगवानृषिः।  
ब्रह्मदत्तं महद् बाणममोघं युधि वीर्यवान्॥ ४॥
</details>

<details><summary>अनुवाद (हिन्दी)</summary>

यह वही बाण था, जिसे पहले शक्तिशाली भगवान् अगस्त्य ऋषिने रघुनाथजीको दिया था। वह विशाल बाण ब्रह्माजीका दिया हुआ था और युद्धमें अमोघ था॥
</details>

<details open><summary>विश्वास-प्रस्तुतिः</summary>

ब्रह्मणा निर्मितं पूर्वमिन्द्रार्थममितौजसा।  
दत्तं सुरपतेः पूर्वं त्रिलोकजयकांक्षिणः॥ ५॥
</details>

<details><summary>मूलम्</summary>

ब्रह्मणा निर्मितं पूर्वमिन्द्रार्थममितौजसा।  
दत्तं सुरपतेः पूर्वं त्रिलोकजयकांक्षिणः॥ ५॥
</details>

<details><summary>अनुवाद (हिन्दी)</summary>

अमित तेजस्वी ब्रह्माजीने पहले इन्द्रके लिये उस बाणका निर्माण किया था और तीनों लोकोंपर विजय पानेकी इच्छा रखनेवाले देवेन्द्रको ही पूर्वकालमें अर्पित किया था॥ ५॥
</details>

<details open><summary>विश्वास-प्रस्तुतिः</summary>

यस्य वाजेषु पवनः फले पावकभास्करौ।  
शरीरमाकाशमयं गौरवे मेरुमन्दरौ॥ ६॥
</details>

<details><summary>मूलम्</summary>

यस्य वाजेषु पवनः फले पावकभास्करौ।  
शरीरमाकाशमयं गौरवे मेरुमन्दरौ॥ ६॥
</details>

<details><summary>अनुवाद (हिन्दी)</summary>

उस बाणके वेगमें वायुकी, धारमें अग्नि और सूर्यकी, शरीरमें आकाशकी तथा भारीपनमें मेरु और मन्दराचलकी प्रतिष्ठा की गयी थी॥ ६॥
</details>

<details open><summary>विश्वास-प्रस्तुतिः</summary>

जाज्वल्यमानं वपुषा सुपुङ्खं हेमभूषितम्।  
तेजसा सर्वभूतानां कृतं भास्करवर्चसम्॥ ७॥  
सधूममिव कालाग्निं दीप्तमाशीविषोपमम्।  
नरनागाश्ववृन्दानां भेदनं क्षिप्रकारिणम्॥ ८॥
</details>

<details><summary>मूलम्</summary>

जाज्वल्यमानं वपुषा सुपुङ्खं हेमभूषितम्।  
तेजसा सर्वभूतानां कृतं भास्करवर्चसम्॥ ७॥  
सधूममिव कालाग्निं दीप्तमाशीविषोपमम्।  
नरनागाश्ववृन्दानां भेदनं क्षिप्रकारिणम्॥ ८॥
</details>

<details><summary>अनुवाद (हिन्दी)</summary>

वह सम्पूर्ण भूतोंके तेजसे बनाया गया था। उससे सूर्यके समान ज्योति निकलती रहती थी। वह सुवर्णसे भूषित, सुन्दर पंखसे युक्त, स्वरूपसे जाज्वल्यमान, प्रलयकालकी धूमयुक्त अग्निके समान भयंकर, दीप्तिमान्, विषधर सर्पके समान विषैला, मनुष्य, हाथी और घोड़ोंको विदीर्ण कर डालनेवाला तथा शीघ्रतापूर्वक लक्ष्यका भेदन करनेवाला था॥ ७-८॥
</details>

<details open><summary>विश्वास-प्रस्तुतिः</summary>

द्वाराणां परिघाणां च गिरीणां चापि भेदनम्।  
नानारुधिरदिग्धाङ्गं मेदोदिग्धं सुदारुणम्॥ ९॥  
वज्रसारं महानादं नानासमितिदारुणम्।  
सर्ववित्रासनं भीमं श्वसन्तमिव पन्नगम्॥ १०॥  
कङ्कगृध्रबकानां च गोमायुगणरक्षसाम्।  
नित्यभक्षप्रदं युद्धे यमरूपं भयावहम्॥ ११॥
</details>

<details><summary>मूलम्</summary>

द्वाराणां परिघाणां च गिरीणां चापि भेदनम्।  
नानारुधिरदिग्धाङ्गं मेदोदिग्धं सुदारुणम्॥ ९॥  
वज्रसारं महानादं नानासमितिदारुणम्।  
सर्ववित्रासनं भीमं श्वसन्तमिव पन्नगम्॥ १०॥  
कङ्कगृध्रबकानां च गोमायुगणरक्षसाम्।  
नित्यभक्षप्रदं युद्धे यमरूपं भयावहम्॥ ११॥
</details>

<details><summary>अनुवाद (हिन्दी)</summary>

बड़े-बड़े दरवाजों, परिघों तथा पर्वतोंको भी तोड़-फोड़ देनेकी उसमें शक्ति थी। उसका सारा शरीर नाना प्रकारके रक्तमें नहाया और चर्बीसे परिपुष्ट हुआ था। देखनेमें भी वह बड़ा भयंकर था। वज्रके समान कठोर, महान् शब्दसे युक्त, अनेकानेक युद्धोंमें शत्रुसेनाको विदीर्ण करनेवाला, सबको त्रास देनेवाला तथा फुफकारते हुए सर्पके समान भयंकर था। युद्धमें वह यमराजका भयावह रूप धारण कर लेता था। समरभूमिमें कौए, गीध, बगुले, गीदड़ तथा पिशाचोंको वह सदा भक्ष्य प्रदान करता था॥ ९—११॥
</details>

<details open><summary>विश्वास-प्रस्तुतिः</summary>

नन्दनं वानरेन्द्राणां रक्षसामवसादनम्।  
वाजितं विविधैर्वाजैश्चारुचित्रैर्गरुत्मतः॥ १२॥
</details>

<details><summary>मूलम्</summary>

नन्दनं वानरेन्द्राणां रक्षसामवसादनम्।  
वाजितं विविधैर्वाजैश्चारुचित्रैर्गरुत्मतः॥ १२॥
</details>

<details><summary>अनुवाद (हिन्दी)</summary>

वह सायक वानर-यूथपतियोंको आनन्द देनेवाला तथा राक्षसोंको दुःखमें डालनेवाला था। गरुड़के सुन्दर विचित्र और नाना प्रकारके पंख लगाकर वह पंखयुक्त बना हुआ था॥ १२॥
</details>

<details open><summary>विश्वास-प्रस्तुतिः</summary>

तमुत्तमेषुं लोकानामिक्ष्वाकुभयनाशनम्।  
द्विषतां कीर्तिहरणं प्रहर्षकरमात्मनः॥ १३॥  
अभिमन्त्र्य ततो रामस्तं महेषुं महाबलः।  
वेदप्रोक्तेन विधिना संदधे कार्मुके बली॥ १४॥
</details>

<details><summary>मूलम्</summary>

तमुत्तमेषुं लोकानामिक्ष्वाकुभयनाशनम्।  
द्विषतां कीर्तिहरणं प्रहर्षकरमात्मनः॥ १३॥  
अभिमन्त्र्य ततो रामस्तं महेषुं महाबलः।  
वेदप्रोक्तेन विधिना संदधे कार्मुके बली॥ १४॥
</details>

<details><summary>अनुवाद (हिन्दी)</summary>

वह उत्तम बाण समस्त लोकों तथा इक्ष्वाकुवंशियोंके भयका नाशक था, शत्रुओंकी कीर्तिका अपहरण तथा अपने हर्षकी वृद्धि करनेवाला था। उस महान् सायकको वेदोक्त विधिसे अभिमन्त्रित करके महाबली श्रीरामने अपने धनुषपर रखा॥ १३-१४॥
</details>

<details open><summary>विश्वास-प्रस्तुतिः</summary>

तस्मिन् संधीयमाने तु राघवेण शरोत्तमे।  
सर्वभूतानि संत्रेसुश्चचाल च वसुंधरा॥ १५॥
</details>

<details><summary>मूलम्</summary>

तस्मिन् संधीयमाने तु राघवेण शरोत्तमे।  
सर्वभूतानि संत्रेसुश्चचाल च वसुंधरा॥ १५॥
</details>

<details><summary>अनुवाद (हिन्दी)</summary>

श्रीरघुनाथजी जब उस उत्तम बाणका संधान करने लगे, तब सम्पूर्ण प्राणी थर्रा उठे और धरती डोलने लगी॥ १५॥
</details>

<details open><summary>विश्वास-प्रस्तुतिः</summary>

स रावणाय संक्रुद्धो भृशमायम्य कार्मुकम्।  
चिक्षेप परमायत्तः शरं मर्मविदारणम्॥ १६॥
</details>

<details><summary>मूलम्</summary>

स रावणाय संक्रुद्धो भृशमायम्य कार्मुकम्।  
चिक्षेप परमायत्तः शरं मर्मविदारणम्॥ १६॥
</details>

<details><summary>अनुवाद (हिन्दी)</summary>

श्रीरामने अत्यन्त कुपित हो बड़े यत्नके साथ धनुषको पूर्णरूपसे खींचकर उस मर्मभेदी बाणको रावणपर चला दिया॥ १६॥
</details>

<details open><summary>विश्वास-प्रस्तुतिः</summary>

स वज्र इव दुर्धर्षो वज्रिबाहुविसर्जितः।  
कृतान्त इव चावार्यो न्यपतद् रावणोरसि॥ १७॥
</details>

<details><summary>मूलम्</summary>

स वज्र इव दुर्धर्षो वज्रिबाहुविसर्जितः।  
कृतान्त इव चावार्यो न्यपतद् रावणोरसि॥ १७॥
</details>

<details><summary>अनुवाद (हिन्दी)</summary>

वज्रधारी इन्द्रके हाथोंसे छूटे हुए वज्रके समान दुर्धर्ष और कालके समान अनिवार्य वह बाण रावणकी छातीपर जा लगा॥ १७॥
</details>

<details open><summary>विश्वास-प्रस्तुतिः</summary>

स विसृष्टो महावेगः शरीरान्तकरः परः।  
बिभेद हृदयं तस्य रावणस्य दुरात्मनः॥ १८॥
</details>

<details><summary>मूलम्</summary>

स विसृष्टो महावेगः शरीरान्तकरः परः।  
बिभेद हृदयं तस्य रावणस्य दुरात्मनः॥ १८॥
</details>

<details><summary>अनुवाद (हिन्दी)</summary>

शरीरका अन्त कर देनेवाले उस महान् वेगशाली श्रेष्ठ बाणने छूटते ही दुरात्मा रावणके हृदयको विदीर्ण कर डाला॥ १८॥
</details>

<details open><summary>विश्वास-प्रस्तुतिः</summary>

रुधिराक्तः स वेगेन शरीरान्तकरः शरः।  
रावणस्य हरन् प्राणान् विवेश धरणीतलम्॥ १९॥
</details>

<details><summary>मूलम्</summary>

रुधिराक्तः स वेगेन शरीरान्तकरः शरः।  
रावणस्य हरन् प्राणान् विवेश धरणीतलम्॥ १९॥
</details>

<details><summary>अनुवाद (हिन्दी)</summary>

शरीरका अन्त करके रावणके प्राण हर लेनेवाला वह बाण उसके खूनसे रँगकर वेगपूर्वक धरतीमें समा गया॥
</details>

<details open><summary>विश्वास-प्रस्तुतिः</summary>

स शरो रावणं हत्वा रुधिरार्द्रकृतच्छविः।  
कृतकर्मा निभृतवत् स तूणीं पुनराविशत्॥ २०॥
</details>

<details><summary>मूलम्</summary>

स शरो रावणं हत्वा रुधिरार्द्रकृतच्छविः।  
कृतकर्मा निभृतवत् स तूणीं पुनराविशत्॥ २०॥
</details>

<details><summary>अनुवाद (हिन्दी)</summary>

इस प्रकार रावणका वध करके खूनसे रँगा हुआ वह शोभाशाली बाण अपना काम पूरा करनेके पश्चात् पुनः विनीत सेवककी भाँति श्रीरामचन्द्रजीके तरकसमें लौट आया॥ २०॥
</details>

<details open><summary>विश्वास-प्रस्तुतिः</summary>

तस्य हस्ताद्धतस्याशु कार्मुकं तत् ससायकम्।  
निपपात सह प्राणैर्भ्रश्यमानस्य जीवितात्॥ २१॥
</details>

<details><summary>मूलम्</summary>

तस्य हस्ताद्धतस्याशु कार्मुकं तत् ससायकम्।  
निपपात सह प्राणैर्भ्रश्यमानस्य जीवितात्॥ २१॥
</details>

<details><summary>अनुवाद (हिन्दी)</summary>

श्रीरामके बाणोंकी चोट खाकर रावण जीवनसे हाथ धो बैठा। उसके प्राण निकलनेके साथ ही हाथसे सायकसहित धनुष भी छूटकर गिर पड़ा॥ २१॥
</details>

<details open><summary>विश्वास-प्रस्तुतिः</summary>

गतासुर्भीमवेगस्तु नैर्ऋतेन्द्रो महाद्युतिः।  
पपात स्यन्दनाद् भूमौ वृत्रो वज्रहतो यथा॥ २२॥
</details>

<details><summary>मूलम्</summary>

गतासुर्भीमवेगस्तु नैर्ऋतेन्द्रो महाद्युतिः।  
पपात स्यन्दनाद् भूमौ वृत्रो वज्रहतो यथा॥ २२॥
</details>

<details><summary>अनुवाद (हिन्दी)</summary>

वह भयानक वेगशाली महातेजस्वी राक्षसराज प्राणहीन हो वज्रके मारे हुए वृत्रासुरकी भाँति रथसे पृथ्वीपर गिर पड़ा॥ २२॥
</details>

<details open><summary>विश्वास-प्रस्तुतिः</summary>

तं दृष्ट्वा पतितं भूमौ हतशेषा निशाचराः।  
हतनाथा भयत्रस्ताः सर्वतः सम्प्रदुद्रुवुः॥ २३॥
</details>

<details><summary>मूलम्</summary>

तं दृष्ट्वा पतितं भूमौ हतशेषा निशाचराः।  
हतनाथा भयत्रस्ताः सर्वतः सम्प्रदुद्रुवुः॥ २३॥
</details>

<details><summary>अनुवाद (हिन्दी)</summary>

रावणको पृथ्वीपर पड़ा देख मरनेसे बचे हुए सम्पूर्ण निशाचर स्वामीके मारे जानेसे भयभीत हो सब ओर भाग गये॥ २३॥
</details>

<details open><summary>विश्वास-प्रस्तुतिः</summary>

नर्दन्तश्चाभिपेतुस्तान् वानरा द्रुमयोधिनः।  
दशग्रीववधं दृष्ट्वा वानरा जितकाशिनः॥ २४॥
</details>

<details><summary>मूलम्</summary>

नर्दन्तश्चाभिपेतुस्तान् वानरा द्रुमयोधिनः।  
दशग्रीववधं दृष्ट्वा वानरा जितकाशिनः॥ २४॥
</details>

<details><summary>अनुवाद (हिन्दी)</summary>

दशमुख रावणका वध हुआ देख विजयसे सुशोभित होनेवाले वानर, जो वृक्षोंद्वारा युद्ध करनेवाले थे, गर्जना करते हुए उन राक्षसोंपर टूट पड़े॥ २४॥
</details>

<details open><summary>विश्वास-प्रस्तुतिः</summary>

अर्दिता वानरैर्हृष्टैर्लङ्कामभ्यपतन् भयात्।  
हताश्रयत्वात् करुणैर्बाष्पप्रस्रवणैर्मुखैः॥ २५॥
</details>

<details><summary>मूलम्</summary>

अर्दिता वानरैर्हृष्टैर्लङ्कामभ्यपतन् भयात्।  
हताश्रयत्वात् करुणैर्बाष्पप्रस्रवणैर्मुखैः॥ २५॥
</details>

<details><summary>अनुवाद (हिन्दी)</summary>

उन हर्षोल्लासित वानरोंद्वारा पीड़ित किये जानेपर वे राक्षस भयके मारे लङ्कापुरीकी ओर भाग गये; क्योंकि उनका आश्रय नष्ट हो गया था। उनके मुखपर करुणायुक्त आँसुओंकी धारा बह रही थी॥ २५॥
</details>

<details open><summary>विश्वास-प्रस्तुतिः</summary>

ततो विनेदुः संहृष्टा वानरा जितकाशिनः।  
वदन्तो राघवजयं रावणस्य च तद्वधम्॥ २६॥
</details>

<details><summary>मूलम्</summary>

ततो विनेदुः संहृष्टा वानरा जितकाशिनः।  
वदन्तो राघवजयं रावणस्य च तद्वधम्॥ २६॥
</details>

<details><summary>अनुवाद (हिन्दी)</summary>

उस समय वानर विजय-लक्ष्मीसे सुशोभित हो अत्यन्त हर्ष और उत्साहसे भर गये तथा श्रीरघुनाथजीकी विजय और रावणके वधकी घोषणा करते हुए जोर-जोरसे गर्जना करने लगे॥ २६॥
</details>

<details open><summary>विश्वास-प्रस्तुतिः</summary>

अथान्तरिक्षे व्यनदत् सौम्यस्त्रिदशदुन्दुभिः।  
दिव्यगन्धवहस्तत्र मारुतः सुसुखो ववौ॥ २७॥
</details>

<details><summary>मूलम्</summary>

अथान्तरिक्षे व्यनदत् सौम्यस्त्रिदशदुन्दुभिः।  
दिव्यगन्धवहस्तत्र मारुतः सुसुखो ववौ॥ २७॥
</details>

<details><summary>अनुवाद (हिन्दी)</summary>

इसी समय आकाशमें मधुर स्वरसे देवताओंकी दुन्दुभियाँ बजने लगीं। वायु दिव्य सुगन्ध बिखेरती हुई मन्द-मन्द गतिसे प्रवाहित होने लगी॥ २७॥
</details>

<details open><summary>विश्वास-प्रस्तुतिः</summary>

निपपातान्तरिक्षाच्च पुष्पवृष्टिस्तदा भुवि।  
किरन्ती राघवरथं दुरावापा मनोहरा॥ २८॥
</details>

<details><summary>मूलम्</summary>

निपपातान्तरिक्षाच्च पुष्पवृष्टिस्तदा भुवि।  
किरन्ती राघवरथं दुरावापा मनोहरा॥ २८॥
</details>

<details><summary>अनुवाद (हिन्दी)</summary>

अन्तरिक्षसे भूतलपर श्रीरघुनाथजीके रथके ऊपर फूलोंकी वर्षा होने लगी, जो दुर्लभ तथा मनोहर थी॥
</details>

<details open><summary>विश्वास-प्रस्तुतिः</summary>

राघवस्तवसंयुक्ता गगने च विशुश्रुवे।  
साधुसाध्विति वागग्र्या देवतानां महात्मनाम्॥ २९॥
</details>

<details><summary>मूलम्</summary>

राघवस्तवसंयुक्ता गगने च विशुश्रुवे।  
साधुसाध्विति वागग्र्या देवतानां महात्मनाम्॥ २९॥
</details>

<details><summary>अनुवाद (हिन्दी)</summary>

आकाशमें महामना देवताओंके मुखसे निकली हुई श्रीरामचन्द्रजीकी स्तुतिसे युक्त साधुवादकी श्रेष्ठ वाणी सुनायी देने लगी॥ २९॥
</details>

<details open><summary>विश्वास-प्रस्तुतिः</summary>

आविवेश महान् हर्षो देवानां चारणैः सह।  
रावणे निहते रौद्रे सर्वलोकभयंकरे॥ ३०॥
</details>

<details><summary>मूलम्</summary>

आविवेश महान् हर्षो देवानां चारणैः सह।  
रावणे निहते रौद्रे सर्वलोकभयंकरे॥ ३०॥
</details>

<details><summary>अनुवाद (हिन्दी)</summary>

सम्पूर्ण लोकोंको भय देनेवाले रौद्र राक्षस रावणके मारे जानेपर देवताओं और चारणोंको महान् हर्ष हुआ॥
</details>

<details open><summary>विश्वास-प्रस्तुतिः</summary>

ततः सकामं सुग्रीवमङ्गदं च विभीषणम्।  
चकार राघवः प्रीतो हत्वा राक्षसपुंगवम्॥ ३१॥
</details>

<details><summary>मूलम्</summary>

ततः सकामं सुग्रीवमङ्गदं च विभीषणम्।  
चकार राघवः प्रीतो हत्वा राक्षसपुंगवम्॥ ३१॥
</details>

<details><summary>अनुवाद (हिन्दी)</summary>

श्रीरघुनाथजीने राक्षसराजको मारकर सुग्रीव, अङ्गद तथा विभीषणको सफलमनोरथ किया और स्वयं भी उन्हें बड़ी प्रसन्नता हुई॥ ३१॥
</details>

<details open><summary>विश्वास-प्रस्तुतिः</summary>

ततः प्रजग्मुः प्रशमं मरुद‍्गणा  
दिशः प्रसेदुर्विमलं नभोऽभवत्।  
मही चकम्पे न च मारुतो ववौ  
स्थिरप्रभश्चाप्यभवद् दिवाकरः॥ ३२॥
</details>

<details><summary>मूलम्</summary>

ततः प्रजग्मुः प्रशमं मरुद‍्गणा  
दिशः प्रसेदुर्विमलं नभोऽभवत्।  
मही चकम्पे न च मारुतो ववौ  
स्थिरप्रभश्चाप्यभवद् दिवाकरः॥ ३२॥
</details>

<details><summary>अनुवाद (हिन्दी)</summary>

तत्पश्चात् देवताओंको बड़ी शान्ति मिली, सम्पूर्ण दिशाएँ प्रसन्न हो गयीं—उनमें प्रकाश छा गया, आकाश निर्मल हो गया, पृथ्वीका काँपना बंद हुआ, हवा स्वाभाविक गतिसे चलने लगी तथा सूर्यकी प्रभा भी स्थिर हो गयी॥ ३२॥
</details>

<details open><summary>विश्वास-प्रस्तुतिः</summary>

ततस्तु सुग्रीवविभीषणाङ्गदाः  
सुहृद्विशिष्टाः सहलक्ष्मणस्तदा।  
समेत्य हृष्टा विजयेन राघवं  
रणेऽभिरामं विधिनाभ्यपूजयन्॥ ३३॥
</details>

<details><summary>मूलम्</summary>

ततस्तु सुग्रीवविभीषणाङ्गदाः  
सुहृद्विशिष्टाः सहलक्ष्मणस्तदा।  
समेत्य हृष्टा विजयेन राघवं  
रणेऽभिरामं विधिनाभ्यपूजयन्॥ ३३॥
</details>

<details><summary>अनुवाद (हिन्दी)</summary>

सुग्रीव, विभीषण, अङ्गद तथा लक्ष्मण अपने सुहृदोंके साथ युद्धमें श्रीरामचन्द्रजीकी विजयसे बहुत प्रसन्न हुए। इसके बाद उन सबने मिलकर नयनाभिराम श्रीरामकी विधिवत् पूजा की॥ ३३॥
</details>

<details open><summary>विश्वास-प्रस्तुतिः</summary>

स तु निहतरिपुः स्थिरप्रतिज्ञः  
स्वजनबलाभिवृतो रणे बभूव।  
रघुकुलनृपनन्दनो महौजा-  
स्त्रिदशगणैरभिसंवृतो महेन्द्रः॥ ३४॥
</details>

<details><summary>मूलम्</summary>

स तु निहतरिपुः स्थिरप्रतिज्ञः  
स्वजनबलाभिवृतो रणे बभूव।  
रघुकुलनृपनन्दनो महौजा-  
स्त्रिदशगणैरभिसंवृतो महेन्द्रः॥ ३४॥
</details>

<details><summary>अनुवाद (हिन्दी)</summary>

शत्रुको मारकर अपनी प्रतिज्ञा पूर्ण करनेके पश्चात् स्वजनोंसहित सेनासे घिरे हुए महातेजस्वी रघुकुलराजकुमार श्रीराम रणभूमिमें देवताओंसे घिरे हुए इन्द्रकी भाँति शोभा पाने लगे॥ ३४॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डेऽष्टाधिकशततमः सर्गः॥ १०८॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें एक सौ आठवाँ सर्ग पूरा हुआ॥ १०८॥
</details>
