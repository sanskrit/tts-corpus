+++
title = "११४ विभीषणेन रामान्तिके सीताप्रेषणम्"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-114-Vibhishana_brings_Seetha_to_Rama_0.mp3"></div>
</details>



<details><summary>भागसूचना</summary>

114. श्रीरामकी आज्ञासे विभीषणका सीताको उनके समीप लाना और सीताका प्रियतमके मुखचन्द्रका दर्शन करना
</details>

<details open><summary>विश्वास-प्रस्तुतिः</summary>

तमुवाच महाप्राज्ञः सोऽभिवाद्य प्लवङ्गमः।  
रामं कमलपत्राक्षं वरं सर्वधनुष्मताम्॥ १॥
</details>

<details><summary>मूलम्</summary>

तमुवाच महाप्राज्ञः सोऽभिवाद्य प्लवङ्गमः।  
रामं कमलपत्राक्षं वरं सर्वधनुष्मताम्॥ १॥
</details>

<details><summary>अनुवाद (हिन्दी)</summary>

तदनन्तर परम बुद्धिमान् वानरवीर हनुमान् जी ने सम्पूर्ण धनुर्धरोंमें श्रेष्ठ कमलनयन श्रीरामको प्रणाम करके कहा—॥ १॥
</details>

<details open><summary>विश्वास-प्रस्तुतिः</summary>

यन्निमित्तोऽयमारम्भः कर्मणां यः फलोदयः।  
तां देवीं शोकसंतप्तां द्रष्टुमर्हसि मैथिलीम्॥ २॥
</details>

<details><summary>मूलम्</summary>

यन्निमित्तोऽयमारम्भः कर्मणां यः फलोदयः।  
तां देवीं शोकसंतप्तां द्रष्टुमर्हसि मैथिलीम्॥ २॥
</details>

<details><summary>अनुवाद (हिन्दी)</summary>

‘भगवन्! जिनके लिये इन युद्ध आदि कर्मोंका सारा उद्योग आरम्भ किया गया था, उन शोकसंतप्त मिथिलेशकुमारी सीतादेवीको आप दर्शन दें॥ २॥
</details>

<details open><summary>विश्वास-प्रस्तुतिः</summary>

सा हि शोकसमाविष्टा बाष्पपर्याकुलेक्षणा।  
मैथिली विजयं श्रुत्वा द्रष्टुं त्वामभिकांक्षति॥ ३॥
</details>

<details><summary>मूलम्</summary>

सा हि शोकसमाविष्टा बाष्पपर्याकुलेक्षणा।  
मैथिली विजयं श्रुत्वा द्रष्टुं त्वामभिकांक्षति॥ ३॥
</details>

<details><summary>अनुवाद (हिन्दी)</summary>

‘वे शोकमें डूबी रहती हैं। उनके नेत्र आँसुओंसे भरे हुए हैं। आपकी विजयका समाचार सुनकर वे मिथिलेशकुमारी आपका दर्शन करना चाहती हैं॥ ३॥
</details>

<details open><summary>विश्वास-प्रस्तुतिः</summary>

पूर्वकात् प्रत्ययाच्चाहमुक्तो विश्वस्तया तया।  
द्रष्टुमिच्छामि भर्तारमिति पर्याकुलेक्षणा॥ ४॥
</details>

<details><summary>मूलम्</summary>

पूर्वकात् प्रत्ययाच्चाहमुक्तो विश्वस्तया तया।  
द्रष्टुमिच्छामि भर्तारमिति पर्याकुलेक्षणा॥ ४॥
</details>

<details><summary>अनुवाद (हिन्दी)</summary>

‘पहली बार जो मैं आपका संदेश लेकर आया था, तभीसे उनका मेरे ऊपर विश्वास हो गया है कि यह मेरे स्वामीका आत्मीय जन है। उसी विश्वाससे युक्त हो उन्होंने नेत्रोंमें आँसू भरकर मुझसे कहा है कि मैं प्राणनाथका दर्शन करना चाहती हूँ’॥ ४॥
</details>

<details open><summary>विश्वास-प्रस्तुतिः</summary>

एवमुक्तो हनुमता रामो धर्मभृतां वरः।  
आगच्छत् सहसा ध्यानमीषद‍्बाष्पपरिप्लुतः॥ ५॥  
स दीर्घमभिनिःश्वस्य जगतीमवलोकयन्।  
उवाच मेघसंकाशं विभीषणमुपस्थितम्॥ ६॥
</details>

<details><summary>मूलम्</summary>

एवमुक्तो हनुमता रामो धर्मभृतां वरः।  
आगच्छत् सहसा ध्यानमीषद‍्बाष्पपरिप्लुतः॥ ५॥  
स दीर्घमभिनिःश्वस्य जगतीमवलोकयन्।  
उवाच मेघसंकाशं विभीषणमुपस्थितम्॥ ६॥
</details>

<details><summary>अनुवाद (हिन्दी)</summary>

हनुमान् जी के ऐसा कहनेपर धर्मात्माओंमें श्रेष्ठ श्रीरामचन्द्रजी सहसा ध्यानस्थ हो गये। उनकी आँखें डबडबा आयीं और वे लम्बी साँस खींचकर भूमिकी ओर देखते हुए पास ही खड़े मेघके समान श्याम कान्तिवाले विभीषणसे बोले—॥ ५-६॥
</details>

<details open><summary>विश्वास-प्रस्तुतिः</summary>

दिव्याङ्गरागां वैदेहीं दिव्याभरणभूषिताम्।  
इह सीतां शिरःस्नातामुपस्थापय मा चिरम्॥ ७॥
</details>

<details><summary>मूलम्</summary>

दिव्याङ्गरागां वैदेहीं दिव्याभरणभूषिताम्।  
इह सीतां शिरःस्नातामुपस्थापय मा चिरम्॥ ७॥
</details>

<details><summary>अनुवाद (हिन्दी)</summary>

‘तुम विदेहनन्दिनी सीताको मस्तकपरसे स्नान कराकर दिव्य अङ्गराग तथा दिव्य आभूषणोंसे विभूषित करके शीघ्र मेरे पास ले आओ’॥ ७॥
</details>

<details open><summary>विश्वास-प्रस्तुतिः</summary>

एवमुक्तस्तु रामेण त्वरमाणो विभीषणः।  
प्रविश्यान्तःपुरं सीतां स्त्रीभिः स्वाभिरचोदयत्॥ ८॥
</details>

<details><summary>मूलम्</summary>

एवमुक्तस्तु रामेण त्वरमाणो विभीषणः।  
प्रविश्यान्तःपुरं सीतां स्त्रीभिः स्वाभिरचोदयत्॥ ८॥
</details>

<details><summary>अनुवाद (हिन्दी)</summary>

श्रीरामके ऐसा कहनेपर विभीषण बड़ी उतावलीके साथ अन्तःपुरमें गये और पहले अपनी स्त्रियोंको भेजकर उन्होंने सीताको अपने आनेकी खबर दी॥ ८॥
</details>

<details open><summary>विश्वास-प्रस्तुतिः</summary>

ततः सीतां महाभागां दृष्ट्वोवाच विभीषणः।  
मूर्ध्नि बद्धाञ्जलिः श्रीमान् विनीतो राक्षसेश्वरः॥ ९॥
</details>

<details><summary>मूलम्</summary>

ततः सीतां महाभागां दृष्ट्वोवाच विभीषणः।  
मूर्ध्नि बद्धाञ्जलिः श्रीमान् विनीतो राक्षसेश्वरः॥ ९॥
</details>

<details><summary>अनुवाद (हिन्दी)</summary>

इसके बाद श्रीमान् राक्षसराज विभीषणने स्वयं ही जाकर महाभाग सीताका दर्शन किया और मस्तकपर अञ्जलि बाँध विनीतभावसे कहा—॥ ९॥
</details>

<details open><summary>विश्वास-प्रस्तुतिः</summary>

दिव्याङ्गरागा वैदेहि दिव्याभरणभूषिता।  
यानमारोह भद्रं ते भर्ता त्वां द्रष्टुमिच्छति॥ १०॥
</details>

<details><summary>मूलम्</summary>

दिव्याङ्गरागा वैदेहि दिव्याभरणभूषिता।  
यानमारोह भद्रं ते भर्ता त्वां द्रष्टुमिच्छति॥ १०॥
</details>

<details><summary>अनुवाद (हिन्दी)</summary>

‘विदेहराजकुमारी! आप स्नान करके दिव्य अङ्गराग तथा दिव्य वस्त्राभूषणोंसे भूषित होकर सवारीपर बैठिये। आपका कल्याण हो। आपके स्वामी आपको देखना चाहते हैं’॥ १०॥
</details>

<details open><summary>विश्वास-प्रस्तुतिः</summary>

एवमुक्ता तु वैदेही प्रत्युवाच विभीषणम्।  
अस्नात्वा द्रष्टुमिच्छामि भर्तारं राक्षसेश्वर॥ ११॥
</details>

<details><summary>मूलम्</summary>

एवमुक्ता तु वैदेही प्रत्युवाच विभीषणम्।  
अस्नात्वा द्रष्टुमिच्छामि भर्तारं राक्षसेश्वर॥ ११॥
</details>

<details><summary>अनुवाद (हिन्दी)</summary>

उनके ऐसा कहनेपर वैदेहीने विभीषणको उत्तर दिया—‘राक्षसराज! मैं बिना स्नान किये ही अभी पतिदेवका दर्शन करना चाहती हूँ’॥ ११॥
</details>

<details open><summary>विश्वास-प्रस्तुतिः</summary>

तस्यास्तद् वचनं श्रुत्वा प्रत्युवाच विभीषणः।  
यथाऽऽह रामो भर्ता ते तत् तथा कर्तुमर्हसि॥ १२॥
</details>

<details><summary>मूलम्</summary>

तस्यास्तद् वचनं श्रुत्वा प्रत्युवाच विभीषणः।  
यथाऽऽह रामो भर्ता ते तत् तथा कर्तुमर्हसि॥ १२॥
</details>

<details><summary>अनुवाद (हिन्दी)</summary>

सीताकी यह बात सुनकर विभीषण बोले—‘देवि! आपके पतिदेव श्रीरामचन्द्रजीने जैसी आज्ञा दी है, आपको वैसा ही करना चाहिये’॥ १२॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा मैथिली पतिदेवता।  
भर्तृभक्त्यावृता साध्वी तथेति प्रत्यभाषत॥ १३॥
</details>

<details><summary>मूलम्</summary>

तस्य तद् वचनं श्रुत्वा मैथिली पतिदेवता।  
भर्तृभक्त्यावृता साध्वी तथेति प्रत्यभाषत॥ १३॥
</details>

<details><summary>अनुवाद (हिन्दी)</summary>

उनका यह वचन सुनकर पतिभक्तिसे सुरक्षित तथा पतिको ही देवता माननेवाली सती-साध्वी मिथिलेशकुमारी सीताने ‘बहुत अच्छा’ कहकर स्वामीकी आज्ञा शिरोधार्य कर ली॥ १३॥
</details>

<details open><summary>विश्वास-प्रस्तुतिः</summary>

ततः सीतां शिरःस्नातां संयुक्तां प्रतिकर्मणा।  
महार्हाभरणोपेतां महार्हाम्बरधारिणीम्॥ १४॥
</details>

<details><summary>मूलम्</summary>

ततः सीतां शिरःस्नातां संयुक्तां प्रतिकर्मणा।  
महार्हाभरणोपेतां महार्हाम्बरधारिणीम्॥ १४॥
</details>

<details><summary>अनुवाद (हिन्दी)</summary>

तत्पश्चात् विदेहकुमारीने सिरसे स्नान करके सुन्दर शृङ्गार किया तथा बहुमूल्य वस्त्र और आभूषण पहनकर वे चलनेको तैयार हो गयीं॥ १४॥
</details>

<details open><summary>विश्वास-प्रस्तुतिः</summary>

आरोप्य शिबिकां दीप्तां परार्घ्याम्बरसंवृताम्।  
रक्षोभिर्बहुभिर्गुप्तामाजहार विभीषणः॥ १५॥
</details>

<details><summary>मूलम्</summary>

आरोप्य शिबिकां दीप्तां परार्घ्याम्बरसंवृताम्।  
रक्षोभिर्बहुभिर्गुप्तामाजहार विभीषणः॥ १५॥
</details>

<details><summary>अनुवाद (हिन्दी)</summary>

तब विभीषण बहुमूल्य वस्त्रोंसे आवृत दीप्तिमती सीता देवीको शिबिकामें बिठाकर भगवान् श्रीरामके पास ले आये। उस समय बहुत-से निशाचर चारों ओरसे घेरकर उनकी रक्षा कर रहे थे॥ १५॥
</details>

<details open><summary>विश्वास-प्रस्तुतिः</summary>

सोऽभिगम्य महात्मानं ज्ञात्वापि ध्यानमास्थितम्।  
प्रणतश्च प्रहृष्टश्च प्राप्तां सीतां न्यवेदयत्॥ १६॥
</details>

<details><summary>मूलम्</summary>

सोऽभिगम्य महात्मानं ज्ञात्वापि ध्यानमास्थितम्।  
प्रणतश्च प्रहृष्टश्च प्राप्तां सीतां न्यवेदयत्॥ १६॥
</details>

<details><summary>अनुवाद (हिन्दी)</summary>

भगवान् श्रीराम ध्यानस्थ हैं, यह जानकर भी विभीषण उनके पास गये और उन्हें प्रणाम करके प्रसन्नतापूर्वक बोले—‘प्रभो! सीतादेवी आ गयी हैं’॥ १६॥
</details>

<details open><summary>विश्वास-प्रस्तुतिः</summary>

तामागतामुपश्रुत्य रक्षोगृहचिरोषिताम्।  
रोषं हर्षं च दैन्यं च राघवः प्राप शत्रुहा॥ १७॥
</details>

<details><summary>मूलम्</summary>

तामागतामुपश्रुत्य रक्षोगृहचिरोषिताम्।  
रोषं हर्षं च दैन्यं च राघवः प्राप शत्रुहा॥ १७॥
</details>

<details><summary>अनुवाद (हिन्दी)</summary>

राक्षसके घरमें बहुत दिनोंतक निवास करनेके बाद आज सीताजी आयी हैं, यह सोच उनके आगमनका समाचार सुनकर शत्रुसूदन श्रीरघुनाथजीको एक ही समय रोष, हर्ष और दुःख प्राप्त हुआ॥ १७॥
</details>

<details open><summary>विश्वास-प्रस्तुतिः</summary>

ततो यानगतां सीतां सविमर्शं विचारयन्।  
विभीषणमिदं वाक्यमहृष्टो राघवोऽब्रवीत्॥ १८॥
</details>

<details><summary>मूलम्</summary>

ततो यानगतां सीतां सविमर्शं विचारयन्।  
विभीषणमिदं वाक्यमहृष्टो राघवोऽब्रवीत्॥ १८॥
</details>

<details><summary>अनुवाद (हिन्दी)</summary>

तदनन्तर ‘सीता सवारीपर आयी हैं’ इस बातपर तर्क-वितर्कपूर्ण विचार करके श्रीरघुनाथजीको प्रसन्नता नहीं हुई। वे विभीषणसे इस प्रकार बोले—॥ १८॥
</details>

<details open><summary>विश्वास-प्रस्तुतिः</summary>

राक्षसाधिपते सौम्य नित्यं मद्विजये रत।  
वैदेही संनिकर्षं मे क्षिप्रं समभिगच्छतु॥ १९॥
</details>

<details><summary>मूलम्</summary>

राक्षसाधिपते सौम्य नित्यं मद्विजये रत।  
वैदेही संनिकर्षं मे क्षिप्रं समभिगच्छतु॥ १९॥
</details>

<details><summary>अनुवाद (हिन्दी)</summary>

‘सदा मेरी विजयके लिये तत्पर रहनेवाले सौम्य राक्षसराज! तुम विदेहकुमारीसे कहो, वे शीघ्र मेरे पास आयें’॥ १९॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा राघवस्य विभीषणः।  
तूर्णमुत्सारणं तत्र कारयामास धर्मवित्॥ २०॥
</details>

<details><summary>मूलम्</summary>

तस्य तद् वचनं श्रुत्वा राघवस्य विभीषणः।  
तूर्णमुत्सारणं तत्र कारयामास धर्मवित्॥ २०॥
</details>

<details><summary>अनुवाद (हिन्दी)</summary>

श्रीरघुनाथजीकी यह बात सुनकर धर्मज्ञ विभीषणने तुरंत वहाँसे दूसरे लोगोंको हटाना प्रारम्भ किया॥ २०॥
</details>

<details open><summary>विश्वास-प्रस्तुतिः</summary>

कञ्चुकोष्णीषिणस्तत्र वेत्रझर्झरपाणयः।  
उत्सारयन्तस्तान् योधान् समन्तात् परिचक्रमुः॥ २१॥
</details>

<details><summary>मूलम्</summary>

कञ्चुकोष्णीषिणस्तत्र वेत्रझर्झरपाणयः।  
उत्सारयन्तस्तान् योधान् समन्तात् परिचक्रमुः॥ २१॥
</details>

<details><summary>अनुवाद (हिन्दी)</summary>

पगड़ी बाँधे और अङ्गा पहिने हुए बहुत-से सिपाही हाथोंमें झाँझकी तरह बजती हुई छड़ी लिये उन वानर-योद्धाओंको हटाते हुए चारों ओर घूमने लगे॥ २१॥
</details>

<details open><summary>विश्वास-प्रस्तुतिः</summary>

ऋक्षाणां वानराणां च राक्षसानां च सर्वशः।  
वृन्दान्युत्सार्यमाणानि दूरमुत्तस्थुरन्ततः॥ २२॥
</details>

<details><summary>मूलम्</summary>

ऋक्षाणां वानराणां च राक्षसानां च सर्वशः।  
वृन्दान्युत्सार्यमाणानि दूरमुत्तस्थुरन्ततः॥ २२॥
</details>

<details><summary>अनुवाद (हिन्दी)</summary>

उनके द्वारा हटाये जाते हुए रीछों, वानरों और राक्षसोंके समुदाय अन्ततोगत्वा दूर जाकर खड़े हो गये॥
</details>

<details open><summary>विश्वास-प्रस्तुतिः</summary>

तेषामुत्सार्यमाणानां निःस्वनः सुमहानभूत्।  
वायुनोद्‍धूयमानस्य सागरस्येव निःस्वनः॥ २३॥
</details>

<details><summary>मूलम्</summary>

तेषामुत्सार्यमाणानां निःस्वनः सुमहानभूत्।  
वायुनोद्‍धूयमानस्य सागरस्येव निःस्वनः॥ २३॥
</details>

<details><summary>अनुवाद (हिन्दी)</summary>

जैसे वायुके थपेड़े खाकर उद्वेलित हुए समुद्रकी गर्जना बढ़ जाती है, उसी प्रकार वहाँसे हटाये जाते हुए उन वानर आदिके हटनेसे वहाँ बड़ा भारी कोलाहल मच गया॥ २३॥
</details>

<details open><summary>विश्वास-प्रस्तुतिः</summary>

उत्सार्यमाणांस्तान् दृष्ट्वा समन्ताज्जातसम्भ्रमान्।  
दाक्षिण्यात्तदमर्षाच्च वारयामास राघवः॥ २४॥
</details>

<details><summary>मूलम्</summary>

उत्सार्यमाणांस्तान् दृष्ट्वा समन्ताज्जातसम्भ्रमान्।  
दाक्षिण्यात्तदमर्षाच्च वारयामास राघवः॥ २४॥
</details>

<details><summary>अनुवाद (हिन्दी)</summary>

जिन्हें हटाया जाता था, उनके मनमें बड़ा उद्वेग होता था, सब ओर यह उद्वेग देखकर श्रीरघुनाथजीने अपनी सहज उदारताके कारण उन हटानेवालोंको रोषपूर्वक रोका—॥ २४॥
</details>

<details open><summary>विश्वास-प्रस्तुतिः</summary>

संरम्भाच्चाब्रवीद् रामश्चक्षुषा प्रदहन्निव।  
विभीषणं महाप्राज्ञं सोपालम्भमिदं वचः॥ २५॥
</details>

<details><summary>मूलम्</summary>

संरम्भाच्चाब्रवीद् रामश्चक्षुषा प्रदहन्निव।  
विभीषणं महाप्राज्ञं सोपालम्भमिदं वचः॥ २५॥
</details>

<details><summary>अनुवाद (हिन्दी)</summary>

उस समय श्रीराम हटानेवाले सिपाहियोंकी ओर इस तरह रोषपूर्ण दृष्टिसे देख रहे थे, मानो उन्हें जलाकर भस्म कर डालेंगे। उन्होंने परम बुद्धिमान् विभीषणको उलाहना देते हुए क्रोधपूर्वक कहा—॥ २५॥
</details>

<details open><summary>विश्वास-प्रस्तुतिः</summary>

किमर्थं मामनादृत्य क्लिश्यतेऽयं त्वया जनः।  
निवर्तयैनमुद्वेगं जनोऽयं स्वजनो मम॥ २६॥
</details>

<details><summary>मूलम्</summary>

किमर्थं मामनादृत्य क्लिश्यतेऽयं त्वया जनः।  
निवर्तयैनमुद्वेगं जनोऽयं स्वजनो मम॥ २६॥
</details>

<details><summary>अनुवाद (हिन्दी)</summary>

‘तुम किसलिये मेरा अनादर करके इन सब लोगोंको कष्ट दे रहे हो। रोक दो इस उद्वेगजनक कार्यको। यहाँ जितने लोग हैं यह सब मेरे आत्मीय जन हैं॥ २६॥
</details>

<details open><summary>विश्वास-प्रस्तुतिः</summary>

न गृहाणि न वस्त्राणि न प्राकारस्तिरस्क्रिया।  
नेदृशा राजसत्कारा वृत्तमावरणं स्त्रियाः॥ २७॥
</details>

<details><summary>मूलम्</summary>

न गृहाणि न वस्त्राणि न प्राकारस्तिरस्क्रिया।  
नेदृशा राजसत्कारा वृत्तमावरणं स्त्रियाः॥ २७॥
</details>

<details><summary>अनुवाद (हिन्दी)</summary>

‘घर, वस्त्र (कनात आदि) और चहारदीवारी आदि वस्तुएँ स्त्रीके लिये परदा नहीं हुआ करती हैं। इस तरह लोगोंको दूर हटानेके जो निष्ठुरतापूर्ण व्यवहार हैं, ये भी स्त्रीके लिये आवरण या पर्देका काम नहीं देते हैं। पतिसे प्राप्त होनेवाले सत्कार तथा नारीके अपने सदाचार—ये ही उसके लिये आवरण हैं॥ २७॥
</details>

<details open><summary>विश्वास-प्रस्तुतिः</summary>

व्यसनेषु न कृच्छ्रेषु न युद्धेषु स्वयंवरे।  
न क्रतौ नो विवाहे वा दर्शनं दूष्यते स्त्रियाः॥ २८॥
</details>

<details><summary>मूलम्</summary>

व्यसनेषु न कृच्छ्रेषु न युद्धेषु स्वयंवरे।  
न क्रतौ नो विवाहे वा दर्शनं दूष्यते स्त्रियाः॥ २८॥
</details>

<details><summary>अनुवाद (हिन्दी)</summary>

‘विपत्तिकालमें, शारीरिक या मानसिक पीड़ाके अवसरोंपर, युद्धमें, स्वयंवरमें, यज्ञमें अथवा विवाहमें स्त्रीका दीखना (या दूसरोंकी दृष्टिमें आना) दोषकी बात नहीं है॥ २८॥
</details>

<details open><summary>विश्वास-प्रस्तुतिः</summary>

सैषा विपद‍्गता चैव कृच्छ्रेण च समन्विता।  
दर्शने नास्ति दोषोऽस्या मत्समीपे विशेषतः॥ २९॥
</details>

<details><summary>मूलम्</summary>

सैषा विपद‍्गता चैव कृच्छ्रेण च समन्विता।  
दर्शने नास्ति दोषोऽस्या मत्समीपे विशेषतः॥ २९॥
</details>

<details><summary>अनुवाद (हिन्दी)</summary>

‘यह सीता इस समय विपत्तिमें है। मानसिक कष्टसे भी युक्त है और विशेषतः मेरे पास है; इसलिये इसका परदेके बिना सबके सामने आना दोषकी बात नहीं है॥ २९॥
</details>

<details open><summary>विश्वास-प्रस्तुतिः</summary>

विसृज्य शिबिकां तस्मात् पद्भ्यामेवापसर्पतु।  
समीपे मम वैदेहीं पश्यन्त्वेते वनौकसः॥ ३०॥
</details>

<details><summary>मूलम्</summary>

विसृज्य शिबिकां तस्मात् पद्भ्यामेवापसर्पतु।  
समीपे मम वैदेहीं पश्यन्त्वेते वनौकसः॥ ३०॥
</details>

<details><summary>अनुवाद (हिन्दी)</summary>

‘अतः जानकी शिबिका (पालकी) छोड़कर पैदल ही मेरे पास आयें और ये सभी वानर उनका दर्शन करें’॥
</details>

<details open><summary>विश्वास-प्रस्तुतिः</summary>

एवमुक्तस्तु रामेण सविमर्शो विभीषणः।  
रामस्योपानयत् सीतां संनिकर्षं विनीतवत्॥ ३१॥
</details>

<details><summary>मूलम्</summary>

एवमुक्तस्तु रामेण सविमर्शो विभीषणः।  
रामस्योपानयत् सीतां संनिकर्षं विनीतवत्॥ ३१॥
</details>

<details><summary>अनुवाद (हिन्दी)</summary>

श्रीरामके ऐसा कहनेपर विभीषण बड़े विचारमें पड़ गये और विनीतभावसे सीताको उनके समीप ले आये॥
</details>

<details open><summary>विश्वास-प्रस्तुतिः</summary>

ततो लक्ष्मणसुग्रीवौ हनूमांश्च प्लवङ्गमः।  
निशम्य वाक्यं रामस्य बभूवुर्व्यथिता भृशम्॥ ३२॥
</details>

<details><summary>मूलम्</summary>

ततो लक्ष्मणसुग्रीवौ हनूमांश्च प्लवङ्गमः।  
निशम्य वाक्यं रामस्य बभूवुर्व्यथिता भृशम्॥ ३२॥
</details>

<details><summary>अनुवाद (हिन्दी)</summary>

उस समय श्रीरामचन्द्रजीका पूर्वोक्त वचन सुनकर लक्ष्मण, सुग्रीव तथा कपिवर हनुमान् तीनों ही अत्यन्त व्यथित हो उठे॥ ३२॥
</details>

<details open><summary>विश्वास-प्रस्तुतिः</summary>

कलत्रनिरपेक्षैश्च इङ्गितैरस्य दारुणैः।  
अप्रीतमिव सीतायां तर्कयन्ति स्म राघवम्॥ ३३॥
</details>

<details><summary>मूलम्</summary>

कलत्रनिरपेक्षैश्च इङ्गितैरस्य दारुणैः।  
अप्रीतमिव सीतायां तर्कयन्ति स्म राघवम्॥ ३३॥
</details>

<details><summary>अनुवाद (हिन्दी)</summary>

श्रीरामचन्द्रजीकी भयंकर चेष्टाएँ यह सूचित कर रही थीं कि वे पत्नीकी ओरसे निरपेक्ष हो गये हैं। इसीलिये उन तीनोंने यह अनुमान किया कि श्रीरघुनाथजी सीतापर अप्रसन्न-से जान पड़ते हैं॥ ३३॥
</details>

<details open><summary>विश्वास-प्रस्तुतिः</summary>

लज्जया त्ववलीयन्ती स्वेषु गात्रेषु मैथिली।  
विभीषणेनानुगता भर्तारं साभ्यवर्तत॥ ३४॥
</details>

<details><summary>मूलम्</summary>

लज्जया त्ववलीयन्ती स्वेषु गात्रेषु मैथिली।  
विभीषणेनानुगता भर्तारं साभ्यवर्तत॥ ३४॥
</details>

<details><summary>अनुवाद (हिन्दी)</summary>

आगे-आगे सीता थीं और पीछे विभीषण। वे लज्जासे अपने अङ्गोंमें ही सिकुड़ी जा रही थीं। इस तरह वे अपने पतिदेवके सामने उपस्थित हुईं॥ ३४॥
</details>

<details open><summary>विश्वास-प्रस्तुतिः</summary>

विस्मयाच्च प्रहर्षाच्च स्नेहाच्च पतिदेवता।  
उदैक्षत मुखं भर्तुः सौम्यं सौम्यतरानना॥ ३५॥
</details>

<details><summary>मूलम्</summary>

विस्मयाच्च प्रहर्षाच्च स्नेहाच्च पतिदेवता।  
उदैक्षत मुखं भर्तुः सौम्यं सौम्यतरानना॥ ३५॥
</details>

<details><summary>अनुवाद (हिन्दी)</summary>

सीताजीका मुख अत्यन्त सौम्यभावसे युक्त था। वे पतिको ही देवता माननेवाली थीं। उन्होंने बड़े विस्मय, हर्ष और स्नेहके साथ अपने स्वामीके सौम्य (मनोहर) मुखका दर्शन किया॥ ३५॥
</details>

<details open><summary>विश्वास-प्रस्तुतिः</summary>

अथ समपनुदन्मनःक्लमं सा  
सुचिरमदृष्टमुदीक्ष्य वै प्रियस्य।  
वदनमुदितपूर्णचन्द्रकान्तं  
विमलशशाङ्कनिभानना तदाऽऽसीत्॥ ३६॥
</details>

<details><summary>मूलम्</summary>

अथ समपनुदन्मनःक्लमं सा  
सुचिरमदृष्टमुदीक्ष्य वै प्रियस्य।  
वदनमुदितपूर्णचन्द्रकान्तं  
विमलशशाङ्कनिभानना तदाऽऽसीत्॥ ३६॥
</details>

<details><summary>अनुवाद (हिन्दी)</summary>

उदयकालीन पूर्ण चन्द्रमाको भी लज्जित करनेवाले प्रियतमके सुन्दर मुखको, जिसके दर्शनसे वे बहुत दिनोंसे वञ्चित थीं, सीताने जी भरकर निहारा और अपने मनकी पीड़ा दूर की। उस समय उनका मुख प्रसन्नतासे खिल उठा और निर्मल चन्द्रमाके समान शोभा पाने लगा॥ ३६॥
</details>

<details><summary>समाप्तिः</summary>

इत्यार्षे श्रीमद्रामायणे वाल्मीकीये आदिकाव्ये युद्धकाण्डे चतुर्दशाधिकशततमः सर्गः॥ ११४॥  
इस प्रकार श्रीवाल्मीकिनिर्मित आर्षरामायण आदिकाव्यके युद्धकाण्डमें एक सौ चौदहवाँ सर्ग पूरा हुआ॥ ११४॥
</details>
