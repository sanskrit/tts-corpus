+++
title = "००५"

+++


    
{वैशम्पायन उवाच}  
आसीद् धर्मस्य सङ्गोप्ता  
पूर्वम् अत्रिसमः प्रभुः ।  
अत्रिवंशसमुत्पन्नस्  
त्व् अङ्गो नाम प्रजापतिः ॥ ह्व्_५।१ ॥  
तस्य पुत्रो ऽभवद् वेनो  
नात्यर्थं धार्मिको ऽभवत् ।  
जातो मृत्युसुतायां वै  
सुनीथायां प्रजापतिः ॥ ह्व्_५।२ ॥  
स मातामहदोषेण  
वेनः कालात्मजात्मजः ।  
स्वधर्मं पृष्ठतः कृत्वा  
कामाल् लोकेष्व् अवर्तत ॥ ह्व्_५।३ ॥  
मर्यादां स्थापयामास  
धर्मापेतां स पार्थिवः ।  
वेदधर्मान् अतिक्रम्य  
सो ऽधर्मनिरतो ऽभवत् ॥ ह्व्_५।४ ॥  
निःस्वाध्यायवषट्काराः  
प्रजास् तस्मिन् प्रजापतौ ।  
प्रावर्तन्न पपुः सोमं  
हुतं यज्ञेषु देवताः ॥ ह्व्_५।५ ॥  
न यष्टव्यं न होतव्यम्  
इति तस्य प्रजापतेः ।  
आसीत् प्रतिज्ञा क्रूरेयं  
विनाशे प्रत्युपस्थिते ॥ ह्व्_५।६ ॥  
अहम् ईज्यश् च यष्टा च  
यज्ञश् चेति कुरूद्वह ।  
मयि यज्ञो विधातव्यो  
मयि होतव्यम् इत्य् अपि ॥ ह्व्_५।७ ॥  
तम् अतिक्रान्तमर्यादम्  
आददानम् असाम्प्रतम् ।  
ऊचुर् महर्षयः सर्वे  
मरीचिप्रमुखास् तदा ॥ ह्व्_५।८ ॥  
वयं दीक्षां प्रवेक्ष्यामः  
संवत्सरगणान् बहून् ।  
+++([क्: द्६ ins.: :क्])+++  
फलदायी स चास्माकं  
यज्ञस् ते ऽद्यापि नान्यथा । *ह्व्_५।९अब्*१०४ ।  
अधर्मं कुरु मा वेन  
नैष धर्मः सतां मतः ॥ ह्व्_५।९ ॥  
निधने हि प्रसूतस् त्वं  
प्रजापतिर् असंशयम् ।  
प्रजाश् च पालयिष्ये ऽहम्  
इति ते समयः कृतः ॥ ह्व्_५।१० ॥  
तांस् तथा ब्रुवतः सर्वान्  
महर्षीन् अब्रवीत् तदा ।  
वेनः प्रहस्य दुर्बुद्धिर्  
इमम् अर्थम् अनर्थवत् ॥ ह्व्_५।११ ॥  
स्रष्टा धर्मस्य कश् चान्यः  
श्रोतव्यं कस्य वा मया ।  
+++([क्: after १२अब्, अल्ल् म्स्स्। (एxचेप्त् स्१ न्१ म्२।३; म्१ मिस्सिन्ग्) न्२ व्३ ins. after ११: :क्])+++  
श्रुतवीर्यतपःसत्यैर्  
मया वा कः समो भुवि । *ह्व्_५।१२अब्*१०५:१ ।  
प्रभवं सर्वभूतानां  
धर्माणां च विशेषतः । *ह्व्_५।१२अब्*१०५:२ ।  
सम्मूढा न विदुर् नूनं  
भवन्तो मां विशेषतः ॥ ह्व्_५।१२ ॥  
इच्छन् दहेयं पृथिवीं  
प्लावयेयं तथा जलैः ।  
द्यां वै भुवं च रुन्धेयं  
नात्र कार्या विचारणा ॥ ह्व्_५।१३ ॥  
यदा न शक्यते मानाद्  
अवलेपाच् च पार्थिवः ।  
अनुनेतुं तदा वेनं  
ततः क्रुद्धा महर्षयः ॥ ह्व्_५।१४ ॥  
निगृह्य तं महात्मानो  
विस्फुरन्तं महाबलम् ।  
+++([क्: त्३।४ ins.: :क्])+++  
हन्यतां हन्यतां पाप  
इत्य् ऊचुस् ते परस्परम् ॥ *ह्व्_५।१५अब्*१०६:१ ।  
यो यज्ञपुरुषं देवम्  
अनादिनिधनं हरिम् । *ह्व्_५।१५अब्*१०६:२ ।  
विनिन्दत्य् अधमाचारो  
न स योग्यो भुवः पतिः ॥ *ह्व्_५।१५अब्*१०६:३ ।  
इत्य् उक्त्वा मन्त्रपूतैस् तैः  
कुशैर् मुनिगणा नृपम् । *ह्व्_५।१५अब्*१०६:४ ।  
निजघ्नुर् निहतं पूर्वं  
भगवन् निन्दनादिना ॥ *ह्व्_५।१५अब्*१०६:५ ।  
तस्मिन् हते जगत् सर्वं  
दस्युभूतं अभून् नृप । *ह्व्_५।१५अब्*१०६:६ ।  
ततः सम्मन्त्र्य ऋषयो  
ममन्थुस् तस्य भूभुजः । *ह्व्_५।१५अब्*१०६:७ ।  
ततो ऽस्य सव्यम् ऊरुं ते  
ममन्थुर् जातमन्यवः ॥ ह्व्_५।१५ ॥  
तस्मिंस् तु मथ्यमाने वै  
राज्ञ ऊरौ प्रजज्ञिवान् ।  
ह्रस्वो ऽतिमात्रः पुरुषः  
कृष्णश् चापि बभूव ह ॥ ह्व्_५।१६ ॥  
स भीतः प्राञ्जलिर् भूत्वा  
स्थितवाञ् जनमेजय ।  
तम् अत्रिर् विह्वलं दृष्ट्वा  
निषीदेत्य् अब्रवीत् तदा ॥ ह्व्_५।१७ ॥  
निषादवंशकर्ता स  
बभूव वदतां वर ।  
धीवरान् असृजच् चापि  
वेनकल्मषसम्भवान् ॥ ह्व्_५।१८ ॥  
ये चान्ये विन्ध्यनिलयास्  
तुमुरास् तुम्बुरास् तथा ।  
अधर्मरुचयस् तात  
विद्धि तान् वेनकल्मषान् ॥ ह्व्_५।१९ ॥  
ततः पुनर् महात्मानः  
पाणिं वेनस्य दक्षिणम् ।  
अरणीम् इव संरब्धा  
ममन्थुस् ते महर्षयः ॥ ह्व्_५।२० ॥  
पृथुस् तस्मात् समुत्तस्थौ  
कराज् ज्वलनसन्निभः ।  
दीप्यमानः स्ववपुषा  
साक्षाद् अग्निर् इव ज्वलन् ॥ ह्व्_५।२१ ॥  
+++([क्: व्२ द्स् ६ बोम्। अन्द् पोओन एद्स्। ins. after २१; ब्२ after २१अब्: :क्])+++  
स धन्वी कवची जातः  
पृथुर् एव महातपाः । *ह्व्_५।२१*१०७ ।  
आद्यम् आजगवं नाम  
धनुर् गृह्य महारवम् ।  
शरांश् च दिव्यान् रक्षार्थं  
कवचं च महाप्रभम् ॥ ह्व्_५।२२ ॥  
तस्मिञ् जाते ऽथ भूतानि  
सम्प्रहृष्टानि सर्वशः ।  
समापेतुर् महाराज  
वेनश् च त्रिदिवं ययौ ॥ ह्व्_५।२३ ॥  
समुत्पन्नेन कौरव्य  
सत्पुत्रेण महात्मना ।  
त्रातः स पुरुषव्याघ्र  
पुन्नाम्नो नरकात् तदा ॥ ह्व्_५।२४ ॥  
तं समुद्राश् च नद्यश् च  
रत्नान्य् आदाय सर्वशः ।  
तोयानि चाभिषेकार्थं  
सर्व एवोपतस्थिरे ॥ ह्व्_५।२५ ॥  
पितामहश् च भगवान्  
देवैर् आङ्गिरसैः सह ।  
स्थावराणि च भूतानि  
जङ्गमानि च सर्वशः ॥ ह्व्_५।२६ ॥  
समागम्य तदा वैन्यम्  
अभ्यषिञ्चन् नराधिपम् ।  
महता राजराज्येन  
प्रजापालं महाद्युतिम् ॥ ह्व्_५।२७ ॥  
सो ऽभिषिक्तो महातेजा  
विधिवद् धर्मकोविदैः ।  
आधिराज्ये तदा राजा  
पृथुर् वैन्यः प्रतापवान् ॥ ह्व्_५।२८ ॥  
पित्रापरञ्जितास् तस्य  
प्रजास् तेनानुरञ्जिताः ।  
अनुरागात् ततस् तस्य  
नाम राजेत्य् अजायत ॥ ह्व्_५।२९ ॥  
आपस् तस्तम्भिरे तस्य  
समुद्रम् अभियास्यतः ।  
पर्वताश् च ददुर् मार्गं  
ध्वजसङ्गश् च नाभवत् ॥ ह्व्_५।३० ॥  
अकृष्टपच्या पृथिवी  
सिध्यन्त्य् अन्नानि चिन्तया ।  
सर्वकामदुघा गावः  
पुटके पुटके मधु ॥ ह्व्_५।३१ ॥  
एतस्मिन्न् एव काले तु  
यज्ञे पैतामहे शुभे ।  
सूतः सूत्यां समुत्पन्नः  
सौत्ये ऽहनि महामतिः ॥ ह्व्_५।३२ ॥  
तस्मिन्न् एव महायज्ञे  
जज्ञे प्राज्ञो ऽथ मागधः ।  
पृथोः स्तवार्थं तौ तत्र  
समाहूतौ महर्षिभिः ॥ ह्व्_५।३३ ॥  
ताव् ऊचुर् ऋषयः सर्वे  
स्तूयताम् एष पार्थिवः ।  
कर्मैतद् अनुरूपं वां  
पात्रं चायं नराधिपः ॥ ह्व्_५।३४ ॥  
ताव् ऊचतुस् तदा सर्वांस्  
तान् ऋषीन् सूतमागधौ ।  
आवां देवान् ऋषींश् चैव  
प्रीणयावः स्वकर्मभिः ॥ ह्व्_५।३५ ॥  
न चास्य विद्वो वै कर्म  
न तथा लक्षणं यशः ।  
स्तोत्रं येनास्य कुर्याव  
राज्ञस् तेजस्विनो द्विजाः ॥ ह्व्_५।३६ ॥  
+++([क्: त्३ ins.: :क्])+++  
{ऋषयः}  
करिष्यते तु यत् कर्म  
चक्रवर्ती महाबलः । *ह्व्_५।३६*१०८:१ ।  
गुणा भविष्या ये चास्य  
तैर् अयं स्तूयतां नृपः । *ह्व्_५।३६*१०८:२ ।  
ऋषिभिस् तौ नियुक्तौ तु  
भविष्यैः स्तूयताम् इति ।  
+++([क्: त्३ ins.: :क्])+++  
तौ स्तुतिं चक्रतुर् युक्तं  
सूतमागधकौ नृप । *ह्व्_५।३७अब्*१०९ ।  
यानि कर्माणि कृतवान्  
पृथुः पश्चान् महाबलः ॥ ह्व्_५।३७ ॥  
+++([क्: न्२ व् ब्१ द्न् द्५ ins.: :क्])+++  
सत्यवाग्दानशीलो ऽयं  
सत्यसन्धो नरेश्वरः । *ह्व्_५।३७*११०:१ ।  
श्रीमाञ् जैत्रः क्षमाशीलो  
विक्रान्तो दुष्टशासनः ॥ *ह्व्_५।३७*११०:२ ।  
धर्मज्ञश् च कृतज्ञश् च  
दयावान् प्रियभाषकः । *ह्व्_५।३७*११०:३ ।  
मान्यमानयिता यज्वा  
ब्रह्मण्यः साधुवत्सलः । *ह्व्_५।३७*११०:४ ।  
समः शत्रौ च मित्रे च  
व्यवहारस्थितो नृपः । *ह्व्_५।३७*११०:५ ।  
तदाप्रभृति त्रैलोक्ये  
स्तवेषु जनमेजय ।  
आशीर्वादाः प्रयुज्यन्ते  
सूतमागधबन्दिभिः ॥ ह्व्_५।३८ ॥  
तयोः स्तवान्ते सुप्रीतः  
पृथुः प्रादात् प्रजेश्वरः ।  
अनूपदेशं सूताय  
मगधं मागधाय च ॥ ह्व्_५।३९ ॥  
तं दृष्ट्वा परमप्रीताः  
प्रजाः प्राहुर् महर्षयः ।  
वृत्तीनाम् एष वो दाता  
भविष्यति जनेश्वरः ॥ ह्व्_५।४० ॥  
+++([क्: द्५ ins.: :क्])+++  
तं प्रजाः पृथिवीनाथम्  
उपतस्थुः क्षुधार्दिताः । *ह्व्_५।४०*१११:१ ।  
ओषधीषु प्रनष्टासु  
तस्मिन् काले ह्य् अराजके ॥ *ह्व्_५।४०*१११:२ ।  
तम् ऊचुस् तेन ताः पृष्टास्  
तत्रागमनकारणम् । *ह्व्_५।४०*१११:३ ।  
    
{प्रजा ऊचुः}  
अराजके नरश्रेष्ठ  
धरित्र्या सकलौषधीः । *ह्व्_५।४०*१११:४ ।  
ग्रस्तास् ततः क्षयं यान्ति  
प्रजाः सर्वाः प्रजेश्वर ॥ *ह्व्_५।४०*१११:५ ।  
त्वं नो वृत्तिप्रदो धात्रा  
प्रजापालो निरूपितः । *ह्व्_५।४०*१११:६ ।  
देहि नः क्षुत्परीतानां  
प्रजानां जीवनौषहीः । *ह्व्_५।४०*१११:७ ।  
ततो वैन्यं महाराज  
प्रजाः समभिदुद्रुवुः ।  
त्वं नो वृत्तिं विधत्स्वेति  
महर्षिवचनात् तदा ॥ ह्व्_५।४१ ॥  
सो ऽभिद्रुतः प्रजाभिस् तु  
प्रजाहितचिकीर्षया ।  
धनुर् गृह्य पृषत्कांश् च  
पृथिवीम् आर्दयद् बली ॥ ह्व्_५।४२ ॥  
ततो वैन्यभयत्रस्ता  
गौर् भूत्वा प्राद्रवन् मही ।  
तां पृथुर् धनुर् आदाय  
द्रवन्तीम् अन्वधावत ॥ ह्व्_५।४३ ॥  
सा लोकान् ब्रह्मलोकादीन्  
गत्वा वैन्यभयात् तदा ।  
प्रददर्शाग्रतो वैन्यं  
प्रगृहीतशरासनम् ॥ ह्व्_५।४४ ॥  
ज्वलद्भिर् निशितैर् बाणैर्  
दीप्ततेजसम् अच्युतम् ।  
महायोगं महात्मानं  
दुर्धर्षम् अमरैर् अपि ॥ ह्व्_५।४५ ॥  
अलभन्ती तु सा त्राणं  
वैन्यम् एवान्वपद्यत ।  
कृताञ्जलिपुटा भूत्वा  
पूज्या लोकैस् त्रिभिः सदा ॥ ह्व्_५।४६ ॥  
उवाच वैन्यं नाधर्मं  
स्त्रीवधे परिपश्यसि ।  
कथं धारयिता चासि  
प्रजा राजन् विना मया ॥ ह्व्_५।४७ ॥  
मयि लोकाः स्थिता राजन्  
मयेदं धार्यते जगत् ।  
मत्कृते न विनश्येयुः  
प्रजाः पार्थिव विद्धि तत् ॥ ह्व्_५।४८ ॥  
न माम् अर्हसि हन्तुं वै  
श्रेयश् चेत् त्वं चिकीर्षसि ।  
प्रजानां पृथिवीपाल  
शृणु चेदं वचो मम ॥ ह्व्_५।४९ ॥  
उपायतः समारब्धाः  
सर्वे सिध्यन्त्य् उपक्रमाः ।  
+++([क्: त्३ ins.: :क्])+++  
तस्माद् वदाम्य् उपायं ते  
तं कुरुष्व यदीच्छसि । *ह्व्_५।५०अब्*११२ ।  
उपायं पश्य येन त्वं  
धारयेथाः प्रजा नृप ॥ ह्व्_५।५० ॥  
हत्वापि मां न शक्तस् त्वं  
प्रजानां पोषणे नृप ।  
अन्नभूता भविष्यामि  
यच्छ कोपं महाद्युते ॥ ह्व्_५।५१ ॥  
+++([क्: त्३ ins.: :क्])+++  
{पृथुः}  
आत्मयोगबलेनेमा  
धारयिष्याम्य् अहं प्रजाः ॥ *ह्व्_५।५१*११३:१ ।  
ततः प्रणम्य वसुधा  
तं भूयः प्राह पार्थिवम् । *ह्व्_५।५१*११३:२ ।  
अवध्याश् च स्त्रियः प्राहुस्  
तिर्यग्योनिगतेष्व् अपि ।  
सत्त्वेषु पृथिवीपाल  
न धर्मं त्यक्तुम् अर्हसि ॥ ह्व्_५।५२ ॥  
एवं बहुविधं वाक्यं  
श्रुत्वा राजा महामनाः ।  
+++([क्: द्६ त् ग् म्४ ins.: :क्])+++  
चिन्तयित्वा बहुविधं  
प्रजानां हितकम्यया । *ह्व्_५।५३अब्*११४ ।  
कोपं निगृह्य धर्मात्मा  
वसुधाम् इदम् अब्रवीत् ॥ ह्व्_५।५३ ॥  
