+++
title = "०२३"

+++


    
{जनमेजय उवाच}  
पूरोर् वंशम् अहं ब्रह्मञ्  
श्रोतुम् इच्छामि तत्त्वतः ।  
द्रुह्योश्चानोर् यदोश् चैव  
तुर्वसोश् च द्विजोत्तम ॥  
विस्तरेणानुपूर्व्या च  
तद् भवान् वक्तुम् अर्हति ॥ ह्व्_२३।१ ॥  
    
{वैशम्पायन उवाच}  
वृष्णिवंशप्रसङ्गेन  
स्वं वंशं पूर्वम् एव हि ।  
शृणु पूरोर् महाराज  
वंशम् अग्रे महात्मनः ॥  
विस्तरेणानुपूर्व्या च  
यत्र जातो ऽसि पार्थिव ॥ ह्व्_२३।२ ॥  
हन्त ते वर्तयिष्यामि  
पूरोर् वंशम् अनुत्तमम् ।  
द्रुह्योश्चानोर् यदोश् चैव  
तुर्वसोश् च परन्तप ॥ ह्व्_२३।३ ॥  
पूरोः प्रवीरः पुत्रो ऽभून्  
मनस्युस् तस्य चात्मजः ।  
राजा चाभयदो नाम  
मनस्योर् अभवत् सुतः ॥ ह्व्_२३।४ ॥  
तथैवाभयदस्यासीत्  
सुधन्वा च महीपतिः ।  
सुधन्वनः सुबाहुस् तु  
रौद्राश्वस् तस्य चात्मजः ॥ ह्व्_२३।५ ॥  
+++([क्: Ñ२।३ व्१।२ ब्२।३ द्५ (द्स्२ द्६ after the सेचोन्द् ओच्चुर्रेन्चे of ५च् रेपेअतेद् wइथ् ५द् अन्द् ६अ after ७ब्) ins.: :क्])+++  
सम्पातिस् तस्य चात्मजः । *ह्व्_२३।५च्*३४८:१ ।*  
सम्पातेस् तु रहस्याती । *ह्व्_२३।५च्*३४८:२ ।*  
रौद्राश्वस्य दशार्णेयुः  
कृकणेयुस् तथैव च ।  
+++([क्: Ñ२।३ व्१।२ ब्२।३ (द्स्२ द्६ after the repetition of ६अ) ins.: :क्])+++  
दशाप्सरसि सूनवः । *ह्व्_२३।६अ*३४९:१ ।*  
ऋचेयुश् प्रथमस् तेषां । *ह्व्_२३।६अ*३४९:२ ।*  
कक्षेयुः स्थण्डिलेयुश् च  
सन्नतेयुस् तथैव च ॥ ह्व्_२३।६ ॥  
ऋचेयुश् च जलेयुश् च  
स्थलेयुश् च महाबलः ।  
+++([क्: द्३ फ़ोर् ७अ-ब् सुब्स्त्।: :क्])+++  
षष्ठश् चैव रुचेयुश् च  
जलेयुश् चैवसप्तमः । *ह्व्_२३।७*३५०:१ ।  
धर्मेयुश् च दृढेयुश् च  
वनेयुर् दशमः स्मृतः । *ह्व्_२३।७*३५०:२ ।  
वननित्यो वनेयुश् च  
पुत्रिकाश् च दश स्त्रियः ॥ ह्व्_२३।७ ॥  
+++([क्: क्४ ins.: :क्])+++  
दशैते ऽप्सरसः पुत्रा  
वनेयुश् चावमः स्मृतः । *ह्व्_२३।७*३५१:१ ।  
घृताच्याम् इन्द्रियाणीव  
मुख्यस्य जगदात्मनः । *ह्व्_२३।७*३५१:२ ।  
भद्रा शूद्रा च मद्रा च  
मलदा मलहा तथा ।  
खला बला च राजेन्द्र  
तलदा सुरथापि च ॥  
तथा गोपबला च स्त्री  
रत्नकूटा च ता दश ॥ ह्व्_२३।८ ॥  
ऋषिर् जातो ऽत्रिवंशे च  
तासां भर्ता प्रभाकरः ।  
रुद्रायां जनयाम् आस  
सोमं पुत्रं यशस्विनम् ॥ ह्व्_२३।९ ॥  
स्वर्भानुना हते सूर्ये  
पतमाने दिवो महीम् ।  
तमोभिभूते लोके च  
प्रभा येन प्रवर्तिता ॥ ह्व्_२३।१० ॥  
स्वस्ति ते ऽस्त्व् इति चोक्तो वै  
पतमानो दिवाकरः ।  
वचनात् तस्य विप्रर्षेर्  
न पपात दिवो महीम् ॥ ह्व्_२३।११ ॥  
अत्रिश्रेष्ठानि गोत्राणि  
यश् चकार महातपाः ।  
यज्ञेष्व् अत्रिधनं चैव  
सुरैर् यस्य प्रवर्तितम् ॥ ह्व्_२३।१२ ॥  
स तासु जनयाम् आस  
पुत्रिकासु सनामकान् ।  
दश पुत्रान् महात्मानस्  
तपस्य् उग्रे रतान् सदा ॥ ह्व्_२३।१३ ॥  
ते तु गोत्रकरा राजन्न्  
ऋषयो वेदपारगाः ।  
स्वस्त्यात्रेया इति ख्याताः  
किं त्व् अत्रिधनवर्जिताः ॥ ह्व्_२३।१४ ॥  
कक्षेयुतनयास् त्व् आसंस्  
त्रय एव महारथाः ।  
सभानरश् चाक्षुषश् च  
परमेक्षुस् तथैव च ॥ ह्व्_२३।१५ ॥  
सभानरस्य पुत्रस् तु  
विद्वान् कालानलो नृपः ।  
कालानलस्य धर्मज्ञः  
सृञ्जयो नाम वै सुतः ॥ ह्व्_२३।१६ ॥  
सृञ्जयस्याभवत् पुत्रो  
वीरो राजा पुरञ्जयः ।  
जनमेजयो महाराज  
पुरञ्जयसुतो ऽभवत् ॥ ह्व्_२३।१७ ॥  
+++([क्: द्३ फ़ोर् १७च्-द् सुब्स्त्।: :क्])+++  
पुरञ्जयान् महाराज  
पुत्रो ऽभूज्जनमेजयः । *ह्व्_२३।१७*३५२ ।  
जनमेजयस्य राजर्षेर्  
महासालो ऽभवत् सुतः ।  
देवेषु स परिज्ञातः  
प्रतिष्ठितयशास् तथा ॥ ह्व्_२३।१८ ॥  
महामना नाम सुतो  
महासालस्य धार्मिकः ।  
जज्ञे वीरः सुरगणैः  
पूजितः स महामनाः ॥ ह्व्_२३।१९ ॥  
महामनास् तु पुत्रौ द्वौ  
जनयाम् आस भारत ।  
उशीनरं च धर्मज्ञं  
तितिक्षुं च महाबलम् ॥ ह्व्_२३।२० ॥  
उशीनरस्य पत्न्यस् तु  
पञ्च राजर्षिवंशजाः ।  
नृगा कृमी नवा दर्वा  
पञ्चमी च दृषद्वती ॥ ह्व्_२३।२१ ॥  
उशीनरस्य पुत्रास् तु  
पञ्च तासु कुलोद्वहाः ।  
तपसा चैव महता  
जाता वृद्धस्य चात्मजाः ॥ ह्व्_२३।२२ ॥  
नृगायास् तु नृगः पुत्रः  
कृम्याः कृमिर् अजायत ।  
नवायास् तु नवः पुत्रो  
दर्वायाः सुव्रतो ऽभवत् ॥ ह्व्_२३।२३ ॥  
दृषद्वत्यास् तु सञ्जज्ञे  
शिबिर् औशीनरो नृप ।  
शिबेस् तु शिबयस् तात  
यौधेयास् तु नृगस्य ह ॥ ह्व्_२३।२४ ॥  
नवस्य नवराष्ट्रं तु  
कृमेस् तु कृमिला पुरी ।  
सुव्रतस्य तथाम्बष्ठा  
तितिक्षोस् तु प्रजाः शृणु ॥ ह्व्_२३।२५ ॥  
+++([क्: न् (एxचेप्त् श्१ Ñ१) त्२-४ ग्१-३।५ म्४ (त्१ ग्४ after *३५४) ins.: :क्])+++  
 शिबिपुत्रान् निबोध मे ॥ *ह्व्_२३।२५च्*३५३:१ ।*  
शिबेश् च पुत्राश् चत्वारो  
वीरा वै लोकविश्रुताः । *ह्व्_२३।२५च्*३५३:२ ।  
वृषदर्भः सुवीरश् च  
कैकेयो मद्रकस् तथा ॥ *ह्व्_२३।२५च्*३५३:३ ।  
तेषां जनपदाः स्फीताः  
कैकेया मद्रकास् तथा । *ह्व्_२३।२५च्*३५३:४ ।  
वृषदर्भाः सुवीराश् च । *ह्व्_२३।२५च्*३५३:५ ।*  
तितिक्षुर् अभवद् राजा  
पूर्वस्यां दिशि भारत ।  
उषद्रथो महाबाहुस्  
तस्य फेनः सुतो ऽभवत् ॥ ह्व्_२३।२६ ॥  
फेनात् तु सुतपा जज्ञे  
जज्ञे सुतपसः सुतः ।  
बलिर् मानुषयोनौ तु  
स राजा काञ्चनेषुधिः ॥ ह्व्_२३।२७ ॥  
महायोगी स तु बलिर्  
बभूव नृपतिः पुरा ।  
पुत्रान् उत्पादयाम् आस  
पञ्च वंशकरान् भुवि ॥ ह्व्_२३।२८ ॥  
अङ्गः प्रथमतो जज्ञे  
वङ्गः सुह्मस् तथैव च ।  
पुण्ड्रः कलिङ्गश् च तथा  
बालेयं क्षत्रम् उच्यते ॥  
बालेया ब्राह्मणाश् चैव  
तस्य वंशकरा भुवि ॥ ह्व्_२३।२९ ॥  
बलेस् तु ब्रह्मणा दत्तो  
वरः प्रीतेन भारत ।  
महायोगित्वम् आयुश् च  
कल्पस्य परिमाणतः ॥  
+++([क्: अल्ल् म्स्स्। (एxचेप्त् श्१ Ñ१ म्१-३) ins.: :क्])+++  
सङ्ग्रामे चाप्य् अजेयत्वं  
धर्मे चैव प्रधानताम् । *ह्व्_२३।३०*३५४:१ ।  
त्रैलोक्यदर्शनं चापि  
प्राधान्यं प्रसवे तथा । *ह्व्_२३।३०*३५४:२ ।  
बलस्याप्रतिमत्वं वै  
धर्मतत्त्वार्थदर्शनम् । *ह्व्_२३।३०*३५४:३ ।  
चतुरो नियतान् वर्णांस्  
त्वं च स्थापयितेति ह ॥ ह्व्_२३।३० ॥  
इत्य् उक्तो विभुना राजा  
बलिः शान्तिं परां ययौ ।  
+++([क्: Ñ२।३ व् ब्२।३ द्न् द्स् ins.: :क्])+++  
तस्य ते तनयाः सर्वे  
क्षेत्रजामुनिपुङ्गवाः । *ह्व्_२३।३१*३५५:१ ।  
सम्भूता दीर्घतपसः  
सुदेष्णायां महौजसः । *ह्व्_२३।३१*३५५:२ ।  
बलिस् तान् अभिषिच्ये ह  
पञ्च पुत्रान् अकल्मषान् ॥ *ह्व्_२३।३१*३५५:३ ।  
कृतार्थः सो ऽपि योगात्मा  
योगम् आश्रित्य स प्रभुः । *ह्व्_२३।३१*३५५:४ ।  
अधृष्यः सर्वभूतानां  
कालापेक्षी चरत्य् उत । *ह्व्_२३।३१*३५५:५ ।  
कालेन महता राजन्  
स्वं च स्थानम् उपागमत् ॥ ह्व्_२३।३१ ॥  
तेषां जनपदाः पञ्च  
वङ्गाङ्गाः सुह्मकास् तथा ।  
कलिङ्गाः पुण्ड्रकाश् चैव  
प्रजास् त्व् अङ्गस्य मे शृणु ॥ ह्व्_२३।३२ ॥  
अङ्गपुत्रो महान् आसीद्  
राजेन्द्रो दधिवाहनः ।  
दधिवाहनपुत्रस् तु  
राजा दिविरथस् तथा ॥ ह्व्_२३।३३ ॥  
पुत्रो दिविरथस्यासीच्  
छक्रतुल्यपराक्रमः ।  
विद्वान् धर्मरथो नाम  
तस्य चित्ररथः सुतः ॥ ह्व्_२३।३४ ॥  
तेन धर्मरथेनाथ  
तदा विष्णुपदे गिरौ ।  
यजता सह शक्रेण  
सोमः पीतो महात्मना ॥ ह्व्_२३।३५ ॥  
अथ चित्ररथस्यापि  
पुत्रो दशरथो ऽभवत् ।  
लोमपाद इति ख्यातो  
यस्य शान्ता सुताभवत् ॥ ह्व्_२३।३६ ॥  
तस्य दाशरथिर् वीरश्  
चतुरङ्गो महायशाः ।  
ऋष्यशृङ्गप्रभावेन  
जज्ञे कुलविवर्धनः ॥ ह्व्_२३।३७ ॥  
चतुरङ्गस्य पुत्रस् तु  
पृथुलाक्ष इति स्मृतः ।  
पृथुलाक्षसुतो राजा  
चम्पो नाम महायशाः ॥  
चम्पस्य तु पुरी चम्पा  
या पूर्वं मालिनी बभौ ॥ ह्व्_२३।३८ ॥  
पूर्णभद्रप्रसादेन  
हर्यङ्गो ऽस्य सुतो ऽभवत् ।  
ततो विभाण्डकस् तस्य  
वारणं शत्रुवारणम् ॥  
अवतारयाम् आस महीं  
मन्त्रैर् वाहनम् उत्तमम् ॥ ह्व्_२३।३९ ॥  
हर्यङ्गस्य सुतः कर्णो  
विकर्णस् तस्य चात्मजः ।  
+++([क्: अल्ल् म्स्स्। (एxचेप्त् श्१ Ñ१ म्१-३) ins.: :क्])+++  
राजा भद्ररथः स्मृतः । *ह्व्_२३।४०अ*३५६:१ ।*  
पुत्रो भद्ररथस्यासीद्  
बृहत्कर्मा प्रजेश्वरः । *ह्व्_२३।४०अ*३५६:२ ।  
बृहद्दर्भः सुतस् तस्य  
यस्माज् जज्ञे बृहन्मनाः ॥ *ह्व्_२३।४०अ*३५६:३ ।  
बृहन्मनास् तु राजेन्द्रो  
जनयाम् आस वै सुतम् । *ह्व्_२३।४०अ*३५६:४ ।  
नाम्ना जयद्रथं नाम  
यस्माद् दृढरथो नृपः ॥ *ह्व्_२३।४०अ*३५६:५ ।  
आसीद् दृढरथस्यापि  
विश्वजिज् जनमेजय । *ह्व्_२३।४०अ*३५६:६ ।  
दायादस् तस्य कर्णस् तु । *ह्व्_२३।४०अ*३५६:७ ।*  
तस्य पुत्रशतं त्व् आसीद्  
अङ्गानां कुलवर्धनम् ॥ ह्व्_२३।४० ॥  
+++([क्: म्१-३ फ़ोर् ४०च्-द् सुब्स्त्।: :क्])+++  
विकर्णस्य सुतस् त्व् आसीद्  
अङ्गदःकुलवर्धनः । *ह्व्_२३।४०*३५७ ।  
    
+++([क्: क्१।३।४ Ñ२।३ व्१ द्न् द्स् द्१।३।४।६ (क्२ after ४०ब्; व्२ after the repetition ofलिने ३ of *३६३) ins.: :क्])+++  
बृहद्दर्भसुतो यस् तु  
राजा नाम्नाबृहन्मनाः । *ह्व्_२३।४०*३५८:१ ।  
तस्य पत्नीद्वयम् चासीच्  
चैद्यस्यैते सुते शुभे । *ह्व्_२३।४०*३५८:२ ।  
यशोदेवी च सत्त्वी च  
ताभ्यां वंशः स भिध्यते ॥ *ह्व्_२३।४०*३५८:३ ।  
जयद्रथस् तु राजेन्द्र  
यशोदेव्यां व्यजायत । *ह्व्_२३।४०*३५८:४ ।  
ब्रह्मक्षत्रोत्तरः सत्त्व्यां  
विजयो नाम विश्रुतः ॥ *ह्व्_२३।४०*३५८:५ ।  
विजयस्य धृतिः पुत्रस्  
तस्य पुत्रो धृतव्रतः । *ह्व्_२३।४०*३५८:६ ।  
धृतव्रतस्य पुत्रस् तु  
सत्यकर्मा महाव्रतः ॥ *ह्व्_२३।४०*३५८:७ ।  
सत्यकर्मसुतश् चापि  
सूतस् त्व् अधिरथस् तु वै । *ह्व्_२३।४०*३५८:८ ।  
यः कर्णं प्रतिजग्राह  
ततः कर्णस् तु सूतजः ॥ *ह्व्_२३।४०*३५८:९ ।  
एतद् वः कथितं सर्वं  
कर्णं प्रति महाबलम् । *ह्व्_२३।४०*३५८:१० ।  
कर्णस्य वृषसेनस् तु  
वृषस् तस्यात्मजः स्मृतः । *ह्व्_२३।४०*३५८:११ ।  
+++([क्: क्२ after लिने ८ of *३५८ ins.: :क्])+++  
धार्मिकः सर्ववर्णस् तु  
सेनस्तस्यात्मजो ऽभवत् । *ह्व्_२३।४०*३५८अ ।  
एते ऽङ्गवंशजाः सर्वे  
राजानः कीर्तिता मया ।  
सत्यव्रता महात्मानः  
प्रजावन्तो महारथाः ॥ ह्व्_२३।४१ ॥  
ऋचेयोस् तु महाराज  
रौद्राश्वतनयस्य वै ।  
शृणु वंशम् अनुप्रोक्तं  
यत्र जातो ऽसि पार्थिव ॥ ह्व्_२३।४२ ॥  
+++([क्: अल्ल् म्स्स्। (एxचेप्त् श्१ Ñ१ म्१-३; न् अन्द् त्३।४ after अन् अद्द्ल्। चोलोफोन्)इन्स्।: :क्])+++  
{वैशम्पायन उवाच}  
अनाधृष्यस् तु राजर्षिर्  
ऋचेयुश् चैकराट् स्मृतः । *ह्व्_२३।४२*३५९:१ ।  
ऋचेयोर् ज्वलना नाम  
भार्या वै तक्षकात्मजा । *ह्व्_२३।४२*३५९:२ ।  
ऋचेयुतनयो राजन्  
मतिनारो महीपतिः ।  
मतिनारसुताश् चासंस्  
त्रयः परमधार्मिकाः ॥ ह्व्_२३।४३ ॥  
तंसुरोघो ऽप्रतिरथः  
सुबाहुश् चैव धार्मिकः ।  
+++([क्: क् Ñ२।३ व् ब् द् त्२-४ ग् (त्१ after ४३द्) ins.: :क्])+++  
गौरी कन्या चविख्याता  
मान्धातृजननी शुभा । *ह्व्_२३।४४*३६० ।  
सर्वे वेदव्रतस्नाता  
ब्रह्मण्याः सत्यवादिनः ॥ ह्व्_२३।४४ ॥  
+++([क्: क्२-४ Ñ२।३ व् ब् द् (एxचेप्त् द्६) त् ग्१।३-५ (क्१ after *३६०) ins.: :क्])+++  
सर्वेकृतास्त्रा बलिनः  
सर्वे युद्धविशारदाः । *ह्व्_२३।४४*३६१:१ ।  
पुत्रो ऽप्रतिरथस्यासीत्  
कण्वः समभवन् नृपः । *ह्व्_२३।४४*३६१:२ ।  
मेधातिथिः सुतस् तस्य  
यस्मात् काण्वो ऽभवद् द्विजः । *ह्व्_२३।४४*३६१:३ ।  
इला नाम तु यस्यासीत्  
कन्या वै जनमेजय ।  
ब्रह्मवादिन्य् अधित्री च  
तंसुस् ताम् अध्यगच्छत ॥ ह्व्_२३।४५ ॥  
तंसोः सुरौघो राजर्षिर्  
धर्मनेत्रो महायशाः ।  
ब्रह्मवादी पराक्रान्तस्  
तस्य भार्योपदानवी ॥ ह्व्_२३।४६ ॥  
उपदानवी सुतांल् लेभे  
चतुरस् तान् सुरौघतः ।  
+++([क्: श्१ ins.: :क्])+++  
ततश् चोत्पादयाम् आस  
चतुरः पुरुनन्दनान् । *ह्व्_२३।४७*३६२ ।  
दुःषन्तम् अथ सुःषन्तं  
प्रवीरम् अनघं तथा ॥ ह्व्_२३।४७ ॥  
दुःषन्तस्य तु दायादो  
भरतो नाम वीर्यवान् ।  
स सर्वदमनो नाम  
नागायुतबलो महान् ॥ ह्व्_२३।४८ ॥  
चक्रवर्ती सुतो जज्ञे  
दुःषन्तस्य महायशाः ।  
शकुन्तलायां भरतो  
यस्य नाम्ना स्थ भारताः ॥ ह्व्_२३।४९ ॥  
+++([क्: क् Ñ२।३ व् ब्२ द् (एxचेप्त् द्६) ins.: :क्])+++  
दुःषन्तं प्रति राजाणं  
वाग् उवाचाशरीरिणी । *ह्व्_२३।४९*३६३:१ ।  
माता भस्त्रा पितुः पुत्रो  
येन जातः स एव सः । *ह्व्_२३।४९*३६३:२ ।  
भरस्व पुत्रं दुःषन्त  
मावमंस्थाः शकुन्तलाम् ॥ *ह्व्_२३।४९*३६३:३ ।  
रेतोधाः पुत्र उन्नयति  
नरदेव यमक्षयात् । *ह्व्_२३।४९*३६३:४ ।  
त्वं चास्य धाता गर्भस्य  
सत्यम् आह शकुन्तला । *ह्व्_२३।४९*३६३:५ ।  
भरतस्य विनष्टेषु  
तनयेषु महीपतेः ।  
मातॄणां तात कोपेण  
यथा ते कथितं तदा ॥ ह्व्_२३।५० ॥  
बृहस्पतेर् अङ्गिरसः  
पुत्रो राजन् महामुनिः ।  
अयाजयद् भरद्वाजो  
महद्भिः क्रतुभिर् विभुः ॥ ह्व्_२३।५१ ॥  
+++([क्: न् (एxचेप्त् श्१ Ñ१ द्६) त्३।४ ins.: :क्])+++  
अत्रैवोदाहरन्तीमं  
भरद्वाजस्य धीमतः । *ह्व्_२३।५१*३६४:१ ।  
धर्मसङ्क्रमणं चापि  
मरुद्भिर् भरताय वै । *ह्व्_२३।५१*३६४:२ ।  
पूर्वं तु वितथे तस्य  
कृते वै पुत्रजन्मनि ।  
ततो ऽथ वितथो नाम  
भरद्वाजात् सुतो ऽभवत् ॥ ह्व्_२३।५२ ॥  
+++([क्: न् (एxचेप्त् श्१ Ñ१ द्६) त्३।४ ins.: :क्])+++  
ततो ऽथ वितथे जाते  
भरतस् तु दिवं ययौ । *ह्व्_२३।५२*३६५:१ ।  
वितथं चाभिषिच्याथ  
भरद्वाजो वनं ययौ । *ह्व्_२३।५२*३६५:२ ।  
+++([क्: क्२ Ñ२ व्३ द्३ after *३६५ चोन्त्।: :क्])+++  
वितथस्य तु दायादो  
भुवमन्युर् बभूव ह । *ह्व्_२३।५२*३६६:१ ।  
महाभूतोपमाश् चामी  
चत्वारो भुवमन्युजाः । *ह्व्_२३।५२*३६६:२ ।  
बृहत्क्षत्रो महावीर्यो  
नरो गार्ग्यश् च वीर्यवान् ॥ *ह्व्_२३।५२*३६६:३ ।  
नरस्य साङ्कृतिः पुत्रस्  
तस्य पुत्रौ महाबलौ । *ह्व्_२३।५२*३६६:४ ।  
वरवी रन्तिदेवश् च  
ते च कात्यायनाः स्मृताः ॥ *ह्व्_२३।५२*३६६:५ ।  
दायादा अपि गार्ग्यस्य  
शिबिर् विद्वान् बभूव ह । *ह्व्_२३।५२*३६६:६ ।  
स्मृताः शैब्यास् ततो गार्ग्याः  
क्षत्रोत्पन्ना द्विजातयः ॥ *ह्व्_२३।५२*३६६:७ ।  
महावीर्यसुतश् चासीद्  
धीमान् नाम्ना पुरुक्षयः । *ह्व्_२३।५२*३६६:८ ।  
तस्य भार्या विशाला तु  
सुषुवे तत् सुतत्रयम् । *ह्व्_२३।५२*३६६:९ ।  
त्रैयाक्षणं पुष्करिणं  
तृतीयं सुषुवे कपिम् ॥ *ह्व्_२३।५२*३६६:१० ।  
कपीनां प्रवरा ह्य् एते  
त्रयः प्रोक्ता महर्षयः । *ह्व्_२३।५२*३६६:११ ।  
गार्ग्याः सङ्कृतयः काप्याः  
क्षत्रोत्पन्ना द्विजातयः । *ह्व्_२३।५२*३६६:१२ ।  
संश्रिताङ्गिरसः पक्षं  
सर्वे जाता महाबलाः ॥ *ह्व्_२३।५२*३६६:१३ ।  
बृहत्क्षत्रस्य दायादः  
सुहोत्रो नाम धार्मिकः । *ह्व्_२३।५२*३६६:१४ ।  
सुहोत्रस्य तु दायादो  
हस्ती नाम बभूव ह । *ह्व्_२३।५२*३६६:१५ ।  
तेनेदं निर्मितं पूर्वं  
पुरं गजसमाह्वयम् ॥ *ह्व्_२३।५२*३६६:१६ ।  
हस्तिनश् चापि दायादास्  
त्रयः परमकीर्तयः । *ह्व्_२३।५२*३६६:१७ ।  
अजमीढस्य पुत्रास् तु  
जाताः कुरुकुलोद्वह ॥ *ह्व्_२३।५२*३६६:१८ ।  
तपसो ऽन्ते सुमहतो  
राज्ञो वृद्धस्य धार्मिकाः । *ह्व्_२३।५२*३६६:१९ ।  
भरद्वाजप्रसादेन  
जाता वंशविवर्धनाः ॥ *ह्व्_२३।५२*३६६:२० ।  
अजमीढस्य केशिन्यां  
कण्वः समभवत् सुतः । *ह्व्_२३।५२*३६६:२१ ।  
मेधातिथिः सुतस् तस्य  
तस्मात् काण्वायनाः स्मृताः । *ह्व्_२३।५२*३६६:२२ ।  
स चापि वितथः पुत्राञ्  
जनयाम् आस पञ्च वै ।  
सुहोत्रं सुतहोतारं  
गयं गर्गं तथैव च ॥ ह्व्_२३।५३ ॥  
+++([क्: त्३ ins.: :क्])+++  
सुहोत्रस्य च पुत्रस् तु  
च्यवनो नाम धार्मिकः । *ह्व्_२३।५३*३६७ ।  
कपिलं च महात्मानं  
सुतहोतुः सुतद्वयम् ।  
काशिकश् च महासत्त्वस्  
तथा गृत्समतिः प्रभुः ॥ ह्व्_२३।५४ ॥  
तथा गृत्समतेः पुत्रा  
ब्राह्मणाः क्षत्रिया विशः ।  
काश्यस्य काशयो राजन्  
पुत्रो दीर्घतपास् तथा ॥ ह्व्_२३।५५ ॥  
बभूव दीर्घतपसो  
विद्वान् धन्वन्तरिः सुतः ।  
धन्वन्तरेस् तु तनयः  
केतुमान् इति विश्रुतः ॥ ह्व्_२३।५६ ॥  
अथा केतुमतः पुत्रो  
वीरो भीमरथः स्मृतः ।  
+++([क्: क्४ व्२ द्न् द्२ त्२ ins.: :क्])+++  
सुतो भीमरथस्यासीद्  
दिवोदासःप्रजेश्वरः । *ह्व्_२३।५७*३६८ ।  
दिवोदास इति ख्यातः  
सर्वरक्षःप्रणाशनः ॥ ह्व्_२३।५७ ॥  
एतस्मिन्न् एव काले तु  
पुरीं वाराणसीं नृपः ।  
शून्यां निवेशयाम् आस  
क्षेमको नाम राक्षसः ॥ ह्व्_२३।५८ ॥  
शप्ता हि सा मतिमता  
निकुम्भेन महात्मना ।  
शून्या वर्षसहस्रं वै  
भवित्रीति नरर्षभ ॥ ह्व्_२३।५९ ॥  
तस्यां तु शप्तमात्रायां  
दिवोदासः प्रजेश्वरः ।  
विषयान्ते पुरीं रम्यां  
गोमत्यां सन्न्यवेशयत् ॥ ह्व्_२३।६० ॥  
+++([क्: द्न् ग्(एद्।) ins.: :क्])+++  
भद्रश्रेण्यस्य पूर्वं तु  
पुरी वाराणसीभवत् । *ह्व्_२३।६०*३६९:१ ।  
यदुवंशप्रसूतस्य  
तपस्य् अभिरतस्य च । *ह्व्_२३।६०*३६९:२ ।  
भद्रश्रेण्यस्य पुत्राणां  
शतम् उत्तमधन्विनाम् ।  
हत्वा निवेशयाम् आस  
दिवोदासः प्रजेश्वरः ॥ ह्व्_२३।६१ ॥  
दिवोदासस्य पुत्रस् तु  
वीरो राजा प्रतर्दनः ।  
प्रतर्दनस्य पुत्रौ द्वौ  
वत्सो भार्गव एव च ॥ ह्व्_२३।६२ ॥  
अलर्को राजपुत्रश् च  
राजा सन्नतिमान् भुवि ।  
हेहयस्य तु दायाद्यं  
हृतवान् वै महीपतिः ॥ ह्व्_२३।६३ ॥  
आजह्रे पितृदायाद्यं  
दिवोदासहृतं बलात् ।  
+++([क्: क्२ ins.: :क्])+++  
तस्यान्वये सुहोत्रो ऽभूद्  
राजा परमधार्मिकः । *ह्व्_२३।६४*३७० ।  
भद्रश्रेण्यस्य पुत्रेण  
दुर्दमेन महात्मना ॥  
दिवोदासेन बालो हि  
घृणया स विसर्जितः ॥ ह्व्_२३।६४ ॥  
अष्टारथो नाम नृपः  
सुतो भीमरथस्य वै ।  
तेन पुत्रेषु बालेषु  
प्रहृतं तस्य भारत ॥  
वैरस्यान्तं महाराज  
क्षत्रियेण विधित्सता ॥ ह्व्_२३।६५ ॥  
+++([क्: क्४ ins.: :क्])+++  
सो ऽप्य् एवं पुत्रसंहारं  
कुर्वन् पञ्चत्वमागतः । *ह्व्_२३।६५*३७१ ।  
अलर्कः काशिराजस् तु  
ब्रह्मण्यः सत्यसङ्गरः ।  
+++([क्: क्१ ins.: :क्])+++  
अलर्कं प्रति राजानं  
श्लोको गीतः पुरातनम् । *ह्व्_२३।६६*३७२ ।  
षष्टिं वर्षसहस्राणि  
षष्टिं वर्षशतानि च ॥ ह्व्_२३।६६ ॥  
+++([क्: क्१।४ Ñ२।३ व् ब् द्न् द्स् द्२।४।५ त्१।४ ग्१।३।४ ins.: :क्])+++  
तस्यासीत्सुमहद्राज्यं  
रूपयौवनशालिनः । *ह्व्_२३।६६*३७३ ।  
युवा रूपेण सम्पन्न  
आसीत् काशिकुलोद्वहः ।  
लोपामुद्राप्रसादेन  
परमायुर् अवाप सः ॥ ह्व्_२३।६७ ॥  
वयसो ऽन्ते महाबाहुर्  
हत्वा क्षेमकराक्षसम् ।  
रम्यां निवेशयाम् आस  
पुरीं वाराणसीं नृपः ॥ ह्व्_२३।६८ ॥  
अलर्कस्य तु दायादः  
क्षेमो नाम महायशाः ।  
+++([क्: Ñ१।३ व्१।२ ब्२।३ द्न् द्स् ग्(एद्।) ins.: :क्])+++  
क्षेमको नाम पार्थिवः । *ह्व्_२३।६९अ*३७४:१ ।*  
क्षेमकस्य तु पुत्रो वै । *ह्व्_२३।६९अ*३७४:२ ।*  
क्षेमस्य केतुमान् पुत्रो  
वर्षकेतुस् ततो ऽभवत् ॥ ह्व्_२३।६९ ॥  
वर्षकेतोस् तु दायादो  
विभुर् नाम प्रजेश्वरः ।  
आनर्तस् तु विभोः पुत्रः  
सुकुमारस् ततो ऽभवत् ॥ ह्व्_२३।७० ॥  
सुकुमारस्य पुत्रस् तु  
सत्यकेतुर् महारथः ।  
सुतो ऽभवन् महातेजा  
राजा परमधार्मिकः ॥  
+++([क्: क्४ ins.: :क्])+++  
करन्तुर् नाम नृपतिस्  
तस्य पुत्रौ बभूवतुः । *ह्व्_२३।७१*३७५:१ ।  
ब्रह्मण्यौ सत्यसम्पन्नौ  
भार्गो वत्सस् तथैव च । *ह्व्_२३।७१*३७५:२ ।  
वत्सस्य वत्सभूमिस् तु  
भार्गभूमिस् तु भार्गवात् ॥ ह्व्_२३।७१ ॥  
एते त्व् अङ्गिरसः पुत्रा  
जाता वंशे ऽथ भार्गवे ।  
ब्राह्मणाः क्षत्रिया वैश्याः  
शूद्राश् च भरतर्षभ ॥ ह्व्_२३।७२ ॥  
+++([क्: द्६ त्१।२।४ ग् म्४ ins.: :क्])+++  
कर्मभिस् ते तपोमूलैः  
स्थिताःकुरुकुलोद्वह । *ह्व्_२३।७२*३७६ ।  
सुहोत्रस्य बृहत् पुत्रो  
बृहतस् तनयास् त्रयः ।  
अजमीढो द्विमीढश् च  
पुरुमीढश् च वीर्यवान् ॥ ह्व्_२३।७३ ॥  
अजमीढस्य पत्न्यस् तु  
तिस्रो वै यशसान्विताः ।  
नीली च केशिनी चैव  
धूमिनी च वराङ्गना ॥ ह्व्_२३।७४ ॥  
अजमीढस्य केशिन्यां  
जज्ञे जह्नुः प्रतापवान् ।  
य आजह्रे महासत्त्रं  
सर्वमेधम् महामखम् ॥ ह्व्_२३।७५ ॥  
पतिलोभेन यं गङ्गा  
वितते ऽभिससार ह ।  
नेच्छतः प्लावयाम् आस  
तस्य गङ्गा च तत् सदः ॥ ह्व्_२३।७६ ॥  
तया च प्लावितं दृष्ट्वा  
यज्ञवाटं समन्ततः ।  
सौहोत्रिर् अब्रवीद् गङ्गां  
क्रुद्धो भरतसत्तम ॥ ह्व्_२३।७७ ॥  
एष ते त्रिषु लोकेषु  
सङ्क्षिप्यापः पिबाम्य् अहम् ।  
अस्य गङ्गे ऽवलेपस्य  
सद्यः फलम् अवाप्नुहि ॥ ह्व्_२३।७८ ॥  
ततः पीतां महात्मानो  
गङ्गां दृष्ट्वा महर्षयः ।  
उपनिन्युर् महाभागां  
दुहितृत्वाय जाह्नवीम् ॥ ह्व्_२३।७९ ॥  
युवनाश्वस्य पुत्रीं तु  
कावेरीं जह्नुर् आवहत् ।  
गङ्गाशापेन देहार्धं  
यस्याः पश्चान् नदीकृतम् ॥ ह्व्_२३।८० ॥  
जह्नोस् तु दयितः पुत्रो  
अजको नाम वीर्यवान् ।  
अजकस्य तु दायादो  
बलाकाश्वो महीपतिः ॥ ह्व्_२३।८१ ॥  
बभूव मृगयाशीलः  
कुशिकस् तस्य चात्मजः ।  
पह्लवैः सह संवृद्धो  
राजा वनचरैः स ह ॥ ह्व्_२३।८२ ॥  
कुशिकस् तु तपस् तेपे  
पुत्रम् इन्द्रसमं प्रभुः ।  
लभेयम् इति तं शक्रस्  
त्रासाद् अभ्येत्य जज्ञिवान् ॥ ह्व्_२३।८३ ॥  
स गाधिर् अभवद् राजा  
मघवान् कौशिकः स्वयम् ।  
विश्वामित्रस् तु गाधेयो  
राजा विश्वरथश् च ह ॥ ह्व्_२३।८४ ॥  
विश्वजिद् विश्वकृच् चैव  
तथा सत्यवती नृप ।  
ऋचीकाज् जमदग्निस् तु  
सत्यवत्याम् अजायत ॥ ह्व्_२३।८५ ॥  
विश्वामित्रस्य तु सुता  
देवरातादयः स्मृताः ।  
प्रख्यातास् त्रिषु लोकेषु  
तेषां नामानि मे शृणु ॥ ह्व्_२३।८६ ॥  
देवश्रवाः कतिश् चैव  
यस्मात् कात्यायनाः स्मृताः ।  
शालापतिर् हिरण्याक्षो  
रेणुर् यस्याथ रेणुका ॥ ह्व्_२३।८७ ॥  
साङ्कृत्यो गालवो राजन्  
मौद्गल्यश्वेति विश्रुताः ।  
तेषां ख्यातानि गोत्राणि  
कौशिकानां महात्मनाम् ॥ ह्व्_२३।८८ ॥  
पाणिनो बभ्रवश् चैव  
धानञ्जय्यास् तथैव च ।  
पार्थिवा देवराताश् च  
सालङ्कायनसौश्रवाः ॥ ह्व्_२३।८९ ॥  
लोहित्या यमदूतश् च  
तथा कारीषयः स्मृताः ।  
विश्रुताः कौशिका राजंस्  
तथान्ये सैन्धवायनाः ॥  
ऋष्यन्तरविवाह्याश् च  
कौशिका बहवः स्मृताः ॥ ह्व्_२३।९० ॥  
पौरवस्य महाराज  
ब्रह्मर्षेः कौशिकस्य च ।  
सम्बन्धो ह्य् अस्य वंशे ऽस्मिन्  
ब्रह्मक्षत्रस्य विश्रुतः ॥ ह्व्_२३।९१ ॥  
विश्वामित्रात्मजानां तु  
शुनःशेपो ऽग्रजः स्मृतः ।  
भार्गवः कौशिकत्वं हि  
प्राप्तः स मुनिसत्तमः ॥ ह्व्_२३।९२ ॥  
शबरादयश् च सप्तान्ये  
विश्वामित्रस्य वै सुताः ।  
दृषद्वतीसुतश् चापि  
विश्वामित्राद् अथाष्टकः ॥ ह्व्_२३।९३ ॥  
अष्टकस्य सुतो लौहिः  
प्रोक्तो जह्नुगणो मया ।  
आजमीढो ऽपरो वंशः  
श्रूयतां भरतर्षभ ॥ ह्व्_२३।९४ ॥  
अजमीढात् तु नील्यां वै  
सुशान्तिर् उदपद्यत ।  
पुरुजातिः सुशान्तेस् तु  
बाह्याश्वः पुरुजातितः ॥ ह्व्_२३।९५ ॥  
बाह्याश्वतनयाः पञ्च  
बभूवुर् अमरोपमाः ।  
मुद्गलः सृञ्जयश् चैव  
राजा बृहदिषुस् तथा ॥ ह्व्_२३।९६ ॥  
यवीनरश् च विक्रान्तः  
कृमिलाश्वश् च पञ्चमः ।  
पञ्चेमे रक्षणायालं  
देशानाम् इति विश्रुताः ॥ ह्व्_२३।९७ ॥  
पञ्चानां विद्धि पाञ्चालान्  
स्फीतान् पुण्यजनावृतान् ।  
अलं संरक्षणे तेषां  
पाञ्चाला इति विश्रुताः ॥ ह्व्_२३।९८ ॥  
मुद्गलस्य तु दायादो  
मौद्गल्यः सुमहायशाः ।  
+++([क्: क् Ñ२।३ व् ब् द् त्४ ग्४ ins.: :क्])+++  
सर्व एते महात्मानः  
क्षत्रोपेताद्विजातयः । *ह्व्_२३।९९*३७७:१ ।  
एते ह्य् अङ्गिरसः पक्षं  
संश्रिताः कण्वमौद्गलाः ॥ *ह्व्_२३।९९*३७७:२ ।  
मुद्गलस्य सुतो ज्येष्ठो  
ब्रह्मर्षिः सुमहातपाः । *ह्व्_२३।९९*३७७:३ ।  
इन्द्रसेना यतो गर्भं  
वध्र्यश्वं प्रत्यपद्यत ॥ ह्व्_२३।९९ ॥  
+++([क्: न् (एxचेप्त् श्१ Ñ१) त्१।२।४ ग् म्४ ins.: :क्])+++  
वध्र्यश्वान् मिथुनञ्जज्ञे  
मेनकायाम् इति श्रुतिः । *ह्व्_२३।९९*३७८:१ ।  
दिवोदासश् च राजर्षिर्  
अहल्या च यशस्विनी ॥ *ह्व्_२३।९९*३७८:२ ।  
शरद्वतस्य दायादम्  
अहल्या सम्प्रसूयत । *ह्व्_२३।९९*३७८:३ ।  
शतानन्दम् ऋषिश्रेष्ठं  
तस्यापि सुमहायशाः । *ह्व्_२३।९९*३७८:४ ।  
पुत्रः सत्यधृतिर् नाम  
धनुर्वेदस्य पारगः ॥ *ह्व्_२३।९९*३७८:५ ।  
तस्य सत्यधृते रेतो  
दृष्ट्वाप्सरसम् अग्रतः । *ह्व्_२३।९९*३७८:६ ।  
अथ स्कन्नं शरस्तम्बे  
मिथुनं समपद्यत ॥ *ह्व्_२३।९९*३७८:७ ।  
कृपया तच् च जग्राह  
शन्तनुर् मृगयां गतः । *ह्व्_२३।९९*३७८:८ ।  
कृपः स्मृतः स वै तस्माद्  
गौतमी च कृपी तथा । *ह्व्_२३।९९*३७८:९ ।  
एते शारद्वताः प्रोक्ता  
एते ते गौतमाः स्मृताः ॥ *ह्व्_२३।९९*३७८:१० ।  
अत ऊर्ध्वं प्रवक्ष्यामि  
दिवोदासस्य सन्ततिम् । *ह्व्_२३।९९*३७८:११ ।  
दिवोदासस्य दायादो  
ब्रह्मर्षिर् मित्रयुर् नृपः ॥ *ह्व्_२३।९९*३७८:१२ ।  
मैत्रेयाणां ततः सोमो  
मैत्रेयास् तु ततः स्मृताः । *ह्व्_२३।९९*३७८:१३ ।  
एते विपञ्चिताः पक्षाः  
क्षत्रोपेतास् तु भार्गवाः । *ह्व्_२३।९९*३७८:१४ ।  
आसीत् पञ्चवनः पुत्रः  
सृञ्जयस्य महात्मनः ।  
सुतः पञ्चवनस्यापि  
सोमदत्तो महीपतिः ॥ ह्व्_२३।१०० ॥  
सोमदत्तस्य दायादः  
सहदेवो महायशाः ।  
सहदेवसुतश् चापि  
सोमको नाम पार्थिवः ॥ ह्व्_२३।१०१ ॥  
+++([क्: न् (एxचेप्त् श्१ Ñ१) त्२।४ ग् म्४ ins.: :क्])+++  
अजमीढात् पुनर् जातः  
क्षीणे वंशे तु सोमकः । *ह्व्_२३।१०१*३७९ ।  
सोमकस्य सुतो जन्तुर्  
यस्य पुत्रशतं बभौ ।  
तेषां यवीयान् पृषतो  
द्रुपदस्य पिता प्रभुः ॥ ह्व्_२३।१०२ ॥  
+++([क्: न् (एxचेप्त् श्१ Ñ१) त्१।२।४ ग् म्४ ins.: :क्])+++  
धृष्टद्युम्नः तुद्रुपदाद्  
धृष्टकेतुश् च तत्सुतः ॥ *ह्व्_२३।१०२*३८०:१ ।  
आजमीढाः स्मृता ह्य् एते  
महात्मानस् तु सोमकाः । *ह्व्_२३।१०२*३८०:२ ।  
पुत्राणाम् अजमीढस्य  
सोमकत्वं महात्मनः । *ह्व्_२३।१०२*३८०:३ ।  
महिषी त्व् अजमीढस्य  
धूमिनी पुत्रगृद्धिनी ।  
तृतीया तव पूर्वेषां  
जननी पृथिवीपते ॥ ह्व्_२३।१०३ ॥  
सा तु पुत्रार्थिनी देवी  
व्रतचर्यासमाहिता ।  
तपो वर्षाशतं तेपे  
स्त्रीभिः परमदुश्चरम् ॥ ह्व्_२३।१०४ ॥  
हुत्वाग्निं विधिवत् सा तु  
पवित्रमितभोजना ।  
अग्निहोत्रकुशेष्व् एव  
सुष्वाप जनमेजय ॥ ह्व्_२३।१०५ ॥  
धूमिन्या स तया देव्या  
अजमीढः समेयिवान् ।  
ऋक्षं सा जनयाम् आस  
धूमवर्णं सुदर्शनम् ॥ ह्व्_२३।१०६ ॥  
ऋक्षात् संवरणो जज्ञे  
कुरुः संवरणात् तथा ।  
यः प्रयागाद् अपक्रम्य  
कुरुक्षेत्रं चकार ह ॥ ह्व्_२३।१०७ ॥  
+++([क्: Ñ२।३ व्२ द्स् द्३-५ (व्१ after १०८ब्) ins.: :क्])+++  
तद् वैतत् स महाभागो  
वर्षाणि सुबहून्य् अथ । *ह्व्_२३।१०७*३८१:१ ।  
तप्यमाने तदा शक्रो  
यत्रास्य वरदो बभौ । *ह्व्_२३।१०७*३८१:२ ।  
पुण्यं च रमणीयं च  
पुण्यकृद्भिर् निषेवितम् ।  
तस्यान्ववायः सुमहान्  
यस्य नाम्ना स्थ कौरवाः ॥ ह्व्_२३।१०८ ॥  
कुरोश् च पुत्राश् चत्वारः  
सुधन्वा सुधनुस् तथा ।  
परीक्षिच् च महाबाहुः  
प्रवरश् चारिमेजयः ॥ ह्व्_२३।१०९ ॥  
+++([क्: अल्ल् म्स्स्। (एxचेप्त् श्१ Ñ१ म्१-३; क्२ after १०७ब्; Ñ३ व्१ ब्३ after ११०ब्)इन्स्।: :क्])+++  
सुधन्वनस् तु दायादः  
सुहोत्रो मतिमान् स्मृतः । *ह्व्_२३।१०९*३८२:१ ।  
च्यवनस् तस्य पुत्रस् तु  
राजा धर्मार्थकोविदः ॥ *ह्व्_२३।१०९*३८२:२ ।  
च्यवनात् कृतयज्ञस् तु  
इष्ट्वा यज्ञैः स धर्मवित् । *ह्व्_२३।१०९*३८२:३ ।  
विश्रुतं जनयाम् आस  
पुत्रम् इन्द्रसखं नृपः ॥ *ह्व्_२३।१०९*३८२:४ ।  
चैद्योपरिचरं वीरं  
वसुं नामान्तरिक्षगम् । *ह्व्_२३।१०९*३८२:५ ।  
चैद्योपरिचराज् जज्ञे  
गिरिका सप्त मानवान् ॥ *ह्व्_२३।१०९*३८२:६ ।  
महारथो मगधराड्  
विश्रुतो यो बृहद्रथः । *ह्व्_२३।१०९*३८२:७ ।  
प्रत्यग्रहः कुशश् चैव  
यम् आहुर् मणिवाहनम् । *ह्व्_२३।१०९*३८२:८ ।  
मारुतश् च यदुश् चैव  
मत्स्यकाली च सत्तमः ॥ *ह्व्_२३।१०९*३८२:९ ।  
बृहद्रथस्य दायादः  
कुशाग्रो नाम विश्रुतः । *ह्व्_२३।१०९*३८२:१० ।  
कुशाग्रस्यात्मजो विद्वान्  
ऋषभो नाम वीर्यवान् ॥ *ह्व्_२३।१०९*३८२:११ ।  
दायादस् तस्य विक्रान्तो  
राजा सत्यहितः स्मृतः । *ह्व्_२३।१०९*३८२:१२ ।  
तस्य पुत्रः स धर्मात्मा  
नाम्ना ऊर्जस् तु जज्ञिवान् । *ह्व्_२३।१०९*३८२:१३ ।  
ऊर्जस्य सम्भवः पुत्रो  
यस्य जज्ञे स वीर्यवान् ॥ *ह्व्_२३।१०९*३८२:१४ ।  
शकले द्वे स वै जातो  
जरया सन्धितः स तु । *ह्व्_२३।१०९*३८२:१५ ।  
जरया सन्धितो यस्माज्  
जरासन्धस् ततः स्मृतः ॥ *ह्व्_२३।१०९*३८२:१६ ।  
सर्वक्षत्रस्य जेतासौ  
जरासन्धो महाबलः । *ह्व्_२३।१०९*३८२:१७ ।  
जरासन्धस्य पुत्रो वै  
सहदेवः प्रतापवान् ॥ *ह्व्_२३।१०९*३८२:१८ ।  
सहदेवात्मजः श्रीमान्  
उदायिः स महायशाः । *ह्व्_२३।१०९*३८२:१९ ।  
उदायिर् जनयाम् आस  
पुत्रं परमधार्मिकम् । *ह्व्_२३।१०९*३८२:२० ।  
श्रुतधर्मेति नामानं  
मगधान् यो ऽवसद् विभुः । *ह्व्_२३।१०९*३८२:२१ ।  
+++([क्: क्१ द्न् द्स् द्२।३ after लिने ११ of *३८२ ins.: :क्])+++  
वृषभस्य तुदायादः  
पुष्पवान् नाम धार्मिकः । *ह्व्_२३।१०९*३८२अ ।  
परीक्षितस् तु तनयो  
धार्मिको जनमेजयः ।  
+++([क्: क् Ñ२ व्२।३ ब्१।२ द् त् ग्१-४ (व्१ ब्३ after *३८२; Ñ३ after the सेचोन्द् ओच्चुर्रेन्चे of १०अ-ब् रेपेअतेद् after *३८२) ins.: :क्])+++  
जनमेजयस्य दायादास्  
त्रय एव महारथाः । *ह्व्_२३।११०*३८३ ।  
    
+++([क्: क्१-३ Ñ२।३ व् ब्१ द्स् द्१-४ after *३८३ चोन्त्।: :क्])+++  
जह्नोस् तुकथयिष्यामि  
यत्र जातो ऽसि पार्थिव ॥ *ह्व्_२३।११०*३८४:१ ।  
जह्नुस् त्व् अजनयत् पुत्रं  
सुरथं नाम भूमिपम् । *ह्व्_२३।११०*३८४:२ ।  
श्रुतसेनो ऽग्रसेनौ च  
भीमसेनश् च नामतः ॥ ह्व्_२३।११० ॥  
+++([क्: क्२-४ Ñ२।३ व् ब् द् (एxचेप्त् द्६) त्३।४ ins.: :क्])+++  
एते सर्वे महाभागा  
विक्रान्ता बलशालिनः । *ह्व्_२३।११०*३८५ ।  
जनमेजयस्य पुत्रौ तु  
सुरथो मतिमांस् तथा ।  
सुरथस्य तु विक्रान्तः  
पुत्रो जज्ञे विदूरथः ॥ ह्व्_२३।१११ ॥  
विदूरथस्य दायाद  
ऋक्ष एव महारथः ।  
द्वितीयः स बभौ राजा  
नाम्ना तेनैव सञ्ज्ञितः ॥ ह्व्_२३।११२ ॥  
द्वाव् ऋक्षौ तव वंशे ऽस्मिन्  
द्वाव् एव च परीक्षितौ ।  
भीमसेनास् त्रयो राजन्  
द्वाव् एव जनमेजयौ ॥ ह्व्_२३।११३ ॥  
ऋक्षस्य तु द्वितीयस्य  
भीमसेनो ऽभवत् सुतः ।  
प्रतीपो भीमसेनस्य  
प्रतीपस्य तु शान्तनुः ॥  
देवापिर् बाह्लिकश् चैव  
त्रय एव महारथाः ॥ ह्व्_२३।११४ ॥  
शान्तनोः प्रसवस् त्व् एष  
यत्र जातो ऽसि पार्थिव ।  
बाह्लिकस्य तु राज्यं वै  
सप्तबाह्ल्यं विशां पते ॥ ह्व्_२३।११५ ॥  
बाह्लिकस्य सुतश् चैव  
सोमदत्तो महायशाः ।  
जज्ञिरे सोमदत्तात् तु  
भूरिर् भूरिश्रवाः शलः ॥ ह्व्_२३।११६ ॥  
उपाध्यायस् तु देवानां  
देवापिर् अभवन् मुनिः ।  
च्यवनस्य पुत्रः कृतक  
इष्टश् चासीन् महात्मनः ॥ ह्व्_२३।११७ ॥  
शान्तनुस् त्व् अभवद् राजा  
कौरवाणां धुरन्धरः ॥ ह्व्_२३।११८ ॥  
+++([क्: अल्ल् म्स्स्। (एxचेप्त् श्१ Ñ१ म्१-३) ins.: :क्])+++  
शान्तनोःसम्प्रवक्ष्यामि  
यत्र जातो ऽसि पार्थिव ॥ *ह्व्_२३।११८*३८६:१ ।  
गाङ्गं देवव्रतं नाम  
पुत्रं सो ऽजनयत् प्रभुः । *ह्व्_२३।११८*३८६:२ ।  
स तु भीष्म इति ख्यातः  
पाण्डवानां पितामहः । *ह्व्_२३।११८*३८६:३ ।  
काली विचित्रवीर्यं तु  
जनयाम् आस भारत ।  
शान्तनोर् दयितं पुत्रं  
धर्मात्मानम् अकल्मषम् ॥ ह्व्_२३।११९ ॥  
कृष्णद्वैपायनच् चैव  
क्षेत्रे वैचित्रवीर्यके ।  
धृतराष्ट्रं च पाण्डुं च  
विदुरं चाप्य् अजीजनत् ॥ ह्व्_२३।१२० ॥  
+++([क्: अल्ल् म्स्स्। (एxचेप्त् श्१ Ñ१ म्१-३; क्१।३ Ñ२ व्३ द्१।२।४ after the फ़िर्स्तोच्चुर्रेन्चे of ११९अ-ब्) ins.: :क्])+++  
धृतराष्ट्रस् तु गान्धार्यां  
पुत्रानजनयच् छतम् । *ह्व्_२३।१२०*३८७:१ ।  
तेषां दुर्योधनः श्रेष्ठः  
सर्वेषाम् एव स प्रभुः । *ह्व्_२३।१२०*३८७:२ ।  
पाण्डोर् धनञ्जयः पुत्रः  
सौभद्रस् तस्य चात्मजः ।  
अभिमन्योः परीक्षित् तु  
पिता तव जनेश्वर ॥ ह्व्_२३।१२१ ॥  
एष ते पौरवो वंशो  
यत्र जातो ऽसि पार्थिव ।  
तुर्वसोस् तु प्रवक्ष्यामि  
द्रुह्योश् चानोर् यदोस् तथा ॥ ह्व्_२३।१२२ ॥  
तुर्वसोस् तु सुतो वह्निर्  
वह्नेर् गोभानुर् आत्मजः ।  
गोभानोस् तु सुतो राजा  
त्रिशानुर् अपराजितः ॥ ह्व्_२३।१२३ ॥  
करन्धमस् तु त्रिशानोर्  
मरुत्तस् तस्य चात्मजः ।  
अन्यस् त्व् आविक्षितो राजा  
मरुत्तः कथितस् तव ॥ ह्व्_२३।१२४ ॥  
अनपत्यो ऽभवद् राजा  
यज्वा विपुलदक्षिणः ।  
दुहिता सम्मता नाम  
तस्यासीत् पृथिवीपतेः ॥ ह्व्_२३।१२५ ॥  
दक्षिणार्थं हि सा दत्ता  
संवर्ताय महात्मने ।  
दुःषन्तं पौरवं चापि  
लेभे पुत्रम् अकल्मषम् ॥ ह्व्_२३।१२६ ॥  
एवं ययातेः शापेन  
जरासङ्क्रमणे तदा ।  
पौरवं तुर्वसोर् वंशः  
प्रविवेश नृपोत्तम ॥ ह्व्_२३।१२७ ॥  
दुःषन्तस्य तु दायादः  
शरुत्थामः प्रजेश्वरः ।  
शरुत्थामाद् अथाक्रीडश्  
चत्वारस् तस्य चात्मजाः ॥ ह्व्_२३।१२८ ॥  
पाण्ड्यश् च केरलश् चैव  
कोलश् चोलश् च पार्थिवः ।  
तेषां जनपदाः स्फीताः  
पाण्ड्यश् चोलश् च केरलाः ॥ ह्व्_२३।१२९ ॥  
द्रुह्योस् तु तनयो राजन्  
बभ्रुसेनश् च पार्थिवः ।  
अङ्गारसेतुस् तत्पुत्रो  
मरुतां पतिर् उच्यते ॥ ह्व्_२३।१३० ॥  
यौवनाश्वेन समरे  
कृच्छ्रेण निहतो बली ।  
युद्धं सुमहद् आसीद् धि  
मासान् परि चतुर्दश ॥ ह्व्_२३।१३१ ॥  
अङ्गारस्य तु दायादो  
गान्धारो नाम पार्थिवः ।  
ख्यायते यस्य नाम्ना वै  
गान्धारविषयो महान् ॥  
गान्धारदेशजाश् चैव  
तुरगा वाजिनां वराः ॥ ह्व्_२३।१३२ ॥  
अनोस् तु पुत्रो धर्मो ऽभूद्  
धृतस् तस्यात्मजो ऽभवत् ।  
धृतात् तु दुदुहो जज्ञे  
प्रचेतास् तस्य चात्मजः ॥  
प्रचेतसः सुचेतास् तु  
कीर्तिता ह्य् अनवो मया ॥ ह्व्_२३।१३३ ॥  
+++([क्: अल्ल् म्स्स्। (एxचेप्त् श्१ क्१ Ñ१ म्१-३) ins.: :क्])+++  
यदोर् वंशम्प्रवक्ष्यामि  
ज्येष्ठस्योत्तमतेजसः । *ह्व्_२३।१३३*३८८:१ ।  
विस्तरेणनुपूर्व्या च  
गदतो मे निशामय । *ह्व्_२३।१३३*३८८:२ ।  
+++([क्: द्२ after *३८८ चोन्त्।: :क्])+++  
यस्य श्रवणमात्रेण  
पातकेभ्यःप्रमुच्यते । *ह्व्_२३।१३३*३८९ ।  
बभूवुस् तु यदोः पुत्राः  
पञ्च देवसुतोपमाः ।  
सहस्रदः पयोदश् च  
क्रोष्टा नीलो ऽञ्जिकस् तथा ॥ ह्व्_२३।१३४ ॥  
सहस्रदस्य दायादास्  
त्रयः परमधार्मिकाः ।  
+++([क्: द्२ ins.: :क्])+++  
शतजिन् नाम पार्थिवः । *ह्व्_२३।१३५अ*३९०:१ ।*  
शतजितः सुताः ख्यातास् । *ह्व्_२३।१३५अ*३९०:२ ।*  
हेहयश् च हयश् चैव  
राजन् वेणुहयस् तथा ॥ ह्व्_२३।१३५ ॥  
हेहयस्याभवत् पुत्रो  
धर्मनेत्र इति श्रुतः ।  
धर्मनेत्रस्य कान्तस् तु  
कान्तपुत्रास् ततो ऽभवन् ॥ ह्व्_२३।१३६ ॥  
+++([क्: श्१ क्१ ins.: :क्])+++  
साहञ्जस्य महिष्मांस् तु  
भद्रश्रेण्यश् चतत्सुतः । *ह्व्_२३।१३६*३९१ ।  
    
+++([क्: अल्ल् म्स्स्। (एxचेप्त् श्१ Ñ१ म्१-३; क्१ after *३९१) ins.: :क्])+++  
साहञ्जनी नामपुरी  
तेन राज्ञा निवेशिता ॥ *ह्व्_२३।१३६*३९२:१ ।  
साहञ्जस्य तु दायादो  
महिष्मान् नाम पार्थिवः । *ह्व्_२३।१३६*३९२:२ ।  
माहिष्मती नाम पुरी  
येन राज्ञा निवेशिता ॥ *ह्व्_२३।१३६*३९२:३ ।  
आसीन् महिष्मतः पुत्रो  
भद्रश्रेण्यः प्रतापवान् । *ह्व्_२३।१३६*३९२:४ ।  
+++([क्: क्१।३।४ ब्२ द्न् ग्३ after *३९२ (श्१ after *३९१) चोन्त्।: :क्])+++  
वाराणस्यधिपो राजा  
कथितः पूर्वम् एव तु । *ह्व्_२३।१३६*३९३ ।  
    
+++([क्: अल्ल् म्स्स्। (एxचेप्त् Ñ१ म्१-३) after *३९२ (श्१ क्१।३।४ ब्२ द्न् ग्३ after *३९३)चोन्त्।: :क्])+++  
भद्रश्रेण्यस्य दायादो  
दुर्दमो नाम विश्रुतः ॥ *ह्व्_२३।१३६*३९४:१ ।  
दुर्दमस्य सुतो धीमान्  
कनको नाम नामतः । *ह्व्_२३।१३६*३९४:२ ।  
कनकस्य तु दायादाश्  
चत्वारो लोकविश्रुताः । *ह्व्_२३।१३६*३९४:३ ।  
कृतवीर्यः कृतौजाश् च  
कृतधन्वा तथैव च ।  
कृताग्निश् च चतुर्थो ऽभूत्  
कृतवीर्यात् तथार्जुनः ॥ ह्व्_२३।१३७ ॥  
यः स बाहुसहस्रेण  
सप्तद्वीपेश्वरो ऽभवत् ।  
जिगाय पृथिवीम् एको  
रथेनादित्यवर्चसा ॥ ह्व्_२३।१३८ ॥  
स हि वर्षशतं तप्त्वा  
तपः परमदुश्चरम् ।  
दत्तम् आराधयाम् आस  
कार्तवीर्यो ऽत्रिसम्भवम् ॥ ह्व्_२३।१३९ ॥  
तस्मै दत्तो वरान् प्रादाच्  
चतुरो भूरितेजसः ।  
पूर्वं बाहुसहस्रं तु  
प्रार्थितं परमं वरम् ॥ ह्व्_२३।१४० ॥  
अधर्मे धीयमानस्य  
सद्भिः स्यान् मे निबर्हणम् ।  
उग्रेण पृथिवीं जित्वा  
धर्मेणैवानुरञ्जनम् ॥ ह्व्_२३।१४१ ॥  
सङ्ग्रामान् सुबहूञ् जित्वा  
हत्वा चारीन् सहस्रशः ।  
सङ्ग्रामे वर्तमानस्य  
वधं चाभ्यधिकाद् रणे ॥ ह्व्_२३।१४२ ॥  
तस्य बाहुसहस्रं तु  
युध्यतः किल भारत ।  
योगाद् योगेश्वरस्याग्रे  
प्रादुर्भवति मायया ॥ ह्व्_२३।१४३ ॥  
तेनेयं पृथिवी कृत्स्ना  
सप्तद्वीपा सपत्तना ।  
ससमुद्रा सनगरा  
उग्रेण विधिना जिता ॥ ह्व्_२३।१४४ ॥  
तेन सप्तसु द्वीपेषु  
सप्त यज्ञशतानि वै ।  
प्राप्तानि विधिना राज्ञा  
श्रूयन्ते जनमेजय ॥ ह्व्_२३।१४५ ॥  
सर्वे यज्ञा महाबाहो  
तस्यासन् भूरिदक्षिणाः ।  
सर्वे काञ्चनयूपाश् च  
सर्वे काञ्चनवेदयः ॥ ह्व्_२३।१४६ ॥  
सर्वे देवैर् महाराज  
विमानस्थैर् अलङ्कृताः ।  
गन्धर्वैर् अप्सरोभिश् च  
नित्यम् एवोपशोभिताः ॥ ह्व्_२३।१४७ ॥  
यस्य यज्ञे जगौ गाथां  
गन्धर्वो नारदस् तथा ।  
वरीदासात्मजो विद्वान्  
महिम्ना तस्य विस्मितः ॥ ह्व्_२३।१४८ ॥  
न नूनं कार्तवीर्यस्य  
गतिं यास्यन्ति पार्थिवाः ।  
यज्ञैर् दानैस् तपोभिर् वा  
विक्रमेण श्रुतेन वा ॥ ह्व्_२३।१४९ ॥  
+++([क्: क्४ (मर्ग्।) ins.: :क्])+++  
पञ्चाशीतिसहस्राणि  
अव्याहतबलः समाः । *ह्व्_२३।१४९*३९५:१ ।  
अकरोद् अर्जुनो राज्यं  
हरिं चैवान्वहं स्मरन् । *ह्व्_२३।१४९*३९५:२ ।  
अनष्टवित्तस्मरणे  
बुभुजे ऽक्षय्यषड्वसु । *ह्व्_२३।१४९*३९५:३ ।  
स हि सप्तसु द्वीपेषु  
खड्गी चर्मी शरासनी ।  
रथी द्वीपान् अनुचरन्  
योगी सन्दृश्यते नृभिः ॥ ह्व्_२३।१५० ॥  
+++([क्: क्१-३ Ñ२।३ व् ब् द्न् द्स् द्२-६ त्२ ग्१-३।५ म्४ ins.: :क्])+++  
अनष्टद्रव्यता चैव  
न शोको न च विभ्रमः । *ह्व्_२३।१५०*३९६:१ ।  
प्रभावेण महाराज्ञः  
प्रजा धर्मेण रक्षतः ॥ *ह्व्_२३।१५०*३९६:२ ।  
स सर्वरत्नभाक् सम्राट्  
चक्रवर्ती बभूव ह । *ह्व्_२३।१५०*३९६:३ ।  
स एव पशुपालो ऽभूत्  
क्षेत्रपालः स एव च । *ह्व्_२३।१५०*३९६:४ ।  
स एव वृष्ट्या पर्जन्यो  
योगित्वाद् अर्जुनो ऽभवत् ॥ *ह्व्_२३।१५०*३९६:५ ।  
स वै बाहुसहस्रेण  
ज्याघातकठिनत्वचा । *ह्व्_२३।१५०*३९६:६ ।  
भाति रश्मिसहस्रेण  
शरदीव च भास्करः ॥ *ह्व्_२३।१५०*३९६:७ ।  
स हि नागान् मनुष्येषु  
माहिष्मत्यां महाद्युतिः । *ह्व्_२३।१५०*३९६:८ ।  
कर्कोटकसुताञ् जित्वा  
पुर्यां तस्यां न्यवेशयत् ॥ *ह्व्_२३।१५०*३९६:९ ।  
स वै वेगं समुद्रस्य  
प्रावृट्काले ऽम्बुजेक्षणः । *ह्व्_२३।१५०*३९६:१० ।  
क्रीडन्न् इव भुजोद्भिन्नं  
प्रतिस्रोतश् चकार ह ॥ *ह्व्_२३।१५०*३९६:११ ।  
लुण्ठिता क्रीडता तेन  
फेनस्रग्दाममालिनी । *ह्व्_२३।१५०*३९६:१२ ।  
चलदूर्मिसहस्रेण  
शङ्किताभ्येति नर्मदा ॥ *ह्व्_२३।१५०*३९६:१३ ।  
तस्य बाहुसहस्रेण  
क्षुभ्यमाणे महोदधौ । *ह्व्_२३।१५०*३९६:१४ ।  
भयान् निलीना निश्चेष्टाः  
पातालस्था महासुराः ॥ *ह्व्_२३।१५०*३९६:१५ ।  
चूर्णीकृतमहावीचिं  
चलन्मीनमहातिमिम् । *ह्व्_२३।१५०*३९६:१६ ।  
मारुताविद्धफेनौघम्  
आवर्तक्षोभदुःसहम् ॥ *ह्व्_२३।१५०*३९६:१७ ।  
प्रावर्तयत् तदा राजा  
सहस्रेण च बाहुना । *ह्व्_२३।१५०*३९६:१८ ।  
देवासुरसमाक्षिप्तः  
क्षीरोदम् इव मन्दरः ॥ *ह्व्_२३।१५०*३९६:१९ ।  
मन्दरक्षोभचकिता  
अमृतोत्पादशङ्किताः । *ह्व्_२३।१५०*३९६:२० ।  
सहसोत्पतिता भीता  
भीमं दृष्ट्वा नृपोत्तमम् ॥ *ह्व्_२३।१५०*३९६:२१ ।  
नता निश्चलमूर्धानो  
बभूवुस् ते महोरगाः । *ह्व्_२३।१५०*३९६:२२ ।  
सायाह्ने कदलीखण्डैः  
कम्पितास् तस्य वायुना ॥ *ह्व्_२३।१५०*३९६:२३ ।  
स वै बद्ध्वा धनुर् ज्याभिर्  
उत्सिक्तं पञ्चभिः शरैः । *ह्व्_२३।१५०*३९६:२४ ।  
लङ्केशं मोहयित्वा तु  
सबलं रावणं बलात् । *ह्व्_२३।१५०*३९६:२५ ।  
निर्जित्यैव समानीय  
माहिष्मत्यां बबन्ध तम् ॥ *ह्व्_२३।१५०*३९६:२६ ।  
श्रुत्वा तु बद्धं पौलस्त्यं  
रावणं त्व् अर्जुनेन तु । *ह्व्_२३।१५०*३९६:२७ ।  
ततो गत्वा पुलस्त्यस् तम्  
अर्जुनं ददृशे स्वयम् । *ह्व्_२३।१५०*३९६:२८ ।  
मुमोच रक्षः पौलस्त्यं  
पुलस्त्येनानुयाचितः ॥ *ह्व्_२३।१५०*३९६:२९ ।  
यस्य बाहुसहस्रस्य  
बभूव ज्यातलस्वनः । *ह्व्_२३।१५०*३९६:३० ।  
युगान्ते त्व् अम्बुदस्येव  
स्फुटतो ह्य् अशनेर् इव ॥ *ह्व्_२३।१५०*३९६:३१ ।  
अहो बत मृधे वीर्यं  
भार्गवस्य यद् अच्छिनत् । *ह्व्_२३।१५०*३९६:३२ ।  
राज्ञो बाहुसहस्रं तु  
हैमं तालवनं यथा ॥ *ह्व्_२३।१५०*३९६:३३ ।  
तृषितेन कदा चित् स  
भिक्षितश् चित्रभानुना । *ह्व्_२३।१५०*३९६:३४ ।  
+++([क्: Ñ२।३ व् ब्२।३ द्५ after लिने २ of *३९६ (द्न् after लिने ३) ins.: :क्])+++  
पञ्चाशीतिसहस्राणि  
वर्षाणां वै नराधिपः । *ह्व्_२३।१५०*३९६अ ।  
    
+++([क्: ब्२ after लिने १३ of *३९६ ins.: :क्])+++  
उवास ताम् अनुसरन्न्  
अवगाढोमहार्णवं । *ह्व्_२३।१५०*३९६ब्:१ ।  
चकारोद्धतवेलान्तम्  
अकालप्रावृडुद्धतं । *ह्व्_२३।१५०*३९६ब्:२ ।  
स भिक्षाम् अददाद् वीरः  
सप्त द्वीपान् विभावसोः ।  
+++([क्: क्२ Ñ२।३ व् ब् द्न् द्स् द्२।३।५।६ त्२ ग्१-३।५ म्४ ins.: :क्])+++  
पुराणिग्रामघोषांश् च  
विषयांश् चैव सर्वशः । *ह्व्_२३।१५१*३९७:१ ।  
जज्वाल तस्य सर्वाणि  
चित्रभानुर् दिधक्षया ॥ *ह्व्_२३।१५१*३९७:२ ।  
स तस्य पुरुषेन्द्रस्य  
प्रभावेण महात्मनः । *ह्व्_२३।१५१*३९७:३ ।  
ददाह कार्तवीर्यस्य  
शैलांश् चैव वनानि च ॥ *ह्व्_२३।१५१*३९७:४ ।  
स शून्यम् आश्रमं रम्यं  
वरुणस्यात्मजस्य वै । *ह्व्_२३।१५१*३९७:५ ।  
ददाह बलवद्भीतश्  
चित्रभानुः स हैहयः । *ह्व्_२३।१५१*३९७:६ ।  
यं लेभे वरुणः पुत्रं  
पुरा भास्वन्तम् उत्तमम् । *ह्व्_२३।१५१*३९७:७ ।  
वसिष्ठं नाम स मुनिः  
ख्यात आपव इत्य् उत । *ह्व्_२३।१५१*३९७:८ ।  
यत्रापवस् तु तं क्रोधाच्  
छप्तवान् अर्जुनं विभुः ॥ ह्व्_२३।१५१ ॥  
यस्मान् न वर्जितम् इदं  
वनं ते मम हेहय ।  
तस्मात् ते दुष्करं कर्म  
कृतम् अन्यो हरिष्यति ॥  
अर्जुनो नाम कौरव्यः  
पाण्डवः कुन्तिनन्दनः ॥ ह्व्_२३।१५२ ॥  
+++([क्: अल्ल् म्स्स्। (एxचेप्त् श्१ त्१ म्१-३; द्६ त्२ ग् म्४ after १५३ब्) ins.: :क्])+++  
रामो नाममहाबाहुर्  
जामदग्न्यः प्रतापवान् । *ह्व्_२३।१५२*३९८ ।  
छित्त्वा बाहुसहस्रं ते  
प्रमथ्य तरसा बली ।  
तपस्वी ब्राह्मणश् च त्वां  
हनिष्यति स भार्गवः ॥ ह्व्_२३।१५३ ॥  
अनष्टद्रव्यता यस्य  
बभूवामित्रकर्शन ।  
प्रभावेण नरेन्द्रस्य  
प्रजा धर्मेण रक्षतः ॥ ह्व्_२३।१५४ ॥  
रामात् ततो ऽस्य मृत्युर् वै  
तस्य शापान् महामुनेः ।  
वरश् चैष हि कौरव्य  
स्वयम् एव वृतः पुरा ॥ ह्व्_२३।१५५ ॥  
तस्य पुत्रशतस्यासन्  
पञ्च शेषा महात्मनः ।  
कृतास्त्रा बलिनः शूरा  
धर्मात्मानो यशस्विनः ॥ ह्व्_२३।१५६ ॥  
शूरसेनश् च शूरश् च  
धृष्टोक्तः कृष्ण एव च ।  
जयध्वजश् च नाम्नासीद्  
आवन्त्यो नृपतिर् महान् ॥  
कार्तवीर्यस्य तनया  
वीर्यवन्तो महारथाः ॥ ह्व्_२३।१५७ ॥  
जयध्वजस्य पुत्रस् तु  
तालजङ्घो महाबलः ।  
तस्य पुत्राः शताख्यास् तु  
तालजङ्घा इति श्रुताः ॥ ह्व्_२३।१५८ ॥  
तेषां कुले महाराज  
हेहयानां महात्मनाम् ।  
वीतिहोत्राः सुजाताश् च  
भोजाश् चावन्तयस् तथा ॥ ह्व्_२३।१५९ ॥  
तौण्डिकेरा इति ख्यातास्  
तालजङ्घास् तथैव च ।  
भरताश् च सुजाताश् च  
बहुत्वान् नानुकीर्तिताः ॥ ह्व्_२३।१६० ॥  
वृषप्रभृतयो राजन्  
यादवाः पुण्यकर्मिणः ।  
वृषो वंशधरस् तत्र  
तस्य पुत्रो ऽभवन् मधुः ॥  
मधोः पुत्रशतं त्व् आसीद्  
वृषणस् तस्य वंशभाक् ॥ ह्व्_२३।१६१ ॥  
वृषणाद् वृष्णयः सर्वे  
मधोस् तु माधवाः स्मृताः ।  
यादवा यदुना चाग्रे  
निरुच्यन्ते च हेहयाः ॥ ह्व्_२३।१६२ ॥  
+++([क्: क्१-३ Ñ२।३ व्१।३ द्न् द्स् द्३-५ ins.: :क्])+++  
शूराश् च शूरवीराश् च  
शूरसेनास् तथानघ ॥ *ह्व्_२३।१६२*३९९:१ ।  
शूरसेन इति ख्यातस्  
तस्य देशो महात्मनः । *ह्व्_२३।१६२*३९९:२ ।  
न तस्य वित्तनाशः स्यान्  
नष्टं प्रतिलभेच् च सः ।  
कार्तवीर्यस्य यो जन्म  
कथयेद् इह नित्यशः ॥ ह्व्_२३।१६३ ॥  
+++([क्: Ñ२।३ व्१ द्३ (व्३ after १६८) ins.: :क्])+++  
वित्तवांश् च भवेच् चैव  
धर्मश्चैव विवर्धते । *ह्व्_२३।१६३*४००:१ ।  
यथा सृष्टिर् यदोर् जाता  
तथा स्वर्गे महीयते । *ह्व्_२३।१६३*४००:२ ।  
+++([क्: Ñ२।३ द्३ (अल्ल् थेसे after अन् अद्द्ल्। चोलोफोन्) व्१ after *४०० चोन्त्।: :क्])+++  
{जनमेजय उवाच}  
किमर्थं तद् वनं दग्धम्  
आपवस्य महात्मनः । *ह्व्_२३।१६३*४०१:१ ।  
कार्तवीर्येण विक्रम्य  
तन् मे ब्रूहि प्रपृच्छतः ॥ *ह्व्_२३।१६३*४०१:२ ।  
रक्षिता स हि राजर्षिः  
प्रजानाम् इति नः श्रुतम् । *ह्व्_२३।१६३*४०१:३ ।  
कथं स रक्षिता भूत्वा  
नाशयाम् आस तद्वनम् ॥ *ह्व्_२३।१६३*४०१:४ ।  
    
{वैशम्पायन उवाच}  
आदित्यो विप्ररूपेण  
कार्तवीर्यम् उपस्थितः । *ह्व्_२३।१६३*४०१:५ ।  
तृप्तिम् एकाम् प्रयच्छस्व  
आदित्यो ऽहम् उपस्थितः ॥ *ह्व्_२३।१६३*४०१:६ ।  
    
{अर्जुन उवाच}  
भगवन् केन तृप्तिस् ते  
भवेद् ब्रूहि विभावसो । *ह्व्_२३।१६३*४०१:७ ।  
कीदृशं भोजनं दद्मि  
श्रुत्वा ते विदधाम्य् अहम् ॥ *ह्व्_२३।१६३*४०१:८ ।  
    
{विभावसुर् उवाच}  
स्थावरं देहि मे सर्वम्  
आहारं वदतां वर । *ह्व्_२३।१६३*४०१:९ ।  
तेन तृप्सिर् भवेन् मह्यं  
तेन तुष्टिश् च पार्थिव ॥ *ह्व्_२३।१६३*४०१:१० ।  
    
{अर्जुन उवाच}  
न शक्यं स्थावरं सर्वं  
तेजसा मानुषेण तु । *ह्व्_२३।१६३*४०१:११ ।  
निर्दग्धुं तपतां श्रेष्ठ  
त्वाम् एव प्रणमाम्य् अहम् ॥ *ह्व्_२३।१६३*४०१:१२ ।  
    
{आदित्य उवाच}  
तुष्टस् ते ऽहं शरान् दद्मि  
चाक्षयान् सर्वतोमुखान् । *ह्व्_२३।१६३*४०१:१३ ।  
ये [प्र]क्षिप्ताः सञ्ज्वलन्ति  
मम तेजःसमन्विताः ॥ *ह्व्_२३।१६३*४०१:१४ ।  
आविष्टस् तेजसा मे ऽद्य  
स्थावरं शोषयिष्यसि । *ह्व्_२३।१६३*४०१:१५ ।  
शुष्कं भस्म करिष्यामि  
तेन तृप्तिर् नराधिप ॥ *ह्व्_२३।१६३*४०१:१६ ।  
ततः शरांस् तदादित्यो  
अर्जुनाय तदा ददौ । *ह्व्_२३।१६३*४०१:१७ ।  
ततः स प्राच्यम् अदहत्  
स्थावरं सर्वम् एव तत् ॥ *ह्व्_२३।१६३*४०१:१८ ।  
आश्रमान् अथ ग्रामांश् च  
घोषांश् च नगराण्य् अपि । *ह्व्_२३।१६३*४०१:१९ ।  
तपोवनानि रम्याणि  
वनान्य् उपवनानि च ॥ *ह्व्_२३।१६३*४०१:२० ।  
एवं स प्राच्यम् अदहत्  
ततः सर्वं प्रदक्षिणम् । *ह्व्_२३।१६३*४०१:२१ ।  
निर्वृक्षा निस्तृणा भूमिर्  
दग्धा सा योगतेजसा ॥ *ह्व्_२३।१६३*४०१:२२ ।  
एतस्मिन्न् एव काले तु  
आपवो जलम् आश्रितः । *ह्व्_२३।१६३*४०१:२३ ।  
दश वर्षसहस्राणि  
जलवासी महान् ऋषिः ॥ *ह्व्_२३।१६३*४०१:२४ ।  
पूर्णे व्रते महातेजा  
उदतिष्ठन् महान् ऋषिः । *ह्व्_२३।१६३*४०१:२५ ।  
क्रोधाच् छशाप राजर्षिं  
कीर्तितं वै यथा मया । *ह्व्_२३।१६३*४०१:२६ ।   
एते ययातिपुत्राणां  
पञ्च वंशा विशां पते ।  
कीर्तिता लोकवीराणां  
ये लोकान् धारयन्ति वै ॥  
भूतानीव महाराज  
पञ्च स्थावरजङ्गमम् ॥ ह्व्_२३।१६४ ॥  
श्रुत्वा पञ्चविसर्गं तु  
राजा धर्मार्थकोविदः ।  
वशी भवति पञ्चानाम्  
आत्मजानां तथेश्वरः ॥ ह्व्_२३।१६५ ॥  
लभेत् पञ्च वरांश् चैष  
दुर्लभान् इह लौकिकान् ।  
आयुः कीर्तिं धनं पुत्रान्  
ऐश्वर्यं भूय एव च ॥  
धारणाच् छ्रवणाच् चैव  
पञ्चवर्गस्य भारत ॥ ह्व्_२३।१६६ ॥  
+++([क्: त्३ ins.: :क्])+++  
लोभते मनुजः श्रैष्ठ्यं  
सर्वपापैः प्रमुच्यते । *ह्व्_२३।१६६*४०२ ।  
क्रोष्टोस् तु शृणु राजेन्द्र  
वंशम् उत्तमपूरुषम् ।  
यदोर् वंशधरस्येह  
यज्वनः पुण्यकर्मणः ॥ ह्व्_२३।१६७ ॥  
क्रोष्टोर् हि वंशं श्रुत्वेमं  
सर्वपापैः प्रमुच्यते ।  
यस्यान्ववायजो विष्णुर्  
हरिर् वृष्णिकुलप्रभुः ॥ ह्व्_२३।१६८ ॥  
    
  
