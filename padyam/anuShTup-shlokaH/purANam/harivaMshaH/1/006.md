+++
title = "००६"

+++
  
{पृथुर् उवाच}  
एकस्यार्थाय यो हन्याद्  
आत्मनो वा परस्य वा ।  
बहून् वै प्राणिनो लोके  
भवेत् तस्येह पातकम् ॥ ह्व्_६।१ ॥  
सुखम् एधन्ति बहवो  
यस्मिंस् तु निहते शुभे ।  
तस्मिन् हते नास्ति भद्रे  
पातकं नोपपातकम् ॥ ह्व्_६।२ ॥  
+++([क्: द्न् द्३ त्३।४ ins.: :क्])+++  
एकस्मिन् यत्र निधनं  
प्रापिते दुष्टकारिणि । *ह्व्_६।२*११५:१ ।  
बहूनां भवति क्षेमं  
तत्र पुण्यप्रदो वधः । *ह्व्_६।२*११५:२ ।  
सो ऽहं प्रजानिमित्तं त्वां  
हनिष्यामि वसुन्धरे ।  
यदि मे वचनं नाद्य  
करिष्यसि जगद्धितम् ॥ ह्व्_६।३ ॥  
त्वां निहत्याद्य बाणेन  
मच्छासनपराङ्मुखीम् ।  
आत्मानं प्रथयित्वाहं  
प्रजा धारयिता स्वयम् ॥ ह्व्_६।४ ॥  
सा त्वं शासनम् आस्थाय  
मम धर्मभृतां वरे ।  
सञ्जीवय प्रजाः सर्वाः  
समर्था ह्य् असि धारणे ॥ ह्व्_६।५ ॥  
दुहितृत्वं च मे गच्छ  
तत एनम् अहं शरम् ।  
नियच्छेयं त्वद्वधार्थम्  
उद्यतं घोरदर्शनम् ॥ ह्व्_६।६ ॥  
    
{वसुन्धरोवाच}  
सर्वम् एतद् अहं वीर  
विधास्यामि न संशयः ।  
वत्सं तु मम तं पश्य  
क्षरेयं येन वत्सला ॥ ह्व्_६।७ ॥  
समां च कुरु सर्वत्र  
मां त्वं धर्मभृतां वर ।  
यथा विष्यन्दमानं मे  
क्षीरं सर्वत्र भावयेत् ॥ ह्व्_६।८ ॥  
    
{वैशम्पायन उवाच}  
तत उत्सारयामास  
शिलाः शतसहस्रशः ।  
धनुष्कोट्या तदा वैन्यस्  
तेन शैला विवर्धिताः ॥ ह्व्_६।९ ॥  
+++([क्: क् न्२।३ व् ब् द् त्२-४ ग् म्३ ins.: :क्])+++  
पृथुर् वैन्यस् तदा राजा  
महीं चक्रे समां ततः । *ह्व्_६।९*११६:१ ।  
मन्वन्तरेष्व् अतीतेषु  
विषम् आसीद् वसुन्धरा ॥ *ह्व्_६।९*११६:२ ।  
स्वभावेनाभवंस् तस्या  
समानि विषमाणि च । *ह्व्_६।९*११६:३ ।  
चाक्षुषस्यान्तरे पूर्वम्  
आसीद् एवं तदा किल । *ह्व्_६।९*११६:४ ।  
न हि पूर्वविसर्गे वै  
विषमे पृथिवीतले ।  
प्रविभागः पुराणां वा  
ग्रामाणां वा तदाभवत् ॥ ह्व्_६।१० ॥  
न सस्यानि न गोरक्ष्यं  
न कृषिर् न वणिक्पथः ।  
+++([क्: क्१(मर्ग्।)।२-४ न्२।३ व् ब् द् त्३।४ ins.: :क्])+++  
नैव सत्यानृतं तत्र  
न लोभो न च मत्सरः । *ह्व्_६।१०अब्*११७:१ ।  
वैवस्वते ऽन्तरे तस्मिन्  
साम्प्रते समुपस्थिते । *ह्व्_६।१०अब्*११७:२ ।  
वैन्यात् प्रभृति राजेन्द्र  
सर्वस्यैतस्य सम्भवः ॥ ह्व्_६।११ ॥  
यत्र यत्र समं त्व् अस्या  
भूमेर् आसीत् तदानघ ।  
तत्र तत्र प्रजाः सर्वा  
निवासं समरोचयन् ॥ ह्व्_६।१२ ॥  
आहारः फलमूलानि  
प्रजानाम् अभवत् तदा ।  
कृच्छ्रेण महता युक्त  
इत्य् एवम् अनुशुश्रुम ॥ ह्व्_६।१३ ॥  
सङ्कल्पयित्वा वत्सं तु  
मनुं स्वायम्भुवं प्रभुम् ।  
स्वे पाणौ पुरुषव्याघ्र  
दुदोह पृथिवीं ततः ॥ ह्व्_६।१४ ॥  
सस्यजातानि सर्वाणि  
पृथुर् वैन्यः प्रतापवान् ।  
+++([क्: व् द्१।२ ins. after १५अब्: द्५ after १५: :क्])+++  
सस्यानि तेन वै दुग्धा  
वैन्येनेयं वसुन्धरा । *ह्व्_६।१५अब्*११८ ।  
तेनान्नेन प्रजास् तात  
वर्तन्ते ऽद्यापि नित्यशः ॥ ह्व्_६।१५ ॥  
ऋषिभिः श्रूयते चापि  
पुनर् दुग्ध्हा वसुन्धरा ।  
वत्सः सोमो ऽभवत् तेषां  
दोग्धा चाङ्गिरसः सुतः ॥ ह्व्_६।१६ ॥  
बृहस्पतिर् महातेजाः  
पात्रं छन्दांसि भारत ।  
क्षीरम् आसीद् अनुपमं  
तपो ब्रह्म च शाश्वतम् ॥ ह्व्_६।१७ ॥  
ततः पुनर् देवगणैः  
पुरन्दरपुरोगमैः ।  
काञ्चनं पात्रम् आदाय  
दुग्धेयं श्रूयते मही ॥ ह्व्_६।१८ ॥  
वत्सस् तु मघवान् आसीद्  
दोग्धा तु सविता विभुः ।  
क्षीरम् ऊर्जस्करं चैव  
येन वर्तन्ति देवताः ॥ ह्व्_६।१९ ॥  
पितृभिः श्रूयते चापि  
पुनर् दुग्धा वसुन्धरा ।  
राजतं पात्रम् आदाय  
स्वधाम् अमितविक्रमैः ॥ ह्व्_६।२० ॥  
यमो वैवस्वतस् तेषाम्  
आसीद् वत्सः प्रतापवान् ।  
अन्तकश् चाभवद् दोग्धा  
कालो लोकप्रकालनः ॥ ह्व्_६।२१ ॥  
नागैश् च श्रूयते दुग्धा  
वत्सं कृत्वा तु तक्षकम् ।  
अलाबुपात्रम् आदाय  
विषं क्षीरं नरोत्तम ॥ ह्व्_६।२२ ॥  
तेषाम् ऐरावतो दोग्धा  
धृतराष्ट्रः प्रतापवान् ।  
नागानां भरतश्रेष्ठ  
सर्पाणां च महीपते ॥ ह्व्_६।२३ ॥  
तेनैव वर्तयन्त्य् उग्रा  
महाकाया महाबलाः ।  
तदाहारास् तदाचारास्  
तद्वीर्यास् तदपाश्रयाः ॥ ह्व्_६।२४ ॥  
असुरैः श्रूयते चापि  
पुनर् दुग्धा वसुन्धरा ।  
आयसं पात्रम् आदाय  
मायाः शत्रुनिबर्हणीः ॥ ह्व्_६।२५ ॥  
विरोचनस् तु प्राह्रादिर्  
वत्सस् तेषाम् अभूत् तदा ।  
ऋत्विग् द्विमूर्धा दैत्यानां  
मधुर् दोग्धा महाबलः ॥ ह्व्_६।२६ ॥  
तयैते माययाद्यापि  
सर्वे मायाविनो ऽसुराः ।  
वर्तयन्त्य् अमितप्रज्ञास्  
तद् एषाम् अमितं बलम् ॥ ह्व्_६।२७ ॥  
यक्षैश् च श्रूयते राजन्  
पुनर् दुग्धा वसुन्धरा ।  
आमपात्रे महाराज  
पुरान्तर्धानम् अक्षयम् ॥ ह्व्_६।२८ ॥  
वत्सं वैश्रवणं कृत्वा  
यक्षैः पुण्यजनैस् तथा ।  
+++([क्: क्२ न्२।३ व् ब् द्न् द्स् द्३।६ त्२-४ ग् म्४ ins. after २९अब्: द्५ after the repetition of २८ब्: :क्])+++  
दोग्धा रजतनाभस् तु  
पिता मणिवरस्य यः । *ह्व्_६।२९अब्*११९:१ ।  
यक्षात्मजो महातेजास्  
त्रिशीर्षः सुमहातपाः । *ह्व्_६।२९अब्*११९:२ ।  
+++([क्: द्१ ins.: :क्])+++  
दोग्धा तु धनदः स्वामिन्न्  
एवं तैश् च वसुन्धरा । *ह्व्_६।२९अब्*१२० ।  
तेन ते वर्तयन्तीह  
परमर्षिर् उवाच ह ॥ ह्व्_६।२९ ॥  
राक्षसैश् च पिशाचैश् च  
पुनर् दुग्धा वसुन्धरा ।  
शावं कपालम् आदाय  
प्रजा भोक्तुं नरर्षभ ॥ ह्व्_६।३० ॥  
दोग्धा रजतनाभस् तु  
तेषाम् आसीत् कुरूद्वह ।  
वत्सः सुमाली कौरव्य  
क्षीरं रुधिरम् एव च ॥ ह्व्_६।३१ ॥  
तेन क्षीरेण रक्षांसि  
यक्षाश् चैवामरोपमाः ।  
वर्तयन्ति पिशाचाश् च  
भूतसङ्घास् तथैव च ॥ ह्व्_६।३२ ॥  
पद्मपत्रे पुनर् दुग्धा  
गन्धर्वैः साप्सरोगणैः ।  
वत्सं चित्ररथं कृत्वा  
शुचीन् गन्धान् नरोत्तम ॥ ह्व्_६।३३ ॥  
तेषां च सुरुचिस् त्व् आसीद्  
दोग्धा भरतसत्तम ।  
गन्धर्वराजो ऽतिबलो  
महात्मा सूर्यसन्निभः ॥ ह्व्_६।३४ ॥  
शैलैश् च श्रूयते दुग्धा  
पुनर् देवी वसुन्धरा ।  
ओषधीर् वै मूर्तिमती  
रत्नानि विविधानि च ॥ ह्व्_६।३५ ॥  
वत्सस् तु हिमवान् आसीद्  
दोग्धा मेरुर् महागिरिः ।  
पात्रं तु शैलम् एवासीत्  
तेन शैलाः प्रतिष्ठिताः ॥ ह्व्_६।३६ ॥  
दुग्धेयं वृक्षवीरुद्भिः  
श्रूयते च वसुन्धरा ।  
पालाशं पात्रम् आदाय  
च्छिन्नदग्धप्ररोहणम् ॥ ह्व्_६।३७ ॥  
+++([क्: द्६ त्२ ग्३।५ म्२।३ ins.: :क्])+++  
सर्वकामदुघा दोग्ध्री  
पृथिवी जनमेजय । *ह्व्_६।३७*१२१ ।  
सेयं धात्री विधात्री च  
पावनी च वसुन्धरा ।  
चराचरस्य सर्वस्य  
प्रतिष्ठा योनिर् एव च ॥  
सर्वकामदुघा दोग्ध्री  
सर्वसस्यप्ररोहिणी ॥ ह्व्_६।३८ ॥  
आसीद् इयं समुद्रान्ता  
मेदिनीति परिश्रुता ।  
मधुकैटभयोः कृत्स्ना  
मेदसाभिपरिप्लुता ॥ ह्व्_६।३९ ॥  
+++([क्: न् (एxचेप्त् स्१ न्१) त्३।४ ins.: :क्])+++  
तेनेयं मेदिनी देवी  
प्रोच्यते ब्रह्मवादिभिः । *ह्व्_६।३९*१२२ ।  
ततो ऽभ्युपगमाद् राज्ञः  
पृथोर् वैन्यस्य भारत ।  
दुहितृत्वम् अनुप्राप्ता  
देवी पृथ्वीति चोच्यते ॥ ह्व्_६।४० ॥  
पृथुना प्रविभक्ता च  
शोधिता च वसुन्धरा ।  
सस्याकरवती स्फीता  
पुरपत्तनमालिनी ॥ ह्व्_६।४१ ॥  
एवम्प्रभावो वैन्यः स  
राजासीद् राजसत्तम ।  
नमस्यश् चैव पूज्यश् च  
भूतग्रामैर् न संशयः ॥ ह्व्_६।४२ ॥  
ब्राह्मणैश् च महाभागैर्  
वेदवेदाङ्गपारगैः ।  
पृथुर् एव नमस्कार्यो  
वृत्तिदः स सनातनः ॥ ह्व्_६।४३ ॥  
पार्थिवैश् च महाभागैः  
पार्थिवत्वम् अभीप्सुभिः ।  
आदिराजो नमस्कार्यः  
पृथुर् वैन्यः प्रतापवान् ॥ ह्व्_६।४४ ॥  
योधैर् अपि च विक्रान्तैः  
प्राप्तुकामैर् जयं युधि ।  
आदिराजो नमस्कार्यो  
योधानां प्रथमो नृपः ॥ ह्व्_६।४५ ॥  
यो हि योद्धा रणं याति  
कीर्तयित्वा पृथुं नृपम् ।  
स घोररूपान् सङ्ग्रामान्  
क्षेमी तरति कीर्तिमान् ॥ ह्व्_६।४६ ॥  
वैश्यैर् अपि च वित्ताढ्यैर्  
वैश्यवृत्तिम् अनुष्ठितैः ।  
पृथुर् एव नमस्कार्यो  
वृत्तिदाता महायशाः ॥ ह्व्_६।४७ ॥  
तथैव शूद्रैः शुचिभिस्  
त्रिवर्णपरिचारिभिः ।  
पृथुर् एव नमस्कार्यः  
श्रेयः परम् अभीप्सुभिः ॥ ह्व्_६।४८ ॥  
एते वत्सविशेषाश् च  
दोग्धारः क्षीरम् एव च ।  
पात्राणि च मयोक्तानि  
किं भूयो वर्णयामि ते ॥ ह्व्_६।४९ ॥  
+++([क्: क्२ व्२ ins.: :क्])+++  
य इदं शृणुयान् नित्यं  
पृथोश् चरितम् आदितः । *ह्व्_६।४९*१२३:१ ।  
पुत्रपौत्रसमायुक्तो  
मोदते सुचिरं भुवि । *ह्व्_६।४९*१२३:२ ।  
+++([क्: द्६ त्१।२ ग् म्४ ins.: :क्])+++  
उक्तानि भरतश्रेष्ठ  
वैन्यस्येह महात्मनः । *ह्व्_६।४९*१२४:१ ।  
किम् अन्यद् भरतश्रेष्ठ  
पृच्छसि त्वं नरेश्वर । *ह्व्_६।४९*१२४:२ ।  
+++([क्: म्४ चोन्त्।: :क्])+++  
यः शृणोति सदा भक्त्या  
स स्वर्गी नात्र संशयः । *ह्व्_६।४९*१२५ ।  
    
  
