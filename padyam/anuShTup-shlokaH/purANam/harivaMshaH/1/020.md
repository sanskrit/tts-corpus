+++
title = "०२०"

+++
+++([क्: क्१।३।४ Ñ२।३ व् ब् द् त् ग् म्४ ins. after १अब्: :क्])+++  
ब्रह्मणो मानसात् पूर्वं  
प्रजासर्गं विधित्सतः । *ह्व्_२०।१*३१४ ।  
तत्रात्रिः सर्वलोकानां  
तस्थौ स्वविनयैर् वृतः ॥  
कर्मणा मनसा वाचा  
शुभान्य् एव चचार ह ॥ ह्व्_२०।१ ॥  
अहिंस्रः सर्वभूतेषु  
धर्मात्मा संशितव्रतः ।  
काष्ठकुड्यशिलाभूत  
ऊर्ध्वबाहुर् महाद्युतिः ॥ ह्व्_२०।२ ॥  
अनुत्तमं नाम तपो  
येन तप्तं महत् पुरा ।  
त्रीणि वर्षसहस्राणि  
दिव्यानीति हि नः श्रुतम् ॥ ह्व्_२०।३ ॥  
ततोर्ध्वरेतसस् तस्य  
स्थितस्यानिमिषस्य हि ।  
सोमत्वं तनुर् आपेदे  
महाबुद्धस्य भारत ॥ ह्व्_२०।४ ॥  
ऊर्ध्वम् आचक्रमे तस्य  
सोमत्वं भावितात्मनः ।  
नेत्राभ्यां वारि सुस्राव  
दशधा द्योतयद् दिशः ॥ ह्व्_२०।५ ॥  
तं गर्भं दशधा दृष्ट्वा  
दश देव्यो दधुस् ततः ।  
समेत्य धारयाम् आसुर्  
न च ताः तम् अशक्नुवन् ॥ ह्व्_२०।६ ॥  
स ताभ्यः सहसैवाथ  
दिग्भ्यो गर्भः प्रभान्वितः ।  
पपात भासयंल् लोकाञ्  
शीतांशुः सर्वभावनः ॥ ह्व्_२०।७ ॥  
यदा न धारणे शक्तास्  
तस्य गर्भस्य ता दिशः ।  
ततस् ताभिः सहैवाशु  
निपतात वसुन्धराम् ॥ ह्व्_२०।८ ॥  
पतितं सोमम् आलोक्य  
ब्रह्मा लोकपितामहः ।  
रथम् आरोपयाम् आस  
लोकानां हितकाम्यया ॥ ह्व्_२०।९ ॥  
स हि वेदमयस् तात  
धर्मात्मा सत्यसङ्गरः ।  
युक्तो वाजिसहस्रेण  
सितेनेति हि नः श्रुतम् ॥ ह्व्_२०।१० ॥  
तस्मिन् निपतिते देवाः  
पुत्रे ऽत्रेः परमात्मनि ।  
तुष्टुवुर् ब्रह्मणः पुत्रा  
मानसाः सप्त ये श्रुताः ॥ ह्व्_२०।११ ॥  
तथैवाङ्गिरसस् तत्र  
भृगोर् एवात्मजैः सह ।  
ऋग्भिर् यजुर्भिः सामभिर्  
अथर्वाङ्गिरसैर् अपि ॥ ह्व्_२०।१२ ॥  
तस्य संस्तूयमानस्य  
तेजः सोमस्य भास्वतः ।  
आप्यायमानं लोकांस् त्रीन्  
भावयाम् आस सर्वतः ॥ ह्व्_२०।१३ ॥  
स तेन रथमुख्येन  
सागरान्तां वसुन्धराम् ।  
त्रिःसप्तकृत्वो ऽतियशाश्  
चकाराभिप्रदक्षिणाम् ॥ ह्व्_२०।१४ ॥  
तस्य यच् च्यावितं तेजः  
पृथिवीम् अन्वपद्यत ।  
ओषध्यस् ताः समुद्भूतास्  
तेजसा प्रज्वलन्त्य् उत ॥ ह्व्_२०।१५ ॥  
ताभिऋ धार्यो ह्य् अयं लोकः  
प्रजाश् चैव चतुर्विधाः ।  
पोष्टा हि भगवान् सोमो  
जगतो जगतीपते ॥ ह्व्_२०।१६ ॥  
स लब्धतेजा भगवान्  
संस्तवैः स्वैश् च कर्मभिः ।  
तपस् तेपे महाभाग  
पद्मानां दशतीर् दश ॥ ह्व्_२०।१७ ॥  
हिरण्यवर्णा या देव्यो  
धारयन्त्य् आत्मना जगत् ।  
निधिस् तासाम् अभूद् देवः  
प्रख्यातः स्वेन कर्मणा ॥ ह्व्_२०।१८ ॥  
ततस् तस्मै ददौ राज्यं  
ब्रह्मा ब्रह्मविदां वरः ।  
बीजौषधीनां विप्राणाम्  
अपां च जनमेजय ॥ ह्व्_२०।१९ ॥  
सो ऽभिषिक्तो महातेजा  
राजराज्येन राजराट् ।  
त्रींल् लोकान् भावयाम् आस  
स्वभासा भास्वतां वरः ॥ ह्व्_२०।२० ॥  
सप्तविंशतिम् इन्दोस् तु  
दाक्षायण्यो महाव्रताः ।  
ददौ प्राचेतसो दक्षो  
नक्षत्राणीति या विदुः ॥ ह्व्_२०।२१ ॥  
स तत् प्राप्य महद् राज्यं  
सोमः सोमवतां वरः ।  
समाजह्रे राजसूयं  
सहस्रशतदक्षिणम् ॥ ह्व्_२०।२२ ॥  
होतास्य भगवान् अत्रिर्  
अध्वर्युर् भगवान् भृगुः ।  
हिरण्यगर्भश् चोद्गाता  
ब्रह्मा ब्रह्मात्वम् एयिवान् ॥ ह्व्_२०।२३ ॥  
सदस्यस् तत्र भगवान्  
हरिर् नारायणः प्रभुः ।  
सनत्कुमारप्रमुखैर्  
आद्यैर् ब्रह्मर्षिभिर् वृतः ॥ ह्व्_२०।२४ ॥  
दक्षिणाम् अददात् सोमस्  
त्रींल् लोकान् इति नः श्रुतम् ।  
तेभ्यो ब्रह्मर्षिमुख्येभ्यः  
सदस्येभ्यश् च भारत ॥ ह्व्_२०।२५ ॥  
सिनीवाली कुहूश् चैव  
द्युतिः पुष्टिः प्रभा वसुः ।  
कीर्तिर् धृतिश् च लक्ष्मीश् च  
नव देव्यः सिषेविरे ॥ ह्व्_२०।२६ ॥  
प्राप्यावभृथम् अव्यग्रः  
सर्वदेवर्षिपूजितः ।  
+++([क्: व्२ ins.: :क्])+++  
तं मूर्ध्न्य् उपाघ्राय तदा  
सोमो धाता प्रजापतिः । *ह्व्_२०।२७*३१५ ।  
विरराजाति राजेन्द्रो  
दशधा भावयन् दिशः ॥ ह्व्_२०।२७ ॥  
तस्य तत् प्राप्य दुष्प्राप्यम्  
ऐश्वर्यं मुनिसत्कृतम् ।  
विबभ्राम मतिस् तात  
विनयाद् अनयाहृता ॥ ह्व्_२०।२८ ॥  
बृहस्पतेः स वै भार्यां  
तारां नाम यशस्विनीम् ।  
जहार तरसा सर्वान्  
अवमत्याङ्गिरःसुतान् ॥ ह्व्_२०।२९ ॥  
स याच्यमानो देवैश् च  
तथा देवर्षिभिः सह ।  
नैव व्यसर्जयत् तारां  
तस्मा अङ्गिरसे तदा ॥ ह्व्_२०।३० ॥  
+++([क्: अल्ल् म्स्स्। (एxचेप्त् श्१ म्१-३) ins.: :क्])+++  
स संरब्धस् तदा तस्मिन्  
देवाचार्यो बृहस्पतिः । *ह्व्_२०।३०*३१६ ।  
उशना तस्य जग्राह  
पार्ष्णिम् अङ्गिरसस् तदा ।  
स हि शिष्यो महातेजाः  
पितुः पूर्वं बृहस्पतेः ॥ ह्व्_२०।३१ ॥  
तेन स्नेहेन भगवान्  
रुद्रस् तस्य बृहस्पतेः ।  
पार्ष्णिग्राहो ऽभवद् देवः  
प्रगृह्याजगवं धनुः ॥ ह्व्_२०।३२ ॥  
तेन ब्रह्मशिरो नाम  
परमास्त्रं महात्मना ।  
उद्दिश्य देवान् उत्सृष्टं  
येनैषां नाशितं यशः ॥ ह्व्_२०।३३ ॥  
तत्र तद् युद्धम् अभवत्  
प्रख्यातं तारकामयम् ।  
देवानां दानवानां च  
लोकक्षयकरं महत् ॥ ह्व्_२०।३४ ॥  
तत्र शिष्टास् तु ये देवास्  
तुषिताश् चैव ये भारत ।  
ब्रह्माणं शरणं जग्मुर्  
आदिदेवं पितामहम् ॥ ह्व्_२०।३५ ॥  
ततो निवार्योशनसं  
तं वै रुद्रं च शङ्करम् ।  
ददाव् अङ्गिरसे तारां  
स्वयम् एव पितामहः ॥ ह्व्_२०।३६ ॥  
ताम् अन्तःप्रसवां दृष्ट्वा  
विप्रः प्राह बृहस्पतिः ।  
मदीयायां न ते योनौ  
गर्भो धार्यः कथं चन ॥ ह्व्_२०।३७ ॥  
+++([क्: क्४ ins.: :क्])+++  
सत्यं कथय मे सुभ्रु  
कस्य गर्भस् तवोदरे । *ह्व्_२०।३७*३१७:१ ।  
त्यज त्यजाशु दुर्बुद्धे  
मत्क्षेत्राद् आहितं परैः ॥ *ह्व्_२०।३७*३१७:२ ।  
नाहं त्वां भस्मसात् कुर्यां  
स्त्रियं सान्तानिके सति । *ह्व्_२०।३७*३१७:३ ।  
श्रुत्वा बृहस्पतेर् वाक्यं  
रोषेण व्याकुलाभवत् । *ह्व्_२०।३७*३१७:४ ।  
अयोनाव् असृजत्तं तु  
कुमारं दस्युहन्तमम् ।  
इषीकास्तम्बम् आसाद्य  
ज्वलन्तम् इव पावकम् ॥ ह्व्_२०।३८ ॥  
जातमात्रः स भगवान्  
देवानाम् आक्षिपद् वपुः ।  
ततः संशयम् आपन्नास्  
ताराम् अकथयन् सुराः ॥ ह्व्_२०।३९ ॥  
सत्यं ब्रूहि सुतः कस्य  
सोमस्याथ बृहस्पतेः ।  
पृच्छ्यमाना यदा देवैर्  
नाह सा साध्व् असाधु वा ॥  
+++([क्: क्४ ins.: :क्])+++  
कुमारो मातरं प्राह  
कुपितो ऽलीकलज्जया । *ह्व्_२०।४०*३१८:१ ।  
किं न वोचस्य् असद्वृत्ते  
आत्मावद्यं वदाशु मे । *ह्व्_२०।४०*३१८:२ ।  
तदा तां शप्तुम् आरब्धः  
कुमारो दस्युहन्तमः ॥ ह्व्_२०।४० ॥  
तं निवार्य ततो ब्रह्मा  
तारां पप्रच्छ संशयम् ।  
यद् अत्र तथ्यं तद् ब्रूहि  
तारे कस्य सुतो ह्य् अयम् ॥ ह्व्_२०।४१ ॥  
सा प्राञ्जलिर् उवाचेदं  
ब्रह्माणं वरदं प्रभुम् ।  
सोमस्येति महात्मानं  
कुमारं दस्युहन्तमम् ॥ ह्व्_२०।४२ ॥  
तं मूर्ध्न्य् उपाघ्राय तदा  
सोमो धाता प्रजापतिः ।  
बुध इत्य् अकरोन् नाम  
तस्य पुत्रस्य धीमतः ॥  
प्रतिकूलं च गगने  
समभ्युत्तिष्ठते बुधः ॥ ह्व्_२०।४३ ॥  
उत्पादयाम् आस तदा  
पुत्रं वै राजपुत्रिका ।  
तस्यापत्यं महाराजो  
बभूवैलः पुरूरवाः ॥  
उर्वश्यां जज्ञिरे यस्य  
पुत्राः सप्त महात्मनः ॥ ह्व्_२०।४४ ॥  
प्रसह्य धर्षितस् तत्र  
विवशो राजयक्ष्मणा ।  
ततो यक्ष्माभिभूतस् तु  
सोमः प्रक्षीणमण्डः ॥  
जगाम शरणायाथ  
पितरं सो ऽत्रिम् एव च ॥ ह्व्_२०।४५ ॥  
तस्य तत् पापशमनं  
चकारात्रिर् महायशाः ।  
स राजयक्ष्मणा मुक्तः  
श्रिया जज्वाल सर्वशः ॥ ह्व्_२०।४६ ॥  
एतत् सोमस्य ते जन्म  
कीर्तितं कीर्तिवर्धनम् ।  
वंशम् अस्य महाराज  
कीर्त्यमानम् अतः शृणु ॥ ह्व्_२०।४७ ॥  
धन्यम् आयुष्यम् आरोग्यं  
पुण्यं सङ्कल्पसाधकम् ।  
सोमस्य जन्म श्रुत्वैव  
सर्वपापैः प्रमुच्यते ॥ ह्व्_२०।४८ ॥  
+++([क्: द्६ त्१।२ ग् ins.: :क्])+++  
नरो विगतकल्मषः  
श्रद्दधानः प्रसन्नात्मा । *ह्व्_२०।४८*३१९ ।  
    
  
