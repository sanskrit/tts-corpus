+++
title = "००८"

+++


    
{वैशम्पायन उवाच}  
विवस्वान् कश्यपाज् जज्ञे  
दाक्षायण्याम् अरिन्दम ।  
तस्य भार्याभवत् सञ्ज्ञा  
त्वाष्ट्री देवी विवस्वतः ॥  
सुरेणुर् इति विख्याता  
त्रिषु लोकेषु भामिनी ॥ ह्व्_८।१ ॥  
सा वै भार्या भगवतो  
मार्तण्डस्य महात्मनः ।  
भर्तृरूपेण नातुष्यद्  
रूपयौवनशालिनी ॥  
सञ्ज्ञा नाम स्वतपसा  
दीप्तेनेह समन्विता ॥ ह्व्_८।२ ॥  
आदित्यस्य हि तद्रूपं  
मार्तण्डस्य स्वतेजसा ।  
गात्रेषु परिदग्धं वै  
नातिकान्तम् इवाभवत् ॥ ह्व्_८।३ ॥  
न खल्व् अयं मृतो ऽण्डस्थ  
इति स्नेहाद् अभाषत ।  
अजानन् काश्यपस् तस्मान्  
मार्तण्ड इति चोच्यते ॥ ह्व्_८।४ ॥  
तेजस् त्व् अभ्यधिकं तात  
नित्यम् एव विवस्वतः ।  
येनातितापयामास  
त्रींल् लोकान् कश्यपात्मजः ॥ ह्व्_८।५ ॥  
त्रीण्य् अपत्यानि कौरव्य  
सञ्ज्ञायां तपतां वरः ।  
आदित्यो जनयामास  
कन्यां द्वौ च प्रजापती ॥ ह्व्_८।६ ॥  
मनुर् वैवस्वतः पूर्वं  
श्राद्धदेवः प्रजापतिः ।  
यमश् च यमुना चैव  
यमजौ सम्बभूवतुः ॥ ह्व्_८।७ ॥  
श्यामवर्णं तु तद्रूपं  
सञ्ज्ञा दृष्ट्वा विवस्वतः ।  
असहन्ती तु स्वां छायां  
सवर्णां निर्ममे ततः ॥  
मायामयी तु सा सञ्ज्ञा  
तस्याश् छाया समुत्थिता ॥ ह्व्_८।८ ॥  
प्राञ्जलिः प्रणता भूत्वा  
छाया सञ्ज्ञां नरेश्वर ।  
उवाच किं मया कार्यं  
कथयस्व शुचिस्मिते ॥  
स्थितास्मि तव निर्देशे  
शाधि मां वरवर्णिनि ॥ ह्व्_८।९ ॥  
    
{सञ्ज्ञोवाच}  
अहं यास्यामि भद्रं ते  
स्वम् एव भवनं पितुः ।  
त्वयेह भवने मह्यं  
वस्तव्यं निर्विशङ्कया ॥ ह्व्_८।१० ॥  
इमौ च बालकौ मह्यं  
कन्या चेयं सुमध्यमा ।  
सम्भाव्यास् ते न चाख्येयम्  
इदं भगवते त्वया ॥ ह्व्_८।११ ॥  
    
{सवर्णोवाच}  
आ कचग्रहणाद् देवि  
आ शापान् नैव कर्हिचित् ।  
आख्यास्यामि मतं तुभ्यं  
गच्छ देवि यथासुखम् ॥ ह्व्_८।१२ ॥  
समाधाय सवर्णां तु  
तथेत्य् उक्ता तया च सा ।  
त्वष्टुः समीपम् अगमद्  
व्रीडितेव मनस्विनी ॥ ह्व्_८।१३ ॥  
पितुः समीपगा सा तु  
पित्रा निर्भर्त्सिता शुभा ।  
भर्तुः समीपं गच्छेति  
नियुक्ता च पुनः पुनः ॥ ह्व्_८।१४ ॥  
+++([क्: द्४ (मर्ग्।) ins.: :क्])+++  
चिन्ताम् अवाप महतीं  
स्त्रीणां धिक् चेष्टितं त्व् इति । *ह्व्_८।१४*१४५:१ ।  
निनिन्द बहुधात्मानं  
स्त्रीत्वं चातिनिनिन्द सा ॥ *ह्व्_८।१४*१४५:२ ।  
स्थातव्यं न क्वचित् स्त्रीणां  
धिग् अस्वातन्त्र्यजीवितम् । *ह्व्_८।१४*१४५:३ ।  
शैशवे यौवने वार्द्धे  
पितृभर्तृसुताद् भयम् ॥ *ह्व्_८।१४*१४५:४ ।  
त्यक्तं भर्तृगृहं मौग्ध्याद्  
बत दुर्वृत्तया मया । *ह्व्_८।१४*१४५:५ ।  
अविज्ञातापि वेधायाम्  
अथ पत्युर् निकेतनम् ॥ *ह्व्_८।१४*१४५:६ ।  
तत्रास्ति सा सवर्णा वै  
परिपूर्णमनोरथा । *ह्व्_८।१४*१४५:७ ।  
नष्टं भर्तृगृहं मौग्ध्याच्  
छ्रेयो ऽत्र न पितुर् गृहे । *ह्व्_८।१४*१४५:८ ।  
अगच्छद् वडवा भूत्वाच्  
छाद्य रूपम् अनिन्दिता ।  
कुरून् अथोत्तरान् गत्वा  
तृणान्य् एव चचार सा ॥ ह्व्_८।१५ ॥  
द्वितीयायां तु सञ्ज्ञायां  
सञ्ज्ञेयम् इति चिन्तयन् ।  
आदित्यो जनयामास  
पुत्रम् आत्मसमं तदा ॥ ह्व्_८।१६ ॥  
पूर्वजस्य मनोस् तात  
सदृशो ऽयम् इति प्रभुः ।  
मनुर् एवाभवन् नाम्ना  
सावर्ण इति चोच्यते ॥ ह्व्_८।१७ ॥  
सञ्ज्ञा तु पार्थिवी तात  
स्वस्य पुत्रस्य वै तदा ।  
चकाराभ्यधिकं स्नेहं  
न तथा पूर्वजेषु वै ॥ ह्व्_८।१८ ॥  
मनुस् तस्याः क्षमत् तत् तु  
यमस् तस्या न चक्षमे ।  
तां वै रोषाच् च बाल्याच् च  
भाविनो ऽर्थस्य वा बलात् ॥  
पदा सन्तर्जयामास  
सञ्ज्ञां वैवस्वतो यमः ॥ ह्व्_८।१९ ॥  
तं शशाप ततः क्रोधात्  
सवर्णा जननी तदा ।  
चरणः पतताम् एष  
तवेति भृशदुःखिता ॥ ह्व्_८।२० ॥  
यमस् तु तत् पितुः सर्वं  
प्राञ्जलिः प्रत्यवेदयत् ।  
भृशं शापभयोद्विग्नः  
सञ्ज्ञावाक्यैर् विवेजितः ॥  
शापो निवर्तेद् इति च  
प्रोवाच पितरं तदा ॥ ह्व्_८।२१ ॥  
मात्रा स्नेहेन सर्वेषु  
वर्तितव्यं सुतेषु वै ।  
सेयम् अस्मान् अपाहाय  
यवीयांसं बुभूषति ॥ ह्व्_८।२२ ॥  
तस्या मयोद्यतः पादो  
न तु देहे निपातितः ।  
बाल्याद् वा यदि वा मोहात्  
तद् भवान् क्षन्तुम् अर्हति ॥ ह्व्_८।२३ ॥  
+++([क्: न्२ ब्२ द्स् ग्४ ins.: :क्])+++  
यस्मात् ते पूजनीयाहं  
तर्जितास्मि त्वया सुत । *ह्व्_८।२३*१४६:१ ।  
तस्मात् तवैष चरणः  
पतिष्यति न संशयः । *ह्व्_८।२३*१४६:२ ।  
+++([क्: ग्४ चोन्त्।: द्२ ins. after २२अब्: :क्])+++  
अपत्यं दुरपत्यं स्यान्  
नाम्बा कुजननी भवेत् । *ह्व्_८।२३*१४७ ।  
शप्तो ऽहम् अस्मि लोकेश  
जनन्या तपतां वर ।  
तव प्रसादाच् चरणो  
न पतेन् मम गोपते ॥ ह्व्_८।२४ ॥  
    
{विवस्वानुवाच}  
असंशयं पुत्र महद्  
भविष्यत्य् अत्र कारणम् ।  
+++([क्: द्६ त्१।२ ग् म्४ ins.: :क्])+++  
यस् त्वं धर्मपरो नित्यं  
धर्मं सन्त्यक्तवान् इमम् । *ह्व्_८।२५अब्*१४८ ।  
येन त्वाम् आविशत् क्रोधो  
धर्मज्ञं सत्यवादिनम् ॥ ह्व्_८।२५ ॥  
+++([क्: द्६ त्१।२ ग्१।३।५ ins. after २५: ग्२ चोन्त्। after *१४८: :क्])+++  
युक्तम् एव हि ते कर्तुं  
तव मातृवचो ऽनघ । *ह्व्_८।२५*१४९ ।  
न शक्यम् एतन् मिथ्या तु  
कर्तुं मातृवचस् तव ।  
कृमयो मांसम् आदाय  
यास्यन्ति तु महीतले ॥ ह्व्_८।२६ ॥  
+++([क्: क् न्२ व्१(मर्ग्।)।२।३ ब्१।२ द्न् द्स् द्१।३-५ ins.: :क्])+++  
तव पादान् महाप्राज्ञ  
ततः सम्प्राप्स्यसे सुखम् । *ह्व्_८।२६*१५० ।  
कृतम् एवं वचस् तथ्यं  
मातुस् तव भविष्यति ।  
शापस्य परिहारेण  
त्वं च त्रातो भविष्यसि ॥ ह्व्_८।२७ ॥  
आदित्यश् चाब्रवीत् सञ्ज्ञां  
किमर्थं तनयेषु वै ।  
तुल्येष्व् अभ्यधिकः स्नेहः  
क्रियते ऽति पुनः पुनः ॥  
+++([क्: स्होउल्द् बे क्रियतेति (क्रियतईति) :क्])+++  
सा तत् परिहरन्ती स्म  
नाचचक्षे विवस्वतः ॥ ह्व्_८।२८ ॥  
+++([क्: क्१।३ न्२।३ व्१।२(फ़िर्स्त् तिमे)।३ ब् द्न् द्स् द्४-६ त्३।४ ins.: :क्])+++  
आत्मानं स समाधाय  
योगात् तथ्यम् अपश्यत । *ह्व्_८।२८*१५१ ।  
    
+++([क्: न्२।३ व् ब्२ द्स् द्६ चोन्त्।: :क्])+++  
मूर्धजेषु च जग्राह  
सा चात्मानं शशम्स ह । *ह्व्_८।२८*१५२ ।  
    
+++([क्: व्२(सेचोन्द् तिमे) चोन्त्। after *१५२: व्३ ins. after २८: :क्])+++  
आत्मानं गोपयामास  
संयोगात् तस्य नैव तु । *ह्व्_८।२८*१५३ ।  
तां शप्तुकामो भगवान्  
नाशाय कुरुनन्दन ।  
+++([क्: क्३ द्न् द्१ बोम्। अन्द् पोओन एद्स्। ins.: :क्])+++  
मूर्धजेषु च जग्राह  
समये ऽतिगते तु सा । *ह्व्_८।२९अब्*१५४ ।  
ततः सर्वं यथावृत्तम्  
आचचक्षे विवस्वतः ॥  
विवस्वान् अथ तच् छ्रुत्वा  
क्रुद्धस् त्वष्टारम् अभ्यगात् ॥ ह्व्_८।२९ ॥  
त्वष्टा तु तं यथान्यायम्  
अर्चयित्वा विभावसुम् ।  
निर्दग्धुकामं रोषेण  
सान्त्वयामास वै तदा ॥ ह्व्_८।३० ॥  
    
{त्वष्टोवाच}  
तवातितेजसाविष्टम्  
इदं रूपं न शोभते ।  
असहन्ती स्म तत् सञ्ज्ञा  
वने चरति शाड्वलम् ॥ ह्व्_८।३१ ॥  
द्रष्टा हि तां भवान् अद्य  
स्वां भार्यां शुभचारिणीम् ।  
+++([क्: क् न्२।३ व् ब् द् त्१।३।४ ग्१(फ़िर्स्त् तिमे)।२-५ ins. after ३२अब्: त्२ ग्१(सेचोन्द् तिमे) चोन्त्। after *१५८; म्४ ins. after ३५: :क्])+++  
नित्यं तपस्य् अभिरतां  
वडवारूपधारिणीम् । *ह्व्_८।३२अब्*१५५:१ ।  
पर्णाहारां कृशां दीनां  
जटिलां मलधारिणीम् । *ह्व्_८।३२अब्*१५५:२ ।  
हस्तिहस्तपरिक्लिष्टां  
व्याकुलां पद्मिनीम् इव । *ह्व्_८।३२अब्*१५५:३ ।  
श्लाघ्यां योगबलोपेतां  
योगम् आस्थाय गोपते ॥ ह्व्_८।३२ ॥  
अनुकूलं तु ते देव  
यदि स्यान् मम तन् मतम् ।  
रूपं निर्वर्तयाम्य् अद्य  
तव कान्तम् अरिन्दम ॥ ह्व्_८।३३ ॥  
+++([क्: क् न्२ व्२ ब्२ द्न् द्स् द्३-६ बोम्। अन्द् पोओन एद्स्। ins.: :क्])+++  
रूपं विवस्वतश् चासीत्  
तिर्यगूर्ध्वसमं तु वै । *ह्व्_८।३३*१५६:१ ।  
तेनासौ सम्भृतो देवो  
रूपेण तु विभावसुः ॥ *ह्व्_८।३३*१५६:२ ।  
तस्मात् त्वष्टुः स वै वाक्यं  
बहु मेने प्रजापतिः । *ह्व्_८।३३*१५६:३ ।  
समनुज्ञातवांश् चैव  
त्वष्टारं रूपसिद्धये । *ह्व्_८।३३*१५६:४ ।  
ततो ऽभ्युपगमात् त्वष्टा  
मार्तण्डस्य विवस्वतः ।  
भ्रमिम् आरोप्य तत् तेजः  
शातयामास भारत ॥ ह्व्_८।३४ ॥  
+++([क्: त्३ ins.: :क्])+++  
कृतवान् अष्टमं भागं  
न व्यशातयद् अव्ययम् ॥ *ह्व्_८।३४*१५७:१ ।  
यत् सूर्याद् वैष्णवं तेजः  
शातितं विश्वकर्मणा । *ह्व्_८।३४*१५७:२ ।  
त्वष्टैव तेजसा तेन  
विष्णोश् चक्रम् अकल्पयत् ॥ *ह्व्_८।३४*१५७:३ ।  
त्रिशूलं चैव शर्वस्य  
शिबिकां धनदस्य च । *ह्व्_८।३४*१५७:४ ।  
शक्तिं गुहस्य देवानाम्  
अन्येषां च वरायुधम् ॥ *ह्व्_८।३४*१५७:५ ।  
तत् सर्वं तेजसा तेन  
विश्वकर्मा ह्य् अकल्पयत् । *ह्व्_८।३४*१५७:६ ।  
ततो निर्भासितं रूपं  
तेजसा संहृतेन वै ।  
कान्तात् कान्ततरं द्रष्टुम्  
अधिकं शुशुभे तदा ॥ ह्व्_८।३५ ॥  
+++([क्: स्१ क् न्२।३ व् ब्१।२ द् त्२-४ ग्१।३-५ ins. after ३५: ब्३ after ३४अ: ग्४ after ३४: :क्])+++  
मुखे निर्वर्तितं रूपं  
तस्य देवस्य गोपतेः । *ह्व्_८।३५*१५८:१ ।  
ततःप्रभृति देवस्य  
मुखम् आसीत् तु लोहितम् ॥ *ह्व्_८।३५*१५८:२ ।  
मुखरागं तु यत् पूर्वं  
मार्तण्डस्य मुखच्युतम् । *ह्व्_८।३५*१५८:३ ।  
आदित्या द्वादशैवेह  
सम्भूता मुखसम्भवाः ॥ *ह्व्_८।३५*१५८:४ ।  
धातार्यमा च मित्रश् च  
वरुणो ऽंशो भगस् तथा । *ह्व्_८।३५*१५८:५ ।  
इन्द्रो विवस्वान् पूषा च  
पर्जन्यो दशमस् तथा । *ह्व्_८।३५*१५८:६ ।  
ततस् त्वष्टा ततो विष्णुर्  
अजघन्यो जघन्यजः ॥ *ह्व्_८।३५*१५८:७ ।  
हर्षं लेभे ततो देवो  
दृष्ट्वादित्यान् स्वदेहजान् । *ह्व्_८।३५*१५८:८ ।  
गन्धैः पुष्पैर् अलङ्कारैर्  
भास्वता मुकुटेन च ॥ *ह्व्_८।३५*१५८:९ ।  
एवं सम्पूजयामास  
त्वष्टा वाक्यम् उवाच ह ॥ *ह्व्_८।३५*१५८:१० ।  
गच्छ देवेश स्वां भार्यां  
कुरूंश् चरति चोत्तरान् । *ह्व्_८।३५*१५८:११ ।  
वडवारूपम् आस्थाय  
वने चरति शाड्वले ॥ *ह्व्_८।३५*१५८:१२ ।  
तां तथारूपम् आस्थाय  
स्वां भार्यां शुभलीलया । *ह्व्_८।३५*१५८:१३ ।  
ददर्श योगम् आस्थाय  
स्वां भार्यां वडवां ततः ।  
अधृष्यां सर्वभूतानां  
तेजसा नियमेन च ॥ ह्व्_८।३६ ॥  
+++([क्: क्४ न् व् ब् द्३ द्१-५ त्३।४ ग्२ ins.: :क्])+++  
वडवावपुषा राजंश्  
चरन्तीम् अकुतोभयाम् । *ह्व्_८।३६*१५९ ।  
सो ऽश्वरूपेण भगवांस्  
तां मुखे समभावयत् ।  
मैथुनाय विवेष्टन्तीं  
परपुंसो विशङ्कया ॥ ह्व्_८।३७ ॥  
सा तन् निरवमच् छुक्रं  
नासिकाया विवस्वतः ।  
देवौ तस्याम् अजायेताम्  
अश्विनौ भिषजां वरौ ॥ ह्व्_८।३८ ॥  
नासत्यश् चैव दस्रश् च  
स्मृतौ द्वाव् अश्विनाव् इति ।  
मार्तण्डस्यात्मजाव् एताव्  
अष्टमस्य प्रजापतेः ॥ ह्व्_८।३९ ॥  
+++([क्: द्न् द्५ ins.: :क्])+++  
सञ्ज्ञायां जनयामास  
वडवायां स भारत । *ह्व्_८।३९*१६० ।  
तां तु रूपेण क्रान्तेन  
दर्शयामास भास्करः ।  
सा तु दृष्ट्वैव भर्तारं  
तुतोष जनमेजय ॥ ह्व्_८।४० ॥  
यमस् तु कर्मणा तेन  
भृशं पीडितमानसः ।  
धर्मेण रञ्जयामास  
धर्मराज इमाः प्रजाः ॥ ह्व्_८।४१ ॥  
स लेभे कर्मणा तेन  
शुभेन परमद्युतिः ।  
पितॄणाम् आधिपत्यं च  
लोकपालत्वम् एव च ॥ ह्व्_८।४२ ॥  
मनुः प्रजापतिस् त्व् आसीत्  
सावर्णः स तपोधनः ।  
भाव्यः सो ऽनागते तस्मिन्  
मनुः सावर्णिके ऽन्तरे ॥ ह्व्_८।४३ ॥  
मेरुपृष्ठे तपो नित्यम्  
अद्यापि स चरत्य् उत ।  
भ्राता शनैश्चरश् चास्य  
ग्रहत्वं स तु लब्धवान् ॥ ह्व्_८।४४ ॥  
+++([क्: द्न् बोम्। अन्द् पोओन एद्स्। ins.: :क्])+++  
नासत्यौ यौ समाख्यातौ  
स्वर्वैद्यौ तु बभूवतुः । *ह्व्_८।४४*१६२:१ ।  
रेवन्तो ऽपि तथा राजन्न्  
अश्वानां शान्तिदो ऽभवत् । *ह्व्_८।४४*१६२:२ ।  
त्वष्टा तु तेजसा तेन  
विष्णोश् चक्रम् अकल्पयत् ।  
तद् अप्रतिहतं युद्धे  
दानवान्तचिकीर्षया ॥ ह्व्_८।४५ ॥  
यवीयसी तयोर् या तु  
यमी कन्या यशस्विनी ।  
अभवत् सा सरिच्छ्रेष्ठा  
यमुना लोकभावनी ॥ ह्व्_८।४६ ॥  
मनुर् इत्य् उच्यते लोके  
सावर्ण इति चोच्यते ।  
द्वितीयो यः सुतस् तस्य  
स विज्ञेयः शनैश्चरः ॥ ह्व्_८।४७ ॥  
+++([क्: क् न्२।३ व् ब् द् त्१।२।३।४(लस्त् त्wओ सेचोन्द् तिमे) ग् म्४ ins. after ४७: त्३।४(बोथ् फ़िर्स्त् तिमे) after the फ़िर्स्त् ओच्चुरेन्चे of ४७cd: :क्])+++  
ग्रहत्वं स तु लेभे वै  
सर्वलोकानुपूजितम् । *ह्व्_८।४७*१६३ ।  
य इदं जन्म देवानां  
शृणुयाद् धारयेत वा ।  
आपदं प्राप्य मुच्येत  
प्राप्नुयाच् च महद् यशः ॥ ह्व्_८।४८ ॥  
    
  
