+++
title = "०१८"

+++
  
ते योगधर्मनिरताः  
सप्त मानसचारिणः ।  
+++([क्: क्४ बोम्बय् अन्द् पोओन एद्स्। ins.: :क्])+++  
पद्मगर्भो ऽरविन्दाक्षः  
क्षीरगर्भः सुलोचनः । *ह्व्_१८।१*३०३:१ ।  
ऊरुबिन्दुः सुबिन्दुश् च  
हैमगर्भस् तु सप्तमः । *ह्व्_१८।१*३०३:२ ।  
+++([क्: द्न्२ ins.: :क्])+++  
हंसा जाता महात्मानो  
मानसेषु सरःसु च ॥ *ह्व्_१८।१*३०४:१ ।  
सुमनाः सुवाक् सुशुद्धश् च  
तत्त्वदर्षी च तत्त्ववित् । *ह्व्_१८।१*३०४:२ ।  
सुनेत्रश् च सुहोत्रश् च  
द्विजा नामभिर् एव च ॥ *ह्व्_१८।१*३०४:३ ।  
ते ब्रह्मचारिणः सर्वे  
विहगाः कामचारिणः । *ह्व्_१८।१*३०४:४ ।  
वाय्वम्बुभक्षाः सततं  
शरीराण्य् उपशोषयन् ॥ ह्व्_१८।१ ॥  
राजा विभ्राजमानस् तु  
वपुषा तद् वनं तदा ।  
चचारान्तःपुरवृतो  
नन्दनं मघवान् इव ॥ ह्व्_१८।२ ॥  
स तान् अबुध्यत् खचरान्  
योगधर्मात्मकान् बुधः ।  
निर्वेदाच् च तम् एवार्थम्  
अनुध्यात्वा पुरं ययौ ॥ ह्व्_१८।३ ॥  
अणुहो नाम तस्यासीत्  
पुत्रः परमधार्मिकः ।  
अणुधर्मरतिर् नित्यम्  
अणुहो ऽध्यगमत् पदम् ॥ ह्व्_१८।४ ॥  
प्रादात् कन्यां शुकस् तस्मै  
कृत्वीं पूजितलक्षणाम् ।  
सत्त्वशीलगुणोपेतां  
योगधर्मरतां सदा ॥ ह्व्_१८।५ ॥  
सा ह्य् उद्दिष्टा पुरा भीष्म  
पितृकन्या मणीषिणा ।  
सनत्कुमारेण तदा  
सन्निधौ मम शोभना ॥ ह्व्_१८।६ ॥  
सत्यधर्मभृतां श्रेष्ठा  
दुर्विज्ञेयाकृतात्मभिः ।  
योगा च योगपत्नी च  
योगमाता तथैव च ॥  
यथा ते कथितं पूर्वं  
पितृसर्गेषु वै मया ॥ ह्व्_१८।७ ॥  
विभ्राजस् त्व् अणुहं राज्ये  
स्थापयित्वा नरेश्वरः ।  
आमन्त्र्य पौरान् प्रीतात्मा  
ब्राह्मणान् स्वस्ति वाच्य च ॥  
प्रायात् सरस् तपश् चर्तुं  
यत्र ते सहचारिणः ॥ ह्व्_१८।८ ॥  
स वै तत्र निराहारो  
वायुभक्षो महातपाः ।  
त्यक्त्वा कामांस् तपस् तेपे  
सरसस् तस्य पार्ष्वतः ॥ ह्व्_१८।९ ॥  
तस्य सङ्कल्प आसीच् च  
तेषाम् अन्यतरस्य वै ।  
पुत्रत्वं प्राप्य योगेन  
युज्येयम् इति भारत ॥ ह्व्_१८।१० ॥  
कृत्वाभिसन्धिं तपसा  
महता स समन्वितः ।  
महातपाः स विभ्राजो  
विरराजांशुमान् इव ॥ ह्व्_१८।११ ॥  
ततो विभ्राजितं तेन  
वैभ्राजम् इति तद् वनम् ।  
सरस् तच् च कुरुश्रेष्ठ  
वैभ्राजम् इति शब्दितम् ॥ ह्व्_१८।१२ ॥  
यत्र ते शकुना राजंश्  
चत्वारो योगधर्मिणः ।  
योगभ्रष्टास् त्रयश् चैव  
देहन्यासकृतो ऽभवन् ॥ ह्व्_१८।१३ ॥  
काम्पिल्ये नगरे ते तु  
ब्रह्मदत्तपुरोगमाः ।  
जाताः सप्त महात्मानः  
सर्वे विगतकल्मषाः ॥  
स्मृतिमन्तो ऽत्र चत्वारस्  
त्रयस् तु परिमोहिताः ॥ ह्व्_१८।१४ ॥  
स्वतन्त्रस् त्व् अणुहाज् जज्ञे  
ब्रह्मदत्तो महायशाः ।  
यथास्यासीत् पक्षिभावे  
सङ्कल्पः पूर्वचिन्तितः ॥ ह्व्_१८।१५ ॥  
+++([क्: क् Ñ१।२ ब्२ द्न् द्१।२।४-६ ग्१।३।५ म्४ ins. after १५, Ñ३ व् ब् द्स् द्३ त्२ ग्२ after १४cd: :क्])+++  
ज्ञानध्यानतपःपूता  
वेदवेदाङ्गपारगाः । *ह्व्_१८।१५*३०५ ।  
छिद्रदर्शी सुनेत्रश् च  
तथा बाभ्रव्यवत्सयोः ।  
जातौ श्रोत्रियदायादौ  
वेदवेदाङ्गपारगौ ॥ ह्व्_१८।१६ ॥  
सखायौ ब्रह्मदत्तस्य  
पूर्वजातिसहोषितौ ।  
पाञ्चालः पञ्चमस् तत्र  
कण्डरीकस् तथापरः ॥ ह्व्_१८।१७ ॥  
पाञ्चालो बह्वृचस् त्व् आसीद्  
आचार्यत्वं चकार ह ।  
द्विवेदः कण्डरीकस् तु  
छन्दोगो ऽध्वर्युर् एव च ॥ ह्व्_१८।१८ ॥  
सर्वसत्त्वरुतज्ञश् च  
राजासीद् अणुहात्मजः ।  
पाञ्चालकण्डरीकाभ्यां  
तस्य संविद् अभूत् तदा ॥ ह्व्_१८।१९ ॥  
ते ग्राम्यधर्मनिरताः  
कामस्य वशवर्तिनः ।  
पूर्वजातिकृतेनासन्  
धर्मकामार्थकोविदाः ॥ ह्व्_१८।२० ॥  
अणुहस् तु नृपश्रेष्ठो  
ब्रह्मदत्तम् अकल्मषम् ।  
अभिषिच्य तदा राज्ये  
परां गतिम् अवाप्तवान् ॥ ह्व्_१८।२१ ॥  
ब्रह्मदत्तस्य भार्या तु  
देवलस्यात्मजाभवत् ।  
असितस्य योगदुर्धर्षा  
सन्नतिर् नाम भारत ॥ ह्व्_१८।२२ ॥  
ताम् एकभावसंयुक्तां  
लेभे कन्याम् अनुत्तमाम् ।  
सन्नतिं सन्नतिमतीं  
देवलाद् योगधर्मिणीम् ॥ ह्व्_१८।२३ ॥  
+++([क्: क्४ ins.: :क्])+++  
उपयेमे विधानेन  
ब्रह्मदत्तो नराधिपः । *ह्व्_१८।२३*३०६ ।  
शेषास् तु चक्रवाका वै  
काम्पिल्ये सहचारिणः ।  
ते जाताः श्रोत्रियकुले  
सुदरिद्रे सहोदराः ॥ ह्व्_१८।२४ ॥  
धृतिर् महामना विद्वांस्  
तत्त्वदर्शी च नामतः ।  
वेदाध्ययनसम्पन्नाश्  
चत्वारो ऽच्छिन्नदर्शिनः ॥ ह्व्_१८।२५ ॥  
तेषां संविदथोत्पन्ना  
पूर्वजातिकृता तदा ।  
ते योगनिरताः सिद्धाः  
प्रस्थिताः सर्व एव हि ॥ ह्व्_१८।२६ ॥  
आमन्त्र्य पितरं तात  
पिता तान् अब्रवीत् तदा ।  
अधर्म एष युष्माकं  
यन् मां त्यक्त्वा गमिष्यथ ॥ ह्व्_१८।२७ ॥  
दारिद्र्यम् अनपाकृत्य  
पुत्रार्थांश् चैव पुष्कलान् ।  
+++([क्: द्१।२।४ ins.: :क्])+++  
कामान् अभीप्सितान् सर्वान्  
मम कृत्वाद्य पुत्रकाः । *ह्व्_१८।२८*३०७ ।  
शुश्रूषाम् अप्रयुक्त्वा च  
कथं वै गन्तुम् अर्हथ ॥ ह्व्_१८।२८ ॥  
ते तम् ऊचुर् द्विजाः सर्वे  
पितरं पुनर् एव हि ।  
करिष्यामो विधानं ते  
येन त्वं वर्तयिष्यसि ॥ ह्व्_१८।२९ ॥  
इमं श्लोकं महार्थं त्वं  
राजानं सहमन्त्रिणम् ।  
श्रावयेथाः समागम्य  
ब्रह्मदत्तम् अकल्मषम् ॥ ह्व्_१८।३० ॥  
प्रीतात्मा दास्यति स ते  
ग्रामान् भोगांश् च पुष्कलान् ।  
यथेप्सितांश् च सर्वार्थान्  
गच्छ तात यथासुखम् ॥ ह्व्_१८।३१ ॥  
एतावद् उक्त्वा ते सर्वे  
पूजयित्वा च तं गुरुं ।  
योगधर्मम् अनुप्राप्य  
परमां निर्वृतिं ययुः ॥ ह्व्_१८।३२ ॥  
+++([क्: द्६ त्१।२ ग् ins.: :क्])+++  
योगिनः परमात्मानः  
संयतेनान्तरात्मना । *ह्व्_१८।३२*३०८ ।  
[चोलोफोन्]  
    
  
