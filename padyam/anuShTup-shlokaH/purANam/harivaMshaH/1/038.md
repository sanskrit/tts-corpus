+++
title = "०३८"

+++


    
{वैशम्पायन उवाच}  
पञ्च तं नाभ्यवर्तन्त  
विपरीतेन कर्मणा ।  
वेदो धर्मः क्षमा सत्यं  
श्रीश् च नारायणाश्रया ॥ ह्व्_३८।१ ॥  
स तेषाम् अनुपस्थानात्  
सक्रोधो दानवेश्वरः ।  
वैष्णवं पदम् अन्विच्छन्  
ययौ नारायणान्तिकम् ॥ ह्व्_३८।२ ॥  
स ददर्श सुपर्णस्थं  
शङ्खचक्रगदाधरम् ।  
दानवानां विनाशाय  
भ्रामयन्तं गदां शुभाम् ॥ ह्व्_३८।३ ॥  
सजलाम्भोदसदृशं  
विद्युत्सदृशवाससम् ।  
स्वारूढं स्वर्णपत्राढ्यं  
शिखिनं काश्यपं खगम् ॥ ह्व्_३८।४ ॥  
दृष्ट्वा दैत्यविनाशाय  
रणे स्वस्थम् अवस्थितम् ।  
दानवो विष्णुम् अक्षोभ्यं  
बभाषे क्षुब्धमानसः ॥ ह्व्_३८।५ ॥  
अयं स रिपुर् अस्माकं  
पूर्वेषां दानवर्षिणाम् ।  
अर्णवावासिनश् चैव  
मधोर् वै कैटभस्य च ॥ ह्व्_३८।६ ॥  
अयं स विग्रहो ऽस्माकम्  
अशाम्यः किल कथ्यते ।  
येन नः संयुगेष्व् अद्य  
बहवो दानवा हताः ॥ ह्व्_३८।७ ॥  
अयं स निर्घृणो युद्धे  
स्त्रीबालनिरपत्रपः ।  
येन दानवनारीणां  
सीमन्तोद्धरणं कृतम् ॥ ह्व्_३८।८ ॥  
अयं स विष्णुर् देवानां  
वैकुण्ठश् च दिवौकसाम् ।  
अनन्तो भोगिनाम् अप्सु  
स्वयम्भूश् च स्वयम्भुवः ॥ ह्व्_३८।९ ॥  
अयं स नाथो देवानाम्  
अस्माभिर् विप्रकृष्यताम् ।  
अस्य क्रोधं समासाद्य  
हिरण्यकशिपुर् हतः ॥ ह्व्_३८।१० ॥  
अस्य च्छायां समाश्रित्य  
देवा मखमुखे स्थिताः ।  
आज्यं महर्षिभिर् दत्तम्  
अश्नुवन्ति त्रिधा हुतम् ॥ ह्व्_३८।११ ॥  
अयं स निधने हेतुः  
सर्वेषां दैतवद्विषाम् ।  
अस्य चक्रं प्रविष्टानि  
कुलान्य् अस्माकम् आहवे ॥ ह्व्_३८।१२ ॥  
अयं स किल युद्धेषु  
सुरार्थे त्यक्तजीवितः ।  
सवितुस् तेजसा तुल्यं  
चक्रं क्षिपति शत्रुषु ॥ ह्व्_३८।१३ ॥  
अयं स कालो दैत्यानां  
कालभूते मयि स्थिते ।  
अतिक्रान्तस्य कालस्य  
फलं प्राप्स्यति दुर्मतिः ॥ ह्व्_३८।१४ ॥  
दिष्ट्येदानीं समक्षं मे  
विष्णुर् एष समागतः ।  
अद्य मद्बाणनिष्पिष्टो  
मय्य् एव प्रणमिष्यति ॥ ह्व्_३८।१५ ॥  
यास्याम्य् अपचितिं दिष्ट्या  
पूर्वेषाम् अद्य संयुगे ।  
इमं नारायणं हत्वा  
दानवानां भयावहम् ॥ ह्व्_३८।१६ ॥  
क्षिप्रम् एव वधिष्यामि  
रणे नारायणं शैरैः ।  
जात्यन्तरगतो ह्य् एष  
मृधे बाधति दानवान् ॥ ह्व्_३८।१७ ॥  
एषो ऽन्तकः पुरा भूत्वा  
पद्मनाभ इति स्मृतः ।  
जघानैकार्णवे घोरे  
ताव् उभौ मधुकैटभौ ॥ ह्व्_३८।१८ ॥  
+++([क्: क्२ Ñ२।३ व् ब् द्न् द्स् द्४।६ ins.: :क्])+++  
विनिवेश्य स्वके ऊरौ  
निहतौ दानवेश्वरौ । *ह्व्_३८।१८*५२१ ।  
द्विधाभूतं वपुः कृत्वा  
सिंहार्धं नरसंस्थितम् ।  
पितरं मे जघानैको  
हिरण्यकशिपुं पुरा ॥ ह्व्_३८।१९ ॥  
शुभं गर्भम् अधत्तैनम्  
अदितिर् देवतारणिः ।  
+++([क्: Ñ२।३ व् ब् द्न् द्स् द्४।६ त्२ ग् म्४ ins.: :क्])+++  
यज्ञकाले बलेर् यो वै  
कृत्वा वामनरूपताम् । *ह्व्_३८।२०*५२२ ।  
त्रींल् लोकांश् च जहारैष  
क्रममाणस् त्रिभिः क्रमैः ॥ ह्व्_३८।२० ॥  
भूयस् त्व् इदानीं समरे  
सम्प्राप्ते तारकामये ।  
मया सह समागम्य  
सदेवो विनशिष्यति ॥ ह्व्_३८।२१ ॥  
स एवम् उक्त्वा बहुधा  
क्षिपन् नारायणं रणे ।  
वाग्भिर् अप्रतिरूपाभिर्  
युद्धम् एवाभ्यरोचयत् ॥ ह्व्_३८।२२ ॥  
क्षिप्यमाणो ऽसुरेन्द्रेण  
य चुकोप गदाधरः ।  
क्षमाबलेन मनसा  
सस्मितं वाक्यम् अब्रवीत् ॥ ह्व्_३८।२३ ॥  
अलं दर्पबलं दैत्य  
स्थिरं मत्क्रोधजं बलम् ।  
हतस् त्वं दर्पजैर् दोषैः  
क्षमां यो ऽतीत्य भाषसे ॥ ह्व्_३८।२४ ॥  
अधमस् त्वं मम मतो  
धिग् एतत् तव वाग्बलम् ।  
न तत्र पुरुषाः सन्ति  
यत्र गर्जन्ति योषितः ॥ ह्व्_३८।२५ ॥  
अहं त्वां दैत्य पश्यामि  
पूर्वेषां मार्गगामिनम् ।  
प्रजापतिकृतं सेतुं  
को भित्त्वा स्वस्तिमान् व्रजेत् ॥ ह्व्_३८।२६ ॥  
अद्य त्वां नाशयिष्यामि  
देवव्याघातकारिणम् ।  
स्वेषु स्वेषु च स्थानेषु  
स्थापयिष्यामि देवताः ॥ ह्व्_३८।२७ ॥  
एवं ब्रुवति वाक्यं तु  
मृधे श्रीवत्सधारिणि ।  
जहास दानवः क्रोधाद्  
धस्तांश् चक्रे च सायुधान् ॥ ह्व्_३८।२८ ॥  
स बाहुशतम् उद्यम्य  
सर्वास्त्रग्रहणं रणे ।  
क्रोधाद् रुधिररक्ताक्षो  
विष्णोर् वक्षस्य् अताडयत् ॥ ह्व्_३८।२९ ॥  
दानवाश् चापि समरे  
मयतारपुरोगमाः ।  
उद्यतायुधनिस्त्रिंशाः  
सर्वे विष्णुम् अभिद्रवन् ॥ ह्व्_३८।३० ॥  
स ताड्यमानो ऽतिबलैर्  
दैत्यैः सर्वायुधोद्यतैः ।  
न चचाल हरिर् युद्धे  
ऽकम्प्यमान इवाचलः ॥ ह्व्_३८।३१ ॥  
संसक्तश् च सुपर्णेन  
कालनेमिर् महासुरः ।  
सर्वप्राणेन महतीं  
गदाम् उद्यम्य बाहुभिः ॥  
मुमोच ज्वलितां घोरां  
संरब्धो गरुडोपरि ॥ ह्व्_३८।३२ ॥  
कर्मणा तेन दैत्यस्य  
विष्णुर् विस्मयम् आगमत् ।  
+++([क्: त्१।२ ग्३-५ म् ग्१।२ (after ३२) ins.: :क्])+++  
स तेन ताडितः पक्षी  
चचाल च पुनः पुनः । *ह्व्_३८।३३*५२३:१ ।  
हरिणा वर्धितबलो  
न मोहम् उपगच्छति । *ह्व्_३८।३३*५२३:२ ।  
येन तस्य सुपर्णस्य  
पतिता मूर्ध्नि सा गदा ॥ ह्व्_३८।३३ ॥  
+++([क्: क्१-३ Ñ२।३ व् ब् द् (एxचेप्त् द्१) त्३।४ ins.: :क्])+++  
तदागमत् पदा भूमिं  
पक्षी व्यथितविग्रहः । *ह्व्_३८।३३*५२४ ।  
    
+++([क्: Ñ२ व्३ द्न् द्५।६ चोन्त्।: :क्])+++  
लोष्टैः सर्ष्टिशिलाभिश् च  
वज्रप्रहरणैस् ततः । *ह्व्_३८।३३*५२५:१ ।  
जघ्नुस् ते समरे विष्णुं  
गोपालं च महारणे । *ह्व्_३८।३३*५२५:२ ।  
भ्रमन्तं घूर्णमानं च  
स्तुतिं देवाः प्रचक्रिरे । *ह्व्_३८।३३*५२५:३ ।  
जय देव महाबाहो  
मधुकैटभनाशन । *ह्व्_३८।३३*५२५:४ ।  
हिरण्यकशिपोर् वक्षो  
नखलाङ्गलदारण । *ह्व्_३८।३३*५२५:५ ।  
उत्तस्थौ च रणाद् विष्णुर्  
अमरैः संस्तुतः पुरा । *ह्व्_३८।३३*५२५:६ ।  
हतं विष्णुं समाज्ञाय  
शङ्खं दध्मौ स दानवः । *ह्व्_३८।३३*५२५:७ ।  
मृदङ्गांश् च त्रिधा तत्र  
वादयन्तो महासुराः । *ह्व्_३८।३३*५२५:८ ।  
तालाश्रयाश् च ननृतुर्  
महोत्सव इवाबभौ । *ह्व्_३८।३३*५२५:९ ।  
सुपर्णं व्यथितं दृष्ट्वा  
क्षतं च वपुर् आत्मनः ।  
क्रोधात् संरक्तनयनो  
वैकुण्ठश् चक्रमाददे ॥ ह्व्_३८।३४ ॥  
व्यवर्धत च वेगेन  
सुपर्णेन समं विभुः ।  
भुजाश् चास्य व्यवर्धन्त  
व्याप्नुवन्तो दिशो दश ॥ ह्व्_३८।३५ ॥  
स दिशः प्रदिशश् चैव  
खं च गां चैव पूरयन् ।  
ववृधे स पुनर् लोकान्  
क्रान्तुकाम इवौजसा ॥ ह्व्_३८।३६ ॥  
तं जयाय सुरेन्द्राणां  
वर्धमानं नभस्तले ।  
ऋषयः सह गन्धर्वैस्  
तुष्टुवुर् मधुसूदनम् ॥ ह्व्_३८।३७ ॥  
+++([क्: त् ग्१-३।५ म्४ ins.: :क्])+++  
नमो ऽस्तु देवदेवेश  
शङ्खचक्रगदाधर । *ह्व्_३८।३७*५२६:१ ।  
विष्णो कृष्ण हृषीकेश  
जहि दैत्यं महाबलम् । *ह्व्_३८।३७*५२६:२ ।  
नमस् तुभ्यं विरूपाक्ष  
शङ्करस्य जगत्पते । *ह्व्_३८।३७*५२६:३ ।  
पाहि नः सकलान् अस्माञ्  
जहि दैत्यं महाबलम् । *ह्व्_३८।३७*५२६:४ ।  
स द्यां किरीटेन लिखन्  
साभ्रम् अम्बरम् अम्बरैः ।  
पद्भ्याम् आक्रम्य वसुधां  
दिशः प्रच्छाद्य बाहुभिः ॥ ह्व्_३८।३८ ॥  
स सूर्यकरतुल्याभं  
सहस्रारम् अरिक्षयम् ।  
दीप्ताग्निसदृशं घोरं  
दर्शनीयं सुदर्शनम् ॥ ह्व्_३८।३९ ॥  
सुवर्णरेणुपर्यन्तं  
वज्रनाभं भयावहम् ।  
मेदोस्थिमज्जारुधिरैः  
सिक्तं दानवसम्भवैः ॥ ह्व्_३८।४० ॥  
अद्वितीयं प्रहारेषु  
क्षुरपर्यन्तमण्डलम् ।  
स्रग्दाममालाविततं  
कामगं कामरूपिणम् ॥ ह्व्_३८।४१ ॥  
स्वयं स्वयम्भुवा सृष्टं  
भयदं सर्वविद्विषाम् ।  
महर्षिरोषैर् आविष्टं  
नित्यम् आहवदर्पितम् ॥ ह्व्_३८।४२ ॥  
क्षेपणाद्यस्य मुह्यन्ति  
लोकाः सस्थाणुजङ्गमाः ।  
क्रव्यादानि च भूतानि  
तृप्तिं यान्ति महामृधे ॥ ह्व्_३८।४३ ॥  
तम् अप्रतिमकर्माणं  
समानं सूर्यवर्चसा ।  
चक्रम् उद्यस्य समरे  
क्रोधदीप्तो गदाधरः ॥ ह्व्_३८।४४ ॥  
सम्मुष्णन् दानवं तेजः  
समरे स्वेन तेजसा ।  
चिच्छेद बाहूंश् चक्रेण  
श्रीधरः कालनेमिनः ॥ ह्व्_३८।४५ ॥  
तच् च वक्त्रशतं घोरं  
साग्निचूर्णाट्टहासि यत् ।  
तस्य दैत्यस्य चक्रेण  
प्रममाथ बलाद् धरिः ॥ ह्व्_३८।४६ ॥  
स च्छिन्नबाहुर् विशिरा  
न प्राकम्पत दानवः ।  
कबन्धावस्थितः सङ्ख्ये  
विशाख इव पादपः ॥ ह्व्_३८।४७ ॥  
तं वितत्य महापक्षौ  
वायोः कृत्वा समं जवम् ।  
उरसा पातयाम् आस  
गरुडः कालनेमिनम् ॥ ह्व्_३८।४८ ॥  
स तस्य देहो विमुखो  
विशाखः खात् परिभ्रमन् ।  
निपपात दिवं त्यक्त्वा  
क्षोभयन् धरणीतलम् ॥ ह्व्_३८।४९ ॥  
तस्मिन् निपतिते दैत्ये  
देवाः सर्षिगणास् तदा ।  
साधु साध्व् इति वैकुण्ठं  
समेताः प्रत्यपूजयन् ॥ ह्व्_३८।५० ॥  
अपरे ये तु दैत्या वै  
युद्धे दृष्टपराक्रमाः ।  
ते सर्वे बाहुभिर् व्याप्ता  
न शेकुश् चलितुं रणे ॥ ह्व्_३८।५१ ॥  
कांश्चित् केशेषु जग्राह  
कांश्चित् कण्ठे न्यपीडयत् ।  
पाटयन् कस्यचिद् वक्त्रं  
मध्ये कांश्चिद् अगृह्यत ॥ ह्व्_३८।५२ ॥  
ते गदाचक्रनिर्दग्धा  
गतसत्त्वा गतासवः ।  
गगनाद् भ्रष्टसर्वाङ्गा  
निपेतुर् धरणीतले ॥ ह्व्_३८।५३ ॥  
तेषु सर्वेषु दैत्येषु  
हतेषु पुरुषोत्तमः ।  
तस्थौ शक्रप्रियं कृत्वा  
कृतकर्मा गदाधरः ॥ ह्व्_३८।५४ ॥  
तस्मिन् विमर्दे निर्वृत्ते  
सङ्ग्रामे तारकामये ।  
तं देशम् आजगामाशु  
ब्रह्मा लोकपितामहः ॥ ह्व्_३८।५५ ॥  
सर्वैर् ब्रह्मर्षिभिः सार्धं  
गन्धर्वैः साप्सरोगणैः ।  
देवदेवो हरिं देवं  
पूजयन् वाक्यम् अब्रवीत् ॥ ह्व्_३८।५६ ॥  
कृतं देव महत्कर्म  
सुराणां शल्यम् उद्धृतम् ।  
वधेनानेन दैत्यानां  
वयं च परितोषिताः ॥ ह्व्_३८।५७ ॥  
यो ऽयं त्वया हतो विष्णो  
कालनेमिर् महासुरः ।  
त्वम् एको ऽस्य मृधे हन्ता  
नान्यः कश्चन विद्यते ॥ ह्व्_३८।५८ ॥  
एष देवान् परिभवंल्  
लोकांश् च सचराचरान् ।  
ऋषीणां कदनं कृत्वा  
माम् अपि प्रतिगर्जति ॥ ह्व्_३८।५९ ॥  
तद् अनेन तवोग्रेण  
परितुष्टो ऽस्मि कर्मणा ।  
यद् अयं कालतुल्याभः  
कालनेमिर् निपातितः ॥ ह्व्_३८।६० ॥  
तदागच्छस्व भद्रं ते  
गच्छाम दिवम् उत्तमम् ।  
ब्रह्मर्षयस् त्वां तत्रस्थाः  
प्रतीक्षन्ते सदोगताः ॥ ह्व्_३८।६१ ॥  
+++([क्: न् (एxचेप्त् श्१ Ñ१) स् (एxचेप्त् म्१-३) ins.: :क्])+++  
अहं महर्षयश् चैव  
तत्र त्वां वदतां वर । *ह्व्_३८।६१*५२७:१ ।  
विधिवच् चार्चयिष्यन्ति  
गीर्भिर् दिव्याभिर् अच्युत । *ह्व्_३८।६१*५२७:२ ।  
किं चाहं तव दास्यामि  
वरं वरभृतां वर ।  
सुरेष्व् अपि सदैत्येषु  
वराणां वरदो भवान् ॥ ह्व्_३८।६२ ॥  
निर्यातयैतत् त्रैलोक्यं  
स्फीतं निहतकण्टकम् ।  
अस्मिन्न् एव मृधे विष्णो  
शक्राय सुमहात्मने ॥ ह्व्_३८।६३ ॥  
एवम् उक्तो भगवता  
ब्रह्मणा हरिर् ईश्वरः ।  
देवाञ् शक्रमुखान् सर्वान्  
उवाच शुभया गिरा ॥ ह्व्_३८।६४ ॥  
श्रूयतां त्रिदशाः सर्वे  
यावन्तः स्थ समागताः ।  
श्रवणावहितैर् देवैः  
पुरस्कृत्य पुरन्दरम् ॥ ह्व्_३८।६५ ॥  
अस्मिन् नः समरे सर्वे  
कालनेमिमुखा हताः ।  
दानवा विक्रमोपेताः  
शक्राद् अपि महत्तराः ॥ ह्व्_३८।६६ ॥  
अस्मिन् महति सङ्क्रन्दे  
द्वाव् एव तु विनिःसृतौ ।  
वैरोचनिश् च दैत्येन्द्रः  
स्वर्भानुश् च महाग्रहः ॥ ह्व्_३८।६७ ॥  
तद् इष्टां भजतां शक्रो  
दिशं वरुण एव च ।  
याम्यां यमः पालयताम्  
उत्तरां च धनाधिपः ॥ ह्व्_३८।६८ ॥  
ऋक्षैः सह यथायोगं  
कालं चरतु चन्द्रमाः ।  
अब्दं ह्य् ऋतुमुखं सूर्यो  
भजताम् अयनैः सह ॥ ह्व्_३८।६९ ॥  
आज्यभागाः प्रवर्तन्तां  
सदस्यैर् अभिपूजिताः ।  
हूयन्ताम् अग्नयो विप्रैर्  
वेददृष्टेन कर्मणा ॥ ह्व्_३८।७० ॥  
देवाश् च बलिहोमेन  
स्वाध्यायेन महर्षयः ।  
श्राद्धेन पितरश् चैव  
तृप्तिं यान्तु यथासुखम् ॥ ह्व्_३८।७१ ॥  
वायुश् चरतु मार्गस्थस्  
त्रिधा दीप्यतु पावकः ।  
त्रयो वर्णाश् च लोकांस् त्रींस्  
तर्पयन्त्व् आत्मजैर् गुणैः ॥ ह्व्_३८।७२ ॥  
क्रतवः सम्प्रवर्तन्तां  
दीक्षणीयैर् द्विजातिभिः ।  
दक्षिणाश् चापि वर्तन्तां  
यथोक्तं सर्वसत्रिणाम् ॥ ह्व्_३८।७३ ॥  
गाश् च सूर्यो रसान् सोमो  
वायुः प्राणांश् च प्राणिषु ।  
तर्पयन्तः प्रवर्तन्तां  
शिवैः सौम्यैश् च कर्मभिः ॥ ह्व्_३८।७४ ॥  
यथावद् अनुपूर्वेण  
महेन्द्र सलिलोद्वहाः ।  
त्रैलोक्यमातरः सर्वाः  
सागरं यान्तु निम्नगाः ॥ ह्व्_३८।७५ ॥  
दैत्येभ्यस् त्यज्यतां भीतिः  
शान्तिं व्रजत देवताः ।  
स्वस्ति वो ऽस्तु गमिष्यामि  
ब्रह्मलोकं सनातनम् ॥ ह्व्_३८।७६ ॥  
स्वगृहे स्वर्गलोके वा  
सङ्ग्रामे वा विशेषतः ।  
विस्रम्भो वो न गन्तव्यो  
नित्यं क्षुद्रा हि दानवाः ॥ ह्व्_३८।७७ ॥  
छिद्रेषु प्रहरन्त्य् एते  
न चैषां संस्थितिर् ध्रुवा ।  
सौम्यानाम् ऋजुभावानां  
भवतां चार्जवा मतिः ॥ ह्व्_३८।७८ ॥  
+++([क्: न्(एxचेप्त् श्१ Ñ१) स्(एxचेप्त् म्१-३) ins.: :क्])+++  
अहं तु दुष्टभावानां  
युष्मासु सुदुरात्मनाम् । *ह्व्_३८।७८*५२८:१ ।  
असम्यग् वर्तमानानां  
मोहं दास्यामि देवताः । *ह्व्_३८।७८*५२८:२ ।  
यदा च सुदुराधर्षं  
दानवेभ्यो भयं भवेत् । *ह्व्_३८।७८*५२८:३ ।  
तदा समुपगम्याशु  
विधास्ये वस् ततो ऽभयम् । *ह्व्_३८।७८*५२८:४ ।  
एवम् उक्त्वा सुरगणान्  
विष्णुः सत्यपराक्रमः ।  
जगाम ब्रह्मणा सार्धं  
ब्रह्मलोकं महायशाः ॥ ह्व्_३८।७९ ॥  
एतद् आश्चर्यम् अभवत्  
सङ्ग्रामे तारकामये ।  
दानवानां च विष्णोश् च  
यन् मां त्वं परिपृच्छसि ॥ ह्व्_३८।८० ॥  
[चोलोफोन्]  
    
  
