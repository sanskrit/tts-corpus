+++
title = "०२७"

+++


    
{वैशम्पायन उवाच}  
सत्वतः सत्त्वसम्पन्नान्  
कौसल्या सुषुवे सुतान् ।  
भजिनं भजमानं च  
दिव्यं देवावृधं नृपम् ॥ ह्व्_२७।१ ॥  
अन्धकं च महाबाहुं  
वृष्णिं च यदुनन्दनम् ।  
तेषां विसर्गाश् चत्वारो  
विस्तरेणेह ताङ् शृणु ॥ ह्व्_२७।२ ॥  
भजमानस्य सृञ्जय्यौ  
बाह्यका चोपबाह्यका ।  
आस्तां भार्ये तयोस् तस्माज्  
जज्ञिरे बहवः सुताः ॥ ह्व्_२७।३ ॥  
निमिश् च क्रमणश् चैव  
विष्णुः शूरः पुरञ्जयः ।  
एते बाह्यकसृञ्जय्यां  
भजमानाद् विजज्ञिरे ॥ ह्व्_२७।४ ॥  
आयुताजित् सहस्राजिच्  
छताजिच् चाथ दासकः ।  
उपबाह्यकसृञ्जय्यां  
भजमानाद् विजज्ञिरे ॥ ह्व्_२७।५ ॥  
यज्वा देवावृधो राजा  
चचार विपुलं तपः ।  
पुत्रः सर्वगुणोपेतो  
मम स्याद् इति निश्चितः ॥ ह्व्_२७।६ ॥  
संयुज्यात्मानम् एवं स  
पर्णाशाया जलं स्पृशन् ।  
सदोपस्पृशतस् तस्य  
चकार प्रियम् आपगा ॥ ह्व्_२७।७ ॥  
चिन्तयाभिपरीता सा  
जगामैकविनिश्चयम् ।  
कल्याणत्वान् नरपतेस्  
तस्य सा निम्नगोत्तमा ॥ ह्व्_२७।८ ॥  
नाध्यगच्छत तां नारीं  
यस्याम् एवंविधः सुतः ।  
+++([क्: द्३ ins.: :क्])+++  
भवेत् सर्वगुणोपेतो  
राज्ञो देवावृधस्य च । *ह्व्_२७।९*४३० ।  
जायेत् तस्मात् स्वयं हन्त  
भवाम्य् अस्य सहव्रता ॥ ह्व्_२७।९ ॥  
अथ भूत्वा कुमारी सा  
बिभ्रती परमं वपुः ।  
वरयाम् आस नृपतिं  
ताम् इयेष च स प्रभुः ॥ ह्व्_२७।१० ॥  
+++([क्: न् (एxचेप्त् श्१ Ñ१) त्३।४ ins.: :क्])+++  
तस्याम् आधत्त गर्भं स  
तेजस्विनमुदारधीः । *ह्व्_२७।१०*४३० ।  
अथ सा दशमे मासि  
सुषुवे सरितां वरा ।  
पुत्रं सर्वगुणोपेतं  
बभ्रुं देवावृधान् नृपात् ॥ ह्व्_२७।११ ॥  
अनुवंशे पुराणज्ञा  
गायन्तीति परिश्रुतम् ।  
गुणान् देवावृधस्याथ  
कीर्तयन्तो महात्मनः ॥ ह्व्_२७।१२ ॥  
यथैवाग्रे श्रुतं दूराद्  
अपश्याम तथान्तिकात् ।  
बभ्रुः श्रेष्ठो मनुष्याणां  
देवैर् देवावृधः समः ॥ ह्व्_२७।१३ ॥  
षष्टिश् च षट् च पुरुषाः  
सहस्राणि च सप्त च ।  
एते ऽमृतत्वं सम्प्राप्ता  
बभ्रोर् दैवावृधाद् इति ॥ ह्व्_२७।१४ ॥  
यज्वा दानपतिर् धीमान्  
ब्रह्मण्यः सुदृढायुधः ।  
+++([क्: ब्३ द्न् ins.: :क्])+++  
कीर्तिमांश् च महातेजाः  
सात्वतानां महारथः । *ह्व्_२७।१५*४३१ ।  
तस्यान्ववायः सुमहान्  
भोजा ये मार्तिकावताः ॥ ह्व्_२७।१५ ॥  
अन्धकात् काश्यदुहिता  
चतुरो ऽलभतात्मजान् ।  
कुकुरं भजमानं च  
शमिं कम्बलबर्हिषम् ॥ ह्व्_२७।१६ ॥  
कुकुरस्य सुतो धृष्णुर्  
धृष्णोस् तु तनयस् तथा ।  
कपोतरोमा तस्याथ  
तैत्तिरिस् तनयो ऽभवत् ॥  
जज्ञे पुनर् वसुस् तस्माद्  
अभिजित् तु पुनर् वसोः ॥ ह्व्_२७।१७ ॥  
तस्य वै पुत्रमिथुनं  
बभूवाभिजितः किल ।  
आहुकश् चाहुकी चैव  
ख्यातौ ख्यातिमतां वरौ ॥ ह्व्_२७।१८ ॥  
इमाश् चोदाहरन्त्य् अत्र  
गाथाः प्रति तम् आहुकम् ॥ ह्व्_२७।१९ ॥  
श्वेतेन परिवारेण  
किशोरप्रतिमो महान् ।  
अशीतिचर्मणा युक्तो  
नाहुकः प्रथमं व्रजेत् ॥ ह्व्_२७।२० ॥  
नापुत्रवान् नाशतदो  
नासहस्रशतायुधः ।  
नाशुद्धकर्मा नायज्वा  
यो भोजम् अभितो व्रजेत् ॥ ह्व्_२७।२१ ॥  
पूर्वस्यां दिशि नागानां  
भोजस्येत्य् अनुमोदनम् ।  
+++([क्: न् (एxचेप्त् Ñ१ द्६) त्३।४ (श्१ after १९, क्१।३ after २०, क्४ after २२) ins.: :क्])+++  
सोपासङ्गानुकर्षाणां  
ध्वजिनां सवरूथिनाम् । *ह्व्_२७।२२*४३२:१ ।  
रथानां मेघघोषाणां  
सहस्राणि दशैव तु । *ह्व्_२७।२२*४३२:२ ।  
रूप्यकाञ्चनकक्ष्याणां  
सहस्राणि दशापि च ॥ ह्व्_२७।२२ ॥  
तावन्त्य् एव सहस्राणि  
उत्तरस्यां तथा दिशि ।  
आ भूमिपालान् भोजान् स्वान्  
अतिष्ठन् किङ्किणीकिनः ॥ ह्व्_२७।२३ ॥  
आहुकीं चाप्य् अवन्तिभ्यः  
स्वसारं ददुर् अन्धकाः ॥ ह्व्_२७।२४ ॥  
आहुकस्य तु काश्यायां  
द्वौ पुत्रौ सम्बभूवतुः ।  
देवकश् चोग्रसेनश् च  
देवगर्भसमाव् उभौ ॥ ह्व्_२७।२५ ॥  
देवकस्याभवन् पुत्राश्  
चत्वारस् त्रिदशोपमाः ।  
देववान् उपदेवश् च  
सुदेवो देवरक्षितः ॥  
कुमार्यः सप्त चाप्यासन्  
वसुदेवाय ता ददौ ॥ ह्व्_२७।२६ ॥  
देवकी शान्तिदेवा च  
सुदेवा देवरक्षिता ।  
वृकदेव्य् उपदेवी च  
सुनाम्नी चैव सप्तमी ॥ ह्व्_२७।२७ ॥  
नवोग्रसेनस्य सुतास्  
तेषां कंसस् तु पूर्वजः ।  
न्यग्रोधश् च सुनामा च  
कङ्कुशङ्कुसुभूमयः ॥  
राष्ट्रपालो ऽथ सुतनुर्  
अनाधृष्टिश् च पुष्टिमान् ॥ ह्व्_२७।२८ ॥  
एषां स्वसारः पञ्चासन्  
कंसा कंसवती तथा ।  
सुतनू राष्ट्रपाली च  
कङ्का चैव वराङ्गना ॥ ह्व्_२७।२९ ॥  
उग्रसेनः सहापत्यो  
व्याख्यातः कुकुरोद्भवः ॥ ह्व्_२७।३० ॥  
कुकुराणाम् इमं वंशं  
धारयन्न् अमितौजसाम् ।  
आत्मनो विपुलं वंशं  
प्रजावान् आप्नुते नरः ॥ ह्व्_२७।३१ ॥  
    
  
