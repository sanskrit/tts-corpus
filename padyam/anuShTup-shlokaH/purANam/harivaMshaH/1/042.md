+++
title = "०४२"

+++


    
{वैशम्पायन उवाच}  
बाढम् इत्य् एव सह तैर्  
दुर्दिनाम्भोदनिस्वनः ।  
प्रतस्थे दुर्दिनाकारः  
सदुर्दिन इवाचलः ॥ ह्व्_४२।१ ॥  
समुक्तामणिविद्योतं  
सचन्द्राम्भोदवर्चसम् ।  
स जतामण्डलं कृष्णं  
बिभ्रत् कृष्णवपुर् हरिः ॥ ह्व्_४२।२ ॥  
स चास्योरसि विस्तीर्णे  
रोमाञ्चोद्गतराजिमान् ।  
श्रीवत्सो राजते श्रीमान्  
स्तनद्वयमुखाञ्चितः ॥ ह्व्_४२।३ ॥  
पीते वसानो वसने  
लोकानां गुरुर् अव्ययः ।  
हरिः सो ऽभवद् आलक्ष्यः  
ससन्ध्याभ्र इवाचलः ॥ ह्व्_४२।४ ॥  
तं व्रजन्तं सुपर्णेन  
पद्मयोनिगतानुगम् ।  
अनुजग्मुः सुराः सर्वे  
तद्गतासक्तचक्षुषः ॥ ह्व्_४२।५ ॥  
नातिदीर्घेण कालेन  
ते गता रत्नपर्वतम् ।  
ददृशुर् देवतास् तत्र  
स्वां सभां कामरूपिणीम् ॥ ह्व्_४२।६ ॥  
मेरोः शिखरविन्यस्तां  
संसक्तां सूर्यवर्चसा ।  
काञ्चनस्तम्भचरणां  
वज्रसङ्घाततोरणाम् ॥ ह्व्_४२।७ ॥  
मनोनिर्माणचित्राढ्यां  
विमानाकुलमालिनीम् ।  
रत्नजालान्तरवतीं  
कामगां रत्नभूषिताम् ॥ ह्व्_४२।८ ॥  
कॢप्तरत्नसमाकीर्णां  
सर्वर्तुकुसुमोत्कटाम् ।  
+++([क्: द्२ ins., द्५ ins. लिने १ after ९: :क्])+++  
मणिप्रवालसोपानां  
वैदूर्यमणिशोभिताम् । *ह्व्_४२।९अब्*५४१:१ ।  
मुक्ताजालसमाकीर्णां  
किङ्किणीशतशोभिताम् । *ह्व्_४२।९अब्*५४१:२ ।  
देवमायाधरां दिव्यां  
निर्मितां विश्वकर्मणा ॥ ह्व्_४२।९ ॥  
तां हृष्टमनसः सर्वे  
यथास्थानं यथावयः ।  
यथानिदेशं त्रिदशा  
विविशुस् ते सभां शुभाम् ॥ ह्व्_४२।१० ॥  
ते निषेदुर् यथोक्तेषु  
विमानेष्व् आसनेषु च ।  
भद्रासनेषु पीठेषु  
कुथास्व् आस्तरणेषु च ॥ ह्व्_४२।११ ॥  
ततः प्रभञ्जनो वायुर्  
ब्रह्मणा साधु चोदितः ।  
मा शब्द इति सर्वत्र  
प्रचक्राम सभां शुभाम् ॥ ह्व्_४२।१२ ॥  
निःशब्दे स्तिमिते तस्मिन्  
समाजे त्रिदिवौकसाम् ।  
बभाषे धरणी वाक्यं  
स्वेदात् करुणभाषिणी ॥ ह्व्_४२।१३ ॥  
+++([क्: क्१।३ Ñ२।३ व् ब्२ द्न् द्२।३।५ त्३ ins., ब्१ after ३४अब्: :क्])+++  
{धरण्य् उवाच}  
त्वया धार्या त्व् अहं देव  
त्वया वै धार्यते जगत् । *ह्व्_४२।१३*५४२:१ ।  
त्वं धारयसि भूतानि  
भुवनं त्वं बिभर्षि च ॥ *ह्व्_४२।१३*५४२:२ ।  
यत् त्वया धार्यते किञ्चित्  
तेजसा च बलेन च । *ह्व्_४२।१३*५४२:३ ।  
ततस् तव प्रसादेन  
मया पश्चात् तु धार्यते ॥ *ह्व्_४२।१३*५४२:४ ।  
त्वया धृतं धारयामि  
नाधृतं धारयाम्य् अहम् । *ह्व्_४२।१३*५४२:५ ।  
न हि तद् विद्यते भूतं  
यत् त्वया नानुधार्यते ॥ *ह्व्_४२।१३*५४२:६ ।  
त्वम् एव कुरुषे देव  
नारायण युगे युगे । *ह्व्_४२।१३*५४२:७ ।  
महाभारावतरणं  
जगतो हितकाम्यया ॥ *ह्व्_४२।१३*५४२:८ ।  
तवैव तेजसा क्रान्तां  
रसातलतलं गताम् । *ह्व्_४२।१३*५४२:९ ।  
त्रायस्व मां सुरश्रेष्ठ  
तवैव शरणं गताम् ॥ *ह्व्_४२।१३*५४२:१० ।  
दानवैः पीड्यमानाहं  
राक्षसैश् च दुरात्मभिः । *ह्व्_४२।१३*५४२:११ ।  
त्वाम् एव शरणं नित्यम्  
उपयास्ये सनातनम् ॥ *ह्व्_४२।१३*५४२:१२ ।  
तावन् मे ऽस्ति भयं भूयो  
यावन् न त्वां ककुद्मिनम् । *ह्व्_४२।१३*५४२:१३ ।  
शरणं यामि मनसा  
शतशो ह्य् उपलक्षये । *ह्व्_४२।१३*५४२:१४ ।  
अहम् आदौ पुरानेन  
सङ्क्षिप्ता पद्मयोनिना ।  
मां च बध्वा कृतौ पूर्वं  
मृङ्मयौ द्वौ महासुरौ ॥ ह्व्_४२।१४ ॥  
कर्णस्रोतोद्भवौ तौ हि  
विष्णोर् अस्य महात्मनः ।  
महार्णवे प्रस्वपतः  
काष्ठकुड्यसमौ स्थितौ ॥ ह्व्_४२।१५ ॥  
तौ विवेश स्वयं वायुर्  
ब्रह्मणा साधु चोदितः ।  
तौ दिवं छादयन्तौ तु  
ववृधाते महासुरौ ॥ ह्व्_४२।१६ ॥  
वायुप्राणौ तु तौ गृह्य  
ब्रह्मा परिमृश्यञ् शनैः ।  
एकं मृदुतरं मेने  
कठिनं वेद चापरम् ॥ ह्व्_४२।१७ ॥  
नामनी तु तयोश् चक्रे  
स विभुः सलिलोद्भवः ।  
मृदुस् त्व् अयं मधुर् नाम  
कठिनः कैटभो ऽभवत् ॥ ह्व्_४२।१८ ॥  
तौ दैत्यौ कृतनामानौ  
चेरतुर् बलदर्पितौ ।  
सर्वम् एकार्णवं लोकं  
योद्धुकामौ सुनिर्भयौ ॥ ह्व्_४२।१९ ॥  
ताव् आगतौ समालोक्य  
ब्रह्मा लोकपितामहः ।  
एकार्णवाम्बुनिचये  
तत्रैवानतरधीयत ॥ ह्व्_४२।२० ॥  
स पद्मे पद्मनाभस्य  
नाभिमध्याद् समुत्थिते ।  
रोचयाम् आस वसतिं  
गुह्यां ब्रह्मा चतुर्मुखः ॥ ह्व्_४२।२१ ॥  
ताव् उभौ जलगर्भस्थौ  
नारायणपितामहौ ।  
बहून् वर्षगणान् अप्सु  
शयानौ न चकम्पतुः ॥ ह्व्_४२।२२ ॥  
अथ दीर्घस्य कालस्य  
ताव् उभौ मधुकैटभौ ।  
आजग्मतुस् तम् उद्देशं  
यत्र ब्रह्मा व्यवस्थितः ॥ ह्व्_४२।२३ ॥  
दृष्ट्वा ताव् असुरौ घोरौ  
महान्तौ युद्धदुर्मदौ ।  
+++([क्: क्२ Ñ२।३ व् ब् द्न् द्स् द्२।५ ins.: :क्])+++  
ब्रह्मणा ताडितो विष्णुः  
पद्मनालेन वै पुरा । *ह्व्_४२।२४अब्*५४३ ।  
उत्पपाताशु शयनात्  
पद्मनाभो महाद्युतिः ॥ ह्व्_४२।२४ ॥  
तद् युद्धम् अभवद् घोरं  
तयोस् तस्य च वै तदा ।  
एकार्णवे तदा लोके  
त्रैलोक्ये जलतां गते ॥ ह्व्_४२।२५ ॥  
तद् अभूत् तुमुलं युद्धं  
वर्षसङ्ख्याः सहस्रशः ।  
न च ताव् असुरौ युद्धे  
तदा श्रमम् अवापतुः ॥ ह्व्_४२।२६ ॥  
अथ दीर्घस्य कालस्य  
तौ दैत्यौ युद्धदुर्मदौ ।  
ऊचतुः प्रीतमनसौ  
देवं नारायणं हरिं ॥ ह्व्_४२।२७ ॥  
प्रीतौ स्वस् तव युद्धेन  
श्लाघ्यस् त्वं मृत्युर् आहवे ।  
आवां जहि न यत्रोर्वी  
जलेन समभिप्लुता ॥ ह्व्_४२।२८ ॥  
हतौ च तव पुत्रत्वं  
प्राप्नुयावः सुरोत्तम ।  
सो ह्य् आवां युधि निर्जेता  
तस्यावां विहितौ सुतौ ॥ ह्व्_४२।२९ ॥  
स हि गृह्य मृधे दैत्यौ  
दोर्भ्यां तौ समपीडयत् ।  
जन्मतुर् निधनं चापि  
ताव् उभौ मधुकैटभौ ॥ ह्व्_४२।३० ॥  
ताव् उभाव् आप्लुतौ तोये  
वपुर्भ्याम् एकतां गतौ ।  
मेदो मुमुचतुर् दैत्यौ  
मथ्यमानौ जलोर्मिभिः ॥ ह्व्_४२।३१ ॥  
मेदसा तज्जलं व्याप्तं  
ताभ्यां अन्तर्दधे तदा ।  
नारायणश् च भगवान्  
असृजत् स पुनः प्रजाः ॥ ह्व्_४२।३२ ॥  
दैत्ययोर् मेदसा छन्ना  
मेदिनीति ततः स्मृता ।  
प्रभावात् पद्मनाभस्य  
शाश्वती च नृणां कृता ॥ ह्व्_४२।३३ ॥  
वराहेण पुनर् भूत्वा  
मार्कण्डेयस्य पश्यतः ।  
विषाणेनाहम् एकेन  
तोयमध्यात् समुद्धृता ॥ ह्व्_४२।३४ ॥  
हृताहं क्रमता भूयस्  
तदा युष्माकम् अग्रतः ।  
बलेः सकाशाद् दैत्यस्य  
विष्णुना प्रभविष्णुना ॥ ह्व्_४२।३५ ॥  
साम्प्रतं खिद्यमानाहम्  
एनम् एव गदाधरम् ।  
अनाथा जगतो नाथं  
शरण्यं शरणं गता ॥ ह्व्_४२।३६ ॥  
अग्निः सुवर्णस्य गुरुर्  
गवां सूर्यो गुरुः स्मृतः ।  
अक्षत्राणां गुरुः सोमो  
मम नारायणो गुरुः ॥ ह्व्_४२।३७ ॥  
यद् अहं धारयाम्य् एका  
जगत्स्थावरजङ्गमम् ।  
मया धृतं धारयते  
सर्वम् एतद् गदाधरः ॥ ह्व्_४२।३८ ॥  
जामदग्न्येन रामेण  
भारावतरणेप्सया ।  
रोषात् त्रिःसप्तकृत्वो ऽहं  
क्षत्रियैर् विप्रयोजिता ॥ ह्व्_४२।३९ ॥  
सास्मि वेद्याम् समारोप्य  
तर्पिता नृपशोणितैः ।  
भार्गवेण पितुः श्राद्धे  
कश्यपाय निवेदिता ॥ ह्व्_४२।४० ॥  
मांसमेदोस्थिदुर्गन्धा  
दिग्धा क्षत्रियशोणितैः ।  
रजस्वलेव युवतिः  
कश्यपं समुपस्थिता ॥ ह्व्_४२।४१ ॥  
स मां ब्रह्मर्षिर् अप्य् आह  
किम् उर्वि त्वम् अवाङ्मुखी ।  
वीरपत्नीव्रतम् इदं  
वीरपत्नि निषेवसे ॥ ह्व्_४२।४२ ॥  
साहं विज्ञापितवती  
कश्यपं लोकभावनम् ।  
पतयो मे हता ब्रह्मन्  
भार्गवेण महात्मना ॥ ह्व्_४२।४३ ॥  
साहं विहीना विक्रान्तैः  
क्षत्रियैः शस्त्रवृत्तिभिः ।  
विधवा शून्यनगरा  
न धारयितुम् उत्सहे ॥ ह्व्_४२।४४ ॥  
तन् मह्यं दीयतां भर्ता  
भगवंस् त्वत्समो नृपः ।  
रक्षेत् सग्रामनगरां  
यो मां सागरमालिनीम् ॥ ह्व्_४२।४५ ॥  
स श्रुत्वा भगवान् वाक्यं  
बाढम् इत्य् अब्रवीत् प्रभुः ।  
ततो मां मानवेन्द्राय  
मनवे सम्प्रयच्छत ॥ ह्व्_४२।४६ ॥  
सा मनुप्रभवं पुण्यं  
प्राप्येक्ष्वाकुकुलं महत् ।  
विपुलेनास्मि कालेन  
पार्थिवात् पार्थिवं गता ॥ ह्व्_४२।४७ ॥  
एवं दत्तास्मि मनवे  
मानवेन्द्राय धीमते ।  
भुक्ता राजकुलैश् चापि  
महर्षिकुलसम्मितैः ॥ ह्व्_४२।४८ ॥  
बहवः क्षत्रियाः शूरा  
मां जित्वा दिवम् आश्रिताः ।  
ते स्म कालवशं प्राप्य  
मय्य् एव प्रलयं गताः ॥ ह्व्_४२।४९ ॥  
मत्कृते विग्रहा लोके  
वृत्ते वर्तन्त एव च ।  
क्षत्रियाणां बलवतां  
सङ्ग्रामेष्व् अनिवर्तिनाम् ॥ ह्व्_४२।५० ॥  
एतद् युष्मत्प्रवृत्तेन  
दैवेन परिणामिता ।  
जगद्धितार्थं कुरुत  
राज्ञां हेतुं रणक्षये ॥ ह्व्_४२।५१ ॥  
यद्य् अस्ति मयि कारुण्यं  
भारशैथिल्यकारणात् ।  
एकश् चक्रधरः श्रीमान्  
अभयं मे प्रयच्छतु ॥ ह्व्_४२।५२ ॥  
यम् अहं भारसन्तप्ता  
सम्प्राप्ता शरणैषिणी ।  
भारो यद्य् अवरोप्तव्यो  
विष्णुर् एष ब्रवीतु माम् ॥ ह्व्_४२।५३ ॥  
+++([क्: व्३ त्४ ins.: :क्])+++  
{विष्णुर् उवाच}  
मा भैर् धरणि कल्याणि  
शान्तिं व्रज समाहिते । *ह्व्_४२।५३*५४४:१ ।  
एष त्वाम् उचितं स्थानं  
स्थापयामि वसिन्धरे । *ह्व्_४२।५३*५४४:२ ।  
+++([क्: त्१।२ ग् म् ins.: :क्])+++  
एतस्याहं प्रसादेन  
श्रमं त्यक्ष्यामि देवताः । *ह्व्_४२।५३*५४५ ।  
[चोलोफोन्]  
    
  
