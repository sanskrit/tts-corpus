+++
title = "०३१"

+++


    
{वैशम्पायन उवाच}  
प्रश्नभारो महांस् तात  
त्वयोक्तः शार्ङ्गधन्वनि ।  
यथाशक्ति तु वक्ष्यामि  
श्रूयतां वैष्णवं यशः ॥ ह्व्_३१।१ ॥  
विष्णोः प्रभावश्रवणे  
दिष्ट्या ते मतिर् उत्थिता ।  
हन्त विष्णोः समस्तास् त्वं  
शृणु दिव्याः प्रवृत्तयः ॥ ह्व्_३१।२ ॥  
सहस्रास्यं सहस्राक्षं  
सहस्रचरणं च यम् ।  
सहस्रशिरसं देवं  
सहस्रकरम् अव्ययम् ॥ ह्व्_३१।३ ॥  
+++([क्: Ñ२ ins.: :क्])+++  
सहस्रयुगपर्यन्तं  
सहस्रपरिवत्सरम् । *ह्व्_३१।३*४५५:१ ।  
सहस्रशतधा भूत्वा  
प्रलयं कारयेत् तु यः । *ह्व्_३१।३*४५५:२ ।  
सहस्रजिह्वं भास्वन्तं  
सहस्रमुकुटं प्रभुम् ।  
सहस्रदं सहस्रादिं  
सहस्रभुजम् अव्ययम् ॥ ह्व्_३१।४ ॥  
सवनं हवनं चैव  
हव्यं होतारम् एव च ।  
पात्राणि च पवित्राणि  
वेदिं दीक्षां चरुं स्रुवम् ॥ ह्व्_३१।५ ॥  
स्रुक्सोमशूर्पम् उपभृत्  
प्रोक्षणीं दक्षिणायनम् ।  
अध्वर्युं सामगं विप्रं  
सदस्यं सदनं सवम् ॥ ह्व्_३१।६ ॥  
यूपं समित्स्रुवं दर्वीं  
चमसोलूखलानि च ।  
प्राग्वंशं यज्ञभूमिं च  
होतारं चयनं च यत् ॥ ह्व्_३१।७ ॥  
ह्रस्वान्य् अतिप्रमाणानि  
स्थावराणि चराणि च ।  
प्रायश्चित्तानि चार्घ्यं च  
स्थण्डिलानि कुशांस् तथा ॥ ह्व्_३१।८ ॥  
मन्त्रं यज्ञवहं वह्निं  
भागं भागवहं च यत् ।  
अग्रेभुजं सोमभुजं  
हुतार्चिषम् उदायुधम् ॥  
आहुर् वेदविदो विप्रा  
यं यज्ञं शाश्वतं विभुम् ॥ ह्व्_३१।९ ॥  
तस्य विष्णोः सुरेशस्य  
श्रीवत्साङ्कस्य धीमतः ।  
प्रादुर्भावसहस्राणि  
समतीतान्य् अनेकशः ॥  
+++([क्: त्३ ins.: :क्])+++  
सर्वयज्ञमुखं देवं  
सर्वयज्ञप्रवर्तिनम् । *ह्व्_३१।१०*४५६ ।  
भूयश् चैव भविष्यन्तीत्य्  
एवम् आह पितामहः ॥ ह्व्_३१।१० ॥  
यत् पृच्छसि महाराज  
दिव्यां पुण्यां कथां शुभाम् ।  
किमर्थं भगवान् विष्णुर्  
वसुदेवकुले ऽभवत् ॥ ह्व्_३१।११ ॥  
+++([क्: क्२ द्न् द्स् ins.: :क्])+++  
सुरेशो रिपुसूदनः । *ह्व्_३१।११च्*४५७:१ ।*  
देवलोकं समुत्सृज्य । *ह्व्_३१।११च्*४५७:२ ।*  
तत् ते ऽहं सम्प्रवक्ष्यामि  
शृणु सर्वम् अशेषतः ।  
वासुदेवस्य माहात्म्यं  
चरितं च महाद्युतेः ॥ ह्व्_३१।१२ ॥  
हितार्थं सुरमर्त्यानां  
लोकानां प्रभवाय च ।  
बहुशः सर्वभूतात्मा  
प्रादुर्भवति कार्यतः ॥  
प्रादुर्भावांश् च वक्ष्यामि  
पुण्यान् देवगुणैर् युतान् ॥ ह्व्_३१।१३ ॥  
+++([क्: क्१।३।४ Ñ२।३ व् ब् द् त्१।३।४ ग्४।५ क्२ (after १३द्) ग्३ (after *४६१) ins.: :क्])+++  
छान्दसीभिर् उदाराभिः  
श्रुतिभिः समलङ्कृतान् । *ह्व्_३१।१३*४५८:१ ।  
शुचिः प्रयतवाग् भूत्वा  
निबोध जनमेजय । *ह्व्_३१।१३*४५८:२ ।  
इदं पुराणं परमं  
पुण्यं वेदैश् च सम्मितम् । *ह्व्_३१।१३*४५८:३ ।  
हन्त ते कथयिष्यामि  
विष्णोर् दिव्यां कथां शृणु । *ह्व्_३१।१३*४५८:४ ।  
+++([क्: क्२।३ Ñ२।३ व् ब् द्(एxचेप्त् द्१।३) ग्४ ins.: :क्])+++  
यदा यदा हि धर्मस्य  
ग्लानिर् भवति भारत । *ह्व्_३१।१३*४५९:१ ।  
धर्मसंस्थापनार्थाय  
तदा सम्भवति प्रभुः । *ह्व्_३१।१३*४५९:२ ।  
तस्य ह्य् एका महाराज  
मूर्तिर् भवति सत्तम । *ह्व्_३१।१३*४५९:३ ।  
नित्यं दिविष्ठा या राजंस्  
तपश् चरति दुश्चरम् । *ह्व्_३१।१३*४५९:४ ।  
द्वितीया चास्य शयने  
निद्रायोगम् उपाययौ । *ह्व्_३१।१३*४५९:५ ।  
प्रजासंहारसर्गार्थं  
किम् अध्यात्मविचिन्तकम् । *ह्व्_३१।१३*४५९:६ ।  
सुप्त्वा युगसहस्रं स  
प्रादुर्भवति कार्यवान् ।  
पूर्णे युगसहस्रे तु  
देवदेवो जगत्पतिः ॥ ह्व्_३१।१४ ॥  
+++([क्: क्२।४, Ñ, व्, ब्, द्न्, द्स्, द्२-६, त्१।३।४ क्१।३(after १५) द्१(after १५अब्) ins.: :क्])+++  
पितामहो लोकपालाश्  
चन्द्रादित्यौ हुताशनः । *ह्व्_३१।१४*४६० ।  
ब्रह्मा च कपिलश् चैव  
परमेष्ठी तथैव च ।  
देवाः सप्तर्षयश् चैव  
त्र्यम्बकश् च महायशाः ॥ ह्व्_३१।१५ ॥  
+++([क्: क्, Ñ, व्, ब्, द्, त्१।३।४, ग्३-५ ins.: :क्])+++  
वायुः समुद्राः शैलाश् च  
तस्य देहे समाश्रिताः । *ह्व्_३१।१५*४६१ ।  
सनत्कुमारश् च महानुभावो  
मनुर् महात्मा भगवान् प्रजाकरः ।  
पुराणदेवो ऽथ पुराणि चक्रे  
प्रदीप्तवैश्वानरतुल्यतेजाः ॥ ह्व्_३१।१६ ॥  
येन चार्णवमध्यस्थौ  
नष्टे स्थावरजङ्गमे ।  
नष्टे देवासुरनरे  
प्रनष्टोरगराक्षसे ॥ ह्व्_३१।१७ ॥  
योद्धुकामौ सुदुर्धर्षौ  
दानवौ मधुकैटभौ ।  
हतौ प्रभवता तेन  
तयोर् दत्त्वामितं वरम् ॥ ह्व्_३१।१८ ॥  
पुरा कमलनाभस्य  
स्वपतः सागराम्भसि ।  
पुष्करे यत्र सम्भूता  
देवाः सर्षिगणाः पुरा ॥ ह्व्_३१।१९ ॥  
एष पौष्करको नाम  
प्रादुर्भावः प्रकीर्तितः ।  
पुराणं कथ्यते यत्र  
वेदश्रुतिसमाहितम् ॥ ह्व्_३१।२० ॥  
वाराहस् तु श्रुतिसुखः  
प्रादुर्भावो महात्मनः ।  
यत्र विष्णुः सुरश्रेष्ठो  
वाराहं रूपम् आस्थितः ॥ ह्व्_३१।२१ ॥  
+++([क्: क्१।२, Ñ, व्, ब्, द्स्, द्१।२।५।६, त्, ग्, म्३।४ ins.: :क्])+++  
महीं सागरपर्यन्तां  
सशैलवनकाननाम् । *ह्व्_३१।२१*४६२ ।  
वेदपादो यूपदंष्ट्रः  
क्रतुदन्तश् चितीमुखः ।  
अग्निजिह्वो दर्भलोमा  
ब्रह्मशीर्षो महातपाः ॥ ह्व्_३१।२२ ॥  
अहोरात्रेक्षणो दिव्यो  
वेदाङ्गश्रुतिभूषणः ।  
आज्यनासः स्रुवस् तुण्डः  
सामघोषस्वनो महान् ॥ ह्व्_३१।२३ ॥  
धर्मसत्यमयः श्रीमान्  
क्रमविक्रमसत्कृतः ।  
प्रायश्चित्तनखो धीरः  
पशुजानुर् महावृषः ॥ ह्व्_३१।२४ ॥  
उद्गात्रान्त्रो होमलिङ्गः  
फलबीजमहौषधिः ।  
वाय्वन्तरात्मा मन्त्रस्फिग्  
विकृतः सोमशोणितः ॥ ह्व्_३१।२५ ॥  
वेदिस्कन्धो हविर्गन्धो  
हव्यकव्यातिवेगवान् ।  
प्राग्वंशकायो द्युतिमान्  
नानादीक्षाभिर् आचितः ॥ ह्व्_३१।२६ ॥  
दक्षिणाहृदयो योगी  
महासत्रमयो महान् ।  
उपाकर्मेष्ठरुचकः  
प्रवर्ग्यावर्तभूषणः ॥  
+++([क्: अल्ल् म्स्स्। (एxचेप्त् श्१ Ñ१ म्१-३) ins.: :क्])+++  
नानाछन्दोगतिपथो  
गुह्योपनिषदासनः । *ह्व्_३१।२७*४६३ ।  
छायापत्नीसहायो वै  
मणिशृङ्ग इवोच्छ्रितः ॥ ह्व्_३१।२७ ॥  
+++([क्: त्१।२ ग् म्४ द्६ (after २८अब्) ins.: :क्])+++  
रसातलतले मग्नां  
रसातलतलं गतः । *ह्व्_३१।२७*४६४ ।  
महीं सागरपर्यन्तां  
सशैलवनकाननाम् ।  
एकार्णवजले भ्रष्टाम्  
एकार्णवगतिः प्रभुः ॥ ह्व्_३१।२८ ॥  
+++([क्: द्६ त्१।२ ग्१-३।५ म्४ ins.: :क्])+++  
पूर्वं लोकहितार्थाय  
दण्ट्राभ्याम् उज्जहार गाम् । *ह्व्_३१।२८*४६५:१ ।  
ततः स्वस्थानम् आनीय  
पृथिवीं पृथिवीश्वरः । *ह्व्_३१।२८*४६५:२ ।  
मुमोच पूर्वं मनसा  
धारयित्वा धराधरान् । *ह्व्_३१।२८*४६५:३ ।  
सद्यो जगाम निर्वाणं  
मेदिनी तस्य धारणात् । *ह्व्_३१।२८*४६५:४ ।  
चकार च नमस्कारं  
तस्मै देवाय वेधसे । *ह्व्_३१।२८*४६५:५ ।  
दंष्ट्रया यः समुद्धृत्य  
लोकानां हितकाम्यया ।  
सहस्रशीर्षो देवादिश्  
चकार जगतीं पुनः ॥ ह्व्_३१।२९ ॥  
एवं यज्ञवराहेण  
भूत्वा भूतहितार्थिना ।  
उद्धृता पृथिवी देवी  
सागराम्बुधरा पुरा ॥ ह्व्_३१।३० ॥  
वाराह एष कथितो  
नारसिंहम् अतः शृणु ।  
यत्र भूत्वा मृगेन्द्रेण  
हिरण्यकशिपुर् हतः ॥ ह्व्_३१।३१ ॥  
पुरा कृतयुगे राजन्  
सुरारिर् बलदर्पितः ।  
दैत्यानाम् आदिपुरुषश्  
चकार तप उत्तमम् ॥ ह्व्_३१।३२ ॥  
दश वर्शसहस्राणि  
शतानि दश पञ्च च ।  
जलोपवासस् तस्यासीत्  
स्थानमौनदृढव्रतः ॥ ह्व्_३१।३३ ॥  
ततः शमदमाभ्यां च  
ब्रह्मचर्येण चानघ ।  
ब्रह्मा प्रीतमनास् तस्य  
तपसा नियमेन च ॥ ह्व्_३१।३४ ॥  
तं वै स्वयम्भूर् भगवान्  
स्वयम् आगम्य भूपते ।  
विमानेनार्कवर्णेन  
हंसयुक्तेन भास्वता ॥ ह्व्_३१।३५ ॥  
आदित्यैर् वसुभिः साध्यैर्  
मरुद्भिर् दैवतैः सह ।  
रुद्रैर् विश्वसहायैश् च  
यक्षराक्षसकिन्नरैः ॥ ह्व्_३१।३६ ॥  
दिशाभिर् विदिशाभिश् च  
नदीभिः सागरैस् तथा ।  
नक्षत्रैश् च मुहूर्तैश् च  
खेचरैश् च महाग्रहैः ॥ ह्व्_३१।३७ ॥  
देवर्षिभिस् तपोवृद्धैः  
सिद्धैः सप्तर्षिभिस् तथा ।  
राजर्षिभिः पुण्यतमैर्  
गन्धर्वैर् अप्सरोगणैः ॥ ह्व्_३१।३८ ॥  
चराचरगुरुः श्रीमान्  
वृतः सर्वैः सुरैस् तथा ।  
ब्रह्मा ब्रह्मविदां श्रेष्ठो  
दैत्यं वचनम् अब्रवीत् ॥ ह्व्_३१।३९ ॥  
प्रीतो ऽस्मि तव भक्तस्य  
तपसानेन सुव्रत ।  
वरं वरय भद्रं ते  
यथेष्टं कामम् आप्नुहि ॥ ह्व्_३१।४० ॥  
{हिरण्यकशिपुर् उवाच}  
न देवासुरगन्धर्वा  
न यक्षोरगराक्ष्साः ।  
न मानुषाः पिशाचा वा  
हन्युर् मां देवसत्तम ॥ ह्व्_३१।४१ ॥  
ऋषयो वा न मां शापैः  
क्रुद्धा लोकपितामह ।  
शपेयुस् तपसा युक्ता  
वरम् एतं वृणोम्य् अहम् ॥ ह्व्_३१।४२ ॥  
न शस्त्रेण न चास्त्रेण  
गिरिणा पादपेन वा ।  
न शुष्केण न चार्द्रेण  
स्यान् न चान्येन मे वधः ॥ ह्व्_३१।४३ ॥  
+++([क्: न् (एxचेप्त् श्१) त्१।३।४ ग्१।३-५ ins.: :क्])+++  
पाणिप्रहारेणैकेन  
सभृत्यबलवाहनम् । *ह्व्_३१।४३*४६६:१ ।  
यो मां नाशयितुं शक्तः  
स मे मृत्युर् भविष्यति । *ह्व्_३१।४३*४६६:२ ।  
+++([क्: म्२ ins.: :क्])+++  
नाकाशे वा न भूमौ वा  
रात्रौ वा दिवसे ऽपि वा । *ह्व्_३१।४३*४६७:१ ।  
नान्तर् वा न बहिर् वापि  
स्याद् वधो मे पितामह । *ह्व्_३१।४३*४६७:२ ।  
पशुभिर् वा मृगेन्द्रैर् वा  
पक्षिभिर् वा सरीसृपैः । *ह्व्_३१।४३*४६७:३ ।  
भवेयम् अहम् एवार्कः  
सोमो वायुर् हुताशनः ।  
सलिलं चान्तरिक्षं च  
नक्षत्राणि दिशो दश ॥ ह्व्_३१।४४ ॥  
अहं क्रोधश् च कामश् च  
वरुणो वासवो यमः ।  
धनदश् च धनाध्यक्षो  
यक्षः किम्पुरुषाधिपः ॥ ह्व्_३१।४५ ॥  
+++([क्: क्४ व्२।३ द्न् द्१।२।५ ins.: :क्])+++  
{वैशम्पायन उवाच}  
एवम् उक्तस् तु दैत्येन  
स्वयम्भुर् भगवांस् तदा । *ह्व्_३१।४५*४६८:१ ।  
उवाच दैत्यराजं तं  
प्रहसन् नृपसत्तम । *ह्व्_३१।४५*४६८:२ ।  
+++([क्: द्स्१ ins.: :क्])+++  
न दिवा न च रात्रौ वा  
न मे मृत्युर् भविष्यति । *ह्व्_३१।४५*४६९ ।  
    
{ब्रह्मोवाच}  
एते दिव्या वरास् तात  
मया दत्तास् तवाद्भुताः ।  
सर्वान् कामान् इमांस् तात  
प्राप्स्यसि त्वं न संशयः ॥ ह्व्_३१।४६ ॥  
एवम् उक्त्वा तु भगवाञ्  
जगामाकाशम् एव ह ।  
वैराजं ब्रह्मसदनं  
ब्रह्मर्षिगणसेवितम् ॥ ह्व्_३१।४७ ॥  
+++([क्: क्२-४ Ñ२।३ व् ब् द्न् द्१।२।४-६ त्३।४ द्स्(after ४८) ins.: :क्])+++  
श्रुत्वा देवा वरं तं च  
दत्तं सलिलयोनिना । *ह्व्_३१।४७*४७०:१ ।  
विभुं विज्ञापयाम् आसुर्  
देवाः शक्रपुरोगमाः । *ह्व्_३१।४७*४७०:२ ।  
ततो देवाश् च नागाश् च  
गन्धर्वा मुनयस् तथा ।  
वरप्रदानं श्रुत्वैव  
पितामहम् उपस्थिताः ॥ ह्व्_३१।४८ ॥  
    
{देवा ऊचुः}  
वरदानेन भगवन्  
वधिष्यति स नो ऽसुरः ।  
तत् प्रसीदस्व भगवन्  
वधो ऽस्य प्रविचिन्त्यताम् ॥ ह्व्_३१।४९ ॥  
भगवान् सर्वभूतानां  
स्वयम्भूर् आदिकृद् विभुः ।  
स्रष्टा च हव्यकव्यानाम्  
अव्यक्तः प्रकृतिर् ध्रुवः ॥ ह्व्_३१।५० ॥  
ततो लोकहितं वाक्यं  
श्रुत्वा देवः प्रजापतिः ।  
प्रोवाच भगवान् वाक्यं  
सर्वान् देवगणांस् तदा ॥ ह्व्_३१।५१ ॥  
अवश्यं त्रिदशास् तेन  
प्राप्तव्यं तपसः फलम् ।  
तपसो ऽन्ते ऽस्य भगवान्  
वधं विष्णुः करिष्यति ॥ ह्व्_३१।५२ ॥  
एतच् छ्रुत्वा सुराः सर्वे  
वाक्यं पङ्कजजन्मनः ।  
स्वानि स्थानानि दिव्यानि  
जग्मुस् ते वै मुदा युताः ॥ ह्व्_३१।५३ ॥  
लब्धमात्रे वरे चापि  
सर्वाः सो ऽबाधत प्रजाः ।  
हिरण्यकशिपुर् दैत्यो  
वरदानेन दर्पितः ॥ ह्व्_३१।५४ ॥  
आश्रमेषु महाभागान्  
मुनीन् वै संशितव्रतान् ।  
सत्यधर्मरतान् दान्तान्  
पुरा धर्षितवांस् तु सः ॥ ह्व्_३१।५५ ॥  
देवांस् त्रिभुवनस्थांश् च  
पराजित्य महासुरः ।  
त्रैलोक्यं वशम् आनीय  
स्वर्गे वसति दानवः ॥ ह्व्_३१।५६ ॥  
यदा वरमदोन्मत्तो  
न्यवसद् दानवो भुवि ।  
यज्ञियान् अकरोद् दैत्यान्  
अयज्ञीयाश् च देवताः ॥ ह्व्_३१।५७ ॥  
आदित्याश् च ततः साध्या  
विश्वे ऽथ वसवस् तथा ।  
+++([क्: द्६ त् ग् म्४ ins.: :क्])+++  
मरुतो ऽप्सरसश् चैव  
गन्धर्वा ब्रह्मविद्द्विजाः । *ह्व्_३१।५८*४७१:१ ।  
ऋषिनागाः सुपर्णाश् च  
ये चान्ये ऽप्य् एवमादयः । *ह्व्_३१।५८*४७१:२ ।  
शरण्यं शरणं विष्णुम्  
उपतस्थुर् महाबलम् ॥ ह्व्_३१।५८ ॥  
देवं ब्रह्ममयं यज्ञं  
ब्रह्मदेवं सनातनम् ।  
भूतभव्यभविष्यस्य  
प्रभुं लोकनमस्कृतम् ॥  
नारायणं विभुः देवाः  
शरण्यं शरण्यं गताः ॥ ह्व्_३१।५९ ॥  
त्रायस्व नो ऽद्य देवेश  
हिरण्यकशिपोर् वधात् ।  
त्वं हि न परमो देवस्  
त्वं हि न परमो गुरुः ॥  
त्वं हि नः परमो धाता  
ब्रह्मादीनां सुरोत्तम ॥ ह्व्_३१।६० ॥  
उत्फुल्लाम्बुजपत्राक्ष  
शत्रुपक्षभयावह ।  
क्षयाय दितिवंशस्य  
शरणं त्वं भवस्व नः ॥ ह्व्_३१।६१ ॥  
    
{विष्णुर् उवाच}  
भयं त्यजध्वम् अमरा  
अभयं वो ददाम्य् अहम् ।  
तथैव त्रिदिवं देवाः  
प्रतिपद्यत माचिरम् ॥ ह्व्_३१।६२ ॥  
एषो ऽहं सगणं दैत्यं  
वरदानेन दर्पितम् ।  
अवध्यम् अमरेन्द्राणां  
दानवेन्द्रं निहन्मि तम् ॥ ह्व्_३१।६३ ॥  
एवम् उक्त्वा स भगवान्  
विसृज्य त्रिदशेश्वरान् ।  
हिरण्यकशिपो राजन्न्  
आजगाम हरिः सभाम् ॥ ह्व्_३१।६४ ॥  
+++([क्: व्२ ब् द्स् सुब्स्त्। फ़ोर् ६४cd: :क्])+++  
सभां हिरण्यकशिपोर्  
जगाम हरिर् ईश्वरः । *ह्व्_३१।६४*४७२ ।  
नरस्य कृत्वार्धतनुं  
सिंहस्यार्धतनुं तथा ।  
नारसिंहेन वपुषा  
पाणिं संस्पृश्य पाणिना ॥ ह्व्_३१।६५ ॥  
जीमूतघनसङ्काशो  
जीमूतघननिस्वनः ।  
जीमूतघनदीप्तौजा  
जीमूत इव वेगवान् ॥ ह्व्_३१।६६ ॥  
+++([क्: श्१ ins.: :क्])+++  
देवादिर् दितिजान् वीरो  
नृसिंहः समुपाद्रवत् । *ह्व्_३१।६६*४७३:१ ।  
समुत्पत्य नखैस् तीक्ष्णैर्  
विदार्य निहतो युधि । *ह्व्_३१।६६*४७३:२ ।  
दैत्यं सो ऽतिबलं दृप्तं  
दृप्तशार्दूलविक्रमम् ।  
दृप्तैर् दैत्यगणैर् गुप्तं  
हतवान् एकपाणिना ॥ ह्व्_३१।६७ ॥  
नृसिम्ह एष कथितो  
भूयो ऽयं वामनो ऽपरः ।  
यत्र वामनम् आश्रित्य  
रूपं दैत्यविनाशनम् ॥ ह्व्_३१।६८ ॥  
बलेर् बलवतो यज्ञे  
बलिना विष्णुना पुरा ।  
विक्रमैस् त्रिभिर् अक्षोभ्याः  
क्षोभितास् ते महासुराः ॥ ह्व्_३१।६९ ॥  
विप्रचित्तिः शिबिः शङ्कुर्  
अयःशङ्कुस् तथैव च ।  
अयःशिरा अश्वशिरा  
हयग्रीवश् च वीर्यवान् ॥  
वेगवान् केतुमान् उग्रः  
सोग्रव्यग्रो महासुरः ॥ ह्व्_३१।७० ॥  
पुष्करः पुष्कलश् चैव  
साश्वो ऽश्वपतिर् एव च ।  
प्रह्रादो ऽश्वशिराः कुम्भः  
संह्रादो गगनप्रियः ॥ ह्व्_३१।७१ ॥  
अनुह्रादो हरिहरौ  
वराहः संहरो रुजः ।  
+++([क्: बोम्। अन्द् पोओन एद्स्। ins. after ७१अ: :क्])+++  
वेपनश् च महारथः । *ह्व्_३१।७१अ*४७४:१ ।*  
बृहत्कीर्तिर् महाजिह्वः । *ह्व्_३१।७१अ*४७४:२ ।*  
शरभः शलभश् चैव  
कुपनः कोपनः क्रथः ॥ ह्व्_३१।७२ ॥  
बृहत्कीर्तिर् महाजिह्वः  
शङ्कुकर्णो महास्वनः ।  
दीर्घजिह्वो ऽर्कनयनो  
मृदुपादो मृदुप्रियः ॥ ह्व्_३१।७३ ॥  
वायुर् गविष्ठो नमुचिः  
शम्बरो विक्षरो महान् ।  
चन्द्रहन्ता क्रोधहन्ता  
क्रोधवर्धन एव च ॥ ह्व्_३१।७४ ॥  
कालकः कालकेयश् च  
वृत्रः क्रोधो विरोचनः ।  
गरिष्ठश् च वरिष्ठश् च  
प्रलम्बनरकाव् उभौ ॥ ह्व्_३१।७५ ॥  
इन्द्रतापनवातापी  
केतुमान् बलदर्पितः ।  
असिलोमा पुलोमा च  
बाष्कलः प्रमदो मदः ॥ ह्व्_३१।७६ ॥  
खसृमः कालवदनः  
करालः केशिर् एव च ।  
एकाक्षश् चन्द्रहा राहुः  
संह्रादः सृमरः स्वनः ॥ ह्व्_३१।७७ ॥  
शतघ्नीचक्रहस्ताश् च  
तथा परिघपाणयः ।  
अश्मयन्त्रायुधोपेता  
भिण्डिपालायुधास् तथा ॥ ह्व्_३१।७८ ॥  
शूलोलूखलहस्ताश् च  
परश्वधधरास् तथा ।  
पाशमुद्गरहस्ता वै  
तथा लगुडपाणयः ॥ ह्व्_३१।७९ ॥  
महाशिलाप्रहरणाः  
शूलहस्ताश् च दानवाः ।  
नानाप्रहरणा घोरा  
नानावेषा महाजवाः ॥ ह्व्_३१।८० ॥  
कूर्मकुक्कुटवक्त्राश् च  
शशोलूकमुखास् तथा ।  
खरोष्ट्रवदनाश् चैव  
वराहवदनास् तथा ॥ ह्व्_३१।८१ ॥  
भीमा मकरवक्त्राश् च  
क्रोष्टुवक्त्राश् च दानवाः ।  
आखुदर्दुरवक्त्राश् च  
घोरा वृकमुखास् तथा ॥ ह्व्_३१।८२ ॥  
मार्जारशशवक्त्राश् च  
महावक्त्रास् तथापरे ।  
नक्रमेषाननाः शूरा  
गोजाविमहिषाननाः ॥ ह्व्_३१।८३ ॥  
गोधाशल्यकवक्त्राश् च  
क्रौञ्चवक्त्रास् तथापरे ।  
गरुडाननाः खड्गमुखा  
मयूरवदनास् तथा ॥ ह्व्_३१।८४ ॥  
गजेन्द्रचर्मवसनास्  
तथा कृष्णाजिनाम्बराः ।  
चीरसंवृतगात्राश् च  
तथा वल्कलवाससः ॥ ह्व्_३१।८५ ॥  
उष्णीषिणो मुकुटिनस्  
तथा कुण्डलिनो ऽसुराः ।  
किरीटिनो लम्बशिखाः  
कम्बुग्रीवाः सुवर्चसः ॥  
नानावेषधरा दैत्या  
नानामाल्यानुलेपनाः ॥ ह्व्_३१।८६ ॥  
स्वान्य् आयुधानि सङ्गृह्य  
प्रदीप्तानीव तेजसा ।  
क्रममाणं हृषीकेशम्  
उपावर्तन्त सर्वशः ॥ ह्व्_३१।८७ ॥  
प्रमथ्य सर्वान्दैतेयान्  
पादहस्ततलैस् ततः ।  
रूपं कृत्वा महाभींअं  
जहाराशु स मेदिनीम् ॥ ह्व्_३१।८८ ॥  
तस्य विक्रमतो भूमिं  
चन्द्रादित्यौ स्तनान्तरे ।  
नभः प्रक्रममाणस्य  
नाभ्यां किल समास्थितौ ॥ ह्व्_३१।८९ ॥  
परमाक्रममाणस्य  
जानुभ्यां तौ व्यवस्थितौ ।  
विष्णोर् अमितवीर्यस्य  
वदन्त्य् एवं द्विजातयः ॥ ह्व्_३१।९० ॥  
हृत्वा स मेदिनीं कृत्स्नां  
हत्वा चासुरपुङ्गवान् ।  
ददौ शक्राय वसुधां  
विष्णुर् बलवतां वरः ॥ ह्व्_३१।९१ ॥  
एष ते वामनो नाम  
प्रादुर्भावो महात्मनः ।  
वेदविद्भिर् द्विजैर् एतत्  
कथ्यते वैष्णवं यशः ॥ ह्व्_३१।९२ ॥  
भूयो भूतात्मनो विष्णोः  
प्रादुर्भावो महात्मनः ।  
दत्तात्रेय इति ख्यातः  
क्षमया परया युतः ॥ ह्व्_३१।९३ ॥  
तेन नष्टेषु देवेषु  
प्रक्रियासु मखेषु च ।  
चातुर्वर्ण्ये च सङ्कीर्णे  
धर्मे शिथिलतां गते ॥ ह्व्_३१।९४ ॥  
अभिवर्धति चाधर्मे  
सत्ये नष्टे ऽनृते स्थिते ।  
प्रजासु शीर्यमाणासु  
धर्मे चाकुलतां गते ॥ ह्व्_३१।९५ ॥  
सयज्ञाः सक्रिया वेदाः  
प्रत्यानीता हि तेन वै ।  
चातुर्वर्ण्यम् असङ्कीर्णं  
कृतं तेन महात्मना ॥ ह्व्_३१।९६ ॥  
तेन हेहयराजस्य  
कार्तवीर्यस्य धीमतः ।  
वरदेन वरो दत्तो  
दत्तात्रेयेण धीमता ॥ ह्व्_३१।९७ ॥  
एतद् बाहुद्वयं यत् ते  
तत् ते मम कृते नृप ।  
शतानि दश बाहूनां  
भविष्यति न संशयः ॥ ह्व्_३१।९८ ॥  
पालयिष्यसि कृत्स्नां च  
वसुधां वसुधेश्वर ।  
दुर्निरीक्ष्यो ऽरिवृन्दानां  
युद्धस्थश् च भविष्यसि ॥ ह्व्_३१।९९ ॥  
एष ते वैष्णवः श्रीमान्  
प्रादुर्भावो ऽद्भुतः शुभः ।  
+++([क्: Ñ२।३ व् ब् द्२ म्३ ins.: :क्])+++  
कथितो वै महाराज  
यथाश्रुतम् अरिन्दम । *ह्व्_३१।१००*४७५ ।  
भूयश् च जामदग्न्यो ऽयं  
प्रादुर्भावो महात्मनः ॥ ह्व्_३१।१०० ॥  
यत्र बाहुसहस्रेण  
विस्मितं दुर्जयं रणे ।  
रामो ऽर्जुनम् अनीकस्थं  
जघान नृपतिं प्रभुः ॥ ह्व्_३१।१०१ ॥  
रथस्थं पार्थिवं रामः  
पातयित्वार्जुनं भुवि ।  
धर्षयित्वा यथाकामं  
क्रोशमानं च मेघवत् ॥ ह्व्_३१।१०२ ॥  
कृत्स्नं बाहुसहस्रं च  
चिच्छेद भृगुनन्दनः ।  
परश्वधेन दीप्तेन  
ज्ञातिभिः सहितस्य वै ॥ ह्व्_३१।१०३ ॥  
कीर्णा क्षत्रियकोटीभिर्  
मेरुमन्दरभूषणा ।  
त्रिःसप्तकृत्वः पृथिवी  
तेन निःक्षत्रिया कृता ॥ ह्व्_३१।१०४ ॥  
कृत्वा निःक्षत्रियां चैव  
भार्गवः सुमहातपाः ।  
सर्वपापविनाशाय  
वाजिमेधेन चेष्टवान् ॥ ह्व्_३१।१०५ ॥  
तस्मिन् यज्ञे महादाने  
दक्षिणां भृगुनन्दनः ।  
मारीचाय ददौ प्रीतः  
कश्यपाय वसुन्धराम् ॥ ह्व्_३१।१०६ ॥  
वारुणांस् तुरगाञ् शुभ्रान्  
रथं च रथिनां वरः ।  
हिरण्यम् अक्षयं धेनूर्  
गजेन्द्रांश् च महामतिः ॥  
ददौ तस्मिन् महायज्ञे  
वाजिमेधे महायशाः ॥ ह्व्_३१।१०७ ॥  
अद्यापि च हितार्थाय  
लोकानां भृगुनन्दनः ।  
चरमाणस् तपो दीप्तं  
जामदग्न्यः पुनः पुनः ॥  
तिष्ठते देववच् छ्रीमान्  
महेन्द्रे पर्वतोत्तमे ॥ ह्व्_३१।१०८ ॥  
+++([क्: द्६ त्१।२ ग् म्४ ins.: :क्])+++  
कृष्णाजिनोत्तरीयं च  
जटामकुटमण्डली । *ह्व्_३१।१०८*४७६ ।  
एष विष्णोः सुरेशस्य  
शाश्वतस्याव्ययस्य च ।  
जामदग्न्य इति ख्यातः  
प्रादुर्भावो महात्मनः ॥ ह्व्_३१।१०९ ॥  
चतुर्विंशे युगे चापि  
विश्वामित्रपुरःसरः ।  
जज्ञे दशरथस्याथ  
पुत्रः पद्मायतेक्षणः ॥ ह्व्_३१।११० ॥  
कृत्वात्मानं महाबाहुश्  
चतुर्धा प्रभुर् ईश्वरः ।  
लोके राम इति ख्यातस्  
तेजसा भास्करोपमः ॥ ह्व्_३१।१११ ॥  
प्रसादनार्थं लोकस्य  
रक्षसां निग्रहाय च ।  
धर्मस्य च विवृद्ध्यर्थं  
जज्ञे तत्र महायशाः ॥  
तम् अप्य् आहुर् मनुष्येन्द्रं  
सर्वभूतपतेस् तनुम् ॥ ह्व्_३१।११२ ॥  
तस्मै दत्तानि चास्त्राणि  
विश्वामित्रेण धीमता ।  
वधार्थं देवशत्रूणां  
दुर्धराणि सुरैर् अपि ॥ ह्व्_३१।११३ ॥  
यज्ञविघ्नकरौ येन  
मुनीनां भावितात्मनाम् ।  
मारीचश् च सुबाहुश् च  
बलेन बलिनां वरौ ॥  
निहतौ च निराशौ च  
कृतौ तेन महात्मना ॥ ह्व्_३१।११४ ॥  
वर्तमाने मखे येन  
जनकस्य महात्मनः ।  
भग्नं माहेश्वरं चापं  
क्रीडता लीलया पुरा ॥ ह्व्_३१।११५ ॥  
यः समाः सर्वधर्मज्ञश्  
चतुर्दश वने ऽवसत् ।  
लक्ष्मणानुचरो रामः  
सर्वभूतहिते रतः ॥ ह्व्_३१।११६ ॥  
रूपिणी यस्य पार्श्वस्था  
सीतेति प्रथिता जनैः ।  
पूर्वोचितत्वाद्या लक्ष्मीर्  
भर्तारम् अनुगच्छति ॥ ह्व्_३१।११७ ॥  
चतुर्दश वने तप्त्वा  
तपो वर्षाणि राघवः ।  
जनस्थाने वसन् कार्यं  
त्रिदशानां चकार सः ॥ ह्व्_३१।११८ ॥  
सीतायाः पदम् अन्विच्छन्  
निजघान महामनाः ।  
विराधं च कबन्धं च  
राक्षसौ भीमविक्रमौ ॥  
जघान पुरुषव्याघ्रौ  
गन्धर्वौ शापविक्षतौ ॥ ह्व्_३१।११९ ॥  
हुताशनार्कांशुतडित्प्रकाशैः  
प्रतप्तजाम्बूनदचित्रपुङ्खैः ।  
सुरेन्द्रवज्राशनितुल्यसारैः  
शरैः शरीरेषु वियोजितौ बलात् ॥ ह्व्_३१।१२० ॥  
सुग्रीवस्य कृते येन  
वानरेन्द्रो महाबलः ।  
वाली विनिहतः सङ्ख्ये  
सुग्रीवश् चाभिषेचितः ॥ ह्व्_३१।१२१ ॥  
देवासुरगणानां हि  
यक्षराक्षसपक्षिणाम् ।  
यत्रावध्यं राक्षसेन्द्रं  
रावणं युधि दुर्जयम् ॥ ह्व्_३१।१२२ ॥  
गुप्तं राक्षसकोटीभिर्  
नीलाञ्जनचयोपमम् ।  
त्रैलोक्यरावणं क्रूरं  
राक्षसं राक्षसेश्वरम् ॥ ह्व्_३१।१२३ ॥  
दुर्जरं दुर्धरं दृप्तं  
शार्दूलसमविक्रमम् ।  
दुर्निरीक्ष्यं सुरगणैर्  
वरदानेन दर्पितम् ॥ ह्व्_३१।१२४ ॥  
जघान सचिवैः सार्धं  
ससैन्यं रावणं युधि ।  
महाभ्रघनसङ्काशं  
महाकायं महाबलम् ॥ ह्व्_३१।१२५ ॥  
तम् आगस्कारिणं क्रूरं  
पौलस्त्यं पुरुषर्षभः ।  
+++([क्: श्१ क्२ Ñ२ व्३ द्स् द्२-५ ग्२ ins.: :क्])+++  
सभ्रातृपुत्रसचिवं  
ससैन्यं क्रूरनिश्चयम् । *ह्व्_३१।१२६*४७७ ।  
रावणं निजघानाशु  
रामो भूतपतिः पुरा ॥ ह्व्_३१।१२६ ॥  
मधोश् च तनयो दृप्तो  
लवणो नाम दानवः ।  
हतो मधुवने भीमो  
वरदत्तो महासुरः ॥  
समरे युद्धशौण्डेन  
तथान्ये चापि राक्षसाः ॥ ह्व्_३१।१२७ ॥  
एतानि कृत्वा कर्माणि  
रामो धर्मभृतां वरः ।  
दशाश्वमेधाञ् जारूथ्यान्  
आजहार निरर्गलान् ॥ ह्व्_३१।१२८ ॥  
नाश्रूयन्ताशुभा वाचो  
नाकुलं मारुतो ववौ ।  
न वित्तहरणं चासीद्  
रामे राज्यं प्रशासति ॥ ह्व्_३१।१२९ ॥  
पर्यदेवन् न विधवा  
नानर्थश् चाभवत् तदा ।  
सर्वम् आसीज् जगद्दान्तं  
रामे राज्यं प्रशासति ॥ ह्व्_३१।१३० ॥  
न प्राणिनां भयं चासीज्  
जलानलविघातजम् ।  
न च स्म वृद्धा बालानां  
प्रेतकार्याणि कुर्वते ॥ ह्व्_३१।१३१ ॥  
ब्रह्म पर्यच्चरत् क्षत्रं  
विशः क्षत्रम् अनुव्रताः ।  
शूद्राश् चैव हि वर्णांस् त्रीञ्  
शुश्रूषन्त्य् अनहङ्कृताः ॥ ह्व्_३१।१३२ ॥  
नार्यो नात्यचरन् भर्तॄन्  
भार्यां नात्यचरत् पतिः ।  
सर्वम् आसीज् जगद्दान्तं  
निर्दस्युर् अभवन् मही ॥  
राम एको ऽभवद् भर्ता  
रामः पालयिताभवत् ॥ ह्व्_३१।१३३ ॥  
आसन् वर्षसहस्राणि  
तथा पुत्रसहस्रिणः ।  
अरोगाः प्राणिनश् चासन्  
रामे राज्यं प्रशासति ॥ ह्व्_३१।१३४ ॥  
देवतानाम् ऋषीणां च  
मनुष्याणां च सर्वशः ।  
पृथिव्यां सहवासो ऽभूद्  
रामे राज्यं प्रशासति ॥ ह्व्_३१।१३५ ॥  
+++([क्: म्२ ins.: :क्])+++  
रामो रामो राम इति  
प्रजानाम् अभवत् कथाः । *ह्व्_३१।१३५*४७८:१ ।  
रामारामं जगद्भूतं  
रामे राज्यं प्रशासति । *ह्व्_३१।१३५*४७८:२ ।  
गाथा अप्य् अत्र गायन्ति  
ये पुराणविदो जनाः ।  
रामे निबद्धास् तत्त्वार्था  
माहात्म्यं तस्य धीमतः ॥ ह्व्_३१।१३६ ॥  
श्यामो युवा लोहिताक्षो  
दीप्तास्यो मितभाषिता ।  
आजानबाहुः सुमुखः  
सिंहस्कन्धो महाभुजः ॥ ह्व्_३१।१३७ ॥  
दश वर्षसहस्राणि  
दश वर्षशतानि च ।  
अयोध्याधिपतिर् भूत्वा  
रामो राज्यम् अकारयत् ॥ ह्व्_३१।१३८ ॥  
ऋक्सामयजुषां घोषो  
ज्याघोषश् च महात्मनः ।  
अव्युच्छिन्नो ऽभवद् राष्ट्रे  
दीयतां भुज्यताम् इति ॥ ह्व्_३१।१३९ ॥  
सत्त्ववान् गुणसम्पन्नो  
दीप्यमानः स्वतेजसा ।  
अति सूर्यं च चन्द्रं च  
रामो दाशरथिर् बभौ ॥ ह्व्_३१।१४० ॥  
ईजे क्रतुशतैः पुण्यैः  
समाप्तवरदाक्षिणैः ।  
हित्वायोध्यां दिवं यातो  
राघवो ऽसौमहाबलः ॥ ह्व्_३१।१४१ ॥  
एवम् एष महाबाहूर्  
इक्ष्वाकुकुलनन्दनः ।  
रावणं सगणं हत्वा  
दिवम् आचक्रमे प्रभुः ॥ ह्व्_३१।१४२ ॥  
अपरः केशवस्यायं  
प्रादुर्भावो महात्मनः ।  
विख्यातो माथुरे कल्पे  
सर्वलोकहिताय वै ॥ ह्व्_३१।१४३ ॥  
यत्र साल्वं च कंसं च  
मैन्दं द्विविदम् एव च ।  
अरिष्टं वृषभं केशिं  
पूतनां दैत्यदारिकाम् ॥ ह्व्_३१।१४४ ॥  
नागं कुवलयापीडं  
चाणूरं मुष्टिकं तथा ।  
दैत्यान् मानुषदेहस्थान्  
सूदयाम् आस वीर्यवान् ॥ ह्व्_३१।१४५ ॥  
छिन्नं बाहुसहस्रं च  
बाणस्याद्भुतकर्मणः ।  
नरकश् च हतः सङ्ख्ये  
यवनश् च महाबलः ॥ ह्व्_३१।१४६ ॥  
हृतानि च महीपानां  
सर्वरत्नानि तेजसा ।  
दुराचाराश् च निहताः  
पार्थिवा ये महीतले ॥ ह्व्_३१।१४७ ॥  
+++([क्: क्१।३।४ Ñ व् ब् द्न् द्स् द्१-४।६ त् ग्१।४।५ म्४ ins. after १४७; क्२ द्५ after १४६: :क्])+++  
नवमे द्वापरे विष्णुर्  
अष्टाविंशे पुराभवत् । *ह्व्_३१।१४७*४७९:१ ।  
वेदव्यासस् तदा जज्ञे  
जातूकर्ण्यपुरःसरः । *ह्व्_३१।१४७*४७९:२ ।  
एको वेदश् चतुर्धा तु  
कृतस् तेन महात्मना । *ह्व्_३१।१४७*४७९:३ ।  
जनितो भारतो वंशः  
सत्यवत्याः सुतेन च । *ह्व्_३१।१४७*४७९:४ ।  
एते लोकहितार्थाय  
प्रादुर्भावा महात्मनः ।  
+++([क्: क्२-४ Ñ२।३ व् ब् द्न् द्स् द्२ द्४-६ त्३।४ ग्१।५; त्१ चोन्त्। after *१४८: :क्])+++  
अतीताः कथिता राजन्  
कथ्यन्ते चाप्य् अनागताः । *ह्व्_३१।१४८*४८० ।  
कल्की विष्णुयशा नाम  
भूयश् चोत्पत्स्यते प्रभुः ॥ ह्व्_३१।१४८ ॥  
+++([क्: न् (एxचेप्त् श्१ Ñ१) त्१।३।४ ग्३।५ ins. after १४८च्: :क्])+++  
॥।  
सम्भलग्रामको द्विजः । *ह्व्_३१।१४८*४८१:१ ।  
सर्वलोकहितार्थाय  
॥। । *ह्व्_३१।१४८*४८१:२ ।  
+++([क्: after १४८, न्(एxचेप्त् श्१ Ñ१) त्३।४ ग्३-५ ins.: :क्])+++  
दशमो भाव्यसम्पन्नो  
याज्ञवल्क्यपुरःसरः । *ह्व्_३१।१४८*४८२:१ ।  
क्षपयित्वा च तान् सर्वान्  
भाविनार्थेन चोदितान् । *ह्व्_३१।१४८*४८२:२ ।  
गङ्गायमुनयोर् मध्ये  
निष्ठां प्राप्स्यति सानुगः । *ह्व्_३१।१४८*४८२:३ ।  
ततः काले व्यतीते तु  
सामात्ये सहसैनिके । *ह्व्_३१।१४८*४८२:४ ।  
नृपेष्व् अथ प्रनष्तेषु  
तदा त्व् अप्रग्रहाः प्रजाः ॥ *ह्व्_३१।१४८*४८२:५ ।  
क्षणेन निर्वृते चैव  
हत्वा चान्योन्यम् आहवे । *ह्व्_३१।१४८*४८२:६ ।  
परस्परहृतस्वाश् च  
निराक्रन्दाः सुदुःखिताः । *ह्व्_३१।१४८*४८२:७ ।  
एवं कष्टम् अनुप्राप्ताः  
कलिसन्ध्यांशके तदा । *ह्व्_३१।१४८*४८२:८ ।  
प्रजाः क्षयं प्रयास्यन्ति  
सार्धं कलियुगेन ह । *ह्व्_३१।१४८*४८२:९ ।  
क्षीणे कलियुगे तस्मिंस्  
ततः कृतयुगं पुनः । *ह्व्_३१।१४८*४८२:१० ।  
प्रपत्स्यते यथान्यायं  
स्वभावाद् एव नान्यथा । *ह्व्_३१।१४८*४८२:११ ।  
+++([क्: after लिने १ of *४८२, Ñ२।३ व्१।३ ins.: :क्])+++  
अनुकर्षन् स वै सेनां  
हस्त्यश्वरथसङ्कुलाम् । *ह्व्_३१।१४८*४८२अ:१ ।  
प्रगृहीतायुधैर् विप्रैर्  
वृतः शतसहस्रशः । *ह्व्_३१।१४८*४८२अ:२ ।  
निःशेषाञ् शुद्धराजांस् तांस्  
तदा स तु करिष्यति । *ह्व्_३१।१४८*४८२अ:३ ।  
पाषण्डान् म्लेच्छजातींश् च  
दस्यूंश् चैव सहस्रशः । *ह्व्_३१।१४८*४८२अ:४ ।  
नात्यर्थं धार्मिका ये च  
ये च धर्मद्विषः क्वचित् । *ह्व्_३१।१४८*४८२अ:५ ।  
उदीच्या मध्यदेशस्थाः  
पार्वतीयास् तथैव च । *ह्व्_३१।१४८*४८२अ:६ ।  
प्राच्यान् प्रतीच्यांश् च तथा  
विन्ध्यपृष्ठपरानुगान् । *ह्व्_३१।१४८*४८२अ:७ ।  
तथैव दाक्षिणात्यांश् च  
द्रविडान् सिंहलैः सह । *ह्व्_३१।१४८*४८२अ:८ ।  
गान्धारान् पारदांश् चैव  
पह्लवान् यवनाञ् शकान् । *ह्व्_३१।१४८*४८२अ:९ ।  
तुखारान् बर्बरांश् चैव  
श्वानिकान् दरदान् खशान् । *ह्व्_३१।१४८*४८२अ:१० ।  
लम्बकांश् च मरुन्धांश् च  
किरातांश् चैव स प्रभुः । *ह्व्_३१।१४८*४८२अ:११ ।  
प्रवृत्तचक्रो बलवान्  
दस्यून् आमन्तको बली । *ह्व्_३१।१४८*४८२अ:१२ ।  
अधृष्यः सर्वभूतानां  
पृथिवीं विचरिष्यति । *ह्व्_३१।१४८*४८२अ:१३ ।  
मानुषः स तु सञ्जज्ञे  
देवस्याग्रस्य धीमतः । *ह्व्_३१।१४८*४८२अ:१४ ।  
पूर्वजन्मनि विष्णुः स  
प्रमतिर् नाम वीर्यवान् । *ह्व्_३१।१४८*४८२अ:१५ ।  
गात्रेण वै चन्द्रमसः  
पूर्णे कलियुगे ऽभवत् । *ह्व्_३१।१४८*४८२अ:१६ ।  
इत्य् एता वासुदेवस्य  
दश सम्भूतयः स्मृताः । *ह्व्_३१।१४८*४८२अ:१७ ।  
तं तं कालं च कार्यं च  
तं तथोद्देशकारिणम् । *ह्व्_३१।१४८*४८२अ:१८ ।  
अंशेन त्रिषु लोकेषु  
तांस् तान् योनीन् विशत्य् अपि । *ह्व्_३१।१४८*४८२अ:१९ ।  
पञ्चविंशोत्थितः कल्की  
पञ्चाशच्छरदां समाः । *ह्व्_३१।१४८*४८२अ:२० ।  
विनिघ्नन् सर्वभूतानि  
मानुषांश् चैव सर्वशः । *ह्व्_३१।१४८*४८२अ:२१ ।  
कृत्वा बीजावशेषां तु  
महीं क्रूरेण कर्मणा । *ह्व्_३१।१४८*४८२अ:२२ ।  
संयोधयित्वा च खलान्  
प्रायस् तान् अप्य् अधार्मिकान् । *ह्व्_३१।१४८*४८२अ:२३ ।  
तद् एष वै तदा कल्की  
चरितार्थः ससैनिकः । *ह्व्_३१।१४८*४८२अ:२४ ।  
प्रजानां साधयित्वा च  
संसिद्धार्थः पुनः स्वयम् । *ह्व्_३१।१४८*४८२अ:२५ ।  
वृथान्योन्यं प्रकुपितान्  
संहरिष्यति मोहितान् । *ह्व्_३१।१४८*४८२अ:२६ ।  
+++([क्: after लिने ७ of *४८२ Ñ२ व्१।३ ins.: :क्])+++  
पुराणि हत्वा ग्रामांश् च  
तदा दुष्प्रग्रहाः प्रजाः । *ह्व्_३१।१४८*४८२ब्:१ ।  
प्रनष्टश्रुतिधर्माश् च  
नष्टवर्णाश्रमास् तथा । *ह्व्_३१।१४८*४८२ब्:२ ।  
ह्वस्वा अल्पायुषश् चैव  
भविष्यन्ति कलौ युगे । *ह्व्_३१।१४८*४८२ब्:३ ।  
सरित्पर्वतसेविन्यः  
पत्रमूलफलाशनाः । *ह्व्_३१।१४८*४८२ब्:४ ।  
चीरपत्राजिनधरा  
गह्वरं घोरम् आश्रिताः । *ह्व्_३१।१४८*४८२ब्:५ ।  
अल्पायुषो नष्टवार्ता  
बहुबाधाः सुदुःखिताः । *ह्व्_३१।१४८*४८२ब्:६ ।  
एते चान्ये च बहवो  
दिव्या देवगुणैर् युताः ।  
प्रादुर्भावाः पुराणेषु  
गीयन्ते ब्रह्मवादिभिः ॥ ह्व्_३१।१४९ ॥  
यत्र देवा विमुह्यन्ति  
प्रादुर्भावानुकीर्तने ।  
पुराणं वर्तते यत्र  
वेदश्रुतिसमाहितम् ॥ ह्व्_३१।१५० ॥  
एतदुद्देशमात्रेण  
प्रादुर्भावानुकीर्तनम् ।  
कीर्तितं कीर्तनीयस्य  
सर्वलोकगुरोः प्रभोः ॥ ह्व्_३१।१५१ ॥  
प्रीयन्ते पितरस् तस्य  
प्रादुर्भावानुकीर्तनात् ।  
विष्णोर् अमितवीर्यस्य  
यः शृणोति कृताञ्जलिः ॥ ह्व्_३१।१५२ ॥  
+++([क्: द्३ ins.: :क्])+++  
सर्वपापविनिर्मुक्तो  
धनपुत्रपशूंल् लभेत् । *ह्व्_३१।१५२*४८३ ।  
    
+++([क्: त्४ ins.: :क्])+++  
नाशुभं विद्यते तस्य  
पुत्रवान् द्युतिमान् भवेत् । *ह्व्_३१।१५२*४८४ ।  
एतास् तु योगेश्वरयोगमायाः  
श्रुत्वा नरो मुच्यति सर्वपापैः ।  
ऋद्धिं समृद्धिं विपुलांश् च भोगान्  
प्राप्नोति शीघ्रं भगवत्प्रसादात् ॥ ह्व्_३१।१५३ ॥  
[चोलोफोन्]  
    
  
