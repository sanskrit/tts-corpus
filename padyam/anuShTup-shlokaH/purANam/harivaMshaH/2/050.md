+++
title = "०५०"

+++


    
{वैशम्पायन उवाच}  
तत्र तस्यासतः कालः  
सुमहान् अत्यवर्तत ।  
गोव्रजे नन्दगोपस्य  
बल्लवत्वं प्रकुर्वतः ॥ ह्व्_५०।१ ॥  
+++([क्: after १, ब्२ ins.: :क्])+++  
(गर्गश् च) [गर्गो] गोपकुले तत्र  
वसुदेवप्रचोदितः । *ह्व्_५०।१*६२९:१ ।  
प्रच्छन्न एव गोपानां  
संस्कारान् अकरोत् तयोः । *ह्व्_५०।१*६२९:२ ।  
दारकौ कृतनामानौ  
ववृधाते सुखं च तौ ।  
ज्येष्ठः सङ्कर्षणो नाम  
यवीयान् कृष्ण एव तु ॥ ह्व्_५०।२ ॥  
मेघकृष्णस् तु कृष्णो ऽभूद्  
देहान्तरगतो हरिः ।  
व्यवर्धत गवां मध्ये  
सागरस्य इवाम्बुदः ॥ ह्व्_५०।३ ॥  
+++([क्: after ३, द्६, स् (एxचेप्त् ग्४) ins.: :क्])+++  
विस्तरेणाथ वक्ष्यामि  
बालस्य चरितं महत् । *ह्व्_५०।३*६३०:१ ।  
अवधानपरो भूत्वा  
शृणु राजन् यद् इच्छसि ॥ *ह्व्_५०।३*६३०:२ ।  
स तत्र योगम् आस्थाय  
दानवांश् चावधीत् किल ॥ *ह्व्_५०।३*६३०:३ ।  
कश्चिद् दनोः सुतो वीरः  
कृष्णस्य वधकाङ्क्षया । *ह्व्_५०।३*६३०:४ ।  
नन्दस्य प्रियताम् आयाच्  
छाकटं वपुर् उद्वहन् । *ह्व्_५०।३*६३०:५ ।  
शकटस्य त्व् अधः सुप्तं  
कदाचित् पुत्रगृद्धिनी ।  
यशोदा तं समुत्सृज्य  
जगाम यमुनां नदीम् ॥ ह्व्_५०।४ ॥  
शिशुलीलां ततः कुर्वन्  
स्वहस्तचरणौ क्षिपन् ।  
+++([क्: द्६,त्,ग्,म्१।२।४ ins. after ५अब्; म्३ after ६अब्: :क्])+++  
अङ्गुष्ठम् आस्ये निक्षिप्य  
पादाभ्यां परिचिक्षिपन् । *ह्व्_५०।५अब्*६३१:१ ।  
हास्यं कुर्वञ् शिशुः कृष्णो  
नेत्राभ्यां परिविभ्रमन् ॥ *ह्व्_५०।५अब्*६३१:२ ।  
करं करेण सम्पीड्य  
पादं पादेन पीडयन् । *ह्व्_५०।५अब्*६३१:३ ।  
अनेकाभिः स लीलाभिर्  
लोकांस् तद्गतमानसान् । *ह्व्_५०।५अब्*६३१:४ ।  
कल्मषं क्षालयन् विष्णुस्  
तद्गतासक्तचेतसाम् । *ह्व्_५०।५अब्*६३१:५ ।  
रुरोद मधुरं कृष्णः  
पादाव् ऊर्ध्वं प्रसारयन् ॥ ह्व्_५०।५ ॥  
स तत्रैकेन पादेन  
शकटं पर्यवर्तयत् ।  
+++([क्: म्३ ins. *६३१। द्६,त्,ग्,म्१।२।४ ins. after ६अब्: म्३ चोन्त्। after *६३१: :क्])+++  
अञ्जनेन परिक्षिप्तं  
मुखम् उन्नमयन् हरिः । *ह्व्_५०।६अब्*६३२ ।  
न्युब्जं पयोधराकाङ्क्षी  
चकार च रुरोद च ॥ ह्व्_५०।६ ॥  
एतस्मिन्न् अन्तरे प्राप्ता  
यशोदा शीघ्रगामिनी ।  
स्नाता प्रस्नवदिग्धाङ्गी  
बद्धवत्सेव सौरभी ॥ ह्व्_५०।७ ॥  
सा ददर्श विपर्यस्तं  
शकटं वायुना विना ।  
हाहेति कृत्वा त्वरिता  
दारकं जगृहे तदा ॥ ह्व्_५०।८ ॥  
न सा बुबोध तत् तेन  
शकटं परिवर्तितम् ।  
स्वस्ति मे दारकायेति  
प्रीत्या भीता च साभवत् ॥ ह्व्_५०।९ ॥  
किं नु वक्ष्यति ते पुत्र  
पिता परमकोपनः ।  
त्वय्य् अधः शकटे सुप्ते  
शकटे च विलोडिते ॥ ह्व्_५०।१० ॥  
किं मे स्नानेन दुःस्नानं  
किं च मे गमने नदीम् ।  
पर्यस्ते शकटे पुत्र  
या त्वा पश्याम्य् अपावृतम् ॥ ह्व्_५०।११ ॥  
एतस्मिन्न् अन्तरे गोभिर्  
आजगाम वनेचरः ।  
काषाये वाससी बिभ्रन्  
नन्दगोपो व्रजान्तिकम् ॥ ह्व्_५०।१२ ॥  
स ददर्श विपर्यस्तं  
भिन्नभाण्डघटीघटम् ।  
अपास्तधूर्विभग्नाक्षं  
शकटं चक्रमालि वै ॥ ह्व्_५०।१३ ॥  
भीतस् त्वरितम् आगम्य  
सहसा साश्रुलोचनः ।  
अपि मे स्वस्ति पुत्रायेत्य्  
असकृद् वचनं वदन् ॥ ह्व्_५०।१४ ॥  
पिबन्तं स्तनम् आलक्ष्य  
पुत्रं स्वस्थो ऽब्रवीत् पुनः ।  
वृषयुद्धं विना केन  
पर्यस्तं शकटं मम ॥ ह्व्_५०।१५ ॥  
प्रत्युवाच यशोदा तं  
भीता गद्गदभाषिणी ।  
न विजानाम्य् अहं केन  
शकटं पातितं भुवि ॥ ह्व्_५०।१६ ॥  
अहं गता नदीम् आर्य  
चैलप्रक्षालनार्थिनी ।  
आगता च विपर्यस्तम्  
अपश्यं शकटं भुवि ॥ ह्व्_५०।१७ ॥  
तयोः कथयतोर् एवम्  
अब्रुवंस् तत्र दारकाः ।  
अनेन शिशुना यानम्  
एतत् पादेन पातितम् ॥  
अस्माभिः सम्पतद्भिस् तु  
दृष्टम् एतद् यदृच्छया ॥ ह्व्_५०।१८ ॥  
+++([क्: after १८, क्३,व्२,द्न्,द्स्२,द्२।४।५,(मर्ग्।)त्२ ins.: :क्])+++  
नन्दगोपस् तु तच् छ्रुत्वा  
विस्मयं परमं ययौ । *ह्व्_५०।१८*६३३:१ ।  
प्रहृष्टश् चैव भीतश् च  
किम् एतद् इति चिन्तयन् । *ह्व्_५०।१८*६३३:२ ।  
न च ते श्रद्दधुर् गोपाः  
सर्वे मानुषबुद्धयः । *ह्व्_५०।१८*६३३:३ ।  
आश्चर्यम् इति ते सर्वे  
विस्मयोत्फुल्ललोचनाः ।  
स्वस्थाने शकटं चैव  
चक्रबन्धम् अकारयन् ॥ ह्व्_५०।१९ ॥  
+++([क्: after १९, द्६,स्,ग् ins.: :क्])+++  
नन्दो ऽङ्कम् एनम् आरोप्य  
भूरेणुं परिगृह्य च । *ह्व्_५०।१९*६३४:१ ।  
प्रदक्षिणं शिरः कुर्वन्  
मन्त्रम् एतज् जजाप ह । *ह्व्_५०।१९*६३४:२ ।  
विष्णुस् ते पूर्वतः पातु  
रुद्रो रक्षतु दक्षिणम् । *ह्व्_५०।१९*६३४:३ ।  
ब्रह्मा च पश्चिमं पायात्  
स्कन्दो रक्षत्व् अथोत्तरम् । *ह्व्_५०।१९*६३४:४ ।  
उपरिष्टात् तथा सूर्यः  
पायाच् चाधश् च वासुकिः । *ह्व्_५०।१९*६३४:५ ।  
पायाच् च त्वाम् अथो वत्स  
शिष्टाः काष्ठाः समीरणः । *ह्व्_५०।१९*६३४:६ ।  
स्वस्तिं करोतु भगवान्  
पिनाकी वृषभध्वजः । *ह्व्_५०।१९*६३४:७ ।  
गावो रक्षन्तु सर्वत्र  
भूमिः पातु सदाशिवः । *ह्व्_५०।१९*६३४:८ ।  
एवम् उच्चार्य नन्दस् तु  
कृष्णं पस्पर्श सर्वशः । *ह्व्_५०।१९*६३४:९ ।  
स एव मन्त्रो बालानां  
रक्षायै परिकीर्तितः । *ह्व्_५०।१९*६३४:१० ।  
+++([क्: क्१।२,Ñ,व्,ब्,द्१-५,त्३ ins. after the अद्द्ल्। चोलोफोन्; क्३।४,Ñ१,द्न्,द्स् after १९; द्६,त्१।२।४,ग्,म्४ चोन्त्। after *६३४: :क्])+++  
{वैशम्पायन उवाच}  
कस्यचित् त्व् अथ कालस्य  
सकुनीवेषधारिणी । *ह्व्_५०।१९*६३५ ।  
धात्री कंसस्य भोजस्य  
पूतनेति परिश्रुता ।  
+++([क्: after २०अब्, क्२,Ñ२।३,व्,ब्,द्न्,द्स्,द्४-६,त्,ग्,म्४ ins.: :क्])+++  
पूतना नाम शकुनी  
थोरा प्राणभयङ्करी । *ह्व्_५०।२०अब्*६३६:१ ।  
आजगामार्धरात्रे वै  
पक्षौ क्रोधाद् विधुन्वती । *ह्व्_५०।२०अब्*६३६:२ ।  
+++([क्: Wहिले द्२ ins. after २०अब्: :क्])+++  
तस्मै स्तनं दुर्जरवीर्यम् उल्बणं । *ह्व्_५०।२०*६३७:१ ।*  
घोराङ्कम् आदाय शिशोर् ददाव् अथ । *ह्व्_५०।२०*६३७:२ ।*  
गाढं कराभ्यां भगवान् प्रपीड्य । *ह्व्_५०।२०*६३७:३ ।*  
प्राणैः समं रोषसमन्वितो ऽपिबत् ॥ *ह्व्_५०।२०*६३७:४ ।*  
सा मुञ्च मुञ्च बालम् इति प्रभाषिणी । *ह्व्_५०।२०*६३७:५ ।*  
निष्पीड्यमानाखिलजीवमर्मणि । *ह्व्_५०।२०*६३७:६ ।*  
विवृत्य नेत्रे चरणौ भुजौ मुहुर् । *ह्व्_५०।२०*६३७:७ ।*  
विक्लिन्नगात्रा क्षिपती रुरोद ह ॥ *ह्व्_५०।२०*६३७:८ ।*  
तस्याः स्वनेनातिगभीररंहसा । *ह्व्_५०।२०*६३७:९ ।*  
साद्रिर् मही द्यौश् च चचाल सग्रहा । *ह्व्_५०।२०*६३७:१० ।*  
रसा दिशश् च प्रतिनेदिरे जनाः । *ह्व्_५०।२०*६३७:११ ।*  
पेतुः क्षितौ वज्रनिपातशङ्कया ॥ *ह्व्_५०।२०*६३७:१२ ।*  
निशाचरीत्थं व्यथितस्तना व्यसुर् । *ह्व्_५०।२०*६३७:१३ ।*  
विस्तार्य केशांश् चरणौ भुजाव् अपि । *ह्व्_५०।२०*६३७:१४ ।*  
प्रसार्य गोष्ठे निजरूपम् आश्रिता । *ह्व्_५०।२०*६३७:१५ ।*  
वज्राहतो वृत्र इवापतन् नृप ॥ *ह्व्_५०।२०*६३७:१६ ।*  
पतमानो ऽपि तद्देहस्  
त्रिगव्यूत्यन्तरद्रुमान् । *ह्व्_५०।२०*६३७:१७ ।  
चूर्णयाम् आस राजेन्द्र  
महद् आसीत् तद् अद्भुतम् ॥ *ह्व्_५०।२०*६३७:१८ ।  
ईषामात्रोग्रदंष्ट्रास्यं  
गिरिकन्दरनासिकम् । *ह्व्_५०।२०*६३७:१९ ।  
गण्डशैलस्तनं रौद्रं  
प्रकीर्णारुणमूर्धजम् । *ह्व्_५०।२०*६३७:२० ।  
अन्धकूपगभीराक्षं  
पुलिनारोहभीषणम् । *ह्व्_५०।२०*६३७:२१ ।  
बद्धसेतुभुजोर्वङ्घ्रि  
शून्यतोयह्रदोदरम् । *ह्व्_५०।२०*६३७:२२ ।  
बालं च तस्या उरसि  
क्रीडन्तम् अकुतोभयम् । *ह्व्_५०।२०*६३७:२३ ।  
गोप्यस् तूर्णं समभ्येत्य  
जगृहुर् जातसम्भ्रमाः ॥ *ह्व्_५०।२०*६३७:२४ ।  
यशोदारोहिणीभ्यां ताः  
समं बालस्य सर्वतः । *ह्व्_५०।२०*६३७:२५ ।  
रक्षाम् विदधिरे सम्यग्  
गोपुच्छभ्रमणादिभिः ॥ *ह्व्_५०।२०*६३७:२६ ।  
गोमूत्रेण स्नापयित्वा  
पुनर् गोरजसार्भकम् । *ह्व्_५०।२०*६३७:२७ ।  
रक्षां चक्रुश् च शकृता  
द्वादशाङ्गेषु नामभिः । *ह्व्_५०।२०*६३७:२८ ।  
ततो ऽर्धरात्रसमये  
शकुनिः प्रत्यदृश्यत ॥ ह्व्_५०।२० ॥  
व्याघ्रगम्भीरनिर्घोषा  
व्याहरन्ती पुनः पुनः ।  
निलिल्ये शकटाक्षे सा  
प्रस्नवोत्पीडवर्षिणी ॥ ह्व्_५०।२१ ॥  
ददौ स्तनं च कृष्णाय  
तत्र सुप्तजने निशि ।  
तस्याः स्तनं पपौ कृष्णः  
प्राणैः सह ननाद च ॥ ह्व्_५०।२२ ॥  
+++([क्: द्६,त्१।२,ग्,म् ins. after २२cd; त्३ after २२: :क्])+++  
स्तन्यं तद्विषसम्मिश्रं  
रस्यम् आसीज् जगद्गुरोः । *ह्व्_५०।२२*६३८:१ ।  
पतन्तीं तां तु सन्दृश्य  
शकुनीं भयविक्लवाम् । *ह्व्_५०।२२*६३८:२ ।  
प्रयाणे शीघ्रचपलां  
वाशमानां च विस्वरम् । *ह्व्_५०।२२*६३८:३ ।  
पादाङ्गुष्टेन तां कृष्णश्  
चक्राक्रान्ताम् अकारयत् । *ह्व्_५०।२२*६३८:४ ।  
चक्राक्रान्ता तु शकुनी  
पपात च ममार च । *ह्व्_५०।२२*६३८:५ ।  
ननाद च महानादं  
पुनः पुनर् असौ हरिः । *ह्व्_५०।२२*६३८:६ ।  
तेन शब्देन वित्रस्तास्  
ततो बुबुधिरे जनाः ।  
स नन्दगोपो गोपाश् च  
यशोदा च सुविक्लवा ॥ ह्व्_५०।२३ ॥  
ते ताम् अपश्यन् पतितां  
विसञ्ज्ञां विपयोधराम् ।  
शकुनिं निहतां भूमौ  
वज्रेणेव विदारिताम् ॥ ह्व्_५०।२४ ॥  
इदं किं न्व् इति सन्त्रस्ताः  
कस्येदं कर्म चेति च ।  
नन्दगोपं पुरस्कृत्य  
गोपास् तं पर्यवारयन् ॥ ह्व्_५०।२५ ॥  
+++([क्: after २५, न् (एxचेप्त् श्१, Ñ१),स् (एxचेप्त् म्१-३) ins.: :क्])+++  
नाध्यगच्छन्त च तदा  
हेतुं तत्र कदाचन । *ह्व्_५०।२५*६३९:१ ।  
आश्चर्यम् आश्चर्यम् इति  
ब्रुवन्तो ऽनुययुर् गृहान् । *ह्व्_५०।२५*६३९:२ ।  
गतेषु तेषु गोपेषु  
विस्मितेषु यथागृहम् ।  
यशोदां नन्दगोपस् तु  
पप्रच्छागतसम्भ्रमः ॥ ह्व्_५०।२६ ॥  
को ऽयं विधिर् न जानामि  
विस्मयो मे महान् अयम् ।  
पुत्रस्य मे भयं भीरु  
भीरुत्वं समुपागतम् ॥ ह्व्_५०।२७ ॥  
यशोदा त्व् अब्रवीद् भीता  
नार्य जानामि किं न्व् इदम् ।  
दारकेण सहानेन  
सुप्ता शब्देन बोधिता ॥ ह्व्_५०।२८ ॥  
यशोदायाम् अजानन्त्यां  
नन्दगोपः सबान्धवः ।  
कंसाद् भयं चकारोग्रं  
विस्मयं च जगाम ह ॥ ह्व्_५०।२९ ॥  
