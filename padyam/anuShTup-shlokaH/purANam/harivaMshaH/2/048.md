+++
title = "०४८"

+++


    
{वैशम्पायन उवाच}  
कृते गर्भविधाने तु  
देवकी देवतोपमा ।  
जग्राह सप्त तान् गर्भान्  
यथावत् समुदाहृतान् ॥ ह्व्_४८।१ ॥  
षड्गर्भान् निःसृतान् कंसस्  
ताञ् जघान शिलातले ।  
आपन्नं सप्तमं गर्भं  
सा निनायाथ रोहिणीम् ॥ ह्व्_४८।२ ॥  
सार्धरात्रे स्थितं गर्भं  
शातयन्ती रजस्वला ।  
निद्रया सहसाविष्टा  
पपात धरणीतले ॥ ह्व्_४८।३ ॥  
सा स्वप्नम् इव तं दृष्ट्वा  
गर्भं निःसृतम् आत्मनः ।  
अपश्यन्ती च तं गर्भं  
मुहूर्तं व्यथिताभवत् ॥ ह्व्_४८।४ ॥  
ताम् आह निद्रा संविग्नां  
नैशे तमसि रोहिणीम् ।  
रोहिणीम् इव सोमस्य  
वसुदेवस्य रोहिणीम् ॥ ह्व्_४८।५ ॥  
कर्सणेनास्य गर्भस्य  
स्वगर्भे चाहितस्य वै ।  
सङ्कर्षणो नाम शुभे  
तव पुत्रो भविष्यति ॥ ह्व्_४८।६ ॥  
सा तं पुत्रम् अवाप्यैव  
हृष्टा किञ्चिद् अवाङ्मुखी ।  
विवेश रोहिणी वेश्म  
सुप्रभा रोहिणी यथा ॥ ह्व्_४८।७ ॥  
तस्य गर्भस्य मार्गेण  
गर्भम् आधत्त देवकी ।  
यदर्थं सप्त ते गर्भाः  
कंसेन विनिपातिताः ॥ ह्व्_४८।८ ॥  
तं तु गर्भं प्रयत्नेन  
ररक्षुर् तस्य रक्षिणः ।  
+++([क्: द्६ त् ग्१।२।४।५ म् ins. after ९अब्: :क्])+++  
जाग्रतः प्रयताः सर्वे  
मासान् सङ्ख्याय शस्त्रिणः । *ह्व्_४८।९अब्*५९५ ।  
स तत्र गर्भवसतिं  
वसत्य् आत्मेच्छया हरिः ॥ ह्व्_४८।९ ॥  
+++([क्: द्६ त् ग्१।२।४।५ म् ins. after ९: :क्])+++  
यस्मिन्न् अहनि देवेशं  
गर्भम् आदत्त देवकी । *ह्व्_४८।९*५९६ ।  
यशोदापि समाधत्त  
गर्भं तदहर् एव तु ।  
विष्णोः शरीरजां निद्रां  
विष्णोर् निर्देशकारिणीम् ॥ ह्व्_४८।१० ॥  
गर्भकाले त्व् असम्पूर्णे  
अष्टमे मासि ते स्त्रियौ ।  
देवकी च यशोदा च  
सुषुवाते समं तदा ॥ ह्व्_४८।११ ॥  
याम् एव रजनीं कृष्णो  
जज्ञे वृष्णिकुले प्रभुः ।  
ताम् एव रजनीं कन्यां  
यशोदापि व्यजायत ॥  
नन्दगोपस्य भार्या वै  
कंसगोपस्य सम्मता ॥ ह्व्_४८।१२ ॥  
तुल्यकालं हि गर्भिण्यौ  
यशोदा देवकी तथा ।  
+++([क्: after १३अब्, द्६ त्२ ग्१।३-५ म्४ ins.: :क्])+++  
अष्टम्यां श्रावणे मासे  
कृष्णपक्षे महातिथौ । *ह्व्_४८।१३अब्*५९७:१ ।  
रोहिण्याम् अर्धरात्रे च  
सुधांशोर् उदये तथा । *ह्व्_४८।१३अब्*५९७:२ ।  
देवक्य् अजनयद् विष्णुं  
यशोदा तां तु कन्यकाम् ॥  
मुहूर्ते ऽभिजिते प्राप्ते  
सार्धरात्रे विभूषिते ॥ ह्व्_४८।१३ ॥  
सागराः समकम्पन्त  
चेलुश् च धरणीधराः ।  
जज्वलुश् चाग्नयः शान्ता  
जायमाने जनार्दने ॥ ह्व्_४८।१४ ॥  
शिवाः सम्प्रववुर् वाताः  
प्रशान्तम् अभवद् रजः ।  
ज्योतींसि च प्रकाशन्त  
जायमाने जनार्दने ॥ ह्व्_४८।१५ ॥  
+++([क्: क्१।२,व्१।२,ब्,द्स्,द्२।४।५ ins. after १५; Ñ२,द्न् after लिने १ of *६०१; Ñ३ after १६अब्; द्३ after १४: :क्])+++  
अभिजिन् नाम नक्षत्रं  
जयन्ती नाम शर्वरी । *ह्व्_४८।१५*५९८:१ ।  
मुहूर्तो विजयो नाम  
यत्र जातो जनार्दनः ॥ *ह्व्_४८।१५*५९८:२ ।  
अव्यक्तः शाश्वतः सूक्ष्मो  
हरिनारायणः प्रभुः । *ह्व्_४८।१५*५९८:३ ।  
जायते भगवांस् तत्र  
नयनैर् मोहयञ् जगत् । *ह्व्_४८।१५*५९८:४ ।  
अनाहता दुन्दुभयो  
देवानां प्राणदन् दिवि ।  
आकाशात् पुष्पवर्षं च  
ववर्ष त्रिदिवेश्वरः ॥ ह्व्_४८।१६ ॥  
+++([क्: द्६,त्२-४,ग्,म् ins. after १६; त्१ after लिने २ of *६०१: :क्])+++  
अन्तर्धानगताः सर्वे  
मुनयः संशितव्रताः । *ह्व्_४८।१६*५९९:१ ।  
अस्तुवन् निशि देवेशं  
जायमानं जनार्दनम् ॥ *ह्व्_४८।१६*५९९:२ ।  
एष एव जगत्स्वामी  
वसुदेवस्य वेश्मनि । *ह्व्_४८।१६*५९९:३ ।  
बाल्यं वपुः समास्थाय  
तूष्णीम् आस्ते ऽथ पश्यत ॥ *ह्व्_४८।१६*५९९:४ ।  
पश्यतैनं सुविश्रब्धाः  
साक्षाल् लोकेश्वरं प्रभुम् । *ह्व्_४८।१६*५९९:५ ।  
मानुषीं तनुम् आस्थाय  
लम्बन्तं देवकीकरे ॥ *ह्व्_४८।१६*५९९:६ ।  
एष हन्तुं दुरात्मानं  
कंसम् आविर्भविष्यति ॥ *ह्व्_४८।१६*५९९:७ ।  
नमस् तस्मै जगद्धात्रे  
विष्णवे कृष्णरूपिणे । *ह्व्_४८।१६*५९९:८ ।  
अचिन्त्यविभवे तस्मै  
विश्वकर्त्रे नमो नमः । *ह्व्_४८।१६*५९९:९ ।  
गीर्भिर् मङ्गलयुक्ताभिः  
स्तुवन्तो मधुसूदनम् ।  
+++([क्: फ़ोर् १७अब् द्६ स् सुब्स्त्।: :क्])+++  
अर्थ्याभिर् गीर्भिर् एवं तं  
जायमानं जनार्दनम् । *ह्व्_४८।१७अब्*६०० ।  
महर्षयः सगन्धर्वा  
उपतस्थुः सहाप्सराः ॥ ह्व्_४८।१७ ॥  
+++([क्: श्१,क्१-३,Ñ२।३,व्,ब्,द्न्,द्स्,द्२-४,त्१।३।४,ग्४ ins. after १७; द्५ after १७अब्: :क्])+++  
जायमाने हृषीकेशे  
प्रहृष्टम् अभवज् जगत् । *ह्व्_४८।१७*६०१:१ ।  
इन्द्रश् च त्रिदशैः सार्धं  
तुष्टाव मधुसूदनम् ॥ *ह्व्_४८।१७*६०१:२ ।  
वसुदेवस् तु तं रात्रौ  
जातं पुत्रम् अधोक्षजम् । *ह्व्_४८।१७*६०१:३ ।  
श्रीवत्सलक्षणं दृष्ट्वा  
युतं दिव्यैश् च लक्षणैः । *ह्व्_४८।१७*६०१:४ ।  
+++([क्: ब्२ ins. after लिने २ of *६०१: :क्])+++  
देवकी च ततो दीना  
तम् उवाच शुचिस्मिता । *ह्व्_४८।१७*६०१अ:१ ।  
उपसंहर सर्वासु  
दिव्यं रूपम् इदं हरे ॥ *ह्व्_४८।१७*६०१अ:२ ।  
जानातु मावतारं ते  
कंसो ऽयं दितिजान्तक । *ह्व्_४८।१७*६०१अ:३ ।  
+++([क्: क्१-३,Ñ२।३,व्,ब्,द्न्,द्स्,द्२-५,त्१।३।४,ग्४ चोन्त्।; द्६,त्२,ग्१-३।५,म्४ चोन्त्। after *६०४: :क्])+++  
उवाच वसुदेवस् तं  
रूपं संहर वै प्रभो । *ह्व्_४८।१७*६०२:१ ।  
भीतो ऽहं देव कंसस्य  
तस्माद् एवं वदाम्य् अहम् । *ह्व्_४८।१७*६०२:२ ।  
मम पुत्रा हतास् तेन  
तव ज्येष्ठाम्बुजेक्षण ॥ *ह्व्_४८।१७*६०२:३ ।  
वसुदेववचः श्रुत्वा  
रूपं संहरद् अच्युतः । *ह्व्_४८।१७*६०२:४ ।  
अनुज्ञाप्य पितृत्वेन  
नन्दगोपगृहं नय । *ह्व्_४८।१७*६०२:५ ।  
+++([क्: क्१ Ñ२।३ व्१ द्३ चोन्त्। *६०२: :क्])+++  
उग्रसेनमते तिष्ठन्  
यशोदायै ददौ तदा । *ह्व्_४८।१७*६०३ ।  
    
+++([क्: द्६,त्२,ग्१-३।५,म् ins. after १७; त्१।३।४,ग्४ चोन्त्। after *६०२: :क्])+++  
एवं समाकुले काले  
सुषुपू रक्षिणस् तदा ॥ *ह्व्_४८।१७*६०४:१ ।  
न केवलं रक्षितारः  
सायुधा मोहिताः किल । *ह्व्_४८।१७*६०४:२ ।  
सा पुरी मधुरा सर्वा  
सुष्वाप हरिमायया । *ह्व्_४८।१७*६०४:३ ।  
वसुदेवाद् ऋते तस्माद्  
देवक्याश् च महीपते ॥ *ह्व्_४८।१७*६०४:४ ।  
वसुदेवस् ततो गत्वा  
देवकीगर्भवेश्म तत् । *ह्व्_४८।१७*६०४:५ ।  
ददर्श देवदेवेशं  
रात्रौ जातम् अधोक्षजम् ॥ *ह्व्_४८।१७*६०४:६ ।  
नीलकुञ्चितकेशान्तम्  
उन्निद्राम्बुजवक्त्रकम् । *ह्व्_४८।१७*६०४:७ ।  
नीलमेघनिभं कान्तं  
तेजोरशिम् अमानुषम् ॥ *ह्व्_४८।१७*६०४:८ ।  
शयानम् अम्बुजे पत्रे  
वटपत्रे यथा पुरा । *ह्व्_४८।१७*६०४:९ ।  
प्राचीनशिरसं कृष्णं  
पश्चिमन्यस्तपादकम् ॥ *ह्व्_४८।१७*६०४:१० ।  
तत्र दृष्टो जरायुर् न  
न च प्रसववेदना ॥ *ह्व्_४८।१७*६०४:११ ।  
देवकी सुमुखी दृष्ट्वा  
सासीना पुत्रलोकिनी । *ह्व्_४८।१७*६०४:१२ ।  
अत्यन्तविस्मयाविष्टा  
वसुदेवेन साभवत् । *ह्व्_४८।१७*६०४:१३ ।  
वसुदेवस् तु सङ्गृह्य  
दारकं क्षिप्रम् एव तु ।  
+++([क्: द्६ त्१।३ ग् म्४ ins. after १८अब्; म्१-३ सुब्स्त्। फ़ोर् १८अब्: :क्])+++  
शयानम् अङ्के देवक्या  
रात्राव् आदाय यादवः । *ह्व्_४८।१८अब्*६०५ ।  
यशोदाया गृहं भीतो  
विवेश सुतवत्सलः ॥ ह्व्_४८।१८ ॥  
+++([क्: after १८, क्३ द्२ ins.: :क्])+++  
तया हृतप्रत्ययसर्ववृत्तिषु । *ह्व्_४८।१८*६०६:१ ।*  
द्वाःस्थेषु पौरेष्व् अनुशायितेष्व् अथ । *ह्व्_४८।१८*६०६:२ ।*  
द्वारस् तु सरवाः पिहिता दुरत्यया । *ह्व्_४८।१८*६०६:३ ।*  
बृहत्कपाटायसकीलशृङ्खलैः ॥ *ह्व्_४८।१८*६०६:४ ।*  
ताः कृष्णवाहे वसुदेव आगते । *ह्व्_४८।१८*६०६:५ ।*  
स्वयं विशीर्यन्त तमो यथा रवेः । *ह्व्_४८।१८*६०६:६ ।*  
ववर्ष पर्जन्य उपांशुगर्जितं । *ह्व्_४८।१८*६०६:७ ।*  
शेषो ऽन्वगाद् वारि निवारयन् फणैः ॥ *ह्व्_४८।१८*६०६:८ ।*  
मघो ऽतिवर्षत्य् असकृद् यमानुजा । *ह्व्_४८।१८*६०६:९ ।*  
गम्भीरतोयौघजवोर्मिफेनिला । *ह्व्_४८।१८*६०६:१० ।*  
भयानकावर्तशताकुला नदी । *ह्व्_४८।१८*६०६:११ ।*  
मार्गं ददौ सिन्धुर् इव श्रियः पतेः ॥ *ह्व्_४८।१८*६०६:१२ ।*  
नन्दव्रजं शौरिर् उपेत्य तत्र तान् । *ह्व्_४८।१८*६०६:१३ ।*  
गोपान् प्रसुप्तान् उपलभ्य निद्रया । *ह्व्_४८।१८*६०६:१४ ।*  
सुतं यशोदाशयने निधाय तम् । *ह्व्_४८।१८*६०६:१५ ।*  
सुताम् उपादाय पुनर् गृहान् अगात् ॥ *ह्व्_४८।१८*६०६:१६ ।*  
यशोदायास् त्व् अविज्ञातं  
तत्र निक्षिप्य दारकम् ।  
गृह्य तां दारिकां चापि  
देवकीशयने ऽन्यसत् ॥ ह्व्_४८।१९ ॥  
+++([क्: द्६,स् (एxचेप्त् त्३।४) ins.: :क्])+++  
सुप्ता एव तदा सर्वे  
रक्षिणो विष्णुमायया । *ह्व्_४८।१९*६०७ ।  
परिवर्ते कृते ताभ्यां  
गर्भाभ्यां भयविक्लवः ।  
वसुदेवः कृतार्थो वै  
निर्जगाम निवेशनात् ॥ ह्व्_४८।२० ॥  
+++([क्: after २०, क्३ द्२ ins.: :क्])+++  
बहिर् अन्तः पुरद्वारः  
सर्वाः पूर्ववद् आवृताः । *ह्व्_४८।२०*६०८:१ ।  
ततो बालध्वनिं श्रुत्वा  
गृहपालाः समुत्थिताः ॥ *ह्व्_४८।२०*६०८:२ ।  
ते तु तूर्णम् उपव्रज्य  
देवक्या गर्भजन्म तत् । *ह्व्_४८।२०*६०८:३ ।  
आचख्युर् भोजराजाय  
यद् उद्विग्नः प्रतीक्षते । *ह्व्_४८।२०*६०८:४ ।  
उग्रसेनसुतायाथ  
कंसायानकदुन्दुभिः ।  
निवेदयाम्_आस तदा  
कन्यां तां वरवर्णिनीम् ॥ ह्व्_४८।२१ ॥  
+++([क्: फ़ोर् २१cd, म्१-३ सुब्स्त्।: :क्])+++  
भीतो निवेदयाम् आस  
जाता नः कन्यकेति ह । *ह्व्_४८।२१*६०९ ।  
तच् छ्रुत्वा त्वरितः कंसो  
रक्षिभिः सह वेगितः ।  
आजगाम गृहद्वारं  
वसुदेवस्य वीर्यवान् ॥ ह्व्_४८।२२ ॥  
स तत्र त्वरितो द्वारि  
किं जातम् इति चाब्रवीत् ।  
दीयतां शीघ्रम् इत्य् एवं  
वाग्भिः समभितर्जयत् ॥ ह्व्_४८।२३ ॥  
ततो हाहाकृताः सर्वा  
देवकीप्रमुखाः स्त्रियः ।  
+++([क्: after २४अब्, न् (एxचेप्त् श्१ द्६) त्१।३।४ ins.: :क्])+++  
उवाच देवकी दीना  
बाष्पविक्लवया गिरा । *ह्व्_४८।२४अब्*६१० ।  
दारिका पुत्र जातेति  
कंसं तूवाच देवकी ॥ ह्व्_४८।२४ ॥  
श्रीमन्तो मे हताः सप्त  
पुत्रगर्भास् त्वया विभो ।  
दारिकेयं हतैवैषा  
पश्यस्व यदि मन्यसे ॥ ह्व्_४८।२५ ॥  
दृष्ट्वा कंसस् तु तां कन्याम्  
अहृष्यत मुदा युतः ।  
हतैवैषा यदा कन्या  
जातेत्य् उक्त्वा वृथामतिः ॥ ह्व्_४८।२६ ॥  
सा गर्भशयने क्लिष्टा  
गर्भाम्बुक्लिन्नमूर्धजा ।  
कंसस्य पुरतो न्यस्ता  
पृथिव्यां पृथिवीसमा ॥ ह्व्_४८।२७ ॥  
पादे तां गृह्य पुरुषः  
समाविध्यावधूय च ।  
उद्यच्छन्न् एव सहसा  
शिलायां समपोथयत् ॥  
सावधूता शिलापृष्ठे  
ऽनिष्पिष्टा दिवम् उत्पतत् ॥ ह्व्_४८।२८ ॥  
हित्वा गर्भतनुं चापि  
सहसा मुक्तमूर्धजा ।  
जगामाकाशम् आविश्य  
दिव्यस्रगनुलेपना ॥  
+++([क्: द्न् द्२।५ ins. (द्न्: "मुकुटाटोपभूषिता"): :क्])+++  
हारशोभितसर्वाङ्गी  
मुकुटोज्ज्वलभूषिता । *ह्व्_४८।२९*६११ ।  
कन्यैव चाभवन् नित्यं  
दिव्या देवैर् अभिष्टुता ॥ ह्व्_४८।२९ ॥  
नीलपीताम्बरधरा  
गजकुम्भोपमस्तनी ।  
रथविस्तीर्णजघना  
चन्द्रवक्त्रा चतुर्भुजा ॥ ह्व्_४८।३० ॥  
विद्युद्विस्पष्टवर्णाभा  
बालार्कसदृशेक्षणा ।  
पयोधरस्वनवती  
सन्ध्येव सपयोधरा ॥ ह्व्_४८।३१ ॥  
सा वै निशि तमोग्रस्ते  
बभौ भूतगणाकुले ।  
नृत्यती हसती चैव  
विपरीतेन भास्वती ॥ ह्व्_४८।३२ ॥  
विहायसगता रौद्रा  
पपौ पानम् अनुत्तमम् ।  
जहास च महाहासं  
कंसं च रुषिताब्रवीत् ॥ ह्व्_४८।३३ ॥  
कम्स कम्स विनाशाय  
यद् अहं घातिता त्वया ।  
सहसा च समुत्क्षिप्य  
शिलायां विनिपातिता ॥ ह्व्_४८।३४ ॥  
तस्मात् तवान्तकाले ऽहं  
कृष्यमाणस्य शत्रुणा ।  
पाटयित्वा करैर् देहम्  
उष्णं पास्यामि शोणितम् ॥ ह्व्_४८।३५ ॥  
एवम् उक्त्वा वचो घोरं  
सा यथेष्टेन वर्त्मना ।  
खं सा देवालयं देवी  
सगणा विचचार ह ॥ ह्व्_४८।३६ ॥  
    
ःक्,Ñ२।३,व्,ब्,द्न्,द्स्,द्१।२।४-६,त्,ग् ins. after ३६, द्३ after ३६च्, म्४ after ३६ब्ः  
सा कन्या ववृधे अत्र  
वृष्णिसद्मनि पूजिता । *ह्व्_४८।३६*६१२:१ ।  
पुत्रवत् पाल्यमाना सा  
देवी देवाज्ञया तदा ॥ *ह्व्_४८।३६*६१२:२ ।  
विद्धि चैनां अथोत्पन्नाम्  
अंशाद् देवीं प्रजापतेः । *ह्व्_४८।३६*६१२:३ ।  
एकानंशां योगकन्यां  
रक्षार्थं केशवस्य तु ॥ *ह्व्_४८।३६*६१२:४ ।  
तां वै सर्वे सुमनसः  
पूजयन्ति सा यादवाः । *ह्व्_४८।३६*६१२:५ ।  
देववद्दिव्यवपुषं  
कृष्णः संरक्षितो यया । *ह्व्_४८।३६*६१२:६ ।  
    
ःक्२,Ñ२,द्स्,द्५ ins. after लिने ३ः  
एकानंशेति याम् आहुर्  
उत्पन्नां मानवा भुवि । *ह्व्_४८।३६*६१२अ ।  
तस्यां गतायां कंसस् तु  
तां मेने मृत्युम् आत्मनः ।  
विविक्ते देवकीं चैव  
व्रीडितः प्रत्यभाषत ॥ ह्व्_४८।३७ ॥  
पितृष्वसः कृतो यत्नस्  
तव गर्भा हता मया ।  
अन्यथैवान्यतो देवि  
मम मृत्युः समुत्थितः ॥ ह्व्_४८।३८ ॥  
नैराश्येन कृतो यत्नः  
स्वजने प्रहृतं मया ।  
दैवं पुरुषकारेण  
न चातिक्रान्तवान् अहम् ॥ ह्व्_४८।३९ ॥  
त्यज गर्भकृतां चिन्तां  
त्वम् इमां शोककारिकाम् ।  
हेतुभूतस् त्व् अहं तेषां  
सति कालविपर्यये ॥ ह्व्_४८।४० ॥  
काल एव नृणां शत्रुः  
कालश् च परिणामकः ।  
कालो नयति सर्वं वै  
हेतुभूतश् च मद्विधः ॥ ह्व्_४८।४१ ॥  
+++([क्: क्१।३।४ Ñ२।३ व् ब् द् स् (एxचेप्त् म्१-३) ins.: :क्])+++  
आगमिष्यन्ति वै देवि  
यथाभागम् उपद्रवः । *ह्व्_४८।४१*६१३:१ ।  
इदं तु कष्टं यज् जन्तुः  
कर्ताहम् इति मन्यते । *ह्व्_४८।४१*६१३:२ ।  
मा कार्षीः पुत्रजां चिन्तां  
विलापं शोकजं त्यज ।  
एवम्प्राया नृणां योनिर्  
नास्ति कालस्य संस्थितिः ॥ ह्व्_४८।४२ ॥  
पतामि पादयोर् मूर्ध्ना  
पुत्रवत् तव देवकि ।  
मद्गतस् त्यज्यतां रोषो  
जानाम्य् अपकृतं स्वयम् ॥ ह्व्_४८।४३ ॥  
+++([क्: क्४ Ñ२ व्२।३ ब् द्स् द्६ त्१।३ ग् म्४ ins.: :क्])+++  
इत्य् उक्तवन्तं कंसं सा  
देवकी वाक्यम् अब्रवीत् । *ह्व्_४८।४३*६१४ ।  
साश्रुपूर्णमुखी दीना  
भर्तारम् अभिवीक्षती ।  
उत्तिष्ठोत्तिष्ठ वत्सेति  
कंसं मातेव जल्पती ॥ ह्व्_४८।४४ ॥  
    
{देवक्य् उवाच}  
ममाग्रतो हता गर्भा  
ये त्वया कालरूपिणा ।  
कारणं त्वं न वै पुत्र  
कृतान्तो ह्य् अत्र कारणम् ॥ ह्व्_४८।४५ ॥  
गर्भकृन्तनम् एतन् मे  
सहनीयं त्वया कृतम् ।  
मूर्ध्ना पद्भ्यां निपतता  
स्वं च कर्म जुगुप्सता ॥ ह्व्_४८।४६ ॥  
गर्भे ऽपि नियतो मृत्युर्  
बाल्ये ऽपि न निवर्तते ।  
युवापि मृत्योर् वशगः  
स्थविरो मृत एव तु ॥ ह्व्_४८।४७ ॥  
कालमूलम् इदं सर्वं  
हेतुभूतस् त्वम् एव हि । *ह्व्_४८।४७*६१५ ।  
अजाते दर्शनं नास्ति  
यथा नास्ति तथैव सः ।  
जातो ऽप्य् अजाततां याति  
विधात्रा यत्र नीयते ॥ ह्व्_४८।४८ ॥  
तद् गच्छ पुत्र मा ते भून्  
मद्गतं मन्युकारणम् ।  
मृत्युनापहृते पूर्वं  
शेषो हेतुः प्रवर्तते ॥ ह्व्_४८।४९ ॥  
विधिना पूर्वदृष्टेन  
प्रजासर्गेण तत्त्वतः ।  
मातापित्रोस् तु कार्येण  
जन्मतस् तूपपद्यते ॥ ह्व्_४८।५० ॥  
निशम्य देवकीवाक्यं  
स कंसः स्वम् निवेशनम् ।  
+++([क्: क्२-४ Ñ२।३ व् ब् द् स् एxचेप्त् म्१-३ ins. after ५१अब्: :क्])+++  
प्रविवेश सुसंरब्धो  
दह्यमानेन चेतसा । *ह्व्_४८।५१अब्*६१६ ।  
कृत्ये प्रतिहते दीनो  
जगाम विमना भृशम् ॥ ह्व्_४८।५१ ॥  
+++([क्: after ५१, Ñ२ व्३ ब्१ ins.: :क्])+++  
स्ववधं चिन्त्यमानस् तु  
कन्यावाक्यम् अनुस्मरन् । *ह्व्_४८।५१*६१७ ।  
    
  
