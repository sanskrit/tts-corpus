+++
title = "०७६"

+++


    
{वैशम्पायन उवाच}  
रौहिणेयो हते तस्मिंश्  
चाणूरे बलदर्पिते ।  
जग्राह मुष्टिकं रङ्गे  
कृष्णस् तोसलकं पुनः ॥ ह्व्_७६।१ ॥  
+++([क्: after १च्, द्२ ins.: :क्])+++  
॥।  
मुष्टिना चाहनद् भृशम् । *ह्व्_७६।१च्*८४४:१ ।  
पपात रुधिरोद्गारी  
तत्क्षणाद् गतजीवितः । *ह्व्_७६।१च्*८४४:२ ।  
अगमद् बलदेवो ऽन्ध्रम्  
॥। । *ह्व्_७६।१च्*८४४:३ ।  
सन्निपाते तु तौ मल्लौ  
प्रथमे क्रोधमूर्च्छितौ ।  
समेयातां रामकृष्णौ  
कालस्य वशवर्तिनौ ॥ ह्व्_७६।२ ॥  
+++([क्: क्१(मर्ग्।),Ñ२।३,व्,ब्,द्न्,द्२।४।५ ins. after २; क्३ after ९: :क्])+++  
निर्घातावनतौ भूत्वा  
रङ्गमध्ये ववल्गतुः । *ह्व्_७६।२*८४५ ।  
कृष्णस् तोसलम् उद्यम्य  
गिरिशृङ्गोपमं बली ।  
भ्रामयित्वा शतगुणं  
निष्पिपेष महीतले ॥ ह्व्_७६।३ ॥  
तस्य कृष्णाभिपन्नस्य  
पीडितस्य बलीयसा ।  
मुखाद् रुधिरम् अत्यर्थम्  
आजगाम मुमूर्षतः ॥ ह्व्_७६।४ ॥  
सङ्कर्षणस् तु सुचिरं  
योधयित्वा महाबलः ।  
अन्ध्रमल्लं महामल्लो  
मण्डलानि विदर्शयन् ॥ ह्व्_७६।५ ॥  
मुष्टिनैकेन तेजस्वी  
साशनिस्तनयित्नुना ।  
शिरस्य् अभ्यहनद् वीरो  
वज्रेणेव महागिरिम् ॥ ह्व्_७६।६ ॥  
स निष्पतितमस्तिष्को  
विस्रस्तनयनाननः ।  
पपाताभिमुखस् तत्र  
ततो नादो महान् अभूत् ॥ ह्व्_७६।७ ॥  
अन्ध्रतोसलकौ हत्वा  
कृष्णसङ्कर्षणाव् उभौ ।  
क्रोधसंरक्तनयनौ  
रङ्गमध्ये ववल्गतुः ॥ ह्व्_७६।८ ॥  
समाजवाटो निर्मल्लः  
सो ऽभवद् भीमदर्शनः ।  
अन्ध्रे तदा महामल्ले  
मुष्टिके च निपातिते ॥ ह्व्_७६।९ ॥  
ये च सम्प्रेक्षका गोपा  
नन्दगोपपुरोगमाः ।  
भयक्षोभितसर्वाङ्गाः  
सर्वे तत्रावतस्थिरे ॥ ह्व्_७६।१० ॥  
हर्षजं वारि नेत्राभ्यां  
वर्तयाना प्रवेपती ।  
प्रस्नवोत्पीडिता कृष्णं  
देवकी समुदैक्षत ॥ ह्व्_७६।११ ॥  
कृष्णदर्शनयुक्तेन  
बाष्पेणाकुलितेक्षणः ।  
वसुदेवो जरां त्यक्त्वा  
स्नेहेन तरुणायते ॥ ह्व्_७६।१२ ॥  
वारमुख्याश् च ताः सर्वाः  
कृष्णस्य मुखपङ्कजम् ।  
पपुर् हि नेत्रभ्रमरैर्  
निमेषान्तरगामिभिः ॥ ह्व्_७६।१३ ॥  
कंसस्यापि मुखे स्वेदो  
भ्रूभेदान्तरगोचरः ।  
अभवद् रोषनिर्यासः  
कृष्णसन्दर्शनेरितः ॥ ह्व्_७६।१४ ॥  
केशवायासधूमेन  
रोषनिःश्वासवायुना ।  
दीप्तम् अन्तर्गतं तस्य  
हृदयं मानसाग्निना ॥ ह्व्_७६।१५ ॥  
तस्य प्रस्फुरितौष्ठस्य  
भिन्नालीकस्य तस्य वै ।  
कंसवक्त्रस्य रोषेण  
रक्तसूर्यायते वपुः ॥ ह्व्_७६।१६ ॥  
क्रोधरक्तान् मुखात् तस्य  
प्रसृताः स्वेदबिन्दवः ।  
उद्यतस्येव सूर्यस्य  
प्रसृताः पादपङ्क्तयः ॥ ह्व्_७६।१७ ॥  
+++([क्: फ़ोर् १७cd, क्,Ñ२।३,व्१।३,ब्,द्न्,द्स्,द्१-५,त्३।४ सुब्स्त्।; Ñ१,त्१,ग्४ ins. after १७अब्: :क्])+++  
यथा रविकरस्पृष्टा  
वृक्षावश्यायबिन्दवः । *ह्व्_७६।१७अब्*८४६ ।  
सो आज्ञापयत सङ्क्रुद्धः  
पुरुषान् व्यायतान् बहून् ।  
गोपाव् एतौ समाजौघान्  
निष्क्राम्येतां वनेचरौ ॥ ह्व्_७६।१८ ॥  
न चैतौ द्रष्टुम् इच्छामि  
विकृतौ पापदर्शिनौ ।  
गोपानाम् अपि मे राज्ये  
न कश्चित् स्थातुम् अर्हति ॥ ह्व्_७६।१९ ॥  
नन्दगोपश् च दुर्मेधाः  
पापेष्व् अभिरतो मम ।  
आयसैर् निगडाकारैर्  
लोहपाशैर् निगृह्यताम् ॥ ह्व्_७६।२० ॥  
वसुदेवश् च दुर्वृत्तो  
नित्यं छद्मचरो मम ।  
अवृद्धार्हेण दण्डेन  
क्षिप्रम् अद्यैव वध्यताम् ॥ ह्व्_७६।२१ ॥  
ये चेमे प्राकृता गोपा  
दामोदरपरायणाः ।  
एषां ह्रियन्तां गावश् च  
यच् चास्ति वसु किञ्चन ॥ ह्व्_७६।२२ ॥  
एवम् आज्ञापयानं तु  
कंसं परुषभाषिणम् ।  
ददर्शायस्तनयनः  
कृष्णः सत्यपराक्रमः ॥ ह्व्_७६।२३ ॥  
क्षिप्ते पितरि चुक्रोध  
नन्दगोपे च केशवः ।  
ज्ञातीनां च व्यथां दृष्ट्वा  
विसञ्ज्ञां चैव देवकीम् ॥ ह्व्_७६।२४ ॥  
स सिम्ह इव वेगेन  
केसरी जातविक्रमः ।  
आरुरुक्षुर् महाबाहुः  
कंसनाशार्थम् अच्युतः ॥ ह्व्_७६।२५ ॥  
रङ्गमध्याद् उत्पपात  
कृष्णः कंसासनान्तिकम् ।  
असज्जन् वायुना क्षिप्तो  
यथा विद्युद् घनाद् घनम् ॥ ह्व्_७६।२६ ॥  
ददृशुर् न हि तं सर्वे  
रङ्गमध्याद् अवप्लुतम् ।  
केवलं कंसपार्श्वस्थं  
ददृशुः पुरवासिनः ॥ ह्व्_७६।२७ ॥  
सो ऽपि कंसस् तथायस्तः  
परीतः कालधर्मणा ।  
आकाशाद् इव गोविन्दं  
मेने तत्रागतं विभुम् ॥ ह्व्_७६।२८ ॥  
+++([क्: after २८, द्२ ins.: :क्])+++  
तम् आविशन्तम् आलोक्य  
मृत्युम् आत्मन आसनात् । *ह्व्_७६।२८*८४७:१ ।  
मनस्वी सहसोत्थाय  
जगृहे सो ऽसिचर्मणी ॥ *ह्व्_७६।२८*८४७:२ ।  
तं खड्गपाणिं विचरन्तम् आशु । *ह्व्_७६।२८*८४७:३ ।*  
श्येनं यथा दक्षिणसव्यम् अम्बरे । *ह्व्_७६।२८*८४७:४ ।*  
समग्रहीद् दुर्विषहोग्रतेजा । *ह्व्_७६।२८*८४७:५ ।*  
यथोरगं तार्क्ष्यसुतः प्रसह्य । *ह्व्_७६।२८*८४७:६ ।*  
    
+++([क्: after २८, द्५ ins.: :क्])+++  
किञ्चिद् दयापरामृष्टो  
हन्तुं नैच्छत् स केशवः । *ह्व्_७६।२८*८४८:१ ।  
आत्मभ्रातरम् आज्ञाय  
नायुधं पातयत् तदा ॥ *ह्व्_७६।२८*८४८:२ ।  
कामाचारप्रवृत्तिन्या  
स्त्रिया वै लालितो नरः । *ह्व्_७६।२८*८४८:३ ।  
कामाचारेषु निःशक्तः  
श्वसन्न् इव विषीदते ॥ *ह्व्_७६।२८*८४८:४ ।  
स्थितः कंसस् तु मञ्चेषु  
प्रस्विन्नः सर्वगात्रकैः । *ह्व्_७६।२८*८४८:५ ।  
इति चिन्तासमाविष्टं  
दयाविष्टं च केशवम् ॥ *ह्व्_७६।२८*८४८:६ ।  
अन्तरीक्षसमुत्पन्ना  
तत्र वाणी बभूव ह । *ह्व्_७६।२८*८४८:७ ।  
जहि कंसं यवीयांसम्  
आयुधैश् च विवर्जितम् ॥ *ह्व्_७६।२८*८४८:८ ।  
एतच् छ्रुत्वा तु कंसं स  
सहसोत्थितवांस् ततः । *ह्व्_७६।२८*८४८:९ ।  
वदन् वाक्यं जनान् वीक्ष्य  
वेपमानो यथा नगः ॥ *ह्व्_७६।२८*८४८:१० ।  
जहि केशव देवानां  
कुरु कार्यानुशासनम् । *ह्व्_७६।२८*८४८:११ ।  
देवम् ऊर्जस्तरं ज्ञात्वा  
यथा यत्नो हि पौरुषः ॥ *ह्व्_७६।२८*८४८:१२ ।  
एकदैवेषु भेजाते  
सर्वलोकशुभावहः । *ह्व्_७६।२८*८४८:१३ ।  
जहि गोप महाबाहो  
प्राणा [हि] त्वरयन्ति माम् ॥ *ह्व्_७६।२८*८४८:१४ ।  
कैवल्यम् आप्नुयां स्वर्गे  
त्वत्कराम्बुजसायकैः । *ह्व्_७६।२८*८४८:१५ ।  
स कृष्णेनायतं कृत्वा  
बाहुं परिघसन्निभम् ।  
मूर्धजेषु परामृष्टः  
कंसो वै रङ्गसंसदि ॥ ह्व्_७६।२९ ॥  
मुकुटश् चापतत् तस्य  
काञ्चनो वज्रभूषितः ।  
सिरसस् तस्य कृष्णेन  
परामृष्टस्य पाणिना ॥ ह्व्_७६।३० ॥  
स हस्तग्रस्तकेशश् च  
कंसो निर्यत्नतां गतः ।  
तथैव च विसम्मूढो  
विह्वलः समपद्यत ॥ ह्व्_७६।३१ ॥  
निगृहीतश् च केशेषु  
मन्दासुर् इव निःश्वसन् ।  
न शशाक मुखं द्रष्टुं  
कंसः कृष्णस्य वै तदा ॥ ह्व्_७६।३२ ॥  
विकुण्डलाभ्यां कर्णाभ्यां  
छिन्नहारेण वक्षसा ।  
प्रलम्बाभ्यां च बाहुभ्यां  
गात्रैर् विसृतभूषणैः ॥ ह्व्_७६।३३ ॥  
भ्रंशितेनोत्तरीयेण  
सहसा चलितासनः ।  
वेष्टमानः समाक्षिप्तः  
कंसः कृष्णेन तेजसा ॥ ह्व्_७६।३४ ॥  
+++([क्: after ३४, द्६,स् (औßएर् त्३।४) ins.: :क्])+++  
शिरस्य् अभ्यहनत् कृष्णो  
मुष्टिना बलवद् बली । *ह्व्_७६।३४*८४९:१ ।  
येनैव मुष्टिना विष्णुर्  
यथा स्यात् प्राणसंशयः । *ह्व्_७६।३४*८४९:२ ।  
चकर्ष च महारङ्गे  
मञ्चान् निष्क्रम्य केशवः ।  
केशेषु बलवद् गृह्य  
कंसं क्लेशार्हतां गतम् ॥ ह्व्_७६।३५ ॥  
कृष्यमाणः स कृष्णेन  
भोजराजो महाद्युतिः ।  
+++([क्: after ३६अब् ग्३।५,ग्(एद्।) ins.: :क्])+++  
वैतनेयकरोद्धूतः  
पतगेन्द्र इवाभवत् । *ह्व्_७६।३६अब्*८५० ।  
समाजवाटे परिखां  
देहकृष्टां चकार ह ॥ ह्व्_७६।३६ ॥  
समाजवाटे विक्रीड्य  
विकृष्य च गतायुषम् ।  
कृष्णो विसर्जयाम्_आस  
कंसदेहम् अदूरतः ॥ ह्व्_७६।३७ ॥  
धरण्यां मृदितः शेते  
तस्य देहः सुखोचितः ।  
क्रमेण विपरीतेन  
पांसुभिः परुषीकृतः ॥ ह्व्_७६।३८ ॥  
तस्य तद् वदनं श्यावं  
सुप्ताक्षं मुकुटं विना ।  
न विभाति विपर्यस्तं  
विपलाशं यथाम्बुजम् ॥ ह्व्_७६।३९ ॥  
असङ्ग्रामे हतः कंसः  
स बाणैर् अपरिक्षतः ।  
कण्ठग्राहान् निरस्तासुर्  
वीरमार्गान् निराकृतः ॥ ह्व्_७६।४० ॥  
तस्य देहे प्रकाशन्ते  
सहसा केशवार्पिताः ।  
मांसच्छेदघनाः सर्वे  
नखाग्रा जीवितच्छिदः ॥ ह्व्_७६।४१ ॥  
तं हत्वा पुण्डरीकाक्षः  
प्रहर्षाद् द्विगुणप्रभः ।  
ववन्दे वसुदेवस्य  
पादौ निहतकण्टकः ॥ ह्व्_७६।४२ ॥  
मातुश् च शिरसा पादौ  
निपीड्य यदुनन्दनः ।  
सासिञ्चत् प्रस्नवोत्पीडैः  
कृष्णम् आनन्दनिःसृतैः ॥ ह्व्_७६।४३ ॥  
+++([क्: after ४३, ग्३।५,ग्(एद्।) ins.: :क्])+++  
अभिषेकं तदा चक्रे  
देवकी कृष्णम् अव्ययम् । *ह्व्_७६।४३*८५१ ।  
+++([क्: after *८५१ ग्३।५ चोन्त्।; द्६,त्१।२,ग्१।२।४,म् ins. after ४३: :क्])+++  
उग्रसेनस्य च तदा  
ववन्दे शिरसा हरिः । *ह्व्_७६।४३*८५२:१ ।  
हत्वा पुत्रं महावीर्यं  
सबलो यदुसंसदि । *ह्व्_७६।४३*८५२:२ ।  
यादवांश् चैव तान् सर्वान्  
यथास्थानं यथावयः ।  
पप्रच्छ कुशलं कृष्णो  
दीप्यमानः स्वतेजसा ॥ ह्व्_७६।४४ ॥  
बलदेवो ऽपि धर्मात्मा  
कंसभ्रातरम् ऊर्जितम् ।  
बाहुभ्याम् एव तरसा  
सुनामानम् अपोथयत् ॥ ह्व्_७६।४५ ॥  
+++([क्: फ़ोर् ४५cd, द्३ सुब्स्त्।: :क्])+++  
बाहुना वसुनामानं  
बलदेवो व्यपोथयत् । *ह्व्_७६।४५*८५३ ।  
तौ जितारी जितक्रोधौ  
चिरं विप्रोषितौ व्रजे ।  
स्वपितुर् भवनं वीरौ  
जग्मतुर् हृष्टमानसौ ॥ ह्व्_७६।४६ ॥  
+++([क्: after ४६, द्६,स् (एxचेप्त् त्३।४),ग्(एद्।) ins.: :क्])+++  
ते च देवाः समुनयो  
हते कंसे दुरात्मनि । *ह्व्_७६।४६*८५४:१ ।  
नमस्कृत्य जगन्नाथं  
स्वं स्वं जग्मुर् यथालयम् । *ह्व्_७६।४६*८५४:२ ।  
+++([क्: after लिने १ (of *८५४) द्६,त्१।२,ग्१।३-५,म्४,ग्(एद्।) ins.: :क्])+++  
तुष्टुवुः पुण्डरीकाक्षं  
कृष्णं विजयिनं विभुम् ॥ *ह्व्_७६।४६*८५४अ:१ ।  
हत्वा पूतानिकां विभज्य शकटं भङ्क्त्वार्जुनौ दानवान् । *ह्व्_७६।४६*८५४अ:२ ।*  
सप्ताहत्य विनाश्य कालियविषं निष्पीड्य रिष्टेतरम् । *ह्व्_७६।४६*८५४अ:३ ।*  
हत्वा केशिनम् उन्मदं विषतरुं चोद्धृत्य गोवर्धनं । *ह्व्_७६।४६*८५४अ:४ ।*  
यः कंसं सगजेन्द्रमल्लम् अवधीत् तस्मै नमो विष्णवे ॥ *ह्व्_७६।४६*८५४अ:५ ।*  
प्रलम्बधेनुकप्राण+  
+हारिणे मुष्टिकद्विषे । *ह्व्_७६।४६*८५४अ:६ ।  
सुनामोन्माथिने नित्यं  
धीमते हलिने नमः ॥ *ह्व्_७६।४६*८५४अ:७ ।  
इति स्तुत्वा बहुविधं  
ते देवा हृष्टमानसाः । *ह्व्_७६।४६*८५४अ:८ ।  
    
  
