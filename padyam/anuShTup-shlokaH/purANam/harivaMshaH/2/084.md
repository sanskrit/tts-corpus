+++
title = "०८४"

+++


    
{वैशम्पायन उवाच}  
कस्यचित् त्व् अथ कालस्य  
सभायां यदुसंसदि ।  
बभाषे पुण्डरीकाक्षो  
हेतुमद् वाक्यम् उत्तमम् ॥ ह्व्_८४।१ ॥  
+++([क्: द्६ त्१-३ ग्१।३।५ म् ins.: :क्])+++  
श्रूयतां यादवा वाक्यं  
सर्वे चावहिता मम । *ह्व्_८४।१*९६१ ।  
यादवानाम् इयं भूमिर्  
मथुरा राष्ट्रवर्धनी ।  
वयं चैवेह सम्भूता  
व्रजे च परिवर्धिताः ॥ ह्व्_८४।२ ॥  
तद् इदानीं गतं दुःखं  
शत्रवष् च पराजिताः ।  
नृपेषु जनितं वैरं  
जरासन्धे च विग्रहः ॥ ह्व्_८४।३ ॥  
वाहनानि च नः सन्ति  
पादातं चाप्य् अनन्तकम् ।  
रत्नानि च विचित्राणि  
मित्राणि बहुलानि च ॥ ह्व्_८४।४ ॥  
इयं च माथुरी भूमिर्  
अल्पा गम्या परस्य नः ।  
वृद्धिश् चापि परास्माकं  
बलतो मित्रतस् तथा ॥ ह्व्_८४।५ ॥  
कुमारकोट्यो याश् चेमा  
गणाश् चैव पदातिनाम् ।  
एषाम् अपीह वसतां  
सम्मर्दम् उपलक्षये ॥ ह्व्_८४।६ ॥  
तन् मे न रोचते ह्य् अत्र  
निवासो यदुपुङ्गवाः ।  
पुरीं निवेशयिष्यामि  
मम तत् क्षन्तुम् अर्हथ ॥ ह्व्_८४।७ ॥  
एतद् यद्य् अनुकूलं वो  
ममाभिप्रायजं वचः ।  
भवाय भवतां काले  
रोचतां यदुसंसदि ॥ ह्व्_८४।८ ॥  
तम् ऊचुर् यादवाः सर्वे  
हृष्टेन मनसा तदा ।  
साध्यतां यद् अभिप्रेतं  
जनस्यास्य भवाय च ॥ ह्व्_८४।९ ॥  
ततः सम्मन्त्रयाम् आसुर्  
वृष्णयो मन्त्रम् उत्तमम् ।  
अवध्यो ऽसौकृतो ऽस्माकं  
सुमहच्च रिपोर् बलम् ॥ ह्व्_८४।१० ॥  
कृतः सैन्यक्षयश् चापि  
महान् इह नराधिपैः ।  
बलानि च ससैन्यानि  
हन्तुं वर्षशतैर् अपि ॥  
न शक्ष्यामो ह्य् अतस् तेषाम्  
अपयाने ऽभवन् मतिः ॥ ह्व्_८४।११ ॥  
एतस्मिन्न् अन्तरे राजा  
स कालयवनो महान् ।  
सैन्येन तद्विधेनैव  
मथुराम् अभ्युपागमत् ॥ ह्व्_८४।१२ ॥  
ततो जरासन्धबलं  
दुर्निवार्यं महत् तदा ।  
ते कालयवनं चैव  
श्रुत्वैवं प्रतिपेदिरे ॥ ह्व्_८४।१३ ॥  
+++([क्: ग्२ ins.: :क्])+++  
एतस्मिन्न् अन्तरे चैव  
यदूनां नन्दिवर्धनः । *ह्व्_८४।१३*९६२ ।  
केशवः पुनरेवाह  
यादवान् सत्यसङ्गरान् ।  
अद्यैव दिवसः पुण्यो  
निर्याम सपदानुगाः ॥ ह्व्_८४।१४ ॥  
निश्चक्रमुस् ते यदवः  
सर्वे केशवशासनात् ।  
ओघा इव समुद्रस्य  
बलौघप्रतिवारणाः ॥ ह्व्_८४।१५ ॥  
सङ्गृह्य ते कलत्राणि  
वसुदेवपुरोगमाः ।  
सुसन्नद्धैर् गजैर् मत्तै  
रथैर् अश्वैश् च दंशितैः ॥ ह्व्_८४।१६ ॥  
आहत्य दुन्दुभीन् सर्वे  
सधनज्ञातिबान्धवाः ।  
निर्ययुर् यादवाः सर्वे  
मथुराम् अपहाय वै ॥ ह्व्_८४।१७ ॥  
स्यन्दनैः काञ्चनापीडैर्  
मत्तैश् च वरवारणैः ।  
सृतप्लुतैश् च तुरगैः  
कशापार्ष्णिप्रचोदितैः ॥ ह्व्_८४।१८ ॥  
स्वानि स्वानि बलाग्राणि  
शोभयन्तः प्रकर्षिणः ।  
प्रत्यङ्मुखा ययुर् हृष्टा  
वृष्णयो भरतर्षभ ॥ ह्व्_८४।१९ ॥  
ततो मुख्यतमाः सर्वे  
यादवा रणशोभिनः ।  
अनीकाग्राणि कर्षन्तो  
वासुदेवपुरोगमाः ॥ ह्व्_८४।२० ॥  
ते स्म नानालताचित्रं  
नारिकेलवनायुतम् ।  
कीर्णं नागवनैः कान्तैः  
केतकीषण्डमण्डितम् ॥ ह्व्_८४।२१ ॥  
पुन्नागतालीबहुलं  
द्राक्षावनघनं क्वचित् ।  
+++([क्: श्१ ins. (द्२ after २०): :क्])+++  
सुसन्नद्धैर् बलैस् तत्र  
तदा नृपवरोत्तमाः । *ह्व्_८४।२२अब्*९६३ ।  
अनूपं सिन्धुराजस्य  
प्रपेदुर् यदुपुङ्गवाः ॥ ह्व्_८४।२२ ॥  
ते तत्र रमणीयेषु  
विषयेषु सखप्रियाः ।  
मुमुदुर् यादवाः सर्वे  
देवाः स्वर्गगता इव ॥ ह्व्_८४।२३ ॥  
पुरवास्तु विचिन्वन् स  
कृष्णस् तु परवीरहा ।  
ददर्श विपुलं देशं  
सागरानूपभूषितम् ॥ ह्व्_८४।२४ ॥  
वाहनानां हितं चैव  
सिकताताम्रमृत्तिकम् ।  
पुरलक्षणसम्पन्नं  
कृतास्पदम् इव श्रिया ॥ ह्व्_८४।२५ ॥  
सागरानिलसंवीतं  
सागराम्बुनिषेवितम् ।  
विषयं सिन्धुराजस्य  
शोभितं पुरलक्षणैः ॥ ह्व्_८४।२६ ॥  
तत्र रैवतको नाम  
पर्वतो नातिदूरतः ।  
मन्दरोदारशिखरः  
सर्वतो ऽभिविराजते ॥ ह्व्_८४।२७ ॥  
तत्रैकलव्यसंवासो  
द्रोणेनाध्युषितश् चिरम् ।  
बभूव पुरुषोपेतः  
सर्वरत्नसमाकुलः ॥ ह्व्_८४।२८ ॥  
विहारभूमिस् तत्रैव  
तस्य राज्ञः सुनिर्मिता ।  
नाम्ना द्वारवती नाम  
स्वायताष्टापदोपमा ॥ ह्व्_८४।२९ ॥  
केशवस्य मतिस् तत्र  
पुर्यर्थे विनिवेशिता ।  
निवेशं तत्र सैन्यानां  
रोचयन्ति स्म यादवाः ॥ ह्व्_८४।३० ॥  
ते रक्तसूर्ये दिवसे  
तत्र यादवपुङ्गवाः ।  
+++([क्: त्१-३ ग्१।३-५ म्४ ins.: :क्])+++  
निवेशाय मतिं चक्रुः  
कृष्णस्यानुमते स्थिताः । *ह्व्_८४।३१अब्*९६४ ।  
    
+++([क्: कृप्ण चोर्रेच्तेद् :क्])+++  
सेनापालाश् च सञ्चक्रुः  
स्कन्धावारनिवेशनम् ॥ ह्व्_८४।३१ ॥  
ध्रुवाय तत्र न्यवसत्  
केशवः सह यादवैः ।  
देशे पुरनिवेशाय  
स यदुप्रवरो विभुः ॥ ह्व्_८४।३२ ॥  
तस्यास्तु विधिवन् नाम  
वास्तूनि च गदाग्रजः ।  
निर्ममे पुरुषश्रेष्ठो  
मनसा यादवोत्तमः ॥ ह्व्_८४।३३ ॥  
एवं द्वारवतीं चैव  
पुरीं प्राप्य सबान्धवाः ।  
सुखिनो न्यवसन् राजन्  
स्वर्गे देवगणा इव ॥ ह्व्_८४।३४ ॥  
कृष्णो ऽपि कालयवनं  
ज्ञात्वा केशिनिषूदनः ।  
जरासन्धभयाच् चापि  
पुरीं द्वारवतीं ययौ ॥ ह्व्_८४।३५ ॥  
    
[ह्: ःव् (चे) छप्तेर् ८५, त्रन्स्लितेरतेद् ब्य् क्रेस्हिमिर् क्र्निच्, प्रोof-रेअद् ब्य् क्रेस्हिमिर् क्र्निच्, वेर्सिओन् of जुने २०, २००४ :ह्]  
