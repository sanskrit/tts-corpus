+++
title = "०७५"

+++


    
{वैशम्पायन उवाच}  
प्रविशन्तं तु वेगेन  
मारुतावल्गिताम्बरम् ।  
पूर्वजं पुरतः कृत्वा  
कृष्णं कमललोचनम् ॥ ह्व्_७५।१ ॥  
गजदन्तकृतोल्लेखं  
सुभुजं देवकीसुतम् ।  
लीलाकृताङ्गदं वीरं  
मदेन रुधिरेण च ॥ ह्व्_७५।२ ॥  
वल्गमानं यथा सिंहं  
गर्जमानं यथा घनम् ।  
बाहुशब्दप्रहारेण  
चालयन्तं वसुन्धराम् ॥ ह्व्_७५।३ ॥  
औग्रसेनिः समालोक्य  
दन्तिदन्तोद्यतायुधम् ।  
कृष्णं भृशायस्तमुखः  
सरोषं समुदैक्षत ॥ ह्व्_७५।४ ॥  
+++([क्: after ४, द्६,स्(एxचेप्त् त्३।४) ins.: :क्])+++  
रङ्गस्था अपि ते सर्वे  
नेत्रैर् अनिमिषैस् तथा । *ह्व्_७५।४*८३६:१ ।  
ददृशुः पुण्डरीकाक्षं  
प्रहृष्टेनान्तरात्मना । *ह्व्_७५।४*८३६:२ ।  
भुजासक्तेन शुशुभे  
गजदन्तेन केशवः ।  
चन्द्रार्धबिम्बसंयुक्तो  
यथैकशिखरो गिरिः ॥ ह्व्_७५।५ ॥  
वल्गमाने गोविन्दे स  
कृत्स्नो रङ्गसागरः ।  
जनौघप्रतिनादेन  
पूर्यमाण इवाबभौ ॥ ह्व्_७५।६ ॥  
+++([क्: after ६, अल्ल् म्स्स्। (एxचेप्त् श्१,म्१-३) ins.: :क्])+++  
ततः क्रोधाभिताम्राक्षः  
कंसः परमकोपनः । *ह्व्_७४।६*८३७:१ ।  
चाणूरम् आदिशद् युद्धे  
कृष्णस्य सुमहाबलम् ॥ *ह्व्_७४।६*८३७:२ ।  
अन्ध्रं मल्लं च निकृतिं  
मुष्टिकं च महाबलम् । *ह्व्_७४।६*८३७:३ ।  
बलदेवाय सक्रोधो  
दिदेशाद्रिचयोप-मम् । *ह्व्_७४।६*८३७:४ ।  
कंसेनापि समाज्ञप्तश्  
चाणूरः पूर्वम् एव तु ।  
योधव्यं सह कृष्णेन  
त्वया यत्नवतेति वै ॥ ह्व्_७५।७ ॥  
स रोषेण तु चाणूरः  
कषायीकृतलोचनः ।  
अभ्यवर्तत युद्धाय  
अपां पूर्णो यथा घनः ॥ ह्व्_७५।८ ॥  
+++([क्: after ८, द्५,स्(एxचेप्त् त्३।४),ग्(एद्।) ins.: :क्])+++  
आह चैनं स गोविन्दं  
व्यपनेष्यामि ते मदम् । *ह्व्_७५।८*८३८:१ ।  
अचिराद् द्रक्ष्यसे गोप  
मम वैवस्वतं बलात् ॥ *ह्व्_७५।८*८३८:२ ।  
तच् छ्रुत्वैव तु गोविन्दो  
बभाषे तं गतायुषम् । *ह्व्_७५।८*८३८:३ ।  
तादृशं तव सामर्थ्यं  
द्रक्ष्यामि बलम् उत्तमम् । *ह्व्_७५।८*८३८:४ ।  
अचिराद् द्रक्ष्यसे मल्ल  
त्वया वाथ मयाधम ॥ *ह्व्_७५।८*८३८:५ ।  
दर्शयस्व समर्थश् चेत्  
त्वद्बलं कथ्यसे ऽधम । *ह्व्_७५।८*८३८:६ ।  
एवम् उक्त्वा तु गोविन्दो  
ननाद विविधं बहु । *ह्व्_७५।८*८३८:७ ।  
अवघुष्टे समाजे तु  
निःशब्दस्तिमिते जने ।  
यादवास् तत्र सहिता  
इदं वचनम् अब्रुवन् ॥ ह्व्_७५।९ ॥  
+++([क्: after ९, ब्२ ins.: :क्])+++  
बाणपक्षं परित्यं च  
युद्धं साम्ना निरीक्ष्य च । *ह्व्_७५।९*८३९ ।  
बाहुयुद्धम् इदं रङ्गे  
सप्राश्निकम् अकातरम् ।  
क्रियाबलसमाज्ञातम्  
अशस्त्रं निर्मितं पुरा ॥ ह्व्_७५।१० ॥  
अद्भिश् चापि श्रमो नित्यं  
विनेयः कालदर्शिभिः ।  
करीषेण च मल्लस्य  
सततं प्रक्रिया स्मृता ॥ ह्व्_७५।११ ॥  
स्थितो भूमिगतश् चैव  
यो यथामार्गतः स्थितः ।  
+++([क्: फ़ोर् १२अब्, द्६,त्१।२,ग्,म् सुब्स्त्।: :क्])+++  
स्थितौ भूमिगतौ चैव  
यथा तौ मार्गम् आस्थितौ । *ह्व्_७५।१२अब्*८४० ।  
नियुध्यतश् च पर्यायः  
प्राश्निकैः समुदाहृतः ॥ ह्व्_७५।१२ ॥  
बालो वा यदि वा मध्यः  
स्थविरो वा कृशो ऽपि वा ।  
बलस्थो वा स्थितो रङ्गे  
ज्ञेयः कक्ष्यान्तरेण वै ॥ ह्व्_७५।१३ ॥  
बलतश् च क्रियातश् च  
बाहुयुद्धविधिर् युधि ।  
निर्घातानन्तरं किञ्चिन्  
न कर्तव्यं विजानता ॥ ह्व्_७५।१४ ॥  
तद् इदं प्रस्तुतं रङ्गे  
युद्धं कृष्णान्ध्रमल्लयोः ।  
बालः कृष्णो महान् अन्ध्रस्  
तत्र न स्याद् विचारणा ॥ ह्व्_७५।१५ ॥  
ततः किलकिलाशब्दः  
समाजे समवर्तत ।  
प्रावल्गत च गोविन्दो  
वाक्यं चेदम् उवाच ह ॥ ह्व्_७५।१६ ॥  
अहं बालो महान् अन्ध्रो  
वपुषा पर्वतोपमः ।  
युद्धं मम सहानेन  
रोचते बाहुशालिना ॥ ह्व्_७५।१७ ॥  
युद्धव्यतिक्रमः कश्चिन्  
न भविष्यति मत्कृतः ।  
न ह्य् अहं बाहुयोधानां  
दूषयिष्यामि यन् मतम् ॥ ह्व्_७५।१८ ॥  
यो ऽयं करीषधर्मश् च  
तोयधर्मश् च रङ्गजः ।  
कषायस्य च संसर्गः  
समयो ह्य् एष कल्पितः ॥ ह्व्_७५।१९ ॥  
संयमः स्थिरता शौर्यं  
व्यायामः मत्क्रिया बलम् ।  
रेङ्गे च नियता सिद्धिर्  
एतद् युद्धमुखे व्रतम् ॥ ह्व्_७५।२० ॥  
यद् अयं बाहुभिर् युद्धं  
सवैरं कर्तुम् उद्यतः ।  
अत्र वै निग्रहः कार्यस्  
तोषयिष्याम्य् अहं जगत् ॥ ह्व्_७५।२१ ॥  
करूषेषु प्रसूतो ऽयं  
चाणूरो नाम नामतः ।  
बाहुयोधी सरीरेण  
कर्मभिश् चानुचिन्त्यताम् ॥ ह्व्_७५।२२ ॥  
एतेन बहवो मल्ला  
निहता युद्धदुर्मदाः ।  
रङ्गप्रतापकामेन  
मल्लमार्गश् च दूषितः ॥ ह्व्_७५।२३ ॥  
सस्त्रसिद्धिस् तु योधानां  
सङ्ग्रामे शस्त्रयोधिनाम् ।  
रङ्गसिद्धिस् तु मल्लानां  
प्रतिमल्लनिघातजा ॥ ह्व्_७५।२४ ॥  
रणे विजयमानस्य  
कीर्तिर् भवति शाश्वती ।  
हतस्यापि रणे सस्त्रैर्  
नाकपृष्ठं विधीयते ॥ ह्व्_७५।२५ ॥  
रणे ह्य् उभयतः सिद्धिर्  
हतस्यापि घ्नतो ऽपि वा ।  
सा हि प्राणान्तिका यात्रा  
महद्भिः साधु पूजिता ॥ ह्व्_७५।२६ ॥  
अयं तु मार्गो बलतः  
क्रियातश् च विनिःसृतः ।  
मृतस्य रङ्गे कः स्वर्गो  
जयतो वा कुतो रतिः ॥ ह्व्_७५।२७ ॥  
ये तु केचित् स्वदोषेण  
राज्ञः पण्डितमानिनः ।  
+++([क्: after २८अब् द्६,त्,ग्,म्४,ग्(एद्।) ins.: :क्])+++  
योत्स्याम बाला बलिभिर्  
बाहुभिः सह सङ्कटे । *ह्व्_७५।२८अब्*८४१:१ ।  
एवम् उक्त्वा ततः कृष्णश्  
चाणूरं समपद्यत । *ह्व्_७५।२८अब्*८४१:२ ।  
आस्फोट्य बाहू राजेन्द्र  
चाणूरः कृष्णम् अभ्ययात् ॥ *ह्व्_७५।२८अब्*८४१:३ ।  
ताव् उभौ सिंहविक्रान्तौ  
मत्ताव् इव महागजौ । *ह्व्_७५।२८अब्*८४१:४ ।  
युयुधाते तदान्योन्यम्  
एभिर् मल्लपरिश्रमैः । *ह्व्_७५।२८अब्*८४१:५ ।  
प्रतापार्थे हता मल्ला  
मल्लहन्तुर् वधो हि सः ॥ ह्व्_७५।२८ ॥  
एवं सञ्जल्पताम् एव  
ताभ्यां युद्धं सुदारुणम् ।  
उभाभ्याम् अभवद् घोरं  
वारणाभ्यां यथा वने ॥ ह्व्_७५।२९ ॥  
कृतप्रतिकृतैश् चित्रैर्  
बाहुभिश् च ससङ्कटैः ।  
सन्निपातावधूतैश् च  
प्रमाथोन्मथनैस् तथा ॥ ह्व्_७५।३० ॥  
+++([क्: after ३०, न्(एxचेप्त् Ñ१,द्६),त्३।४ ins.: :क्])+++  
ताव् उभाव् अपि संश्लिष्टौ  
यथा शैलमयौ तथा । *ह्व्_७५।३०*८४२ ।  
क्षेपणैर् मुष्टिभिश् चैव  
वराहोद्भूतनिस्वनैः ।  
कीलैर् वज्रनिपातैश् च  
प्रसृष्टाभिस् तथैव च ॥ ह्व्_७५।३१ ॥  
शलाकानखपातैश् च  
पादोद्धूतैश् च दारुणैः ।  
जानुभिश् चास्मनिर्घोषैः  
शिरोभिश् चावघट्टितैः ॥ ह्व्_७५।३२ ॥  
तद् युद्धम् अभवद् घोरम्  
असस्त्रं बाहुतेजसा ।  
बलप्राणेन शूराणां  
समाजोत्सवसन्निधौ ॥ ह्व्_७५।३३ ॥  
संरज्यत जनः सर्वः  
सोत्क्रुष्टनिनदोत्थितः ।  
साधु वादांश् च मञ्चेषु  
घोषयन्त्य् अपरे जनाः ॥ ह्व्_७५।३४ ॥  
+++([क्: after ३४, द्६,स्(एxचेप्त् त्३।४) ins.: :क्])+++  
दिविष्ठाश् च तथा देवाः  
साधु साध्व् इति चाब्रुवन् । *ह्व्_७५।३४*८४३ ।  
ततः प्रस्विन्नवदनः  
कृष्णप्रणिहितेक्षणः ।  
न्यवारयत तूर्याणि  
कंसः सव्येन पाणिना ॥ ह्व्_७५।३५ ॥  
प्रतिषिद्धेषु तूर्येषु  
मृदङ्गादिषु तेषु वै ।  
खे सङ्गतान्य् अवाद्यन्त  
देवतूर्याण्य् अनेकशः ॥ ह्व्_७५।३६ ॥  
युध्यमाने हृषीकेशे  
पुण्डरीकनिभेक्षणे ।  
स्वयम् एव प्रवाद्यन्त  
तूर्यघोषाश् च सर्वशः ॥ ह्व्_७५।३७ ॥  
अन्तर्धानगता देवा  
विमानैः कामरूपिभिः ।  
चेरुर् विद्याधरैः सार्धं  
कृष्णस्य जयकाङ्क्षिणः ॥ ह्व्_७५।३८ ॥  
जयस्व कृष्ण चाणूरं  
दानवं मल्लदेहिनम् ।  
इति सप्तर्षयः सर्वे  
ऊचुश् चैव नभोगताः ॥ ह्व्_७५।३९ ॥  
चाणूरेण चिरं कालं  
क्रीडित्वा देवकीसुतः ।  
बलम् आहारयामास  
कंसस्याभावदर्शिवान् ॥ ह्व्_७५।४० ॥  
ततश् चचाल वसुधा  
मञ्चाश् चैव जुघूर्णिरे ।  
मुकुताच् चापि कंसस्य  
पपात मणिर् उत्तमः ॥ ह्व्_७५।४१ ॥  
दोर्भ्याम् आनम्य कृष्णस् तु  
चाणूरं पूर्णजीवितम् ।  
प्राहरन् मुष्टिना मूर्ध्नि  
वक्षस्याहत्य जानुना ॥ ह्व्_७५।४२ ॥  
निःसृते साश्रुरुधिरे  
तस्य नेत्रे सबन्धने ।  
तापनीये यथा घण्टे  
वक्ष्योपरि विलम्बिते ॥ ह्व्_७५।४३ ॥  
स पपात च रङ्गस्य  
मध्ये निःसृतलोचनः ।  
चाणूरो विगतप्राणो  
जीवितान्ते महीतले ॥ ह्व्_७५।४४ ॥  
देहेन तस्य रङ्गस्य  
चाणूरस्य गतायुषः ।  
सन्निरुद्धो महामार्गः  
स शैलेनेव लक्ष्यते ॥ ह्व्_७५।४५ ॥  
    
  
