+++
title = "०८६"

+++
  
+++([क्: द्४ ins.: :क्])+++  
कृष्णाय च नमस् तुभ्यं  
रामरामाय ते नमः । *ह्व्_८६।०*९८०:१ ।  
वामनाय नमस् तुभ्यं  
कपिलाय नमो ऽस्तु ते ॥ *ह्व्_८६।०*९८०:२ ।  
नानारूप नमस् तुभ्यं  
नमस् ते कर्मसाक्षिणे । *ह्व्_८६।०*९८०:३ ।  
विश्वरूप नमस् तुभ्यं  
हृषीकेशाय ते नमः ॥ *ह्व्_८६।०*९८०:४ ।  
एवं संस्तूयमानश् च  
मुचुकुन्देन धीमता । *ह्व्_८६।०*९८०:५ ।  
उत्तरां दिशम् आश्रित्य  
तपम् आचर सात्त्विकम् । *ह्व्_८६।०*९८०:६ ।  


    
{वैशम्पायन उवाच}  
ततः प्रभाते विमले  
भास्करे ऽभ्युदिते तदा ।  
कृतजप्यो हृषीकेशो  
वनान्ते निषसाद ह ॥ ह्व्_८६।१ ॥  
परिचक्राम तं देशं  
दुर्गस्थानदिदृक्षया ।  
उपतस्थुः कुलप्राग्र्या  
यादवा यदुनन्दनम् ॥ ह्व्_८६।२ ॥  
रोहिण्याम् अहनि श्रेष्ठे  
स्वस्ति वाच्य द्विजोत्तमान् ।  
पुण्याहघोषैर् विपुलैर्  
दुर्गस्यारब्धवान् क्रियां ॥ ह्व्_८६।३ ॥  
ततः पङ्कजपत्राक्षो  
यादवान् केशिसूदनः ।  
प्रोवाच वदतां श्रेष्ठो  
देवान् वृत्ररिपुर् यथा ॥ ह्व्_८६।४ ॥  
कल्पितेयं मया भूमिः  
पश्यध्वं देवसद्मवत् ।  
नाम चास्याः कृतं पुर्याः  
ख्यातिं यद् उपयास्यति ॥ ह्व्_८६।५ ॥  
इयं द्वारवती नाम  
पृथिव्यां निर्मिता मया ।  
भविष्यति पुरी रम्या  
शक्रस्येवामरावती ॥ ह्व्_८६।६ ॥  
तान्य् एवास्याः कारयिष्ये  
चिह्नान्य् आयतनानि च ।  
+++([क्: ब्१ ins.: :क्])+++  
स्थानानि विदधुश् चात्र  
ब्रह्मादीनां यथाक्रमम् । *ह्व्_८६।७अब्*९८१ ।  
चत्वरान् राजमार्गांश् च  
समान् अन्तःपुराणि च ॥ ह्व्_८६।७ ॥  
देवा इवात्र मोदन्तु  
भवन्तो विगतज्वराः ।  
बाधमाना रिपुगणान्  
उग्रसेनपुरोगमाः ॥ ह्व्_८६।८ ॥  
गृह्यन्तां वेश्मवास्तूनि  
कल्प्यन्तां त्रिकचत्वराः ।  
मीयन्तां राजमार्गाश् च  
प्राकारस्य च या गतिः ॥ ह्व्_८६।९ ॥  
प्रेष्यन्तां शिल्पिमुख्याश् च  
नियुक्ता वेश्मकर्मसु ।  
नियुज्यन्तां च देशेषु  
प्रेष्यकर्मकरा जनाः ॥ ह्व्_८६।१० ॥  
एवम् उक्तास् तु कृष्णेन  
गृहसङ्ग्रहतत्पराः ।  
यथानिदेशं संहृष्टाश्  
चक्रुर् वास्तुपरिग्रहान् ॥ ह्व्_८६।११ ॥  
सूत्रहस्तास् ततो मानं  
चक्रुर् यादवसत्तमाः ।  
पुण्ये ऽहनि महाराज  
द्विजातीन् अभिपूज्य च ॥ ह्व्_८६।१२ ॥  
वास्तुदैवतकर्माणि  
विधिना कारयन्ति च ।  
स्थपतीन् अथ गोविन्दस्  
तत्रोवाच महामतिः ॥ ह्व्_८६।१३ ॥  
अस्मदर्थे सुविहितं  
क्रियताम् अत्र मन्दिरम् ।  
विभक्तचत्वरपथं  
सुनिविष्टेष्टदैवतम् ॥ ह्व्_८६।१४ ॥  
ते तथेति महाबाहुम्  
उक्त्वा स्थपतयस् तदा ।  
दुर्गकर्मणि सम्भारान्  
उपलभ्य यथाविधि ॥ ह्व्_८६।१५ ॥  
यथान्यायं निर्मिमिरे  
द्वाराण्य् आयतनानि च ।  
स्थानानि विदधुश् चात्र  
ब्रह्मादीनां यथाक्रमम् ॥ ह्व्_८६।१६ ॥  
उपामग्नेः सुरेशस्य  
दृषदोलूखलस्य च ।  
चतुर्दैवानि चत्वारि  
द्वाराणि विदधुश् च ते ॥  
गृहक्षेत्रेन्द्रभल्लाटं  
पुष्पदन्तं तथैव च ॥ ह्व्_८६।१७ ॥  
तेषु वेश्मसु युक्तेषु  
यादवेषु महात्मसु ।  
पुर्याः क्षिप्रं निवेषार्थं  
चिन्तयाम् आस माधवः ॥ ह्व्_८६।१८ ॥  
तस्य दैवी स्थिता बुद्धिश्  
चपला क्षिप्रकारिणी ।  
पुरी सा वै प्रियकरी  
यदूनाम् अभिवर्धनी ॥ ह्व्_८६।१९ ॥  
शिल्पिमुख्यो ऽस्ति देवानां  
प्रजापतिसुतः प्रभुः ।  
विश्वकर्मा स्वमत्या वै  
पुरीं संस्थापयिश्यति ॥ ह्व्_८६।२० ॥  
मनसा तम् अनुध्याय  
तस्यागमनकारणम् ।  
त्रिदषाभिमुखः कृष्णो  
विविक्ते समपद्यत ॥ ह्व्_८६।२१ ॥  
तस्मिन्न् एव ततः काले  
शिल्पाचार्यो महामतिः ।  
विश्वकर्मा सुरश्रेष्ठः  
कृष्णस्य प्रमुखे स्थितः ॥ ह्व्_८६।२२ ॥  
    
{विश्वकर्मोवाच}  
दैवेन मनसा क्शिप्रं  
तव विष्णो धृतव्रत ।  
किङ्करः समनुप्राप्तः  
शाधि मां किं करोमि ते ॥ ह्व्_८६।२३ ॥  
यथा स्याद् देवदेवेशस्  
त्र्यम्बकश् च यथाव्ययः ।  
तथा त्वं देव मान्यो ऽसि  
विशेषो नास्ति मे प्रभो ॥ ह्व्_८६।२४ ॥  
त्रैलोक्यज्ञापिकां वाचम्  
उत्सृजस्व महाभुज ।  
एषो ऽस्मि परिदृष्टार्थः  
किं करोमि प्रशाधि माम् ॥ ह्व्_८६।२५ ॥  
श्रुत्वा विनीतवचनं  
केशवो विश्वकर्मणः ।  
प्रत्युवाच यदुश्रेष्ठः  
कंसारिर् अतुलं वचः ॥ ह्व्_८६।२६ ॥  
श्रुतार्थो देवगुह्यस्य  
भवान्य् अत्र वयं स्थिताः ।  
अवश्यं त्व् इह कर्तव्यं  
सदनं मे सुरोत्तम ॥ ह्व्_८६।२७ ॥  
तद् इयं भूः प्रकाशार्थं  
निवेश्या मयि सुव्रत ।  
मत्प्रभावानुरूपैश् च  
गृहैश् चेयं समन्ततः ॥ ह्व्_८६।२८ ॥  
उत्तमा च पृथिव्यां वै  
यथा स्वर्गे ऽमरावती ।  
तथेयं हि त्वया कार्या  
शक्तो ह्य् असि महामते ॥ ह्व्_८६।२९ ॥  
मम स्थानम् इदं कार्यं  
यथा वै त्रिदिवे तथा ।  
मर्त्याः पश्यन्तु मे लक्ष्मीं  
पुर्या यदुकुलस्य च ॥ ह्व्_८६।३० ॥  
एवम् उक्तस् ततः प्राह  
विश्वकर्मा मतीश्वरः ।  
कृष्णम् अक्लिष्टकर्माणं  
देवामित्रविनाशनम् ॥ ह्व्_८६।३१ ॥  
सर्वम् एतत् करिष्यामि  
यत् त्वयाभिहितं प्रभो ।  
पुरी त्व् इयं जनस्यास्य  
न पर्याप्ता भविष्यति ॥ ह्व्_८६।३२ ॥  
भविष्यति च विस्तीर्णा  
वृद्धिर् अस्यास् तु शोभना ।  
चत्वारः सागरा ह्य् अस्यां  
विचरिष्यन्ति रूपिणः ॥ ह्व्_८६।३३ ॥  
यदीच्छेत् सागरः किञ्चिद्  
उत्स्रष्टुम् इह तोयराट् ।  
ततः स्वायतलक्षण्या  
पुरी स्यात् पुरुषोत्तम ॥ ह्व्_८६।३४ ॥  
एवम् उक्तस् ततः कृष्णः  
प्राग् एव कृतबुद्धिमान् ।  
सागरं सरितां नाथम्  
उवाच वदतां वरः ॥ ह्व्_८६।३५ ॥  
समुद्र दश च द्वे च  
योजनानि जलाशये ।  
प्रतिसंह्रियताम् आत्मा  
यद्य् अस्ति मयि मान्यता ॥ ह्व्_८६।३६ ॥  
अवकाशे त्वया दत्ते  
पुरीयं मामकं बलम् ।  
पर्याप्तविषयाकारा  
समग्रा विसहिष्यति ॥ ह्व्_८६।३७ ॥  
ततः कृष्णस्य वचनं  
श्रुत्वा नदनदीपतिः ।  
समारुतेन योगेन  
उत्ससर्ज महार्णवः ॥ ह्व्_८६।३८ ॥  
विश्वकर्मा ततः प्रीतः  
पुर्याः सन्दृश्य वास्तु तत् ।  
गोविन्दे चैव सम्मानं  
सागरः कृतवांस् तदा ॥ ह्व्_८६।३९ ॥  
विश्वकर्मा ततः कृष्णम्  
उवाच यदुनन्दनम् ।  
अद्यप्रभृति गोविन्द  
सर्वे समधिरोहत ॥ ह्व्_८६।४० ॥  
मनसा निर्मिता चेयं  
मया पूःप्रवरा विभो ।  
अचिरेणैव कालेन  
गृहसम्बाधमालिनी ॥ ह्व्_८६।४१ ॥  
भविष्यति पुरी रम्या  
सुद्वारा प्राग्र्यतोरणा ।  
चयाट्टालककेयूरा  
पृथिव्याः ककुदोपमा ॥ ह्व्_८६।४२ ॥  
अन्तःपुरं च कृष्णस्य  
परिचर्याक्षमं महत् ।  
चकार तस्यां पुर्यां वै  
देशे त्रिदशपूजिते ॥ ह्व्_८६।४३ ॥  
ततः सा निर्मिता कान्ता  
पुरी द्वारवती तदा ।  
मानसेन प्रयत्नेन  
वैष्णवी विश्वकर्मणा ॥ ह्व्_८६।४४ ॥  
+++([क्: श्१ क्१।२।४ Ñ व् ब् द् त्१।४ ग्२ ins.: :क्])+++  
विधानविहितद्वारा  
प्राकारवरशोभिता । *ह्व्_८६।४४*९८२:१ ।  
परिखाचयसङ्गुप्ता  
साट्टप्राकारतोरणा । *ह्व्_८६।४४*९८२:२ ।  
कान्तनारीनरगणा  
वणिग्भिर् उपशोभिता ।  
नानापण्यसमाकीर्णा  
खेचरीव च गां गता ॥ ह्व्_८६।४५ ॥  
प्रपावापीप्रसन्नोदैर्  
उद्यानैर् उपशोभिता ।  
समन्ततः संवृताङ्गी  
वनितेवायतेक्षणा ॥ ह्व्_८६।४६ ॥  
समृद्धचत्वरवती  
वेश्मोत्तमघनाचिता ।  
+++([क्: न् त्४ ग्२ ins. (त्१ चोन्त्। after *९८२): :क्])+++  
रथ्याकोटिसहस्राढ्या  
शुभ्रराजपथोत्तरा । *ह्व्_८६।४७अब्*९८३:१ ।  
भूषयन्ती समुद्रं सा  
स्वर्गम् इन्द्रपुरी यथा ॥ *ह्व्_८६।४७अब्*९८३:२ ।  
पृथिव्यां सर्वरत्नानाम्  
एका निचयशालिनी । *ह्व्_८६।४७अब्*९८३:३ ।  
सुराणाम् अपि सुक्षेत्रा  
सामन्तक्षोभकारिणी । *ह्व्_८६।४७अब्*९८३:४ ।  
अप्रकाशं तदाकाशं  
प्रासादैर् उपशोभिता ॥ ह्व्_८६।४७ ॥  
पृथिव्यां पृथुराष्ट्रौघा  
जनौघप्रतिनादिता ।  
ओघैश् च वारिराजस्य  
शिशिरीकृतमारुता ॥ ह्व्_८६।४८ ॥  
अनूपोपवनैः कान्तैः  
कान्ता जनमनोरमा ।  
सतारका द्यौर् इव सा  
द्वारका प्रत्यराजत ॥ ह्व्_८६।४९ ॥  
प्राकारेणार्कवर्णेन  
शातकौम्भेन संवृता ।  
हिरण्यप्रतिपूर्णैश् च  
गृहैर् गम्भीरनिस्वनैः ॥ ह्व्_८६।५० ॥  
शुभ्रमेघप्रतीकाशैर्  
द्वारैः सौधैश् च शोभिता ।  
क्वचित् क्वचिद् उदग्राग्रैर्  
उपावृत्तमहापथा ॥ ह्व्_८६।५१ ॥  
ताम् आवसत् पुरीं कृष्णः  
सर्वयादवनन्दनः ।  
अभिप्रेतजनाकीर्णां  
सोमः खम् इव भासयन् ॥ ह्व्_८६।५२ ॥  
+++([क्: श्१ द्न् द्स् द्२ ins.: :क्])+++  
विश्वकर्मकृतां दिव्यां  
रत्नजालसमाकुलाम् । *ह्व्_८६।५२*९८४ ।  
विश्वकर्मा च तां कृत्वा  
पुरीं शक्रपुरीम् इव ।  
जगाम त्रिदिवं देवो  
गोविन्देनाभिपूजितः ॥ ह्व्_८६।५३ ॥  
भूयस् तु बुद्धिर् अभवत्  
कृष्णस्य विदितात्मनः ।  
जनान् इमान् धनौघैस् तु  
तर्पयेयम् अहं यदि ॥ ह्व्_८६।५४ ॥  
स वैश्रवणवस्तव्यं  
निधीनाम् उत्तमं निधिम् ।  
शङ्खम् आह्वयतोपेन्द्रो  
निशि स्वभवने विभुः ॥ ह्व्_८६।५५ ॥  
स शङ्खः केशवाह्वानं  
ज्ञात्वा गुह्यकराट् स्वयम् ।  
आजगाम समीपं वै  
तस्य द्वारवतीपतेः ॥ ह्व्_८६।५६ ॥  
स शङ्खः प्राञ्जलिर् भूत्वा  
विनयादवनिं गतः ।  
कृष्णं विज्ञापयाम् आस  
यथा वैश्रवणं तथा ॥ ह्व्_८६।५७ ॥  
भगवन् किं मया कार्यं  
सुराणां वित्तरक्षिणा ।  
नियोजय महाबाहो  
यत्कार्यं यदुनन्दन ॥ ह्व्_८६।५८ ॥  
तम् उवाच हृषीकेशः  
शङ्खं गुह्यकम् उत्तमम् ।  
जना ये ऽस्मिन् कृशधनास्  
तान् धनेनाभिपूरय ॥ ह्व्_८६।५९ ॥  
नेच्छाम्य् अनाशितं द्रष्टुं  
कृशं मलिनम् एव वा ।  
देहीति चाभिभाषन्तं  
नगर्यां निर्धनं नरम् ॥ ह्व्_८६।६० ॥  
शिरसा शासनं गृह्य  
निधीनः केशवस्य सः ।  
निधीनाज्ञापयाम् आस  
द्वारवत्यां गृहे गृहे ॥  
घनौघैर् अभिवर्षध्वं  
चक्रुः सर्वे तथा च ते ॥ ह्व्_८६।६१ ॥  
नाधनो विद्यते तत्र  
हीनभाग्यो ऽपि वा नरः ।  
+++([क्: क्३। ४ Ñ व् ब् द् त्४ ग्२ सुब्स्त्। फ़ोर् ६२cd: :क्])+++  
द्वारवत्यां पुरि पुरा  
केशवस्य महात्मनः । *ह्व्_८६।६२अब्*९८५ ।  
कृशो वा मलिनो वापि  
द्वारवत्यां गृहे गृहे ॥ ह्व्_८६।६२ ॥  
चकार वायोर् आह्वानं  
भूयश् च पुरुषोत्तमः ।  
तत्रस्थ एव भगवान्  
यादवानां प्रियङ्करः ॥ ह्व्_८६।६३ ॥  
प्राणयोनिस् तु भूतानाम्  
उपतस्थे गदाग्रजम् ।  
एकमासीनम् एकान्ते  
देवगुह्यधरं प्रभुम् ॥ ह्व्_८६।६४ ॥  
किं मया देव कर्तव्यं  
सर्वगेनाशुगामिना ।  
+++([क्: त्१-३ ग्१।३।५ म् सुब्स्त्। फ़ोर् ६५ब्च्: :क्])+++  
॥।  
शाधि मां पुरुषोत्तम । *ह्व्_८६।६५अ*९८६:१ ।  
यद् ब्रवीषि महाबाहो  
॥। । *ह्व्_८६।६५अ*९८६:२ ।  
यथैव दूतो देवानां  
तथैवास्मि तवानघ ॥ ह्व्_८६।६५ ॥  
तम् उवाच ततः कृष्णो  
रहस्यं पुरुषोत्तमः ।  
मारुतं जगतः प्राणं  
रूपिणं समुपस्थितम् ॥ ह्व्_८६।६६ ॥  
गच्छ मारुत देवेशम्  
अनुमान्य सहामरैः ।  
सभां सुधर्माम् आदाय  
देवेभ्यस् त्वम् इहानय ॥ ह्व्_८६।६७ ॥  
यादवा धार्मिका ह्येते  
विक्रान्ताश्च सहस्रशः ।  
तस्यां विशेयुर् एते हि  
न तु या कृत्रिमा भवेत् ॥ ह्व्_८६।६८ ॥  
सा ह्य् अक्षया सभा वायो  
कामगा कामरूपिणी ।  
सा यदून् धारयेत् सर्वान्  
यथैव त्रिदशांस् तथा ॥ ह्व्_८६।६९ ॥  
स गृह्य वचनं तस्य  
कृष्णस्याक्लिष्टकर्मणः ।  
वायुर् आत्मोपमगतिर्  
जगाम त्रिदिवालयम् ॥ ह्व्_८६।७० ॥  
सो ऽनुमान्य सुरान् सर्वान्  
कृष्णवाक्यं निवेद्य च ।  
सभां सुधर्माम् आदाय  
पुनर् आयान् महीतलम् ॥ ह्व्_८६।७१ ॥  
सुधर्मां तां सुधर्माय  
कृष्णायाक्लिष्टकारिणे ।  
देवो देवसभां दत्त्वा  
वायुर् अन्तरधीयत ॥ ह्व्_८६।७२ ॥  
+++([क्: द्४ ins.: :क्])+++  
न भयं विद्यते यत्र  
सभा सा धर्मवत्सला । *ह्व्_८६।७२*९८७ ।  
द्वारवत्यास् तु सा मध्ये  
केशवेन निवेशिता ।  
सुधर्मा यदुमुख्यानां  
देवानां त्रिदिवे यथा ॥ ह्व्_८६।७३ ॥  
एवं स दिव्यैर् भौमैश् च  
जलजैश् चाव्ययो हरिः ।  
द्रव्यैरलङ्करोति स्म  
पुरीं स्वां प्रमदाम् इव ॥ ह्व्_८६।७४ ॥  
+++([क्: श्१ द्२ ins.: :क्])+++  
शुशुभे सा पुरी रम्या  
रत्नजालसमाकुला । *ह्व्_८६।७४*९८८:१ ।  
नानापक्षिसमाकीर्णा  
प्रासादैर् उपशोभिता । *ह्व्_८६।७४*९८८:२ ।  
+++([क्: after ७४ श्१ द्२ रेपेअत् ७३अब्। after the repetition of ७३अब् श्१ द्२ ins. *९८८ :क्])+++  
मर्यादाश् चैव सञ्चक्रे  
श्रेणीः प्रकृतयस् तथा ।  
बलाध्यक्षांश् च युक्तांश् च  
प्रकृतीशांस् तथैव च ॥ ह्व्_८६।७५ ॥  
उग्रसेनं नरपतिं  
काश्यं चैव पुरोहितम् ।  
सेनापतिम् अनाधृष्टिं  
विकद्रुं मन्त्रिपुङ्गवम् ॥ ह्व्_८६।७६ ॥  
यादवानां कुलकरान्  
स्थविरान् दश तत्र वै ।  
+++([क्: व्२।३ ins.: :क्])+++  
उद्धवो वसुदेवश् च  
कङ्को विपृथुर् एव च । *ह्व्_८६।७७अब्*९८९:१ ।  
श्वफल्कश् चित्रकश् चैव  
गदः सत्यक एव च । *ह्व्_८६।७७अब्*९८९:२ ।  
बलदेवः पृथुश् चैवं  
मत्रेश्व् अभ्यन्तरा दश । *ह्व्_८६।७७अब्*९८९:३ ।  
स्थापयाम् आस मतिमान्  
सर्वकार्येष्व् अनन्तरान् ॥ ह्व्_८६।७७ ॥  
रथेष्व् अतिरथो यन्ता  
दारुकः केशवस्य वै ।  
योधमुख्यश् च योधानां  
सात्यकिः सत्यविक्रमः ॥ ह्व्_८६।७८ ॥  
+++([क्: त्१-३ ग्१।३-५ म् ins.: :क्])+++  
आचार्यो धनुषां वेदे  
साक्षाद्द्रोण इवापरः । *ह्व्_८६।७८*९९०:१ ।  
सात्यकिः सत्यसन्धश् च  
शत्रुहा युद्धदुर्मदः । *ह्व्_८६।७८*९९०:२ ।  
विधानम् एवं कृत्वा स  
कृष्णः पुर्याम् अनिन्दितः ।  
मुमुदे यदुभिः सार्धं  
लोकस्रष्टा महीतले ॥ ह्व्_८६।७९ ॥  
रेवतस्याथ कन्यां च  
रेवतीं शीलसम्मताम् ।  
प्राप्तवान् बलदेवस् तु  
कृष्णस्यानुमते तदा ॥ ह्व्_८६।८० ॥  
+++([क्: म्३ ins.: :क्])+++  
यः सर्गजैः सुरगणप्रियकृद्भिर् उच्चैर् । *ह्व्_८६।८०*९९१:१ ।*  
द्रव्यैः समुद्रनिहितैश् च समुद्रजातैः । *ह्व्_८६।८०*९९१:२ ।*  
हृद्याम् अकारयद् अशेषजगल् ललामां । *ह्व्_८६।८०*९९१:३ ।*  
श्रीद्वारकां पुरवरीं तम् उपैमि विष्णुम् । *ह्व्_८६।८०*९९१:४ ।*  
  
