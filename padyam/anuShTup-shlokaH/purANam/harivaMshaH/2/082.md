+++
title = "०८२"

+++


    
{वैशम्पायन उवाच}  
ततो युद्धानि वृष्णीनां  
बभूव सुमहान्त्य् अथ ।  
मागधस्य महामात्यैर्  
नृपैश् चैवानुयायिभिः ॥ ह्व्_८२।१ ॥  
+++([क्: त्१।३(सेचोन्द् तिमे) ग्३।५ म् ग्(एद्।) ins.: :क्])+++  
द्वन्द्वयुद्धं समभवत्  
सेनयोर् उभयोस् तदा । *ह्व्_८२।१*९२९ ।  
रुक्मिणा वासुदेवस्य  
भीष्मकस्याहुकेन च ।  
क्राथस्य वसुदेवेन  
कौशिकस्य च बभ्रुणा ॥  
गदेन चेदिराजस्य  
दन्तवक्त्रस्य शम्भुना ॥ ह्व्_८२।२ ॥  
+++([क्: द्६ त्१।२।३(सेचोन्द् तिमे) ग्१।३-५ म् ins.: :क्])+++  
विन्दानुविन्दाव् आवन्त्यौ  
युयुधानेन सङ्गतौ । *ह्व्_८२।२*९३०:१ ।  
एकलव्यो महाराज  
प्रद्युम्नेनाथ सङ्गतः । *ह्व्_८२।२*९३०:२ ।  
तथान्यैर् वृष्णिवीराणां  
नृपाणां च महात्मनाम् ।  
युद्धम् आसीद् धि सैन्यानां  
सैनिकैर् भरतर्षभ ॥ ह्व्_८२।३ ॥  
+++([क्: न् (एxचेप्त् श्१ क्३ Ñ१) त्१।२।३(फ़िर्स्त् तिमे)।४ ग् म्४ ins., त्३(सेचोन्द् तिमे) ins. after ३अब्: :क्])+++  
अहानि पञ्च चैकं च  
षट् सप्ताष्टौ च दारुणम् । *ह्व्_८२।३*९३१ ।  
गजैर् गजा हयैर् अश्वाः  
पदाताश् च पदातिभिः ।  
रथा रथैर् विमिश्रैश् च  
योधा युयुधिरे नृप ॥ ह्व्_८२।४ ॥  
जरासन्धस्य रज्ञस् तु  
रामेणासीत् समागमः ।  
महेन्द्रस्येव वृत्रेण  
दारुणो लोमहर्षणः ॥ ह्व्_८२।५ ॥  
+++([क्: after ५, त्१।३ ग्३।५ म् ins. अ पस्सगे गिवेन् इन् अप्प्।इ (नो।१७) :क्])+++  
+++([क्: श्१ क् Ñ व् ब् द्न् द्स् द्१-४ त्४ ग्१।२ ins., द्५ ins. after ४: :क्])+++  
अवेक्ष्य रुक्मिणीं कृष्णो  
रुक्मिणं न व्यपोथयत् ॥ *ह्व्_८२।५*९३२:१ ।  
ज्वलनार्कांशुसङ्काशान्  
आशीविषविषोपमान् । *ह्व्_८२।५*९३२:२ ।  
वारयाम् आस कृष्णो वै  
शरांस् तस्य तु शिक्षया । *ह्व्_८२।५*९३२:३ ।  
+++([क्: द्६ त्२ ग्१।४।५ थेन् ins. अ पस्सगे गिवेन् इन् अप्प्।इ (नो।१७): :क्])+++  
अन्येषां सुमहान् आसीद्  
बलौघानां परिक्षयः ।  
उभयोः सेनयो राजन्  
मांसशोणितकर्दमः ॥ ह्व्_८२।६ ॥  
कबन्धानि समुत्तस्थुः  
सुबहूनि समन्ततः ।  
+++([क्: त्३(सेचोन्द् तिमे) ग्३।५ म् ins.: :क्])+++  
पिशाचा राक्षसाश् चैव  
मांसशोणितलालसाः । *ह्व्_८२।७अब्*९३३ ।  
तस्मिन् विमर्दे योधानां  
सङ्ख्याव्यक्तिर् न विद्यते ॥ ह्व्_८२।७ ॥  
रथी रामो जरासन्धं  
शरैर् आशीविषोपमैः ।  
आवृन्वन्न् अभ्ययाद् वीरस्  
तं च राजा स मागधः ॥ ह्व्_८२।८ ॥  
+++([क्: न् (एxचेप्त् श्१ Ñ१) त्२।३(फ़िर्स्त् तिमे)।४ ग्१।२।४।५ ins.: :क्])+++  
अभ्यवर्तत वेगेन  
स्यन्दनेनाशुगामिना । *ह्व्_८२।८*९३४:१ ।  
अन्योन्यं विविधैर् अस्त्रैर्  
विध्वा विध्वा विनेदतुः । *ह्व्_८२।८*९३४:२ ।  
तौ क्षीनशस्त्रौ विरथौ  
हताश्वौ हतसारथी ।  
गदे गृहीत्वा विक्रान्ताव्  
अन्योन्यम् अभिधावताम् ॥ ह्व्_८२।९ ॥  
कम्पयन्तौ भुवं वीरौ  
ताव् उद्यतमहागदौ ।  
ददृशाते महात्मानौ  
गिरी सशिखराव् उभौ ॥ ह्व्_८२।१० ॥  
व्युपारमन्त युद्धानि  
प्रेक्षन्तौ पुरुषर्षभौ ।  
संरब्धाव् अभिधावन्तौ  
गदायुद्धेषु विश्रुतौ ॥ ह्व्_८२।११ ॥  
उभौ तौ परमाचार्यौ  
लोके ख्यातौ महाबलौ ।  
मत्ताव् इव गजौ युद्धे  
अन्योन्यम् अभिधावताम् ॥ ह्व्_८२।१२ ॥  
ततो देवाः सगन्धर्वाः  
सिद्धाश् च परमर्षयः ।  
समन्ततश् चाप्सरसः  
समाजग्मुः सहस्रशः ॥ ह्व्_८२।१३ ॥  
+++([क्: व् ins.: :क्])+++  
पितामहश् च भगवान्  
युद्धं द्रष्टुं समागतः । *ह्व्_८२।१३*९३५ ।  
तद् देवयक्षगन्धर्व  
महर्षिभिर् अलङ्कृतम् ।  
शुशुभे ऽभ्यधिकं राजन्  
दिवं ज्योतिर् गणैर् इव ॥ ह्व्_८२।१४ ॥  
अभिदुद्राव रामं तु  
जरासन्धो महाबलः ।  
सव्यं मण्डलम् आवृत्य  
बलदेवस् तु दक्षिणम् ॥ ह्व्_८२।१५ ॥  
तौ प्रजह्रुर् अन्योन्यं  
गदायुद्धविशारदौ ।  
दन्ताभ्याम् इव मातङ्गौ  
नादयन्तौ दिशो दश ॥ ह्व्_८२।१६ ॥  
गदानिपातो रामस्य  
शुश्रुवे ऽशनिनिस्वनः ।  
जरासन्धस्य चरणे  
पर्वतस्येव दीर्यतः ॥ ह्व्_८२।१७ ॥  
न स्म कम्पयते रामं  
जरासन्धकरच्युता ।  
गदा गदाभृतां श्रेष्ठं  
विन्ध्यं गिरिम् इवाचलम् ॥ ह्व्_८२।१८ ॥  
रामस्य तु गदावेगं  
वीर्यात् स मगधेश्वरः ।  
सेहे धैर्येण महता  
शिक्षया च व्यपोहयत् ॥ ह्व्_८२।१९ ॥  
+++([क्: क् Ñ२।३ व् ब् द्न् द्स् द्१-५ त्३(फ़िर्स्त् तिमे)।४ ग्२ ins., द्६ त्२ ग्१।४।५ चोन्त्। after ८२।१९*९३७: :क्])+++  
एवं तौ तत्र सङ्ग्रामे  
विचरन्तौ महाबलौ । *ह्व्_८२।१९*९३६:१ ।  
मण्डलानि विचित्राणि  
विचेरतुर् अरिन्दमौ ॥ *ह्व्_८२।१९*९३६:२ ।  
व्यायच्छन्तौ चिरं कालं  
परिश्रान्तौ च तस्थतुः । *ह्व्_८२।१९*९३६:३ ।  
समाश्वास्य मुहूर्तं तु  
पुनर् अन्योन्यम् आहताम् ॥ *ह्व्_८२।१९*९३६:४ ।  
एवं तौ योधमुख्यौ तु  
समं युयुधतुश् चिरम् । *ह्व्_८२।१९*९३६:५ ।  
न च तौ युद्धवैमुख्यम्  
उभाव् एव प्रजग्मतुः ॥ *ह्व्_८२।१९*९३६:६ ।  
अथापश्यद् गदायुद्धे  
विशेषं तस्य वीर्यवान् । *ह्व्_८२।१९*९३६:७ ।  
रामः क्रुद्धो गदां त्यक्त्वा  
जग्राह मुसलोत्तमम् ॥ *ह्व्_८२।१९*९३६:८ ।  
तम् उद्यतं तदा दृष्ट्वा  
मुसलं घोरदर्शनम् । *ह्व्_८२।१९*९३६:९ ।  
अमोघं बलदेवेन  
क्रुद्धेन तु महारणे । *ह्व्_८२।१९*९३६:१० ।  
+++([क्: द्६ त्१।२।३(सेचोन्द् तिमे) ग्१।३-५ म् ins.: :क्])+++  
क्रुद्धो ऽथ रामभद्रस् तु  
गदया तं जगाम ह । *ह्व्_८२।१९*९३७:१ ।  
जरासन्धो ऽथ गदया  
बलभद्रं समाहनत् ॥ *ह्व्_८२।१९*९३७:२ ।  
प्रथमस् त्व् अथ रामेण  
गदापादः समाददे । *ह्व्_८२।१९*९३७:३ ।  
द्वितीयो मगधेन्द्रेण  
तृतीयं तु हलायुधः । *ह्व्_८२।१९*९३७:४ ।  
चतुर्थं तु जरासन्धः  
पञ्चमं तु यदूद्वहः ॥ *ह्व्_८२।१९*९३७:५ ।  
तयोः पादप्रहारश् च  
चालयाम् आस मेदिनीम् ॥ *ह्व्_८२।१९*९३७:६ ।  
ततो देवाः सगन्धर्वा  
यक्षाश् च परमर्षयः । *ह्व्_८२।१९*९३७:७ ।  
भीताः स्वस्तीति चैवाहुर्  
लोकानां ब्रह्मणश् च ह ॥ *ह्व्_८२।१९*९३७:८ ।  
ततः क्रुद्धो जरापुत्रस्  
ताडयाम् आस वक्षसि । *ह्व्_८२।१९*९३७:९ ।  
शोणितं चोद्वमन् रामः  
श्रमं च समवाप ह ॥ *ह्व्_८२।१९*९३७:१० ।  
विश्रम्य भूमौ किञ्चित् तु  
पुनर् उत्थाय यादवः । *ह्व्_८२।१९*९३७:११ ।  
आहत्य गदया मूर्ध्नि  
सिंहनादं समानदत् ॥ *ह्व्_८२।१९*९३७:१२ ।  
पपात च महीं वीरो  
गतासुर् इव निःश्वसन् । *ह्व्_८२।१९*९३७:१३ ।  
हतो हतो जरासन्ध  
इत्य् ऊचुर् यादवेश्वराः ॥ *ह्व्_८२।१९*९३७:१४ ।  
सञ्ज्ञां च प्रतिलभ्याशु  
जरासन्धः प्रतापवान् । *ह्व्_८२।१९*९३७:१५ ।  
गदया च समाजघ्ने  
वक्षस्य् एव हलायुधम् ॥ *ह्व्_८२।१९*९३७:१६ ।  
मूर्च्छां चैव समापेदे  
सञ्ज्ञां च प्रतिलब्धवान् । *ह्व्_८२।१९*९३७:१७ ।  
ततो रुधिरराशिस् तु  
बभौ जलम् इवोद्गतः ॥ *ह्व्_८२।१९*९३७:१८ ।  
गदाजर्जरसर्वाङ्गौ  
रेजतुः किंशुकाव् इव । *ह्व्_८२।१९*९३७:१९ ।  
समादीप्तौ तु राजेन्द्र  
विरथौ विधनुर्धरौ ॥ *ह्व्_८२।१९*९३७:२० ।  
गदाहतौ महावीरौ  
केवलौ युद्धरङ्गिनौ । *ह्व्_८२।१९*९३७:२१ ।  
शुशुभाते गदाहस्तौ  
परस्परवधैषिणौ ॥ *ह्व्_८२।१९*९३७:२२ ।  
द्वाव् एव मृत्यू राजेन्द्र  
सङ्गताव् इव शोभितौ ॥ *ह्व्_८२।१९*९३७:२३ ।  
ततः क्रुद्धो हलधरश्  
छेत्तुम् ऐच्छज् जरासुतम् । *ह्व्_८२।१९*९३७:२४ ।  
ऊरू च पोथयाम् आस  
गदया राजसंसदि ॥ *ह्व्_८२।१९*९३७:२५ ।  
ऊर्वो रक्तं समापेदे  
मज्जा समभवत् ततः । *ह्व्_८२।१९*९३७:२६ ।  
ततो हली जरासन्धं  
शिरश् छेत्तुम् उदैक्षत । *ह्व्_८२।१९*९३७:२७ ।  
ततो ऽन्तरिक्षे वाग् आसीत्  
सुस्वरा लोकसाक्षिणी ।  
+++([क्: श्१ क्२ Ñ२।३ व्१।२ ब् द्न् द्स् द्२।५।६ ins.: :क्])+++  
उवाच बलदेवं तं  
समुद्यतहलायुधम् । *ह्व्_८२।२०अब्*९३८ ।  
न त्वया राम वध्यो ऽयम्  
अलं खेदेन माधव ॥ ह्व्_८२।२० ॥  
विहितो ऽस्य मया मृत्युस्  
तस्मात् साधु व्युपारम ।  
अचिरेणैव कालेन  
प्राणांस् त्यक्ष्यति मागधः ॥ ह्व्_८२।२१ ॥  
जरासन्धस् तु तच् छ्रुत्वा  
विमनाः समपद्यत ।  
न प्रजह्रे ततस् तस्मै  
पुनर् एव हलायुधः ॥  
तौ व्युपारमतां चैव  
वृष्णयस् ते च पार्थिवाः ॥ ह्व्_८२।२२ ॥  
प्रसक्तम् अभवद् युद्धं  
तेषाम् एव महात्मनाम् ।  
दीर्घकालं महाराज  
निघ्नताम् इतरेतराम् ॥ ह्व्_८२।२३ ॥  
+++([क्: त्१।३(सेचोन्द् तिमे) ग्३ म्४ ins.: :क्])+++  
ते सर्वे निर्जिता राजन्  
कृष्णेन रिपुघातिना । *ह्व्_८२।२३*९३९:१ ।  
जरासन्धेन सहिता  
विप्रजग्मुर् यथागतम् । *ह्व्_८२।२३*९३९:२ ।  
पराजिते त्व् अपक्रान्ते  
जरासन्धे महीपतौ ।  
अस्तं याते दिनकरे  
नानुसस्रुस् तदा निशि ॥ ह्व्_८२।२४ ॥  
+++([क्: त्१।३(सेचोन्द् तिमे) ग्३ म्४ ins.: :क्])+++  
वृष्णयश् च महाभागाः  
कृष्णसङ्कर्षणाश्रयाः । *ह्व्_८२।२४*९४० ।  
समानीय स्वसैन्यं तु  
लब्धलक्ष्या महाबलाः ।  
पुरीं प्रविविशुर् हृष्टाः  
केशवेनाभिपूजिताः ॥ ह्व्_८२।२५ ॥  
+++([क्: न् (एxचेप्त् श्१ क्२ Ñ१) त्२।३(फ़िर्स्त् तिमे)।४ ग्१।२।४।५ ins.: :क्])+++  
खाच् च्युतान्य् आयुधान्य् एव  
तान्य् एवान्तर्दधुस् तदा ॥ *ह्व्_८२।२५*९४१:१ ।  
जरासन्धो ऽपि नृपतिर्  
विमनाः स्वपुरं ययौ । *ह्व्_८२।२५*९४१:२ ।  
राजानश् चानुगा ये ऽस्य  
स्वराष्ट्राण्य् एव ते ययुः । *ह्व्_८२।२५*९४१:३ ।  
जरासन्धं तु ते जित्वा  
मन्यन्ते नैव तं जितम् ।  
वृष्णयः कुरुशार्दूल  
राजा ह्य् अतिबलः स वै ॥ ह्व्_८२।२६ ॥  
+++([क्: त्१।३(सेचोन्द् तिमे) ग्३ म् ins.: :क्])+++  
को नाम हि जरासन्धं  
रणे जेतुं महीपतिः । *ह्व्_८२।२६*९४२:१ ।  
शक्नुयाल् लोकविख्यातः  
साक्षाद् अपि शतक्रतुः । *ह्व्_८२।२६*९४२:२ ।  
दश चाष्टौ च सङ्ग्रामाञ्  
जरासन्धस्य यादवाः ।  
ददुर् न चैनं समरे  
हन्तुं शेकुर् महारथाः ॥ ह्व्_८२।२७ ॥  
+++([क्: त्१।३(सेचोन्द् तिमे) ग्३।५ म्१।२।४ ins.: :क्])+++  
कृष्णस् तु समरे राजञ्  
शक्तिमान् अपि मागधम् । *ह्व्_८२।२७*९४३:१ ।  
अन्यो मृत्युर् इति ज्ञात्वा  
न च हिंसितवान् प्रभुः । *ह्व्_८२।२७*९४३:२ ।  
अक्षौहिण्यो हि तस्यासन्  
विंशतिर् भरतर्षभ ।  
जरासन्धस्य नृपतेस्  
तदर्थं याः समागताः ॥ ह्व्_८२।२८ ॥  
अल्पत्वाद् अभिभूतास् तु  
वृष्णयो भरतर्षभ ।  
बार्हद्रथेन राजेन्द्र  
राजभिः सहितेन वै ॥ ह्व्_८२।२९ ॥  
+++([क्: Ñ२ बोम्। पोओन एद्स्। ग्(एद्।) ins., क्२ after the फ़िर्स्त् ओच्चुर्रेन्चे of लिने ९ of अप्प्।इ (नो। १८): :क्])+++  
भूयः कृत्वोद्यमं प्रायाद्  
यादवान् कृष्णपालितान् । *ह्व्_८२।२९*९४४ ।  
जित्वा तु मागधं सङ्ख्ये  
जरासन्धं महीपतिम् ।  
विहरन्ति स्म सुखिनो  
वृष्णिसिंहा महारथाः ॥ ह्व्_८२।३० ॥  
+++([क्: म्३ ins.: :क्])+++  
ओजस् तेजो बलं धीर् धृतिर् इति महिमा श्रीर् यशो रूपम् आज्ञा । *ह्व्_८२।३०*९४५:१ ।*  
वीर्यं चेत्येवमादीन् परमगुणगणान् ये स्मरन्तो लभन्ते । *ह्व्_८२।३०*९४५:२ ।*  
यद् भक्तानां यम् आज्ञाप्य् अखिलजनमनःक्षोभणी नैति पार्श्वं । *ह्व्_८२।३०*९४५:३ ।*  
चेतस् त्वं तस्य शश्वच् चरणकमलयोर् भृङ्गतां याहि विष्णोः । *ह्व्_८२।३०*९४५:४ ।*  
  
