+++
title = "०८७"

+++


    
{वैशम्पायन उवाच}  
एतस्मिन्न् एव काले तु  
जरासन्धः प्रतापवान् ।  
नृपान् उद्योजयाम् आस  
चेदिराजप्रियेप्सया ॥ ह्व्_८७।१ ॥  
+++([क्: त्३ ins.: :क्])+++  
यथार्हं च यथायोगं  
प्रश्रयं प्रददौ नृपः । *ह्व्_८७।१*९९२:१ ।  
विवाहं घोषयाम् आस  
शिशुपालस्य मागधः ॥ *ह्व्_८७।१*९९२:२ ।  
सर्वम् अन्तःपुरं चैव  
विवाहे उत्सुकं किल । *ह्व्_८७।१*९९२:३ ।  
श्वोभूते तु विवाहस्य  
चैद्यस्येति च भूमिपाः । *ह्व्_८७।१*९९२:४ ।  
सन्नद्धाः समपद्यन्तां  
विभवैः स्वैर् यथाक्रमम् ॥ *ह्व्_८७।१*९९२:५ ।  
शिशुपालो ऽपि राजा तु  
वरवेषेण संयुतः । *ह्व्_८७।१*९९२:६ ।  
कुमारैर् आत्मतुल्यैश् च  
नियमस्थो ऽभवत् तदा । *ह्व्_८७।१*९९२:७ ।  
[चोलोफोन्]  
भीष्मकस्य सुतायां वै  
रुक्मिण्यां रुक्मभूषणः ।  
शिशुपालस्य नृपतेर्  
विवाहो भविता किल ॥ ह्व्_८७।२ ॥  
दन्तवक्त्रस्य तनयं  
सुवक्त्रम् अमितौजसम् ।  
सहस्राक्षसमं युद्धे  
मायासु च विशारदम् ॥ ह्व्_८७।३ ॥  
पौण्ड्रस्य वासुदेवस्य  
तथा पुत्रं महाबलम् ।  
सुदेवं वीर्यसम्पन्नं  
पृथग् अक्षौहिणीपतिम् ॥ ह्व्_८७।४ ॥  
एकलव्यस्य पुत्रं च  
वीर्यवन्तं बलान्वितम् ।  
पुत्रं च पाण्ड्यराजस्य  
कलिङ्गाधिपतिं तथा ॥ ह्व्_८७।५ ॥  
कृताप्रियं च कृष्णेन  
वेणुदारिं नराधिपम् ।  
अंशुमन्तं तथा क्राथं  
श्रुतर्वाणं च भारत ॥ ह्व्_८७।६ ॥  
निकृत्तशत्रुं कालिङ्गं  
गान्धाराधिपतिं तथा ।  
पटुशं च महाबाहुं  
काश्याधिपतिम् एव च ॥ ह्व्_८७।७ ॥  
+++([क्: द्स्२ द्५।६ ins. (द्न् after the सेचोन्द् ओच्चुर्रेन्चे of ७cd): :क्])+++  
सभार्हान् सकलान् सर्वान्  
धार्तराष्ट्रान् महाबलान् । *ह्व्_८७।७*९९३:१ ।  
विन्दानुविन्दाव् आवन्त्यौ  
बाह्लिकान् सह बाह्लिकैः ॥ *ह्व्_८७।७*९९३:२ ।  
संशप्तकास् तु ते सर्वे  
आस्यन्दा यवनास् तथा । *ह्व्_८७।७*९९३:३ ।  
यवनस्य सुतश् चापि  
आर्षायणस् तथा शकाः ॥ *ह्व्_८७।७*९९३:४ ।  
स्वभावश् चन्द्रहासश् च  
पारसीकास् तथापरे । *ह्व्_८७।७*९९३:५ ।  
विराटो द्रुपदश् चैव  
जयद्रथविदूरथौ । *ह्व्_८७।७*९९३:६ ।  
+++([क्: द्न् द्स्२ द्५।६ बोम्। पोओन एद्स् चोन्त्।; द्स्१ ग्२ ins.: :क्])+++  
भगदत्तो महासेनः  
शलः शाल्वो महाबलः । *ह्व्_८७।७*९९४:१ ।  
भूरिश्रवा महासेनः  
कुन्तिभोजश् च वीर्यवान् ॥ *ह्व्_८७।७*९९४:२ ।  
अक्षौहिणीनां षष्टिं च  
सप्ताधिकदशानुगाः । *ह्व्_८७।७*९९४:३ ।  
स्वयंवरार्थं सम्प्राप्ता  
भोजराजनिवेशने । *ह्व्_८७।७*९९४:४ ।  
    
{जनमेजय उवाच}  
कस्मिन् देशे नृपो जज्ञे  
रुक्मी वेदविदां वर ।  
कस्याण्ववाये द्युतिमान्  
सम्भूतो द्विजसत्तम ॥ ह्व्_८७।८ ॥  
    
{वैशम्पायन उवाच}  
राजर्षेर् यादवस्यासीद्  
विदर्भो नाम वै सुतः ।  
विन्ध्यस्य दक्षिणे पार्श्वे  
विदर्भान् यो न्यवेशयत् ॥ ह्व्_८७।९ ॥  
क्रथकैशिकमुख्यास् तु  
पुत्रास् तस्य महाबलाः ।  
बभूवुर् वीर्यसम्पन्नाः  
पृथग् वंशकरा नृपाः ॥ ह्व्_८७।१० ॥  
तस्यान्ववाये भीमस्य  
वृष्णयो जज्ञिरे नृप ।  
क्रथस्य त्व् अंशुमाण् वंशे  
कैशिकस्य तु भीष्मकः ॥ ह्व्_८७।११ ॥  
हिरण्यलोमेत्य् आहुर् यं  
दाक्षिणात्येश्वरं जनाः ।  
अगस्त्यगुप्ताम् आशां यः  
कुण्डिनस्थो ऽन्वशान् नृपः ॥  
रुक्मी तस्याभवत् पुत्रो  
रुक्मिणी च विशां पते ॥ ह्व्_८७।१२ ॥  
रुक्मी चास्त्राणि दिव्यानि  
द्रुमात् प्राप महाबलः ।  
जामदग्न्यात् तथ रामाद्  
ब्राह्मम् अस्त्रम् अवाप्तवान् ॥  
प्रास्पर्धत् सह कृष्णेन  
नित्यम् अद्भुतकर्मणा ॥ ह्व्_८७।१३ ॥  
रुक्मिणी त्व् अभवद् राजन्  
रूपेणासदृशी भुवि ।  
चकमे वासुदेवस् तां  
श्रवाद् एव महाद्युतिः ॥ ह्व्_८७।१४ ॥  
स चाभिलषितस् तस्याः  
श्रवाद् एव जनार्दनः ।  
तेजोवीर्यबलोपेतः  
स मे भर्ता भवेद् इति ॥ ह्व्_८७।१५ ॥  
तां ददौ न तु कृष्णाय  
रुक्मी द्वेषान् महाबलः ।  
+++([क्: क्३ द्न् ins.: :क्])+++  
कंसस्य वधसन्तापात्  
कृष्णायामिततेजसे । *ह्व्_८७।१६अब्*९९५ ।  
याचमानाय कंसस्य  
प्रेष्यो ऽसाव् इति चिन्तयन् ॥ ह्व्_८७।१६ ॥  
चैद्यस्यार्थे सुनीथस्य  
जरासन्धस् तु भूमिपः ।  
वरयाम् आस तां राजा  
भीष्मकं भीमविक्रमम् ॥ ह्व्_८७।१७ ॥  
चेदिराजस्य हि वसोर्  
आसीत् पुत्रो बृहद्रथः ।  
मगधेषु पुरा येन  
निर्मितं तद् गिरिव्रजम् ॥ ह्व्_८७।१८ ॥  
तस्यान्ववाये जज्ञे ऽथ  
जरासन्धो महाबलः ।  
वसोर् एव तदा वंशे  
दमघोषो ऽपि चेदिराट् ॥ ह्व्_८७।१९ ॥  
दमघोषस्य पुत्रास् तु  
पञ्च भीमपराक्रमाः ।  
भगिन्यां वसुदेवस्य  
श्रुतश्रवसि जज्ञिरे ॥ ह्व्_८७।२० ॥  
शिशुपालो दशग्रीवो  
रैभ्यो ऽथोपदिशो बली ।  
सर्वास्त्रकुशला वीरा  
वीर्यवन्तो महाबलाः ॥ ह्व्_८७।२१ ॥  
ज्ञातेः समानवंशस्य  
सुनीथं प्रददौ सुतम् ।  
+++([क्: द्४ ins.: :क्])+++  
तस्यान्ववाये सम्भूता  
बहवो राजवंशजाः । *ह्व्_८७।२२अब्*९९६ ।  
    
+++([क्: द्६ स् (एxचेप्त् ग्२) ins.: :क्])+++  
जरासन्धस्य राजेन्द्र  
दमघोषो महाबलः । *ह्व्_८७।२२अब्*९९७ ।  
जरासन्धः स्वसुतवद्  
ददर्शैनं जुगोप च ॥ ह्व्_८७।२२ ॥  
जरासन्धं पुरस्कृत्य  
वृष्णिशत्रुं महाबलम् ।  
कृतान्य् आगांसि चैद्येन  
वृष्णीनां तत्प्रियैषिणा ॥ ह्व्_८७।२३ ॥  
जामाता त्व् अभवत् तस्य  
कंसस् तस्मिन् हते युधि ।  
कृष्णार्थं वैरमभवज्  
जरासन्धस्य वृष्णिभिः ॥ ह्व्_८७।२४ ॥  
भीष्मकं वरयाम् आस  
सुनीथार्थे ऽथ रुक्मिणीम् ।  
तां ददौ भीष्मकश् चापि  
शिशुपालाय वीर्यवान् ॥ ह्व्_८७।२५ ॥  
ततश् चैद्यम् उपादाय  
जरासन्धो नराधिपः ।  
ययौ विदर्भान् सहितो  
दन्तवक्त्रेण यायिना ॥ ह्व्_८७।२६ ॥  
अनुयातश् च पौण्ड्रेण  
वासुदेवेन धीमता ।  
अङ्गवङ्गकलिङ्गानाम्  
ईश्वरः स महाबलः ॥ ह्व्_८७।२७ ॥  
मानयिष्यंश् च तान् रुक्मी  
प्रत्युद्गम्य नराधिपान् ।  
परया पूजयोपेतान्  
आनिनाय पुरीं प्रति ॥ ह्व्_८७।२८ ॥  
पितृष्व् असुः प्रियार्थं च  
रामकृष्णाव् उभाव् अपि ।  
प्रययुर् वृष्णयश् चान्ये  
रथैस् तत्र बलान्विताः ॥ ह्व्_८७।२९ ॥  
+++([क्: (म्स्स् एविदेन्चे इल्लेगिब्ले): :क्])+++  
दृष्ट्वा तान् आगतान् सर्वान्  
वासुदेवपुरोगमान् । *ह्व्_८७।२९*९९८ ।  
क्रथकैशिकभर्ता तान्  
प्रतिगृह्य यथाविधि ।  
पूजयाम् आस पूजार्हान्  
न्यवसन्त बहिश् च ते ॥ ह्व्_८७।३० ॥  
+++([क्: द्६ ins.: :क्])+++  
न्यवेशयच् च तान् सर्वान्  
भीष्मको नगराद् बहिः ॥ *ह्व्_८७।३०*९९९:१ ।  
स्थिते तस्मिञ् जरासन्धे  
रिपौ तेषां महात्मनि । *ह्व्_८७।३०*९९९:२ ।  
सम्भाराश् चैव सर्वत्र  
विवाहाय समाहृताः ॥ *ह्व्_८७।३०*९९९:३ ।  
शङ्खाश् च पटहाश् चैव  
सस्वनाः सर्वतस् तदा । *ह्व्_८७।३०*९९९:४ ।  
ब्राह्मणाश् च समायाता  
नानादिग्भ्यस् तथैव च । *ह्व्_८७।३०*९९९:५ ।  
उत्थिताश् चैव सर्वत्र  
ध्वजाश् च समलङ्कृताः । *ह्व्_८७।३०*९९९:६ ।  
श्वोभाविनि विवाहे तु  
रुक्मिणी निर्ययौ बहिः ।  
चतुर्युजा रथेनैन्द्रं  
देवतायतनं शुभा ॥ ह्व्_८७।३१ ॥  
+++([क्: द्४ ins.: :क्])+++  
दासीशतसहस्रौघैर्  
वेष्टिता तु जगाम ह । *ह्व्_८७।३१*१०००:१ ।  
अम्बिकापूजनार्थाय  
पादचारी यथास्थिति । *ह्व्_८७।३१*१०००:२ ।  
इन्द्राणीम् अर्चयिष्यन्ती  
कृतकौतुकमङ्गला ।  
दीप्यमानेन वपुषा  
बलेन महता वृता ॥ ह्व्_८७।३२ ॥  
+++([क्: द्६ ins.: :क्])+++  
केशवो मे भवेद् भर्ता  
नान्यः कश्चिद् भवेद् इति । *ह्व्_८७।३२*१००१:१ ।  
एवं मनसि संस्थाप्य  
पुष्पाञ्जलिपुटाभवत् । *ह्व्_८७।३२*१००१:२ ।  
तां ददर्श ततः कृष्णो  
लक्ष्मीं साक्षाद् इव स्थिताम् ।  
रूपेणाग्र्येण सम्पन्नां  
देवतायतनान्तिके ॥ ह्व्_८७।३३ ॥  
वह्नेर् इव शिखां दीप्तां  
मायां भूमिगताम् इव ।  
पृथिवीम् इव गम्भीराम्  
उत्थितां पृथिवीतलात् ॥ ह्व्_८७।३४ ॥  
मरीचिम् इव सोमस्य  
सौम्यां स्त्रीविग्रहां भुवि ।  
श्रियम् अग्र्याम् इवापद्मां  
भविश्यां श्रीसहायिनीम् ॥  
कृष्णेन मनसा दृष्टां  
दुर्निरीक्श्यां सुरैर् अपि ॥ ह्व्_८७।३५ ॥  
श्यामावदाता सा ह्य् आसीत्  
पृथुचार्वायतेक्षणा ।  
ताम्रौष्ठनयनापाङ्गी  
पीनोरुजघनस्तनी ॥ ह्व्_८७।३६ ॥  
बृहती चारुसर्वाङ्गी  
तन्वी शशिनिभानना ।  
ताम्रतुङ्गनखी सुभ्रूर्  
नीलकुञ्चितमूर्धजा ॥  
+++([क्: न् (एxचेप्त् श्१ Ñ१) ग्२ ins.: :क्])+++  
अत्यर्थं रूपतः कान्ता  
पीनश्रोणिपयोधरा । *ह्व्_८७।३७cd*१००२ ।  
तीक्ष्णशुक्लैः समैर् दन्तैः  
प्रभासद्भिर् अलङ्कृता ॥ ह्व्_८७।३७ ॥  
अनन्या प्रमदा लोके  
रूपेण यशसा श्रिया ।  
रुक्मिणी रूपिणी देवी  
पाण्डुरक्षौमवासिनी ॥ ह्व्_८७।३८ ॥  
तां दृष्ट्वा ववृधे कामः  
कृष्णस्य शुभदर्शनाम् ।  
हविषेवानलस्यार्चिर्  
मनस् तस्यां समादधत् ॥ ह्व्_८७।३९ ॥  
+++([क्: द्६ ins.: :क्])+++  
रुक्मिणी च तदा देवी  
ददृशे कृष्णम् ईश्वरम् ॥ *ह्व्_८७।३९*१००३:१ ।  
अचिन्तयच् च सा देवी  
दृष्ट्वा कृष्णम् अवस्थितम् । *ह्व्_८७।३९*१००३:२ ।  
सो ऽयम् विष्णुर् जगन्नाथः  
साक्षाद् रामानुजः कृती ॥ *ह्व्_८७।३९*१००३:३ ।  
अस्य चक्रं सदा शङ्खं  
भुजयोर् उभयोरपि । *ह्व्_८७।३९*१००३:४ ।  
शोभयेतां सदा तौ तु  
दैत्यदानवदारिणौ ॥ *ह्व्_८७।३९*१००३:५ ।  
अस्य हस्ते स्थितं शार्ङ्गं  
दैत्यदानवभीषणम् । *ह्व्_८७।३९*१००३:६ ।  
सदा भाति महच् चापं  
लोके ख्याततरं हरेः ॥ *ह्व्_८७।३९*१००३:७ ।  
यमाश्रित्य गदा देवी  
सदा कौमोदकीति सा । *ह्व्_८७।३९*१००३:८ ।  
दैत्यदानवहन्त्री च  
तद् भुजोपरि दारुणा ॥ *ह्व्_८७।३९*१००३:९ ।  
यद् अनुज्ञां समाश्रित्य  
खड्गो नन्दकसञ्ज्ञकः । *ह्व्_८७।३९*१००३:१० ।  
रिपून् हन्ति महावीर्यान्  
असह्यान् दैवतैर् अपि ॥ *ह्व्_८७।३९*१००३:११ ।  
अस्य स्याद् वाहनं विष्णोर्  
गरुत्मान् पक्षिपुङ्गवः । *ह्व्_८७।३९*१००३:१२ ।  
शक्रादींश् च सुराञ् जित्वा  
जहारामृतम् उत्तमम् ॥ *ह्व्_८७।३९*१००३:१३ ।  
सो ऽयम् विष्णुर् गुरुः साक्षाद्  
गोपवेषेण भूषितः । *ह्व्_८७।३९*१००३:१४ ।  
गोपस्त्रीस्तनभारेषु  
विजहार यथासुखम् ॥ *ह्व्_८७।३९*१००३:१५ ।  
यो ननर्त ह्रदे तस्या  
यमुनायास् तदा हरिः । *ह्व्_८७।३९*१००३:१६ ।  
अमथ्नात् कालियं तस्मिन्  
विषाग्निज्वालमालिनम् ॥ *ह्व्_८७।३९*१००३:१७ ।  
अयं गोवर्धनं शैलं  
दधाव् एकेन बाहुना । *ह्व्_८७।३९*१००३:१८ ।  
लीलया स जगन्नाथो  
कोलकं बालको यथा ॥ *ह्व्_८७।३९*१००३:१९ ।  
अयं स पुण्डरीकाक्षो  
यो हयं प्रजघान ह ॥ *ह्व्_८७।३९*१००३:२० ।  
यश् चाणूरं मृधे हत्वा  
कंसं चैव महाबलम् । *ह्व्_८७।३९*१००३:२१ ।  
ननर्त रङ्गे गोविन्दो  
गोपैः सार्धं सयादवैः ॥ *ह्व्_८७।३९*१००३:२२ ।  
अयं स यादवश्रेष्ठः  
पद्मकञ्जल्कलोचनः । *ह्व्_८७।३९*१००३:२३ ।  
श्यामावदातः सश्रीकः  
साक्षादिन्द्रानुजः कृती ॥ *ह्व्_८७।३९*१००३:२४ ।  
युवा कृती पुराणात्मा  
पद्माक्षः पद्मसप्रभः । *ह्व्_८७।३९*१००३:२५ ।  
सो ऽयम् अद्य जगन्नाथः  
प्राप्तो माम् इह यादवः ॥ *ह्व्_८७।३९*१००३:२६ ।  
अमुष्य पादयोः पद्मम्  
उद्वहामि न संशयः । *ह्व्_८७।३९*१००३:२७ ।  
शुश्रूषां प्रतियोक्ष्यामि  
पादयोः पद्मसञ्ज्ञयोः ॥ *ह्व्_८७।३९*१००३:२८ ।  
एवं विचिन्तयित्वा सा  
ववन्दे तां शचीं तदा । *ह्व्_८७।३९*१००३:२९ ।  
रामेण सह निश्चित्य  
केशवः सुमहाबलः ।  
तत्प्रमाथे ऽकरोद् बुद्धिं  
वृष्णिभ्यः प्रणिधाय च ॥ ह्व्_८७।४० ॥  
कृते तु देवताकार्ये  
निष्क्रामन्तीं सुरालयात् ।  
उन्मथ्य सहसा कृष्णः  
स्वं निनाय रथोत्तमम् ॥ ह्व्_८७।४१ ॥  
वृक्षम् उत्पाट्य रामो ऽपि  
जघानापततः परान् ।  
समनह्यन्त दाशार्हास्  
तदाज्ञाय तु सर्वशः ॥ ह्व्_८७।४२ ॥  
ते रथैर् विविधाकारैः  
समुच्छ्रितमहाध्वजैः ।  
वाजिभिर् वारणैश् चापि  
परिवव्रुर् हलायुधम् ॥ ह्व्_८७।४३ ॥  
आदाय रुक्मिणीं कृष्णो  
जगामाशु पुरीं प्रति ।  
रामे चासज्य तं भारं  
युयुधाने च वीर्यवान् ॥ ह्व्_८७।४४ ॥  
अक्रूरे विपृथौ चापि  
गदे च कृतवर्मणि ।  
चक्रदेवे सुनक्षत्रे  
सारणे च महाबले ॥ ह्व्_८७।४५ ॥  
निवृत्तशत्रौ विक्रान्ते  
भङ्गकारे विदूरथे ।  
उग्रसेनात्मजे कङ्के  
शतद्युम्ने च केशवः ॥ ह्व्_८७।४६ ॥  
राजाधिदेवे मृदरे  
प्रसेने चित्रके तथा ।  
अतिदान्ते बृहद्दुर्गे  
श्वफल्के चित्रके पृथौ ॥ ह्व्_८७।४७ ॥  
वृष्ण्यन्धकेषु चान्येषु  
मुख्येषु मधुसूदनः ।  
गुरुम् आसज्य तं भारं  
ययौ द्वारवतीं प्रति ॥ ह्व्_८७।४८ ॥  
+++([क्: द्६ ins.: :क्])+++  
ततश् च यादवाः सर्वे  
युद्धाय समुपस्थिताः । *ह्व्_८७।४८*१००४ ।  
[चोलोफोन्]  
दन्तवक्त्रो जरासन्धः  
शिशुपालश् च वीर्यवान् ।  
सन्नद्धा निर्ययुः क्रुद्धा  
जिघांसन्तो जनार्दनम् ॥ ह्व्_८७।४९ ॥  
अङ्गवङ्गकलिङ्गैश् च  
सार्धं पौण्ड्रैश् च वीर्यवान् ।  
निर्ययौ चेदिराजः स  
भ्रातृभिः सुमहारथैः ॥ ह्व्_८७।५० ॥  
+++([क्: द्६ ins.: :क्])+++  
क्व वासुदेवः क्व च गोपकास्ते । *ह्व्_८७।५०*१००५:१ ।*  
कुतो नु राजा यदुवंशजन्मनां । *ह्व्_८७।५०*१००५:२ ।*  
कुतो नु रामो मदमत्तगर्हितः । *ह्व्_८७।५०*१००५:३ ।*  
कुतो नु वीरो युधि सात्यकिः किल ॥ *ह्व्_८७।५०*१००५:४ ।*  
इति ब्रुवन्तो नृपसत्तमास् तदा । *ह्व्_८७।५०*१००५:५ ।*  
रणाय युक्ताः सबलाः समागधाः । *ह्व्_८७।५०*१००५:६ ।*  
शरैश् च खड्गैर् युधि पातयन्तो । *ह्व्_८७।५०*१००५:७ ।*  
महारथा निर्ययुर् उग्रवीर्याः ॥ *ह्व्_८७।५०*१००५:८ ।*  
+++([क्: [चोलोफोन्] :क्])+++  
{वैशम्पायनः}  
अथ सैन्ये महाराज  
मागधस्य महात्मनः । *ह्व्_८७।५०*१००५:९ ।  
शङ्खदुन्दुभयश् चैव  
सस्वनुर् युद्धशंसवः । *ह्व्_८७।५०*१००५:१० ।  
यादवाश् च महाराज  
शङ्खान् दध्मुः पृथक् पृथक् ॥ *ह्व्_८७।५०*१००५:११ ।  
भेरीणां च मृदङ्गानां  
झर्झरीणां च सर्वशः । *ह्व्_८७।५०*१००५:१२ ।  
नादाः समभवन्तश् च  
यदूनां सैन्यसञ्चये ॥ *ह्व्_८७।५०*१००५:१३ ।  
ततो युद्धं समभवत्  
सेनयोर् उभयोर् अपि । *ह्व्_८७।५०*१००५:१४ ।  
जरासन्धप्रमुखतो  
वृष्णयः प्रथितास् तदा । *ह्व्_८७।५०*१००५:१५ ।  
तान् प्रत्यगृह्णन् संरब्धा  
वृष्णिवीरा महारथाः ।  
सङ्कर्षणं पुरस्कृत्य  
वासवं मरुतो यथा ॥ ह्व्_८७।५१ ॥  
आपतन्तं हि वेगेन  
जरासन्धं महाबलम् ।  
षड्भिर् विव्याध नाराचैर्  
युयुधानो महामृधे ॥ ह्व्_८७।५२ ॥  
अक्रूरो दन्तवक्त्रं तु  
विव्याध नवभिः शरैः ।  
तं प्रत्यविध्यत् कारूषो  
बाणैर् दशभिर् आशुगैः ॥ ह्व्_८७।५३ ॥  
विपृथुः शिशुपालं तु  
शरैर् विव्याध सप्तभिः ।  
अष्टभिः प्रत्यविध्यत् तं  
शिशुपालः प्रतापवाण् ॥ ह्व्_८७।५४ ॥  
गवेशणो ऽपि चैद्यं तु  
षड्भिर् विव्याध मार्गणैः ।  
अनिर्दान्तस् तथाष्टाभिर्  
बृहद्दुर्गश् च पञ्चभिः ॥ ह्व्_८७।५५ ॥  
प्रतिविव्याध तांश् चैद्यः  
पञ्चभिः पञ्चभिः शरैः ।  
जघान चाश्वांश् चतुरश्  
चतुर्भिर् विपृथोः शरैः ॥ ह्व्_८७।५६ ॥  
बृहद्दुर्गस्य भल्लेन  
शिरश् चिच्छेद चारिहा ।  
गवेषणस्य सूतं च  
प्राहिणोद्यमसादनम् ॥ ह्व्_८७।५७ ॥  
हताश्वं स रथं त्यक्वा  
विपृथुस् तु महाबलः ।  
आरुरोह रथं क्षिप्रं  
बृहद्दुर्गस्य वीर्यवान् ॥ ह्व्_८७।५८ ॥  
विपृथोः सारथिश् चापि  
गवेषणरथं द्रुतम् ।  
आरुह्य जवनान् अश्वान्  
नियन्तुम् उपचक्रमे ॥ ह्व्_८७।५९ ॥  
ते क्रुद्धाः शरवर्षेण  
सुनीथं समवाकिरन् ।  
नृत्यन्तं रथमार्गेषु  
चापहस्ताः कलापिनः ॥ ह्व्_८७।६० ॥  
चक्रदेवो दन्तवक्त्रं  
बिभेदोरसि कर्णिना ।  
पटुशं पञ्चविंशत्या  
विव्याध युधि मार्गणैः ॥ ह्व्_८७।६१ ॥  
ताभ्यां स विद्धो दशभिर्  
बाणैर् मर्मातिगैः शितैः ।  
ततो बली चक्रदेवं  
बिभेद दशभिः शरैः ॥ ह्व्_८७।६२ ॥  
पञ्चभिश् चापि विव्याध  
सो ऽविदूराद् विदूरथम् ।  
विदूरथो ऽपि तं षड्भिर्  
विव्याधाजौ शितैः शरैः ॥ ह्व्_८७।६३ ॥  
+++([क्: व्२ ins. (Ñ२ after ६४अब्): :क्])+++  
दन्तवक्त्रो ऽपि विव्याध  
भानुमन्तं विदूरथम् । *ह्व्_८७।६३*१००६ ।  
त्रिंशता प्रत्यविध्यत् तं  
बली बाणैर् महाबलम् ।  
कृतवर्मा बिभेदाजौ  
राजपुत्रं त्रिभिः शरैः ॥ ह्व्_८७।६४ ॥  
न्यहनत् सारथिं चास्य  
ध्वजं चिच्छेद चोच्छ्रितम् ।  
प्रतिविव्याध तं क्रुद्धः  
पौण्ड्रः षड्भिः शिलीमुखैः ॥ ह्व्_८७।६५ ॥  
धनुश् चिच्छेद चाप्य् अस्य  
भल्लेनायतपर्वणा ।  
निवृत्तशत्रुः कालिङ्गं  
बिभेद निशितैः शरैः ॥  
तोमरेणांसदेशे तं  
निर्बिभेद कलिङ्गराट् ॥ ह्व्_८७।६६ ॥  
गजेनासाद्य कङ्कस् तु  
गजम् अङ्गस्य वीर्यवान् ।  
तोमरेण बिभेदाङ्गं  
बिभेदाङ्गश् च तं शरैः ॥ ह्व्_८७।६७ ॥  
चित्रकश् च श्वफल्कश् च  
सत्यकश् च महारथः ।  
कलिङ्गस्य तथानीकं  
नाराचैर् बिभिदुः शितैः ॥ ह्व्_८७।६८ ॥  
विसृष्टेन द्रुमेणाजौ  
वङ्गराजस्य कुञ्जरम् ।  
जघान रामः सङ्क्रुद्धो  
वङ्गराजं च संयुगे ॥ ह्व्_८७।६९ ॥  
तं हत्वा रथम् आरुह्य  
धनुर् आदाय वीर्यवान् ।  
सङ्कर्षणो जघानोग्रैर्  
नाराचैः कैशिकान् बहून् ॥ ह्व्_८७।७० ॥  
षड्भिर् निहत्य कारूषान्  
महेष्वासान् स वीर्यवान् ।  
शतं जघान सङ्क्रुद्धो  
मागधानां महारथः ॥  
निहत्य तान् महाबाहुर्  
जरासन्धं ततो ऽभ्ययात् ॥ ह्व्_८७।७१ ॥  
तम् आपतन्तं विव्याध  
नाराचैर् मागधस् त्रिभिः ।  
तं बिभेदाष्टभिः क्रुद्धो  
नाराचैर् मुसलायुधः ॥  
चिच्छेद चास्य भल्लेन  
ध्वजं रत्नविभूषितम् ॥ ह्व्_८७।७२ ॥  
+++([क्: द्६ ins.: :क्])+++  
चापं च महद् आयत्तं  
शरैर् एव हलायुधः । *ह्व्_८७।७२*१००७:१ ।  
रथं चास्य महाराज  
तिलशश् च समाहनत् ॥ *ह्व्_८७।७२*१००७:२ ।  
स च्छिन्नधन्वा विरथो  
गदामादाय मागधः । *ह्व्_८७।७२*१००७:३ ।  
बिभेद बलभद्रं तु  
जघान च पुनः पुनः ॥ *ह्व्_८७।७२*१००७:४ ।  
रथं च चूर्णयाम् आस  
गदयास्य स मागधः ॥ *ह्व्_८७।७२*१००७:५ ।  
पात्यमानाद् रथात् तस्माद्  
अवप्लुत्य हलायुधः । *ह्व्_८७।७२*१००७:६ ।  
सात्यकेस् तु रथं प्रायात्  
सर्वक्षत्रस्य पश्यतः ॥ *ह्व्_८७।७२*१००७:७ ।  
सात्यकिस् तु महाराज  
शरैर् विव्याध मागधम् ॥ *ह्व्_८७।७२*१००७:८ ।  
बलदेवो महाराज  
गदां सङ्गृह्य सत्वरम् । *ह्व्_८७।७२*१००७:९ ।  
जघान मागधं सङ्ख्ये  
वज्रेणेव गिरिं हरिः । *ह्व्_८७।७२*१००७:१० ।  
तद् युद्धम् अभवद् घोरं  
तेषां देवासुरोपमम् ।  
+++([क्: श्१ ins.: :क्])+++  
अनिवार्यं शरैर् एव  
प्रहर्षोघो महोदधेः । *ह्व्_८७।७३अब्*१००८ ।  
सृजतां शरवर्षाणि  
निघ्नताम् इतरेतरम् ॥ ह्व्_८७।७३ ॥  
गजैर् गजा हि सङ्क्रुद्धाः  
सन्निपेतुः सहस्रशः ।  
रथै रथाश् च संरब्धाः  
सादिभिश् चापि सादिनः ॥ ह्व्_८७।७४ ॥  
पदातयः पदातींश् च  
शक्तिचर्मासिपाणयः ।  
छिन्दन्तश् चोत्तमाङ्गानि  
विचेरुर् युधि ते पृथक् ॥ ह्व्_८७।७५ ॥  
असीनां पात्यमानानां  
कवचेषु महास्वनः ।  
शराणां पततां शब्दः  
पक्षिणाम् इव शुश्रुवे ॥ ह्व्_८७।७६ ॥  
भेरीशङ्खमृदङ्गानां  
वेणूनां च मृधे ध्वनिम् ।  
जुगूह घोषः शस्त्राणां  
ज्याघोषश् च महात्मनां ॥ ह्व्_८७।७७ ॥  
+++([क्: द्५ सुब्स्त्। फ़ोर् ६५-७७: :क्])+++  
तं प्राविध्यत सप्तत्या  
बाणैर् गाढं जनार्दनः । *ह्व्_८७।७७*१००९:१ ।  
यतमानश् च चिच्छेद  
ध्वजं चास्य महाबलः । *ह्व्_८७।७७*१००९:२ ।  
जहार च शिरः कायात्  
सारथेस् तस्य वीर्यवान् ॥ *ह्व्_८७।७७*१००९:३ ।  
तं कृछ्रगतम् आज्ञाय  
परिवव्रुर् जनार्दनम् । *ह्व्_८७।७७*१००९:४ ।  
दाक्षिणात्या जिघांसन्तो  
राजानः सर्व एव ते ॥ *ह्व्_८७।७७*१००९:५ ।  
तम् अंशुमान् महाबाहुर्  
विव्याध दशभिः शरैः । *ह्व्_८७।७७*१००९:६ ।  
श्रुतर्वा पञ्चभिः क्रुद्धो  
वेणुदारिश् च सप्तभिः ॥ *ह्व्_८७।७७*१००९:७ ।  
ततो ऽंशुमन्तं गोविन्दो  
बिभेदोरसि वीर्यवान् । *ह्व्_८७।७७*१००९:८ ।  
निषसाद रथोपस्थे  
व्यथितः स नराधिपः ॥ *ह्व्_८७।७७*१००९:९ ।  
श्रुतर्वणो जघानाश्वांश्  
चतुर्भिश् चतुरः शरैः । *ह्व्_८७।७७*१००९:१० ।  
वेणुदारिर् ध्वजं छित्त्वा  
भुजं विव्याध दक्षिणम् ॥ *ह्व्_८७।७७*१००९:११ ।  
तथैव च श्रुतर्वाणं  
शरैर् विव्याध सप्तभिः । *ह्व्_८७।७७*१००९:१२ ।  
शिश्रिये च ध्वजं श्रान्तो  
न्यषीदच् च व्यथान्वितः ॥ *ह्व्_८७।७७*१००९:१३ ।  
मुञ्चन्तः शरवर्षाणि  
वासुदेवं ततो ऽभ्ययुः । *ह्व्_८७।७७*१००९:१४ ।  
क्रथकैशिकमुख्यास् ते  
रथवंशेन सर्वशः ॥ *ह्व्_८७।७७*१००९:१५ ।  
बाणान् बाणैश् च चिच्छेद  
तेषां युधि जनार्दनः । *ह्व्_८७।७७*१००९:१६ ।  
जघान चैषां संरब्धो  
यतमानान् यतान् बहून् ॥ *ह्व्_८७।७७*१००९:१७ ।  
पुनर् अन्यांश् चतुःषष्ट्या  
निजघान शितैः शरैः । *ह्व्_८७।७७*१००९:१८ ।  
क्रुद्धान् आपततो वीरो  
प्राद्रवत् तद्बलं ततः । *ह्व्_८७।७७*१००९:१९ ।  
+++([क्: द्६ ins.: :क्])+++  
एतस्मिन्न् अन्तरे वीरो  
बलभद्रो महायशाः । *ह्व्_८७।७७*१०१०:१ ।  
जघान गदया वीरं  
जरासन्धं महामृधे ॥ *ह्व्_८७।७७*१०१०:२ ।  
मूर्छां जगाम राजा तु  
निपपात च भूतले ॥ *ह्व्_८७।७७*१०१०:३ ।  
सात्यकिर् वङ्गराजं तु  
जघान निशितैः शरैः । *ह्व्_८७।७७*१०१०:४ ।  
तत् सैन्यं विमुखं चासीज्  
जरासन्धे पतत्य् अपि ॥ *ह्व्_८७।७७*१०१०:५ ।  
सात्यकिर् बलभद्रश् च  
जित्वा योधान् सहस्रशः । *ह्व्_८७।७७*१०१०:६ ।  
शङ्खं दध्मतू राजानौ  
सर्वेषाम् अग्रतः स्थितौ । *ह्व्_८७।७७*१०१०:७ ।  
ततश् च विद्रुते सैन्ये  
जरासन्धे पराजिते । *ह्व्_८७।७७*१०१०:८ ।  
तयोः शङ्खध्वनिं श्रुत्वा  
गच्छन्न् एव जनार्दनः । *ह्व्_८७।७७*१०१०:९ ।  
जितं मगधराजस्य  
सैन्यं बहुनृपाश्रयम् ॥ *ह्व्_८७।७७*१०१०:१० ।  
इत्य् एवं चिन्तयित्वा तु  
वासुदेवः प्रतापवान् । *ह्व्_८७।७७*१०१०:११ ।  
पाञ्चजन्यं महाशङ्खं  
दध्मौ यदुकुलोद्वहः । *ह्व्_८७।७७*१०१०:१२ ।  
    
  
