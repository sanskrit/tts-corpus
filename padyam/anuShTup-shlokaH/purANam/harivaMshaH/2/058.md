+++
title = "०५८"

+++


    
{वैशम्पायन उवाच}  
अथ तौ जातहर्षौ तु  
वसुदेवसुताव् उभौ ।  
तत्तालवनम् उत्सृज्य  
भूयो भाण्डीरं आगतौ ॥ ह्व्_५८।१ ॥  
चारयन्तौ विवृद्धानि  
गोधनानि शुभाननौ ।  
स्फीतसस्यप्ररूढानि  
वीक्षमाणौ वनानि च ॥ ह्व्_५८।२ ॥  
क्ष्वेदयन्तौ प्रगायन्तौ  
प्रचिन्वन्तौ च पादपान् ।  
नामभिर् व्याहरन्तौ च  
सवत्सा गाः परन्तपौ ॥ ह्व्_५८।३ ॥  
निर्योगपाशैर् आसक्तौ  
स्कन्धाभ्याम् शुभलक्षणौ ।  
वनमालाकृतोरस्कौ  
बालशृङ्गाव् इवर्षभौ ॥ ह्व्_५८।४ ॥  
सुवर्णाञ्जनवर्णाभाव्  
अन्योन्यसदृशाम्बरौ ।  
महेन्द्रायुधसंसक्तौ  
शुक्लकृष्णाव् इवाम्बुदौ ॥ ह्व्_५८।५ ॥  
कुशाग्रकुसुमानां च  
कर्णपूरमनोरमौ ।  
वनमार्गेषु कुर्वाणौ  
वन्यवेषधराव् उभौ ॥ ह्व्_५८।६ ॥  
गोवर्धनस्यानुचरौ  
वने सानुचरौ च तौ ।  
चेरतुर् लोकसिद्धाभिः  
क्रीडाभिर् अपराजितौ ॥ ह्व्_५८।७ ॥  
ताव् एनं मानुषीं दीक्षां  
वहन्तौ सुरपूजितौ ।  
तज्जातिगुणयुक्ताभिः  
क्रीडाभिश् चेरतुर् वनम् ॥ ह्व्_५८।८ ॥  
तौ तु भाण्डीरम् उचिते  
काले क्रीडानुवर्तिनौ ।  
प्राप्तौ परमशाखाढ्यं  
न्यग्रोधं शाखिनां वरम् ॥ ह्व्_५८।९ ॥  
तत्र स्पन्दोलिकाभिश् च  
युद्धमार्गैश् च दंशितौ ।  
अश्मभिः क्षेपणीयैश् च  
तौ व्यायामम् अकुर्वताम् ॥ ह्व्_५८।१० ॥  
युद्धमार्गैश् च विविधैर्  
गोपालैः सहिताव् उभौ ।  
मुदितौ सिंहविक्रान्तौ  
यथाकामं विचेरतुः ॥ ह्व्_५८।११ ॥  
तयो रमयतोर् एवं  
तल्लिप्सुर् असुरोत्तमः ।  
प्रलम्बो ऽभ्यागमत् तेषां  
छिद्रान्वेषी तयोस् तदा ॥ ह्व्_५८।१२ ॥  
गोपालवेषम् आस्थाय  
वन्यपुष्पविभूषितः ।  
लोभयानः स तौ वीरौ  
हास्यैः क्रीडनकैस् तथा ॥ ह्व्_५८।१३ ॥  
सो ऽवगाहत निःशङ्कस्  
तेषां मध्यम् अमानुषः ।  
मानुषं वपुर् आस्थाय  
प्रलम्बो दानवोत्तमः ॥ ह्व्_५८।१४ ॥  
प्रक्रीडिताश् च ते सर्वे  
सह तेनामरारिणा ।  
गोपालवपुषं गोपा  
मन्यमानाः स्वबान्धवम् ॥ ह्व्_५८।१५ ॥  
स तु छिद्रान्तरप्रेप्सुः  
प्रलम्बो गोपतां गतः ।  
दृष्टिं परिदधे कृष्णे  
रौहिणेये च दारुणाम् ॥ ह्व्_५८।१६ ॥  
अविषह्यं ततो मत्वा  
कृष्णम् अद्भुतविक्रमम्ः&  
रौहिणेयवधे यत्नम्  
अकरोद् दानवोत्तमः ॥ ह्व्_५८।१७ ॥  
हरिणाक्रीडनं नाम  
बालक्रीडनकं ततः ।  
प्रक्रीडिताश् च ते सर्वे  
द्वौ द्वौ युगपद् उत्पतन् ॥ ह्व्_५८।१८ ॥  
कृष्णः श्रीदामसहितः  
पुप्लुवे गोपसूनुना ।  
सङ्कर्षणस् तु प्लुतवान्  
प्रलम्बेन सहानघः ॥ ह्व्_५८।१९ ॥  
गोपालास् त्व् अपरे द्वन्द्वं  
गोपालैर् अपरैः सह ।  
प्रद्रुता लङ्घयन्तो वै  
ते ऽन्योन्यं लघुविक्रमाः ॥ ह्व्_५८।२० ॥  
श्रीदामम् अजयत् कृष्णः  
प्रलम्बं रोहिणीसुतः ।  
गोपालैः कृष्णपक्षीयैर्  
गोपालास् त्व् अपरे जिताः ॥ ह्व्_५८।२१ ॥  
ते वाहयन्तस् त्व् अन्योन्यम्  
संहर्षात् सहसा द्रुताः ।  
भाण्डीरस्कन्धम् उद्दिश्य  
मर्यादां पुनर् आगमन् ॥ ह्व्_५८।२२ ॥  
सङ्कर्षणं तु स्कन्धेन  
शीघ्रम् उत्क्षिप्य दानवः ।  
द्रुतं जगाम विमुखः  
सचन्द्र इव तोयदः ॥ ह्व्_५८।२३ ॥  
+++([क्: after २३, क्४ ins.: :क्])+++  
अविषह्यं मन्यमानः  
कृष्णं दानवपुङ्गवः । *ह्व्_५८।२३*६८५:१ ।  
वहन् द्रुततरं प्रागाद्  
अवरोहणतः परम् । *ह्व्_५८।२३*६८५:२ ।  
स भारम् असहंस् तस्य  
रौहिणेयस्य धीमतः ।  
ववृधे सुमहाकायश्  
चन्द्राक्रान्त इवाम्बुदः ॥ ह्व्_५८।२४ ॥  
स भाण्डीरवटप्रख्यं  
दग्धाञ्जनगिरिप्रभम् ।  
स्वं वपुर् दर्शयाम् आस  
प्रलम्बो दानवोत्तमः ॥ ह्व्_५८।२५ ॥  
पञ्चस्तबकयुक्तेन  
मुकुटेनार्कवर्चसा ।  
दीप्यमानाननो दैत्यः  
सूर्याक्रान्त इवाम्बुदः ॥ ह्व्_५८।२६ ॥  
महाननो महाग्रीवः  
उमहान् अन्तकोपमः ।  
रौद्रः शकटचक्राक्षो  
नामयंस् चरणैः क्षितिम् ॥ ह्व्_५८।२७ ॥  
स्रग्दामलम्बाभरणः  
प्रलम्बाम्बरभूषणः ।  
धीरः प्रलम्बः प्रययौ  
तोयलम्ब इवाम्बुदः ॥ ह्व्_५८।२८ ॥  
स जहारैव वेगेन  
रौहिणेयं महासुरः ।  
सागरोपप्लवगतं  
कृत्स्नं लोकम् इवान्तकः ॥ ह्व्_५८।२९ ॥  
ह्रियमाणः प्रलम्बेन  
स तु सङ्कर्षणो युवा ।  
उह्यमान इवैकेन  
कालमेघेन चन्द्रमाः ॥ ह्व्_५८।३० ॥  
स सन्दिग्धम् इवात्मानं  
मेने सङ्कर्षणस् तदा ।  
दैत्यस्कन्धगतः श्रीमान्  
कृष्णं चेदम् उवाच ह ॥ ह्व्_५८।३१ ॥  
ह्रिये ऽहं कृष्ण दैत्येन  
पर्वतोदग्रवर्चसा ।  
प्रदर्शयित्वा महतीम्  
मायां मानुषरूपिणीम् ॥ ह्व्_५८।३२ ॥  
कथम् अस्य मया कार्यं  
शासनं दुष्टचेतसः ।  
प्रलम्बस्य प्रवृद्धस्य  
दर्पाद् द्विगुणवर्चसः ॥ ह्व्_५८।३३ ॥  
तम् आह सस्मितं कृष्णः  
साम्ना हर्षकलेन वै ।  
अभिज्ञो रौहिणेयस्य  
वृत्तस्य च बलस्य च ॥ ह्व्_५८।३४ ॥  
अहो ऽयं मानुषो भावो  
व्यक्तम् एवानुगृह्यते ।  
यस् त्वं जगन्मयं गुह्यं  
गुह्याद् गुह्यतरं गतः ॥ ह्व्_५८।३५ ॥  
स्मरार्य तनुम् आत्मानम्  
लोकानां त्वं विपर्यये ।  
अवगच्छात्मनात्मानम्  
समुद्राणां समागमे ॥ ह्व्_५८।३६ ॥  
पुरातनानां देवानां  
ब्रह्मणः सलिलस्य च ।  
आत्मवृत्तप्रवृत्तानि  
संस्मराद्यं च वै वपुः ॥ ह्व्_५८।३७ ॥  
शिरः खं ते जलं मूर्तिः  
क्षमा भूर् दहनो मुखम् ।  
वायुर् लोकायुर् उच्छ्वासो  
मनःस्रष्टा मनुस् तव ॥ ह्व्_५८।३८ ॥  
सहस्रास्यः सहस्राङ्गः  
सहस्रचरणेक्षणः ।  
+++([क्: after ३९अब् श्१ ins.: :क्])+++  
सहस्रशीर्षो विश्वात्मा  
शतजिह्वः शतोदरः । *ह्व्_५८।३९अब्*६८६ ।  
सहस्रपत्रनाभस् त्वं  
सहस्रांशुधरो ऽरिहा ॥ ह्व्_५८।३९ ॥  
यत् त्वया दर्शितं लोके  
तत् पश्यन्ति दिवौकसः ।  
यत् त्वया नोक्तपूर्वं हि  
कस् तद् अन्वेष्टुम् अर्हति ॥ ह्व्_५८।४० ॥  
यद् वेदितव्यं लोके ऽस्मिंस्  
तत् त्वया समुदाहृतम् ।  
विदितं यत् तवैकस्य  
देवा अपि न तद् विदुः ॥ ह्व्_५८।४१ ॥  
आत्मजं ते वपुर् व्योम्नि  
न पश्यन्त्य् आत्मसम्भवम् ।  
यत् तु ते कृत्रिमं रूपं  
तद् अर्चन्ति दिवौकसः ॥ ह्व्_५८।४२ ॥  
+++([क्: फ़ोर् ४२cd त्३ सुब्स्त्।: :क्])+++  
यस्य चैवंविधं रूपं  
पश्यन्ति त्रिदिवौकसः । *ह्व्_५८।४२*६८७ ।  
दवैर् न दृष्टश् चान्तस् ते  
तेनानन्त इति स्मृत ।  
त्वं हि सूक्ष्मो महान् एकः  
सूक्ष्मैर् अपि दुरासदः ॥ ह्व्_५८।४३ ॥  
त्वय्य् एव पर्वतस्तम्भा  
शाश्वती जगती स्थिता ।  
अचला प्राणिनां योनिर्  
धारयत्य् अखिलं जगत् ॥ ह्व्_५८।४४ ॥  
चतुःसागरभोगस् त्वं  
चातुर्वर्ण्यविभागवित् ।  
चतुर्युगेशो लोकानां  
चातुर्होत्रफलाशनः ॥ ह्व्_५८।४५ ॥  
यथा त्वम् असि लोकानां  
तथाहं तच् च मे मतम् ।  
उभाव् एकशरीरौ स्वो  
जगदर्थे द्विधा कृतौ ॥ ह्व्_५८।४६ ॥  
+++([क्: after ४६ Ñ२।३,व्२।३,ब्द्स्,द्४ ins.: :क्])+++  
अहं वा शाश्वतः कृष्णस्  
त्वं वा शेषः पुरातनः । *ह्व्_५८।४६*६८८ ।  
लोकानां शाश्वतो देवस्  
त्वं हि शेषः सनातनः ।  
आवयोर् देहमात्रेण  
द्विधेदं धार्यते जगत् ॥ ह्व्_५८।४७ ॥  
अहं यः स भवान् एव  
यस् त्वं सो ऽहं सनातनः ।  
द्वाव् एव विहितौ ह्य् आवाम्  
एकदेहौ महाबलौ ॥ ह्व्_५८।४८ ॥  
तदास्से मूढवत् किं त्वं  
प्राग् एनं जहि दानवम् ।  
मूर्ध्नि देवरिपुं देव  
वज्रकल्पेन मुष्टिना ॥ ह्व्_५८।४९ ॥  
संस्मारितः स कृष्णेन  
रौहिणेयः पुरातनम् ।  
स बलेन तदा पूर्णस्  
त्रैलोक्यान्तरचारिणा ॥ ह्व्_५८।५० ॥  
+++([क्: फ़ोर् ५०cd, त्३ सुब्स्त्।: :क्])+++  
बलेनायुज्यत तदा  
महतान्येन दीप्तिमान् । *ह्व्_५८।५०*६८९ ।  
ततः प्रलम्बं दुर्वृत्तं  
सुबद्धेन महाभुजः ।  
मुष्टिना वज्रकल्पेन  
मूर्ध्नि वीरः समाहनत् ॥ ह्व्_५८।५१ ॥  
तस्योत्तमाङ्गं स्वे काये  
विकपालं विवेश ह ।  
+++([क्: फ़ोर् ५२अब्, त्३ सुब्स्त्।: :क्])+++  
तेन मुष्टिप्रहारेण  
कपालं तद् द्विधाभवत् । *ह्व्_५८।५२अब्*६९० ।  
जानुद्भ्यां जगतीं चैव  
गतासुः स जगाम ह ॥ ह्व्_५८।५२ ॥  
जगत्यां विनिकीर्णस्य  
तस्य रूपम् अभूत् तदा ।  
प्रलम्बस्याम्बरस्थस्य  
मेघस्येव विदीर्यतः ॥ ह्व्_५८।५३ ॥  
तस्य भग्नोत्तमाङ्गस्य  
देहात् सुस्राव शोणितम् ।  
बहुगैरिकसंयुक्तं  
शैलशृङ्गाद् इवोदकम् ॥ ह्व्_५८।५४ ॥  
स निहत्य प्रलम्बं तु  
संहृत्य बलम् आत्मनः ।  
पर्यष्वजत कृष्णं वै  
रौहिणेयः प्रतापवान् ॥ ह्व्_५८।५५ ॥  
तं तु कृष्णश् च गोपाश् च  
दिविस्थाश् च दिवौकसः ।  
तुष्टुवुर् निहते दैत्ये  
जयाशीर्भिर् महाबलम् ॥ ह्व्_५८।५६ ॥  
बलेनायं हतो दैत्यो  
बालेनाक्लिष्टकर्मणा ।  
+++([क्: after ५७अब् श्१ क्१।३ Ñ२ व्२ द्न् द्स्१ (मर्ग्।) द्स्२ द्४।५ (मर्ग्।) ins.: :क्])+++  
विचरन्त्य् अशरीरिण्यो  
वाचः सुरसमीरिताः । *ह्व्_५८।५७अब्*६९१ ।  
बलदेवेति नामस्य  
देवैश् चोक्तं दिवि स्थितैः ॥ ह्व्_५८।५७ ॥  
बलं तु बलदेवस्य  
तदा भुवि जना विदुः ।  
कर्मजं निहते दैत्ये  
देवैर् अपि दुरासदे ॥ ह्व्_५८ ॥  
