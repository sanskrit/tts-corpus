+++
title = "०७०"

+++


    
{वैशम्पायन उवाच}  
ततः प्रभाते विमले  
पक्षिव्याहारसङ्कुले ।  
नैशाकरे रश्मिजाले  
क्षणदाक्षयसंहृते ॥ ह्व्_७०।१ ॥  
नभस्य् अरुणसन्तीर्णे  
पर्यस्ते ज्योतिमण्डले ।  
प्रत्यूषपवनासारैः  
क्लेदिते धरणीतले ॥ ह्व्_७०।२ ॥  
क्षीणाकारासु तारासु  
सुप्तनिष्प्रतिभासु च ।  
नैशम् अन्तर्दधे रूपम्  
उदगच्छद् दिवाकरः ॥  
शीतांशुः शान्तकिरणो  
निष्प्रभः समपद्यत ॥ ह्व्_७०।३ ॥  
+++([क्: after ३, न् त्१।३।४ ग्२ म्४ ins.: :क्])+++  
एको नाशयते रूपम्  
एको वर्धयते वपुः । *ह्व्_७०।३*७८६ ।  
गोभिः समवकीर्णासु  
व्रजनिर्याणभूमिषु ।  
मन्थावर्तनपूर्णेषु  
गर्गरेषु नदत्सु च ॥ ह्व्_७०।४ ॥  
दामभिर् यम्यमानेषु  
वत्सेषु तरुणेषु च ।  
गोपैर् आपूर्यमाणेषु  
घोषरथ्यासु सर्वशः ॥ ह्व्_७०।५ ॥  
तत्रैव गुरुकं भाण्डं  
सकटारोपितं बहु ।  
त्वरिताः पृष्ठतः कृत्वा  
जग्मुः स्यन्दनवाहनाः ॥ ह्व्_७०।६ ॥  
कृष्णो ऽथ रौहिणेयश् च  
स चैवामितदक्षिणः ।  
त्रयो रथगता जग्मुस्  
त्रिलोकपतयो यथा ॥ ह्व्_७०।७ ॥  
अथाह कृष्णम् अक्रूरो  
यमुनातीरम् आश्रितः ।  
स्यन्दनं तात रक्षस्व  
यत्नं च कुरु वाजिषु ॥ ह्व्_७०।८ ॥  
हयेभ्यो यवसं दत्त्वा  
हयभाण्डे रथे तथा ।  
प्रगाढं यत्नम् आस्थाय  
क्षणं तात प्रतीक्षताम् ॥ ह्व्_७०।९ ॥  
यमुनाया ह्रदे ह्य् अस्मिन्  
तोष्यामि भुजगेश्वरम् ।  
दिव्यैर् भागवतैर् मन्त्रैः  
सर्वलोकप्रभुं यतः ॥ ह्व्_७०।१० ॥  
+++([क्: after १०, व्२।३,ब्,द्(एxचेप्त् द्१),त्१।३।४,म्४ ins.: :क्])+++  
गुह्यं भागवतं देवं  
सर्वलोकस्य भावनम् । *ह्व्_७०।१०*७८७ ।  
श्रीमत्स्वस्तिकमूर्धानं  
प्रणमिष्यामि भोगिनम् ।  
सहस्रशिरसं देवम्  
अनन्तं नीलवाससम् ॥ ह्व्_७०।११ ॥  
धर्मदेवस्य तस्यास्याद्  
यद् विषं प्रभविष्यति ।  
सर्वं तद् अमृतप्रख्यम्  
अशिष्याम्य् अमरो यथा ॥ ह्व्_७०।१२ ॥  
स्वस्तिकायतनं दृष्ट्वा  
द्विजिह्वं श्रीविभूषितम् ।  
समाजस् तत्र सर्पाणां  
शान्त्यर्थं वै भविष्यति ॥ ह्व्_७०।१३ ॥  
आस्तां मां समुदीक्षन्तौ  
भवन्तौ सङ्गताव् उभौ ।  
निवृत्तो भुजगेन्द्रस्य  
यावद् अस्मि ह्रदोत्तमात् ॥ ह्व्_७०।१४ ॥  
तम् आह कृष्णः संहृष्टो  
गच्छ धर्मिष्ठ माचिरम् ।  
आवां खलु न शक्तौ स्वस्  
त्वया हीनाव् इहासितुम् ॥ ह्व्_७०।१५ ॥  
+++([क्: after १५, द्६,त्२,ग्,म्१।२।४ ins.: :क्])+++  
एवम् उक्तस् तु कृष्णेन  
प्रणम्य मनसा हरिम् । *ह्व्_७०।१५*७८८ ।  
स ह्रदे यमुनायास् तु  
ममज्जामितदक्षिणः ।  
रसातले स ददृशे  
सर्पलोकम् इमं यथा ॥ ह्व्_७०।१६ ॥  
+++([क्: फ़ोर् १६cd, द्५ सुब्स्त्।: :क्])+++  
रसातले ह्रदान्तश् च  
दर्शनागमनं यथा । *ह्व्_७०।१६*७८९ ।  
तस्य मध्ये सहस्रास्यम्  
हेमतालोच्छ्रितध्वजम् ।  
लाङ्गलासक्तहस्ताग्रम्  
मुसलापाश्रितोदरम् ॥ ह्व्_७०।१७ ॥  
असिताम्बरसंवीतम्  
पाण्डुरं पाण्डुराननम् ।  
कुण्डलैकधरं मत्तम्  
सुप्तम् अम्बुरुहेक्षणम् ॥ ह्व्_७०,१८ ॥  
भोगोदरासने शुभ्रे  
स्वेन देहेन कल्पिते ।  
स्वासीनं स्वस्तिकाभ्यां च  
वराभ्यां च महीधरम् ॥ ह्व्_७०।१९ ॥  
किञ्चित् सव्यापवृत्तेन  
मौलिना हेमचूलिना ।  
जातरूपमयैः पद्मैर्  
मालया च्छन्नवक्षसम् ॥ ह्व्_७०।२० ॥  
रक्तचन्दनदिग्धाङ्गम्  
दीर्घबाहुम् अरिन्दमम् ।  
पद्मनाभं सिताभ्राभम्  
भाभिर् ज्वलिततेजसम् ॥ ह्व्_७०।२१ ॥  
ददर्श भोगिनां नाथम्  
स्थितम् एकार्णवेश्वरम् ।  
पूज्यमानं द्विजिह्वेन्द्रैर्  
वासुकिप्रमुखैः प्रभुम् ॥ ह्व्_७०।२२ ॥  
कम्बलाश्वतरौ नागौ  
तौ चामरधराव् उभौ ।  
अवीजयेतां तं देवम्  
धर्मासनगतं प्रभुम् ॥ ह्व्_७०।२३ ॥  
तस्याभ्यासगतो भाति  
वासुकिः पन्नगेश्वरः ।  
वृतो ऽन्यैः सचिवैः सर्पैः  
कर्कोटकपुरःसरैः ॥ ह्व्_७०।२४ ॥  
तं घटैः काञ्चनैर् दिव्यैः  
पङ्कजच्छन्नमूर्धजम् ।  
राजानं स्नापयामासुः  
स्नातम् एकार्णवाम्बुभिः ॥ ह्व्_७०।२५ ॥  
तस्योत्सङ्गे घनश्यामम्  
श्रीवत्साच्छादितोदरम् ।  
+++([क्: after २६अ, त्४ ins.: :क्])+++  
कोटिकन्दर्पसुन्दरम् । *ह्व्_७०।२६अ*७९०:१ ।*  
दक्षिणावर्तसुस्निग्ध- । *ह्व्_७०।२६अ*७९०:२ ।*  
+++([क्: after २६अब्, द्६,त्१।२,ग्,म्४,ग्(एद्।) ins.: :क्])+++  
सहस्रशुभनामानम्  
अर्कचन्द्रेक्षणद्युतिम् । *ह्व्_७०।२६अब्*७९१ ।  
पीताम्बरधरं विष्णुं  
सूपविष्टं ददर्श ह ॥ ह्व्_७०।२६ ॥  
आसीनं चैव सोमेन  
तुल्यसंहननं प्रभुम् ।  
सङ्कर्षणम् इवासीनं  
तं दिव्यं विष्टरं विना ॥ ह्व्_७०।२७ ॥  
स कृष्णं तत्र सहसा  
व्याहर्तुम् उपचक्रमे ।  
तस्य संस्तम्भयामास  
वाक्यं कृष्णः स्वतेजसा ॥ ह्व्_७०।२८ ॥  
+++([क्: after २८, द्६,स्(एxचेप्त् त्३।४),ग्(एद्।) ins.: :क्])+++  
स च भागवतैर् मन्त्रैर्  
अर्चयित्वा गदाधरम् । *ह्व्_७०।२८*७९२:१ ।  
स्तुत्वा च देवम् ईशानं  
वरदं भक्तवत्सलम् । *ह्व्_७०।२८*७९२:२ ।  
आत्मानं कृतकृत्यानाम्  
अग्रेसरम् अमंस्त सः । *ह्व्_७०।२८*७९२:३ ।  
सो ऽनुभूय भुजङ्गानां  
तं भागवतम् अव्ययम् ।  
उदतिष्ठत् पुनस् तोयाद्  
विस्मितो ऽमितदक्षिणः ॥ ह्व्_७०।२९ ॥  
स तौ रथस्थाव् आसिनौ  
तत्रैव बलकेशवौ ।  
उदीक्षमाणाव् अन्योन्यं  
ददर्शाद्भुतरूपिणौ ॥ ह्व्_७०।३० ॥  
अथामज्जत् पुनस् तत्र  
तदाक्रूरः कुतूहलात् ।  
इज्यते यत्र देवः स  
नीलवासाः सनातनः ॥ ह्व्_७०।३१ ॥  
तथैवासीनम् उत्सङ्गे  
सहस्रास्यधरस्य वै ।  
ददर्श कृष्णम् अक्रूरः  
पूज्यमानं यथाविधि ॥ ह्व्_७०।३२ ॥  
भूयश् च सहसोत्थाय  
तं मन्त्रं मनसा वहन् ।  
रथं तेनैव मार्गेण  
जगामामितदक्षिणः ॥ ह्व्_७०।३३ ॥  
तम् आह केशवो हृष्टः  
स्थितम् अक्रूरम् आगतम् ।  
कीदृशं नागलोकस्य  
वृत्तं भागवते ह्रदे ॥ ह्व्_७०।३४ ॥  
चिरं तु भवता कालं  
व्याक्षेपेण विलम्बितम् ।  
मन्ये दृष्टं त्वयाश्चर्यं  
हृदयं ते यथाचलम् ॥ ह्व्_७०।३५ ॥  
प्रत्युवाच स तं कृष्णम्  
आश्चर्यं भवता विना ।  
किं भविष्यति लोकेषु  
चरेषु स्थावरेषु च ॥ ह्व्_७०।३६ ॥  
तत्राश्चर्यं मया दृष्टं  
यत् कृष्ण भुवि दुर्लभम् ।  
तद् इहापि यथा तत्र  
पश्यामि च रमानि च ॥ ह्व्_७०।३७ ॥  
सङ्गतश् चास्मि लोकानाम्  
आश्चर्येणेह रूपिणा ।  
अतः परतरं कृष्ण  
नाश्चर्यं द्रष्टुम् उत्सहे ॥ ह्व्_७०।३८ ॥  
+++([क्: after ३८, त्१,ग्२।३,म् ins.: :क्])+++  
को वायं त्रिषु लोकेषु  
विस्मयं भवता विना । *ह्व्_७०।३८*७९३ ।  
    
+++([क्: त्१,ग्२।३,म् चोन्त्।; द्६,त्२,ग्१।४।५,ग्(एद्।) ins. after ३८: :क्])+++  
नमः सर्वात्मने तुभ्यं  
विस्मयाय जगत्पते । *ह्व्_७०।३८*७९४:१ ।  
नमो ऽस्तु देवदेवेश  
तुभ्यं सर्वात्मने नमः । *ह्व्_७०।३८*७९४:२ ।  
नमो ऽस्तु विष्णवे तुभ्यम्  
अमेयाय जगत्पते ॥ *ह्व्_७०।३८*७९४:३ ।  
किं वानेन जगन्नाथ  
कृतकृत्यो ऽस्मि साम्प्रतम् । *ह्व्_७०।३८*७९४:४ ।  
कृत्यशेषं सदा विष्णो  
किम् उत्सृजसि साम्प्रतम् । *ह्व्_७०।३८*७९४:५ ।  
तद् आगच्छ गमिष्यामः  
कंसराजपुरीं प्रभो ।  
यावन्न् आस्तं व्रजत्य् एष  
दिवसान्ते दिवाकरः ॥ ह्व्_७०।३९ ॥  
