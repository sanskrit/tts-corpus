+++
title = "०५४"

+++


    
{वैशम्पायन उवाच}  
तौ तु वृन्दावनं प्राप्तौ  
वसुदेवसुताव् उभौ ।  
चेरतुर् वत्सयूथानि  
चारयन्तौ सुनिर्वृत्तौ ॥ ह्व्_५४।१ ॥  
पूर्णस् तु घर्मसमयस्  
तयोस् तत्र वने सुखम् ।  
क्रीडतोः सह गोपालैर्  
यमुनां चावगाहतोः ॥ ह्व्_५४।२ ॥  
+++([क्: after २, द्६,त्१।२,ग्१-३।५,म् ins.: :क्])+++  
गते तस्मिन् महाघर्मे  
रजःपूरैस् तिरोहितैः । *ह्व्_५४।२*६६४ ।  
ततः प्रावृद् अनुप्राप्ता  
मनसः कामदीपनी ।  
प्रववर्षुर् महाघोराः  
शक्रचापाङ्क्तितोदराः ॥  
बभूवादर्शनः सूर्यो  
भूमिश् चादर्शयत् तृणम् ॥ ह्व्_५४।३ ॥  
पतता मेघवातेन  
नवतोयानुकर्षिणा ।  
सम्मार्जिततला भूमिर्  
यौवनस्थेव लक्ष्यते ॥ ह्व्_५४।४ ॥  
नववर्षावसिक्तानि  
शक्रगोपकुलानि च ।  
नष्टदावाग्निधूमानि  
ववानि प्रचकाशिरे ॥ ह्व्_५४।५ ॥  
नृत्तव्यापारकालश् च  
मयूराणां कलापिनाम् ।  
मदरक्ताः प्रवृत्ताश् च  
केकाः पटुरवाः कृताः ॥ ह्व्_५४।६ ॥  
नवप्रावृषि कान्तानां  
षट्पदाहारदायिनाम् ।  
यौवनस्थं कदम्बानां  
नवाभ्रैर् भ्राजते वपुः ॥ ह्व्_५४।७ ॥  
हासितं कुटजैः फुल्लैः  
कदम्बैर् वासितं वनम् ।  
त्रासितं जलदैर् उष्णं  
तोषिता वसुधा जलैः ॥ ह्व्_५४।८ ॥  
सन्तप्ता भास्करजलैर्  
अभितप्ता देवाग्निभिः ।  
जलैर् बलाहकोत्सृष्टैर्  
उच्छ्वसन्तीव पर्वताः ॥ ह्व्_५४।९ ॥  
महावातसमुद्धूतं  
महामेघगणार्पितम् ।  
महीमहारजःपूरैस्  
तुल्यम् आपद्यते नभः ॥ ह्व्_५४।१० ॥  
क्वचित् कदम्बहासाढ्यं  
सिलिन्ध्राभरणं क्वचित् ।  
सम्प्रदीप्तं इवाभाति  
फुल्लनीपद्रुमं वनम् ॥ ह्व्_५४।११ ॥  
ऐन्द्रेण पयसा सिक्तं  
मारुतेन नवीकृतम् ।  
पार्थिवं गन्धम् आघ्राय  
लोकः क्षुभितमानसः ॥ ह्व्_५४।१२ ॥  
दृप्तसारङ्गनिनदैर्  
दर्दुर् अव्याहृतेन च ।  
नवैश् च शिखिविक्रुष्टैर्  
एकवर्णा वसुन्धरा ॥ ह्व्_५४।१३ ॥  
भ्रमत्तूर्णमहावेगा  
वर्षप्राप्तमहारयाः ।  
हर्यन्तस् तीरजान् वृक्सान्  
विस्तरां यान्ति निम्नगाः ॥ ह्व्_५४।१४ ॥  
सन्ततासारनिर्यत्नाः  
क्लिन्नपत्रोत्तरच्छदाः ।  
न त्यजन्त्य् अगमाग्राणि  
श्रान्ता इव पतत्रिणः ॥ ह्व्_५४।१५ ॥  
तोयगम्भीरलम्बेषु  
प्रस्रवत्सु नदत्सु च ।  
उदरेषु नवाभ्राणां  
मज्जतीव दिवाकरः ॥ ह्व्_५४।१६ ॥  
तनूरुहैर् उत्पतितैः  
सलिलोत्पीडसङ्कुला ।  
अन्वेष्यमार्गा वसुधा  
भाति शाड्वलमालिनी ॥ ह्व्_५४।१७ ॥  
वज्रेणेवावरुग्नानां  
नगानां नगशालिनाम् ।  
स्रोतोभिः परिकृत्तानि  
पतन्ति शिखराणि च ॥ ह्व्_५४।१८ ॥  
पतता मेघवर्षेण  
यथानिम्नानुसारिणा ।  
पल्वलोद्गीर्णरक्तेन  
पूर्यन्ते वनराजयः ॥ ह्व्_५४।१९ ॥  
हस्तोच्छ्रितमुखा वन्या  
मेघनादानुसारिणः ।  
भान्त्यातिवृष्ट्या मातङ्गा  
गां गता इव तोयदाः ॥ ह्व्_५४।२० ॥  
प्रावृट्प्रवृत्तिं सन्दृश्य  
दृष्ट्वा चाम्बुधरान् घनान् ।  
रौहिणेयो मिथः काले  
कृष्णं वचनम् अब्रवीत् ॥ ह्व्_५४।२१ ॥  
पश्य कृष्ण घनान् कृष्णान्  
बलाकोत्पातभूषणान् ।  
गगने तव गात्राणां  
वर्णचोरान् समुत्थितान् ॥ ह्व्_५४।२२ ॥  
+++([क्: after २२, त्३ ins.: :क्])+++  
कामिनां हृदयस्याशु  
निघ्नतस् तान् समन्ततः (सिच्) । *ह्व्_५४।२२*६६५ ।  
तव निद्राकरः कालस्  
तव गात्रोपमम् नभः ।  
त्वम् इवाज्ञातवसतिं  
चन्द्रो वसति वार्षिकीम् ॥ ह्व्_५४।२३ ॥  
एतन् नीलोत्पलश्यामं  
नीलोत्पलदलप्रभम् ।  
+++([क्: after २४अब् म्२ ins.: :क्])+++  
नीलोत्पलदले काले  
भाति वृन्दावनं वनम् । *ह्व्_५४।२४अब्*६६६ ।  
सम्प्राप्ते दुर्दिने काले  
दुर्दिनं भाति वै नभः ॥ ह्व्_५४।२४ ॥  
पश्य कृष्ण जलोदग्रैः  
कृष्णैर् उद्ग्रथितैर् घनैः ।  
गोवर्धनो यथा रम्यो  
भाति गोवर्धनो गिरिः ॥ ह्व्_५४।२५ ॥  
पतितेनाम्भसा ह्य् एते  
समन्तान् मदतर्पिताः ।  
भ्राजन्ते कृष्णसारङ्गाः  
काननेषु मुदान्विताः ॥ ह्व्_५४।२६ ॥  
एतान्य् अम्बुप्रहृष्टानि  
हरितानि मृदूनि च ।  
तृणानि शतपत्राक्ष  
पत्रैर् गूहन्ति मेदिनीम् ॥ ह्व्_५४।२७ ॥  
क्षरज्जलानां शैलानां  
वनानां च जलागमे ।  
ससस्यानां च सीमानां  
न लक्ष्मीर् व्यतिरिच्यते ॥ ह्व्_५४।२८ ॥  
शीघ्रवातसमुद्धूताः  
प्रोषितौत्सुक्यकारिणः ।  
दामोदरोद्दामरवाः  
प्रागल्भ्यं यान्ति तोयदाः ॥ ह्व्_५४।२९ ॥  
हरे हर्यश्वचापेन  
त्रिवर्णेन त्रिविक्रम ।  
विबाणज्येन धनुषा  
तवेदं मध्यमं पदम् ॥ ह्व्_५४।३० ॥  
नभस्य च नभश् चक्षुर्  
न भात्य् एष नभश्चरः ।  
मेघैः शीतातपकरो  
विरश्मिर् इव रश्मिमान् ॥ ह्व्_५४।३१ ॥  
द्यावापृथिव्योः संसर्गः  
सततं विततैः कृतः ।  
अव्यवच्छिन्नधारौघैः  
समुद्रौघनिभैर् घनैः ॥ ह्व्_५४।३२ ॥  
नीपार्जुनकदम्बानां  
पृथिव्यां चाभिवृष्तयः ।  
गन्धैः कोलाहला वान्ति  
वाता मदनदीपनाः ॥ ह्व्_५४।३३ ॥  
सम्प्रवृत्तमहावर्षं  
लम्बमानमहाम्बुदम् ।  
भात्य् अगाधम् अपर्यन्तं  
ससागरम् इवाम्बरम् ॥ ह्व्_५४।३४ ॥  
धारानिर्मलनाराचं  
विद्युत् कवचनिर्मलम् ।  
शक्रचापायुधधरं  
युद्धसज्जम् इवाम्बरम् ॥ ह्व्_५४।३५ ॥  
शैलानां च वनानां च  
द्रुमाणां च वरानन ।  
प्रतिच्छन्नानि भासन्ते  
शिखराणि घनैर् घनैः ॥ ह्व्_५४।३६ ॥  
गजानीकैर् इवाकीर्णं  
सलिलोद्गारिभिर् घनैः ।  
वर्णसारूप्यतां याति  
गगनं सागरस्य वै ॥ ह्व्_५४।३७ ॥  
समुद्रोद्धूतजनिता  
लोलशाड्वलकम्पिनः ।  
शीताह् सपृषतोद्गाराः  
कर्कशा वान्ति मारुताः ॥ ह्व्_५४।३८ ॥  
निशासु सुप्तचन्द्रासु  
मुक्ततोयासु तोयदैः ।  
मग्नसूर्यस्य नभसो  
नाभिभान्ति दिशो दश ॥ ह्व्_५४।३९ ॥  
+++([क्: after ३९, क्,Ñ२।३,व्,ब्,द्(एxचेप्त् द्६),त्१।३।४ ins.: :क्])+++  
चेतनं पुष्करं कोशैः  
क्षुधाध्मातैः समन्ततः । *ह्व्_५४।३९*६६७:१ ।  
न घृणीनां न रम्याणां  
विवेकं यान्ति कृष्टयः । *ह्व्_५४।३९*६६७:२ ।  
+++([क्: Ñ२ चोन्त्।: :क्])+++  
संहतानां द्विरेफानां  
निवेशं यान्ति पङ्कयः । *ह्व्_५४।३९*६६८ ।  
घर्मदोषपरित्यक्तं  
मेघतोयविभूषितम् ।  
पश्य वृन्दावनं कृष्ण  
वनं चैत्ररथं यथा ॥ ह्व्_५४।४० ॥  
एवं प्रावृङ्गुनान् सर्वाञ्  
श्रीमान् कृष्णस्य पूर्वजः ।  
कथयन्न् एव बलवान्  
व्रजम् एव जगाम ह ॥ ह्व्_५४।४१ ॥  
तौ रामयन्ताव् अन्योन्यं  
कृष्णसङ्कर्षणाव् उभौ ।  
तत्कालं ज्ञातिभिः सार्धं  
चेरतुस् तौ महद् वनम् ॥ ह्व्_५४।४२ ॥  
+++([क्: after अध्य्। ५४, द्३।६,स् ins. अप्प्१२। :क्])+++  
    
  
