+++
title = "०८९"

+++


    
{वैशम्पायन उवाच}  
ततः काले व्यतीते तु  
रुक्मी महति वीर्यवान् ।  
दुहितुः कारयाम् आस  
स्वयंवरम् अरिन्दमः ॥ ह्व्_८९।१ ॥  
तत्राहूताश् च राजानो  
राजपुत्राश् च रुक्मिणा ।  
समाजग्मुर् महावीर्या  
नानादिग्भ्यः श्रियान्विताः ॥ ह्व्_८९।२ ॥  
जगाम तत्र प्रद्युम्नः  
कुमारैर् अपरैर् वृतः ।  
सा हि तं चकमे कन्या  
स च तां शुभलोचनाम् ॥ ह्व्_८९।३ ॥  
शुभाङ्गी नाम वैदर्भी  
कान्तिद्युतिसमन्विता ।  
पृथिव्याम् अभवत् ख्याता  
रुक्मिणस् तनया तदा ॥ ह्व्_८९।४ ॥  
उपविष्टेषु सर्वेषु  
पार्थिवेषु महात्मसु ।  
वैदर्भी वरयाम् आस  
प्रद्युम्नम् अरिसूदनम् ॥ ह्व्_८९।५ ॥  
स हि सर्वास्त्रकुशलः  
सिंहसंहननो युवा ।  
रूपेणाप्रतिमो लोके  
केशवस्यात्मजो ऽभवत् ॥ ह्व्_८९।६ ॥  
वयोरूपगुणोपेता  
राजपुत्री च साभवत् ।  
नारायणी चन्द्रसेना  
जातकामा च तं प्रति ॥ ह्व्_८९।७ ॥  
वृत्ते स्वयंवरे जग्मू  
राजानः स्वपुराणि ते ।  
उपादाय तु वैदर्भीं  
प्रद्युम्नो द्वारकां ययौ ॥ ह्व्_८९।८ ॥  
+++([क्: क्३।४ द्२।५ (मर्ग्।) त्३ ins.: :क्])+++  
रेमे सह तया वीरो  
दमयन्त्या नलो यथा । *ह्व्_८९।८*१०२२ ।  
स तस्यां जनयाम् आस  
देवगर्भोपमं सुतम् ।  
अनिरुद्धम् इति ख्यातं  
कर्मणाप्रतिमं भुवि ॥  
धनुर्वेदे च वेदे च  
नीतिशास्त्रे च पारगम् ॥ ह्व्_८९।९ ॥  
अभवत् स यदा राजन्न्  
अनिरुद्धो वयोन्वितः ।  
तदास्य रुक्मिणः पौत्रीं  
रुक्मिणी रुक्मसन्निभां ॥  
पत्न्यर्थं वरयाम् आस  
नाम्ना रुक्मवतीति सा ॥ ह्व्_८९।१० ॥  
अनिरुद्धं गुणैर् दातुं  
कृतबुद्धिर् नृपस् तदा ।  
प्रीत्या च रौक्मिणेयस्य  
रुक्मिण्याश् चाप्य् उपग्रहात् ॥ ह्व्_८९।११ ॥  
विस्पर्धन्न् अपि कृष्णेन  
वैरं तद् अपहाय सः ।  
ददानीत्य् अब्रवीद् राजा  
प्रीतिमाञ् जनमेजय ॥ ह्व्_८९।१२ ॥  
केशवः सह रुक्मिण्या  
पुत्रैः सङ्कर्षणेन च ।  
अन्यैश् च वृष्णिभिः सार्धं  
विदर्भान् सबलो ययौ ॥ ह्व्_८९।१३ ॥  
संयुक्ता ज्ञातयश् चैव  
रुक्मिणः सुहृदश् च ये ।  
आहूता रुक्मिणा ते ऽपि  
तत्राजग्मुर् नराधिपाः ॥ ह्व्_८९।१४ ॥  
शुभे तिथौ महाराज  
नक्षत्रे चाभिपूजिते ।  
विवाहायानिरुद्धस्य  
बभूव परमोत्सवः ॥ ह्व्_८९।१५ ॥  
पाणौ गृहीते वैदर्भ्यास्  
त्व् अनिरुद्धेन भारत ।  
+++([क्: क्२।३ Ñ२।३ व् ब्१।२ द्न् द्स् द्१।२।४-६ त्४ ग्२ ins.: :क्])+++  
वैदर्भयादवानां च  
बभूव परमोत्सवः । *ह्व्_८९।१६अब्*१०२३ ।  
रेमिरे वृष्णयस् तत्र  
पूज्यमाना यथामराः ॥ ह्व्_८९।१६ ॥  
अथाश्मकानाम् अधिपो  
वेणुदारिर् उदारधीः ।  
अक्षः श्रुतर्वा चाणूरः  
क्राथश् चैवांशुमान् अपि ॥ ह्व्_८९।१७ ॥  
जयत्सेनः कलिङ्गानाम्  
अधिपश् च महाबलः ।  
पाण्ड्यश् च नृपतिः श्रीमान्  
ऋषीकाधिपतिस् तथा ॥ ह्व्_८९।१८ ॥  
एते सम्मन्त्र्य राजानो  
दाक्षिणात्या महर्द्धयः ।  
अभिगम्याब्रुवन् सर्वे  
रुक्मिणं रहसि प्रभुम् ॥ ह्व्_८९।१९ ॥  
भवान् अक्षेषु कुशलो  
वयं चापि रिरंसवः ।  
प्रियद्यूतश् च रामो ऽसाव्  
अक्षेष्व् अनिपुणो ऽपि च ॥ ह्व्_८९।२० ॥  
ते भवन्तं पुरस्कृत्य  
जेतुम् इच्छाम तं वयम् ।  
इत्य् उक्तो रोचयाम् आस  
द्यूतं रुक्मी महारथः ॥ ह्व्_८९।२१ ॥  
ते शुभां काञ्चनस्तम्भां  
कुसुमैर् भूषिताजिराम् ।  
सभाम् आविविशुर् हृष्टाः  
सिक्तां चन्दनवारिणा ॥ ह्व्_८९।२२ ॥  
तां प्रविश्य ततः सर्वे  
शुभ्रस्रगनुलेपनाः ।  
सौवर्णेष्व् आसनेष्व् आसां  
चक्रिरे विजिगीषवः ॥ ह्व्_८९।२३ ॥  
आहूतो बलदेवस् तु  
कितवैर् अक्षकोविदैः ।  
बाढम् इत्य् अब्रवीद्द् हृष्टः  
सह दीव्याम पण्यताम् ॥ ह्व्_८९।२४ ॥  
निकृत्या तं जिगीषन्तो  
दाक्षिणात्या नराधिपाः ।  
मणिमुक्ताः सुवर्णं च  
तत्रानिन्युः सहस्रशः ॥ ह्व्_८९।२५ ॥  
ततः प्रावर्तत द्यूतं  
तेषाम् अरतिनाशनम् ।  
कलहायास्पदं घोरं  
दुर्मतीनां क्षयावहम् ॥ ह्व्_८९।२६ ॥  
निष्काणां तु सहस्राणि  
सुवर्णस्य दशादितः ।  
रुक्मिणा सह सम्पाते  
बलदेवो ग्लहं ददौ ॥ ह्व्_८९।२७ ॥  
तं जिगाय ततो रुक्मी  
यतमानं महारथम् ।  
तावद् एवापरं भूयो  
बलदेवं जिगाय सः ॥ ह्व्_८९।२८ ॥  
असकृज् जीयमानस् तु  
रुक्मिणा केशवाग्रजः ।  
सुवर्णकोटिं जग्राह  
ग्लहं तस्य महात्मनः ॥ ह्व्_८९।२९ ॥  
जितम् इत्य् एव हृष्टो ऽथ  
तम् आह्वृतिर् अभाषत ।  
श्लाघमानश् च चिक्षेप  
प्रहसन् मुसलायुधम् ॥ ह्व्_८९।३० ॥  
अविद्यो दुर्बलः श्रीमान्  
हिरण्यम् अमितं मया ।  
अजेयो बलदेवो ऽयम्  
अक्षद्यूते पराजितः ॥ ह्व्_८९।३१ ॥  
कलिङ्गराजस् तच् छ्रुत्वा  
प्रजहास भृशं तदा ।  
दन्तान् विदर्शयन् हृष्टस्  
तत्राक्रुध्यद्द् हलायुधः ॥ ह्व्_८९।३२ ॥  
रुक्मिणश् च वचः श्रुत्वा  
पराजयनिमित्तजम् ।  
निगृह्यमाणस् तीक्ष्णाभिर्  
वाग्भिर् भीष्मकसूनुना ॥  
रोषम् आहारयाम् आस  
जितरोषो ऽपि धर्मवित् ॥ ह्व्_८९।३३ ॥  
सङ्क्रुद्धो धर्षणां प्राप्य  
रौहिणेयो महाबलः ।  
धैर्यान् मनः सन्नियम्य  
ततो वचनम् अब्रवीत् ॥ ह्व्_८९।३४ ॥  
दशकोटिसहस्राणि  
ग्लह एको ममापरः ।  
एतं सम्परिगृह्णीष्व  
पातयाक्षान् नराधिप ॥  
कृष्णाक्षांल् लोहिताक्षांश् च  
देशे ऽस्मिंस् त्वम् अपांसुले ॥ ह्व्_८९।३५ ॥  
इत्य् एवम् आह्वयाम् आस  
रुक्मिणं रोहिणीसुतः ।  
अनुक्त्वा वचनं किञ्चिद्  
बाढम् इत्य् अब्रवीत् पुनः ॥ ह्व्_८९।३६ ॥  
अक्षान् रुक्मी ततो हृष्टः  
पातयाम् आस पार्थिवः ।  
चातुरक्षे निवृत्ते तु  
निर्जितः स नराधिपः ॥ ह्व्_८९।३७ ॥  
बलदेवेन धर्मेण  
नेत्य् उवाच ततो बलम् ।  
धैर्यान् मनः सन्नियम्य  
स न किञ्चिद् उवाच ह ॥  
+++([क्: स् (एxचेप्त् ग्२) ins.: :क्])+++  
एते ब्रुवन्तु राजानो  
ये तथ्यवचना इह । *ह्व्_८९।३८cd*१०२४ ।  
बलदेवं ततो रुक्मी  
मया जितम् इति स्मयन् ॥ ह्व्_८९।३८ ॥  
बलदेवस् तु तच् छ्रुत्वा  
जिह्मं वाक्यं नराधिपात् ।  
भूयः क्रोधसमाविष्टो  
नोत्तरं व्याजहार ह ॥ ह्व्_८९।३९ ॥  
ततो गम्भीरनिर्घोषा  
वाग् उवाचाशरीरिणी ।  
बलदेवस्य तं कोपं  
वर्धयन्ती महात्मनः ॥  
सत्यम् आह बलः श्रीमान्  
धर्मेणैष पराजितः ॥ ह्व्_८९।४० ॥  
अनुक्त्वा वचनं किञ्चित्  
प्राप्तो भवति कर्मणा ।  
मनसा समनुज्ञातं  
तत् स्याद् इत्य् अवगम्यताम् ॥ ह्व्_८९।४१ ॥  
इति श्रुत्वा वचस् तथ्यम्  
अन्तरिक्षात् सुभाषितम् ।  
सङ्कर्षणस् तदोत्थाय  
सौवर्णेनोरुणा बली ॥  
+++([क्: द्२ ins.: :क्])+++  
ताम् अनादृत्य वैदर्भो  
दुष्टराजन्यनोदितः । *ह्व्_८९।४२अब्*१०२५:१ ।  
सङ्कर्षणं परिहसन्  
बभाषे कालनोदितः ॥ *ह्व्_८९।४२अब्*१०२५:२ ।  
नैवाक्षकोविदा यूयं  
गोपाला वनगोचराः । *ह्व्_८९।४२अब्*१०२५:३ ।  
अक्षैः क्रीडन्ति राजानो  
बाणैश् च न भवादृशाः ॥ *ह्व्_८९।४२अब्*१०२५:४ ।  
रुक्मिणैवम् अधिक्षिप्तो  
राजभिश् चोपहासितः । *ह्व्_८९।४२अब्*१०२५:५ ।  
रुक्मिण्या भ्रातरं ज्येष्ठं  
निष्पिपेष महीतले ॥ ह्व्_८९।४२ ॥  
विवादे कुपितो रामः  
क्षेप्तारं क्रूरभाषिणम् ।  
जघानाष्टापदेनैव  
प्रसह्य यदुपुङ्गवः ॥ ह्व्_८९।४३ ॥  
ततो ऽपसृत्य सङ्क्रुद्धः  
कलिङ्गाधिपतेर् अपि ।  
दन्तान् बभञ्ज संरम्भाद्  
उन्ननाद च सिंहवत् ॥  
खड्गम् उद्यम्य तांश् चापि  
त्रासयाम् आस पार्थिवान् ॥ ह्व्_८९।४४ ॥  
+++([क्: द्६ त् ग्१।३-५ म् ins.: :क्])+++  
रङ्गमध्ये हलधरः  
परिबभ्राम सिंहवत् । *ह्व्_८९।४४*१०२६ ।  
स्तम्भं सभायाः सौवर्णम्  
उत्पाट्य बलिनां वरः ।  
गजेन्द्र इव तं स्तम्भं  
कर्षन् सङ्कर्षणस् ततः ॥  
+++([क्: त् ग्१।३-५ म् ins.: :क्])+++  
तेनैव तु जघानाशु  
तत्रस्थान् क्रथकैशिकान् । *ह्व्_८९।४५cd*१०२७ ।  
निर्जगाम सभाद्वारात्  
त्रासयन् क्रथकैशिकान् ॥ ह्व्_८९।४५ ॥  
+++([क्: त्१।३।४ ग्१।३।५ म् (त्२ ग्४ after ४५cd) ins.: :क्])+++  
केशेषु रुक्मिणं गृह्य  
चकर्ष च पुनः पुनः । *ह्व्_८९।४५*१०२८:१ ।  
तम् आदाय सभाद्वाराच्  
छरपातं ससर्ज ह । *ह्व्_८९।४५*१०२८:२ ।  
रुक्मिणं निकृतिप्रज्ञं  
स हत्वा यादवर्षभः ।  
वित्रास्य द्विषतः सर्वान्  
सिंहः क्षुद्रमृगान् इव ॥ ह्व्_८९।४६ ॥  
जगाम शिबिरं रामः  
स्वम् एव स्वजनावृतः ।  
न्यवेदयत कृष्णाय  
तच् च सर्वं यथाभवत् ॥ ह्व्_८९।४७ ॥  
नोवाच स तदा किञ्चित्  
कृष्णो रामं महाद्युतिम् ।  
+++([क्: Ñ२ व्२ ब्२ द्न् द्स् द्६ ins.: :क्])+++  
रुक्मिणी तु ततः श्रुत्वा  
निहतं भ्रातरं प्रियम् । *ह्व्_८९।४८अब्*१०२९ ।  
निगृह्य च तदात्मानं  
क्रोधाद् अश्रूण्य् अवर्तयत् ॥ ह्व्_८९।४८ ॥  
न हतो वासुदेवेन  
यः पूर्वं परवीरहा ।  
+++([क्: क्१ (मर्ग्।) व्३ द्२।३ ins.: :क्])+++  
ज्येष्ठो भ्राताथ रुक्मिण्या  
रुक्मिणीस्नेहकारणात् । *ह्व्_८९।४९अब्*१०३० ।  
स रामकरमुक्तेन  
निहतो द्यूतमण्डले ॥  
अष्टापदेन बलवान्  
राजा वज्रधरोपमः ॥ ह्व्_८९।४९ ॥  
तस्मिन् हते महामात्रे  
नृपतौ भीष्मकात्मजे ।  
द्रुमभार्गवतुल्ये वै  
द्रुमभार्गवशिक्षिते ॥ ह्व्_८९।५० ॥  
कृतौ च युद्धकुशले  
नित्ययाजिनि पातिते ।  
वृष्णयश् चान्धकाश् चैव  
सर्वे विमनसो ऽभवन् ॥ ह्व्_८९।५१ ॥  
+++([क्: श्१ क्३ द्४।५ त्४ ins.: :क्])+++  
{वैशम्पायन उवाच}  
रुक्मिणी च महाभागा  
विलपन्त्य् आर्तया गिरा । *ह्व्_८९।५१*१०३१:१ ।  
विलपन्तीं तथा दृष्ट्वा  
सान्त्वयाम् आस केशवः । *ह्व्_८९।५१*१०३१:२ ।  
एतत् ते सर्वम् आख्यातं  
रुक्मिणो निधनं यथा ।  
वैरस्य च समुत्थानं  
वृष्णिभिर् भरतर्षभ ॥ ह्व्_८९।५२ ॥  
वृष्णयो ऽपि महाराज  
धनान्य् आदाय सर्वशः ।  
रामकृष्णौ समाश्रित्य  
ययुर् द्वारवतीं पुरीम् ॥ ह्व्_८९।५३ ॥  
+++([क्: after ८९।५३, व्१।३ द्स् द्६ ins. अ पस्सगे गिवेन् इन् अप्प्। इ (नो। २४) :क्])+++  
    
  
