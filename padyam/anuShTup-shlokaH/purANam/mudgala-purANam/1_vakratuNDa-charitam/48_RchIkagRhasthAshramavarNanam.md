+++
title = "४८ ऋचीकगृहस्थाश्रमवर्णनम्"

+++
॥ श्रीगणेशाय नमः ॥

[[१०८]]

शौनक उवाच ।  

<details open><summary>विश्वास-प्रस्तुतिः</summary>

त्वया **प्रकथितं** सूत  
वक्रतुण्डस्य धीमतः ।  
मत्सरासुर-नाशाख्यं  
चरित्रं सर्व-सिद्धि-दम् ॥ १ ॥
</details>

<details><summary>मूलम्</summary>

त्वया प्रकथितं सूत वक्रतुण्डस्य धीमतः ।  
मत्सरासुरनाशाख्यं चरित्रं सर्वसिद्धिदम् ॥ १ ॥
</details>

<details open><summary>विश्वास-प्रस्तुतिः</summary>

स स्थितः कुत्र तत् क्षेत्र-  
स्थानं **ब्रूहि** महात्मनः ।  
आदौ तस्यावतारस्य  
तिथिम् उत्सव-वर्धिनीम् ॥ २ ॥
</details>

<details><summary>मूलम्</summary>

स स्थितः कुत्र तत् क्षेत्रस्थानं ब्रूहि महात्मनः ।  
आदौ तस्यावतारस्य तिथिमुत्सववर्धिनीम् ॥ २ ॥
</details>

सूत उवाच ।  

<details open><summary>विश्वास-प्रस्तुतिः</summary>

प्राची-दिग्-अन्त-संस्थाने  
**स्थापितो ऽसौ** महर्षिभिः ।  
देवैश् च गण-संयुक्तैर्  
महोत्सव-परायणैः ॥ ३ ॥
</details>

<details><summary>मूलम्</summary>

प्राचीदिगन्तसंस्थाने स्थापितोऽसौ महर्षिभिः ।  
देवैश्च गणसंयुक्तैर्महोत्सवपरायणैः ॥ ३ ॥
</details>

<details open><summary>विश्वास-प्रस्तुतिः</summary>

**भाद्र-शुक्ल-चतुर्थ्यां** वै  
**प्रकटोऽभूत्** स देवराट् ।  
वक्र-तुण्डः प्रसन्नात्मा  
सा तिथिः परमा मता ॥ ४ ॥
</details>

<details><summary>मूलम्</summary>

भाद्रशुक्लचतुर्थ्यां वै प्रकटोऽभूत्स देवराट् ।  
वक्रतुण्डः प्रसन्नात्मा सा तिथिः परमा मता ॥ ४ ॥
</details>

<details open><summary>विश्वास-प्रस्तुतिः</summary>

**मध्याह्न-समये** तस्य  
पूजनं सुख-दायकम् ।  
अपार-सिद्धिदं प्रोक्तम्,  
आद्य्-अन्ते स्वल्प-सिद्धि-दम् ॥ ५ ॥
</details>

<details><summary>मूलम्</summary>

मध्याह्नसमये तस्य पूजनं सुखदायकम् ।  
अपारसिद्धिदं प्रोक्तमाद्यन्ते स्वल्पसिद्धिदम् ॥ ५ ॥
</details>

<details open><summary>विश्वास-प्रस्तुतिः</summary>

द्वीपे द्वीपे च खण्डेषु  
स्वस्व-पूर्व-दिगन्तरे ।  
प्रतिमा वक्रतुण्डस्य स्थापिता मुनिभिःपुरा ॥ ६ ॥
</details>

<details><summary>मूलम्</summary>

द्वीपे द्वीपे च खण्डेषु  
स्व-स्व-पूर्व-दिग्-अन्तरे ।  
**प्रतिमा** वक्रतुण्डस्य  
**स्थापिता** मुनिभिः पुरा ॥ ६ ॥
</details>

<details open><summary>विश्वास-प्रस्तुतिः</summary>

तत्र **क्षेत्रं** समाख्यातं  
दश-योजन-मात्रकम् ।  
चतुर्-अस्रं महा-पुण्यं  
भुक्ति-मुक्ति-प्रदं परम् ॥ ७ ॥
</details>

<details><summary>मूलम्</summary>

तत्र क्षेत्रं समाख्यातं दशयोजनमात्रकम् ।  
चतुरस्रं महापुण्यं भुक्तिमुक्तिप्रदं परम् ॥ ७ ॥
</details>

<details open><summary>विश्वास-प्रस्तुतिः</summary>

मध्ये स **संस्थितो** देवो  
वक्रतुण्डो गणेश्वरः ।  
वामाङ्गे **सिद्धिर्** आद्या सा  
**बुद्धिर्** वै दक्षिणाङ्गके ॥ ८ ॥
</details>

<details><summary>मूलम्</summary>

मध्ये स संस्थितो देवो वक्रतुण्डो गणेश्वरः ।  
वामाङ्गे सिद्धिराद्या सा बुद्धिर्वै दक्षिणाङ्गके ॥ ८ ॥
</details>

<details open><summary>विश्वास-प्रस्तुतिः</summary>

सम्मुखे सिंहरूपं च वाहनं तस्य शोभनम् ।  
अष्टदिक्षु स्थितास्तस्य सिद्धयोऽष्टौ च शौनक ॥ ९ ॥
</details>

<details><summary>मूलम्</summary>

सम्मुखे सिंह-रूपं च  
**वाहनं** तस्य शोभनम् ।  
अष्ट-दिक्षु स्थितास् तस्य  
**सिद्धयो** ऽष्टौ च शौनक ॥ ९ ॥
</details>

<details open><summary>विश्वास-प्रस्तुतिः</summary>

**गणा** अष्टौ तथा ज्ञेयाश्  
चतुर्दिक्षु क्रमेण ते ।  
शिवो विष्णू रविः शक्तिर्  
भक्ति-युक्ताः स्थिता इमे ॥ १० ॥
</details>

<details><summary>मूलम्</summary>

गणा अष्टौ तथा ज्ञेयाश्चतुर्दिक्षु क्रमेण ते ।  
शिवो विष्णू रविः शक्तिर्भक्तियुक्ताः स्थिता इमे ॥ १० ॥
</details>

<details open><summary>विश्वास-प्रस्तुतिः</summary>

ब्रह्माद्या **देवताः** सर्वास्  
तत्-पश्चात् **पूर्वतः** स्थिताः ।  
गङ्गाद्याः **सरितः** सर्वा  
**दक्षिणे** संस्थिताः प्रभो ॥ ११ ॥
</details>

<details><summary>मूलम्</summary>

ब्रह्माद्या देवताः सर्वास्तत्पश्चात् पूर्वतः स्थिताः ।  
गङ्गाद्याः सरितः सर्वा दक्षिणे संस्थिताः प्रभो ॥ ११ ॥
</details>

<details open><summary>विश्वास-प्रस्तुतिः</summary>

**क्षेत्राणि** काशिकादीनि  
**पश्चिमे** संस्थितानि च ।  
वसिष्ठाद्या **मुनि-श्रेष्ठाः**  
संस्थितास्तत्र **चोत्तरे** ॥ १२ ॥
</details>

<details><summary>मूलम्</summary>

क्षेत्राणि काशिकादीनि पश्चिमे संस्थितानि च ।  
वसिष्ठाद्या मुनिश्रेष्ठाः संस्थितास्तत्र चोत्तरे ॥ १२ ॥
</details>

<details open><summary>विश्वास-प्रस्तुतिः</summary>

शेषाद्या नाग-भूपाश् च  
गन्धर्वाः पर्वतास् तथा ।  
सिद्धा अप्सरसश् चैव  
विद्याध्राः किन्नरा गणाः ॥ १३ ॥
</details>

<details><summary>मूलम्</summary>

शेषाद्या नागभूपाश्च गन्धर्वाः पर्वतास्तथा ।  
सिद्धा अप्सरसश्चैव विद्याध्राः किन्नरा गणाः ॥ १३ ॥
</details>

<details open><summary>विश्वास-प्रस्तुतिः</summary>

नाना-जातिषु ये **श्रेष्ठा**  
अभवंस् तत्र **संस्थिताः** ।  
न वक्तुं शक्यते स्वामिन्  
मया वर्ष-शतैर् अपि ॥ १४ ॥
</details>

<details><summary>मूलम्</summary>

नानाजातिषु ये श्रेष्ठा अभवंस्तत्र संस्थिताः ।  
न वक्तुं शक्यते स्वामिन् मया वर्षशतैरपि ॥ १४ ॥
</details>

<details open><summary>विश्वास-प्रस्तुतिः</summary>

सेवार्थं वक्र-तुण्डस्य  
लालसा-धारिणः प्रभोः ।  
हृष्टाः प्रमुदितास् तत्र  
परस्-पर-हिते रताः ॥ १५ ॥
</details>

<details><summary>मूलम्</summary>

सेवार्थं वक्रतुण्डस्य लालसाधारिणः प्रभोः ।  
हृष्टाः प्रमुदितास्तत्र परस्परहिते रताः ॥ १५ ॥
</details>

<details open><summary>विश्वास-प्रस्तुतिः</summary>

वक्र-तुण्ड-चरित्राणि  
**कथयन्ति** परस्परम् ।  
हृष्ट-रोमाण एवं ते  
भवन्तो भावतः पुनः ॥ १६ ॥
</details>

<details><summary>मूलम्</summary>

वक्रतुण्डचरित्राणि कथयन्ति परस्परम् ।  
हृष्टरोमाण एवं ते भवन्तो भावतः पुनः ॥ १६ ॥
</details>

<details open><summary>विश्वास-प्रस्तुतिः</summary>

समुद्रे स्नान-कर्तारस्  
तत्र **तीर्थानि चक्रिरे** ।  
स्व-स्व-नाम्नाङ्कितान्य् एव  
स्वल्प-देह-धरा मुने ॥ १७ ॥
</details>

<details><summary>मूलम्</summary>

समुद्रे स्नानकर्तारस्तत्र तीर्थानि चक्रिरे ।  
स्वस्वनाम्नाङ्कितान्येव स्वल्पदेहधरा मुने ॥ १७ ॥
</details>

<details open><summary>विश्वास-प्रस्तुतिः</summary>

गणेश-तीर्थं तत्रैव  
वक्रतुण्डस्य हर्षदम् ।  
**कृत-कृत्या भवन्त्य्** अत्र  
स्नानमात्रेण जन्तवः ॥ १८ ॥
</details>

<details><summary>मूलम्</summary>

गणेशतीर्थं तत्रैव वक्रतुण्डस्य हर्षदम् ।  
कृतकृत्या भवन्त्यत्र स्नानमात्रेण जन्तवः ॥ १८ ॥
</details>

<details open><summary>विश्वास-प्रस्तुतिः</summary>

यात्रामात्रेण तत्रैव  
जन **ईप्सितम् आप्नुयात्** ।  
क्षेत्रे मरणतो जन्तुर्  
**ब्रह्म-भूतश्** च जायते ॥ १९ ॥
</details>

<details><summary>मूलम्</summary>

यात्रामात्रेण तत्रैव जन ईप्सितमाप्नुयात् ।  
क्षेत्रे मरणतो जन्तुर्ब्रह्मभूतश्च जायते ॥ १९ ॥
</details>

<details open><summary>विश्वास-प्रस्तुतिः</summary>

**दूरे** स्थित्वा नरो यस्तु  
**स्मरणं प्रकरोति** चेत् ।  
तस्यापि शुक्ल-गत्या सा  
**मुक्तिर् भवति** शाश्वती ॥ २० ॥
</details>

<details><summary>मूलम्</summary>

दूरे स्थित्वा नरो यस्तु स्मरणं प्रकरोति चेत् ।  
तस्यापि शुक्लगत्या सा मुक्तिर्भवति शाश्वती ॥ २० ॥
</details>

<details open><summary>विश्वास-प्रस्तुतिः</summary>

वक्रतुण्डस्य ये **भक्ता**  
यत्र कुत्र स्थिता मुने ।  
**ब्रह्मभूता** न सन्देहः  
**पावना** दर्शनान् नृणाम् ॥ २१ ॥
</details>

<details><summary>मूलम्</summary>

वक्रतुण्डस्य ये भक्ता यत्र कुत्र स्थिता मुने ।  
ब्रह्मभूता न सन्देहः पावना दर्शनान्नृणाम् ॥ २१ ॥
</details>

<details open><summary>विश्वास-प्रस्तुतिः</summary>

सङ्क्षेपेण मया तस्य  
**स्थानं** ते **कथितं** मुने ।  
विस्तरेण न शेषोऽपि  
ब्रह्म-विष्णु-महेश्वराः ॥ २२ ॥
</details>

<details><summary>मूलम्</summary>

सङ्क्षेपेण मया तस्य स्थानं ते कथितं मुने ।  
विस्तरेण न शेषोऽपि ब्रह्मविष्णुमहेश्वराः ॥ २२ ॥
</details>

<details open><summary>विश्वास-प्रस्तुतिः</summary>

वेदाः सस्मृतयः सर्वे  
स्कन्दो योगिन एव च ।  
अयुतायुत-वर्षैस् ते  
**कथितुं न क्षमाः** कदा ॥ २३ ॥
</details>

<details><summary>मूलम्</summary>

वेदाः सस्मृतयः सर्वे स्कन्दो योगिन एव च ।  
अयुतायुतवर्षैस्ते कथितुं न क्षमाः कदा ॥ २३ ॥
</details>

<details open><summary>विश्वास-प्रस्तुतिः</summary>

**मुद्गलेन** यथा **प्रोक्तं**  
दक्षाग्रे तन् **मया** तथा ।  
**कथितं** भावयुक्तेन  
**किम् अन्यच्** छ्रोतुम् इच्छसि ॥ २४ ॥
</details>

<details><summary>मूलम्</summary>

मुद्गलेन यथा प्रोक्तं दक्षाग्रे तन्मया तथा ।  
कथितं भावयुक्तेन किमन्यच्छ्रोतुमिच्छसि ॥ २४ ॥
</details>

शौनक उवाच ।  

<details open><summary>विश्वास-प्रस्तुतिः</summary>

सूत सूत महाभाग धन्यं क्षेत्रसमुद्भवम् ।  
माहात्म्यं श्रुतमस्माभिर्ब्रह्मसायुज्यदायकम् ॥ २५ ॥
</details>

<details><summary>मूलम्</summary>

सूत सूत महाभाग धन्यं क्षेत्रसमुद्भवम् ।  
माहात्म्यं श्रुतमस्माभिर्ब्रह्मसायुज्यदायकम् ॥ २५ ॥
</details>

<details open><summary>विश्वास-प्रस्तुतिः</summary>

अधुना ब्रूहि धर्मज्ञ यद्दक्षेण च संश्रुतम् ।  
मुद्गलात्तेन कथितमग्रे यत् कीदृशं च तत् ॥ २६ ॥
</details>

<details><summary>मूलम्</summary>

अधुना ब्रूहि धर्मज्ञ यद्दक्षेण च संश्रुतम् ।  
मुद्गलात्तेन कथितमग्रे यत् कीदृशं च तत् ॥ २६ ॥
</details>

[[१०९]]

सूत उवाच ।  

<details open><summary>विश्वास-प्रस्तुतिः</summary>

क्षेत्रस्य चरितं श्रुत्वा दक्षो हर्षसमन्वितः ।  
उवाच मुद्गलं विप्रं भक्तिनम्रात्मकन्धरः ॥ २७ ॥
</details>

<details><summary>मूलम्</summary>

क्षेत्रस्य चरितं श्रुत्वा दक्षो हर्षसमन्वितः ।  
उवाच मुद्गलं विप्रं भक्तिनम्रात्मकन्धरः ॥ २७ ॥
</details>

दक्ष उवाच ।  

<details open><summary>विश्वास-प्रस्तुतिः</summary>

ढुण्ढिराजावतारस्य चरितं वद विस्तरात् ।  
वक्रतुण्डः स्वयं साक्षात् कथं शङ्करदेहजः ॥ २८ ॥
</details>

<details><summary>मूलम्</summary>

ढुण्ढिराजावतारस्य चरितं वद विस्तरात् ।  
वक्रतुण्डः स्वयं साक्षात् कथं शङ्करदेहजः ॥ २८ ॥
</details>

मुद्गल उवाच ।  

<details open><summary>विश्वास-प्रस्तुतिः</summary>

शृणु दक्ष महाभाग कथयामि पुरातनम् ।  
इतिहासं गणेशस्य गुणयुक्तं महाद्भुतम् ॥ २९ ॥
</details>

<details><summary>मूलम्</summary>

शृणु दक्ष महाभाग कथयामि पुरातनम् ।  
इतिहासं गणेशस्य गुणयुक्तं महाद्भुतम् ॥ २९ ॥
</details>

<details open><summary>विश्वास-प्रस्तुतिः</summary>

याज्ञवल्क्यमुनीन्द्रेण कथितं कौशिकाय यत् ।  
तदहं सम्प्रवक्ष्यामि ब्राह्मणत्वप्रकाशकम् ॥ ३० ॥
</details>

<details><summary>मूलम्</summary>

याज्ञवल्क्यमुनीन्द्रेण कथितं कौशिकाय यत् ।  
तदहं सम्प्रवक्ष्यामि ब्राह्मणत्वप्रकाशकम् ॥ ३० ॥
</details>

<details open><summary>विश्वास-प्रस्तुतिः</summary>

भार्गवो मुनिमुख्यो य ऋचीकस्तपसि स्थितः ।  
बहुकाले व्यतिक्रान्ते तपसा जीर्णतां ययौ ॥ ३१ ॥
</details>

<details><summary>मूलम्</summary>

भार्गवो मुनिमुख्यो य ऋचीकस्तपसि स्थितः ।  
बहुकाले व्यतिक्रान्ते तपसा जीर्णतां ययौ ॥ ३१ ॥
</details>

<details open><summary>विश्वास-प्रस्तुतिः</summary>

वृद्धत्वं परिपूर्णं च प्राप्तं तस्य महात्मनः ।  
वनेषु मृगयूथानि स पश्यन् विस्मितोऽभवत् ॥ ३२ ॥
</details>

<details><summary>मूलम्</summary>

वृद्धत्वं परिपूर्णं च प्राप्तं तस्य महात्मनः ।  
वनेषु मृगयूथानि स पश्यन् विस्मितोऽभवत् ॥ ३२ ॥
</details>

<details open><summary>विश्वास-प्रस्तुतिः</summary>

मृगीसंसक्तचित्तश्च मृगः स्वाधीनतां गतः ।  
पुत्रपौत्रादिसंयुक्तो बभ्राम वनगोचरः ॥ ३३ ॥
</details>

<details><summary>मूलम्</summary>

मृगीसंसक्तचित्तश्च मृगः स्वाधीनतां गतः ।  
पुत्रपौत्रादिसंयुक्तो बभ्राम वनगोचरः ॥ ३३ ॥
</details>

<details open><summary>विश्वास-प्रस्तुतिः</summary>

एकैकाश्रितचित्तास्ते क्रीडां चक्रुः परस्परम् ।  
दृष्ट्वा भृगुवरस्तत्र सकामः सम्बभूव ह ॥ ३४ ॥
</details>

<details><summary>मूलम्</summary>

एकैकाश्रितचित्तास्ते क्रीडां चक्रुः परस्परम् ।  
दृष्ट्वा भृगुवरस्तत्र सकामः सम्बभूव ह ॥ ३४ ॥
</details>

<details open><summary>विश्वास-प्रस्तुतिः</summary>

उवाच स्वयमेवेदं धन्यं गार्हस्थ्यमेव च ।  
इत्थं विचार्य विप्रस्तु ययौ गाधिं नराधिपम् ॥ ३५ ॥
</details>

<details><summary>मूलम्</summary>

उवाच स्वयमेवेदं धन्यं गार्हस्थ्यमेव च ।  
इत्थं विचार्य विप्रस्तु ययौ गाधिं नराधिपम् ॥ ३५ ॥
</details>

<details open><summary>विश्वास-प्रस्तुतिः</summary>

स दृष्ट्वा सहसोत्थाय मुनिं गाधिरपूजयत् ।  
भुक्त्वाऽयाचत तत्कन्यां भार्यार्थं नृपसत्तमम् ॥ ३६ ॥
</details>

<details><summary>मूलम्</summary>

स दृष्ट्वा सहसोत्थाय मुनिं गाधिरपूजयत् ।  
भुक्त्वाऽयाचत तत्कन्यां भार्यार्थं नृपसत्तमम् ॥ ३६ ॥
</details>

<details open><summary>विश्वास-प्रस्तुतिः</summary>

राजा वृद्धं समालोक्य तं जगाद महामुनिम् ।  
श्यामकर्णयुताश्वानां सहस्रं देहि मे मुने ॥ ३७ ॥
</details>

<details><summary>मूलम्</summary>

राजा वृद्धं समालोक्य तं जगाद महामुनिम् ।  
श्यामकर्णयुताश्वानां सहस्रं देहि मे मुने ॥ ३७ ॥
</details>

<details open><summary>विश्वास-प्रस्तुतिः</summary>

शुल्कं ग्राह्यं मया चैवं निश्चयः प्राक्कृतो मुने ।  
अतस्त्वां प्रार्थये विप्र पश्चात्कन्यां ददामि ते ॥ ३८ ॥
</details>

<details><summary>मूलम्</summary>

शुल्कं ग्राह्यं मया चैवं निश्चयः प्राक्कृतो मुने ।  
अतस्त्वां प्रार्थये विप्र पश्चात्कन्यां ददामि ते ॥ ३८ ॥
</details>

<details open><summary>विश्वास-प्रस्तुतिः</summary>

श्रुत्वा मुनिर्गतः सद्यो वरुणस्य गृहं प्रति ।  
गृहीत्वाऽश्वसहस्रं च तस्मात्तं प्रययौ ददौ ॥ ३९ ॥
</details>

<details><summary>मूलम्</summary>

श्रुत्वा मुनिर्गतः सद्यो वरुणस्य गृहं प्रति ।  
गृहीत्वाऽश्वसहस्रं च तस्मात्तं प्रययौ ददौ ॥ ३९ ॥
</details>

<details open><summary>विश्वास-प्रस्तुतिः</summary>

राजा कन्यां ददौ तस्मै भार्गवाय महात्मने ।  
विधिवद्भयभीतः स तां प्रगृह्य ययौ वनम् ॥ ४० ॥
</details>

<details><summary>मूलम्</summary>

राजा कन्यां ददौ तस्मै भार्गवाय महात्मने ।  
विधिवद्भयभीतः स तां प्रगृह्य ययौ वनम् ॥ ४० ॥
</details>

<details open><summary>विश्वास-प्रस्तुतिः</summary>

राजपत्नी सुतां प्राह त्वदीयं भाग्यमीदृशम् ।  
अस्माभिः किं प्रकर्तव्यं वनवासं सुते कुरु ॥ ४१ ॥
</details>

<details><summary>मूलम्</summary>

राजपत्नी सुतां प्राह त्वदीयं भाग्यमीदृशम् ।  
अस्माभिः किं प्रकर्तव्यं वनवासं सुते कुरु ॥ ४१ ॥
</details>

<details open><summary>विश्वास-प्रस्तुतिः</summary>

विलप्य द्रव्यवस्त्रादीन् दत्वा पुत्रीकरे तदा ।  
स्वगेहं सा जगामापि वने प्रस्थाप्य तां मुने ॥ ४२ ॥
</details>

<details><summary>मूलम्</summary>

विलप्य द्रव्यवस्त्रादीन् दत्वा पुत्रीकरे तदा ।  
स्वगेहं सा जगामापि वने प्रस्थाप्य तां मुने ॥ ४२ ॥
</details>

<details open><summary>विश्वास-प्रस्तुतिः</summary>

राजपुत्री महाभागा ऋचीकं प्राप्य संस्थिता ।  
सेवामनलसत्वेन कृत्वा तद्भक्तितत्परा ॥ ४३ ॥
</details>

<details><summary>मूलम्</summary>

राजपुत्री महाभागा ऋचीकं प्राप्य संस्थिता ।  
सेवामनलसत्वेन कृत्वा तद्भक्तितत्परा ॥ ४३ ॥
</details>

<details open><summary>विश्वास-प्रस्तुतिः</summary>

तां दृष्ट्वा शीलसंयुक्तां प्रसन्नो मुनिसत्तमः ।  
तदर्थं तपसा स्वेन निर्ममे नगरं वने ॥ ४४ ॥
</details>

<details><summary>मूलम्</summary>

तां दृष्ट्वा शीलसंयुक्तां प्रसन्नो मुनिसत्तमः ।  
तदर्थं तपसा स्वेन निर्ममे नगरं वने ॥ ४४ ॥
</details>

<details open><summary>विश्वास-प्रस्तुतिः</summary>

चातुर्वर्ण्यसमायुक्तं हेमरत्नविभूषितम् ।  
दासीदासादिसंयुक्तं नानाविभवदं परम् ॥ ४५ ॥
</details>

<details><summary>मूलम्</summary>

चातुर्वर्ण्यसमायुक्तं हेमरत्नविभूषितम् ।  
दासीदासादिसंयुक्तं नानाविभवदं परम् ॥ ४५ ॥
</details>

<details open><summary>विश्वास-प्रस्तुतिः</summary>

स्वयं तपःप्रभावेण यौवनं रूपमादधे ।  
रेमे तया यथान्यायं देवेन्द्रेण समः प्रभो ॥ ४६ ॥
</details>

<details><summary>मूलम्</summary>

स्वयं तपःप्रभावेण यौवनं रूपमादधे ।  
रेमे तया यथान्यायं देवेन्द्रेण समः प्रभो ॥ ४६ ॥
</details>

<details open><summary>विश्वास-प्रस्तुतिः</summary>

निःस्पृहो भोगरागेषु दृष्ट्वा स्त्रीसुखमल्पकम् ।  
मानसे धारयामास व्यर्थं पत्नीभवं सुखम् ॥ ४७ ॥
</details>

<details><summary>मूलम्</summary>

निःस्पृहो भोगरागेषु दृष्ट्वा स्त्रीसुखमल्पकम् ।  
मानसे धारयामास व्यर्थं पत्नीभवं सुखम् ॥ ४७ ॥
</details>

॥ ॐ तत्सदिति श्रीमदान्त्ये पुराणोपनिषदि श्रीमन्मौद्गले महापुराणेप्रथमे खण्डे वक्रतुण्डचरिते ऋचीकगृहस्थाश्रमवर्णनं नाम अष्टचत्वारिंशोऽध्यायः ॥

[[११०]]

