+++
title = "४५ ततश्चैनमन्याभ्यामष्ठीवद्भ्यां प्राशीर्याभ्याम्"

+++
<details><summary>मूलम् (VS)</summary>

तत॑श्चैनम॒न्याभ्या॑मष्ठी॒वद्भ्यां॒ प्राशी॒र्याभ्यां॑ चै॒तं पूर्व॒ ऋष॑यः॒ प्राश्न॑न्।  
स्रा॒मो भ॑विष्य॒सीत्ये॑नमाह।  
तं वा अ॒हं ना॒र्वाञ्चं॒ न परा॑ञ्चं॒ न प्र॒त्यञ्च॑म्।  
त्वष्टु॑रष्ठी॒वद्भ्या॑म्।  
ताभ्या॑मेनं॒ प्राशि॑षं॒ ताभ्या॑मेनमजीगमम्।  
ए॒ष वा ओ॑द॒नः सर्वा॑ङ्गः॒ सर्व॑परुः॒ सर्व॑तनूः।  
सर्वा॑ङ्ग ए॒व सर्व॑परुः॒ सर्व॑तनूः॒ सं भ॑वति॒ य ए॒वं वेद॑ ॥
</details>