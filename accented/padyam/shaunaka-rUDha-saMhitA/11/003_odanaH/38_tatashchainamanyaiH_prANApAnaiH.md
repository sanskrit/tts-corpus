+++
title = "३८ ततश्चैनमन्यैः प्राणापानैः"

+++
<details><summary>मूलम् (VS)</summary>

तत॑श्चैनम॒न्यैः प्रा॑णापा॒नैः प्राशी॒र्यैश्चै॒तं पूर्व॒ ऋष॑यः॒ प्राश्न॑न्।  
प्रा॑णापा॒नास्त्वा॑ हास्य॒न्तीत्ये॑नमाह।  
तं वा अ॒हं ना॒र्वाञ्चं॒ न परा॑ञ्चं॒ न प्र॒त्यञ्च॑म्।  
स॑प्तऋ॒षिभिः॑ प्राणापा॒नैः।  
तै॑रेनं॒ प्राशि॑षं तैरेनमजीगमम्।  
ए॒ष वा ओ॑द॒नः सर्वा॑ङ्गः॒ सर्व॑परुः॒ सर्व॑तनूः।  
सर्वा॑ङ्ग ए॒व सर्व॑परुः॒ सर्व॑तनूः॒ सं भ॑वति॒ य ए॒वं वेद॑ ॥
</details>