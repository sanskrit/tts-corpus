+++
title = "४३ ततश्चैनमन्येन वस्तिना"

+++
<details><summary>मूलम् (VS)</summary>

तत॑श्चैनम॒न्येन॑ व॒स्तिना॒ प्राशी॒र्येन॑ चै॒तं पूर्व॒ ऋष॑यः॒ प्राश्न॑न्।  
अ॒प्सु म॑रिष्य॒सीत्ये॑नमाह।  
तं वा अ॒हं ना॒र्वाञ्चं॒ न परा॑ञ्चं॒ न प्र॒त्यञ्च॑म्।  
स॑मु॒द्रेण॑ व॒स्तिना॑।  
तेनै॑नं॒ प्राशि॑षं॒ तेनै॑नमजीगमम्।  
ए॒ष वा ओ॑द॒नः सर्वा॑ङ्गः॒ सर्व॑परुः॒ सर्व॑तनूः।  
सर्वा॑ङ्ग ए॒व सर्व॑परुः॒ सर्व॑तनूः॒ सं भ॑वति॒ य ए॒वं वेद॑ ॥
</details>