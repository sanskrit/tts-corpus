+++
title = "३७ ततश्चैनमन्यैर्दन्तैः प्राशीर्यैश्चैतम्"

+++
<details><summary>मूलम् (VS)</summary>

तत॑श्चैनम॒न्यैर्दन्तैः॒ प्राशी॒र्यैश्चै॒तं पूर्व॒ ऋष॑यः॒ प्राश्न॑न्।  
दन्ता॑स्ते शत्स्य॒न्तीत्ये॑नमाह।  
तं वा अ॒हं ना॒र्वाञ्चं॒ न परा॑ञ्चं॒ न प्र॒त्यञ्च॑म्।  
ऋ॒तुभि॒र्दन्तैः॑।  
तै॑रेनं॒ प्राशि॑षं तैरेनमजीगमम्।  
ए॒ष वा ओ॑द॒नः सर्वा॑ङ्गः॒ सर्व॑परुः॒ सर्व॑तनूः।  
सर्वा॑ङ्ग ए॒व सर्व॑परुः॒ सर्व॑तनूः॒ सं भ॑वति॒ य ए॒वं वेद॑ ॥
</details>