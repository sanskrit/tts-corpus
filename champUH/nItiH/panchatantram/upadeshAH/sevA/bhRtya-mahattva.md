---
title: भृत्य-महत्त्वम्
unicode_script: devanagari

---
न विना पार्थिवो भृत्यैर्  
न भृत्याः पार्थिवं विना ।  
तेषां च व्यवहारो ऽयं  
परस्पर-निबन्धनः ॥ ८७॥   

भृत्यैर् विना स्वयं राजा  
लोकानुग्रह-कारिभिः ।  
मयूखैर् इव दीप्तांशुस्  
तेजस्व्य् अपि न शोभते ॥ ८८॥   

अरैः सन्धार्यते नाभिर्  
नाभौ चाराः प्रतिष्ठिताः ।  
स्वामि-सेवकयोर् एवं  
वृत्ति-चक्रं प्रवर्तते ॥ ८९॥   

शिरसा विधृता नित्यं  
स्नेहेन परिपालिताः ।  
केशा अपि विरज्यन्ते  
निःस्नेहाः किं  न सेवकाः ॥ ९०॥   

राजा तुष्टो हि भृत्यानाम्  
अर्थ-मात्रं प्रयच्छति ।  
ते तु संमान-मात्रेण  
प्राणैर् अप्य् उपकुर्वते ॥ ९१॥   

एवं ज्ञात्वा नरेन्द्रेण  
भृत्याः कार्या विचक्षणाः ।  
कुलीनाः शौर्य-संयुक्ताः  
शक्ता भक्ताः क्रमागताः ॥ ९२॥  

  - मूषिका गृहजातापि हन्तव्या स्वापकारिणी ।  
भक्ष्य-प्रदानैर्जारो हितकृत्-प्राप्यते जनैः ॥१.१०४॥  

एरण्डभिण्डार्कनलैः प्रभूतैरपि सञ्चितैः ।    
दारुकृत्यं यथा नास्ति तथैवाज्ञैः प्रयोजनम् ॥१.१०५॥  

किं भक्तेनासमर्थेन किं शक्तेर्नापकारिणा ।  
भक्तं शक्तं च मां राजन्नावज्ञातुं त्वमर्हसि ॥१.१०६॥ 