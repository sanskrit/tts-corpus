---
title: १-०१ पिङ्गलकभीतिः

---
## सञ्जीवको जीवति
संजीवको ऽप्यायुः-शेषतया यमुना-सलिल-मिश्रैः शिशिरतरवातैर् आप्यायित-शरीरः कथंचिद् अप्य् उत्थाय यमुना-तटम् उपपेदे ।   
तत्र मरकत-सदृशानि बाल-तृणाग्राणि भक्षयन् कतिपयैर् अहोभिर् हर-वृषभ इव पीनः ककुद्मान् बलवांश् च संवृत्तः ।  
प्रत्यहं वल्मीक-शिखराग्राणि शृङ्गाभ्यां विदारयन् गर्जमान आस्ते । साधु चेदम् उच्यते -  

अरक्षितं तिष्ठति दैव-रक्षितं  
सुरक्षितं दैव-हतं विनश्यति ।  
जीवत्य् अनाथोऽपि वने विसर्जितः  
कृत-प्रयत्नो ऽपि गृहे विनश्यति ॥ २०॥   

## पिङ्गलकभीतिः
अथ कदाचित् पिङ्गलको नाम सिंहः सर्व-मृग-परिवृतः पिपासाकुल उदक-पानार्थं यमुना-तटम् अवतीर्णः संजीवकस्य गम्भीरतर-रावं दूराद् एवाशृणोत् ।  
तच् छ्रुत्वाऽतीव व्याकुल-हृदयः ससाध्वसम् आकारं प्रच्छाद्य वट-तले {चतुर्-मण्डलावस्थानेनावस्थितः} । चतुर्-मण्डलावस्थानं त्व् इदं - सिंहः, सिंहानुयायिनः, काकरवाः, किंवृत्ता इति ।  

## शृगालमन्त्रणम्

अथ तस्य करटक-दमनक-नामानौ द्वौ शृगालौ मन्त्रि-पुत्रौ भ्रष्टाधिकारौ सदानुयायिनाव् आस्ताम् । तौ च परस्परं मन्त्रयतः ।  
तत्र दमनको ऽब्रवीत् -  
"भद्र करटक! अयं तावद् अस्मत् स्वामी पिङ्गलक उदक-ग्रहणार्थं यमुना-कच्छम् अवतीर्य स्थितः । स किं निमित्तं पिपासाकुलोऽपि निवृत्त्य व्यूह-रचनां विधाय दौर्मनस्येनाभिभूतो ऽत्र वट-तले स्थितः" ।  

करटक आह -  
भद्र किमावयोरनेन व्यापारेण । उक्तं च यतः -  

अव्यापरेषु व्यापारं यो नरः कर्त्तुम् इच्छति ।  
स एव निधनं याति कीलोत्पाटीव वानरः ॥१.२१॥  

<div class="js_include" includetitle="true" newlevelforh1="3" unfilled url="../../upakathAH/01-01_kIlotpATi-vAnara/"></div>  

अतोऽहं ब्रवीमि - अव्यापारेषु इति ।

आवयोर् भक्षित-शेष आहारोऽस्त्य् एव । तत् किम् अनेन व्यापारेण ।  

दमनक आह - "तत् किं भवान् आहारार्थी केवलम् एव । तन् न युक्तम् ।"

<div class="js_include" includetitle="true" newlevelforh1="3" unfilled url="../../upadeshAH/arthaH/bhavya-jIvana/"></div>  

करटक आह - आवां तावद् अप्रधानौ तत् किम् आवयोर् अनेन व्यापारेण?  

<div class="js_include" includetitle="true" newlevelforh1="3" unfilled url="../../upadeshAH/mantraH/mantraNa-auchitya/"></div>  

दमनक आह - मा मैवं वद ।  

<div class="js_include" includetitle="true" newlevelforh1="3" unfilled url="../../upadeshAH/sevA/rAja-sevA-stuti/"></div>  

करटक आह - अथ भवान् किं कर्तुमनाः ?

सोऽब्रवीत् - अद्यास्मत्-स्वामी पिङ्गलको भीतो भीत-परिवारश् च वर्तते । तदेनं गत्वा भय-कारणं विज्ञाय सन्धि-विग्रह-याना-ऽऽसन-संश्रय-द्वैधी-भावानाम् एकतमेन संविधास्ये ।  

करटक आह - कथं वेत्ति भवान् यद् भयाविष्टो ऽयं स्वामी ?

सोऽब्रवीत् - ज्ञेयं किम् अत्र ।  

<div class="js_include" includetitle="true" newlevelforh1="3" unfilled url="../../upadeshAH/ingitajnaH/"></div>

तद् अद्यैनं भयाकुलं प्राप्य स्व-बुद्धि-प्रभावेन निर्भयं कृत्वा वशीकृत्य च निजां साचिव्य-पदवीं समासादयिष्यामि ।  

करटक आह - अनभिज्ञो भवान् सेवा-धर्मस्य । तत् कथम् एनं वशीकरिष्यसि ?  

सोऽब्रवीत् - कथम् अहं सेवानभिज्ञः । मया हि तातोत्सङ्गे क्रीडता ऽभ्यागत-साधूनां नीति-शास्त्रं पठतां यच् छ्रुतं सेवाधर्मस्य सारं, तद् हृदि स्थापितम् ।  

श्रूयतां तच् चेदम् -  

<div class="js_include" includetitle="true" newlevelforh1="3" unfilled url="../../upadeshAH/sevA/sevA-nIti/"></div>

करटक आह - अथ भवांस् तत्र गत्वा किं तावत् प्रथमं
वक्ष्यति तत् तावद् उच्यताम् ।  

दमनक आह -

<div class="js_include" includetitle="true" newlevelforh1="3" unfilled url="../../upadeshAH/mantraH/vAk-paTutA/"></div>

करटक आह -

<div class="js_include" includetitle="true" newlevelforh1="3" unfilled url="../../upadeshAH/sevA/sevA-kAThinya/"></div>

दमनक आह - सत्यम् एतत् परम् । किन्तु -

<div class="js_include" includetitle="true" newlevelforh1="3" unfilled url="../../upadeshAH/sevA/svAmi-vashIkaraNa/"></div>

करटक आह - यद्य् एवम् अभिमतं तर्हि शिवास् ते पन्थानः
सन्तु । यथाभिलषितम् अनुष्ठीयताम् । सोऽपि प्रणम्य
पिङ्गलकाभिमुखं प्रतस्थे ।  